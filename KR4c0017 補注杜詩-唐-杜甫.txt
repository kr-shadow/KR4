#+TITLE: 補注杜詩-唐-杜甫
#+DATE: 2016-06-11 12:24:25
#+SOURCE: github.com/kanripo/KR4c0017 master 8f718cd7                
欽定四庫全書　　　　　集部二
　補註杜詩　　　　　　　别集類一(唐/)
　　提要
　　　　(臣/)等謹案補註杜詩三十六巻宋黄希原本
　　　　而其子鶴續成之者也希字夢得宜黄人登
　　　　進士第官至永新令嘗作春風堂於縣治楊
　　　　萬里為作記今載誠齋集中鶴字叔似著有
　　　　北忩寓言集今已久佚希以杜詩舊註每多
　　　　遺舛嘗為隨文補緝未竟而殁鶴因取槧本
　　　　集註即遺藁為之正定又益以所見積三十
　　　　餘年之力至嘉定丙子始克成編書首原題
　　　　補千家集註杜工部詩史所列註家姓氏實
　　　　止一百五十一人註中徵引則王洙趙次公
　　　　師尹鮑彪杜修可魯訔諸家之説為多其他
　　　　亦寥寥罕見而當時所稱為蘇註者乃並見
　　　　採綴盖坊行原有千家註本鶴特因而廣之
　　　　故以補註為名其郭知達九家註蔡夢弼草
　　　　堂詩箋視鶴本成書稍前(案知逹本成于淳/熙辛丑在鶴本前)
　　　　(三十餘年夢弼成于嘉泰/甲子在鶴本前十有二年)而註内無一字引
　　　　及殆流傳未廣偶未之見也書中凡原註各
　　　　稱某曰其補註則稱希曰鶴曰以别之大㫖
　　　　在于按年編詩故冠以年譜辨疑用為綱領
　　　　而詩中各以所作歳月註于逐篇之下使讀
　　　　者得考見其先後出處之大致其例盖始于
　　　　黄伯思後魯訔等踵加考訂至鶴父子而益
　　　　推明之鈎稽辨證亦頗具苦心其間牴牾不
　　　　合者如贈李白一首鶴以為開元二十四年
　　　　遊齊趙時作不知甫與白初未相見至天寶
　　　　三四載白自供奉被放後始相遇于東都觀
　　　　甫寄白二十韻詩所云乞歸優詔許遇我宿
　　　　心親者是其確證鶴説殊誤又鄭駙馬宅宴
　　　　洞中一首鶴謂與重題鄭氏東亭詩皆在河
　　　　南新安縣作不知長安志有蓮花洞在神禾
　　　　原鄭駙馬之居即詩所云洞中並不在新安
　　　　不可與東亭混而為一又髙都䕶驄馬行鶴
　　　　以為天寶七載作考髙仙芝平小勃律後以
　　　　天寶八載方入朝詩中有飄飄逺自流沙至
　　　　語則當在八載而非七載又遣興詩赫赫蕭
　　　　京兆句鶴以京兆為蕭至忠不知至忠未嘗
　　　　官京兆尹詩中所指當是蕭炅又喜雨一首
　　　　鶴謂永泰元年所作考詩末甫自註浙右多
　　　　盜賊語正指寶應元年袁晁之亂詩當作于
　　　　是年時甫方在梓閬間故有巴人之句鶴説
　　　　非是似此者尚數十條皆為踈于考核又題
　　　　與詩皆無明文不可考其年月者亦牽合其
　　　　一字一句強為編排殊傷穿鑿然其考據精
　　　　核者後來註杜諸家亦往往援以為證故無
　　　　不攻駁其書而終不能廢棄其書焉乾隆四
　　　　　十六年五月恭校上
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　總　校　官　(臣/)　陸　費　墀
補注杜詩原序
居誼兒時聞先君樂道永新大夫黄公之賢至則令出
拜且曰此鄉先生可師法者也居誼雖不敏心竊識之
及壯讀公之文知其博覽羣書於經史子集章句訓詁
靡不通究於是有感先君所以幸教小子之意欲就正
焉而公則仙去矣晚嵗杜門公之子鶴過而道舊出其
紀年補注詩史一編蹙然請曰鶴先人生平嗜此恨舊
注舛疎補訂未竟齎志以殁不肖勉卒先業餘三十年
所謂千四百篇者不敢謂盡知工部意庶幾十七八矣
盍為我序之退披其編詩以年次意隨篇釋冠以譜辨
視舊加詳至謂耒陽廼瘞宗文髙都護之非適呂太一
之非官又皆意逆而得之徃徃前輩或未及不但成先
志而已昔杜預注春秋左傳世以預為丘明忠臣黄氏
父子用功此詩謂非忠於工部不可然春秋繫年日書
甲子預以厯法推攷有未合則歸之史誤工部雖號詩
史凡所紀述非必如春秋書法之宻後數百年而生必
欲一一推見當時嵗月先後亦難矣矧詩自風雅而下
惟工部為宗其淵深浩博後人莫窺涯涘有謂工部胷
中凡幾國子監又謂不行一萬里不讀萬巻書不可以
觀杜詩近世鋟板注以集名者毋慮二百家固宜鈎析
證辨無復餘藴而補遺訂謬方來未已信知工部之詩
可觀不可盡然吾於是編又得以窺黄氏家學之懿慰
滿夙心云寳慶二年三月清明日郡人董居誼仁甫序
補注杜詩䟦
山谷嘗謂老杜作詩無一字無來處第恨後人讀書少
不足以知之今生乎數百載之後欲探古人之心於數
百載之前凡諸家箋注之所未通者皆斷以已見自非
胷中有萬巻書其敢任此責耶黄氏之於此詩盖如班
馬父子之作史凡兩世用工矣積兩世之學以研精覃
思是宜援據淹該非諸家之所敢望也博洽君子以諸
家舊注與此合而觀之則是非得失當有能辨之者寳
慶丙戍仲夏富沙吳文跋
欽定四庫全書
　補注杜詩　　　　　　　　宋　黄希　原本
　　　　　　　　　　　　　　　黄鶴　補注
　　傳序碑銘
　　　唐新書杜工部傳　　　　　　　宋　祁
甫字子美少貧不自振客吴楚齊趙間李邕竒其材先往見
之舉進士不中第困長安(𤣥宗開元二十五年甫預/京兆薦貢而考功下之)天寳十
三載𤣥宗朝獻太清宫饗廟及郊甫奏賦三篇帝奇之使待
制集賢院命宰相試文章擢河西尉不拜改右衛率府胄曹
㕘軍數上賦頌(數色角/切頻也)因髙自稱道且言先臣恕預以來承
儒守官十一世迨審言以文章顯中宗時臣賴緒業自七歲
属辭且四十年然衣不葢體常寄食於人竊恐轉死溝壑伏
惟天子哀憐之若令執先臣故事㧞泥塗之乆辱則臣之述
作雖不足鼓吹六經先鳴諸子至沉鬱頓挫隨時敏給揚雄
枚臯可企及也有臣如此陛下其忍棄之㑹禄山亂天子
入蜀(天寶十四載安禄山反於范陽明年改元至徳/六月禄山犯長安車駕幸劍外七月即位靈武)甫避
走三川(三川縣/属鄜州)肅宗立自鄜州羸服欲奔行在為賊所
得至徳二載亡走鳳翔上謁拜左拾遺與房琯為布衣
交琯時敗陳濤斜又以客董廷蘭罷宰相甫上疏言罪
細不宜免大臣帝怒詔三司推問宰相張鎬曰甫若抵
罪絶言者路帝解甫謝且稱琯宰相子少自樹立為醇
儒有大臣體時論許琯才堪公輔陛下果委而相之觀
其深念主憂義形於色然性失於閒酷嗜鼔琴廷蘭托
琯門下貧疾昏老依倚為非琯愛惜人情一至玷汙臣歎
其功名未就志氣挫衂(衂尼/六切)觀陛下棄細録大所以冒
死稱述渉近訐激違忤聖心陛下赦臣百死再賜骸骨
天下之幸非臣獨䝉然帝自是不甚省録時所在㓂奪
甫家寓鄜彌年艱窶孺弱至餓死因許甫自徃省視從
還京師出為華州司功㕘軍(乾元元年甫自左/拾遺移華州掾)闗輔饑
輒棄官去客秦州負薪採橡栗自給流落劍南(乾元二/年夏甫)
(棄官去華之秦十月發秦/州十二月離同谷至劍南)結廬成都西郭(上元元年成/都尹裴冕為)
(甫卜築草堂於/浣花溪以居)召補京兆功曹叅軍不至㑹嚴武節度
劍南東西川徃依焉(廣徳元年甫補京兆功曹不赴明/年鄭國公嚴武復出節度劍南東)
(西兩/川)武再帥劍南表為叅謀檢校工部員外郎武以世
舊待甫甚善親詣其家甫見之或時不巾而性褊躁傲
誕嘗登武牀瞪視曰嚴挺之乃有此兒武亦暴猛外若
不為忤中銜之一日欲殺甫及梓州刺史章彛集吏於
門武將出冠鈎于簾三左右白其母奔救得止獨殺彛
(魯訔曰以甫詩考之嚴武來鎮/蜀章彛已交印入覲史當失之)武卒崔盰等亂甫徃來
梓䕫間大厯中出瞿塘下江陵泝沅湘以登衡山因客
耒陽(耒陽縣在衡/州之東南)游嶽祠大水遽至渉旬不得食縣令
具舟迎之乃得還令嘗饋牛炙白酒大醉一夕卒年五
十九(夕或作昔元嘗攷之於詩子美以大厯五年夏四/月湖南兵馬使臧玠殺其團練使崔灌乃避地入)
(衡州至耒陽逰嶽祠以大水涉旬不得食耒陽縣令聶/侯具舟迎之水漲遂泊方田驛子美以詩謝之繼而㳂)
(湘流將適漢陽暮秋歸秦有詩留別湖南幕府親友則/秋已還潭暮秋北首豈以是夏而溺死耒陽乃復有此)
(作耶葢子美之卒當在衡湘之間秋冬之際元氏墓誌/畧見本末唐史氏惑於劉斧摭遺小說之言曰子美由)
(蜀徃耒陽以詩酒自適一日過江上洲中飲醉不能復/歸宿酒家是夕江水暴漲子美為驚湍漂泛其尸不知)
(落於何處𤣥宗還南内思子美詔求之聶令乃積空土/於江上曰子美為白酒牛炙脹飫而死𦵏於此矣以此)
(聞𤣥宗故唐史氏因有牛炙白酒大/醉一夕卒之語信哉史氏之訛明矣)甫放曠不自檢好
論天下大事髙而不切少與李白齊名時號李杜嘗從
白及髙適過汴州酒酣登吹臺(吹赤偽切今東京城/東南隅繁臺是也)慷
慨懐古人莫測也數嘗宼亂挺節無所汙為歌詩傷時
橈弱情不忘君人憐其忠云
贊曰唐興詩人承陳隋風流浮靡相矜至宋之問沈佺
期等研揣聲音浮切不差而號律詩競相㳂襲逮開元
間稍裁以雅正然恃華者質反好麗者壯違人得一槩
皆自名所長至甫渾涵汪茫千彚萬狀兼古今而有之
他人不足甫乃厭餘殘膏䞉馥沾丐後人多矣故元稹
謂詩人以來未有如子美者甫又善陳時事律切精深
至千言不少衰世號詩史昌黎韓愈於文章慎許可至
歌詩獨推曰李杜文章在光焰萬丈長誠可信云
　　　唐杜工部墓誌銘　　　　　　元稹撰
叙曰余讀詩至杜子美而知古人之才有所緫萃焉始
堯舜之君臣以賡歌相和是後詩人繼作歴夏殷周千
餘年仲尼緝拾選練取其干預教化之尤者三百篇其
餘無聞焉騷人作而怨憤之態繁然猶去風雅日近尚
相比擬秦漢已還採詩之官既廢天下俗謡民謳歌頌
諷賦曲度嬉戯之詞亦随時間作至漢武賦栢梁詩而
七言之體興蘇子卿李少卿之徒尤工為五言雖句讀
文律各異雅鄭之音亦雜而詞意闊逺指事言情自非
有為而為(為上于偽/切下如字)則文不妄作建安之後(建安乃漢/獻帝年號)
天下文士遭罹兵戰曹氏父子(曹操/曹丕)鞍馬間為文徃徃
横槊賦詩(槊音朔/矛属也)故其遒文壯節抑揚怨哀悲離之作
(怨一/作寃)尤極於古晉世風槩稍存齊宋之間教失根本士
子以簡慢矯飾舒徐相尚文章以風容色澤放曠精清
為髙葢吟冩性靈流連光景之文也意義格力固無取
焉陵遲至於梁陳滛艶刻飾佻巧小碎之詞劇(佻敕聊/切偷也)
(一無/劇字)又宋齊之所不取也唐興學官大振歴世之文能
者互出而又沈宋之流(沈佺期/宋之問)研練精切穩順聲勢謂
之為律詩由是而後文變之體極焉然而好古者遺近
務華者去實效齊梁則不逮於魏晉工樂府則力屈於
五言律切則骨格不存閑暇則纎穠莫備至於子美葢
所謂上薄風雅下該沈宋言奪蘇李(蘇武/李陵)氣吞曹劉(吞/一)
(作奮曹/植劉楨)掩顔謝之孤髙(顔延年/謝靈運)雜徐庾之流麗(徐陵/庾信)盡
得古人之體勢而兼昔人之所獨專矣如使仲尼考鍛
其㫖要尚不知圗其多乎哉(圗一/作貴)茍以為能所不能無
可無不可則詩人已來未有如子美者是時山東人李
白亦以竒文取稱時人謂之李杜余觀其壯浪縱恣擺
去拘束摹冩物象及樂府歌詩誠亦差肩於子美矣至
若鋪陳終始排比聲韻大或千言次猶數百詞氣奮邁
而風調清深(奮一/作豪)屬對律切而脱棄凡近則李尚不能
歴其藩翰况壼奥乎(壼一/作堂)予嘗欲條析其文體别相附
與來者為之凖特病嬾未就爾適遇子美之孫嗣業啟
子美柩之襄祔事於偃師(偃師縣属/今河南府)途次于荆楚(荆州/江陵)
(府/也)雅知余愛言其大父之為文拜余為誌辭不能絶余
因係其官閥而銘其卒𦵏云
係曰晉當陽成侯姓杜氏下十世而生依藝令於鞏(鞏/縣)
(屬河/南府)依藝生審言審言善詩官至膳部員外郎審言生
閑閑生甫閑為奉天令甫字子美天寳中獻三大禮賦
明皇竒之命宰相試文文善授右衛率府胄曹屬京師
亂(𤣥宗天寶十四載/安禄山反於范陽)歩謁行在拜左拾遺嵗餘以直言
失官出為華州司功(肅宗至徳二年甫走鳯翔上謁肅/宗授左拾遺乾元元年因言房琯)
(不宜罷相遂自/拾遺出掾華州)尋遷京兆功曹(代宗廣徳元年甫/補京兆功曹不赴)劍南
節度使嚴武(廣徳二年嚴武以黄門侍/郎再出鎮劍南東西兩川)狀為工部員外
郎㕘謀軍事旋又棄去扁舟下荆楚間竟以寓卒旅殯
岳陽(大厯五年夏甫避臧玠之亂入衡州㳂湘流將適/漢陽暮秋将歸秦是嵗秋冬之交卒于衡岳之間)
(藳𦵏耒陽至元和中其孫始歸𦵏於河南鞏縣元微之/為誌今耒陽有甫墓是豈微之但為誌而不克遷或已)
(遷而故冡/尚存耶)享年五十有九夫人𢎞農楊氏女父曰司農
少卿怡四十九年而終嗣子曰宗武病不克𦵏殁命其
子嗣業嗣業以家貧無以給喪收什乞匄焦勞晝夜去
子美殁後餘四十年然後卒先人之志亦足為難矣
銘曰維元和之癸已粤某月某日之佳辰合窆我杜子
美於首陽之山前(按後漢書桓榮傳首陽/山在今偃師縣之西北)嗚呼千嵗而
下曰此文先生之古墳
　　　題杜子美墳　　　　　　　　韓　愈
何人鑿開混沌殻二氣由來有清濁孕其清者為聖賢
鍾其濁者成愚樸英豪雖没名猶嘉不肖虚死如蓬麻
榮華一旦世俗眼忠孝萬古賢人芽有唐文物盛復全
名書史册俱才賢中間詩筆誰清新屈指都無四五人
獨有工部稱全美當日詩人無擬倫筆追清風洗俗耳
心奪造化回陽春天光晴射洞庭秋寒玉萬頃清光流
我常愛慕如飢渴不見其面生閑愁今春偶客耒陽路
凄慘去尋江上墓召朋特地踏煙蕪路入溪村數百步
招手借問騎牛兒牧兒指我祠堂路入門古屋三四間
草茅縁砌生無數寒竹珊珊摇晚風野蔓層層纒庭户
升堂再拜心惻然心欲䖍啟不成語一堆空土煙蕪裏
虚使詩人嘆悲起怨聲千古寄西風寒骨一夜沉秋水
當時處處多白酒牛肉如今家家有飲酒食肉今如此
何故常人無飽死子美當日稱才賢聶侯見待誠非喜
洎乎聖意再捜求姦臣以此欺天子捉月走入千丈波
(李白入/水捉月)忠諌便沉汨羅底(屈原/沉湘)固知天意有所存三賢
所歸同一水過客留詩千百人佳詞繡句虚相美墳空
飫死已傳聞千古醜聲竟誰洗明時好古疾惡人應以
我意知終始
　　　遺補杜子美傳　　　　　　　李　觀
唐杜甫子美詩有全才當時一人而已洎失意蓬走天
下由蜀徃耒陽依聶侯不以禮遇之子美忽忽不怡多
逰市邑村落間以詩酒自適一日過江上洲中飲既醉
不能復歸宿酒家是夕江水暴漲子美為驚湍漂泛其
尸不知落於何處洎𤣥宗還南内思子美詔天下求之
聶侯乃積空土於江上曰子美為白酒牛炙脹飫而死
𦵏於此矣以此事聞𤣥宗吁聶侯當以實對天子也既
空為之墳又醜以酒炙脹飫之事子美有清才者也豈
不知飲食多寡之分哉詩人皆憾之題子美之詞皆有
感歎之意知非酒炙而死也髙顒宰耒陽有詩曰詩名
天寳大骨𦵏耒陽空雖有感終不灼然唐賢詩曰一夜
耒江雨百年工部墳獨韓文公詩事全而明白知子美
之墳空土也又非因酒炙而死耳
　　　杜工部詩史舊集序　　　　　王　洙
叙曰杜甫字子美襄陽人徙河南鞏縣曽祖依藝鞏令
祖審言膳部貟外郎父閑奉天令甫少不羈天寳中獻
三賦召試文章授河西尉辭不行改右衛率府胄曹天
寳末以家避亂鄜獨轉䧟賊中至徳二載竄歸鳳翔謁
肅宗授左拾遺詔許至鄜迎家明年收京扈從還長安
房琯罷相甫上疏言琯有才不宜廢免肅宗怒貶琯邠
州刺史出甫為華州司功屬關輔饑亂弃官之秦州又
居成州同谷自負薪採梠餔糒不給遂入蜀卜居成都
浣花里復適東川久之召補京兆府功曹以道阻不赴
欲如荆楚上元二年聞嚴武鎮成都自閬挈家徃焉武
歸朝廷甫浮遊左蜀諸郡徃來非一武再鎮兩川奏為
節度叅謀檢校工部員外郎賜緋永泰元年夏武卒郭
英乂代武崔旰殺英乂楊子琳栢正節戈兵攻旰蜀大
亂甫逃至梓州亂定歸成都無所依乃泛江遊嘉戎次
雲安移夔州大歴三年春下峽至荆南又次公安入湖
南泝㳂湘流遊衡山寓居耒陽嘗至嶽廟阻暴水旬日
不得食耒陽聶令知之自具舟迎還五年夏一夕醉飽
卒年五十九觀甫詩與唐實録猶槩見事迹比新書列
傳彼為踳駁(傳云召試京兆兵曹而集有官定後戯贈/詩注云初授河西尉辭改右衛率府胄曹)
(傳云遁赴河西謁肅宗於彭原而集有喜逹行在詩注/云自京竄至鳯翔傳云嚴武卒乃逰東蜀依髙適既至)
(而適卒按適自東川入朝拜右散騎常侍乃卒又集有/忠州聞髙常侍亡詩傳云扁舟下峽未維舟而江陵亂)
(乃逰㐮衡而集有居江陵及公安詩至多傳云甫永秦/二年卒而集有大厯五年正月追酬髙蜀州詩及别題)
(大厯年/者數篇)甫集初六十巻今祕府舊蔵通人家所有稱大
小集者皆亾逸之餘人自編摭非當時第叙矣蒐裒中
外書凡九十九巻(古本二巻蜀本二十巻集畧十五巻/樊晃序小集六巻孫光憲序二十巻)
(鄭文寶序少陵集二十巻别題/小集二巻孫僅一巻雜編三巻)除其重複定取千四百
有五篇凡古詩三百九十有九近體千有六起太平時
終湖南所作視居行之次若嵗時為先後分十八巻又
别録賦筆雜著二十九篇為二巻合二十巻意兹未可
謂盡它日有得尚副益諸寳元二年十月翰林學士兵
部郎中知制誥史館修撰王洙原叔記
　　　讀杜工部詩集序　　　　　　孫　僅
叙曰五常之精萬象之靈不能自文必委其精萃其靈
於偉傑之人以渙發焉故文者天地真粹之氣也所以
君五常母萬象也縱出横飛疑無涯隅表乾裏坤深入
隠奥非夫腹五靈精心萬象靈神合冥㑹則未始得之
矣夫文各一而所以用之三謀勇正之謂也謀以始意
勇以作氣正以全道茍意亂思率則謀沮矣氣萎體瘵
則勇喪矣言蒭辭蕪則正塞矣是三者迭相羽翼以濟
乎用也備則氣淳而長剥則氣散而涸中古而下文道
繁富風若周騷若楚文若西漢咸角然天出萬世之衡
軸也後之學者瞽實聾正不守其根而好其枝葉由是
日誕月艷蕩而莫返曹劉應楊之徒唱之(曹植劉楨/應璩楊脩)沈
謝徐庾之徒和之(沈休文謝靈/運徐陵庾信)争柔鬬葩聨組擅繡萬
鈞之重爍為錙銖真粹之氣殆將滅矣洎夫子之為也
剔陳梁亂齊宋抉晉魏瀦其淫波遏其煩聲與周楚西
漢相凖的其夐邈髙聳則若鑿太虚而嗷萬籟其馳驟
恠駭則若仗天䇿而騎箕尾其首截峻整則若儼鉤陳
而界雲漢樞機日月開闔雷電昂昂然神其謀挺其勇
握其正以髙視天壌趨入作者之域所謂真粹氣中人
也公之詩支而為六家孟郊得其氣焰張籍得其簡麗
姚合得其清雅賈島得其竒僻杜牧薛能得其豪健陸
龜䝉得其贍博皆出公之竒偏爾尚軒軒然自號一家
爀世烜俗後人師擬不暇矧合之乎風騷而下唐而上
一人而已是知唐之言詩公之餘波及爾於戯以公之
才宜器大任而顛宼虜汩没蠻夷者屯於時耶戾於命
耶將天嗜厭代未使斯文大振耶惟道振當世而澤化
後人斯不朽矣因覽公集輒洩其憤以書之
　　　杜工部詩後集序　　　　　　王安石
序曰予考古之詩尤愛杜甫氏作者其辭所從出一莫
知窮極而病未能學也世所傳已多計尚有遺落思得
其完而觀之毎一篇出自然人知非人之所能為而為
之者惟其甫也輒能辨予之令鄞(縣名属/明州)客有授予古
之詩世所不傳者二百餘篇觀之予知非人之所能為
而為之實甫者其文與意之著也然甫之詩其完見於
今者自予得之世之學者至乎甫而後為詩不能至要
之不知詩焉爾嗚呼詩其難惟有甫哉自洗兵馬下序
而次之以示知甫者且用自發焉皇祐壬辰五月日臨
川王安石序
　　　成都草堂詩碑序　　　　　　胡宗愈
序曰草堂先生謂子美也草堂子美之故居因其所居
而號之曰草堂先生先生自同谷入蜀遂卜成都浣花
江上萬里橋之西為草堂以居焉唐之史記前後牴牾
先生至成都之年月不可考其後先生寄題草堂云經
營上元始斷手寳應年然則先生之來成都殆上元之
初乎嚴武入朝先生送武至巴西遂如梓州蜀亂乃之
閬州將逰荆楚㑹武再鎮兩川先生乃自閬州挈妻子
歸草堂武辟先生為叅謀武卒蜀又亂先生去之東川
移居䕫州遂下荆渚泝沅湘上衡山卒於耒陽先生以
詩鳴於唐凡出處去就動息勞佚悲懽憂樂忠憤感激
好賢惡惡一見於詩讀之可以知其世學士大夫謂之
詩史其所逰歴好事者隨處刻其詩於石及至成都則
闕然先生之故居松竹荒凉略不可記今丞相吕公鎮
成都復作草堂於先生之舊址繪先生之像於其上宗
愈假符於此乃録先生之詩刻石置於草堂之壁間先
生雖去此而其詩之意有在於是者亦附其後庶幾好
事者於以考先生去來之迹云元祐庚午資政殿學士
中大夫知成都軍府事胡宗愈序
　　　編次杜工部詩序　　　　　　魯　訔
騷人雅士同知祖尚少陵同欲模楷聲韻同苦其意律
深嚴難讀也余謂少陵老人初不事艱澀左隠以病人
其平易處有賤夫老婦所可道者至其深純宏妙千古
不可追跡則序事穏實立意渾大遇物冩難狀之景紓
情出不說之意借古的確感時深逺若江海浩溔(溔以/沼切)
(大水/貌)風雲蕩汩蛟龍黿鼉出沒其間而變化莫測風澄
雲霽象緯回薄錯峙偉麗細大無不可觀離而序之次
其先後時危平俗媺惡山川夷險風物明晦公之所寓
舒局皆可槩見如陪公杖屨而逰四方數百年間猶對
面語何患於難讀耶名公巨儒譜叙注釋是不一家用
意率過異説如蝟余因舊集略加編次古詩近體一其
先後摘諸家之善有考於當時事實及地里嵗月與古
語之的然者聊注其下若其意律乃詩之六經神㑹意
得随人所到不敢易而言之叙次既倫讀之者如親罹
艱棘虎狼之慘為可驚愕目見當時甿庻被削刻轉塗
炭為可憫因感公之流徙始而適中而瘁卒至為少年
輩侮忽以訖死為可傷也紹興癸酉五月晦日丹丘冷
齋魯訔序
　　　増修王原叔編次杜詩後記　　王　琪
近世學者争言杜詩愛之深者至剽掠句語迨所用險
字而模畫之沛然自以絶洪流而窮深源矣又人人購
其亡逸多或百餘篇少或數十句藏弆矜大復自以為
有得翰林王君原叔尤嗜其詩家素蓄先唐舊集及採
祕府名公之室天下士人所有得者悉編次之事具於
記於是杜詩無遺矣子美博聞稽古其用事非老儒博
士罕知其自出然訛缺久矣後人妄改而補之者衆莫之
遏也非原叔多得其真為害大矣子美之詩詞有近質
者(如麻鞋見天子垢/膩脚不韈之句)所謂轉石於千仞之山勢也學者
尤效之而過甚豈逺大者難窺乎然夫子之刪詩也至
於檜曹小國寺人女子之詩茍中法度或取而弦歌善
言詩者豈拘於人哉原叔雖自編次余病其巻帙之多
而未甚布暇日與蘇州進士何君瑑丁君脩得原叔家
藏及今古諸集聚于郡齋而叅考之三月而後已義有
兼通者亦存而不敢削閱之者固有淺深也而又吴江
邑宰河東裴君煜取以覆視乃益精宻遂鏤于板庶廣
其傳或俾余序于篇者曰如原叔之能文稱于世止作
記于後余竊慕之且余安知子美哉但本末不可闕書
故槩舉以附于巻終原叔之文今遷于巻首云嘉祐四
年四月望日姑蘇郡守太原王琪後記
　　　増注杜工部詩序　　　　　　王彦輔
唐興承陳隋之遺風浮靡相矜莫崇理致開元之間去
雕篆黜浮華稍裁以雅正雖絺句繪章人得一槩各争
所長如大羹元酒者則薄滋味如孤峯絶岸者則駭廊
廟穠華可愛者乏風骨爛然可珍者多玷缺逮至子美
之詩周情孔思千彚萬狀茹古涵今無有端涯森嚴昭
煥若在武庫見戈㦸布列蕩人耳目非特意語天出尤
工於用字故卓然為一代冠而厯世千百膾炙人口予
毎讀其文竊苦其難曉如義鶻行巨顙折老拳之句劉
夢得初亦疑之後覽石勒傳方知其所自出葢其引物
連類掎摭前事徃徃而是韓退之謂光燄萬丈長而世
號為詩史信哉予時漁獵書部嘗妄注緝且十得五六
宦遊南北因循中輟投老掛冠杜門家居日以無事行
樂之暇不度蕪淺既次其韻因閱舊注惜不忍去捜考
所知再加箋釋然予不幸病目無與乎簡牘之觀遂命
子澂洎孫端仁㕘夫討繹俾之編綴用償夙志尚愧孤
陋未臻詳盡在昔聖人猶曰有所不知丘葢闕如顧惟
聞見之寡兹所不免但藏篋中以貽來裔非敢示諸博
古之君子按鄭文寳少陵集張逸為之序又有蜀本十
巻自王原叔内相再編定杜集二十巻後姑蘇守王君
玉得原叔家藏於蘇州進士何瑑丁脩處及今古諸集
相與㕘考乃曰義有兼通者亦存而不敢削故予之所
注以蘇本為正云時洪宋八葉明天子之在御政和紀
元之三禩下元日序
　　　杜少陵詩音義序　　　　　　鄭　卬
讀少陵詩如馳騖晉楚之郊以言其髙則鄧林千巖楩
楠杞梓扶疎摩雲以言其深則溟波萬頃蛟龍黿鼉徜
徉排空拭眥極目方且心駭神悸莫知所以若其甄别
名狀實難為功韓退之推其光熖萬丈長殆謂是矣國
家追復祖宗成憲學者以聲律相飭少陵矩範尤為時
尚於其淹貫羣書比類賦象渾涵天成竒文險句厭人
目力讀者未始不以捜尋訓切為病卬近因與二三友
質問爰就隠奥處著為音義至夫人物地理古今傳志
咸極討論施之新學不亦可乎時紹興改元嵗次辛亥
長至後五日長樂鄭卭序
　　　跋杜子美詩(并序/)　　　　　　鄭　卬
　余讀李元賔補遺傳及韓退之題杜工部墳詩皆自
　摭遺所載疑非二公所作然大厯元和時之相去猶
　未為逺不當與本集牴牾若是大抵後之好事者託
　而質之也嘗攷子美以大厯五年四月臧玠殺崔瓘
　由是避地入衡州至耒陽遊嶽祠以大水渉旬不得
　食耒陽聶令具舟迎之水漲遂泊方田驛子美詩以
　謝之繼而㳂湘流將適漢陽暮秋歸秦有詩别湖南
　幕府親友豈以夏而溺死耒陽復有此作葢其卒在
　潭岳間秋冬之際元微之誌銘亦略見本末作史者
　惑於摭遺之説遂有牛炙白酒一宿卒之語信史之
　誤余不可以不辨長樂鄭卬謹跋
杜子美之於詩實集衆家之長適當其時而已昔蘇武
李陵之詩長於髙妙曹植劉公幹之詩長於豪逸陶潜
阮籍之詩長於沖澹謝靈運鮑昭之詩長於峻潔徐陵
庾信之詩長於藻麗於是子美窮髙妙之格極豪逸之
氣包沖澹之趣兼峻潔之姿備藻麗之態而諸家之作
所不及焉然不集諸子之長子美亦不能獨至於斯也
豈非適當其時故耶孟子曰伯夷聖之清者也伊尹聖
之任者也柳下惠聖之和者也孔子聖之時者也孔子
之謂集大成嗚呼子美亦集詩之大成者歟
　　　讀子美詩　　　　　　　　　孫　何
世系留唐中丘封寄耒山髙名落身後遺集出人間逸
氣應天與淳風自我還鋒鋩堪定覇徽墨可繩姦進退
軍三令廻旋馬六閑楚詞休獨步周雅合重刪李白從
先逹王維亦厚顔庖刀盡餘刃羿彀肯虚彎聖域分中
土天樞奪要闗逍遙登禁闥偃蹇下塵寰麗思蘇幽蟄
神功鑿險艱語成新體句才折好官班誰氏傳軒冕何
人得珮環朱弦本疏越黄鳥浪緜蠻元白詞華窄錢郎
景象慳蜀峰愁杳杳湘水浪潺潺子欲探驪頷吾思擷
虎斑毛錐應穎脱燕石竟疎頑已襲蘭兼菊無嫌蒯與
菅二南如有得髙躅願追攀
　　　子美畫像　　　　　　　　歐陽脩
風雅久寂寞吾思見其人杜君詩之豪來者孰比倫生
焉一身窮死也萬世珍言茍可垂後士無羞賤貧
　　　子美畫像　　　　　　　　王安石
吾觀少陵詩謂與元氣侔力能排天斡九地壯顔毅色
不可求浩蕩八極中生物豈不稠醜妍巨細千萬殊竟
莫見以何雕鎪惜哉命之窮顛倒不見收青衫老更斥
餓走半九州瘦妻僵前子仆後攘攘盗賊森戈矛吟哦
當此時不廢朝廷憂嘗願天子聖大臣各伊周寜令吾
廬獨破受凍死不忍四海赤子寒颼颼傷屯悼屈止一
身嗟時之人我所羞所以見公畫再拜涕泗流推公之
心古亦少願起公死從之遊
　　　讀子美集　　　　　　　　　張伯玉
寂寞風騷主先生第一材詩魂躔斗壁筆力撼蓬萊運
動天樞朽奔騰地軸摧萬蛟盤險句千馬夾雄才勢走
岷峨盡辭含混沌來剖山無鵲石傾廐盡龍媒薦擢誇
三賦飄零放一盃艱難行蜀道感激上燕臺日月兵前
沒江湖笑裏開獨吟千載後肝膽洗塵埃
　　　觀子美畫像　　　　　　　　楊　蟠
文光萬丈照詞林獨步才難一代欽塵土未論今日貌
篇章空憶舊時心寂寥冠劍無由作零落丹青豈復吟
師法望公千載後仰風三歎感知音
欽定四庫全書
　補注杜詩　　　　　　　宋　黄希　原本
　　　　　　　　　　　　　　黄鶴　補注
　　年譜辨疑
先生姓杜氏名甫字子美本襄陽人後徙河南鞏縣按
唐宰相世系表襄陽杜氏出自晉當陽侯預少子尹字
世甫晉𢎞農太守二子綝弼綝字𢎞固奉朝請生襲襲
生標標生冲冲生洪泰二子祖顒顒生景仲而先生作
萬年縣君京兆杜氏墓誌云曽祖某隋河内郡司功叅
軍獲嘉縣令王父依藝皇監察御史洛陽鞏縣令考審
言修文館學士尚書膳部員外郎舊史杜易簡傳云易
簡襄陽人周硖州刺史叔毗曽孫從祖弟審言次子閑
閑生甫又杜甫傳云曽祖依藝終鞏令祖審言終膳部
員外郎父閑終奉天令元微之誌云晉當陽侯下十世
而生依藝然則自杜尹至先生為十三世故先生酹逺
祖晉鎮南將軍文云十三葉孫又先生有示從孫濟寄
從孫崇簡示姪佐因示從弟行軍司馬位詩而濟崇簡
佐位皆出景仲下意叔毗與景仲為兄弟易簡審言出
叔毗下獲嘉即叔毗之子是為先生髙祖
睿宗先天元年壬子
　先生生於是年蔡興宗引元微之墓誌王原叔集記
　魯訔引唐書列傳皆云先生年五十九嵗卒於大厯
　五年則當生於是年魯又引公上大禮賦表云臣生
　陛下淳樸之俗行四十載矣天寳十載奏賦年三十
　九逆數公今年生呂汲公云公生先天元年癸丑天
　寳十三載奏賦若果十三載奏賦則先生四十三嵗
　矣梁經祖集譜亦云十三載奏賦今考通鑑唐宰相
　表及酹逺祖文以開元二十九年為辛已祭房公文
　以廣徳元年為癸卯則先天元年為壬子無疑如魯
　謂十載奏賦則是年辛卯恰四十嵗不可謂之年三
　十九何以表謂之行四十載案朝獻太清宫賦首云
　冬十一月天子納處士之議又云明年孟陬將攄大
　禮則是九載庚寅預獻賦故年三十九表宜云行四
　十載又按舊史天寳十載云是秋霖雨積旬墻屋多
　壊西京尤甚公作秋述云秋杜子卧病長安旅次多
　雨生魚青苔及榻又云我弃物也四十無位則是十
　載年四十其生於是年又無疑
先天二年癸丑改開元元年
　是年八月明皇即位改元開元揚經祖集譜云先天
　元年壬子八月𤣥宗即位非
開元二年甲寅
開元三年乙卯
　先生在郾城觀公孫弟子舞劍行序云開元三年余
　尚童稚記於郾城觀公孫氏舞劍器吕譜云是年纔
　四嵗年必有誤案先生壯遊詩云七齡思即壯開口
　詠鳳皇以七嵗能詩則四嵗而記事非不能矣魯譜
　引進鵰賦表中語為證亦是
開元四年丙辰　　開元五年丁已
開元六年戊午
　是年先生七嵗壯遊詩云七齡思即壯開口詠鳳皇
　則自是年能詩矣故進鵰賦表云臣素賴先人緒業
　自七嵗所綴詩筆向四十載矣約千有餘篇今所存
　纔十一王原叔集記云千四百有五篇者多是後來
　所作
開元七年已未
開元八年庚申
　是年先生九嵗壯遊詩云九齡書大字有作成一囊
開元九年辛酉　　開元十年壬戌
開元十一年癸亥　開元十二年甲子
開元十三年乙丑
　是年先生十四歳壯遊詩云徃昔十四五出遊翰墨
　場
開元十四年丙寅
　是年先生十五嵗出遊選場崔鄭州尚魏豫州啟心
　稱之故壯遊詩云斯文崔魏徒以我似班揚
開元十五年丁卯　開元十六年戊辰
開元十七年已已
　先生乾元元年戊戌有因許八寄江寜旻上人詩云
　不見旻公三十年旻江寜僧也逆數其年則遊旻越
　至江寜當在是年然上大禮賦表云浪跡於陛下豐
　草長林實自弱冠之年則十九年辛未公方二十嵗
　當以表為是詩特舉成數而言耳
開元十八年庚午
開元十九年辛未
　是年先生二十嵗以進大禮賦表所云則遊吴越當
　起於今自是下姑蘇渡㑹稽數年方歸
開元二十年壬申　開元二十一年癸酉
開元二十二年甲戌
　是年先生自越歸赴鄉舉故云歸㠶拂天姥中歳貢
　舊鄉上韋左丞詩云甫昔少年日早充觀國賔是年
　方二十三歳宜謂少年矣
開元二十三年乙亥
　是年先生下第明年春以禮部侍郎掌貢舉則謂之
　忤下考功第當在今年葢唐制年年貢士也案選舉
　志毎嵗仲冬州縣館監舉其成者送之尚書省舊史
　云天寳初應進士不第非
開元二十四年丙子
　案舊史是年三月乙未始移考功貢舉遣禮部侍郎
　掌之新史選舉志云二十四年考功員外郎李昂為
　舉人詆訶帝以員外郎望輕遂移貢舉於禮部以侍
　郎主之禮部選士自此始魯譜謂開元二十六年戊
　寅春徙禮部以春官侍郎主之不知何據而云壯遊
　詩云忤下考功第拜辭京尹堂放蕩齊趙間裘馬頗
　清狂則下第必在是年之前遊齊趙必在是年之後
　詩又云快意八九載西歸到咸陽而先生天寳五載
　歸京師應詔故逰齊趙當在今年後又大厯五年酬
　寇十侍御云徃别郇瑕地于今四十年自今年至大
　厯五年雖方三十五年亦舉成數而言也
開元二十五年丁丑
　先生逰齊趙案新史嘗從李白及髙適過汴州酒酣
　登吹臺慷慨懐古葢白家於任城適以家貧客梁宋
　以求丐取給故先生與之定交遣懐詩所謂憶與髙
　李輩論交入酒壚兩公壯藻思得我色敷腴是也其
　登吹臺雖未定何年然必在是年後又云先帝正好
　武寰海未彫枯猛將收西域長㦸破林胡則先生登
　吹臺時明皇正有事於西戎考通鑑開元二十五年
　崔希逸自凉州南入吐蕃境二千餘里至青海西大
　破之二十六年春杜希望攻吐蕃新城㧞之以其地
　為威戎軍葢其時也
開元二十六年戊寅　　開元二十七年已卯
開元二十八年庚辰
開元二十九年辛已
　是年先生在河南有祭逺祖晉鎮南將軍于洛之首
　陽又有冬日懐李白詩案李白傳云白天寳初客遊
　㑹稽則與先生别當在今年故詩有未因乗興去之
　句
天寳元年壬午
　是年先生在河南為萬年縣君京兆杜氏作誌萬年
　先生之姑也即范陽太君誌所謂適裴榮期者案誌
　云天寳元年六月二十九日遷殯于河南縣平樂鄉
　有兄子甫紀徳於斯刻石於斯又有詩題云天寳初
　南曹小司㓂於我太夫人堂下壘土為山而詩云惟
　南將獻夀其曰太夫人者豈非先生指祖母范陽太
　君盧氏而言若以為先生之母則此後不聞先生有
　欒棘之憂或謂先生之母微故誌史不言介婦有崔
　氏然先生何為有與諸舅詩又皆秀而仕者京兆誌
　又云甫昔卧病於我諸姑姑之子久病女巫至曰處
　楹之東南隅吉姑遂易子之地以安我我是用存而
　銘之為義姑葢先生之母早亡乃育於姑而至於有
　成也
天寳二年癸未
　是年先生在河南
天寳三載是年正月甲申改年為載
　是年五月五日先生祖母范陽太君盧氏卒於陳留
　之私第(審言前娶薛/再盧氏也)八月旬有六日𦵏于河南之郾
　師先生作誌云某等遭内艱云云當是代叔父作而
　誌又云薛氏所生子適曰某故朝議大夫次曰并幼
　卒報復父讐國史有傳次曰專歴開約尉先是不禄
　而不及先生之父閑為奉天令何也若以為是時閑
　猶無恙誌代其作此後又不聞先生居父喪且并年
　十三嵗死宜無婦而誌冡婦盧氏介婦鄭氏魏氏王
　氏則是四婦而所載子何為與并止四人則云某等
　遭閔凶又似指父名而言而鄭氏即先生之正母更
　俟博考陳子昂祭審言文在景隆二年則審言卒後
　四年先生始生三十七年盧氏始卒第未詳閑以何
　年卒也
天寳四載乙酉
　是年夏先生在齊州有陪李北海宴歴下亭詩為開
　元皇帝皇甫淑妃作墓碑云公主戚然謂左右曰自
　我之西嵗陽載紀云云於是下教有司爰度碑版案
　爾雅自甲至癸為嵗之陽妃以開元二十三年乙亥
　十月癸未朔薨其月二十七日葬于河南縣龍門之
　西北原故至今年乙酉為嵗陽載紀矣公主即臨晉
　公主下嫁滎陽鄭潜曜鄭有園亭在河南新安縣先
　生嘗逰之故碑云忝鄭莊之賔客遊竇主之園林又
　有鄭駙馬宅宴洞中詩重題鄭氏東亭詩詩當作於
　天寳二三年間
天寳五載丙戌
　是年先生以天子詔天下有一藝詣轂下遂西歸應
　詔有行次昭陵詩云幽人拜鼎湖有今夕行云咸陽
　客舍無一事乃西歸時詩蔡譜云是年有飲中八仙
　歌徒以李適之四月罷政及先生西歸而云案史李
　白嘗侍帝醉使髙力士脫鞾力士素貴耻之摘其詩
　以激楊貴妃帝欲官白妃輒沮止白自知不為親近
　所容益驁放不自脩與賀知章李適之汝陽王璡崔
　宗之蘇進張旭焦遂為酒八仙人而賀知章以天寳
　三載去國白亦還山凡歌所言皆天寳二三年事意
　是天寳六七載從汝陽王遊時為王作也壯遊詩云
　賞遊實賢王葢在西歸咸陽之後
天寳六載丁亥
　是年先生應詔退下作天狗賦序云天寳中上冬幸
　華清宫甫因至獸坊怪天狗院列在諸獸院又云尚
　恨其與凡獸近賦云吾君儻意耳尖之有長毛兮寜
　久被斯人終日馴狎已葢喻已也案舊史天寳六載
　冬十月幸温泉改為華清宫明年冬公又至東都故
　知賦在今年作十一載上鮮于京兆詩云且隨諸彦
　集方覬薄材伸破膽傷前政隂謀獨秉鈞微生霑忌
　刻萬事益酸辛正謂是年應詔李林甫忌人斥已建
　言草茅徒以狂言亂聖聽請付尚書試問無一中者
　故云魯譜謂上韋左丞詩在是年不考是年濟未拜
　左丞
天寳七載戊子
　是年先生在長安有寄河南韋尹詩案舊史天寳七
　載韋濟為河南尹遷左丞詩云江湖漂裋褐霜雪滿
　飛蓬牢落乾坤大周流道術空葢謂逰吴越齊趙多
　年而無所成非旅寓而寄之也及韋遷左丞則有上
　韋左丞二詩此在長安親上之故曰上詩云今欲東
　入海即將西去秦葢應詔下復有意於逺遊明年果
　在東都又有髙都䕶騘馬行
天寳八載已丑
　先生在河南有冬日洛城謁𤣥元皇帝廟詩詩云五
　聖聨龍衮葢是年閏六月加諡髙祖及四宗大聖字
　故云
天寳九載庚寅
　先生是年進三大禮賦又嘗進鵰賦案進鵰賦表云
　自七嵗所綴詩筆向四十載矣與進三賦表云行四
　十載矣語意相同故知進鵰賦在是年進三賦之先
　若以為在後必如進封西岳賦表云奏賦待制於集
　賢委學官試文章矣魯譜云是年十一月封華嶽殊
　不知雖許封嶽而是年廟災及旱遂詔停封先生十
　三載方進封西嶽賦而請封也又有兵車行
天寳十載辛夘
　先生在京師以奏賦明皇竒之命待制集賢院召試
　文章有秋述有杜位宅守嵗詩秋述云我四十也杜
　位守嵗云四十明朝過
天寳十一載壬辰
　先生在京師十一月楊國忠拜相鮮于仲通除京兆
　尹先生有上鮮于京兆詩又有太常張卿詩鮮于詩
　云交合丹青地恩傾雨露辰有儒愁餓死早晚報平
　津張詩云吹嘘人所羨騰躍事仍暌當是其年召試
　文章止送有司叅列選序故云吕譜上韋左相詩云
　鳳厯軒轅紀龍飛四十春以𤣥宗即位至是為四十
　年故知在今年作按史天寳十五載七月明皇幸蜀
　以韋見素為左相今不應先云左相又案宰相表天
　寳十三載甲午韋見素為武部尚書同中書門下平
　章事知門下省事當是其時投之故詩云韋賢初相
　漢蔡譜謂是嵗苦雨潦閱六旬上謂宰相非其人罷
　陳希烈拜韋見素時明皇在位四十三年葢詩僅略
　舉成數非若進賦之可據此說是吕譜又以麗人行
　入今年謂丞相者為楊國忠而不知國忠今年十一
　月方為右相當是十三載蔡譜謂次嵗以後詩為是
天寳十二載癸已
　先生在京師有上哥舒翰詩云幾年春草歇今日暮
　途窮有留贈集賢院崔于二學士詩云天老書題目
　春官驗討論倚風遺鶂路隨水到龍門竟與蛟螭雜
　寜無燕雀喧又云儒術誠難起家聲庶已存故家多
　藥物勝槩憶桃源欲整還鄉斾長懐禁掖垣謬稱三
　賦在難述二公恩崔于二學士當是試文之人試後
　止降恩澤送𨽻有司叅列選序故起故山之興
天寳十三載甲午
　按舊史是年二月戊寅右相兼文部尚書楊國忠守
　司空餘如故甲申司空楊國忠受册而先生進封西
　岳賦表云維岳授陛下元弼克生司空又云頃嵗有
　事於郊廟幸得奏賦待制於集賢委學官試文章再
　降恩澤乃猥以臣名實相副送𨽻有司叅列選序則
　進封西岳賦當在是年葢未授河西尉也魯譜云此
　賦當在未封西岳前而紀封華岳在九載又當考也
　魯葢不考九載廟災及旱詔停封故先生進賦在今
　年有秋雨歎有上韋左相等詩
天寳十四載乙未
　是年先生授河西尉不樂改授率府胄曹故官定戯
　贈曰不作河西尉凄凉為折腰老夫怕奔走率府且
　逍遥而夔府書懐云昔罷河西尉初興薊北師則改
　授率府胄曹當在是年之冬葢是年十一月禄山反
　也詩史云薊北反書未聞已逸身畿甸為非若先已
　竄逸則改授無容在初興師之時矣吕與蔡譜俱云
　十一月初赴奉先故有赴奉先詠懐詩然詩不言禄
　山反狀但言歡娱聚歛以致亂又詩云豈知秋未登
　貧窶有倉卒當是上年秋雨艱食時作非避亂時詩
　甚明
天寳十五載丙申
　是年七月明皇幸蜀七月甲子肅宗即位於靈武先
　生五月自奉先徃白水依舅氏崔十九翁有髙齋詩
　三十韻六月又自白水徃鄜州有三川觀水漲詩按
　本傳云聞肅宗立自鄜羸服奔行在為賊所得則在
　是年八月故有月夜九日藍田崔氏莊哀王孫悲陳
　陶悲青坂對雪等詩
至徳二年丁酉
　是年春先生在賊中有元日寄韋氏妹詩云不見朝
　正使啼痕滿面垂又有春望憶幼子一百五夜對月
　大雲寺賛公房等詩亦嘗至東都豈非為賊送與囚
　者為列故有鄭駙馬池臺喜遇鄭廣文同飲詩云燃
　臍郿塢敗指禄山死也又駙馬池臺在河南新安縣
　夏得脱賊中故述懷詩云今夏草木長脱身得西走
　謁肅宗于鳳翔有喜逹行在所詩六月一日有奉謝
　口敕放三司推問狀時結衘云宣義郎行左拾遺則
　拜拾遺必在五月按史帝紀宰相表是年五月丁巳
　房琯罷相先生上疏捄琯肅宗怒詔三司推問中書
　侍郎同平章事張鎬捄之就令鎬宣口敕宜放推問
　故有謝狀鎬拜同平章在琯罷之前四日也六月十
　二日又有同遺補薦岑參諫官狀八月放還鄜州省
　妻子北征詩云皇帝二載秋閏八月初吉杜子將北
　征蒼茫問家室又有徒歩歸行當是八月得墨勅閏
　月初一日方行九月復京師十月丁卯肅宗至自靈
　武先生亦還京師有臘日及送鄭䖍貶台州等詩
乾元元年戊戌
　是年春先生在諫省有春宿左省曲江對酒答岑補
　闕送賈閣老出汝州等詩夏有端午日賜衣詩六月
　出為華州司功有酬孟雲卿詩云明朝牽世務揮淚
　各西東又有出金光門與親故别望岳等詩七月有
　為華州郭使君進滅殘㓂形勢圗狀有策進士文元
　微之誌云左拾遺嵗餘以直言出華州司户葢至徳
　二載五月為拾遺至今六月為嵗餘第不知以言何
　事而出有悲徃事詩云移官豈至尊當是左右有不
　樂者是時苖晉卿為侍郎王嶼同平章而李麟崔圎
　張鎬皆先一月罷也冬尚留華有至日遣興寄北省
　舊閣老兩院故人詩云孤城此日堪腸斷是也魯與
　蔡譜謂弃官至東都有閿鄉姜七少府設鱠及湖城
　遇孟雲卿劉顥宅飲宿等詩當是冬晩至東都
乾元二年已亥
　是春先生自東都回華州按史三月丁亥以旱降死
　罪流以下四月壬寅詔減常膳服御舊史亦云四月
　癸亥以久旱徙市雩祭祈雨先生賦夏日歎故有萬
　民尚流冗舉目唯蒿萊之句本傳闗輔饑弃官去客
　秦州當在其年七月末葢華下苦熱詩云七月六日
　苦炎蒸則是月初尚在華又秦州雜詩二十首多言
　秋時景物去秦州赴同谷縣有發秦州詩云漢源十
　月交天氣如秋凉指同谷十月如此則去秦亦必在
　十月故至寒破峽有詩云况當仲冬交泝㳂増波瀾
　考秦至成之界垂二百里又七十里至成今寒峽尚
　為秦地而已交十一月則先生去秦又可知在十月
　之末至同谷不及月遂入蜀有發同谷縣詩云賢有
　不黔突聖有不煖席趙註云公嘗自註此詩云乾元
　二年十二月一日自隴右赴劍南今書雖無此註而
　木皮嶺詩云季冬攜童稚辛苦赴蜀門水㑹渡詩云
　微月没已久可知為十二月初也至成都不出此月
　故詩云季冬樹木蒼是時裴冀公冕牧蜀
乾元三年庚子改上元元年
　是年先生在成都裴公為卜成都西郭浣花寺居髙
　適詩云聞道招提客是也二月裴歸朝以京兆尹李
　若幽(後賜名/國楨)為成都尹舊史李國楨傳云為京兆尹
　上元初改成都尹兼御史大夫充劍南節度使而先
　生未嘗與之交故詩文無一語及之是年先生營草
　堂詩所謂經營上元初是也堂成詩云縁江路熟俯
　青郊又云飛來語燕定新巢則三月堂已成自是居
　草堂間嘗至外邑有賦青城縣出成都寄陶王二少
　尹
上元二年辛丑
　是年二月李若幽入為殿中丞癸亥以崔光逺為成
　都尹劍南節度使四月劍南東川節度兵馬使段子
　璋反陷綿州髙適同崔光逺討子璋伏誅先生有贈
　花卿云子璋髑髏血糢糊手提擲還崔大夫是也按
　舊史光逺收段子璋以將士肆剽劫光逺不能禁肅
　宗遣監軍中使按其罪光逺憂恚成疾上元二年十
　月卒而紀云建子月卒舊史髙適傳又云天子怒光
　逺不能戢軍乃罷之以適代光逺為成都尹而紀云
　建丑月以嚴武為成都尹則適未嘗代光逺意光逺
　罷後適攝成都故先生無詩稱其為尹也若適果代
　光逺為尹先生近在草堂不應詩文中無一字及之
　是時適為蜀州刺史史謂適由太子賔客出為蜀州
　刺史遷彭州然先生有李司馬橋東承髙使君自成
　都回詩云已傳童子騎青竹總擬橋東迓使君按九
　域志成都在蜀州之東彭州之南以此知適為蜀州
　甚明自元年至今年成都更李若幽崔光逺髙適然
　後嚴武至而諸譜皆不載若李與崔宜與先生弗合
　宜無可攷百憂集行云即今倐忽已五十强將笑語
　供主人當是為崔李而云或謂指髙適嚴武然適武
　俱有舊適又攝尹不久未必是指二人秋作唐興縣
　客館記記云中興之四年又云辛已秋分大餘二小
　餘二千一百八十八杜氏之老記
寳應元年壬寅
　是年四月代宗即位先生在成都上嚴武説旱葢建
　卯月也七月武歸朝公送武至綿州有送嚴侍郎到
　綿州同登樓及奉濟驛重送嚴公詩是時嚴武未拜
　黄門侍郎其曰送嚴侍郎者後來所題也先生送武
　去成都旋有徐知道之亂因入梓州徐知道反雖史
　不書平亂之人然武入朝後不聞别除成都尹按舊
　史髙適傳云代宗即位吐蕃㓂隴右漸逼京畿適練
　兵於蜀臨吐蕃南境以牽制之師出無功而松維等
　州陷代宗以黄門侍郎嚴武代還當是崔光逺不能
　戢兵罷成都時適止攝節度事而武乃正除故武受
　命距光逺卒時才一月意今年七月武召還後適方
　正除西川節度故廣徳元年練兵臨吐蕃南境然先
　生與適素厚何以送武至綿遂入梓復歸成都迎家
　徃梓閬及嚴武再鎮成都乃始歸草堂豈非中間與
　適頗暌舊好故爾不然何無一詩及之又何挈家優
　游東川師古謂貧交行為嚴武作今疑為適作也
廣徳元年癸夘
　是年三月辛酉葬𤣥宗庚午𦵏肅宗嚴武為山陵橋
　道使先生在梓州補京兆府功曹不赴有春日登梓
　州城樓陪李使君泛江又陪李使君登惠義寺等詩
　又嘗送辛貟外暫至綿州詩云直到綿州始分首又
　云殘花悵望近人開當是三月秋八月與漢中王瑀
　同㑹于章梓州水亭葢梓州刺史春夏是李秋冬是
　章彛九月壬戌是為二十三日在閬州祭房琯有警
　急詩魯譜云系云時髙公適領西川節度而詩注則
　云趙曰又非先生所系也詩云才名舊楚將謂適為
　楊州都督而云若果為適作亦歎其師出無功耳冬
　十月吐蕃陷京師十二月吐蕃陷松維州先生時在
　閬州故巴山詩云巴山遇中使云自陜城來盜賊還
　奔竄乗輿恐未回又有收京西山王命征夫等詩呂
　譜謂是年嚴武再鎮西川奏甫節度㕘謀檢校工部
　員外郎葢不考武入蜀與奏㕘謀皆在二年是年冬
　晚又略至梓所以發閬州詩有别家三月一得書之
　句
廣徳二年甲辰
　是春先生復自梓徃閬州嚴武再鎮蜀復自閬歸草
　堂依武與王十四侍御云猶得見殘春則歸成都在
　春晚嚴武奏為節度叅謀檢校工部貟外郎賜緋魚
　袋有揚旗詩系云二年夏六月成都尹鄭公置酒觀
　騎士新旗幟有立秋日雨院中有作詩則入幕必在
　是年六月史云梓州刺史章彛舊亦武判官以微事
　忤武召赴行在殺之而先生有詩寄章十侍御乃云
　河内猶宜借㓂恂又云朝覲從容問幽反勿云江漢
　有垂綸何也魯蔡譜云武來領蜀彛已交印史當失
　之然彛方是廣徳元年夏至梓未應得代其曰朝覲
　者必是章入奏故云自是彛不見有别除而先生亦
　無詩及之似果為武所殺秋有和嚴公軍城早秋院
　中晚晴懐西郭茅舍到村宿府遣悶陪鄭公秋晚北
　池臨眺等詩冬有初冬詩云垂老戎衣窄葢以是年
　十月嚴武攻吐蕃鹽川城故着戎衣也又有至後詩
永泰元年乙已
　是年正月三日先生自成都院中歸溪上有詩舊史
　代宗紀永泰元年四月庚寅成都尹嚴武薨五月癸
　丑以郭英乂為成都尹先生與英乂有舊有奉送郭
　中丞赴隴右節度使詩葢與英乂也然志不相合遂
　去草堂下忠渝有去蜀詩云五載客蜀郡宴戎州揚
　使君東樓詩云輕紅擘荔枝又有渝州侯嚴六侍御
　不到先下峽晏忠州使君宅題忠州龍興寺所居院
　壁等詩葢先生以是年六月至忠州故有是作其至
　雲安亦是時自秋徂冬俱在雲安十二月一日三首
　其一云雲安縣前江可憐葢可知也呂譜云嚴武平
　蜀亂甫遊東川除京兆功曹不赴不考是年四月武
　已死又未嘗平蜀亂其除京兆功曹亦在廣徳二年
　也
永泰二年丙午改大厯元年
　是年春先生在雲安故客堂詩云石暄蕨芽紫渚秀
　蘆笋緑移居夔州郭詩云春知催栁别則移居在春
　晚也有為夔州栢都督謝上表課伐木詩云城中賢
　府主園人送𤓰詩云相公鎮夔國園官送菜詩云常
　荷地主恩皆指栢而云栢當是貞節也終嵗居夔州
大厯二年丁未
　是年春先生居赤甲按詩云卜居赤甲遷居新兩見
　巫山楚水春則是今年春方遷赤甲暮春又遷居瀼
　西有題瀼西草屋詩云久嗟三峽客再與暮春期秋
　又移居東屯秋晚復自東屯歸瀼西各有詩
大厯三年戊申
　是年春先生出峽案贈南卿兄瀼西果園四十畆云
　正月喧鸎未兹辰放鷁初當是正月去夔三月至江
　陵有呈江陵幕府諸公詩云白屋開花裏孤城秀麥
　邊又有暮春江陵赴馬大卿詩秋晩遷公安縣有移
　居公安縣衛大郎詩云水煙通徑草秋露接園葵又
　有公安送韋二少府公安懐古等詩憇此縣數月嵗
　暮去之岳州有泊岳陽城下登岳陽樓等詩
大厯四年已酉
　是年正月先生自岳陽之潭有宿青草湖湘夫人祠
　入喬口等詩至潭未幾入衡有發潭州詩至衡畏熱
　復回潭有回棹詩登舟將適漢陽詩又有風疾舟中
　伏枕書懐呈湖南親友詩云故國悲寒望羣雲慘嵗
　隂鬱鬱冬炎瘴濛濛雨滯淫又云春草封歸恨桃花
　費獨尋又云瘞夭追潘岳持危覔鄧林當在是年冬
　晚作不然即次年春作是年先生必有哭子之戚故
　用瘞夭事按先生在夔時宗文宗武俱無恙而元微
　之誌止云嗣子宗武病不克𦵏則宗文為早世意所
　謂瘞夭即宗文也耒陽縣北之墳豈非瘞宗文者後
　世不考遂因牛酒之語從而附㑹以為𦵏先生于此
　也
大厯五年庚戌
　是年春先生在潭州率舟居四月臧玠殺崔瓘先生
　避亂至衡山有題衡山縣文宣王廟新學堂呈陸宰
　詩入衡將如郴州依舅氏故入衡州詩云諸舅剖符
　近魯譜謂諸舅為崔偉前有送二十三舅録事攝郴
　州詩或是先生如郴因至耒陽訪聶令經方田驛阻
　水旬餘聶致酒肉而史云令嘗饋牛肉白酒大醉一
　夕卒嘗考先生謝攝令詩有云禮過宰肥羊愁當置
　清醥其詩至云興盡本韻又且宿留驛近山亭若果
　以飫死豈復更能為是長篇又復游憇山亭以詩證
　之其誣自可不攻况元微之誌與舊史初無此説摭
　遺謂𤣥宗還南内思子美詔天下求之聶侯乃積空
　土於江上曰死𦵏於此矣然𤣥宗至自成都時先生
　在諌省及升遐時先生又在成都寳應元年𤣥宗升
　遐距大厯五年先生之死又已十嵗其敢欺世如此
　韓昌黎詩力辨其非鄭卬李觀從而正之所恨不曽
　引詩為據秋下洞庭故有暮秋將歸秦奉留别親友
　詩又有洞庭湖詩云破浪南風正回竿畏日斜言南
　風畏日又云回竿則非四年所作甚明當是是年自
　衡州歸襄陽經洞庭詩也元微之誌云扁舟下荆楚
　竟以寓卒旅殯岳陽其後嗣業啟柩襄袝事於偃師
　途次于荆拜余為誌辭不能絶吕汲公亦云夏還㐮
　漢卒於岳陽魯譜云其卒當在衡岳之間秋冬之交
　衡在潭之上流與岳不相鄰舟行必經潭然後至岳
　當云在潭岳之間蔡譜以史為是以吕為非葢未之
　考耳
　　　鶴先君未第時酷嗜杜詩頗恨舊註多遺舛嘗
　　　補緝未竟而逝又欲考所作嵗月於逐篇下終
　　　不果運力未必不賫恨泉下也鶴不肖常恐無
　　　以酬先志乃取槧本集註以遺藁為之正定凡
　　　經據引者不復重出又輒益以所聞於是稍盈
　　　巻帙毎詩再加考訂或因人以核其時或蒐地
　　　以校其迹或摘句以辨其事或即物以求其意
　　　所謂千四百餘篇者雖不敢謂盡知其詳亦庶
　　　幾十得七八矣呂汲公年譜既失之畧而蔡魯
　　　二譜亦多疎鹵遂更為一譜以繼于後先生積
　　　著誠多而不幸不偶此不足論獨嘗謂至成都
　　　未幾裴冀公還朝繼帥者李國楨崔光逺郭英
　　　乂自宜與之弗合顧與髙適定交最早相知最
　　　深其為西川節度先生何以翻然舍之而東曽
　　　不如依嚴武之為宻且久蜀人師氏以貧交行
　　　為武作今疑為適而作也以此知先生賦性特
　　　剛少不如意則不能曲徇茍合故不為當時所
　　　容身後又復醜以牛酒之事曽不知果以飫溺
　　　尚能為令賦詩且事遊憇乎耒陽之墳豈非宗
　　　文早世先生所謂瘞夭者而後世附㑹滋為人
　　　惑因書于首以俟博識嘉定丙子三月望日臨
　　　川黄鶴書
集注杜詩姓氏
　唐昌黎先生韓氏(名愈字退之有/詩題子美墳)
　唐元氏(名楨/)
　太原王氏(名洙字原叔翰林學士兵部郎中知制誥/史館脩撰注子美集先古詩後近體計三)
　　　　　(十六/巻)
　建安王氏(名昱字公旦建陽人度/支員外郎祕閣校理)
　臨川王氏(名安石字介甫撫州臨/川人拜左僕射諡文公)
　鳳臺王氏(彦輔和注子美詩四/十九巻自號鳳臺子)
　　　王氏(名澂鳯臺/子之子)
　　　王氏(名端仁鳯/臺子之孫)
　鉅野王氏(名禹偁字元之濟州鉅野人翰林學/士知審官院兼通進銀臺封駁司)
　建安王氏(名楷/)
　　　王氏(名杞/)
　　　王氏(名琪字/君玉)
　　　王氏(逢原/)
　　　王氏(深父/)
　　　王氏(立之/直方)
　　　王氏(性之/)
　永嘉王氏(名十朋字龜齡集注/編年詩史三十二巻)
　建安王氏(名紆/)
　眉山蘇氏(名軾字子瞻眉州眉山人/諡太師文忠公著釋事)
　　　蘇氏(養直/)
　西蜀趙氏(次公字彦材/著正誤)
　西蜀趙氏(夔字/堯卿)
　　　趙氏(彦材/)
　　　趙氏(元序/)
　西蜀師氏(名古著詳說/二十八巻)
　　　師氏(尹瞻/民)
　嘉興魯氏(訔編注子美/詩一十八巻)
　廬陵歐陽氏(名脩字永叔吉州/永豐人諡文忠公)
　豫章黄氏(庭堅/魯直)
　　　黄氏(少度/)
　　　謝氏(邁槃/幼)
　淮海秦氏(觀游/少)
　　　秦氏(少儀/)
　宛丘張氏(耒潜/文)
　永嘉張氏(器先/)
　鄄城張氏(名詠字復之濮州/鄄城人諡忠定公)
　　　張氏(天覺/)
　　　張氏(名逸序蜀本子/美詩一十巻)
　歴陽張氏(孝祥/安國)
　　　張氏(伯玉讀子/美集有詩)
　河東薛氏(蒼舒續注/子美詩)
　　　薛氏(夢符廣注/子美詩)
　　　薛氏(綜/)
　　　薛氏(士昭/)
　　　薛氏(元肅/)
　城南杜氏(修可續注/子美詩)
　　　杜氏(名田字時可/著補遺)
　　　杜氏(定功/)
　河南尹氏(名洙字師魯起居/舍人直龍圗閣)
　臨川晏氏(名殊字同叔/諡元獻公)
　臨川劉氏(名敞/)
　東萊徐氏(字居仁編/次門類詩)
　　　徐氏(俯川/師)
　　　徐氏(君平/)
　　　徐氏(持晦/)
　　　呂氏(大防撰/年譜)
　東萊蔡氏(伯世撰/年譜)
　　　蔡氏(天啟/)
　　　蔡氏(絛/)
　西蜀孫氏(倬民/瞻)
　　　孫氏(彦忠/)
　西蜀程氏(演良/季)
　　　程氏(天祐/)
　　　宋氏(名祁撰唐/書子美傳)
　西蜀宋氏(援輔/正)
　　　宋氏(彦材/)
　遯齋陳氏(正敏/)
　后山陳氏(名師道字无已一字/履常號彭城居士)
　　　陳氏(希仲/)
　　　陳氏(元龍/)
　　　陳氏(體仁/)
　　　陳氏(徳溥/)
　南豐曽氏(名鞏字子固建昌南/豐人擢試中書舍人)
　　　曽氏(公衮/)
　盱江李氏(覯伯/㤗)
　　　李氏(彭老/啇)
　　　李氏(希聲/)
　　　李氏(名觀補遺/子美傳)
　臨安李氏(堯祖/唐卿)
　　　李氏(厚載/徳)
　　　沈氏(括中/存)
　　　胡氏(撰子美/草堂序)
　苕溪胡氏(仔/)
　　　胡氏(銓衡/邦)
　　　唐氏(庚西/子)
　　　梅氏(聖俞/)
　　　韓氏(駒蒼/子)
　　　馬氏(存才/子)
　　　潘氏(大臨/邠老)
　　　潘氏(大觀/仲逹)
　　　孫氏(名僅撰子/美詩序)
　　　孫氏(子尚/)
　　　孫氏(何/)
　　　洪氏(芻父/駒)
　　　洪氏(琰父/玉)
　　　洪氏(朋父/龜)
　　　洪惠(僧覺範/)
　河南邵氏(博温/伯)
　橘林石氏(敏若/)
　九江夏氏(名竦字子喬江州人/樞宻使封英國公)
　　　夏氏(倪父/均)
　　　何氏(覬表/人)
　蘇州何氏(泓/)
　　　髙氏(荷勉/子)
　　　饒氏(節操/徳)
　　　晁氏(冲之/叔用)
　　　晁氏(補之/)
　姑蘇丁氏(脩/)
　永嘉丁氏(鎮叔/)
　　　丁氏(惠安/)
　縉雲鮑氏(文虎著/譜論)
　蘄陽林氏(敏功字子仁蘄州/人贈髙隠處士)
　　　林氏(敏脩/子敬)
　　　林氏(子來/)
　　　林氏(明仲/)
　　　林氏(致明/)
　長樂鄭氏(卬著/釋文)
　　　楊氏(符祖/信)
　　　汪氏(革民/信)
　　　汪氏(藻章/彦)
　　　汪氏(端本/子之)
　　　汪氏(洋源/養)
　建安余氏(葵/)
　東漢詩僧(祖可/正平)
　　　李氏(錞聲/希)
　真隱詩僧(善權/巽中)
　　　元氏(不伐/)
　　　曹氏(夢良/)
　　　傅氏(藻可/薦)
　　　鹿氏(伯可/)
　　　任氏(居實/文孺)
　　　吴氏(憲/)
　　　吴氏(季南/)
　　　吴氏(明可/)
　　　吴氏(少雲/)
　　　賈氏(巖老/)
　　　崔氏(肅之/)
　　　萬氏(先之/)
　　　萬氏(申之/)
　　　萬氏(大年/)
　永嘉甄氏(雲卿/)
　　　龔氏(實之/)
　　　芮氏(國器/)
　　　馮氏(方仲/圎)
　　　喻氏(叔竒/)
　　　毛氏(叔度/)
　　　朱氏(邦翰/)
　永嘉項氏(用中/)
　　　周氏(成祖/)
　上蔡謝氏(良佐/顯道)
　　　謝氏(逸逸/無)
欽定四庫全書
　補注杜詩巻一　　　　　宋　黄希　原本
　　　　　　　　　　　　　　黄鶴　補注
　　奉贈韋左丞丈卄二韻(天寶七/載作)
　　　(鮑曰韋濟韋嗣立天寶中授尚書左丞史有傳/附嗣立後師云甫為華州司功作此詩辭韋左)
　　　(丞/)補注(鶴曰前漢百官志成帝建始四年初置/尚書員五人有四丞後漢志左右丞各)
　　　(一人師云是貶華州司功後作則當在乾元元/年而梁權道編在天寶十一載師注為非若在)
　　　(乾元元年不應詩中無一語及祿山之亂與夫/為拾遺貶司功之意魯訔年譜謂此詩在天寶)
　　　(六載而不知是年濟未拜左丞按舊史天寶七/載濟為河南尹遷尚書左丞公以天寶六載詔)
　　　(天下有一藝者赴轂下遂自河南歸應詔而林/甫忌人斥已建言乞先下尚書省問遂無一中)
　　　(者公由是退下故詩云主上頃見徵青㝠却垂/翅當是七載作此詩只陳情當在贈韋左丞丈)
　　　(詩之/後)
紈袴不餓死(洙曰前漢班氏叙傳曰王鳳薦班伯宜勸/學召見宴昵殿上方鄉學鄭寬中張禹朝)
(夕入説尚書論語於金華殿中詔伯受焉數年金華之/業絶出與王許子弟為羣在於綺襦紈袴之間非其好)
(也晉灼曰白綺之襦氷紈之袴也師古曰紈/素也綺今之細綾也趙曰丹墀步紈袴之童)儒冠多誤
身(洙曰莊子曰儒者冠圜冠者知天時儒行曰冠章甫/之冠前漢酈食其傳沛公不喜儒諸客冠儒冠來者)
(沛公輙解其冠溺其中師曰杜甫生於睿宗先天元年/死於代宗大厯五年年五十有九歴睿宗𤣥宗肅宗代)
(宗凡四朝也天寶十寶年獻三賦𤣥宗命宰相試以文/章授河西尉不行天  十四年安祿山亂甫挈家避亂)
(鄜州陷賊中肅宗至德二載脱身歸鳳翔府上謁肅宗/肅宗授以左拾遺當是時房琯以宰相總兵與賊戰琯)
(儒者用春秋車戰之法為賊所敗由是得罪甫上疏論/琯不宜廢肅宗怒貶甫為華州司功甫既不得志聞李)
(白在山東將為山東之遊遂作此詩辭韋左丞明已無/罪而去觀甫嘗有憶李白詩之句何時一樽酒重與細)
(論文葢謂此行為尋李白故也紈袴貴遊子弟之服餓/之義有二絶粒曰餓不食祿亦曰餓若伯夷叔齊餓于)
(首陽采薇而食不食周祿正此餓也當祿山之亂武夫/悍卒皆以軍功取封侯其子弟自襁褓至于老死誰有)
(不食祿者獨文儒之士不能擐甲出戰皆寂寥不見用/以此誤身者多矣葢嘆武夫得志傷吾道之不用也)
丈人試靜聽賤子請具陳(洙曰易師貞丈人吉注丈人/嚴莊之稱也應璩百一詩避)
(席跪自陳賤子實空虚鮑照東武吟主人且勿喧賤子/歌一言趙曰伍子胥謂漁父曰性命屬天今屬丈人師)
(曰丈人指韋左丞/又賤子甫自謂也)補注(希曰風俗通曰易師貞丈人非/徒取尊老亦須徳行先人也又)
(疏廣傳宜從丈人所勸説君師古曰文人嚴莊之稱故/親而老者皆稱焉南史謝靈運謂孟顗曰丈人生天當)
(在靈運後成佛/當在靈運前)甫昔少年日早充觀國賓(洙曰少一作/妙賈誼洛陽)
(年少定功曰沈休文别范安成云平生少年日趙曰易/觀國之光利用賓于王彦輔曰杜嘗䇿名薦書也師曰)
(天寶十三載甫獻三/賦召試文章故云)補注(鶴曰按公本傳嘗舉進士不/第故壯遊詩云中歲貢舊鄉)
(忤下考功第殆是公嘗預京兆貢舉故云唐初考功員/外郎試進士志云開元二十四年以考功郎李昴為舉)
(人詆訶帝以員外郎望輕徙禮部以侍郎主之則公預/舉在二十四年之前時方二十餘歲宜自謂少年也師)
(云獻三賦召試則非後言主上頃見徵亦不是/言獻賦乃天寶六載詔天下有一藝者赴轂下)讀書破
萬巻下筆如有神(洙曰魏文帝典論云傅武仲下筆不/能自休孔文舉表性與道合思若有)
(神蘇軾曰仲舒荅䇿下筆疑有神助趙曰梁孝元帝之/敗焚圖書十四萬巻曰讀書萬巻猶有今日故焚之中)
(着一破字則字/着力而新奇矣)補注(希曰北史崔瞻傳不讀五千巻無/入此室今謂破萬巻而下筆有神)
(正用/此意)賦料揚雄敵詩看子建親(蘇曰揚子雲曰長卿之/賦不似從人間來其神)
(化所至即子雲學長卿為賦故雅推服趙曰雄傳嘗好/辭賦每擬相如故公於賦則言敵揚雄黄曰曹植字子)
(建善屬文著責躬公讌等詩後人謂天下才共一石子/建獨得八斗鍾嶸品子建詩云原出國風卓爾不羣故)
(公於詩言親子建親之者言與之近/也彦輔曰杜於詩賦葢以二人為凖)補注(鶴曰考公進/鵰賦表云自)
(七歲所綴詩筆向十四載矣千有餘篇云云臣之述作/雖不足以鼔吹六經先鳴諸子至於沉鬱頓挫隨時敏)
(捷而揚雄枚臯之流庶可跂及故此詩亦云賦敵揚雄/詩親子建然今所傳詩多是天寶末年亂離之後所作)
(前所謂千有餘篇者/今已不可盡見惜哉)李邕求識面(洙曰李邕見文苑傳/廣陵江都人父善嘗)
(注文選邕少知名長安李嶠等薦邕詞髙行直堪為諌/官由是召拜左拾遺𤣥宗東封獻賦稱旨尤長碑頌中)
(朝衣冠多持金帛往求其文修可曰北齊神武自/太原來朝見宋遊道曰常聞其名今日始識其面)王翰
願卜隣(洙曰卜一作為唐文苑傳王翰并州晉陽人少/豪蕩不羇發言立意自比侯王日聚英豪從禽)
(擊鼔恣為歡賞文士祖詠杜華嘗在座彦輔曰左傳曰/惟隣是卜師曰破萬巻謂識破其理如中庸曰君子之)
(道語大天下莫能載語小天下莫能破大抵人誰不讀/書識破其理者寡矣故孔子曰黙而識之甫既識破萬)
(巻之理縱横妙用無施不可故下筆之際如有神異漢/揚雄嘗作甘泉等賦魏曹子建其兄常欲殺之子建七)
(步成詩甫以揚雄之賦與已相敵體以子建之詩但親/近於已是甫以詩才自負謂子建所不若也唐李邕有)
(才名後進想慕求識其面以至道塗聚觀傳其眉目有/異唐王翰文士也杜華嘗與遊從華母崔氏云吾聞孟)
(母三徙吾今欲卜居使汝與王翰為隣葢愛其才故也/甫以文章知名當世士大夫皆想慕之故以李邕王翰)
(自/比)自謂頗挺出(洙曰一作生彦/輔曰一作特)立登要路津(洙曰古詩/何不䇿髙)
(足先據/要路津)致君堯舜上再使風俗淳(洙曰伊尹致君堯舜/又魏杜恕舉明主於)
(唐虞/之上)此意竟蕭條行謌非隠淪(洙曰前漢朱買臣家貧/好讀書艾薪樵賣以給)
(食擔束薪行且誦書其妻亦負戴相隨數止買臣毋歌/謳道中買臣益疾歌妻羞之求去其後買臣獨行歌道)
(中負薪墓間宋顔延年詠嵇中散詩曰立俗迕流議尋/山結隠淪謝眺敬亭詩隠淪既已託鮑昭詩孤賤長隠)
(淪趙曰列子載林類年且百歲拾穗行歌張湛注云古/之隠者也師曰挺者特也路與津者衝要之所乃人物)
(輻凑之地以譬顯逹也官有清有要清而不要則無權/要而不清則拘於俗既清且要乃為美官甫方召試文)
(章以清要自期必謂特出登于要路津豈期授以河西/尉故此意寥寂不獲致君與澤民也隠淪者隠逸之士)
(也甫既不見大用辭河西尉又不能隠居林下其貧賤/如朱買臣負薪行歌於路必為隠淪之徒所非議矣)
騎驢三十載(洙曰任昉詩結歡三十載生死一交情陶/潜閒居三十載彦輔曰後漢獨行傳向相)
(或騎驢入市/乞丐於人)旅食京華春(定功曰魏文帝與呉質書旅/食南館耳郭璞詩曰京華豪)
(俠/春)朝扣富兒門(鄭曰朝陟遙切早也扣去/茍切擊也又苦候切義同)暮隨肥馬塵
殘盃與冷炙(洙曰顔氏家訓云唯不可令有稱譽見役/勲貴處之下座以取殘盃冷炙之辱戴安)
(道猶遭之况爾曹乎蘇曰呉起嘗嘆曰丈夫兒事/未濟甘晦休山林焉能逐浮薄子茍冷炙殘盃焉)到處
潜悲辛(修可曰鮑照野鶴賦對鐘鼔之悲卒師曰驢賤/者所乗也得志則乗髙車大馬貧賤則跨驢而)
(已昔李白以文章待詔翰林後放逸不檢遂流落不用/嘗為華陰令所辱令致對云曽遇龍巾拭吐御手調羮)
(天子殿前尚與吾走馬華陰縣裏不與我騎驢初貴故/走馬後貧賤故出騎驢甫既辭河西尉貧在京師自未)
(獻賦之前迨今凡三十年矣獻賦時年四十三京華者/言京師乃繁華之地當春月貴遊相追逐繁絃脆管無)
(處不有甫獨旅食于此其寂寞可知故朝扣富兒門投/刺求見暮則隨其後塵為當朝士大夫所薄如此殘盃)
(謂甕之餘者香已埋歇柔肉曰炙冷炙謂宿炙也甫既/貧賤餬口京師貴遊薄之惟待我以殘盃與冷炙深使)
(人暗地抱/辛酸也)主上頃見徵(彦輔曰漢雜事宣帝時/蔣蒲與子方召見徵)歘然欲
求伸(洙曰易曰尺蠖/之屈以求伸也)青㝠却垂翅(蘇曰李斯曰丈夫兒/提筆鼔吻取富貴易)
(君舉盃何青冥之翮與鷃共垂翅乎修可曰屈原悲回/風云據青冥而攄虹注青冥雲也洙曰後漢馮異傳始)
(雖垂翅回谿終/能奮翼澠池)蹭蹬無縱鱗(洙曰王褒聖主得賢臣頌/曰沛乎若巨魚縱大壑海)
(賦蹭蹬窮/波失勢貌)甚媿丈人厚甚知丈人真(趙曰厚言其相待/之厚如後漢云所)
(以慰藉之甚厚真言其懷抱/之真如莊子云其為人也真)每於百寮上(尹曰史相國/位諸侯王百)
(寮之/上)猥誦佳句新(洙曰杜詩云為人性癖耽/佳句語不驚人死不休)竊效貢公
喜(洙曰貢公貢禹也前漢王吉傳吉字子陽與貢禹為/友世稱王陽在位貢公彈冠言其取舍同也修可曰)
(劉孝標廣絶交論曰/王陽登而貢公喜)難甘原憲貧(洙曰仲尼弟子傳原/憲在草澤中子貢相)
(衛而結駟連騎排藜藿入窮閻過謝原憲憲攝敝衣冠/見子貢子貢耻之曰夫子豈病乎憲曰吾聞之無財者)
(謂之貧學道而不能行謂之病/若憲貧也非病也子貢慙而去)焉能心怏怏(洙曰韓信/傳信知漢)
(王畏惡其能稱疾不朝由此怨望居常怏怏羞與綘灌/等伍周亞夫傳此怏怏非少主臣也趙曰呉越春秋呉)
(王僚之母謂王曰公子光/心氣怏怏常有愧恨之色)秪是走踆踆(鄭曰踆七倫反/洙曰踆踆行走)
(貌張平子西京/賦大雀踆踆)今欲東入海(洙曰語曰乗桴浮于海又/曰少師陽擊磬襄入于海)
(趙曰此詩人欲去之意造語/如此非真有東海之役也)即將西去秦(洙曰李斯上/秦始皇書今)
(乃却賓客以弃諸侯使天下之士退而不敢/西向裹足不入秦此所謂藉冦兵而齎盜糧)尚憐終南
山(洙曰周庾信有駕幸終南山詩地理志稱扶風武功/縣東有大山古文以為終南左傳昭四年曰荆山終)
(南九州之險是周地之名山鄭曰福地記云其山東接驪/山太華西連太白隴山北去長安八十里南入楚塞連)
(蜀東西數百/里亦曰中南)回首清渭濱(洙曰呂望垂釣於渭水得玉/璜遂為帝師修可曰潘安仁)
(西征賦言長安之境曰南有/𤣥㶚素滻北有清渭濁涇)常擬報一飯(洙曰史記范/睢傳睢為將)
(軍散家財物盡以報所嘗困戹者一飯之恩必償睚眦/之怨必報李固傳切感古人一飯之報注謂靈輙也孔)
(融一飯之/惠必報)况懷辭大臣(趙曰以一飯之恩常欲如靈輙/之報宣子况大臣相知不獨一)
(飯耳其去之/懷為何如)白鷗波(洙曰一/作沒)浩蕩(蘇曰波乃沒字也古/詩云沒白鷗之浩蕩)
(若作波字乃上下句不相符信沒字耳宋敏求云鷗不/善沒改作波殊不知鷗之滅沒於煙波間最為自然善)
(舊本作沒禽經云鳬善浮鷗善沒當以沒字為是洙曰/謝眺詩浩蕩别親知潘岳河陽詩洪流何浩蕩趙曰或)
(取流放之貌離騷云怨靈脩之浩蕩或/取曠逺之貌如楚辭曰志浩蕩而傷懷)補注(希曰離騷/注云浩猶)
(浩浩蕩猶蕩蕩無思慮也以此二字形容/鷗之出沒波間而我之無所繫着自見矣)萬里誰能馴
(洙曰顔延年詠嵇中散詩曰鸞翮有時鎩龍性誰能馴/師曰主上謂肅宗也至德二載肅宗見徵徵召也召授)
(左拾遺歘即倐忽歘然如屈蠖久蟄志欲求伸甫當此/時將謂得所施為遂上疏論房琯事不期貶華州司功)
(故云青冥却垂翅蹭蹬無縱鱗青冥天也蹭蹬失勢之/貌青天可以飛騰今反垂翅巨魚可以縱壑今反蹭蹬)
(葢傷其得罪也唯韋丈與甫相厚善而知甫為人真率/故及于此韋丈愛甫葢重其詩才每於百寮之上謂於)
(宰相前常稱誦其佳句故有拾遺之擢當此時喜得韋/丈推引故效貢公喜得王陽在位也今乃復見貶黜貧)
(賤又如原憲誠使人所難甘矣雖然如是亦安能怏怏/於朝廷秪是不免奔走託食於他鄉也踆踆奔走之狀)
(山東瀕海之郡唐都長安長安即秦地甫欲適山東故去/云東入海秦地在西甫既適東必離去于西秦故云西)
(秦終南山與渭水皆秦地山水甫將東入海尚眷眷於/終南清渭者不忍弃君而去也自古忠臣身在畎畆心)
(不忘君一飯之恩猶擬報之矧嘗食人之祿其忍遽忘/乎君詩家獨推重杜甫葢取其不忘君之意也大臣謂)
(左丞也左丞與甫厚善其判别之情得無懷思乎雖然/如是甫之無官守言責其進退綽綽然有餘裕真若鷗)
(在浩蕩之波去來自得誰能馴狎哉王荆公常以波字/為沒字其謬甚也鷗善浮沒何必獨言沒耶如前輩諸)
(公因舉杜詩身輕一鳥過之句坐間皆忘過字因共補/之或言下或言疾竟不似過字之為渾成也則知沒浩)
(蕩亦不如波/浩蕩之自然)
　　送髙三十五書記(天寶十/二載作)
　　　(傳曰適年過五十始留意詩什為哥舒翰府掌/書記從翰入朝盛稱之於上前拜拾遺鮑曰髙)
　　　(書記適也字達夫渤海人宋州刺史張九臯竒/之舉有道調封丘尉不得志去客河西河西節)
　　　(度使哥舒翰表為左驍衞兵曹參軍掌書記師/曰適為武威郡鎮帥哥舒翰府掌書記故甫送)
　　　(以此/詩)補注(鶴曰按史天寶十二載楊國忠奏以/哥舒翰兼河西節度使十三載五月)
　　　(奏前封丘尉髙適為掌書記故送以此詩十四/載十二月翰守潼闗降安祿山然通鑑乃謂八)
　　　(載上命隴西節度哥舒翰帥隴右河西等處以/兵攻石堡城意十二載作此詩詳見寄適詩下)
崆峒小麥熟且願休王師(夏竦曰肅州昔月支之地漢/武時為武威酒泉郡崆峒在)
(郡東洙曰爾雅四極北載斗極為崆峒之山蘇曰武帝/欲討西戎耿遜諫曰今崆峒小麥方熟陛下宜休王師)
(帝從修可曰按史記黄帝西至于崆峒韋昭注/曰在隴右九域圖志云岷州和政郡有崆峒山)補注(希/曰)
(按寰宇記禹迹之内山名崆峒者三一在臨洮一在安/定一在汝州黄帝問道之所專指汝州此當是指臨洮)
(而言葢河西節度治梁州而洮涼在唐並𨽻隴右鶴曰/唐志崆峒山雖在岷州和政郡溢樂縣而州乃義寧二)
(年析臨洮和政置其實臨洮郡也按通鑑天寶六載王/忠嗣使哥舒翰擊吐蕃累功至隴右節度副使每歲積)
(石軍麥熟吐蕃輙來穫之無能禦者邊人謂之吐蕃麥/莊翰先伏兵於其側虜至㫁其後夾擊之無一得反自)
(是不敢復來積石軍在廓/州達化縣廓去岷不逺)請公問主將焉用窮荒為(彦/輔)
(曰窮荒謂窮兵武貪土地也師曰西北地寒時晩小麥/熟是五月之時穀麥者民之司命今麥正熟願休兵使)
(邊民得穫麥請適問翰何用窮荒之地俾民不得/穫麥夷狄之地乃窮荒所在譬如石田不可以耕)補注
(希曰漢文紀四荒之外師古注曰戎狄荒服故曰四荒/言其荒忽去來無常也唐置河西節度使本以㫁隔羌)
(胡而哥舒翰貪功生事攻吐蕃石堡喪士卒數萬又遣/兵開屯田於赤嶺戍兵為吐蕃所沒此葢不知窮荒之)
(無用/也)饑鷹未飽肉側翅隨人飛(洙曰魏志呂布因陳登/求徐州牧不得布怒登)
(喻之曰登見曹公言待將軍譬如養虎當飽其肉不則/噬人公曰不如卿言譬如養鷹饑則為用飽則揚去布)
(乃解載記慕容垂猶鷹/也饑則附人飽則髙飛)髙生跨鞍馬(彦輔曰古詩云/鞍馬光照地)有
似幽并皃(洙曰曹子建白馬篇白馬飾金羈連翩西北/馳借問誰家子幽并游俠兒山簡云舉鞭問)
(葛彊何如并州兒鄭曰舜分冀州為幽州并州二州多/游俠之士師曰鷹之為用可饑不可飽飽則飛去饑而)
(後可用也譬如髙適豪傑之士其肯為哥舒翰用是故/卑微其官使之發激立功鷹不饑不肯側翅以隨人髙)
(適官不薄亦不肯隨翰往武威此必然之理也幽并二/州逼近羌戎其俗皆習鞍馬馳射髙適本儒生今能跨)
(馬有似幽并之兒以/其文武兼資故也)脫身簿尉中(鮑曰適以封丘尉/不得志去故云)始
與捶楚辭(洙曰捶主蘂切韓愈云判司卑官不堪説未/免捶楚塵埃間鮑曰謂唐時參軍簿尉受杖)
(非也今詳杜所言捶有罪者也退之江陵途中云栖栖/法曹掾何處事卑陬何况親犴獄敲榜發姦偷此豈身)
(受杖如漢諸署郎耶余曰邵氏聞見錄云杜牧之寄姪/阿宜詩云一語不中治鞭捶身滿瘡葢唐參軍簿尉有)
(罪加撻罰如今之胥吏也髙子勉見山谷云爾予初疑/其不然因讀唐史代宗命劉晏考所部官善惡刺史有)
(罪者五品以上劾治六品以上/杖訖奏參軍簿尉不足道也)借問今何官觸熱向武
威(洙曰前漢武威郡故匈奴休屠王地武帝太初四年/開隋志舊置凉州後周置緫管府大業初府廢李泰)
(伯曰程曉詩/觸熱到人家)荅云(洙曰一/作言)一書記所媿國士知(洙曰陳/琳袁本)
(初書記之士又阮瑀管書記之任豫讓曰中行以衆人/畜我我故衆人事之智伯以國士遇我我故國士報之)
人實不易知更須慎其儀(洙曰更一作尤儀一作宜范/睢傳侯嬴謂信陵君曰人固)
(未易知知人亦未易/昱曰抑詩敬慎威儀)十年出幕府自可持旌麾(洙曰麾/一作旗)
(李廣傳幕府省文書晉灼曰將軍職在征行無常處所/在為治故言幕府幕大也或曰衛青征匈奴絶大漠大)
(克獲帝就拜大將軍於幕中府故曰幕府師古曰二居/説皆非也幕府者以軍幕為義古字通用軍旅無常)
(止故以帳幕言之亷頗李牧市租皆入幕府此則非因/衛青始有其號又幕大之義乖彦輔曰旌謂旌旗麾葢)
(將兵者所建世/説曰掘尾葢)此行既特達足以慰所思(洙曰一云亦/足慰逺思)
男兒功名遂亦在老大時(師曰今髙適脱身於簿尉中/已免捶楚之憂矣武威即涼)
(州觸熱謂小麥熟正當五月之時書記掌撰兵符軍檄/露布之類甫問髙適今已辭捶楚而為何官葢適之行)
(期觸冒暑熱向武威郡為掌書記而已然媿荷哥舒翰/以國士禮與之結知甫因戒之曰人相結知不為易得)
(當小心謹慎其儀無恃才髙驕傲於主將則為失已失/人也大將行兵無宮室可居惟以青油幕為府以避風)
(雨故云幕府唐制從軍歲久者始得大郡髙適今在幕/府為書記十年間出須得大郡故云自可持旌麾析羽)
(為旌所持以指麾也故曰旌麾適之此行已辭捶楚他/日立功復持旌麾豈非特達乎足以慰甫懐思之情而)
(無所恨也自古大丈夫功名成遂亦在晚年不必皆少/達也文選云嘉穀不早熟大器當晚成甫既勉以十年)
(出幕府恐嫌於遲/暮故有下句爾)常恨結驩淺(李希聲曰左傳云/願結驩於二三君)各在
天一涯(洙曰古詩相去萬/餘里各在天一涯)又如參與商中腸安不悲(洙/曰)
(蘇武詩昔為鴛與鴦今為參與辰王正長雜詩云王事/離我老殊隔過參商左傳昭元年子産曰昔髙辛氏有)
(二子伯曰閼伯季曰實沈居於曠林不相能也日尋干/戈以相征討后帝不臧遷閼伯于商丘主辰商人是因)
(故辰為商星遷實沈于大夏主參唐/人是因以服事夏商故參為晉星)驚風吹(洙曰一/作飄)鴻
鵠不得相追隨(余曰張良傳鴻鵠/髙飛一舉千里)黄塵翳沙漠(潘大觀/曰曹植)
(賦揚黄塵/之冥冥)念子何當歸(洙曰前漢匈奴傳隔以山谷壅/以沙漠盧諶贈崔温詩北眺沙)
(漠垂曹子建樂府少小去鄉邑揚聲沙/漠垂蘇武詩欲展清商曲念子不能歸)補注(希曰漢武/帝紀衞青)
(將軍絶幕應劭曰幕沙漠也/匈奴南界臣瓉曰沙土曰漠)邊城有餘力早寄從軍詩
(洙曰王仲宣云從軍征遐路訓彼東南夷陸士衡樂府/詩有從軍行苦哉逺征人北戍長城阿師曰古云歌驩)
(希遇愁别多逢葢人生天地間爾東我西是以結驩淺/故云各在天一涯辰參二星不相得各居一方人之離)
(别不獲㑹聚者似之甫生平既與適少相驩㑹今又執/别如參與商中膓安得不悲慘也驚風者回飈也鴻鵠)
(一舉千里漢書陳勝云燕雀安知鴻鵠之志然鴻鵠得/疾風吹嘘其勢髙舉逺引彼燕雀之徒豈得相追隨也)
(鴻鵠喻適甫以燕雀自譬恨不得追隨於適而去也沙/磧曰漠武威乃邊郡與沙漠相連風揚黄塵障翳人目)
(豈宜久居不知歸期當在何日或邊城無冦綽有餘暇/早寄詩什庶知適之安否昔王粲有從軍詩適本文墨)
(之士不以軍事廢擲篇/章甫之所囑者以此)
　　贈李白(開元二十/四年作)
　　　補注(鶴曰詩云李侯金閨彦亦有梁宋遊當是/開元二十四年下考功第後遊齊趙時作)
　　　(按公壯遊詩云放蕩齊趙間裘馬頗清狂快意/八九載西歸到咸陽則歸京師在天寶四五載)
　　　(而李白傳云天寶初已隠剡中則此詩當在於/開元二十四五載作葢公詩云二年客東都又)
　　　(云亦有梁宋遊殆是初遊齊/趙時梁權道編在十二載非)
二年客東都所歴厭機巧(彦輔曰東都洛陽也前漢地/理志周人之失巧偽趨利余)
(曰葛屨詩其/民機巧趨利)野人對羶腥(彦輔曰潘岳秋興賦序僕野/人也杜亦自謂為郊野人耳)
(周禮注犬/腥羊羶)蔬食常不飽(趙曰此意似雖目見羶腥之物/而其食猶未厭乎藜藿所以對)
(之而増媿則甫之/貧困無資可見矣)補注(希曰論語云蔬食菜/羮魏毛玠布衣蔬食)豈無青精
飯使我顔色好(杜田曰陶隠居登真隠訣載太極真人/青精乾石䭀飯注云以南燭草木煑汁)
(漬米為之彭祖云大宛有青精光生清靈真人真/誥云霍山有道士鄧伯元者受青精石飯之法)補注
(希曰道藏清靈真人王君傳載太極真人青精乾石䭀/飯上仙靈方云服之使人顔童聦明延年無疾䭀音信)
(又音峻而本草圖經南燭條下亦言之詳鶴曰神仙傳至/鄧伯元王𤣥甫俱在霍山服青精飯又唐𤣥宗幸嵩山)
(逍遙谷見室中大瓠問潘師正荅曰中有青䭀昔西域/王若以南燭草為之服食得道上乃命道士葉法善往)
(江東造/青䭀飯)苦乏大藥資(修可曰丹書抱丹山人大藥證云/夫大藥者須鍊沙中汞能取鈆裏)
(金黄芽為根蔕/水火鍊功深)山林跡如掃(趙曰四句通義離為兩端/則語意不相接葢詩人不)
(以文害辭以青精飯可謂之大藥矣真誥云霍山有道/者鄧伯元受青精石飯之法内見五藏色如嬰孺豈不)
(謂之大藥乎而青精飯法其所用之物如以南燭草木/葉漬青稻米炊之張君房云青稻米如豫章西山青米)
(呉越青龍稻草是也此亦費尋討不以謂之大藥資乎/彦輔曰北山移文曰乍低枝而掃跡師曰李白將為梁)
(宋之遊甫作此詩贈之東都洛陽也唐初都長安後都/洛東都自安史再陷之後民物貧窘故機巧趨利風俗)
(浮薄甫二年客居于此覩兹機巧之俗甚厭惡之傷昔/日之不然也羶腥謂兵後東都居民肝腦塗地風揚羶)
(腥之氣野人甫自稱也蔬食不飽謂物踊貴青精神仙/之所服食有黄精有青精色黄者為黄精色青者為青)
(精亦若天黄地黄人黄也本是一種根浮于上者為天/黄沉于下者為地黄生于中者為人黄青精食之既久)
(能益人顔色長年却老藥有大有小仙亦有小大也有/天仙有地仙藥有丹砂黄金為藥之上者故云大藥甫)
(既客居東都無大藥之資將隠于山林求青精食之亦/可以駐顔色奈何山林人迹如掃謂兵火之後絶無人)
(煙故也葢嘆東/都之不可居)李侯金閨彦(鮑文虎曰白嘗供奉翰林/故云洙曰江文通别賦金)
(閨之諸彦注金閨金馬門也謝𤣥暉出尚書省詩既通/金閨籍彦輔曰按李陽氷作白集序云天子賜金閨)
脱身事幽討(鮑曰本傳白自知不為親近所容求還山/帝賜金帶放還趙曰李白宜通籍金閨以)
(不得志遂浮遊四/方此為事幽討也)亦有梁宋遊(洙曰顔延年北使洛塗/出梁宋郊鮑曰白時得)
(還與公同在洛將適梁宋也後在梁亦與公同遊故遣/懷詩云昔我遊關中得梁孝王都憶與髙李輩論交入)
(酒壚趙曰梁謂汴州今之東/京宋謂宋州今之南京也)方期拾瑤草(蘇曰東方朔/與友人書曰)
(不可使塵網名韁拘鎻怡然長嘯脱去十洲三島相期/拾瑤草吞日月光華共輕舉爾趙曰瑤草事雖出於山)
(海經姑瑤之山帝女死焉化為瑤草服之者媚於人而/瑤草字江淹登廬山詩瑤草正翕赩别賦云惜瑤草之)
(徒芳葢以仙境之物美言之耳今子美正承江淹而用/之也師曰漢時凡待詔者必於金馬門美生曰彦李白)
(嘗待詔翰林故云金閨彦幽討謂窮討幽趣梁宋即今/之東京開封府是也本魏地號曰大梁其地有香爐峯)
(神仙所居之迹瑤草乃珊瑚樹之類仙家用以合丹藥/服餌時李白擺脱翰林之職將以窮討幽趣故為梁宋)
(之遊拾瑤草以服食葢白之為人放曠不樂仕/宦有意於神仙後以入水捉月或者以為尸解)
　　遊龍門奉先寺(開元二十/四年作)
　　　(魯訔曰龍門在西京河南縣地志/曰闕塞山一名伊闕而俗名龍門)補注(鶴白唐/志河南)
　　　(自龍門山東抵天津有伊水然後漢志唐志俱/云馮翊有龍門山按馮翊與河中府為鄰而河)
　　　(中有龍門縣又有龍門山志云即導河至龍門/之地土記云梁山北有龍門並在河中之境故)
　　　(河中有龍門闗龍門倉九域志云河南縣有龍/門鎮又有闕塞山云即龍門薛仁貴傳云綘州)
　　　(龍門人則綘州亦有龍門公自秦赴同谷道經/龍門鎮則秦成間又有龍門嘗考綘至河中不)
　　　(滿三百里馮翊至河中不滿百里兩地相接又/地理志河南即春秋時屬魏地後魏兼置雍州)
　　　(乃屬秦州宜此山之跨數郡是詩乃/公開元二十四年後遊東都時作)
已從招提遊更宿招提境(洙曰僧史後魏始光元年創/立伽藍為招提之境隋大業)
(中改寺為道場唐復為寺師曰釋氏書招提菩薩皆古/佛號故寺謂之招提或名伽藍或名道場其實一也田)
(曰僧輝記云招提者梵言拓鬬提奢唐言四萬僧物後/人傳寫之誤以拓為招又省去鬬奢二字止稱招提)
補注(鶴曰唐史武宗毁寺四千六百招提蘭若四萬葢/在唐招提次於寺之名也又梁㑹稽沙門惠皎撰)
(髙僧傳云漢始有沙門其精舍在雒陽西雍白馬寺是/也相傳云外國國王毁諸寺唯招提寺未及毁夜有白)
(馬繞塔悲鳴因改/招提以為白馬寺)陰壑生靈籟(昱曰莊子齊物篇汝聞/人籟而未聞地籟汝聞)
(地籟而未聞天籟注簫也音賴彦輔曰沈佺期西岳詩/陰壑以永閉師曰山南曰陽山北曰陰以其背陽故為)
(重陰沍寒之地風聲為天籟水聲為地籟笙竽/為人籟靈籟即風也靈者善也如雨曰靈雨)月林散
清影(洙曰梁昭明太子鍾山解講暾出巖隠光月落林/餘影師曰萬物之影無如月影最清謂之金波葢)
(取其清也古云人間何處無風月纔到僧房/分外清葢言奉先寺風聲月影皆佳致也)天闕(洙曰/一作)
(閲/)象緯逼(蘇軾曰閲字當作闕或作闊蔡天啓云古本/作闚史以管窺天王介甫云當作天閲對雲)
(卧為清切蔡絛云韋述東都記龍門號䨇闕以與天内/峙若天闕焉此遊龍門寺詩用闕字又何疑十朋曰王)
(直方詩話亦云夢符曰按山謙之丹陽記王茂𢎞南望/牛頭山兩峯曰天闕也彦輔曰庾肩吾經禹廟詩侵雲)
(似天/闕)補注(希曰廣記凡輿地有石者皆以門名之故彭/州有天彭山兩山相對其形如門謂之天彭)
(門亦曰天彭闕按龍門本闕塞山又/名伊闕山則以龍門為天闕无疑矣)雲卧衣裳冷(趙次/公曰)
(鮑昭升天行有雲卧恣行天/孟浩然有雲卧晝不起也)欲覺聞晨鐘(鄭曰覺居/妙切寤也)令
人發深省(蘇曰陶淵明聞逺公議論謂人曰令人頗發/深省彦輔曰庾信詩山寺響晨鐘杜言人境)
(俱靜則發越塵慮无不省覺師曰天闕者龍門也按地/理志今河南郡春秋時地屬魏後魏兼置雍州及屬秦)
(州今龍門縣在府東一百八十里古耿國有龍山即禹/所鑿三秦記云魚鼈上之即為龍否則㸃額而還兩山)
(對峙如門然故曰龍門龍門乃天之闕門也王介甫以/天闕不可對雲卧改為天閲閲視也視天上象緯逼近)
(殊不知此詩乃詠龍門有取於闕其理必然二十八宿/為經五星為緯象緯逼言龍門山之髙也山髙則多雲)
(霧夜宿此寺如卧雲中衣裳皆冷潤釋氏有聲聞縁覺/耳有所聞而悟未若心解之為上也其悟道則一如香)
(巖和尚一日掃庵瓦礫擊竹作聲忽然大悟又如道吾/聞巫吹角瞥地大省此得乎聲聞而有所覺者也甫言)
(睡覺忽聞晨鐘令人深有省悟其亦/香岩道吾之儔得於聲聞緣覺者耶)
　　望嶽(開元二/十四年)
　　　補注(鶴曰按公詩云忤下考功第放蕩齊趙間/乃在開元二十四年後又公有遊梁登單)
　　　(父臺山脚寺詩皆至兗時先後作也大厯五年/公酬冦十侍御詩往别郇瑕地于今四十年則)
　　　(至兗乃開元二十三四年間雖至大厯五年/方三十六年舉成數而言耳當是其時作)
岱宗夫如何齊魯青未了(洙曰書岱宗泰山為四嶽所/宗風俗通云泰山山之尊者)
(一曰岱宗岱始也宗長也鄭曰升中告代于此是山為/五嶽之長故曰岱宗師曰岱宗天猶云楚天之類徐曰)
(按王原叔呂居仁王彦輔魯訔並作夫獨師本作天字/説師曰泰山跨齊魯二國之境眺望其山之青已窮齊)
(魯而其山之青未/窮故曰青未了也)補注(希曰爾雅中有岱嶽釋曰岱嶽/泰山也此言中國也泰山東近)
(海禹貢海岱惟青州然則齊魯青殆是指/三州言岱嶽跨三州之境而青未了也)造化鍾神秀
(洙曰晉孫興公遊天台賦序天台者葢山岳之神秀也/陳書虎丘山者吳之神秀師曰鍾聚也詩云崧髙維嶽)
(維嶽降神凡名山大川皆有神異/天地造化鍾聚神秀之氣于此)陰陽割昏曉(趙曰言/其山之)
(長大如史記言崑崙日月所相避隠為光明也割字如/大制不割之割割者分也師曰割者分也陰陽日月也)
(此山既髙日/月迭昏曉也)盪胷生曽雲(鄭曰盪他浪切曽昨陵切經/也經過之雲洙曰公羊曰觸)
(石而出膚寸而合不崇朝而徧天下者泰山之雲也張/衡南都賦涓水盪其胷趙曰盪滌也舊注引南都賦涓)
(水盪其胷本言水流如盪滌地之胷今言盪胷生曽雲/則借言雲之潤氣盪滌人胷也陸禨文賦有曽雲之峻)
(注曽積也彦輔曰庾肩吾山詩曽雲霾峻嶺師曰曽雲/杜詩通作層即雲勢重疊而起泰山出雲須㬰遍太虚)
(而為雨以其有功於民故祀之/雲生于山人登山故雲盪其胷)决眥入歸鳥(夢符曰右/按子虚賦)
(稱射藝之妙所中者必决裂其目眥也杜子美望嶽以/言觀覽之逺攄决其目力入飛鳥之羣與射了无相干)
(明矣趙曰眥目睫也音墻細切按子虚賦本言射而决/裂獸之眥詩人取好事穩則借用之葢决眥入歸鳥則)
(人目眥决裂入鳥之/歸處言所望之逺也)㑹當凌絶頂一覽衆山小(師曰登/臨山之)
(絶頂俯視衆山其培塿歟衆山知尊乎大嶽衆流知宗/乎滄海當安史之亂僣稱尊號天子䝉塵其朝宗之義)
(為如何甫望嶽之作末章云一覽衆山小固知安史/之徒乃培塿之細者又何足以上抗巖巖之大也哉)補
注(希曰公為此詩時安/史未亂師注未是)
　　陪李北海宴歴下亭(天寶四/載作)
　　　(洙曰平邑人時邑人寋處士等在坐北海漢平/夀縣也後漢北海國在北齊置北海唐屬青州)
　　　(鄭曰亭李之芳所作歴下春秋戰國時並屬齊/秦屬齊郡漢韓信伐齊至歴下乃此地漢文帝)
　　　(分置濟南景帝改為/濟南郡唐復為齊州)補注(鶴曰歴下在齊州以/有歴山故得名歴山)
　　　(即舜耕之山也李北海即李邕按新舊史邕廣/陵人開元二十三年為括州刺史後歴淄滑二)
　　　(州刺史天寶初為汲郡北海二太守五載姦贓/事發又嘗與柳勣馬勣下獄吉温吏引邕李林)
　　　(甫素忌邕因傅以罪詔祁順之羅希奭就郡杖/殺之乃六載正月辛巳此詩當作於天寶四載)
　　　(梁權道編在天寶十一載者非葢是年邕死已/六年又嘗見唐朝請郎行淮陰縣令清河張松)
　　　(質有謝娑羅樹書石刻書與海州李使君首云/開元十一年五月五日李使君若謂是邕不應)
　　　(與史所言天寶初為太守者相/距二十年又公是年方十二歳)
東藩駐皂蓋(洙曰後漢志中二千石皆皂葢趙曰邕為/青州太守京師為東故稱東藩則上林賦)
(齊列為/東藩也)北渚凌清河(洙曰一作青荷陸士衡詩永嘆遵/北渚趙曰屈原湘夫人云帝子降)
(兮北渚清河則指言濟/河濟河謂之清濟故也)海右(洙曰一/作内)此亭古(謝逸曰此/亭乃李之)
(芳所創居海之右此/亭作之久矣故云古)濟南名士多(蘇曰吳帝濟南英豪/屈宅多出名士趙曰)
(海在東而州在西則謂之海右宜矣濟南則/指齊州名士則題注所謂邑人寋處士等也)雲山已發
興(師曰選詩青雲却炎暉雲山/發興謂喜得炎暉之却也)玉佩仍當歌(尹曰後漢/左雄上言)
(云九卿位亞三事班在大臣行有佩玉之節動有庠序/之宜魏武帝短歌行對酒當歌趙曰言既有雲山之清)
(興又有玉佩之人歌以侑飲取詩瓊琚玉佩者也/薛引左傳佩玉蘂以為證乃是佩玉非玉佩也)脩竹
不受暑交流空湧波(師曰傍有脩竹清陰森爽了無暑/氣雖曲水流觴竟不如此故云云)
補注(希曰濟河與鵲湖互見所以謂之/交流亦前句北渚凌清河之意)藴真愜所遇落
日將如何(洙曰謝靈運詩表靈物莫賞藴真誰為傳江/淹詩悠悠藴真趣師曰藴真者謂此亭韜藏)
(真趣俗士莫知惟賢者遇此非常欣愜/奈何興未闌而日已西頽故嘆云云)貴賤俱物役從
公難重過(趙曰文選有牽以物役此非特言邕當之官/而各别又見公之不趍貴以為夸矣彼賤丈)
(夫者冀宵燭之末光分玉斚之餘瀝而不知耻與公有/間矣師曰貴指言李北海賤甫自謂也貴賤雖殊其為)
(事物所役則一人生天地間勞形體疲精神歡㑹時少/怨别時多恐此一㑹罷難與公再獲過此甫所悵惜也)
　　登歴下古城員外新亭(天寶四載北海/太守李邕作)
　　　(洙曰本傳云李邕天寶初為汲郡北海二太守/時李之芳自尚書郎出齊州司馬作此亭歴下)
　　　(齊州春秋戰國正屬齊秦屬齊郡漢韓信伐齊/至歴下即其地文帝分置濟南景帝改為濟南)
　　　(郡宋後周同隋初郡廢煬帝初置齊州/唐復為齊州或為淄郡復為濟南郡)補注(鶴/曰)
　　　(按新舊史之芳未嘗為齊州司馬開元末為駕/部員外郎天寶十三載祿山奏為范陽司馬及)
　　　(祿山起逆自拔歸西京今題云員外新亭亦初/不指其為司馬以宴歴下亭考之當是天寶四)
　　　(載作/此詩)
吾宗固神秀(洙曰謝宣逺荅靈運詩華宗誕吾秀之子/紹前𦙍公有譜系自言李杜同出故言吾)
(宗也夢符曰右按此亭乃李之芳所構詩乃北海太守/李邕為之芳作也注言李杜同出其誤甚矣趙曰題下)
(公自注云李之芳出齊州司馬製此亭今/邕言吾宗葢指李之芳耳此意甚易曉)體物寫謀長
(洙曰陸士衡文賦體物而瀏亮潘/岳西征賦摹寫舊豐制造新邑)形制開古跡(趙曰舊/有此亭)
(而之芳新之杜公前篇所謂海右此亭古也師曰人稟/神秀之氣能體物景寫其謀謨創造此亭頗有長人之)
(智然即其古城而開敞/之故云形制開古跡)曾氷延樂方(鄭曰曽昨稜切重/也趙曰謝靈運詩)
(峩峩曽氷食師曰曽氷者諸家多不曉其義殊不知重/陰沍寒之氣排煩暑爽情思可以延引歡笑此其術也)
(方乃/術也)太山雄地理巨壑眇雲莊(洙曰陳江總鍾/銘舟移巨壑)髙興泊
煩促(洙曰張茂先荅何/卲詩煩促每有餘)永懷清典常(洙曰詩維以不永/懷易既有典常)
含𢎞知四大(洙曰易含𢎞光大品物咸亨老子域/中有四大天大地大道大王亦大)出入
見三光(洙曰日月星為三光亦謂之三/辰又前漢郊祀志三光天文也)負郭喜粳稻(洙/曰)
(左太冲詠史詩陳平無産業歸來翳負郭蜀都賦粳稻/漠漠謝靈運㑹吟行滮池溉粳稻趙曰蘇秦曰使我有)
(洛陽負郭田二頃安/能佩六國相印乎)安時歌吉祥(洙曰莊子人間世篇/吉祥止止趙曰莊子)
(安時處順邕詩多有出處然公集中錄邕首唱之詩於/此豈取其同法門耶師曰地理志此古城枕太山之麓)
(極為雄壯又襟帶濟水巨壑即溪壑之接濟水者是也/水氣在天為雲雲莊即雲氣也聚如莊然莊者藏聚之)
(義眇言襟帶之逺也上句有曽氷故下言髙興泊煩促/謂陰凉之氣爽人故也典常言李之芳以常道化民風)
(俗肅清人懷其惠永永不忘含𢎞者謂古城廣逺無所/不包足見其有四大之制太山髙大日月星辰迭為隠)
(見一出一入皆憑髙可以望而見之負郭者倚郭也黍/粘曰稻穀者民之司命太守者民之師帥太守登臨所)
(以觀民風豈徒從事於遊覽而已哉今覩負郭粳稻/之稔足知為康樂之時吉祥兆于此故從而歌之也)
　　亭對鵲湖(天寶四載和李北/海登歴下新亭作)
　　　(洙曰公自注亭對鵲湖趙曰李/北海唱之於前而公和之於後)補注(鶴曰亭對/鵲湖四字)
　　　(乃是公和李邕詩而自注云爾初非以為題合/題曰和李邕登歴下新亭以前篇當是天寶四)
　　　(載/作)
新亭結構罷(洙曰左太冲招隠詩岩穴無結構何平叔/景福殿賦結構則脩梁彩制謝𤣥暉郡内)
(髙齋詩結/構何迢遞)隠見清湖陰(洙曰謝惠連西陵遇風詩分袂/澄湖陰注水南曰陰趙曰亭對)
(鵲湖故云或隠或見於清湖之隂者言昏/明異候也句如謝惠連行雲星隠見是也)跡籍臺觀舊
(鄭曰觀古玩切釋名觀於臺上觀望也/趙曰此亭乃圖籍所載舊有臺觀之跡)氣溟海岳深(趙曰/言東)
(海太山之氣相與㝠接也彦輔/曰隋江揔盌賦副君海停岳峙)圓荷想自昔遺堞感至
今(彦輔曰陳祖孫登詠荷詩圓荷承日暉洙曰遺堞城/堞也趙曰指物感慨葢詩人之興鄭曰堞城上垣也)
補注(鶴曰圓荷以言湖中所植者亭在古城故曰遺堞/前詩云海右此亭古李云形制開古跡是也齊有)
(古祝阿城乃春秋諸侯同/盟於此城者亦有晏嬰城)芳宴此時具(彦輔曰謝眺賦/曲水宴詩嘉樂)
(具矣芳/宴在斯)哀絲(洙曰一/作絃)千古心(蘇曰何敬祖聽陰子堅彈/琴古人不見哀絲上寫出)
(千古之/意心)主稱夀尊客(洙曰曹子建樂府主稱/千金壽賓奉萬年酬)筵秩宴北
(洙曰一/作密)林(洙曰詩賓之初筵左右秩秩趙曰詩鬰/彼北林因所宴賓在北林故借用之詩)不阻
蓬蓽興(洙曰傅長虞贈何劭歸身蓬蓽廬蓽荆織門也/禮蓽門圭竇趙曰蓽音畢官韻注云藩落也謂)
(亭處幽逺故/有蓬蓽之興)得兼(洙曰一/作兼得)梁甫吟(洙曰陸士衡詩齊僮/梁甫吟諸葛亮躬耕)
(隴畆好為梁甫吟趙曰諸葛亮登山作梁甫吟葢在野/之一歌也其詩曰步出齊城門遙望蕩陰里里中有三)
(墳纍纍正相似問是誰家冢田强古冶子力能排南山/文能絶地理一朝被讒言二桃殺三士誰能為此謀相)
(國齊晏子觀此則見公之深意矣師曰此詩乃甫和李/北海之詩然李公之詩何以得集于杜詩之内葢謂李)
(公唱之甫和之遂見其本末之由故先編李公詩而以/甫詩繼于後也新亭乃李之芳所創者水南曰陽水北)
(曰陰清湖乃鵲湖也按地理志歴下亭居鵲湖之北故/云隠見清湖陰臺觀舊謂後齊築作臺觀猶存之芳特)
(因其舊跡敞以新亭氣溟海岳深謂此城憑太岳襟帶/滄海海岳之氣溟濛然而深䆳矣李之芳疏鵲湖種圓)
(荷修飾雉堞至今人感思之如召公聽訟甘棠下後人/思之而不忘以為勿剪勿伐遺堞者城上矮墻也哀絲)
(乃琴瑟之聲哀怨此時俱謂諸賓客畢集于此千古心/謂歴下之城廢興非一代覩今感昔哀樂之情一寫之)
(琴瑟而已主稱夀者稱舉也言主人重客故舉觴為夀/北林謂此亭居鵲湖之北林木森爽筵設於此尊卑之)
(位秩秩然有次序蓬䆫蓽户甫自言貧賤之居諸葛亮/常作梁甫吟梁甫吟者山東之音也凡人思鄉各為本)
(土之音杜甫西人也今客山東寧無思鄉之情然對酒/當歌必有所感傷故云不阻蓬蓽興得兼梁甫吟意謂)
(家不阻限東西其興為如之何/猶得兼為梁甫之吟不亦善乎)
　　𤣥都壇歌寄元逸人(天寳十/一載作)
　　　(師曰元逸人隠道士也有/神仙術甫作詩寄贈之)補注(鶴曰道書有𤣥/都所謂禹封五)
　　　(符秘以金英之函撿以𤣥都之印是也/壇在子午谷中詩作於天寶十一載)
故人昔隱東䝉峯已佩含景蒼精龍(洙曰論語夫顓臾/昔者先王以為東)
(䝉主以䝉山在東故曰東䝉地理志泰山䝉陰縣禹貢/徐州䝉羽其藝故云䝉地也蘇曰壺翁云吾當佩含景)
(駕蒼精逍遙於絳闕赤城含景日月之精華蒼精東方/之蒼龍也佩服也趙曰蒼精龍劍也蔡曰春秋繁露曰)
(劍佩於左蒼龍之象詠曰後漢公孫/端劍銘有云從革庚辛含景吐商)故人今居子午谷
獨在陰崖結茅屋(洙曰王莽傳莽以皇后有子孫瑞通/子午道從社陵直絶南山徑漢中師)
(古曰今京城直南山有/谷通梁漢道名子午谷)屋前太古𤣥都壇青石漠漠常
風寒子規夜啼山竹裂(蘇曰竇誼居蜀之津源放浪不/羈月夜子規啼庭竹誼曰當山)
(竹裂吾可歸峩峯是夕竹裂黎明命駕遁于峩峯武帝/三徵不起劉曰前輩詩云子規枝上月三更常以夜啼)
(山中嫌其夜啼聲哀怨/故燒竹爆裂以驚飛也)王母晝下雲旗飜(一作蟠洙曰/離騷載雲)
(旗之逶迤九歌乗回風兮載雲旗修可曰王母鳥名故/子美以對子規酉陽雜爼云齊郡函山有鳥足青觜赤)
(黄素翼絳顙名王母使者又王椿齡云其尾五色長二/三尺許飛則翩飜正如旗狀劉曰周穆王與王母㑹於)
(瑤池雲旗霓裳擁簇自天而下詩/言此葢取其與神仙往來之意)補注(希曰公詩屢用/王母字大㮣指)
(王母而言必以人對或以地對如小兒函闗等是也今/以對子規則修可之説是葢子規夜啼而山竹為之裂)
(王母晝下而如雲旗/之翻粲然可觀耳)知君此計誠長往芝草琅玕日應
長(洙曰後漢逸民傳長往之軌未殊十洲記鍾山在北/海之子地仙家數十萬耕田種芝草課計頃畆本草)
(青琅玕生蜀郡平澤蘇業注云琅玕有數種是琉璃之/類火齊寶也琅玕五色具以青者入藥為勝出嶲州以)
(西烏白蠻中及于闐國靈異兼圖載琅玕青色生海中/云海底以網掛得之初出水紅色久而青黒枝柯似珊)
(瑚而上有孔竅如蟲蛀擊之有金石之聲乃與珊瑚相/類禹貢雍州厥貢球琳琅玕爾雅云西北之美者有崑)
(崙墟之璆琳琅玕孔安國郭璞皆以為石之似珠者而/山海經云崑崙山有琅玕是石之美者明瑩若珠之色)
(而其狀/森植耳)鐵鏁髙垂不可攀致身福地何蕭爽(洙曰三秦/記云終南)
(太一山左右三十里内名福地西有石室靈芝趙曰詩/人逆料其如此如乾州金精山女仙張麗英昇仙之地)
(有鐵鎻下垂然則詩人逆料元逸人之長往亦復然乎/師曰按神仙訣錄有天仙地仙三十六洞天八十一福)
(地由地仙積累功行遂超昇天仙今逸人致身福/地已為地仙之流何其潇洒清爽神氣不凡故也)
　　今夕行(天寶五/載作)
　　　補注(鶴曰以咸陽客舍一事無當是天/寶五載自齊趙西歸至咸陽時作)
今夕何夕歳云徂(洙曰唐詩綢繆云今夕何夕見此良/人韋孟諷諫詩歳月其徂年其逮耉)
(鮑曰謂除夕也若曰歳月其徂同一/冬可耳指今夕為歳徂其除夕明矣)更長燭明不可孤
(洙曰宋玉招魂娯酒不廢沉日夜些蘭膏明燭華燈錯/些趙曰孤負之孤李陵書陵雖孤恩漢亦負徳是也師)
(曰今世誤多用辜字殊不知辜/乃辜罪之辜而非孤負之孤)咸陽客舎一事無相與
博塞(洙曰一/云賭博)為歡娛(洙曰説文曰博局戲六著十二棊/古者烏曹作博尹文子曰博盡闗)
(塞之宜得周通之路説苑曰塞行棋相塞謂之塞也管/子曰秋行五政一曰秋禁博塞也莊子問穀奚事博塞)
(以遊塞先代反師曰漢書注云行棊/也行棊子以相塞即今世取棊也)馮陵大呌呼五白
(師曰五白即今之骰子李白詩有連呼五/白行六博葢古人用六隻骰今人亦然)袒跣不肯成
梟盧(洙曰一作牟招魂曰箟􁗫象棊有六簙分曹並進/遒相迫成梟而牟呼五白晉制犀比費白日宋劉)
(毅字希樂於東府聚樗蒲大擲一判應至數百萬餘人/並黒犢以還唯劉裕及毅在後毅次擲得雉大喜褰衣)
(繞床呌謂同坐曰非不能盧不事此耳裕惡之因援五/木久之曰老兄試為卿荅既而四子俱黒其一子轉躍)
(未定裕厲聲喝之即成盧毅意殊不快也梟勝也借勝/為牟五白博齒也趙曰楚辭招魂有成梟而牟呼五白)
(注五白五木也梟勝也盧勝之名也韓非子載匡倩對/齊宣王之語曰博者貴梟又慕容寶與黄李根等樗蒲)
(寶危坐誓之曰世言樗蒲有神若富貴可/期頻得三盧於是三擲盡盧袒跣大呌也)補注(鶴曰趙/注乃引)
(宋玉招魂其注倍勝為牟梟當成牟又呼五/白以助投也五白博齒也初不云是五木)英雄有時
亦如此邂逅豈即非良圖(趙曰如劉裕劉毅慕容等皆/一世英雄猶如此蒲博則今)
(夕邂逅相遇未必非良圖所謂良圖/則毅裕以卜成事寶以卜富貴也)君莫笑劉毅從來
布衣願家無儋石輸百萬(洙曰南史桓𤣥聞劉毅起兵/曰毅家無儋石之儲樗蒲一)
(擲百萬共舉大事何謂無成前漢蒯通傳守儋石之儲/者闕卿相之位應劭曰齊人名小甕為儋石受二斛晉)
(灼曰石斗石也師古曰儋者一人所負儋也師曰詩言/及此葢以博奕者世之所賤以為不美之事甫以客舎)
(懽笑無害於理孰謂非良圖乎儋石言一儋石儲無儋/石家至貧也劉毅家無儋石一擲百萬其志巳見於布)
(衣窮時及後舉大事無不如志由此推之人之志量其/可已耶甫貧賤中雖有大志奈何時命不利此所以有)
(喻乎袒跣不/肯成梟盧也)
　　貧交行(天寶十/一載作)
　　　補注(鶴曰師云公作此詩為嚴武者非意是公/獻賦後寓京華故人莫有念之者故有此)
　　　(作所以梁權道從舊次編在天/寶十一載為是又疑為髙適作)
翻手作雲覆手雨紛紛輕薄何須數(蘇曰陳暄曰徐庾/輩數輕薄兒時勢)
(作威福何必數耶師曰甫之作此為嚴武而作也甫與/嚴武素相厚善及武鎮西川甫往依之嘗醉登其床曰)
(嚴挺之乃有是兒武仗劍欲殺之母救止夫武始待/甫甚厚今以小嫌欲殺之其輕薄如此何足數乎)補
注(鶴曰廣徳二年武再鎮蜀公又依之雖新史有登床/瞪視之語而舊史獨無新史止據范攄雲溪友議而)
(云觀公八哀詩其為武而作者稱述既至而哭其歸櫬/者又有遺後見君情之句使公果有憾於武則身後不)
(復更有稱述矣又疑公與髙適素厚及適為西川節度/公乃舎之而東必俟嚴武再鎮成都然後始歸草堂則)
(此詩既知其非為武作又可知與適交道少乖或者因/適而作也不然適在成都公何無一詩及之二説必有)
(能辨者舊次在天寶中梁權道編在十一載亦知其非/為武作矣按公秋述云杜子卧病長安旅次多雨生魚)
(青苔及塌常時車馬之客雨不來又云我棄物/也四十無位正當天寶十一載疑以此而作)君不見
管鮑貧時交此道今人棄如土(洙曰史管仲少時與鮑/叔牙游鮑叔終善遇之)
(管仲曰吾始困嘗與鮑叔賈分財利多自與鮑叔不以/我為貪知我貧也吾嘗與鮑叔謀事而更窮困鮑叔不)
(以我為愚知時有利不利也吾嘗三仕三見逐於君鮑/叔不以我為不肖知我不遭時也吾嘗三戰三走鮑叔)
(不以我為怯知我有老母也公子糾敗名忽死之吾幽/囚受辱鮑叔不以我為無耻知我不羞小節而耻功名)
(不顯於天下也生我者父母知我者鮑子也鮑叔既進/管仲以身下之天下不多管仲之賢而多鮑叔能知人)
　　兵車行(天寶九/載作)
　　　(師曰此行為唐𤣥宗而作初用張九齡為相開/元中號為賢君其後用李林甫楊國忠之徒從)
　　　(事吐蕃訖唐之/世吐蕃為患)補注(鶴曰呂公梁權道皆為天/寶十一載作然以且如今)
　　　(年冬未休闗西卒/當是九載詳見注)
車轔轔(洙曰秦國風有車轔轔注轔轔衆車聲也列子/傳衞靈公與夫人夜坐聞車聲轔轔至闗而止)
(夫人曰此/蘧伯玉也)馬蕭蕭(洙曰車攻詩蕭蕭/馬鳴注言不諠譁)行人弓箭各在腰
(蔡伯世曰行人/行役之人也)耶孃妻子走相送(彦輔曰杜元注云古/樂府云不見耶孃哭)
(子聲但聞黄河/之水流濺濺)塵埃不見咸陽橋(何覬曰咸陽橋即長/安城外橋兵行塵埃)
(坌起故橋為/之不見也)牽衣頓足欄道哭(蘇曰楚人與蒲騷戰兵/行父老牽衣哭于道彦)
(輔曰魏文帝見挽船士兄弟辭别詩妻子牽衣袂落淚/沾懐抱王温舒頓足嘆後漢書百姓遮道説文曰欄門)
(遮也師曰頓足者足/踊於地為之困頓)補注(鶴曰天寶十載募兵無應者/楊國忠遣御史分捕繫送軍)
(前舊制百姓有勲免征役於是國忠先取髙勲行者愁/怨父母妻子送之所在哭聲振野此詩所以有咸陽橋)
(欄道哭/之句)哭聲直上干雲霄(洙曰孔徳璋書/干雲霄而直上)道旁過者問
行人行人但云㸃行頻(師曰㸃行者漢史謂之更行以/丁籍㸃照上下更換差役𤣥宗)
(數出兵故㸃/行之法頻)或從十五北防河(師曰防河謂築/隄備河水泛决)便至四
十西營田(洙曰防河營田皆役也顔師古曰營田如漢/趙充國獻營田之䇿無事則耕有事則戰寓)
(兵於農/之意)補注(鶴曰唐食貨志云唐開軍府以扞要衝因/隙地以置營田天下屯總九百九十四司)
(農寺每屯三頃鎮諸軍每屯五十頃/云云有警則以兵若夫千人助役)去時里正與裹頭
(洙曰里正一里之長髙荷曰里正即今之保正也彦輔/曰按律疏里正掌追呼催督鮑曰蜀亂兵戈不止東川)
(咸用老弱俱戰亡又括鄉里/少小為之里正與裹頭擐甲)歸來頭白還(洙曰一/作猶)戍邊
(洙曰鮑明逺東武吟少壯辭家去窮老還入門韓駒曰/古者及丁方裹頭少年裹頭行役及歸來頭已白還又)
(屯戍邊疆葢言/役使無已故也)邊庭流血成海水(洙曰後漢卧鼔邊庭/主父偃傳古之人君)
(一怒必伏屍流血書血流/漂杵楊子川谷流人之血)武皇(洙曰一/作武帝)開邊意未已(洙/曰)
(嚴助傳武帝好征伐四夷開置/邊郡班固曰武帝廣開三邊)君不聞漢家山東二百
州(彦輔曰按十道四蕃志闗以/東七道凡二百一十一州)千村萬落生荆杞(趙曰/此託)
(漢以言之舊引通典置天下州郡誤矣然言山東者太/行山之東也昔言山東即古之晉地今之河北杜牧所)
(謂山東言不得不王是也彦輔曰阮籍詩堂上生荆杞/師曰甫意以武皇喻𤣥宗是時楊國忠專權引安祿山)
(為將領漁陽突騎生事邀功于四夷其後反叛山東二/百州皆陷于賊無復唐有𤣥宗殊不悔悟豈不若武帝)
(開邊不/知止乎)補注(希曰古所謂山東乃今之河北晉地是也/今所謂山東古之齊地青齊是也杜牧所)
(言山東指今之河北二百州/正謂太行以東冀州之域)縱有健婦把鋤犂(彦輔曰/健婦耕)
(則夫被征戍可知古詩不/能如沮溺相隨把鋤犂)禾生隴畆無東西(蘇曰漢末/喪亂禾與)
(莠俱滿壟畆人多迷昏東西莫辨師曰疆場不修禾生/壟畆不成倫理故曰無東西也詩云衡從其畆謂一從)
(一衡各有東西/之辨傷今不然)况復秦兵耐苦戰(鄭曰耐奴登切又奴/代切蘇曰白起曰燕)
(趙勇敵秦兵勁鋭耐戰戰苦不怯/陣陣皆克勝故關中不可不取也)被驅不異犬與雞長
者雖有問役夫敢伸恨且如今年冬未休關(洙曰一/作隴)西
卒(洙曰一云役夫心益憤如今縱得休休為隴西卒/彦輔曰杜前言山東後言關西明無不用兵處也)補
注(鶴曰通鑑九載冬十二月關西遊奕/使王難得擊吐蕃克五橋拔樹敦城)縣官急索租(彦/輔)
(曰舊本云縣官云急索洙曰霍光傳縣官天子也宣元/六王傳不敢指斥天子故謂之縣官嚴助傳租税之收)
(足以給乗/輿之御)租税從何出(蘇曰孔文舉曰兵革未止久旱/苗槁民實瘦乏州縣苦於徭役)
(民既空虚租歛復何從出師曰唐置租庸調法租出穀/庸出絹調出兵縣官索租甚緊欲給關西之師民户消)
(耗無所從出况耕夫出征田/萊多荒將何以供其求乎)信知生男惡反是生女好
生女猶得嫁比鄰(比音毘趙曰比鄰乃曹子建詩萬里/猶比鄰舊引為王粲誤矣陳琳詩生)
(男慎莫舉生女哺宜脯社公/以役夫之苦故云生男惡也)生男埋没隨百草(師曰生/男人之)
(所喜生女人之所賤此常理也今以生男為惡生女為/好葢男兒充丁驅之戰埋没草野曽不如生女尚得嫁)
(比鄰或時相見此皆有/所相感而激為是言)君不見青海頭(洙曰哥舒翰傳/築神威軍於青)
(海上吐蕃至攻破之又築城於青海中郭元振傳青海/吐蕃密邇蘭鄯趙曰時有事于吐蕃乃青海之地哥舒)
(翰所立/功處也)古來白骨無人收(洙曰蔡文姬詩城郭為山林/庭宇生荆艾白骨不知誰縱)
(橫莫覆葢潘安仁關中/詩肝腦塗地白骨交衢)新鬼煩寃舊鬼哭天隂雨濕聲
(洙曰一/作悲)啾啾(洙曰左傳文二年吾見新鬼大故鬼小王/元長䇿秀才云肺石少不寃之民棘林多)
(夜哭之鬼修可曰陳寵為廣漢太守先是洛陽城南每/陰雨常有哭聲寵聞而疑其故使吏按行問還言世亂)
(時此地多死亡者而骸骨不得葬寵盡收葬之自是哭/聲遂絶趙曰啾字王逸楚辭注曰鳴聲也閑居賦管啾)
(啾而並吹師曰青海軍迫近吐蕃北邊地郡也昔文王/殯枯骨當世歸其仁今𤣥宗屢與吐蕃戰于青海兵敗)
(死者不復收葬使新舊之鬼或寃或哭無所依歸其視/文王之仁為如何哉鬼神依人而作有所主則有所歸)
(故不為病葬者藏也謂鬼神依藏于此鬼以/新舊言之則知戰鬭相仍死者相繼踵也)
　　髙都護騘馬行(天寶七/載作)
　　　(師曰髙適為哥舒翰掌書記甫嘗送以詩云十/年出幕府自可持旌麾至是為安西都護其言)
　　　(豈不/有徵)補注(鶴曰按新舊史適未嘗為安西都護/乃髙仙芝按本傳開元末為安西副)
　　　(都護四鎮都知兵馬使天寶九載討小勃律是/年八月以小勃律王并妻還連雲堡於是大食)
　　　(諸胡七十二國皆降附未幾擢仙芝鴻臚卿假/御史中丞代夫䝉靈察為四鎮節度使又加左)
　　　(金吾衛大將軍此詩當作於天寶七載梁權道/雖知非髙適編之於天寶十一載然仙芝九載)
　　　(已入朝拜開府儀同三司又為羽/林大將軍不應詩題尚曰髙都護)
安西都護胡青騘聲價歘然來向東(洙曰唐安西郡東/至烏耆鎮去交河)
(郡七百里西鄰吐蕃西連疏勒去葱嶺七百里北拒突/厥貞觀初置西都護府於西州顯慶中移於龜兹城顔)
(延年赭白馬賦聲價隆/振又曰歘聳躍以驚鴻)補注(希曰舊史貞觀二十四年/平髙昌以其地置四州於)
(西州置安西都護府後漢袁紹曰坐作聲價歘暴起也/莊子朝菌注云歘生芝也張平子思𤣥賦歘神化而蟬)
(蛻兮鶴曰唐㑹要吐谷渾界青海周回八九百里中有/小山放馬於其上言得龍種嘗得波斯草馬放入海中)
(因生騘駒日行千里故世上有/青海騘此名胡青騘或本此)此馬臨陣久無敵與人
一心成大功(趙曰臨陣成功指/言髙都護所御也)功成惠養隨所致(洙曰/顔延)
(年賦願終惠/養蔭本枝兮)飄飄(一作/颻)逺自流沙至(劉曰天馬歌天馬/徠從西極涉流沙)
(九夷/服)雄姿未受伏櫪恩(洙曰顔延年賦弭雄姿以奉引/魏武樂府老驥伏櫪志在千里)
(梁元帝謝馬啓矧/伊伏櫪彌結懷恩)猛氣猶思戰塲利(洙曰隋魏彦深賦/資五方之猛氣趙)
(曰言雖居皁棧而非馬之本/心故思奮於戰場以為利耳)腕促蹄髙如踣鐵(趙曰腕/欲促蹄)
(欲髙又穩如踣/鐵皆馬之奇也)交河幾蹴曽氷裂(洙曰唐安西去交河/七百里顔延年賦經)
(𤣥蹄而雹散歴素支而氷裂趙曰曽氷是氷名東方朔/神異記曰北方有曽氷萬里厚百丈今公言交河西邊)
(之地有曽積之氷馬幾度蹴踏之而破裂舊引顔賦經/𤣥蹄而雹散歴素支而氷裂非是葢賦謂騎射耳𤣥蹄)
(素支皆射帖名而雹散氷裂皆射/帖聲與馬踏氷裂之義豈相干乎)五花散作雲滿身(孝/祥)
(曰西域傳大宛國多善馬嶠山上有馬不可得因取五/色牝馬置其下與集生駒號天馬子趙曰此言馬之貴)
(如曰箇箇五/花文是也)萬里方看汗流血(洙曰天馬歌體容與迣/萬里又曰霑赤汗沫流)
(赭顔延年賦膺門沫赭汗溝走血應劭曰大宛/馬汗血霑濡也趙曰汗血之姿非萬里無以見)長安壯
兒不敢騎走過掣電傾城知(趙曰言馬之行如電舉國/皆知舊引傅𤣥詩童女掣)
(電䇿童兒挽雷車非其義宋曰馬善行者追風/逐電走過如掣電葢言疾也不敢騎畏其太疾)青絲絡
頭為君老何由却出横門道(鄭曰横音光洙曰梁簡文/帝紫騮馬詩青絲縣玉鐙)
(又云宛轉青絲鞚莊子穿牛鼻絡馬首馬曰方肅宗中/興安史之難已平吐蕃不敢入冦故此馬老於絡頭無)
(緣再出横門甫厭/亂願治之心可見)
　　天育驃騎歌(天寶末/年作)
　　　(洙曰天育馬廏名驃匹妙/切趙曰名驃則所畫馬名)補注(鶴曰唐㑹要貞/觀二十一年八)
　　　(月十七日骨利幹遣朝貢獻馬其中十疋尤駿/太宗各為製名其六曰飛霞驃按新舊史唐㑹)
　　　(要諸書唐無天育名廏當是天寶末年作故詩/云見之坐右久更新年多物化空形影梁權道)
　　　(編在十/一載)
吾聞天子之馬走千里(洙曰荀子曰騏驥一日千里穆/天子傳曰天子之八駿赤驥盜)
(驪白義踰輪山子渠黄驊騮騄耳神異經曰西南大宛/宛丘有良馬其大二丈鬛至膝尾委於地蹄如汙腕可)
(握日行千里至/日中而汗血)今之畫圖無乃是(洙曰莊子曰齊景公/好馬命使善畫者圖)
(之訪似者朞年不得今人君考古籍以求賢亦不可得/也趙曰出荀朂所上穆天子傳中云天子之馬走千里)
(葢所謂八駿也今張景順畫/圖無乃是穆天子之馬乎)是何意態雄且傑駿尾蕭
梢朔風起(蘇曰漢天馬曲曰尾蕭梢兮朔風起足銀砧/兮破層氷雖用古人語而琢句法混然天成)
(不假翰墨歧逕若非織綃大手不能到此師道曰蕭梢/者搖尾之貌朔風起即北風取其寒馬之良者不怕寒)
(嘶風踏雪/愈有精神)毛為綠縹兩耳黄(鄭曰縹普沼反青黄色也/琪曰賈誼賦驥垂兩耳)
眼有紫熖雙瞳方(洙曰史周穆王得騄耳之駟相馬經/曰馬眼欲紫艷光口中欲赤色顔延)
(年賦雙瞳夾/鏡兩􁀙協月)矯矯(一云/矯然)龍性(彦輔曰一云/矯龍性逸)合變化(洙曰/崧髙)
(詩四牡矯矯顔延/年詩龍性誰能馴)卓立天骨森開張(修可曰蔡邕作庾/侯碑曰英風發於)
(天骨袁彦伯三國名臣贊曰天骨疎朗言人而公借用/耳師曰馬有龍性負天骨合能變化殆非常馬之比開)
(張壯大之貌甫自喻於良馬/謂已之才非凡俗輩可擬)伊昔太僕張景順監牧攻
駒(一云考/牧神駒)閱清峻(洙曰一作老牧神駒閲清峻唐兵志/唐之初起得突厥馬二千疋又得隋)
(馬三千於赤岸澤徙之隴西監牧之制始於此其官領/以太僕初用太僕少卿張萬歲字景順領羣牧自貞觀)
(至麟徳四十年間馬七十萬六千置八坊岐幽涇寧間/地廣千里厩牧令諸牧牧馬四歲遊牝五歲責課一百)
(匹每年課駒六十其二十歲以上不在課限趙曰唐兵/志監牧之制其官領以太僕今公詩所謂太僕張景順)
(乃開元時人舊注便安排作張萬歲自是貞觀時人誤/學者多矣今按張説作開元十三年隴右監牧頌徳碑)
(其序云元年牧馬二十四萬匹十三年乃四十三萬匹/上顧謂太僕少卿兼秦州都督監牧都副使張景順曰)
(吾馬幾何其蕃育卿之力也對曰帝/之力也仲之令也臣何力之有焉)遂令大奴守天育
(蘇曰舊本作大奴守天育子瞻題子美天育驃騎圖後/作大奴字天育葢天育為大奴字也今定猶有石本趙)
(曰大奴王毛仲也毛仲父髙麗人坐事沒為官奴守天/育則唐兵志云毛仲領内外廐所謂天育乃廐名也)
補注(鶴曰按唐志緫十二門者為二廐一曰祥麟一曰/鳳苑而已其後但増八坊八監無以天育為子瞻)
(之說謂是毛仲字然既曰大奴不應又曰天育又/中着守字為難解當是云守天子所育之馬而已)别養
驥子憐神俊(洙曰宋顔延年天馬狀曰降靈驥子九方/是選梁元帝荅齊國驤馬書曰價匹龍媒)
(聲齊驥子世説支遁常養數匹馬或言/道人亦畜馬支遁曰貧道重其神俊耳)當時四十萬匹
馬張公歎其材盡下(洙曰儀鳳三年少卿李思文檢校/隴右諸牧監方稱使爾後或戎狄)
(外侵牧圉乖散洎乎垂拱潜耗大半開元初/牧馬二十四萬匹十三年加至四十五萬匹)補注(鶴曰/按毛)
(仲本傳初監馬二十四萬後乃至四十三萬匹馬之蕃/盛葢以毛仲舉職所致其曰四十萬者舉其成數而言)
(之/耳)故獨寫真傳世人見之座右久更新年多物化空形
影嗚呼徤步無由騁如今豈無騕褭與驊騮(騕於皎切/褭奴了切)
(洙曰魯國黄伯仁為龍馬頌曰踰騕褭之體勢逸飛菟/之髙蹤兼驥騄之美質逮驊騮之足雙漢書音義騕褭)
(者神馬也赤喙黒/身與飛菟者同也)補注(希曰南秦錄呂光討西域平上/疏曰龜兹錄三十六門之中入)
(其國城天驥龍麟/騕褭萬計盈廐)時無王良伯樂死即休(歐陽曰王良/善御伯樂善)
(相馬孟子趙簡子使王良與嬖奚乗返命曰天下之良/工也史伯樂名孫陽嘗過虞阪見駕鹽車馬曰此良馬)
(也取而試之果然又有鬻馬者三日不售伯樂去而眎/之回而睨之明日其價三倍趙曰韓退之有言曰世有)
(伯樂然後有千里馬千里馬常有而伯樂不常有此乃/豈無騕褭驊騮而時無伯樂之謂公因題畫巳死之驃)
(故起末句死即休之意亦猶人抱出/羣之材而不遇知巳以死為可嗟矣)
　　白絲行(天寶十/一載)
　　　(師曰按唐史竇懷貞後娶韋后乳媪王所謂莒/夫人者軒然不慙以自婿於后又附宗楚客安)
　　　(樂公主以取貴仕為素議所斥韋氏敗太平公/主干政又傾已附離素節盡矣故甫作此以譏)
　　　(之/)補注(鶴曰梁權道編在天寶十二載作按竇/懐貞開元元年已伏誅公生於先天元)
　　　(年則當懐貞之死才兩歲去天寶十二載又四/十年何為遽作此詩師古之注不知何所本意)
　　　(是托懐貞以諷附李林甫楊國忠者然林甫/十一載十一月薨楊國忠是月為右相也)
繰絲須長不須白(趙曰須長不須白者以絲為羅與錦/則有五色之為章且以之為舞衣則)
(須長以足用而已不/必白而後受采也)補注(希曰首反羔裘素絲之/義以譏當時失徳之士)越羅
蜀錦金粟尺(洙曰禮記夫人繅三盆手魏文帝詔羣臣曰/每得蜀錦殊不相似趙曰越羅蜀錦天下)
(之奇細也金粟尺邊幅尺度之足也尺以金粟飾之/富貴家之物也此何遜詩所謂金粟裹搔頭是矣)象
牀玉手亂殷紅(鄭曰殷烏閑/切赤黒色)萬草千花動凝碧(洙曰孟/嘗君至)
(楚獻象床直千金公孫戍諫令勿受乃止趙曰言越羅/蜀錦積在象床之多玉手擇取之則殷紅之叚相亂矣)
(萬草千花則以言錦/上羅上之繁紋也)已悲素質隨時染(一作/改)裂下鳴機
色相射(食亦切洙曰漢紀童子魏照謂郭泰曰欲以素/絲之質附近朱藍墨子悲絲謂其可以黒古詩)
(纎纎擢素手札札弄機杼趙曰素絲既染則/織為羅錦故曰色相射鮑昭詩繰絲復鳴機)美人細意
熨帖平(鄭曰熨紆物/切火展帛也)裁縫滅盡針線跡(趙曰此詩句言/縫為舞者之衣)
春天衣着為君舞蛺蝶飛來黄鸝語(趙曰鮑昭白紵歌/云催絃急管為君)
(舞此因言舞而言蛺蝶飛者以况/舞之輕而黄鸝語以况歌之好矣)落絮遊絲亦有情隨
風照日宜(一作/疑)輕舉(洙曰前郊祀志逢興輕舉趙曰此/言舞之態其身之輕可舉而仙去)
(芻曰曹子建詩長袖隨風黄曰庾/肩吾詩桃紅柳絮白照日復隨風)香汗清塵汚顔色(洙/曰)
(一作香汚清塵似顔色趙曰陳梁雜歌詩云朱顔潤紅/粉香汗沾玉色清塵一作輕非是當以清為正古詩空)
(牀委清/塵也)開新合故置何(一作/相)許(洙曰古詩云新人工織/縑故人工織素織縑無)
(一疋織素五丈餘以縑持比素新人不如故趙曰謂舞/衣稍故而合之以言人情之喜新故言開新者矣而合)
(故不着將於甚處置/之歎其必委弃也)君不見才(一作/志)士汲引難恐懼棄
捐忍羈旅(洙曰郭泰機荅傅咸詩皎皎白素絲織為寒/女衣寒女雖妙巧不得秉杼機天寒知運速)
(况復鴈南飛衣工秉刀尺弃我忽若遺人不取諸身世/事焉所希况復以朝飡曷由知我饑師曰今懐貞為韋)
(氏楚客之所汲引雖得爵祿奈公論之/所棄忍何故甫託意於懐貞以戒後來)
　　秋雨歎三首(天寶十/三載作)
　　　(洙曰此詩刺時之暴虐/故取詩北風其凉意)補注(鶴曰天寶十三載/秋大霖雨六旬不)
　　　(止帝憂楊國忠取禾之善者獻之曰雨雖多不/害稼也五行志云天寶十三載秋大霖雨又云)
　　　(以苦雨潦罷陳希烈相韋/見素此詩當是其年作)
雨中百草秋爛死堦下决明顔色鮮(修可曰本草圖經/云决明夏初生苗)
(七月有花黄白色趙曰百草以秋而多雨則爛死也宜/矣而决明方以鮮明之色黄花翠葉而獨榮以譬君子)
(在患難之中/而獨立也)著葉滿枝翠羽葢(彦輔曰東京賦/樹翠羽之髙葢)開花無
數黃金錢(定功曰神農本草决明子生龍門川澤間與/石决明同功皆主明目故有决明之號圖經)
(云夏初生苗根蔕紫色葉似苜蓿而大七月有花黄白/色其子作穗似青菉豆而鋭也彦輔曰此傷特立獨行)
(之君子不/得時也)凉風蕭蕭吹汝急恐汝後時難獨立堂上書
生空白頭(洙曰莊子魯侯讀書堂上蘇曰邵平/魯堂白頭書生焉敢輕議朝廷事)臨風三
嗅馨香泣(洙曰語子路共之三嗅而作嗅香而泣傷巳/之不見用而無救於時也蘇曰陳江緫重九)
(日見菊花采視之久謂席上賓客曰元亮若見必不使/混於蕕草中至醉又語客曰三嗅三憶古人使人三泣)
(衆客慘然師曰百草爛死言虐政害物也决明佳蔬也/食之能决去眼昏以益其明喻九齡引忠諫諍開其聦)
(明去其昏蔽時林甫進用在上九齡罷黜在下不以不/用而憔悴其色故云堦下决明顔色鮮葉滿枝花無數)
(不以風雨而搖落喻君子遭患難而節操愈固不凋喪/也凉風以譬刻薄之小人時林甫國忠之徒擠陷九齡)
(雖九齡獨立自守恐亦不免禍也故云凉風蕭蕭吹汝/急恐汝後時難獨立堂上書生甫自謂也空白頭為國)
(家憂故頭白昔王羲之當晉亂終日撚花鬚嗅香顰蹙/無言時人不㑹其意葢憂晉國之亂故也今甫臨風三)
(嗅傷九齡有馨香之徳而為/姦人所逐寧不憂思而泣乎)
　　再吟
闌風伏雨(洙曰伏一作長一云東風細雨/安石曰伏作仗黄曰伏當作長)秋紛紛(趙曰/闌珊)
(之風沉伏之雨言其風雨之不已也闌如謝靈運闌暑/之闌伏如左傳夏無伏陰之伏也舊引楚辭光風泛崇)
(蘭以伏為/三伏非是)四海(洙曰一/云萬里)八荒同一雲(洙曰一作萬里同/一雲詩上天同雲)
(彦輔曰風言號令雨言徳澤雲障/蔽令萬里一同見陰小之盛也)去馬來牛不復辯濁
涇清渭何當分(洙曰莊子秋水時至百川灌河涇流之/大兩涘渚涯之間不辯牛馬趙曰以多)
(雨而水漲岸逺所以不辯馬牛也/芻曰潘岳西征賦北有清渭濁涇)補注(希曰左傳僖四/年風馬牛不相)
(及疏云馬逐上風而去牛逐/下風而來故曰不相及也)木頭生耳黍穗黒(趙曰唐/俚語云)
(春雨甲子赤地千里夏雨甲子乗舡入市秋雨甲子木/頭生耳出朝野僉載一本作禾頭非是葢禾粟無生耳)
(者木頭生耳則栮是已黍穗黒/則壊爛矣故農夫無所望也)農夫田父無消息城中
㪷米換衾裯(蘇曰漢末天下大荒米每㪷十餘緍京房/持一衾於長安中換陳米一㪷人皆易子)
(而/食)補注(鶴曰舊史天寶十三載秋霖雨積六十餘日物/價暴貴人多乏食故舉京房之事以明之)相
許寧論兩相直(師曰蘭風謂剪蘭之風伏雨謂三伏暑/毒之雨皆非能生物者也以喻毒虐之)
(政四海八荒同一雲言普天皆罹其害馬童而牛角涇/濁而渭清此易辨也風雨㝠晦馬牛不能辨涇渭不能)
(分以譬昏亂之世忠邪賢否混淆無别華黍時和歲豐/宜黍稷也黍宜於髙燥稷宜於下濕雨暘得中故黍稷)
(咸宜黄帝之世五日一風十日一雨今苦雨木頭盡生/耳黍稷盡黒林甫為宰相不能燮調可知古者役民歲)
(不過三日恐妨農時也今農夫田父皆負戈行役過期/不反是以田萊多荒年凶穀踊京師之内一衾一裯纔)
(換斗米但得相許何暇論貴賤之價相當與不相當乎/𤣥宗窮兵四夷民貧物貴如此其視正觀中米斗三錢)
(得無/媿乎)
　　又吟
長安布衣誰比數(鄭曰所矩切/説文計也)反鏁衡門守環堵(洙曰/陳風)
(衡門之下可以棲遲注衡門横木為門言淺陋也記儒/有一畆之宮環堵之室莊子讓王篇原憲居魯環堵之)
(室韋𤣥成傳使得自安衡門之下師古曰衡門謂横一/木於門上貧者之所居也陶潜環堵蕭然不蔽風日)
老夫不出長蓬蒿(洙曰莊子庚桑楚篇鑿垣牆而殖蓬/蒿左傳昭十六年斬艾蓬蒿藜藿而)
(共處之江淹詩顧念張仲蔚蓬蒿滿中園趙岐三/輔决錄注曰張仲蔚隠身不仕所居蓬蒿沒人)稚子
無憂走(洙曰一/作奏)風雨雨聲颼颼催早寒(鄭曰颼疎鳩切/風貌正作颷)
胡鴈翅濕髙飛難(洙曰古詩願為雙鴻鵠奮翅起髙飛/趙曰鴈本髙飛之物以雨多翅濕而)
(難於髙飛亦興物以自况炎/曰庾信喜雨詩鴈濕㫁行來)秋來未曽見白日(炎曰魏/文帝秋)
(霖賦悲白/日之不暘)泥汚后(洙曰一/作厚)土何時乾(洙曰宋玉九辯皇/天淫溢而秋霖兮)
(后土何時兮得乾此詩刺賢者退處而民漸溺於塗炭/也師曰長安京城也唐都長安布衣深衣也以練布為)
(之衡門謂横一木以為楣堵墻也環繞其墻以為守禦/衡門環堵貧者之居也長安繁華之地貴游乗髙車駕)
(駟馬甫困於布衣誰復有比數者言不得備數而已是/以杜門却掃安於貧賤老夫不出長蓬蒿言耆舊之臣)
(隠逋不出賢路荆棘惟乳臭小子當權見用無能為國/家憂慮但樂禍幸災而已稚子指祿山楊貴妃養為義)
(子杜詩云稚子敲針作釣鈎是也詩人多以風雨譬患/難如風雨所飄搖之類祿山為將生事邊疆非樂禍幸)
(災而何故云走風雨雨聲颼颼催早寒言寒之來有漸/譬祿山叛謀漸著大夫以道去就者鴈之比也祿山叛)
(衣冠陷於胡者不可勝數雖欲脱身南來勢有不可故/云胡鴈翅濕髙飛難當是時𤣥宗幸蜀駕巳出京城人)
(無知者軍民官吏瞻望天子杳無消息故云秋來未曽/見白日祿山從范陽長驅而來普天之民咸墜塗炭故)
(云泥汚后/土何時乾)
　　歎庭前甘菊花(天寶十/三載作)
　　　(洙曰此詩譏小人/在位賢人失所也)補注(鶴曰天寶十三載長安/作公葢自傷見用之晩)
　　　(當是獻西/岳賦後)
簷(一作/堦)前甘菊移時晩(趙曰菊以移晚而/花遲故為失所爾)青蘂重陽不
堪摘明日蕭條盡醉醒殘花爛熳開何益籬邊野外多
衆芳采擷細瑣升中堂(洙曰芣苢詩薄言采之薄言擷/之趙曰此詩葢刺餘子碌碌皆)
(得貴近言芳菲不謂之才也特細瑣而已言升中堂則/貴近之意公之言傷時細碎微瑣者用而出類者廢也)
念兹空長大枝葉結根失所纒風霜(洙曰古詩結根太/山阿薖曰南史劉)
(彦節子俁詩城上草植根非不髙所恨風霜早師曰甘/谷名漢武帝西置甘凉𤓰沙等州其谷産菊可以入藥)
(移晚謂失其時也盡醉醒者人盡泛菊而醉唯我無菊/可泛但醒而已殘花雖開已無况味夫復何益此正與)
(屈原不遇其時而云舉世皆醉唯我獨醒之意同甘菊/喻君子衆芳細瑣以喻小人君子不遇時不見采擢小)
(人反獲超升登于廟堂之上此與隰桑詩小人在位君/子在野無異也然賢者所涵養雖大奈何結託不得其)
(人故至於失所而埋沒乎風霜甫作/此詩觀其辭意含蓄其情可知矣)
　　醉時歌(天寶十/二載作)
　　　(魯曰按新唐書鄭䖍鄭州滎陽人天寶初/為協律郎彦輔曰贈廣文館博士鄭䖍)補注
　　　(鶴曰以杜陵野客人更嗤被褐短窄鬢如絲當/是天寶十載獻賦後上封西岳賦降恩澤送有)
　　　(司㕘列選序前疑在天寶十三載春作葢公/詩云日糴太倉五升米事在十二載之秋也)
諸公袞袞登臺(洙曰一/作華)省廣文先生官獨冷(洙曰袞袞/言相繼而)
(登賢不肖無所辨也國子監置廣文館博士四人助教/二人並以文士為之領生徒為進士者天寶九年置蘇)
(曰鍾繇諸公皆登臺寺省卿唯伊予尚卑折下僚趙曰/袞袞出王濟云張華說漢史袞袞可聽言其議論不絶)
(也明皇愛鄭䖍之才置左右以其不事事更為置廣文/館處之則為冷官可知彦輔曰北齊王晞曰非不愛作)
(熱官但思/之爛熟耳)補注(希曰文選謝琨詩緫轡出臺省廣文館/天寶九載秋七月乙亥置世以宗正卿)
(為冷卿是亦/冷官之意)甲第紛紛厭粱肉廣文先生飯不足(洙曰/甲第)
(甲乙丙丁之次也陸士衡擬古詩甲第椒與蘭又甲第/崇髙闥虞子陽詩甲第始脩營謂第一宅也晉書傅咸)
(曰今賈豎皆厭梁肉田蚡治宅甲諸第張衡西京/賦北闕甲第當道直啓此詩傷時多無功而受祿)補注
(希曰漢髙祖詔列侯食邑皆賜大第室注曰甲乙次第/故曰第莊子先生不得飽又後漢鄭太有田四百頃而)
(食不足公以鄭/廣文故用此意)先生有道出羲皇(蘇曰董遇曰道出羲/皇之上趙曰暗使陶)
(潜自謂羲/皇上人也)先生有文(洙曰一/作才)過屈宋(洙曰一云所談或/屈宋晏殊曰屈原)
(宋/玉)徳尊一代常坎軻(洙曰古詩坎軻長苦辛趙曰祖出/楚辭七諫云年既過半百兮愁坎)
(軻而滯留晏曰王逸/注云坎軻不遇也)名垂萬古知何用(孫瞻民曰昔人/為名葢若畫餅)
(充饑者也杜言鄭名雖大無益於用師曰酒古人所禁/唯天子燕諸侯則曰不醉無歸晉竹林七賢或為囚飲)
(或為豕飲大抵賢人不遇則寓意于酒以自遣適而巳/故名曰醉時歌袞者袞同也袞袞言袞同無别之甚唐)
(制御史臺其屬有三院一曰臺院二曰殿院三曰察院/掌糾正百官之罪惡省有三一曰中書省二曰尚書省)
(三曰門下省臺省清要之職今也賢不肖無所甄别使/小人得以袞同而登之是以鄭䖍耻與之並進寧甘心)
(居乎冷宦按唐史𤣥宗置廣文館以䖍為博士而以官/冷云者葢𤣥宗方窮兵於邊不留心經術其後官廨頺)
(塌寓次國子監由是遂廢故曰官獨冷甲第謂楊貴妃/兄國忠賜宅京師以甲乙丙丁為次第國忠之進特以)
(妃寵而爵髙祿厚䖍反貧約不足於飯詩刺素飱葢謂/此也道出羲皇陶淵明所謂羲皇上人是也屈宋謂屈)
(原宋玉坎軻不得志之貌古云使我有身後名不如眼/前一杯酒生不遇時死留虛名果何益哉自古有才之)
(士得道者寡矣由之勇賜之辨非無才也語其得道則/未焉今䖍才過屈宋而又道全徳備惜夫坎軻不得志)
(也/)杜陵野客人更嗤被褐短窄鬢如絲(洙曰後漢杜陵/属京兆杜預曰)
(古唐杜氏也老子被褐懷寶陶淵明詩被褐欣自得屢/空常晏如趙曰公家於杜陵故云又言杜陵有布衣又)
(言杜陵野老也被褐短/窄謂貧者衣短褐耳)日糴太倉五升米(蒼舒曰前漢/東方朔傳無)
(令但索長安米史記八書太倉之粟紅腐不可/食陶淵明曰不能為五斗米折腰向鄉里小兒)補注(鶴/曰)
(按舊史天寶十二載八月京城霖雨米貴令出太倉米/十萬石減價糶與貧人公困於長安故亦在日糴之數)
時赴鄭老同襟期得錢即相覔沽酒不復疑忘形到爾
汝(洙曰文士傳禰衡有逸才與孔融作爾/汝交孫瞻民曰莊子曰養志者忘形)痛飲真(洙曰/一作)
(直/)吾師(彦輔曰世説王孝伯云但嘗得無事痛飲讀離/騷可稱名士程演曰莊子許由曰吾師乎吾師)
(乎師曰甫杜陵人也褐毛褐之衣賤者所服孟子云褐/夫是也被褐短窄言貧約衣不掩脛日糴言無宿儲也)
(太倉米言陳腐之米其價亷賤者所食五升言食指寡/足知其貧不能贍養僕妾故也同襟期言范張雞黍之)
(期鄭老指䖍也朋友有通財之義故得錢即相覔杜詩/云賴有蘇司業時時與酒錢是也不復疑者不以妻子)
(掣肘有嫌疑也甫與䖍相善稱汝稱我索於形骸之外/其相忘如此相忘雖無少長至若䖍之痛飲真令甫北)
(面不可不屈服也/故曰真吾師也)清夜沉沉動春酌簷(洙曰一/作燈)前細雨
燈(洙曰一/作簷)花落(宋援曰陸倕贈僚友詩敷文永清夜應/璩書曰酌彼春酒趙曰近乎簷邊之花)
(也劉邈詩簷花初照月學者多以簷雨之細如花遂以/簷花為簷雨之名非也師曰説者謂簷花為脱花非也)
(杜詩云白花簷外朶或云簷竹如雨瀉暮簷竹/則知簷花為簷前之花簷竹為簷前之竹明矣)補注(希/曰)
(曹子建詩清夜遊西園李白詩簷/花落酒中殆是簷邊之花無疑)但覺髙歌有鬼神(蘇/曰)
(呉肅醉發耳熱浩歌/春風疑有鬼神所助)焉知餓死填溝壑(洙曰昭十三年/傳擠于溝壑左)
(太冲詠史詩當其未遇時憂在填溝壑汲黯傳臣自以/為填溝壑石敏若曰朱買臣妻曰如公等餓死溝中耳)
相如有才親滌器(洙曰司馬相如傳文君奔相如俱之/臨卭盡賣車騎買酒舍乃令文君當)
(壚相如身着犢鼻褌與庸保雜作滌器於/市中師古曰滌洒也器食器也賤役也)子雲識字終
投閣(洙曰揚雄傳王莽時劉歆甄豐皆為上公莽既以/符命自立即位之後欲絶其原以神前事而豐子)
(尋甄子棻復獻之莽誅豐父子投棻四裔辭所連及便/收不請時雄校書天祿閣上治獄使者來欲收雄雄恐)
(不能自免迺從閣上自投下幾至死莽聞之曰雄素不/與事何故在此間請問其故迺劉棻嘗從雄學作奇字)
(雄不知情有詔勿問京師/為之語曰惟寂寞自投閣)先生早賦歸去來石田茅屋
荒蒼苔(洙曰陶潜為彭澤令是時郡遣督郵至吏白當/束帶見督郵潜乃歎曰我不能為五斗米折腰)
(向鄉里小兒乃自解印綬將歸田野命篇曰歸去來石/曰史記子胥曰猶石田無所用注石田不可耕言此亦)
(陶潜三逕就/荒之意也)儒術於我何有哉(洙曰莊子帝力/何有於我哉)孔丘盜
跖俱塵埃(蘇曰崔祥曰男兒當壯即仕儒術於我焉有/所損哉阮兢曰孔丘盜跖今為塵埃人生不)
(樂胡為解憂彦輔曰子美之意/以謂至聖大惡同歸於盡而已)不須聞此意慘愴生前
相遇且銜盃(趙曰劉伶云銜盃潄醪師曰清夜沉沉言/人寂也人寂雨細寧不發動酒興耶髙歌)
(有鬼神言聲幽怨也杜詩云時無王良伯樂死即休丈/夫不以貧賤死生動其心前輩云莫憂身外無窮事且)
(盡生前有限盃今宵有酒今宵且醉死生一付之天命/焉知餓死填溝壑乎觀相如有逸才武帝嘗曰朕恨不)
(與斯人同時尚且貧賤滌器賣漿揚雄善作奇字劉棻/常師之及獻符瑞事累及雄雄方校書天祿閣使者來)
(捕雄雄投閣自殺古人不遇類皆如是何獨我輩是以/甫勉䖍賦歸去來欲其棄官而去也石田乃沙石之田)
(其田最瘦䖍雖貧尚有磽田可耕有茅屋可居何必効/子雲仕於亂世以速投閣之禍况儒術遇用武之際不)
(足負恃如孔子號為真儒終以不遇老死于行盜跖横/行天下膾食人肝其善惡雖不同而死朽化為塵埃則)
(一人生天地間浮名浮利皆不足慕要之終歸一死生/前相遇且以酒同遣適其他不足慘愴區區然以為憂)
(也/)
　　醉歌行(天寶十/四載作)
　　　(俯曰甫從姪杜勤落/第歸甫作此以别之)補注(鶴曰詩云春光淡蕩/秦東亭當是天寶十)
　　　(四載春在長安作按史十三載秋八月上御勤/政樓試四科制舉人前此十二載秋七月詔天)
　　　(下舉人不得鄉貢須補/國子學生然後貢舉)
陸機二十作文賦(洙曰晉陸機字士/衡作文賦云云)汝更少年能綴文
補注(希曰劉歆傳/贊綴文之士)緫角草書又神速世上兒子徒紛紛
(洙曰詩甫田緫角丱兮三十國春秋封秀緫角知名衞/玠緫角乗羊車入市趙曰草書以遲為工所謂匆匆不)
(及草書是也以速為神/所謂一筆變化書是也)驊騮作駒已汗血鷙鳥舉翮連
青雲(洙曰汗血事見前騘馬行禰/衡傳鷙鳥累百不如一鶚)詞源(一作/賦)倒流三峽
水(洙曰海賦吹嘘則百川倒流修可曰隋藝文傳筆有/餘力詞無竭源荆州記曰巴陵楚地有三峽峽程記)
(曰三峽者即明月峽巫山峽廣濟峽其瞿唐灧澦之類/不係三峽之數倒流三峽水謂詞源壯健可以衝激三)
(峽之水使/之倒流也)筆陣獨掃千人軍(修可曰王羲之筆陣圖云/紙者陣也筆者刃矟也墨)
(者鍪甲也硯者城也本領者將軍也心意/者副將也掃千人軍謂用筆之快利也)補注(希曰法/書衛夫)
(人有筆/陣圖矣)只今年纔十六七射䇿君門期第一(洙曰前漢/蕭望之以)
(射䇿甲科為郎師古曰射䇿者謂為問難疑義書之於/䇿量其大小署為甲乙之科列而置之不使彰顯有欲)
(射者隨其所取得而擇之以知優劣射之言投射也對/䇿者顯問以政事經義令各對之而觀其文辭定髙下)
(也後漢劉淑五府辟不就帝輿/詣京師不得已而對䇿第一)舊穿楊葉真自知(洙曰/史周)
(本紀蘇厲説白起曰楚有養由基者善射者也去柳葉/百步而射之百發而百中之枚乗諫呉王書曰養由基)
(楚之善射者去楊葉百步而發百中/楊葉之大加百步焉可謂善射矣)暫蹶霜蹄未為失
(洙曰王襃聖主得賢臣/頌過都越國蹶如歴塊)偶然擢秀非難取㑹是排風有
毛質(趙曰上句言科舉一日之長搴擢英秀亦偶然爾/非難取也而從姪之不中第何哉然㑹當是時排)
(擊風露葢以其終有連雲之毛質焉此慰唁之且復/有譏誚也出鮑明逺書言水族之狀曰浴雨排風)汝
身已見唾成珠(洙曰莊子秋水篇蚿謂䕫曰子不見夫/唾者乎噴則大者如珠小者如霧雜而)
(下者不可勝數蘇曰江淹謂郭鞏曰子之咳唾成珠玉/吐氣作虹蜺非碌碌儔比也夢符曰右按後漢趙壹傳)
(咳唾成/珠玉)汝伯何由髪如漆(俯曰甫謂勤文章矢口已成/珠玉它日必貴但恨年老頭)
(白無由再黒如漆傷/不及見勤之富貴)春光淡沲秦東亭(沲徒可切何曰/淡沲即淡蕩也)
(秦東亭即京城門外/東亭送别多於此處)渚蒲牙白水荇青(洙曰梁江淹石/上菖蒲詩發步)
(遵汀渚詩參差荇菜釋云荇菨菜也陸機云浮在/水上根在水底梁簡文帝晩春詩渚蒲變新節)補注
(希曰許慎説文云蒲水草也澤陂傳曰蒲草柔滑左傳/曰董陂之蒲蒲即楚也爾雅云䓏接余郭云叢生水中)
(葉圓在莖隨水深淺江東食之陸機云白莖葉紫正圓/徑寸餘根生水底浮在水上顔氏家訓云是水有之花)
(黃葉似苗/可為菹)風吹客衣日杲杲(洙曰衞詩伯/兮杲杲出日)樹攪離思花
㝠㝠(蘇曰焦光仲遜共遊陸渾時春和景妍遜謂光曰/何㝠㝠花樹攪人離思也洙曰楚辭山鬼雷填填)
(兮雨/㝠㝠)補注(希曰楚辭深林杳以㝠/㝠注云草木茂盛也)酒盡沙頭雙玉瓶衆
賓已醉我獨醒(洙曰屈原曰舉世皆濁惟我獨清/衆人皆醉惟我獨醒是以見放也)乃知
貧賤别更苦(蘇曰衛宏失意送弟遷嶺外氣塞臆而/幾不能言久之曰貧賤中離别更苦)吞
聲躑躅涕泣零(洙曰古詩淚涕零如雨又沉吟聊躑躅/行不進貌陸士衡擬古詩沉思鍾萬里)
(躑躅獨吟歎鮑昭行路難心非木石豈無感吞聲躑躅/不敢言何曰躑躅行不進貌在鼻曰涕在眼曰淚零落)
(也吞聲言哽咽聲不能逹甫自傷貧/賤已無聊賴况加以離别故云更苦)
　　贈衞八處士(天寶九/載作)
　　　(師曰按唐史拾遺甫與李白髙適衞賓相友善/時賓年最少號小友今據杜詩贈衞八云昔别)
　　　(君未婚知此詩/乃贈衞賓也)補注(鶴曰師注為公與衞賓而/詩云焉知二十載重上君)
　　　(子堂又云夜雨剪春韮新炊間黄梁則是春月/作而未詳為何年及味詩又非亂離後語若如)
　　　(梁權道編在天寶十三載長安詩内而於問我/來何方明日隔山岳之句不叶按公開元二十)
　　　(三四年間下第遊齊趙時至兗而是年公方二/十四五歲則衞當愈少宜其未婚今詩云二十)
　　　(載重上其堂則當在十二三載而公自九載歸/奏賦後只在長安歲歲有詩可考意是六載應)
　　　(詔退下後又再至東都以十載行三大禮而九/載又歸奏賦故九載有冬日洛城北謁𤣥元皇)
　　　(帝廟詩中述八載事此詩當是天寶九載作是/年公方四十鬢髪各已蒼宜矣漢禰衡為禰處)
　　　(士葢亦隠者之號以有處士星而名又唐有隠/逸衛大經居蒲州衞八亦稱處士或其族子蒲)
　　　(至華止百四十里或是公在華州時至其/家岳指華岳而言若然則二十載無差矣)
人生不相見動如參與商(見送髙書/記詩注)今此復何夕共此
燈燭光(洙曰見今夕行注/一云共宿此燈光)少壯能幾時鬢髪各巳蒼(洙/曰)
(漢武帝秋風辭少壯幾時兮奈老何陶/淵明歸去來辭寓形宇宙兮復幾時)訪舊半為鬼驚
呼熱中膓(洙曰魏文帝與呉質書昔年疾疫親故多離/其災徐陳應劉一時俱逝痛可言耶昔日遊)
(處謂百年已分可長共相保何數年之間零落畧盡言/之傷心頃撰其遺文都為一集觀其姓名已為鬼錄追)
(思昔遊猶在心目而此諸子化為糞壤可復道哉/修可曰孟子不得於君則熱中注云心熱恐懼也)焉知
二十載重上君子堂(趙曰王仲宣詩/髙㑹君子堂)昔别君未婚兒女
忽成行怡然敬父執(直方曰曲禮見父之/執不謂之進不敢進)問我來何方
問答未及已兒女(一作/驅兒)羅酒漿(何曰詩可以挹酒漿蘇/曰郭育見戴逵使羅酒)
(漿兒女/進果餕)夜雨剪春韭(蘇曰郭林宗見友人夜冒雨剪韭/作炊飯今洛汭人皆效之薛曰右)
(按南史周顒/云春初早韭)補注(希曰禮記王制/庶人春薦韭)新炊間黄粱(洙曰陶/隠居曰)
(黄粱本出青冀穗大毛長殻米俱/麤於白粱食之比他穀最益脾)主稱㑹面難(洙曰張/平子賦)
(主稱露未晞曹子建詩主稱/千金夀古詩㑹面安可知)一舉累十觴十觴(一作/千觴)亦
不醉感子故意長(洙曰曹頴逹詩舉觴詠露斯蘇曰逺/詩詩雄雄孔文舉百觴亦不醉梅曰)
(李牧曰呉將軍飲數/十觴未見有醉容)明日隔山岳世事兩茫茫
　　苦雨奉寄隴西公兼呈王徵士(天寶十/三載作)
　　　(彦輔曰杜元注云隴西公即/漢中王瑀王徵士琅琊王徹)補注(鶴曰按隴西/公瑀至徳元)
　　　(年方為漢中王為梁州都督山南西道採訪防/禦使此詩當在天寶十三載五行志云天寶十)
　　　(三載苦雨潦詩云仲月來寒風即是其年九月/又陸士衡詩凄風趂時序苦雨遂成霖久雨人)
　　　(所患苦也漢黄憲姜肱郭林宗晉/許詢皆謂徵君即徵士之義也)
今秋乃淫雨(洙曰月令季春行秋令則天多沉陰淫雨/蚤降注九月多陰淫霖也雨三日以往為)
(霖洪朋曰爾雅云久雨謂之淫楊/符曰蔡邕行述賦遘滛雨之經時)仲月來寒風羣木水
光下萬家(洙曰一/作萬象)雲氣中(洙曰唐中宗二年三月洛城/東七里許地色如水側近樹)
(木往來車馬皆歴歴影見水中經月餘乃㓕趙曰此盛/言苦雨之狀也萬家一作象非是且既言象則上不應)
(言羣木也舊引中宗時/地色如水事疑誤後學)所思礙行潦九里信不通(洙曰/詩雅)
(泂酌彼行潦流潦也疏云行者道也潦者雨水也行道/上雨水流聚故云流潦趙曰指隴西公王徵士之所居)
(言為苦雨所隔斯乃/九里不通之謂矣)悄悄素滻路迢迢天漢東(洙曰潘/岳西征)
(賦𤣥㶚素滻唐天寶元年命陜郡太守韋堅引滻水開/廣運漕悄悄行旅不通貌黄曰詩維天有漢監亦有光)
(天漢銀河也趙曰天漢則中渭橋之所長安志/於中渭橋引三輔黄圖曰渭水貫都以象天漢)補注(希/曰)
(按唐志滻為闗内大川萬年縣有南望春宮臨滻水萬/年縣在長安城東宮東有廣運漕又蕭何傳語曰天漢)
(其稱甚美孟康言地之有漢若天之河漢臣瓚曰流俗/語曰天漢其言常以漢配天此美名也師古曰瓚説是)
願騰六尺駒(洙曰一/作馬)背若孤征鴻(洙曰周禮凡馬八尺/以上為龍七尺以上)
(為騋六尺為馬趙曰鴻鵠髙飛逺舉之物謂之孤征/鴻葢以其羣飛則意猶詳緩孤飛則欲逐伴而急矣)劃
見公(洙曰一/作君)子面(劃忽麥切蘇曰韓湛昨稠人冠/葢中劃見面目已謂非俗人也)超然
懽笑同奮飛既胡越(洙曰詩不能奮飛古詩胡馬依北/風越鳥巢南枝趙曰言如胡越之)
(隔也王粲所謂胡越之異/區也舊引胡馬越鳥誤矣)局促傷樊籠(洙曰古詩晨風/懐苦心蟋蟀傷)
(局促莊子澤雉不蘄畜乎樊中注樊中所以籠雉也修/可曰南史陽休之不樂典選久曰此官實時清華但妨)
(吾賞真是樊籠矣趙曰漢/景帝云局促如轅下駒)一飯四五起(洙曰周公一飯/三吐哺蘇曰李)
(合望弟令每一飯/四五起望西北)慿軒心力窮(洙曰江文通雜體詩慿/軒詠堯老此言思見君)
(子而不可得也師曰春夏多雨水秋冬多旱乾此常理/也當旱乾反為苦雨乃陰氣淫沴臣侵君之象故云今)
(秋乃淫雨立秋之候凉風始至今於仲月寒風早來陰/陽不調寒暑舛逆若此水氣在天為雲雲行則雨施杜)
(詩云安得誅雲師今羣木皆居水光中萬象皆在雲氣/中言水潦漲溢雲氣凝結以喻天下之民咸墜於塗炭)
(也九者陽數之極九里至近奈何為行潦所礙雖有所/思欲通音問而不能逹况其逺者乎是宜素滻之路天)
(漢之東悄悄無行人迢迢相間隔音問阻絶不獲相通/陜西有滻水漢中郡琅琊皆在天漢之東甫居西瑀與)
(徹居東時阻於祿山之亂人皆墊溺是以託意於雨潦/而思瑀與徹也公子指瑀與徹劃謂以刀劃開如披雲)
(霧獲覩青天是也甫欲騰跨馬皆疾若飛鴻劃見二公/子面與之同懽笑此述懷思之情胡在北越在南雖然)
(如鳥之奮飛奈胡越相去之逺何不免局促於樊籠而/不得騁也詩云折栁樊圃樊藩籬也時兵革遍天下動)
(則拘礙無所適往真若局促樊籠之中是以寢食不遑/安處一飯之間四五起問消息以至慿軒檻心力窮盡)
(葢傷罹亂之世人無所安居有如此/也是詩之寄豈直為苦雨而作乎)嘉蔬沒溷濁(洙曰/郭景)
(純江賦挺自然之嘉蔬宋玉風賦駭溷濁揚腐餘/屈平卜居云俗溷濁而不清十朋曰記稻曰嘉蔬)時菊
碎榛叢(洙曰嘉蔬時菊刺賢者為羣小所掩翳也潘安/仁詩時菊耀巖阿蘇曰符朗曰甘菊碎雜榛叢)
(蕙蘭同/委蒿艾)鷹隼亦屈猛(洙曰張華鷦鷯賦蒼鷹鷙而受/紲屈猛志以服養嫉尸祿也)烏
鳶何所䝉式瞻北鄰居(蘇曰王雋曰瞻彼/北鄰吹笙食魚)取適南巷翁
掛席釣川漲焉知清興終(師曰嘉蔬所以養人菊當秋/宜得其時今碎于榛叢反失)
(其時也溷濁塗泥也蔬與菊皆喻賢人君子當祿山之/亂小人得時賢人君子失所故有沒溷濁碎榛叢之譬)
(鷹隼當秋時宜於擊搏將帥於斯時出力平賊之秋也/今乃屈猛葢言諸將敗衂是以祿山得以長驅烏鳶小)
(民之比也官兵既敗小民為賊焚虜何所䝉其福耶葢/言民無所恃故曰烏鳶何所䝉雨潦阻礙所向不通式)
(瞻者止於北鄰所適者止於南巷其局促如此以喻諸/郡陷於賊土地迫蹙動無所往是以杜甫嘗有偪仄行)
(葢亦如此意也當是時賢人惟隠於漁釣可以保身故/曰掛席釣川漲焉知清興終掛席即掛帆也漁釣之樂)
(烏有終窮仕於/亂世誠所憂耳)
　　同諸公登慈恩寺塔(天寶前/十載作)
　　　(洙曰時髙適薛璩先有作李肇國史補進士既/捷列名於慈恩寺塔謂之題名貞觀中劉太真)
　　　(侍郎試慈恩寺望杏園花詩兩京雜記西京外/郭城朱雀街東第三街皇城東之第一街進業)
　　　(坊慈恩寺隋無漏寺之故地武徳初廢貞觀二/十年髙宗在春宮為文徳皇后所立故以慈恩)
　　　(為名寺西院浮圖六級髙三百尺永徽三年沙/門𤣥奘所立浮圖内有梵本諸經數十匣浮圖)
　　　(前東街立太宗皇帝撰三藏聖教序及髙宗皇/帝述聖記二碑並褚遂良書立於𢎞福寺及此)
　　　(寺/)補注(鶴曰𤣥奘自西域歸始於寺西建塔其/後頽圯至長安中更造嘗觀鴈塔題名)
　　　(有公題字云杜甫李雄李謨年月在上第二層/而第二層年月已湮沒不可考謂之同諸公則)
　　　(非止二李當又别是一時梁權道編在天寶十/三載不知何據應在祿山陷京師之前十載奏)
　　　(賦之後髙注以末句指偽署官而云非李適傳/云自中宗時天子秋登慈恩浮圖宰相學士得)
　　　(從者獻菊花酒葢以秋來而中睿宗已晏/駕所以有回首呌虞舜蒼梧雲正愁之句)
髙標跨蒼穹烈風無時休(趙曰以言其髙也烈/風唯髙然後有之)補注(希/曰)
(蜀都賦陽烏回翼乎髙標/潘安仁詩烈烈夕風厲)自非曠士懷登兹飜百憂(洙/曰)
(王仲宣登樓賦登兹樓以四望兮聊暇日以銷憂兎爰/詩我生之後逢此百憂陸士衡詩感物百憂集師曰甫)
(登此塔俯視兵火之後景物蕭條寜無/憂傷乎惟曠逹之士對此能遣適耳)方知象教力(洙/曰)
(突厥寺碑四天之下聞諸象教王筠棲頭陀寺碑正法/既沒象教凌夷注謂為形象以教人趙曰言巍樓髙觀)
(世間無有惟託之/象教而後可營焉)足(一作/立)可追㝠搜(洙曰孫興公天台/賦非夫逺寄㝠搜)
(篤信通神者何/肯遙想而存之)仰穿龍虵窟始出枝撑幽(鄭曰撑抽庚/切邪柱也此)
(塔磴道屈曲公有龍蛇窟之句宜矣塔每級之/下葢多枝撑至其盡級髙處則為出枝撑幽矣)七星在
北户(一云/户北)河漢聲西流(洙曰魏文帝雜詩天漢回西流/趙曰言其髙也吳都賦門北户)
(以向日於塔言户則法華經云佛以右指開寶塔户也/河漢天河也黄曰廣雅云天河謂之天漢亦曰河漢以)
(其在西若聞/其流聲焉)羲和鞭白日(洙曰晉傅𤣥日昇歌羲和初/攬轡六龍並騰驤廣雅曰羲)
(和日御也趙曰淮南子云日馭曰/羲和故於白日方可以言鞭之)少昊行清秋(洙曰月/令孟秋)
(之月其帝少皡注少皡金天氏/晉潘尼云朱明送夏少昊迎秋)秦山忽破碎涇渭不可
求(趙曰皆言/其髙也)補注(鶴曰慈恩寺在長安南對玉按霧簷/諸峯東枕曲江北與丹鳳凰門端若)
(引繩塔髙三百尺則泰山居東且逺自應不能爭髙涇/渭雖為關西大川而韋朝宗引渭水入金光門置漕於)
(西市此不可求者亦以塔髙而水不可見也故下句云/俯視但一氣焉能辨皇州宣和間少陵與樊察序鴈塔)
(題名亦云杜詩所謂泰山忽破/碎涇渭不可求葢言其髙逺)俯視但一氣焉能辨皇
州(洙曰謝𤣥暉詩春色滿皇州敏功曰潘岳西/征賦化一氣而甄三才天子之都曰皇州)迴首呌
虞舜蒼梧雲正愁(洙曰山海經曰南方蒼梧之川其中/有九疑山舜之所𦵏在長沙零陵界)
(也/)惜哉瑤池飲(洙曰鮑明逺舞鶴賦朝戲乎芝田夕飲/乎瑤池穆天子傳周穆王觴西王母於)
(瑤池/上)日晏崑崙丘(洙曰穆天子傳天子遂宿于崑崙之/阿赤水之陽吉日辛酉天子升于崑)
(崙之丘以觀黄帝之宮紀年曰周穆王西征至崑崙丘/見西王母止之葛仙翁云崑崙一曰𤣥圃一曰積石瑤)
(房一曰閬風臺一曰華葢一曰天柱皆仙人所居之處/也趙曰此暗紀慈恩寺之事也南望而逺想蒼梧則記)
(虞舜而思髙宗之晏駕西望而逺想瑤池/則記西王母而思文徳皇后之不留也)黄鵠去不息
哀鳴何所投(洙曰韓詩外傳曰田饒事魯哀公而不見/察謂哀公曰夫黄鵠一舉千里止君園池)
(啄君稻粟君猶貴之以其從來/逺也故臣將去君黄鵠舉矣)君看隨陽鴈各有稻粱
謀(洙曰禹貢揚州彭蠡既瀦陽鳥攸居注隨陽之鳥鴻/鴈之屬冬月所居於此澤庾信報趙王賜酒詩未知)
(稻粱鴈何/以報君恩)補注(希曰鴻鴈事多用稻粱本出戰國䇿又/劉孝標廣絶交論分鴈鶩之稻粱庾信)
(詠鴈詩亦云稻粱俱可/忌此特畧舉一二耳)
　　示從孫濟(天寶十/三載作)
　　　(彦輔曰此詩譏風俗衰/薄雖同姓不能無疑也)補注(鶴曰以權門多噂/沓且復尋諸孫諸)
　　　(孫貧無事宅舎如荒村則濟所居在長安當是/天寶十三載宰相世系表濟字應物終給事中)
　　　(京兆/尹)
平明跨驢出(師曰驢賤/者所跨)補注(希曰用公孫/述傳跨馬事)未知(一作/委)適
誰門權門多噂沓(洙曰詩十月噂沓背憎職競由人噂/沓猶相對談語背則相憎逐矣趙曰)
(前漢息夫躬交遊/貴戚趍走權門)且復尋諸孫(師曰權門乃權貴之門/詩云噂沓背憎謂噂噂)
(沓沓面前則附耳而語背後則相譏/議嫌權門多噂沓是以尋同姓也)諸孫貧無事宅舎
如荒村堂前自生竹堂後自生萱萱草秋已死(洙曰衞/詩伯兮)
(焉得諼草言樹之背注諼草令人忘憂背北堂也疏堂/者房堂所居之地揔謂之堂房半以北為北堂房半以)
(南為/南堂)竹枝霜不蕃(洙曰一作翻左/傳其生不蕃)淘米少汲水汲多井
水渾刈葵莫放手放手傷葵根(洙曰鮑明逺樂府腰鎌/刈葵藿古詩採葵莫傷)
(根傷根葵不生結交莫羞貧羞貧交不成趙曰族之有/宗猶水之有源葵之有根也水有源勿渾之而已葵有)
(根勿傷之而已族有/宗則亦勿疎之而已)阿翁懶惰久覺兒行步奔(敏修曰/阿翁甫)
(自稱兒指濟行步奔言其强健/年尚少也責濟後生不來相頋)所來(一作/求)為宗族亦不
為盤飱(洙曰左傳僖二十二年晉公子及曹僖負羈之/妻饋盤飱寘壁蘇曰張昭見顧陸曰吾也來為)
(道義非/因盤飱)小人利口實(洙曰頥自/求口實)補注(鶴曰漢官儀口/實膳羞之事也)薄
俗難具論(蘇曰劉章曰薄俗好利炎凉逐勢難可與論/歲寒髙曰楊􁄽兵戈之後禮義缺壞士行凋)
(敝雖有數子知書皆汚薄/俗氣味難可與論典刑事)勿受外嫌猜同姓古所敦(洙/曰)
(鮑明逺詩明慮自天斷不受外嫌猜趙/曰此亦曹子建詩有親親義在敦之義)
　　九日寄岑參(天寶十/三載作)
　　　(彦輔曰此詩言君為姦/邪所蔽而賢人幽憂)補注(鶴曰詩中言雨傷/稼當是天寶十三)
　　　(載作姦邪指/楊國忠輩也)
出門復入門雨脚但仍舊所向泥活活(洙曰一作浩浩/詩北流活活謝)
(靈運詩活活夕流駛趙曰活活雖云/水流聲而泥水深多則行為有聲也)思君令人瘦(洙曰/古詩)
(思君令人老歲月忽已晚又/詩思君令人老軒車又何遲)沉吟坐秋(一作/西)軒飯(一作/飲)
食錯昏晝寸步曲江頭難為一相就(蘇曰王述子在荆/楚道路阻長歲云)
(暮矣難為相就趙曰此所以懐岑生也岑應在/曲江頭猶寸步耳而以雨泥故難於相就也)吁嗟乎
蒼生稼穡不可救(蘇曰楚深秋潦淫霈民有憂色稼穡/不可救饑歲何以支持蒼蒼者意如)
(之何趙曰舊本作呼任昌叔本作乎極是葢詩云吁嗟/乎騶虞取此三字用也尚書海隅蒼生注言蒼蒼然之)
(生草木也閔草木而嘆之以為/苦雨稼穡已損為不可救也)安得誅雲師疇能補天
漏(洙曰雲師名屏翳廣雅云雲師為之豐隆蘇曰久雨/不止郭泰機曰慿誰三尺刃誅雲師掃除陰氣師曰)
(列子湯問女媧氏鍊五色石以補其闕趙/曰蜀有地名漏天古詩地近漏天終歲雨)補注(鶴曰開/山圖曰)
(霍山南岳山有雨師雲師注雲師如蚕長六寸似兎雨/師似蛹長七八寸似蛭雨雲之時出在石上又戎州宜)
(賓縣有大梨小梨二山石暮雲霧四時霖霪俗/謂之小漏天大漏天寰宇記嶲州亦有漏天)大明韜
日月(趙曰晝夜皆雨而日不見乎/晝月不見乎夜皆無明矣)曠野號禽獸(趙曰惟/淫雨淋)
(注則禽獸無所以安其/飛走故哀號於曠野)君子强逶迤小人困馳驟(趙曰/以雨)
(淫於上泥汩於下君子雖有車馬亦强逶/迤而已小人艱於行李之往來故困馳驟)維南有崇山
(洙曰詩節/彼南山)恐(一作/漭)與川浸溜(趙曰前漢書有云泰山之/溜可以穿石句之意則憂)
(君子之/改節也)是節東籬菊紛披為誰秀(洙曰陶淵明雜詩采/菊東籬下悠然見南)
(山饒曰簡文帝九日詩是/節協陽數言紛披者暗使)岑生多新語性亦嗜醇酎(洙/曰)
(謝惠連雪賦酌湘呉之醇酎西京雜記漢制宗廟八月/飲酎用九醖太牢皇帝侍祠以正月旦作酒八月成名)
(曰酎一曰九醖一名醇酎晉侯鄢酒/賦醇酎秋發鄭曰酎直救切醇酒也)采采黄金花何由
滿衣袖(洙曰詩采采巻耳不盈頃筐又終朝采藍不盈/一襜言心有所憂而不在所采也岑生何由而)
(免憂乎趙曰以不見岑生意緒無聊采之不能多也師/曰詩人主文而譎諫觀甫此詩多託意於苦雨不直斥)
(當時事以意逆/志斯得之矣)
　
　
　
　
　
　
　
　
　
　
　補注杜詩巻一
欽定四庫全書
　補注杜詩巻二　　　　　宋　黄希　原本
　　　　　　　　　　　　　　黄鶴　補注
　　送孔巢父謝病歸遊江東兼呈李白(至徳二/載作)
　　　(洙曰孔巢父冀州人字弱翁早勤文史少與韓/凖李白張叔明陶沔隠於徂徠山時號竹溪六)
　　　(逸永王璘赴江淮聞其賢以従事辟之巢父察/其必敗側身潛遁由是知名後為潭州刺史湖)
　　　(南觀察使未行㑹徳宗幸奉天遷給事中御史/大夫興元元年使李懐光於河中巢父遇害)
　　　補注(鶴曰舊注以為察永王必敗而不受其辟/乃謝病潛遁則當在至徳二載然是時李)
　　　(白因永王流夜郎矣不應末云南尋禹穴見李/白梁權道編在天寳十三載雖白傳云天寶初)
　　　(客遊㑹稽又當在十三載及非巢父不受辟之/時當是巢父至徳二載逃還彭澤時作其曰南)
　　　(尋禹穴云者非曰白在禹穴殆謂巢父/去尋禹穴若見李白則道公問訊也)
巢父掉頭不肯住東將入海隨煙霧(洙曰不肯住謂謝/病歸江東也莊子)
(鴻濛拊髀爵躍掉頭曰吾弗知/也趙曰掉頭者於事不可之狀)補注(希曰淵明詩彭祖/愛永年掉頭不可)
(住鶴曰公嘗作雜述以為魯之張叔卿孔巢父二才士/者聰明深察辨博閎大何面目黧黑常不得飽飯喫又)
(云巢父執雌守常吾無所贈若矣使其不能守常且有/飽飯之望則應為永王所留不復入海故以富貴為草)
(頭之/露)詩巻長留天地間(蘇曰吳璿投劉楨詩楨曰學海/深淵非璿敢量將此巻長留天)
(地間後知/音者賞之)釣竿欲拂珊瑚樹(洙曰一云三株樹西都雜/記積草池中有珊瑚樹髙)
(一丈二尺一本三柯上有四百六十二條是南越王趙/佗所獻號為烽火樹至夜光景常欲然趙曰珊瑚樹生)
(海底石上見晉書大秦國事以其在海底故以拂/言之也言巢父歸江東之後遂乃入海有此興也)深山
大澤龍虵逺(洙曰襄二十一年傳叔向之母妬叔虎之/母美而不使有子謂其子曰深山大澤實)
(生龍虵彼美吾懼/其生龍虵以禍女)春寒野陰風景暮(洙曰一云花繁/草青春日暮)蓬
萊織女回雲車(彦輔曰蓬萊三山名小雅跂彼織女終/日七襄陶隠居真誥朱關内真以雲車)
(虛轅/相適)指㸃虚無引歸路(定功曰曺子建虛無求列仙彦/輔曰相如大人賦乗虚無而上)
(假/)自是君身有仙骨(蘇曰栖岩老人見孫登曰君非世/俗人身有神仙玉骨彦輔曰神仙)
(傳嚴青居貧忽有人以一巻素/書與青曰汝有仙骨應得長生)世人那得知其故惜君
只欲苦死留富貴何如草頭露(洙曰一云我欲苦留君/富貴何如草頭易晞露)
(古詩薤上朝露何易晞彦輔曰李嶠詩曰富貴榮華能/㡬時陸機歎逝賦曰草無朝而遺露李善曰露之在草)
(無一朝而有餘喻人之居世無一朝而能故蘇武傳曰/人生如朝露師曰巢父與李白友善李白時在江東巢)
(父欲尋之問學神仙之術遂以病辭朝廷游江東故云/掉頭不肯住東將入海隨煙霧珊瑚似琉璃有五色青)
(者可入藥為上生海底巢父善屬文吟詩今游江東以/漁釣為樂故釣竿欲拂珊瑚樹惟餘詩集留人間與天)
(地相為長久而已昔叔向之母曰深山大澤實生龍蛇/彼叔虎之母美恐生龍蛇以禍其族巢父棄絶房色故)
(云龍蛇逺風景暮為晚春執别之時巢父此行蓬萊仙/人與織女各回轉雲車以迎之必將指㸃於神仙之境)
(盖以素有仙骨何患功不成乎草頭露言不/久日出即乾巢父輕視富貴譬如草頭露也)蔡侯靜者
意有餘清夜置酒臨前除(洙曰陸士衡擬古閑夜命懽/友置酒迎風館除階除也彦)
(輔曰魏文帝詩/清夜延賔客)罷琴惆悵月照席幾嵗寄我空中書(彦/輔)
(曰空中書未詳/或曰盖鴈書耳)南尋禹穴見李白(洙曰一云若逢李白/騎鯨魚史自序司馬)
(遷南遊㑹稽探禹穴張晏曰禹巡狩至㑹稽而崩因葬/焉上有孔穴或云禹入此穴趙曰禹穴在㑹稽山上史)
(記曰太史公登㑹稽探禹穴白時/在㑹稽矣乃巢父欲入海之路也)道甫問信今何如(洙/曰)
(一本云巢父掉頭不肯住東將入海隨煙霧書巻長攜/天地間釣竿欲拂珊瑚樹我擬把袂苦留君富貴何如)
(草頭露深山大澤龍蛇逺花繁草青風景暮仙人玉女/回雲車指㸃虚無引歸路若逢李白騎鯨魚道甫問信)
(今何如師曰靜乃蔡侯名謂懃意有餘也空中書謂鴈/傳書罷琴惆悵盖惜別也因謂巢父此别㡬年得有書)
(相達今巢父遊江東尋見李白煩/道甫問其安否此致意之辭也)補注(希曰法華經問/訊如來而何如)
(二字本/禮記)
　　飲中八仙歌(天寳年/間作)
　　　(修可曰蔡絛云船字眠字天字前字各再押前/字凡三押於古未見其體嘗質之叔父元度云)
　　　(此歌分八篇人人各異雖重押韻無異亦周詩/分章之意也師曰詩家多為此歌重疊用韻天)
　　　(字二眠字二前字三以贈八人析為八章故不/為病如李商隠作九日詩云正是龍山落帽時)
　　　(又云乞漿問路知何時既曰丹楓隕葉紛墮飛/又曰歸心自逐霜鴻飛豈謂贈八人即殊不知)
　　　(李杜之作盖有所本詩祖於風雅頌如著詩云/俟我於庭乎而充耳以青乎而尚之以瓊英乎)
　　　(而疊韻之法/起于此耳)補注(鶴曰蔡興宗年譜云天寳五/載而梁權道編在天寳十三)
　　　(載按史汝陽王天寳九載巳薨賀知章天寳並/三載李適之天寳五載蘇晉開元二十二年)
　　　(已死此詩當是天寳間追舊事而賦之未詳何/年盖李白自知不為親近所容與知章李適之)
　　　(汝陽王璡崔宗之蘇晉張旭焦遂為酒八/仙人公所以有此作也白以寳應元年卒)
知章騎馬似乗船眼花落井水底眠(洙曰唐文苑傳賀/知章㑹稽永興人)
(少以文詞知名陸象先薦為太常博士性放曠善謔笑/當時賢達皆傾慕之晚年尤加縦誕無復規矩自號四)
(明狂客又稱祕書外監遨遊里巷天寳三載因病上疏/請為道士求還鄉上許之蘇曰阮咸醉騎馬欹傾人皆)
(指而笑曰箇老子騎馬如乗船行波浪中王祥醉憑肩/輿頭不舉歸其親戯之曰子眼花在井底身在水中睡)
(亦不醒耶趙曰眼花出吳均詩夢中難言見終成亂眼/花師曰賀知章善乗船安若騎馬故曰騎馬似乗船此)
(到用文杜詩若此類者頗多如黄鵠髙於五尺童化為/白鳬似老翁亦謂五尺之童髙於黄鵠又為老翁則似)
(白鳬井者目井也醉人目井皆生花故曰眼花落井水/底眠者謂醉卧舟中任其泛泛所之豈非水底眠乎説)
(詩者不以文害辭不/以辭害志盖謂是也)汝陽三斗始朝天(蘇曰北齊王詢/好飲帝一日召)
(詢詢曰待此三斗盡/方去見帝帝聞笑之)道逢麴車口流涎恨不移封向酒
泉(洙曰本集八哀詩有贈太子太師汝陽郡王璡詩又/贈特進汝陽王詩應劭漢官儀曰酒泉城下有泉味)
(如酒故曰酒泉蘇曰郭𢎞漢帝甚寵顧一日見帝帝曰/欲封卿郡邑何地好𢎞好飲對曰若封酒泉郡實出望)
(外帝笑果封酒泉郡王趙曰汝陽王李璡也言恨不移/封酒泉見麴車而口流涎戯其好飲之急曺操對叔父)
(詐作中風狀口流涎沫師曰朝天言朝天子按唐史拾/遺汝陽王璡嘗於上前醉不能下殿上遣人掖出之璡)
(謝罪曰臣以三斗壯膽不覺至此麴車載麴車也按地/理志酒泉今肅州漢福禄縣地武帝開之置酒泉郡城)
(下有泉其/味甘如酒)左相日興費萬錢飲如長鯨吸百川(洙曰唐/書李適)
(之傳一名昌常山王承乾之孫也雅好賔友飲酒一牛/斗不亂夜則宴賞晝決公務庭無留事天寳元年代)
(仙客為左丞相後為李林甫陰中罷知政事賦詩曰避/賢初罷相樂聖且銜盃為問門前客今朝㡬箇來晉何)
(曾性奢豪日食萬錢猶曰無下筯處師曰左相李適之/也唐百官志有左右僕射𤣥宗時改為左右丞相唐酒)
(價賤每斗三百酒一石直錢三千然左相日費萬錢以/斗石當其錢數而通計之則飲酒凡三石三斗有餘其)
(視劉伶輩一飲一石五斗解酲更髙出其右/矣觀其雄飲若此豈非鯨吸百川之比乎)補注(希曰/按史)
(適之喜賔客飲酒至斗餘不亂今公云日興費萬錢豈/是専為醉己之資盖餉客之用俱出於此若師之説謂)
(唐酒價每斗三百以其錢數計之則適之日飲三/石三斗有餘既無此理又恐賔客之奉蔑有矣)銜盃
樂聖稱世賢(師曰酒有清有濁清者為聖人濁者為賢/人樂聖言樂聖人也余曰邵氏聞見録云)
(子美此句世賢二字殆不可曉或云世當作避字寫本/誤也盖左相李適之有直聲右相李林甫姦邪適之議)
(論數不同自免去詩云避賢初罷相/樂聖且銜盃子美正用適之詩語也)宗之瀟灑美少年
舉觴白眼望青天皎如玉樹臨風前(洙曰李白傳侍御/史崔宗之謫官金)
(陵與白詩酒唱和晉阮籍傳能為青白眼阮籍詩朝為/美少年江淹詩風吹玉階樹謝𤣥曰譬如芝蘭玉樹欲)
(使其生於庭階耳師曰晉阮籍能為青白眼見賢士青/其眼見庸士白其眼望青天言以酒笑傲青天也視造)
(化如小兒耳皎如玉樹/言姿質潔白美丈夫也)蘇晉長齋繡佛前醉中往往愛
逃禪(洙曰蘇晉頲之子𤣥宗監國所下制命多晉藁定/修可曰晉頲之子也逃禪言逃去而禪坐耳此東)
(坡所謂蒲褐禪同夜禪者也以晉好佛故云爾師曰蘇/晉學浮屠術嘗得胡僧慧澄繡彌勒佛一本晉寳之嘗)
(曰是佛好飲米汁正與吾性合吾願事之他佛不愛也/常於市中飲酒食猪首時人無識之者故甫有長齋繡)
(佛前逃/禪之句)李白一斗詩百篇長安市上酒家眠天子呼來
不上船(蘇曰船方言曰所謂襟紐是已夢符曰右按關/中呼衣襟為船詩曰何以舟之舟亦船也其來)
(尚矣定功曰唐范傳正作白墓碑曰元宗泛白蓮池召/李白作序時已被酒命髙將軍扶以登舟蜀人謂衣領)
(為船/妄也)自稱臣是酒中仙(洙曰唐李白字太白少有逸才/酣歌縦酒天寳初與道士呉筠)
(俱待詔翰林白既嗜酒日與飲醉於酒肆𤣥宗度曲欲/造樂府新詞丞召白白已於酒肆醉矣召入宫人以水)
(灑面即令秉筆頃之成十餘章帝頗嘉之賀知章曰此/天上謫仙人也師曰不上船不即時上船以其醉也帝)
(嘗宴白蓮池忽欲有所賦遣人召李白使者遍長安市/上求索之已見白醉卧於酒家矣及至帝所醉不能登)
(舟帝命力士扶上船故云天子呼來不上船杜贈李白/曰龍舟移棹晩盖謂此爾或以蜀人衫襟為船蜀方言)
(並無/此説)張旭三盃草聖傳脱帽露頂王公前揮毫落紙如
雲煙(洙曰張旭善草書而好酒飲後豪呼狂走索筆變/化無窮若有神助時人號為顛後漢張奐長子芝)
(伯英尤好草書衣帛必書而後練臨池學書水為之黒/為世所寳寸紙不遺韋仲將謂之草聖趙曰漢張芝善)
(草書號草聖故以比之號旭為張顛故有脱帽露頂之/句師曰聖賢或露頂飲酒號為四飲張旭善草書每飲)
(大醉以頭濡墨就壁書及醒自/以為神故有脱帽露頂之句)焦遂五斗方卓然髙談
雄辯驚四筵(洙曰按新唐書白自知不為親近所容益/驁放不修與焦遂等為酒八仙師曰唐史)
(拾遺云遂與李白號為酒八仙口吃對客/不出一言醉後酬結如注射時目為酒吃)
　　曲江三章章五句(至徳元/載作)
　　　(彦輔曰元和中中書舎人李肇撰國史譜其畧/曰進士既捷大讌於曲江亭子謂之曲江㑹曲)
　　　(江大㑹在關試後亦謂之開宴天寳元年勅以/太子太師蕭嵩私廟逼近曲江因上表請移他)
　　　(處勅二將士/為嵩營造)補注(鶴曰以曲江蕭條秋氣髙當/是至徳元載陷賊中時若曰)
　　　(乾元元年則六月/已出為華州掾矣)
曲江蕭條秋氣髙(洙曰謝𤣥暉觀朝雨詩朔風吹飛雨/蕭條江上來蘇曰顔延年曰秋髙氣)
(爽倍増蕭索修可曰出宋玉衆/芳蕭條班固原野蕭條之義)補注(鶴曰寰宇記曲江/池漢武帝所造名)
(為宜春苑其水曲折有似廣陵之江故名之韋述記云/漢為樂遊苑於曲江池乃世祖以校文之所又一説唐)
(明皇封張九齡於此故號曰張曲江後以秀士每年登/科第賜宴於此盖不㤀校文章之義楚辭逺遊山蕭條)
(而無/獸兮)菱荷枯折隨風濤游子空嗟垂二毛(洙曰僖二十/二年傳宋公)
(曰君子不禽二毛/注頭白有二色)白石素沙亦相蕩哀鴻獨呌求其曹
(洙曰禰衡賦哀鴻感類劉安招隠士禽獸駭兮亡其曹/趙曰方髙秋之時非特菱荷枯折而已水既瘦涸石與)
(沙亦蕩潔而出鴻鵠失羣哀鳴而相求皆可感之事也/師曰按西京雜記武帝於曲江頭大營亭館以為宴賞)
(之地號為勝絶𤣥宗時勅移太子太師蕭嵩廟於別所/以敞其臺館憲宗時每宴進士必於曲江亭當時曲江)
(風景盛傳天下禄山之亂焚爇殆盡况秋氣蕭條菱荷/枯折轉令人慘傷甫覽此風物已非昔日之盛復自傷)
(年老兄弟間隔豈非/黍離閔宗周之比乎)
　　再吟
即事非今亦非古長歌激越捎林莽(洙曰蘇武詩長歌/正激烈鄭曰選羅)
(千乗於/林莽)比屋豪華固難數(洙曰堯舜之/世比屋可封)吾人甘作心似
灰(洙曰莊子南郭子綦/形如槁木心如死灰)弟姪何傷淚如雨(趙曰公灰心/久矣弟姪不)
(必傷此而下淚也定功曰甫謂老年已灰少游之心雖/屏跡寂寞無所憾恨但傷弟姪隔别是以涕淚如雨)
　　又吟
自斷此生休問天(修可曰楚辭天問篇其序曰天問者/屈原之所作也何不言問天天尊不)
(可問故曰/天問也)杜曲幸有桑麻田(洙曰杜曲在長安俗云城/南韋杜去天尺五言近京)
(蘇曰第五倫曰吾杜曲有/田種麻蓺桑足免飢凍)故將移住南山邊(洙曰竇嬰/傳屏居藍)
(田南/山下)短衣匹馬隨李廣看射猛虎終殘年(洙曰前漢李/廣屏居藍田)
(南山中射獵廣出獵見草中石以為虎而射之中石沒/羽視之石也他日射之終不能入矣廣所居郡聞有虎)
(常自射之趙曰欲移住南山則南山之景致足樂也匹/馬射虎使李廣事廣正居藍田南山中此詩人因意使)
(事/也)
　　麗人行(天寳十/三載作)
　　　(曹子建洛神賦云覩一麗人於巖之畔劉向别/録有麗人歌賦梁簡文帝箏賦命麗人於玉席)
　　　補注(鶴曰天寳十二載楊國忠與虢國夫人鄰/居第往來無期或並轡入朝不施障幕道)
　　　(路為之掩目冬夫人従車駕幸華清宫㑹于國/忠第於是作麗人行梁權道編在十四載末句)
　　　(云丞相者謂楊國忠按史與通鑑十一載李林/甫死而國忠以十一月庚申為左相當是十三)
　　　(載/作)
三月三日天氣新(趙曰晉宋諸人侍宴曲水皆以三月/三日為題唐開元中都人遊賞於曲)
(江莫盛於中和上巳節此三月三日所以水邊多麗人/也王右軍蘭亭曲水序曰天朗氣清惠風和暢此亦天)
(氣清之謂秦曰詩云方秉蕳兮則/知褉遊之事已起於昭王之前)長安水邊多麗人(鄭/曰)
(長安古雍州地漢始都此梅曰鮑/昭蕪城賦曰東都妙姬南國麗人)態濃意逺淑且真(蘇/曰)
(太一仙妃態濃意逺/乗風馭氣來往四方)肌理細膩骨肉勻(定功曰宋玉九/辯有靡顔膩理)
(東京賦有/擘肌分理)繡羅衣裳照暮春(洙曰繡一作畫古詩被服/羅衣裳南都賦暮春之褉)
(元已之辰男女/姣服絡繹繽紛)蹙金孔雀銀麒麟頭上何所有翠微㔩
葉垂鬢脣(洙曰微一作/為㔩一作匌)身後何所見珠壓腰衱穏稱身
(杜曰廣韻曰㔩彩婦人髻飾花也㔩音罨爾雅曰极/謂之裾郭璞云衣後裾一本㔩作匌衱作被非也)就
中雲幕椒房親(洙曰班固西都賦云後宫則掖庭椒房/后妃之室漢官儀曰皇后稱椒房取其)
(蕃實之義也詩云椒聊之實蕃衍盈升又以椒塗宫室/亦取其温煖辟除惡氣師古曰椒房殿皇后所居侯樹)
(謂梁冀曰將軍以椒房之重西都賦成帝設雲幄雲幕/於甘泉殿世謂三雲殿曹子建美女篇頭上金雀釵腰)
(佩翠琅玕此指言/貴妃兄弟驕盛)補注(鶴曰車千秋傳亦云未央椒房/師古以為殿名皇后所居以椒)
(和泥塗壁取其温而芳也楊國忠嘗謂客曰吾本家/寒一旦緣椒房至此未知税駕之所不若且極樂)賜
名大國虢與秦(洙曰唐后妃傳𤣥宗楊貴妃有姊三人/皆有才貌𤣥宗並封國夫人之號長曰)
(大姨封虢國八姨封秦國並承恩出入宫/掖勢傾天下嵗給錢千貫為脂粉之費)紫駞之峯出
翠釡(洙曰峯一作珍漢書大月氏本行國出一封槖駞/注脊上有一封髙也如封土然今俗呼為幇音峯)
(匈奴傳師古注槖駞言能負槖囊而䭾物/薛曰酉陽雜爼將軍曲良翰作駞峯炙)水精之盤行
素鱗(蘇曰漢獻帝水精/盤盛鮮膾賜近臣)犀筯厭飫久未下(洙曰晉何曾/日食萬錢猶)
(云無下/筯處)鸞刀縷切空紛綸(洙曰空一作坐信南山詩執/其鸞刀以啟其毛注鸞刀刀)
(有鸞者言割中節也潘安仁西征賦饔/人縷切鸞刀若飛應刃落爼靃靃霏霏)黄門飛鞚不動
塵(洙曰前漢西域傳蒲梢龍文魚目汗血之馬充於黄/門凡號黄門以其給事於黄闈之内秦漢皆有黄門)
(侍郎按外傳虢國出入皆乗駿馬使小黄門為/御薛曰右按文選鮑明逺擬古詩飛鞚越平陸)補注(希/曰)
(漢百官表師古曰日中黄門謂閹/人居禁中在黄門之内給事者)御厨絲絡(洙曰一/作絡繹)送
八珍(洙曰周禮膳夫珍用八物注珍用淳熬淳毋炮豚/炮䍧𢷬珍漬熬肝膋也又食醫掌八珍之齊鮑明)
(逺詩八珍盈彫爼薛曰右按尚膳貴嚴故以絲絡/䕶衛之絲絡如綺疏也子美稱此以見寵予之隆)簫鼔
哀吟感鬼神(洙曰鼔一作管漢武秋風辭簫鼓鳴兮/發棹歌詩序動天地感鬼神莫近於詩)賔
從雜遝實要津(洙曰魏文帝與吳質書輿論徐動賔従/無聲劉向傳雜遝衆賔古詩曰先據要)
(路/津)後來鞍馬何逡巡當軒(一作/道)下馬入錦茵(洙曰鮑明/逺詠史詩)
(賔御紛䬃沓鞍馬光照地趙曰當軒下馬言其氣/勢洋洋旁若無人也師曰錦茵謂地鋪錦縟也)楊花
雪落覆白蘋青鳥飛去銜紅巾(洙曰山海經曰三危之/山有青鳥居之注青鳥)
(主為西王母取食者引自栖息於此山也漢武故事七/月七日上於承華殿齋坐中忽有青鳥従西方來集殿)
(前東方朔曰此西王母欲來有頃王母至有二青鳥如/烏夾侍王母旁趙曰青鳥應如鸚鵡之類豢養馴熟飛)
(銜紅巾此止借西王母以青鳥/為使名之紅巾盖婦人之飾)炙手可熱勢(洙曰一/作正)絶
倫慎莫近前丞相嗔(洙曰勢一作世近一作向元載時/委左右四人用事權傾中外人為)
(之語曰炙手可熱卓李鄭薛言勢焰燻灼可以炙手也/按新唐書楊貴妃専房兄銛錡國忠最見寵遇三姊皆)
(美劭封韓虢秦三國恩寵聲焰震天下每命婦入班雖/公主亦不敢就位臺省州縣奉請託奔走期㑹過詔勅)
(四方獻餉結納門若市然時國忠代李林甫為相領四/十餘使盛氣驕愎百僚莫敢相可否官屬悉苛督句剥)
(相其心文便佞専徇帝嗜欲不顧天下成敗修可曰唐/史遺安樂公主𤣥宗之季妹附㑹韋氏熱可炙手人咸)
(畏之趙曰炙手可熱言勢焰薫灼也舊注引元載事在/杜公之後非是丞相嗔指言國忠而終篇直指丞相之)
(薫灼則公之不畏彊禦可見矣師曰甫有炙手可熱慎/莫見嗔於丞相之句所以戒當世之士大夫無為譏切)
(其黨以取禍害此詩以麗人名篇豈非/刺貴妃之黨徒以豔麗之色寵貴乎)補注(希曰古樂/府今日牛)
(羊上丘壠當時/近前面發紅)
　　樂遊園歌(天寳年/間作)
　　　(彦輔曰晦日賀蘭/楊長史筵醉中作)補注(鶴曰唐志徳宗時李泌/請廢正月晦以二月朔)
　　　(為中和節乃著令與上巳九日為三令節即是/前此以正月晦日為節梁權道編在十四載詳)
　　　(味詩句云公子華筵勢最髙等/語皆未經禄山之亂前所作)
樂遊古園崒森爽(洙曰西京記曰樂遊園漢宣帝所立/唐長安中太平公主於原上置亭遊)
(賞其地四望寛敞每三月上巳九月重陽士女戯就此/祓禊登髙幄幕雲布車馬填塞虹彩映日馨香滿路朝)
(士詞人賦詩翌/日傳於京師)補注(希曰唐史太平公主傳云始作鄴/池樂遊原既敗賜寧申岐薛四王)
(都人嵗祓/禊其地)煙綿碧草萋萋長(洙曰謝靈運詩萋萋春草/繁江淹别賦春草碧色)
公子華筵勢最髙秦川對酒平如掌(洙曰文選王粲家/本秦川周王褒關)
(山篇遙遙秦川水千里長如帶/沈佺期長安路詩秦地平如掌)補注(鶴曰三秦記長安/正南秦嶺根水流)
(為秦/川)長生木瓢示真率更調鞍馬狂歡賞青春波浪芙
蓉園(洙曰魏文帝有芙蓉池作在鄴都西園芙蓉園在/城南曲池坊臨水亭進芳門外即樂遊園也𤣥宗)
(紀廣花萼樓築夾城至芙蓉園王莽傳乃西波水之北/郎池之南師古曰黄圖有西波池郎池皆在石城南上)
(林中趙曰長生木瓢則木瓢脩長而/生者盖用之以酌則始為真率也)白日雷霆夾城仗
(洙曰夾/當作甲)補注(鶴曰夾字不當作甲盖開元/二十年嘗築夾城入芙蓉園)閶闔晴開詄
蕩蕩(洙曰曹植平陸東行日閶闔天衢通前漢禮樂志/遊閶闔觀玉臺天門開詄蕩蕩注閶闔天門蕩蕩)
(天體堅/清之狀)曲江翠幕排銀牓(洙曰潘安仁籍田賦翠幕黙/以雲布陳張正見詩即此神)
(仙内銀牓映仙宫沈炯林屋館記崑山平圃銀牓相暉/蓬閬山宫金臺幄起蘇曰姚萇張翠帟繡簾掛金篆銀)
(牓/)拂水低迴舞袖翻緣雲清切歌聲上(夢符曰右按曹/植言華閣緣雲)
(此稱歌聲清切耳列子云薛譚學謳於秦青辭歸秦餞/於郊衢撫節悲歌聲振林木響遏行雲西京雜記髙帝)
(令戚夫人歌出塞望歸之曲後宫齊唱聲入雲霄趙/曰後漢王延夀魯靈光殿賦飛陛掲孽緣雲上征)却
憶年年人醉時只今未醉已先悲數莖白髮那抛得補
注(希曰南史鬱林王記齊髙帝笑曰豈有/為人作曾祖而拔白髮者乎即擲鏡鑷)百罰深盃亦
不辭(洙曰罰一作刻蘇曰桑乂在江揔/席上曰推夾盃百罰吾亦不辭)聖朝已知賤士
醜(洙曰揚子曰秦之士也/賤陸機云𤣥冕無醜士)一物自荷皇天慈(洙曰江淹/一物之微)
(有足悲者又/天羣物之祖)此身飲罷無歸處獨立蒼茫自詠詩(洙曰/庾信)
(詩蒼茫雲貌愁梁朱异田飲引值寒野之蒼茫/梁元帝詩秋氣蒼茫結孟津趙曰蒼茫荒寂貌)
　　渼陂行(天寳十/三載作)
　　　(趙曰渼音美士大夫非西人者多讀為于亮切/乃蕩漾之漾遂使鬻書一本直作漾陂行深誤)
　　　(學者按長安志渼陂在鄠縣西/十道志云陂魚甚美因名之)補注(鶴曰陂在/京兆鄠縣)
　　　(以水味美故配水以為名以岑參攜我來遊之/句當是公未薦充近侍前作又以後篇云身退)
　　　(豈待官乃十三/載未授官時作)
岑參兄弟皆好奇攜我逺來游渼陂(師曰揚雄言司馬/遷好奇盖遷之性)
(好周游天下今岑參兄弟攜我/來游渼陂豈非若遷之好奇也)補注(鶴曰參至徳二載/試大理評事攝監)
(察御史公同遺補薦其識度清逺議/論雅正佳名早立時輩所仰充近侍)天地黤慘忽異色
(洙曰王粲登樓賦/天慘惨而無色)波濤萬頃堆琉璃(洙曰西域傳罽賔/出琉璃師古曰魏)
(畧云大秦國出赤白黑黄青緑縹紺紅紫十種琉璃此/盖自然之物也蘇曰王筠詩曰扁舟泛西池衝波碧琉)
(璃/)琉璃汗漫泛舟入(洙曰張平子賦布濩汗漫/梁簡文詩池水淨琉璃)事殊興
極憂思集鼍作鯨吞不復知(蘇曰徐陵江行鯨鯢湧波/鼍蛟作浪鄭曰鼍徒何切)
(説文曰水蟲似/蜥蝪而長大)惡風白浪何嗟及(洙曰詩中谷有蓷啜/其泣矣何嗟及矣)
主人錦帆相為開(洙曰隋煬帝以錦為帆修可/曰陳陰鏗詩曰平湖錦帆張)舟子喜
甚無氛埃(洙曰詩招招舟子郭璞江賦舟子於/是溺棹趙曰沈休文詩夜靜滅氛埃)鳬鷖散
亂棹謳發(洙曰班固西都賦鳥則鳬鷖鳩鴈朝發河海/夕宿江漢沈浮往來雲集霧散又櫂女謳鼓)
(吹震漢武秋風辭/簫鼔鳴兮發棹歌)補注(希曰詩有鳬鷖毛氏曰鳬水鳥/也孔氏曰伯鳥鸍沈鳬郭璞曰)
(似鴨而小長尾背上有文今江東亦呼為鸍陸機疏云/小如鴨卑脚短喙水鳥之謹愿者鷖鳬屬倉頡解詁云)
(鷖鷗也一/名水鶚也)絲管啁啾空翠來(趙曰啁作包切説文啁嘐/也楚辭曰鵾雞啁􁚉而悲)
(鳴空翠來則晴矣/故絲管乾而啁啾)沈竿續蔓深莫測菱葉荷花靜如拭
宛在中流渤澥清(洙曰詩蒹葭宛在水中央揚子渤澥/之島蘇曰按説文東海之別有渤澥)
(故東與海/共稱渤海)補注(希曰子虚賦浮渤澥/師古曰海別支也)下歸無極終南黑
補注(希曰終南山在長安毛/萇云周之名山終南也)半陂已南純浸山動影裊
窕沖融間(洙曰木𤣥虛海/賦沖融滉瀁)船舷暝戛雲際寺(洙曰宋謝/靈運詩暝)
(還雲際宿郭璞江賦詠/採菱以扣舷舷脣也)水面月出藍田關(趙曰雲際山/名在鄠縣東)
(南有大走寺藍田關在藍田縣東南船舷之戞可聞於/雲際之寺月出之所可想其當於藍田關皆以陂之廣)
(大然/也)此時驪龍亦吐珠(洙曰莊子列禦寇千金之珠必/在九重之淵而驪龍頷下子能)
(得珠者必/遭其睡也)馮夷擊鼔羣龍趨(洙曰謝惠連雪賦馮夷剖/蚌列明珠注馮夷河伯也)
(曹子建洛神賦馮夷鳴鼔女媧清歌大人賦使靈媧鼔/琴而舞馮夷釋文司馬云清冷傳曰馮夷華陰潼鄉隄)
(首人也服八石得/水仙是為河伯)補注(鶴曰海賦水夷俯浪以傲睨注/水夷水仙人也一本作冰郭璞)
(云冰夷馮夷也人/面而承龍齊地記)湘妃漢女出歌舞(洙曰曹子建神女/賦従南湘之二妃)
(攜漢濵之游女鄭曰舜二妃堯女娥皇女英以/舜南巡不反自沈湘而死漢女即漢上游女也)金支翠
旗光有無(洙曰前漢禮樂志金支秀華庶旄翠旌臣瓚/曰樂上衆飾有流遡羽葆以金為支其首敷)
(散若草木之秀華也師古曰瓚説是司馬相如賦建翠/華之旗梁元帝檄文建翠鳳之旗北齊祖孝徵詩翠旗)
(臨寒/道)咫尺但愁雷雨至蒼茫不曉神靈意(洙曰漢郊祀/歌靈之車結)
(𤣥雲靈之來先以雨又東風飄兮神靈/雨趙曰舊注引靈之車來冗而非是)少壯幾時奈老
何向來哀樂何其多(洙曰漢武秋風辭歡樂極少哀情/多少壯幾時奈老何朋曰君子遇)
(憂則憂遇樂則樂俯仰屈伸任運而已詩家體格其抑/揚頓挫大槩若此首叙鼍作鯨吞之可憂中叙鳬鷖菱)
(荷與夫湘妃漢女之樂末嘆哀樂相半故曰向/來哀樂何其多凡遣辭命意常以此為法也)
　　渼陂西南臺(天寳十/三載作)
　　　補注(鶴曰同/上年作)
髙臺面蒼陂六月風日冷(朋曰六月此臺獨/冷以水氣逼人也)蒹葭離披
去(趙曰詩蒹葭蒼蒼其/物則陂岸有之矣)補注(鶴曰蒹萑之未秀葭葦之/未秀蒹葭至于秋成然後)
(謂之萑葦已/上見爾雅)天水相與永(洙曰謝靈運詩/空水共澄鮮)懐新目似擊
(洙曰謝靈運詩懐新道轉/迥又莊子目擊而道存)接要心已領(要一作惡鄭/曰要於消切)仿
像織鮫人(洙曰搜神記南海之外有鮫人水居如魚不/廢緝績其人能泣珠海賦仿像其色又其垠)
(則有天琛水/怪鮫人之室)空䝉辨魚艇(洙曰廣雅曰船二百斛以下/曰艇趙曰空䝉出謝𤣥暉朝)
(雨詩空濛如薄霧言若無而/空若有而濛也䝉即濛字)錯磨終南翠顛倒白閣影
(洙曰終南白閣並山名終南五經要義云終南山長安/南山也一名太一潘岳關中記曰其山一名中南言在)
(天之中都之/南毛詩亦云)崷崒増光輝(洙曰一作陰西都賦巖峻崷/崒鄭曰崷自秋切山峻貌)
乗凌惜俄頃(洙曰謝靈運詩/恒充俄頃用)勞生愧嚴鄭(洙曰嚴陵鄭/子真也嵇叔)
(夜幽憤詩仰慕嚴鄭樂道閑居蘇曰嵇中散曰勞生蹤/跡甚愧嚴陵鄭子真耶修可曰嚴陵湛冥久幽而不改)
(其操鄭子真不屈其/志耕於巖石之下)外物慕張邴(洙曰張良邴原也謝/靈運詩偶與張邴合)
(趙曰張良貴極願棄人間/事邴曼容免官養志自修)世復輕驊騮吾甘雜鼃黽(趙/曰)
(重嘆世不我知而輕驊騮之駿則欲隠居於陂上焉倪/曰范蠡曰吾先君魚鼈之與處而鼃黽之與同渚公詩)
(句之意/謂此)補注(鶴曰穆天子傳用八駿之乗以飲干枝詩/之中積石之南河天子之駿赤驥盜驪白)
(義渠黄驊騮緑耳爾雅在水者黽陶注本草云大而青/脊者俗名土鴨其形甚壯即此黽也陶又云一種小形)
(善鳴喚名為鼃者/即郭云青蛙者也)知歸俗可忽取適事莫並(洙曰適/一作足)身
退豈待官(洙曰謝靈運詩辭滿/豈多秩謝病不待年)老來苦便靜(趙曰盖言/身欲求退)
(不必待於為宮之後舊注引謝病不待年混亂之矣老/子功成名遂身退天之道謝靈運詩拙疾相倚薄還得)
(靜者/便)况資菱芡足(鄭曰芡巨險切説文云雞頭也方言/曰南楚謂之雞頭北燕謂之䓈青徐)
(淮泗謂之芡/䓈䓈營隻切)補注(希曰爾雅釋曰説文云/䔖楚曰芰秦曰蘚茩)庶結茅茨迥
從此具扁舟彌年逐清景(趙曰范蠡乗/扁舟泛五湖)
　　戲簡鄭廣文䖍兼呈蘇司業源明(天寳十/四載作)
　　　補注(鶴曰按唐史蘇源明以太子諭徳出為東/平太守時濟陽太守李陵請増領二縣詔)
　　　(河南採訪使與五太守議不能決卒廢濟陽志/云天寳十三載廢召源明為國子司業禄山陷)
　　　(京師源明不受偽署肅宗復兩京擢考功郎則/為司業在禄山未亂之前今詩題云蘇司業當)
　　　(是十四載作師注謂䖍受偽署/竄歸免官時源明給餉之非)
廣文到官舎(洙曰廣文見一/巻醉時歌注)繫馬堂階下醉即騎馬歸
(趙曰山簡傳日暮倒載歸酩酊無/所知時時能騎馬倒著白􁁉䍦)頗遭官長罵才名三
十年坐客寒無氊(趙曰唐史稱鄭䖍在官貧約澹如也/乃引杜甫嘗贈以詩曰才名三十年)
(坐客寒無氊則知/公之作真詩史矣)補注(希曰吳隠之為度支尚書以竹/篷為屏風坐無氊席三十年善)
(本云四/十年)近有蘇司業時時與(洙曰一/作乞)酒錢(師曰䖍始為/廣文館學士)
(性嗜酒不治事數為官長所誚怡然不以為意禄山反/陷于賊受禄山偽署後竄歸坐免官故至貧窶惟蘇源)
(明重其才時時給餉之公詩云得/錢即相覔沽酒不復疑盖謂此也)
　　夏日李公見訪(天寳十/四載作)
　　　(彦輔曰一云/李家令見訪)補注(鶴曰以貧居類村塢僻近城/南樓則是在長安城南今詩)
　　　(題云李公見訪一云李家令見訪按宗室世系/表唯蔡王房有炎為太子家令讓皇帝房有平)
　　　(為太子家令嗣寧王然平原去讓皇帝五世/不與公同時疑是李炎在天寳十四載作)
逺林暑氣薄公子過我遊(蘇曰阮元瑜公子得暇可過/我菊坡遊師曰公子指李白)
(也/)補注(鶴曰李白雖是興聖皇帝九世孫然公凡與/之詩未嘗稱之為公子亦未嘗題曰李公)貧
居類村塢僻近城南樓(趙曰貧居類村塢僻近城/南樓此所謂城南韋杜也)傍舎
頗淳朴所願亦易求隔屋喚西家借問有酒不(鄭曰不/方鳩切)
(弗/也)牆頭過濁醪(蘇曰友人見陶侃侃家貧無以致誠其/鄰人賢謂侃曰子門有長者軒車何不)
(延之論當世事侃曰貧不能備醇餌鄰人密於牆頭度/以濁酒隻雞遂成終日之樂宋朝王冀公過侃廟有詩)
(云九重天閽夢搏翼黄雞白/酒鄰舎恩名公謂其詩中題)展席俯長流清風左右至
(夢符曰江淹詩晨飇/自逺至左右芙蓉披)客意已驚秋巢多衆鳥鬭葉密鳴
蟬稠苦遭此物聒孰謂吾廬幽(洙曰陶淵明詩衆鳥/欣有託吾亦愛吾廬)水
花晩色靜(洙曰古今注蓮花一名水/旦一名水芝一名水花)補注(希曰本草水/萍一名水花)
(陶隠居云此是水中大萍爾非今浮萍藥録云五月有/花白色即非今溝渠所生者楚王渡江所得非斯實)
庶足充淹留預恐罇中盡更起為君謀(楊曰荷花潔靜/猶清人之神思)
(只恐樂有餘而杯不足/無以延客之歡故云云)
　　奉同郭給事湯東靈湫作(天寳十/三載作)
　　　補注(鶴曰靈湫在驪山温湯之東梁權道編在/天寳十四載然是年之二月禄山反狀已)
　　　(著公十一月往奉先有詠詩厯言驪山遊幸/之弊矣此詩未必在其年作當在十三載)
東山氣濛鴻宫殿居上頭(趙曰東山驪山也在長安之/東北望雲陽悉見山阜之形)
(而恒若雲霧之/中故云氣濛鴻)補注(希曰東山即驪山天寳元年改為/㑹昌山六載治湯井為池環山列)
(宫室又築羅城置百司及十宅開元中幸不専在十月/天寳中未嘗不以十月幸故曰君來必十月按獵賦鴻)
(濛沆茫碣以崇山師古曰鴻濛沆茫廣大貌鴻胡孔切/濛莫孔切古樂府陌上桑東方千餘騎夫婿居上頭)
君來必十月樹羽臨九州(洙曰湯泉温泉山上有宫殿/天寳中嘗以十月幸之樹羽)
(立羽葆葢也趙曰言温湯也長安志云開元後/𤣥宗每嵗十月幸温湯嵗盡而歸詩崇牙樹羽)陰火煑
玉泉噴薄漲巖幽(洙曰温泉也海賦陽冰不冶陰火潛/然修可曰博物志云凡水源有硫黄)
(其泉則温/故云陰火)有時浴赤日光抱空中樓(洙曰山海經大荒/之中暘谷上有扶)
(桑十日所浴又曰日拂于/扶桑出于暘谷浴于咸池)補注(希曰開元十四年十二/月乙已日色赤如赭此)
(雖汎言之因書/以見日有時赤)閬風入轍跡曠原(一作/野)延冥搜(洙曰大/人賦登)
(閬風而遙集莊子廣莫之野廣原崑崙東北脚名也趙/曰崑崙一名閬風其義則周穆王欲車轍馬跡遍天下)
(之意謂之欲冥搜盖言乗輿自驪/山而出若將訪崑崙而遊廣原也)沸天萬乗動(洙曰沸/一作拂)
觀水百丈湫(洙曰前漢郊祀志湫淵祀朝那注水清澈/可愛不容穢濁龍之所居趙曰鮑明逺羌)
(城賦歌吹沸天/言其聲之多)補注(希曰萬乗天子之軍言𤣥/宗幸湯泉時觀此龍湫)幽靈新
可怪(洙曰幽靈/一作靈湫)王命官屬休初聞龍用壯(洙曰大壯九/三小人用壯)
擘石摧林丘(洙曰謝惠連詩/落雪洒林丘)中夜窟宅改移因風雨秋
(趙曰天台山賦序/靈仙之所窟宅)倒懸瑶池影(洙曰漢郊祀志谷永云/登遐倒景覽觀縣圃如)
(淳曰在日月之上反従下照故其景倒大人賦貫列缺/之倒景趙曰此以狀湫之深廣險激公詩又於過驪山)
(之下曰瑤池氣鬱律舊注/引倒景以證倒懸非是)屈注蒼江流味如甘露漿揮
弄滑且柔翠旗淡偃蹇(洙曰九歌靈旗偃蹇兮姣服枚/乗七發旌旗偃蹇相如賦建翠)
(華之旗注以翠羽為旗上葆也趙曰蒼江當作滄謝眺/詩迴暾滄江流揮弄出郭璞賦揮弄灑珠滑且柔取周)
(禮柔/而滑)雲車紛少留(薛曰楚辭乗回/風兮載雲車)簫鼔蕩四溟(洙曰漢/武帝簫)
(鼔鳴兮發棹歌顔/延年笳鼓震溟洲)異香泱漭浮(鄭曰泱烏朗切漭模朗/切洙曰木𤣥虚海賦泱)
(漭浮七啟入/乎泱漭之野)蛟人獻微(一作/徵)綃(洙曰吳都賦泉室潛織/而巻綃注云鮫人織輕)
(綃於泉室以賣之趙曰鮫人/水居南海之外有之善織綃)曾祝沈豪牛(魯曰穆天子/傳賜文山之)
(民豪牛/豪馬)補注(希曰祝謂祝史漢郊祀志使先聖之後能/知山川敬於禮儀明神之事者以為祝師)
(古曰祝謂主祭祀之贊辭者沈牛雖見司馬相/如賦而註以為水牛當是祭龍以牛沈之於水)百祥奔
盛明古先莫能儔陂陁金蝦蟆(魯曰相如哀二世/賦登陂陁之長阪)補注
(希曰陂陁二字先見子虛賦罷池陂陁/下屬江河陂音婆師古曰音普何反)出見盖有由(曾/曰)
(小説有人夜見林中光屬天上如月迹而眎之有一金/背蝦蟆趙曰唐五行志有載蝦蟆色如金者或云驪山)
(上有古碑/載之矣)至尊顧之笑王母不遣(一作/肯)收(洙曰大人賦/吾乃今日覩)
(西王母暠然白首載勝而穴/處兮亦幸有三足烏為之使)復歸虚無底化作長黄虬
(一作龍/與虬)飄飄青璅郎(洙曰初秦漢别給事黄門之職後/漢併為一官故有給事黄門侍郎)
(掌従左右給事中使開通中外及諸王朝見於殿上引/王就座日暮入對青瑣門拜故謂之夕郎宫關簿曰青)
(瑣門在南宫衞瓘注吳都/賦曰青瑣户邊青鏤也)文采珊瑚鉤(洙曰西域傳罽/賔國出珊瑚本)
(草云生海底枝柯狀明潤如紅玉蘇曰相如見枚叔文/謂友人曰如珊瑚之鉤璠璵之器非世間尋常所見也)
(趙曰以明潤如玉故比人之文采也珊瑚鉤出纂典記/載嵩岳嫁女事云周穆王把酒請王母歌以珊瑚鉤擊)
(盃而歌師曰郭給事能/為文章如珊瑚之可貴)浩歌緑水曲清絶聽者愁(洙曰/馬季)
(長笛賦中取度於白雪緑水注二曲名嵇叔夜琴賦初/涉緑水中奏清徵蘇曰元温月下聞笛其聲清絶同舟)
(數人倚檣聽久愁思浩然師曰緑水即伯牙髙山流水/之音後世製為法曲名曰緑水言給事歌詩清雅絶倫)
(聽者愁莫能及也終又/叙給事文章收功之意)
　　夜聽許十誦詩愛而有作(天寳十/四載作)
　　　補注(鶴曰天寳十四載長安作従舊次許十/當是居五臺學佛者故云業白出石壁)
許生五臺賔業白出石壁(洙曰河北有五臺山鄭曰五/臺山名今在河北其山五巒)
(環秀巍然俗謂之五臺仙人之都也趙曰此言許生客/居五臺行業精白而出也佛經以美業為白惡業為黑)
(達磨嘗曰當勤修白業大觀曰石壁字暗使列子/載趙襄子狩於中山有一人従石壁出隨煙上下)補注
(鶴曰代州有五臺縣又有五臺山旌異記曰鴈門有五/臺山山形五峙白業出楞嚴經又法華經云一切衆生)
(作黒業者黒業相續/作白業者白業不斷)余亦師粲可身猶縛禪寂(洙曰師/粲善詩)
(修可曰粲可乃六祖僧粲及慧可二禪師乃禪中祖師/故子美師之非師粲善能詩者也趙曰粲則僧粲可則)
(慧可傳燈云正與達磨世次相接公方與許生共學性/空事故云許生已業白而出吾猶縛禪空而未脱也縛)
(字出佛書其語曰貪著禪味/是菩薩縛縛則不能解也)補注(希曰傳燈録誌云/歌律師詩律自縛)何
階子方便謬引為匹敵(趙曰此言有何因階得子垂方/便之行而以為之匹也舊注以)
(為田子/方非)離索晩相逢包蒙欣有擊(洙曰易九二包/蒙上九擊䝉)誦詩
渾(一作/混)遊衍四座皆(一作/俱)辟易(洙曰項羽傳人馬/俱驚辟易數里)應手
看捶鉤(鄭曰捶子果切又之累之睡二切洙曰莊子知/北遊大馬之捶鉤者年八十矣而不失豪芒大)
(馬曰子巧歟曰臣有守也臣之年二十而好捶鉤於物/無視也非鈎無察也是用之者假不用者也以長得其)
(用而况乎無不用者乎物孰不資焉趙/曰莊子輪扁斲輪得之於心應之於手)清心聽鳴鏑(洙/曰)
(前漢匈奴傳冒頓作鳴鏑出獵左右皆隨鳴鏑而/射殺頭曼應劭曰髐箭也鄭曰鏑丁厯切矢鋒也)精微
穿溟涬(鄭曰溟亡頂切涬户頂切洙曰莊子大同乎涬/溟注與物無際趙曰帝系譜曰天地初起溟涬)
(濛鴻舊注引莊子終非本出杜公不敢倒用/也師曰謂詩之精微與天地之氣相貫穿)飛動摧霹
靂(洙曰公羊注曰雷疾而甚者/為震震與霆皆謂霹靂也)陶謝不枝梧(洙曰陶潛/謝𤣥暉靈)
(運惠連之徒項籍傳諸將讋服莫敢枝梧臣瓚曰小柱/為枝斜柱為梧師曰霹靂雷霆之威謂詩思飄然飛動)
(雖霹靂之威/亦為摧沮也)風騷共推激紫鸞自超詣(洙曰紫鸞當作/紫燕字之誤也)
(西京雜記文帝自代還有/良馬九其第五馬名紫燕)翠駮誰剪剔(洙曰爾雅駮如/馬鋸牙食虎豹)
君意人莫知人間夜寥闃(蘇曰羲之一日披襟立池上/無語羊欣曰人莫知君意何)
(也趙曰寥闃/寂靜之義)
　　橋陵詩三十韻因呈縣内諸官(天寳十/三載作)
　　　(鮑曰開元三年六月睿宗崩十月葬橋陵公故/有是詩師曰天子之墳曰山陵取其髙大之義)
　　　補注(鶴曰橋陵在奉先西北三十里梁權道編/在天寳十四載然公以十四載十一月往)
　　　(奉先而此詩云廨宇容秋螢又不言禄山之事/但言荒嵗兒女瘦當是十三載物價暴貴人多)
　　　(乏食時往見諸/官而作此詩)
先帝昔晏駕(洙曰漢天文志宫車晏駕注天子當晨起/早作而方崩殞故稱晏駕者凡臣子之心)
(猶謂宫車晚出也趙/曰先帝指言睿宗也)兹山朝百靈(洙曰海賦竭/盤石栖百靈)崇岡擁
象設沃野開天庭(洙曰張平子西京賦廣衍沃野夢符/曰右按楚詞招魂象設君室靜安間)
(些/)即事壯重險(洙曰易習坎重險也天台賦履重/險而逾坂沈休文云即事既多矣)論功
超五丁(洙曰蜀王本紀曰天為蜀/王生五丁力士能徙山)補注(鶴曰寰宇記云/蜀王開明下五)
(葉有開明尚始立宗廟時天生五丁能徙山每一王死/輒為立大石長三丈重千鈞為墓誌今賦橋陵故云)
坡陁因厚地(洙曰相如二世賦/登陂陀之長坂)却畧羅峻屏(修可曰孫/綽詩逺山)
(却畧羅/峻屏)雲闕虛冉冉(洙曰天台賦雙/闕雲竦以夾路)風松肅泠泠(洙曰/顔延)
(年拜陵廟詩松風遵路急/離騷士諌下泠泠而來風)石門霜露白玉殿莓苔青(洙/曰)
(孫綽賦踐莓/苔之滑石)宫女晩知曙祠官朝見星(洙曰以其勤恪/而䖍於從事也)
空梁簇畫㦸(修可曰隋薛道/衡空梁落燕泥)陰井敲銅瓶中使日相繼
補注(希曰自唐以來/内官謂之中使)惟王心不寧豈徒䘏備享尚謂求
無形(趙曰禮記備物之/享禮云視於無形)孝理敦國政神凝推道經(洙曰/莊子)
(用志不分/乃凝於神)瑞芝産廟柱好鳥鳴(一作/巢)巖扃(修可曰曹子/建詩好鳥鳴)
(髙/枝)髙岳前嵂崒洪河左瀅濴(鄭曰上烏定切下于扃切/小水也洙曰西都賦右界)
(褒斜龍首之險帶以洪河涇渭之川趙曰髙岳/指嵩山也洪河指言橋陵之左是洪河所過也)金城蓄
峻趾(洙曰班固賦建金城之萬雉乃鑿墉之趾以益其/髙也修可曰金城地名漢地理志秦地西有金城)
(武威唐以金城為蘭州郡公以/金城對沙苑其為地名可知)補注(鶴曰金城本隋始/平縣景龍四年中)
(宗送金城公主入蕃别於此因改為金城縣屬京兆華/州亦有金城宫武徳二年廢顯慶三年復置與橋陵近)
(故應指此而言如修/可所注非寰宇記云)沙苑交迴汀補注(鶴曰沙苑一名/沙阜在馮翊縣)
(南十二里即西魏文帝大統三年周太祖為相國與髙/歡戰于沙苑大破之以其戰處宜六畜置沙苑監多植)
(栁於苦泉側置羊牧唐六典沙苑監掌牧養隴右諸牧/牛羊監同州馮翊朝邑兩縣界寰宇記又云沙苑古城)
(在朝邑縣南十七里又按唐/髙祖武徳七年校獵沙苑)永與奥區固(洙曰西都賦/防禦之阻則)
(天地之/奥區焉)川原紛眇冥居然赤縣立(洙曰張衡慮圖曰崑/崙東有赤縣之州風)
(雨有時寒暑有節史記鄒衍著書云中國名赤縣内自/有九州外亦如赤縣州者有九趙曰蒲城縣本屬同州)
(開元四年以縣之豐山建睿宗橋陵改為奉先縣仍𨽻/京兆府十七年昇為赤故公詩言赤縣舊注引崑崙東)
(有赤縣/非是)補注(希曰舊史奉先縣以管橋陵開元十七年/制官員同赤縣寳應二年又置𤣥宗泰陵)
(於縣東北按舊史上皇親拜五陵至橋陵見金粟山上/有龍蟠鳳翥之勢謂侍臣曰吾千秋後當葬此地後以)
(廣徳元年二月辛酉葬廣徳元年即/寳應三年也是年十一月改為廣徳)臺榭爭岧亭(洙曰/江淹)
(詩岧亭/南樓期)官屬果稱是聲華真可聽(蘇曰二陸聲/華使人可服)王劉美
竹潤(洙曰爾雅東南之美有㑹稽之竹/箭焉晉江遁竹賦有嘉生之美竹)裴李春蘭馨(洙/曰)
(説文蘭/香草也)鄭氏才振古(洙曰詩振古如/兹注振自也)啖侯筆不停(啖杜/覽切)
(洙曰王劉裴李鄭啖皆當時赤縣官/也趙曰禰正平鸚鵡賦序筆不停綴)遣辭必中律(洙曰/陸士)
(衡文賦放言遣/辭良多變矣)利物常發硎(鄭曰硎奚經反硎石也洙/曰莊養生篇庖丁為文惠)
(君解牛文惠君曰譆善哉技盖至此乎庖丁對曰臣/之刀十九年而所解數千牛矣而刀刃若新發於硎)綺
繡相展轉琳琅愈(一作/逾)青熒(洙曰禹貢雍州厥貢球琳/琅玕注皆玉名西都賦琳)
(珉青/熒)側聞魯恭化(洙曰後漢魯恭為中/牟令専以徳化為理)秉徳崔瑗銘(洙/曰)
(後漢崔瑗髙於文辭/今座右銘傳於世)太史候鳬影王喬隨鶴翎(見終明/府水樓)
(并昔遊/詩注)朝儀限霄漢(趙曰此公之自述也知縣入朝矣/而公不得預朝此所以自嘆耳)
客思迴林坰(洙曰謝靈運詩相送越林/坰趙曰爾雅林外謂之坰)轗軻辭下杜(洙/曰)
(孝宣紀尤樂杜鄠之間率常在/下杜師古曰下杜即今之杜城)飄颻凌濁涇(吕曰詩涇/以渭濁)
補注(希曰唐志關内大川涇渭公自杜陵往奉先故度/涇水潘岳賦此有清渭濁涇鶴曰涇水本濁而後)
(人襲舛多以為涇清詩云涇以渭濁猶/謂涇以渭而見其濁也初非言渭濁)諸生舊短褐(趙/曰)
(使貧者衣/短褐也)旅泛一浮萍(洙曰古詩泛泛江漢萍漂蕩水/無根王逸曰自比如萍隨水浮)
(游/)荒嵗兒女瘦暮途涕泗零(吕曰漢主父偃曰日暮途/逺吾故倒行而逆施詩涕)
(泗滂/沱)主人念老馬(洙曰韓詩外傳曰昔者田子方出見/老馬於野喟然有志問於御者曰故)
(公家畜也罷而不為用故故岀田子方曰少盡其力而/老棄其身仁者之不為也束帛贖之窮士聞之知所歸)
(心/焉)廨宇容秋螢流寓理豈愜(趙曰謝靈運擬王粲詩序/云家本秦川貴公子遭亂)
(流寓自傷/情多也)窮愁醉未醒(修可曰史記虞卿非窮愁亦/不能著書以自見於後世)何
當擺俗累浩蕩乗滄溟(蘇曰蘇勛何時擺脱俗累乗一/葉泛滄溟之浩蕩偃仰視八極)
(挹瓊漿丹砂/吾志足矣)
　　沙苑行(天寳十/三載作)
　　　補注(鶴曰當是天寳十三載羣牧都使奏就羣/校交㸃馬時作而梁權道編在天寳十四)
　　　(載其年禄山反狀已成上下交憂果如詩史云/薊北反書未聞已逸身畿甸則是時豈復誇詠)
　　　(苑馬如/是也)
君不見左輔白沙白如水繚以周牆百餘里(洙曰前漢/京兆尹左)
(馮翊右扶風謂之三輔班固西都賦有上囿禁苑繚以/周牆四百餘里其中乃有大宛之馬百官公卿表注馮)
(輔也翊左也三輔故事/曰上林連綿四百餘里)補注(鶴曰唐志同州馮翊郡左/輔苑在馮翊故云寰宇記)
(云一名沙阜在馮翊縣南十二里即西魏文帝大統三/年周太祖為相國與髙歡戰于沙苑以其戰處宜六畜)
(置沙苑多植栁於苦泉/側置羊牧餘見上注)龍媒昔是渥洼生汗血今稱獻
於此(洙曰前漢禮樂志天馬徠龍之媒元狩三年馬生/渥洼水中作天馬歌曰霑赤汗沫流赭神異經大)
(宛馬蹄如汗腕可握日行千里至/日中汗血乗者當以綿絮纒頭)苑中騋牝三千匹(洙/曰)
(詩定之方中騋牝三千毛氏注馬七尺曰騋騋馬牝馬/也風俗通曰馬一匹俗説相馬及君子與人相匹或曰)
(馬夜行目明照前四丈故曰一匹或説馬死賣得一匹/帛或云春秋左氏説諸侯相贈乗馬束帛帛為匹與馬)
(之相/匹耳)豐草青青寒不死(洙曰詩湛湛露斯在彼/豐草古詩青青河畔草)食之豪
健西域無(食音嗣趙曰寒時草當死而沙苑之地宜草/雖寒而不死以之食馬則豪健雖西域出馬)
(之地亦無/此豪健也)每嵗攻駒冠邊鄙(洙曰攻一作牧周禮夏官/廋人掌十有二閑之政教)
(以阜馬佚特教駣攻駒注攻駒乗其蹄齧者閑之又校/人春執駒鄭司農云執駒無令近母攻駒也二嵗曰駒)
(三嵗曰駣月令仲夏頒馬/政注云教駣攻駒之類也)王有虎臣司苑門入門天廏
皆雲屯(洙曰矯矯虎臣西都賦披飛廉入苑門/劉表傳雲屯冀馬陸機詩胡馬如雲屯)補注(希/曰)
(列子言北人之居/望之若雲屯然)驌驦一骨獨當御(鄭曰上息逐切下/色莊切洙曰左傳)
(定三年唐成公如/楚有兩驌驦馬)春秋二時歸至尊(趙曰虎臣所掌之/馬雖多而其中唯)
(驌驦一種之骨充御故一年之中春秋兩次進之舊注/引周禮日中而出日中而入注春分出之秋分入之非)
(是/)至尊内外馬盈億伏櫪在坰空大存(洙曰開元初牧/馬二十四萬匹)
(十三年加至四十五萬匹魏武云老驥伏櫪志在千里/詩魯頌駉駉牡馬在坰之野趙曰言櫪中坰外空大存)
(之而不如驌/驦之駿異也)補注(鶴曰唐㑹要天寳十三載隴右羣牧/都使奏差張通儒鄭遵意交㸃三十)
(三萬五千七百九十二疋内二十萬八千一疋草馬又/王毛仲傳初監馬二十四萬後乃至四十三萬牛羊皆)
(數倍從帝東封取牧馬數萬馬每色一隊/相間如錦繡其曰盈億詩人夸大之辭也)逸羣絶足信
殊傑(洙曰顔延年賦伊逸倫之妙足魏文帝與孫權馬/書曰此馬善中國雖饒馬其如此絶足亦少曹毗)
(馳馬射賦何/逸羣之奇駿)倜儻權奇難具論(鄭曰上他厯切下他朗/切不羈也洙曰禮樂志)
(俶儻精權奇顔延年/賦雄志倜儻精權奇)纍纍塠阜藏奔突(塠都/回切)往往坡陁
縱超越(洙曰列仙傳蘇躭騎鹿遇險絶處能超越語人/曰龍也趙曰言沙苑之地其髙者塠阜則馬之)
(奔突可藏其稍峻處陂陁則馬能超越以/美馬之適性且材健也文選凌邁超越)角壯翻同麋
鹿遊(洙曰顔延年賦分馳迥場角壯永/埒前漢伍被傳見麋鹿遊姑蘇臺)浮深簸蕩黿鼉
窟(洙曰龎公傳栖黿鼉穴於深淵之下師曰此篇甫寓/意於禄山而為之若曰唐家諸將為不少𤣥宗皆以)
(凡材視之獨以兵權委之禄山甚見寵貴故云驌驦一/骨獨見御終使禄山難制奔突超越一旦反於范陽河)
(北為之震蕩豈非/簸蕩黿鼉窟乎)泉出巨魚長比人丹砂作尾黄金鱗
(師曰甫既以馬比禄山又以魚比史思明/盖思明乃禄山將相繼而叛故甫託意焉)豈知異物同
精氣雖未成龍亦有神(趙曰龍或魚所化或馬所為故/異物同精氣也出易精氣為物)
(舊注引原/蚕事非是)
　　驄馬行(天寳十/四載作)
　　　(彦輔曰太常梁卿勅賜馬也/李鄧公愛而有之命甫製詩)補注(鶴曰此詩乃/天寳十四載)
　　　(作/)
鄧公馬癖人共知(洙曰晉杜預為春秋傳時王濟解相/馬又甚愛之而和嶠頗聚斂預常稱)
(濟有馬癖嶠有錢癖武帝謂預曰卿有何癖曰臣有左/傳癖趙曰馬乃梁卿受賜於君不可以予人鄧公愛而)
(取之非是故公詩/以馬癖譏之也)初得花驄大宛種(洙曰西域傳大宛/國多善馬嶠山上)
(有馬不可得因取五色牝馬/置其下與集生駒號天馬子)補注(希曰太宗常所乗馬/有名玉花驄者又洛)
(中記異天寳中大宛進汗血馬其六曰/桃花叱據明皇製名百花輦其此種歟)夙昔傳聞思一
見(希聲曰南史蕭摩/訶千聞不如一見)牽來左右神皆竦雄姿逸態何崷
崪(上自秋切下昨没切洙曰顔延年賦弭雄姿以奉引/西都賦巖峻崷崪傅𤣥鷹賦雄姿邈世逸氣横生)
顧影驕嘶自矜寵(趙曰在人有顧影自憐者矣/在馬亦宜然故使自矜寵也)隅目青
熒夾鏡懸(洙曰顔延年賦雙瞳夾鏡兩􁀙協月又睨影/髙鳴西都賦琳珉青熒趙曰張衡西京賦猛)
(毅䯱髵隅目髙匡注/云隅目謂目有角也)肉駿碨礧連錢動(碨烏罪切礧力/罪切洙曰爾雅)
(青驪鄰驒今連錢驄也梁帝紫騮馬詩金絡飾連錢蘇/曰余在岐下見秦州進一馬騣如生項下重胡側立倒)
(毛生肉端蕃人云此肉騣也乃/知鄧公驄馬行肉駿當作肉騣)朝來少試華軒下未覺
千金滿髙價(洙曰韓子馬似鹿者直千金又漢使壯士/持千金請宛善馬江淹詩許史乗華軒)
補注(鶴曰𢎞執恭詩/馬鞚千金驄)赤汗微生白雪毛(洙曰東觀漢記/曰武帝歌天馬)
(霑赤汗今親見其然血/從前髆上小孔中出)銀鞍却覆香羅帕(洙曰徐敬業/詩汗馬躍銀)
(鞍周𢎞正詩/銀鞍耀紫韁)卿家舊物公能取(一作/有之)天廏真龍此其亞
(洙曰周禮凡馬八尺以上為龍趙曰天廏真龍/乃天子所御之馬也非天子所賜不得而有之)晝洗須
騰涇渭深朝趨可刷幽并夜(洙曰顔延年賦旦/刷幽燕晝秣荆楚)吾聞良
驥老始成此馬數年人更驚豈有四蹄疾如鳥(洙曰七/命曰驚)
(紅陽之飛燕驂唐公之/驌驦馬融曰驌驦馬也)不與八駿俱先鳴(洙曰穆天子/傳曰八駿赤)
(驥黒驪白義渠/黄驊騮騄耳)時俗造次那得致雲霧晦冥方降精(洙/曰)
(春秋考異記曰地生月精為馬月數十二故馬十二月/而生修可曰有雲霧而降精此所以為神異瑞應圖曰)
(龍馬者河/水之精)近聞下詔喧都邑肯使騏驎地上行(彦輔曰/肯使一)
(作知有趙曰將下詔取之為天子之御矣希聲曰末章/歸功于鄧公以此馬喻鄧公非塵世所能容只恐天詔)
(一下騰踏/帝庭矣)
　　去矣行(廣徳二/年作)
　　　(鮑曰天寳十四載嵗次乙未公年四十四在率/府數上賦頌不䝉采録欲辭職遂作去矣行師)
　　　(曰此詩為/嚴武作)補注(鶴曰梁權道編在天寳十四載/長安詩内與鮑注同豈非以明)
　　　(朝且入藍田山故云然味君不見鞲上鷹一飽/則飛掣焉能作堂上燕銜泥附炎熱豈是在長)
　　　(安時語公在長安上賦投詩唯恐君相莫我知/而卒無其遇豈類鞲鷹之飽未免如附炎之燕)
　　　(當是廣徳二年在嚴武幕中作所以永泰二年/正月遂歸溪上入藍田山云者止是承上餐玉)
　　　(之句耳非真去為藍/田之人也師注為是)
君不見鞲上鷹(鄭曰鞲古侯/切射臂決也)一飽即飛掣(尺列切洙曰/鮑明逺詩昔)
(如鞲上鷹今似檻中猿魏志吕布因陳登求徐州牧不/得布怒登喻之曰登見曹公言待將軍譬如養虎當飽)
(其肉不則噬人公曰不如卿言譬如養鷹飢則/為用飽則颺去布乃解史滑稽傳注鞲臂捍也)焉能作
堂上燕銜泥附炎熱(洙曰古詩翩翩堂前燕又思為雙/飛燕銜泥巢君室湛萬古懐春賦)
(燕銜泥而來往附炎附勢也趙曰如鷹之飽而髙不/學燕之戀而附此賢人義士不阿附於權貴之門也)野
人曠蕩無靦顔(鄭曰靦/他典切)豈可久在王侯間(蘇曰江淹曰/野人疎散曠)
(蕩無名利拘繫靦顔見公等趙曰野人公自謂也字出/左傳野人予之云曠蕩者以言懐抱之閑曠也公無慙)
(顔豈肯曳裾於王侯之間乎沈休/文奏彈王源明月曠顔曾無愧畏)未試囊中飡玉法明
朝且入藍田山(洙曰周禮天官玉府王齊則供食玉注/玉是陽精之純者食之以禦水氣鄭司)
(農云王齊當食玉屑前漢地理志藍田山出美玉在長/安李預傳預居長安每羨古人飡玉之法乃採訪藍田)
(躬往攻掘得若環璧雜器形者大小百餘稍得麄黒者/亦篋盛以還而至家觀之皆光潤可玩預乃椎七十枚)
(為屑日/服食之)
　　自京赴奉先縣詠懐五百字(天寳十/四載作)
　　　(洙曰天寳十四載十一月初作奉先屬京兆郡/緣皇家陵寢武后分置醴泉縣鄭曰唐開元四)
　　　(年改同州蒲城為奉先以奉睿宗橋陵師曰甫/時妻子在奉先縣故甫往省家焉禄山反作此)
　　　補注(鶴曰吕汲公蔡興宗魯訔梁權道皆謂在/天寳十四載十一月作今考詩中但言逺)
　　　(戍之卒及述歡娛聚斂以致亂之因而不及禄/山之事豈非禄山反書未至時賦此唐史拾遺)
　　　(云禄山反書未聞/公已潛畿甸或是)
杜陵有布衣老大意轉拙(洙曰前漢地理志杜陵屬長/安京兆尹注古杜伯國漢宣)
(帝葬此因曰杜陵長安南五/十里趙曰杜陵公所居之地)許身一何愚竊比稷與契
(蘇曰子美自許稷契人未必許也然其詩曰舜舉十六/相身尊道何髙秦時用商鞅法令如牛毛此是稷契輩)
(口中/語也)居然成濩落(洙曰莊子瓠落無所容猶郭/落也落零落也濩胡落切)白首甘
契濶(洙曰擊鼔詩死生契濶毛氏曰契闊勤苦/也陸士衡贈弟士龍詩安得攜手俱契闊)盖棺事
則已(大臨曰劉毅云丈夫兒蹤迹不可/尋常便混羣小中盖棺事方定矣)此志常覬豁窮
年憂黎元嘆息腸(一作/腹)内熱(洙曰孟子不得於君則熱/中謝靈運詩窮年迫憂患)
取笑同學翁浩歌彌激烈(洙曰蘇武長歌正/激烈中心愴以摧)補注(希曰/楚辭)
(少司命浩歌/晃兮激烈)非無江海志瀟洒送(一作/迭)日月(洙曰莊子/身居江海)
(之上心游/魏闕之下)生逢堯舜(一作/為)君不忍便永訣(洙曰江淹賦/誰能冩永訣)
(之情/者乎)當今廊廟具構夏豈云缺(洙曰叔孫通傳贊廊廟/之材非一木之枝潘尼)
(詩廣厦構衆材又大厦須異材廊廟非/庸器潘安詩器非廊廟姿屢出固其宜)葵藿傾太陽物
性固莫(一作/難)奪(洙曰曹植求通親表若葵藿之傾太陽/雖不為回光然向之者誠也陸機園葵)
(詩朝榮東北傾/夕穎西南晞)顧惟螻蟻輩但自求其穴胡為慕大鯨
輒擬偃溟渤(洙曰木𤣥虛海賦其魚則横海之鯨突杌/孤遊戛巖㟼偃髙濤趙曰韓非子千丈之)
(堤以螻蟻之穴漬求其穴言當自安分求穴/以安耳何為必欲慕學大鯨之處大海乎)以兹悟生
理獨恥事干謁兀兀遂至今忍為塵埃没終愧巢與由
(晁曰巢父/許由也)未能易其節沈飲聊自遣(洙曰顔延年詠劉/參軍詩韜精日沈)
(飲/)放歌頗愁絶嵗暮百草零疾風髙岡裂(洙曰長門賦/天飄飄而疾)
(風阮籍詩寒/風振山岡)天衢陰崢嶸(洙曰易何/天之衢亨)客子中夜發(洙曰/江淹)
(詩客子淚已零王/粲詩客子多悲傷)霜嚴衣帶斷指直不得結凌晨過驪
山御榻在嵽嵲(洙曰西京賦託喬基於山岡直嵽霓以/髙居驪山温湯博物志凡水源有石硫)
(黄其泉則温漢武帝故事云驪山温湯初秦始皇/砌石起室漢武帝又加修飾唐置温湯監𨽻司農)補注
(鶴曰按唐志驪山在昭應縣有宫在山下咸亨二年始/名温泉天寳元年更驪山曰㑹昌山七載又更曰昭應)
(明皇開元天寳間無嵗不幸/温泉故云御榻在嵽嵲也)蚩尤塞寒空蹴踏崖谷滑
(鄭曰蹴七六切蹋也洙曰史黄帝殺蚩尤於涿鹿後冡/上常有赤氣出如匹絳帛民呼為蚩尤旗又星名趙曰)
(蚩尤乗輿前導之旗也塞寒空而蹴踏崖/谷言多也舊注引蚩尤戰又指星名非)瑶池氣鬱律
羽林相摩戛(洙曰穆天子傳觴王母于瑶池之上漢宣/帝紀羽林孤兒注天有羽林大將之星林)
(喻若林木之盛羽若羽翼鷙擊之意張平子西京賦隠/轔鬱律趙曰羽林扈駕之軍其所樹之如林故言相摩)
(戛/)補注(鶴曰按志京兆有蚩尤冡或謂其冡之髙至塞/寒空然詩意未必指此趙以為乗輿前導之旗)
(乃是盖本所謂駕以蚩尤之旗也瑶池即新史所謂湯/泉為池環山列宫室之築羅城置百司十宅㑹要云左)
(右羽林軍垂拱元年五月二十七日置領羽林郎六/千人至天授二年二月三十日又改為左右羽林衞)君
臣(一云/聖君)留懽娛(洙曰張景陽詩朝野多歡/娛江淹詩太平多歡娛)樂動殷膠轕
(修可曰當作膠葛相如子虛張樂乎膠/葛之㝢曾曰甘泉賦其相膠轕盖亂貌)賜浴皆長纓(洙/曰)
(江淹詩長纓皆俊乂/陸機詩長纓麗且鮮)與宴(一作/讌)非短褐彤庭所分帛本
自寒女出(洙曰趙皇后傳庭中彤朱而殿上髹漆西都/賦玉階彤庭郭泰機詩皎皎白素絲織為寒)
(女衣寒女雖妙巧不得秉杼機趙/曰彤庭天子之庭以丹飾之也)鞭撻(一作/箠)其夫家聚
斂貢城闕聖人筐篚恩實(一作/願)欲邦國活(洙曰鹿鳴又/實幣帛筐篚)
(以將其厚意逸曰南史王廣之子珍國字徳重為南淮/太守郡境苦飢乃發粟散財以賑窮乏髙帝手勅云卿)
(愛人活國/甚副吾意)臣如忽至理君豈棄此物多士盈朝廷仁者
宜戰慄(洙曰詩濟濟多士語使民戰慄趙曰上句皆申/戒之辭謂當君王賜予之幣帛出於寒女之夫)
(鞭撻所貢宜戰慄而求/活國之事然後為仁也)况聞内金盤盡在衞霍室(洙曰/内金)
(盤上方器用也衞霍室勲臣家也趙曰衞/霍皆以后戚而貴盖以比楊國忠輩矣)中堂有神仙
煙霧䝉玉質煖客(一云/煖䝉)貂鼠裘(洙曰魏書曰鮮卑有貂/鼠子皮毛柔軟故天下)
(為/裘)悲管逐清瑟勸客駞蹄羮(蘇曰陳思王製駞蹄羮一/甌費千金自勸陳琳劉公)
(幹軰食後號/為七寳羮)霜橙壓香橘(洙曰橙出穰縣者勝蜀中有/給客橙似橘而非若柚而香)
朱門酒肉臭路有凍死骨(洙曰孟子庖有肥肉廏有肥/馬民有飢色野有餓莩蘇曰)
(吳起朱門大路酒肉臭不可過焉知/凍死者盈路餓而填溝壑者不忍視)榮枯咫尺異惆悵
難再述北轅就涇渭官渡又改轍(洙曰官渡地名曹/操袁紹相持之處)羣
水從西下極目髙崪兀疑是崆峒來恐觸天柱折(洙曰/列子)
(湯問共工氏與顓頊爭為帝怒而觸不周之山折天柱/絶地維故天傾西北日月星辰就焉地不滿東南故百)
(川水潦歸焉史記黄帝西/至于崆峒韋昭曰在隴右)河梁幸未拆枝撐聲窸窣(上/息)
(七切下/蘇骨切)行旅相攀援川廣不(一作/且)可越老妻寄異縣十
口隔風雪(洙曰古樂府他鄉各/異縣展轉不相見)誰能久不顧庶往共飢
渇入門聞號咷幼子飢(一作/餓)已卒(洙曰易同人/先號咷後笑)吾寧捨
一哀里巷猶嗚咽所愧為人父無食致夭折豈知秋未
(一作/禾)登貧窶有倉卒補注(希曰光武詔倉/卒蕪蔞亭云云)生常免租税
名不𨽻征伐撫迹猶(一作/獨)酸辛平人固騷屑(洙曰劉越/石備辛酸)
(之/苦)黙思失業途(一作/徒)因念逺戍卒憂端齊(一作/際)終南澒
洞不可掇(澒胡孔切掇都活切趙曰淮南子曰未有天/地鴻濛澒洞莫知其門師曰甫念彼逺戍之)
(兵其積憂悶與山齊髙奈天下澒/洞未可遽掇而絶之也澒洞亂貌)補注(希曰許慎注淮/南子云澒讀如)
(項羽之項洞讀如同遊之同今諸韻切盖云水銀也當/從許注及淮南子説説文獨孤及觀海詩澒洞吞百谷)
(周流無/四垠)
　　白水縣崔少府髙齋三十韻(天寳十/五載作)
　　　(洙曰天寳十五載五月作白水屬馮翊郡同州/秦文公分清水為白水即漢彭衙鮑曰肅宗元)
　　　(年乃明皇天寳十五載也嵗次丙申五月公年/四十有五在奉先以舅崔氏為白水縣尉故適)
　　　(白水有是詩鄭曰十道志同州白水/漢栗邑南界臨白水魏文改為此縣)補注(鶴曰/按舊)
　　　(史云白水隋縣公以天寳十五載夏自奉先來/依舅氏崔十九故首曰客從南縣來况當朱夏)
　　　(赫此詩當在是年五月詩云知是相公軍鐵馬/雲霧積指哥舒翰軍未敗而言也六月丙戌翰)
　　　(與禄山戰于靈/寳西原敗績)
客從南縣來浩蕩無與適(洙曰古詩客從逺方來蘇曰/姚萇云四溟浩蕩困鱗無所)
(適/耳)補注(希曰白水在同州西北一百二十里而同州又/在京兆東北二百五十里公自奉先來故以奉)
(先為/南縣)旅食白日長(洙曰唐書朱克融/輩皆旅食長安)况當朱炎赫髙齋
坐林杪(鄭曰亡沼/切木末也)信宿遊衍闃(洙曰左傳再宿曰信鄭/曰衍于線切闃苦激切)
(寂靜/也)清晨陪躋攀傲睨俯峭壁(睨五計切洙曰海賦/馮夷俯浪以傲睨)崇
岡相枕帶曠野懐(一作/回)咫尺(洙曰嵇康賦託/峻嶽之崇岡)始知賢主
人贈此遣愁寂危堦根青冥曾冰生浙􁏏(洙曰招魂層/冰峩峩謝惠)
(連雪賦霰淅􁏏而生集趙曰青冥者/青雲杳冥之際楚辭據青冥而攄虹)上有無心雲下有
欲落石泉聲聞復息動靜隨所激(蘇曰郭伋曰君不見/幽谷之鐘而不自鳴)
(人擊即聲人之動靜亦/隨所擊然後應之也)鳥呼藏其身有似懼彈射(食亦/切)
吏隠適(一作/通)情性(洙曰王喬梅/福皆吏隠也)補注(希曰汝南先賢傳/郭欽吏隠于蟻陂)
(之/陽)兹焉其窟宅(洙曰海賦瑰奇之所窟宅/天台賦靈仙之所窟宅)白水見舅氏
(洙曰左傳晉文公謂子犯曰所不與舅氏同心者有如/白水投其璧於河内薛曰右按子美近體詩有白水明)
(府舅氏宅喜雨詩即知白水者/地名非晉文公所謂白水明矣)諸翁乃仙伯補注(希曰/集仙)
(傳大茅君傳有紫陽左公太極仙伯又神仙王知逺母/夢靈鳳集因而有娠僧寳誌曰生子當為神仙宗伯其)
(後知逺謂弟子曰吾漸遊洞/府仙曹除吾為少室仙伯)杖藜長松陰(修可曰莊子/載原憲杖藜)
(應/門)作尉窮谷僻(洙曰梅福作尉/人謂之仙尉)為我炊雕胡逍遙展良
覿(洙曰西京雜記太液池邊皆雕胡紫籜緑節之類菰/之有米者長安謂為雕胡謝靈運詩引領冀良覿趙)
(曰菰米為飯極滑長安人謂為雕胡出宋玉諷/賦曰主人之女為臣炊雕胡之飯勸臣食也)補注(希/曰)
(周禮天官醫師几㑹膳食之宜魚宜苽注云苽雕胡也/淮南子原道訓浸潭苽蔣許氏注云浸潭之間以生苽)
(蔣實苽者蔣實也其米曰雕胡爾雅蘧蔬注云似土菌/生菰草中菰草根相結而生謂之苽葑至秋結實乃雕)
(胡米也又楚辭招魂五穀六仞設胡粱只注苽粱蔣實/謂雕胡也言楚國土地肥美堪用種植五穀又有苽粱)
(之飯又子虛/賦東牆雕胡)坐久風頗怒晩來山更碧相對十丈蛟歘
翻盤渦坼(洙曰海賦盤渦谷轉師曰自相對十丈蛟/以下寓意於禄山之叛十丈蛟喻禄山也)何
得空裏雷殷殷尋地脈(洙曰殷於謹切詩殷其雷/長門賦雷隠隠而響起)煙氛
藹崷(一作/􁁉)崒魍魎森慘戚崑崙崆峒顛迴首如不隔前
軒頽(一作/推)反照巉絶華岳赤(洙曰爾雅曰落光反照於/東謂之反景劍閣銘云大)
(行孟門豈/云巉絶)補注(希曰同州西與南至華州皆/不滿百里故華岳見於前軒)兵氣漲林
巒川光雜鋒鏑知是相公軍鐵馬雲霧(一作/煙)積(趙曰天/寳十四)
(載禄山反帝召哥舒翰守潼關明/年拜尚書左僕射故云相公軍也)玉觴淡無味胡羯豈
强敵長歌激屋梁淚下流衽席(洙曰蘇武詩長歌正激/烈曹植賦若朝日之照)
(屋梁趙曰黄香天子頌曰獻萬年之玉觴本中曰黄庭/内景經淡然無味此言至尊旰食雖御酒而無味然有)
(相公之軍胡羯亦不足敵也晏曰屋梁出宋玉/神女賦曰日朝出照屋梁舊注引曹植賦誤矣)人生半
哀樂天地有順逆慨彼萬國夫休明備征狄(一作/敵)猛將
紛填委廟謀(洙曰光武/明明廟謨)蓄長䇿(洙曰前漢匈奴傳制百/蠻之長䇿劉公幹詩職)
(事相/填委)東郊何時開(洙曰書命畢/公保釐東郊)帶甲且未釋欲告清宴
罷難拒幽明迫三嘆酒食傍何由似平昔(程曰魏子曰/唯食忘憂三)
(嘆何也曰或賜二小人酒不夕食饋之始至恐其不足是/以嘆中置自咎曰豈將軍食之而有不足是以再嘆及)
(饋之畢願以小人之腹為君子之心屬饜而已獻子辭/梗陽人趙曰借用閻没女寛當饋而三嘆今公所歎歎)
(其不若往日/太平之時也)
　　三川觀水漲二十韻(天寳十/四載作)
　　　(鮑曰天寳十五載乙亥禄山陷京師公徒/步避寇鄜州三川縣有是詩時七月也)補注
　　　(鶴曰三川唐屬鄜郡為洛交郡舊史云華池水/黑水洛水之三水㑹同因名鮑注與梁權道所)
　　　(編皆以為天寳十五載作蔡興宗以為五月避/地鄜州有此作而魯訔以為七月寓于鄜州有)
　　　(此作然詩云我經華原來按公天寳十四載十/一月自京兆之奉先明年夏自奉先之白水賦)
　　　(髙齋詩已是五月又自白水之鄜州故回經華/原是年史不書水并雨而今詩言水為甚考彭)
　　　(衙行亦云一旬半雷雨竟日數里間故此詩亦/云雲雷屯不已是公去白水北行即值水亦可)
　　　(以補史之闕鄜州在馮翊之北而彭衙亦在馮/翊白水縣之北殆是赴靈武時所經如此其曰)
　　　(華原者謂華原郡北至防州百八十里防北至/鄜百十里耳馮翊在華原東百八十里豈非公)
　　　(自白水西北至華原又自華原北至防復自防/北至鄜也後有玉華宫詩可知至防無疑玉華)
　　　(宫在防州/宜君縣)
我經華原來不復見平陸(洙曰華原屬京兆郡後魏置/北雍州西魏改為宜州又置)
(北地郡尋改為通川郡/武徳初復為通州罷郡)補注(鶴曰唐志義寧二年以華/原宜君同官置宜君郡并)
(置土門縣以𨽻之武徳元年曰宜州貞觀十七年廢省/宜君土門以華原同官𨽻雍州垂拱二年更華原曰永)
(安神龍二年復以永安曰華原天祐三年李茂貞墨制/以縣置耀州故九域志云京兆西至耀州百八十里則)
(京兆至華/原亦然)北上惟土山連天走窮谷火雲無時出(洙曰/一云)
(出無時魯曰隋盧思道/納涼賦火雲赫而四舉)飛電常在目自多窮岫雨行潦
相豗蹙(鄭曰上呼回切相擊也洙/曰海賦磊匒匌而相豗)蓊匌川氣黄(鄭曰上/音烏下)
(口荅切又/音溘匝)羣流㑹空曲清晨望髙浪忽謂陰崖踣(蒲北/切)
恐泥竄蛟龍(泥乃/計切)登危聚麋鹿(洙曰海賦狐玃/登危而雍容)枯查巻
拔樹礧磈共充塞(鄭曰查士街切礧洛罪/切磈口罪切不平也)聲吹鬼神下
(趙曰礧磈石也聲/吹言其聲之吼)勢閲人代速不有萬穴歸何以尊四
瀆(洙曰海賦江河既道萬穴俱流薛曰右按爾雅江河/淮濟是為四瀆趙曰公詩作於離亂之中意在衆所)
(歸往以/尊王也)及觀泉源漲反懼江海覆漂沙圻岸去(鄭曰漂/匹妙切)
(浮也洙曰海賦飄/沙礐石蕩潏島濵)潄壑松柏秃(洙曰海賦/潄壑生角)乗凌破山門
迴斡到地軸(洙曰春秋括地象去地有三千六/百軸海賦似地軸挺拔而爭迴)交洛赴
洪河及關豈信宿應沈數州没如聽萬室哭穢濁殊未
清風濤怒猶蓄(洙曰江賦乃/鼔怒而作濤)何時通舟車(昱曰中庸舟/車所至師曰)
(南北阻隔舟車不通而云/何時者厭亂願治之辭也)陰氣不黲黷(鄭曰上千敢切/下徒卜切垢黑)
(也趙曰何時得水落而舟車可通且/陰氣開朗而不黲黷選有上慘下黷)浮生有蕩汩吾道
正羈束人寰難容身(師曰謂當兵革擾攘吾道拘束不/得騁武夫悍卒正得志之秋人寰)
(難容身天地雖/大若無所往)石壁滑側足雲雷屯不已艱險路更跼
(渠玉切/促也)普天無川梁欲濟願水縮(洙曰魏文帝雜詩欲/濟河無梁陸機詩怨)
(彼河無梁引/領望大川)因悲中林士未脱衆魚腹(洙曰詩肅肅兔/罝施於中林王)
(康􁀙反招隠今雖盛明世能無中林士屈/原答漁父云寧赴湘流葬於江魚腹中)舉頭向蒼天
安得騎鴻鵠(趙曰陸士衡擬西北有/髙樓云思駕歸鴻羽)
　　大雲寺贊公房四首(至徳二/載作)
　　　補注(鶴曰大雲寺在長安以泱泱泥汚人听听/國多狗既未免羈絆時來憩奔走知是至)
　　　(徳二載陷/賊中時作)
燈影照無睡心清聞妙香(修可曰維摩經曰有國名衆/香佛號香積其界皆以香作)
(樓閣其國如來無文字説但以衆香令諸天人得入/律行菩薩各坐香樹下聞斯妙香即獲得藏三昧)補
注(希曰増一經有妙香三種謂多聞香戒香施/香此三香逆風順風無不聞之最勝無等)夜深殿
突兀風動金琅璫補注(希曰琅璫二字見漢書王莽傳/西域傳皆以為長瑣又後漢司)
(徒崔烈以琅璫瑣公今所用非謂瑣自指為鈴鐸故蘇/子瞻有風動琅璫月向低之句洪龜父有琅璫鳴佛屋)
(之句要皆/本公此詩)天黑閉春院地清棲暗芳玉繩回斷絶(洙曰/玉繩)
(星/名)鐵鳳森翺翔梵放時出寺鐘殘仍殷床(趙曰鐵鳳舊/注引陸倕石)
(闕銘銅雀鐵鳳之工其説是盖施雀鳳於屋脊上者梵/放盖佛事至梵音必唱而誦之故寺外可聞也殷上聲)
(殷其雷/之殷)補注(希曰薛綜西京賦注云圓闕上作鐵鳳凰/令兩翼舉頸敷尾東坡詩云鐵鳳横空飛)
(絲繪又非聽風聲鳴/鐵鳳其意若不同)明朝在沃野(洙曰沃/野千里)苦是塵沙黄
(饒曰時西郊逆/賊拒官軍未已)
童兒汲井華慣捷瓶上手(修可曰按本草井華水令人/好顔色與諸水有異謂井中)
(水平旦第/一汲者)霑洒不濡地掃除似無箒(洙曰周禮宫人凡/寢中之事掃除趙)
(曰洒濡地則沮洳掃/有箒則除塵根也)明霞爛複閣(洙曰明一作晨夢符/曰廣韻複重也又古)
(詩阿閣/三重階)補注(希曰漢書髙祖從複道上如淳曰複音復/上下有道故謂之複阿房宫賦亦云複道)
(行/空)霽霧搴髙牖(修可曰梁元帝/詩能令雲霧搴)側塞被徑花飄颻委墀
栁(洙曰九辯云臯蘭/被徑兮斯路漸非)艱難世事迫(蘇曰陳衡曰世路艱/難老夫迫於生事)
隠遁佳期後(洙曰郭璞遊仙/詩山川隠遁捷)晤語契深心那能總鉗口
(洙曰鉗口結舌蘇曰袁紹曰諸大夫見晁錯總/皆鉗口莫敢措一辭今諸侯分土公等何計)奉辭還
杖䇿暫别終回首(洙曰曹操奉辭出征房𤣥齡杖䇿謁/軍門王粲詩回首望長安趙曰奉辭)
(相奉而辭别之舊注/引奉辭出征其義非)泱泱泥汚人听听國多狗(鄭曰听/魚斤切)
(洙曰九辨猛犬狺狺而迎吠號關梁閉而不通鮑曰天/寳十五年七月賊將張通儒收録衣冠汚以偽命不從)
(者殺之公晦迹幽隠故云/泱泱泥汚人听听國多狗)既未免羈(一作/寓)絆(洙曰晉慕/容垂猶鷹)
(也宜急/其羈絆)時來憩奔走(趙曰於此未免羈絆則/亦僅能時來憩息耳)近公如白
雪執熱煩何有(趙曰詩誰能執/熱逝不以濯)
心在水精域(洙曰清淨境土也趙曰江總大莊嚴寺碑/云光遍水精之域盖佛寺莊嚴皆以金寳)
(故/也)衣霑春雨時洞門盡徐步深院果幽期(馬曰謝靈運/詩平生協幽)
(期師曰甫與贊公有期於洞門徐步以待/雖春雨沾衣不為之避禮遇之誠可見矣)到(一作/倒)扉開
復閉撞鐘齋及兹醍醐長發性(洙曰釋經言聞正法如/食醍醐然覺範曰世説)
(云淳酪養性人無妬心則醍醐之能發/性抑可知已此釋經所以取喻正法也)飲食遇扶衰把
臂有多日(洙曰絶交論/把臂之交)開懐無愧辭黄鶯度結構紫鴿
下罘罳(余曰漢文帝紀未央宫東闕罘罳灾師古曰罘/罳謂連闕曲閤也以覆重刻垣墉之處其形罘)
(罳然罘罳屏/也罘音浮)愚意㑹所適花邊行自遲湯休起我病微
笑索題詩(洙曰沙門惠休姓湯氏善屬文趙/曰僧湯惠善詩與文以比贊公也)
細軟青絲履光明白㲲巾(鄭曰㲲達協/切毛布也)深藏供老宿取
用及吾身(洙曰以白㲲布為巾以供老宿之物而奉吾/所以言其敬時可曰南史髙昌國有草實如)
(繭中絲如細纑名為白/㲲國人取織以為布)自顧轉無趣交情何尚新道林
才不世(洙曰支遁字/道林有才辯)惠逺徳過人(洙曰髙僧惠/逺有宿徳)雨㵼暮
簷竹風吹春(一作/青)井芹天陰對圖畫最覺潤龍鱗(師曰/天陰)
(對圖畫言二人相對如畫圖中人揚子攀/龍鱗潤龍鱗言攀附贊公而有所滋潤也)
　　哀江頭(至徳二/載作)
　　　補注(鶴曰至徳二載九月癸夘復京師十月壬/子復東京而是詩云春日潛行曲江曲當)
　　　(是作於是年春盖謂之潛行又謂黄昏胡騎塵/滿城乃陷賊時所作明矣梁權道亦編在是年)
少陵野老吞聲哭(洙曰野老甫自/稱少陵杜陵也)春日潛行曲江曲(師/曰)
(西京雜記京城龍華寺南有流水屈曲謂之曲江在秦/時為宜春苑漢時為樂遊苑𤣥宗開元中鑿池引水環)
(植花木為京師勝賞之地遭/禄山焚刼之後荒涼可知也)江頭宫殿鎖千門細栁新
蒲為誰緑(洙曰康駢劇譚録曲江池本秦愷州開元中/疏鑿為妙境花卉周環煙木明媚都人遊玩)
(盛於中和節江側菰蒲葱翠栁陰四合碧波紅蕖湛然/可愛唐鄭注傳大和九年注言秦中有災宜興力役以)
(禳之文宗因吟杜甫詩云江頭宫殿鎖千門細栁新蒲/為誰緑始知天寳四年曲江四面多樓臺行宫乃勅公)
(卿家住於曲江昆明二池起造亭觀詔神/䇿兩軍造紫雲樓綵霞亭内出牌以賜之)憶昔霓旌下
南苑(洙曰宋玉髙唐賦霓為/旌唐曲池坊南有南苑)苑中萬物生顔色昭陽殿
裏第一人(鄭曰昭陽/漢殿名)同輦隨君侍君側(洙曰李白詩云/漢宫誰第一飛)
(燕在昭陽/謂楊妃也)輦前才(一作/詞)人帶弓箭(洙曰干寳注周禮云/對舉曰輦唐制内官)
(才人七人蘇曰晉宣帝出獵長春苑/輦前才人皆乗寳馬帶畫弓白羽箭)補注(希曰漢成帝/遊於後庭嘗)
(欲班婕妤同輦載班辭曰云云上善其言而止之唐后/妃傳唐因隋制皇后之下有九夫人九嬪及婕妤九人)
(美人九人才人九人寳林二十七人御女二十七人𤣥/宗以后下復有四妃非是乃置三妃以代三夫人又置)
(六儀四美/人七才人)白馬嚼(一作/噍)囓黄金勒翻身向天仰射雲(射/食)
(亦/切)一箭(一作/笑)正墜雙飛翼(趙曰按明皇雜録上幸華清/宫貴妃姊妹各購名馬以黄)
(金為銜勒洙曰西都賦招白鷴/下雙鵠又矢不單殺中必疊雙)明眸皓齒今何在(洙曰/曹子)
(建云皓齒内/鮮明眸善盼)血汚遊魂歸不得(蘇曰北齊初大戰累年/不解王襄曰吾親知言)
(為遊魂歸故山不得趙曰公此詩作於至徳二載之春/血汚遊魂則天寳十五載六月丁酉上皇車駕次馬嵬)
(賜貴妃/自盡)清渭東流劒閣深去住彼此無消息人生有情
淚沾臆江水(一作/草)江花豈終極黄昏胡騎塵滿城欲往
城南忘南北(洙云一云望城北黄曰甫朝哀江頭暮又/聞史思明連結吐蕃入宼欲往城南省家)
(倉皇之際心曲錯亂忘南/而走北也甫家居城南)
　　哀王孫(至徳元/載作)
　　　(彦輔曰韓信至城下釣漂母哀之飯信信謂漂/母曰吾必重報母怒曰大丈夫不能自食吾哀)
　　　(王孫而進食豈望報乎王深父曰安禄山驚潼/關𤣥宗倉卒西幸諸嗣王及公主之在外者皆)
　　　(不及從其後多為禄山所屠/鮮有脱者此詩記而哀之)補注(鶴曰詩云切/聞太子已傳)
　　　(位當在至徳元載/七月作詳見注)
長安城頭頭白烏(洙曰或謂頭字當作/頸盖烏無頭白者)夜飛延秋門上
呼(蘇曰神堯初得天下夜有飛鵲數百/皆集延秋西門呼鳴至夜分方散)補注(希曰通鑑/云上御勤)
(政樓下制云欲親征皆莫之信移仗北内命陳元禮整/比六軍上獨與貴妃姊妹皇子妃王皇孫及親近宦官)
(宫人出延秋門妃王皇孫之在外者皆委之而去是日/百官猶有入朝者至宫門猶聞漏聲三衞立仗儼然門)
(既啟則宫人亂出中外擾/攘王公士民四出逃竄)又向(一作/來)人家啄大屋屋底
達官走避胡(洙曰唐書木榢達官怕趙曰白烏之號不/祥也天寳十五載禄山陷潼關明皇幸蜀)
(從延秋門出烏飛號於門上暗言乗輿/之出也乗輿既出矣公卿寧不逃避邪)金鞭斷折九馬
死骨肉不待同馳驅腰下寳玦青珊瑚(玦古穴切洙曰/左傳晉侯佩太)
(子以/金玦)可憐王孫泣路隅問之不肯道姓名(蘇曰陳遺過/武功道中逢)
(異人曰子先辱後榮遺與語答問俱有理遺怪而問/姓名居住不答乃長揖下路入竹林中不知所之)但
道困苦乞為奴(趙曰齊建安王子真被誅入/牀下叩頭乞為奴贖死不從)已經百日
竄荆棘身上無有完肌膚髙帝子孫盡隆準龍種自與
常人殊(洙曰漢髙祖為人隆凖而龍顔應劭注曰隆髙/也李斐曰凖鼻也趙曰隋文帝子勇勇子儼雲)
(昭訓所生乃雲定興女文帝喜曰皇太孫何謂生/不得其地定興奏曰天生龍種所以因雲而出)豺狼
在邑龍在野王孫善保千金軀(洙曰易龍戰于野光武/紀䜟曰四夷雲集龍鬬)
(野趙曰倣陸士衡願保金石/軀又沈約雜詩坐䘮千金軀)補注(鶴曰謂安史據兩京/而𤣥宗肅宗俱在外)
(也其時王孫在長安者皆未遇害詩故不及之盖史云/天寳十五載八月癸已肅宗即位而通鑑以為七月甲)
(子即位丁夘安禄山使孫李殺霍國長公主及王/妃駙馬等己巳又殺皇孫及郡縣主二十餘人)不敢
長語臨交衢且為王孫立斯須(洙曰周禮疏云舞交衢/崔豹古今注大注交衢)
(師曰長音仗乃剰言也交衢謂路相交錯要衝之所甫/與之問答不敢私言但共立少頃恐為姦人窺伺故也)
昨夜東(一作/秦)風吹血腥東來槖駞滿舊都(洙曰師古曰/槖駞言能負)
(囊槖而䭾物也史思明傳禄山陷南京以駞運兩京御/府珍寳於范陽不知紀極鮑曰東來槖駞謂賊自東都)
(進也舊都/謂長安也)朔方健兒好身手補注(希曰詩云好人服之/注云好人好女手之)
(人/)昔何勇鋭今何愚(洙曰世説桓車騎過江時公私儉/薄自使健兒鼔行刼鈔師曰哥舒)
(翰領朔方兵守潼關/為賊所敗故云云)竊聞天子已傳位(洙曰明皇傳/位于肅宗)聖
徳北服南單于(蘇曰霍光曰聖徳北服單于南/化蠻貊民俗淳厚士各守職)花門剺
面請雪恥(剺憐題切洙曰時回紇助順師曰南單于即/回紇也花門乃回紇地名甫有留花門詩回)
(紇以花門自號剺面謂披其面皮示誠悃也夢符曰後/漢耿秉卒匈奴聞之舉國號泣或至梨面流血梨即剺)
(字剺割也/古通用)慎勿出口他人狙(師曰狙竊聽也甫欲王孫/慎密其事恐為諜者所得)
哀者王孫慎勿疎五陵佳氣無時無(洙曰漢髙帝葬長/陵惠帝葬安陵景)
(帝葬陽陵武帝葬茂陵昭帝葬平陵謂之五陵趙曰後/漢王伯阿望舂陵城曰氣佳哉鬱鬱葱葱師曰𤣥宗幸)
(蜀諸王流離不見收録安知五陵佳/氣中無天子出乎故以勿疎為戒)補注(鶴曰五陵謂/獻陵昭陵乾)
(陵定陵橋陵舊注/引漢五陵非也)
　　悲陳陶(天寳十/五載作)
　　　(鮑曰天寳十五載十月辛丑房琯及禄山戰于/陳陶斜敗績癸夘琯又以南軍戰敗績公故有)
　　　(是詩蘇曰琯之敗唐傳作陳陶斜杜詩作陳陶/未知孰是琯既敗猶欲持重有所伺而中人促)
　　　(戰遂大敗故後篇云焉得附/書與我軍忍待明年莫倉卒)補注(鶴曰當是天/寳十五載十)
　　　(月辛丑房琯陳陶戰敗後作是年十月辛巳朔/辛丑乃十月二十一日梁權道編在是年賊陷)
　　　(中詩内蔡興宗就謂/冬有悲陳陶悲青坂)
孟冬十郡良家子(洙曰漢趙充國始為騎士以六郡良/家子房琯傳十月庚子師次便橋辛)
(丑一軍先遇賊於咸陽縣/之陳陶斜接戰琯軍敗績)血作陳陶澤中水補注(希曰/陳陶)
(斜在咸陽縣而公詩止云陳陶盖/斜者山澤之名故又曰陳陶澤)野曠(一作/廣)天清(一作/晴)
無戰聲四萬義軍同日死(洙曰為賊所傷殺者四/萬餘人存者數千而已)補注
(鶴曰王洙所注本通鑑按房琯本傳亦云/殺卒四萬血丹野殘衆纔數千不能軍)羣胡歸來血
洗箭(血一/作雪)仍唱(一作/撚箭)夷歌飲都市都人回面向北啼日
夜更望官軍至(洙曰一云前後官軍苦如此王深父序/云至徳元載宰相房琯以車師戰禄山)
(之黨而陳陶敗績趙曰此言朔方安西回紇大食兵相/助討賊然夷狄之性不無殘擾故都人不願胡兵討賊)
(只望官軍至也師曰禄山焚刼暴虐都人怨之而思唐/徳遂有望官軍之句肅宗一舉而復兩京豈非因民謳)
(吟思唐/之心乎)
　　悲青坂(天寳十/五載作)
　　　補注(鶴曰此唐紀所謂癸夘又以南軍戰敗績/南軍楊希文所將乃天寳十五載十月二)
　　　(十三/日)
我軍青坂在東門天寒飲馬太白窟(魯曰在岐州郿縣/去長安三百里)
補注(鶴曰陳希文將軍將南軍自宜夀入宜夀即扶風/盩厔縣天寳元年更名曰宜夀太白山亦在扶風)
(郡縣陳陶方敗一日而再戰我氣折而彼方鋭自應復/敗史記匈奴傳秦築長城以備胡其下有泉窟可以飲)
(馬征人路出於此而傷悲故釋/子蘭陳琳俱有飲馬長城窟詩)黄頭奚兒日向西補注
(希曰奚兒謂禄山所發同羅奚契丹室韋之衆如使何/千年髙邈傳奚騎二十及使安志忠將精兵軍士門志)
(忠奚人是也黄頭如/所謂黄頭奴黄頭郎)數騎彎弓敢馳突(洙曰匈奴傳士/力能彎弓盡為)
(甲騎趙曰前篇悲陳陶則辛丑之敗也此篇悲青坂則/癸夘之敗也以兩敗各散而歸所以言日向西其餘散)
(騎猶敢馳突以言/其暴掠不改也)山雪河冰野蕭飋青是烽煙白人骨
焉得附書與我軍忍待明年莫倉卒(趙曰房琯戰於陳/陶斜不利猶欲持)
(重而牽於邢延恩所促戰故敗而公/詩有忍待明年之戒所以重傷之也)補注(希曰西京雜/記有倉卒客)
(無倉卒/主人)
　
　
　
　補注杜詩巻二
欽定四庫全書
　補注杜詩巻三　　　　　宋　黄希　原本
　　　　　　　　　　　　　　黄鶴　補注
　　述懐(至徳二年作/)
　　　(彥輔曰此以下自賊中竄歸鳯翔作晉/阮籍嘗作咏懐詩八十餘篇為世所重)補注(鶴/曰)
　　　(公以至徳元載陷賊今詩云去年潼關破又云/今夏得西走當是二年夏拜拾遺後作故又有)
　　　(涕淚受拾/遺之句)
去年潼關破(鄭曰潼徒紅切水名出/漢廣上有關名潼關)妻子隔絶久(洙曰/新𤣥)
(宗紀天寶十五年安禄山僭號於東京賊將安慶緒犯/潼關哥舒翰軍敗退翰至潼關為其帳下火抜歸仁以)
(左右數十騎執之降賊關門不守京師駭河/東華隂上洛等皆委城而走上乃謀幸蜀也)補注(希曰/公陷)
(賊而妻子在鄜/州故云隔絶)今夏草木長(洙曰陶淵明詩/孟夏草木長)脱身得西
走(洙曰按新唐書天子幸蜀甫走避三川肅宗立自鄜/州羸服奔行在為賊所得至徳元年亡走謁帝鳯翔)
麻鞋見天子(蘇曰焦卓見文帝麻鞋烏帽舉/動詳正奏對明敏帝呼為高士)衣袖露兩
肘朝廷慜生還(鄭曰慜/眉殞切)親故傷老醜涕淚受拾遺(洙曰/按新)
(書言甫至徳二年亡走/鳯翔上謁授右拾遺)補注(鶴曰通典云唐武后垂拱/中置左右補闕左右拾遺)
(以掌供奉諷諫開元以來尤為清選/又蒯通傳拾遺舉過又見汲黯傳)流離主恩厚柴門
雖得去未忍即開口(趙曰不欲遽/違天顔也)寄書問三川不知在
家否(洙曰三川在鄜州按本傳甫寄家/三川艱窶彌年孺弱至餓死者)比聞同罹禍殺
戮到雞狗(蘇曰黄巾犯渭上雞犬俱/殺戮盡數千里斷絶人烟)補注(希曰通鑑禄/山始自京畿)
(部坊至於岐隴皆附之至是/西門之外率為敵壘故云)山中漏茅屋誰復依户牖
摧頽蒼松根地冷骨未朽(蘇曰弔王褒文云西山地冷/靈骨未朽秀氣矗然君既長)
(卧復鍾後賢其碑/斷裂不見完全)㡬人全性命盡室豈相偶嶔岑猛虎
場欝結回我首自寄一封書今已十月後(趙曰十月後/非冬之十月)
(也何以明之公往問家屋乃在閏八月/初吉耳此詩在閠八月之前所作也)反畏消息來寸
心亦何有漢運初中興生平老躭酒(洙曰魏曹植賦曰/若躭於觴酌流情)
(縱佚先王所/禁君子所失)沈思歡㑹處恐作窮獨叟
　　偪側行(乾元元年作/)
　　　(彥輔曰贈畢耀一云􁀙􁀙行篇中/字亦作􁀙􁀙西征賦駢闐偪側)補注(鶴曰詩/云東家)
　　　(蹇驢許借我泥滑不敢騎朝天當/是乾元元年為拾遺在京師作)
偪側何偪側(修可曰西京/賦駢羅偪側)補注(希曰子虚賦/偪側泌郎)我居巷南
子巷北可恨鄰里間十日不一見顔色(洙曰江淹古别/離詩願一見顏)
(色不異/瓊枝樹)自從官馬送還官行路難行澁如棘(洙曰古樂/府有行路)
(難/)我貧無乗非無足昔者相遇今不得實不是愛微軀
(一云慵/相訪)又非關足無力補注(希曰遇字乃過字梁莊/肅家本無實與又二字)徒
歩翻愁官長怒此心烱烱君應識(洙曰潘安仁寡婦賦/目烱烱而不寢鄭曰)
(炯户頂/切光也)曉來急雨春風顛睡美不聞鐘鼓傳東家蹇驢
許借我(定功曰七諫云駕驢而/旡䇿兮又何路之能極)補注(希曰賈誼弔屈原/賦騰駕罷牛驂蹇)
(驢兮師古/曰跂也)泥滑不敢騎朝天已令請急㑹通籍(洙曰令/郎丁切)
(一云已令把牒還請假元帝紀通籍注籍者為二尺竹/牒記其年紀名字物色縣之宫門省禁相應乃得入也)
(武后時太學生請/急后亦省視之)男兒性命絶可憐焉能終日心(一作/神)
拳拳(洙曰中庸回之為人也得一善則拳拳/服膺弗失之矣注拳拳奉持之貌也)憶君誦詩
神凛然辛夷始花亦(一作/又)已落(蘓曰韓文公感春詩辛/夷花最高先開辨證云)
(此花江南地暖正月開北地寒二月開初發如筆北人/呼為木筆其花最早南人呼爲迎春趙曰本草云正月)
(二月開花既落而無子夏秋復著/花言花之開落所以顯人之易老)况我與子非壯年街
頭酒價常苦貴(師曰禄山以來京城蕭索百物踊貴何/獨酒乎甫以酒貴為苦傷時之意於此)
(可/見)方外酒徒稀醉眠速宜相就飲一㪷恰有三百青銅
錢(洙曰宋鮑昭行路難且願得志數相就牀頭恆有沽/酒錢趙曰真宗問近臣唐酒價衆莫能對丁晉公獨)
(曰每㪷三百上問何以/知之丁引此詩以對)補注(鶴曰按唐食貨志乾元元/年京師酒貴肅宗以粟食)
(方屈原禁民沽酒斯以麥熟如初二年饑復禁酤廣徳/二年禁天下酤以月収稅建中元年罷之三年復禁酤)
(置釀酒斛収值三千今以公此詩言之斛収三千/非特起於建中然則丁晉公知杜詩而不知史也)
　　北征(至徳二年作/)
　　　(鮑曰至徳二載公自賊竄歸鳯翔謁肅宗授左/拾遺時公家在鄜州所在冦多彌年囏窶孺弱)
　　　(至餓死者有墨制許自省視八月之吉公始北/征徒歩至三川迎妻子故有是詩蘓曰北征詩)
　　　(識君臣之大體忠義之/氣與秋色争髙可貴也)補注(鶴曰楚辭九懐駕/𤣥螭兮北征詩述)
　　　(在路及到家之事當在羌村後至/徳二載九月作故云菊垂今秋花)
皇帝二載秋閠八月初吉補注(希曰按唐紀是年閏月/甲寅安慶緒冦好畤渭)
(北李光進敗之詩云初吉乃是其月初一日其/曰怵惕久未出殆是久得此命而未敢行也)杜子將
北征蒼茫問家室(蘓曰胡混自金陵歸永安蒼茫下馬/問里人曰家室何在趙曰皇帝言肅)
(宗也二年言至徳二年也自/鳯翔歸鄜州此之謂北征也)維時遭艱虞朝野少暇日
顧慙恩私被詔許歸蓬蓽(洙曰時房琯得罪甫上言琯/罪細不宜免帝怒詔三司推)
(問甫謝因稱琯宰相子少自樹立有大臣體帝不省/録詔放甫歸鄜省家修可曰傅長虞詩歸身蓬蓽廬)拜
(一作/奉)辭詣闕下(一云/閻門)怵惕久未出補注(鶴曰漢有熛闕/鳯闕東闕北闕)
(故云三輔故事云鳯闕/圜又怵惕二字出禮記)雖乏諫諍姿恐君有遺失(炎曰/言諫)
(免琯趙曰甫不忍輕去其君/恐君又有過舉而欲諫諍之)君誠中興主經緯固密勿
東胡反未已臣甫憤所切(洙曰東胡禄山/也憤其亂也)揮涕戀行在
(炎曰天子行幸/所在曰行在)補注(希曰漢武帝紀徵詣行在所師古/曰天子或在京師或出廵狩不可)
(豫定故言/行在所)道途行恍惚(魯曰言/心憂也)乾坤含瘡痍憂虞何時
畢靡靡踰阡陌補注(希曰成紀出入阡陌又/食貨志商君開阡陌)人煙眇蕭
瑟(洙曰靡靡猶遲遲也詩行邁靡/靡蕭瑟言人皆避亂無留居者)所遇多被傷呻吟更
流血回首鳯翔縣旌旗晩明滅(洙曰時肅/宗在鳯翔)前登寒山重
屢得飲馬窟(洙曰古樂府有/飲馬寒山窟行)邠郊入地底涇水中蕩潏
(洙曰邠州古豳國昔公劉㩀豳其地開元/十三年改豳州為邠周禮雍州川曰涇汭)補注(希曰按/九域志)
(涇水在涇州而邠州西距涇州才百/五十里涇水之所通也故曰中蕩潏)猛虎立我前蒼崖
吼時裂菊垂今秋花石載(一作/帯)古車轍青雲動高興幽
事亦可悦山果多瑣細羅生雜橡栗(鄭曰橡徐兩/切櫟實也)或紅
如丹砂或黑如㸃漆(曽曰玉白若截肪黄如蒸/栗赤若丹砂黑如㸃漆)雨露之
所濡甘苦齊結實補注(希曰雨露既/濡見禮記)緬思桃源内益歎
身世拙(洙曰桃源秦/俗避亂之所)補注(希曰桃源山在鼎州淵明記/晉太元中武陵人捕魚忘路)
(忽逄桃林夾岸數百步無復/雜果人云秦時避世至此)坡陀望鄜畤(上芳無切下/諸市切洙曰)
(鄜畤漢武郊祀之所春秋時白狄之地修可曰前郊祀/志秦文公夢黄蛇自天而下屬地其口止於鄜衍文公)
(問吏敦敦曰此上帝之徴君祠之於是作鄜畤用三牲/郊祀白帝焉以此考之鄜畤乃文公所作非漢武也)
巖谷互出没我行已水濱我僕猶木末(洙曰木末/言猶遠也)鴟鳥
(一作/梟)鳴黄桑野䑕拱亂穴夜深經戰(一作/中)場寒月照白
骨(蘓曰李隱塞上行云寒月上征壘沙/與骨共白胡馬中夜嘶斷腸穹廬客)潼關百萬師往
者散何卒遂令半秦民殘害為異物(洙曰翰以兵二十/萬守潼關及其敗)
(也火抜歸仁曰公以二十萬一日覆敗持是安歸遂執/以降賊修可曰魏文帝與呉質書元瑜長逝化為異物)
况我墮胡塵及歸盡華髪(洙曰甫先陷/賊而亡歸)經年至茅屋妻
子衣百結(蔡曰董先/生衣百結)慟哭松聲迴悲泉共幽咽平生所
驕兒顔色白勝雪見耶背靣啼垢膩脚不襪(蘓曰徐貴/妃㓜時隱)
(於庶人家滿身膩垢短衣脚無襪齊皇后見而竒其相/以萬金易而育之修可曰沈佺期被彈詩云窮困多垢)
(膩/)補注(希曰南史隂子春身/服垢汚脚數年一洗)牀前兩小女補綻纔過膝
海圖坼波濤舊繡移曲折天呉及紫鳯(魯曰天呉水神/也修可曰木𤣥)
(虚海賦天呉乍見而髣髴山海經云朝陽之谷有神曰/天呉是為水伯虎身人面八手八足八尾青黄色丹穴)
(山有鸑鷟鳯之屬也如鳯五色而多紫趙/曰天呉圖所畫之物紫鳯所繡之物也)顛倒在短(一/本)
(裋/)褐(修可曰當作裋音豎盖傳冩之誤也方言曰關西/謂襜䄖短者為短褐前漢貢禹短褐不完師古曰)
(裋謂童豎所著/之襦褐毛布也)老夫情懐惡嘔泄卧數日(洙曰一作數/日卧嘔泄蘓)
(曰邵平不喜聞是非名利事輒聞即/甚惡數日嘔泄古詩是非添嘔泄)那無(一作/能)囊中帛
救汝寒凛慄粉黛亦解苞衾綢稍羅列瘦妻面復光癡
女頭自櫛學母無不為曉妝隨手抹移時施朱鈆(洙曰/宋玉)
(登徒子好色賦臣東家之子/著粉則太白施朱則太赤)狼籍畫眉闊補注(希曰史/記淳于)
(髠傳盃/盤狼籍)生還對童稚(蘓曰郭攸吾幸生還故鄉/喜對㓜稚雖死心亦足矣)似欲忘
饑渴問事競挽鬚(蘓曰林喆自回中還鄉兒童輩皆問/事爭挽鬚鬢定功曰桓伊撫筝謝安)
(挽其鬚曰使/君於此不凡)誰能即嗔喝飜思在賊愁甘受雜亂聒新
歸且慰意生理焉得說至尊尚䝉塵(洙曰僖二十四年/傳臧文仲對曰天)
(子䝉塵於外敢/不奔問官守)㡬日休練卒仰㸔天色改坐覺妖氣(一/作)
(氛/)豁(蘓曰張子房曰㡬日/妖氣開豁天宇明靜)隂風西北來慘澹隨囘鶻(洙/曰)
(一作胡紇唐書囘鶻傳云回紇其先匃奴也元魏時號/高車部或曰敕勒訛為臧勒臣于突厥至隋韋紇復叛)
(去自稱回紇回鶻/言勇鷙猶鶻然)其王願助順其俗喜馳突(蘓曰張騫/曰西𦍑人)
(俗喜馳/馬鬭射)送兵五千人(洙曰時回紇以/兵五千助順)補注(鶴曰㑹要至/徳二年正月)
(肅宗駕在彭原四月官軍為賊將安守忠所敗於青渠/北乃遣中官竇誠使於回鶻令發其兵九月回鶻使太)
(子葉䕶領蕃兵四千餘人來助討賊遂収/東京葉䕶請且歸靈夏已北取馬収范陽)驅馬一萬匹
此輩少為貴四方服勇决所用皆鷹騰破敵過(一作/如)箭
疾(洙曰回紇至隋曰韋紇其人驍彊初/無酋長逐水草轉徙善騎射喜盗鈔)聖心頗虛佇時
議氣欲奪(趙曰言主上雖虚心以待其破賊然/時議恐畢竟為害所以氣欲奪也)伊洛指
掌収西京不足㧞官軍請深入蓄鋭伺俱發此舉開青
徐旋瞻略恒碣補注(希曰書太行恒山至/于碣石故曰恒碣)昊天積霜露
正氣有肅殺禍轉亡胡歳勢成擒胡月胡命其能久(洙/曰)
(史思明傳優相/謂胡命盡乎)皇綱未宜絶憶昨狼狽初(定功曰酉陽/雜爼云狼狽)
(是兩物前足絶短每行駕兩狼失/則不能動故世言乖者為狼狽)事與古先别姦臣競
葅醢(鄭曰葅/臻魚切)同惡隨蕩析不聞夏殷衰中自誅褒妲(洙/曰)
(褒似妲巳也此/言誅楊貴妃也)周漢獲再興宣光果明哲(魯曰周宣王/漢光武也)
桓桓陳將軍(洙曰陳將軍𤣥禮也/首謀誅貴妃楊國忠)補注(希曰書牧誓勗/哉夫子尚桓桓)
(注桓桓武貌爾雅桓桓威也釋曰/嚴猛之貌周頌桓篇桓桓武王)仗鉞奮忠烈(蘓曰汲/黯仗鉞)
(宣風奮/於忠烈)微爾人盡非于今國猶活(定功曰孫楚為石仲/容與孫皓書曰愛民)
(活國道/家所尚)凄凉大同殿寂寞白獸闥(洙曰大同白獸皆/禁中宫殿名也)補
注(鶴曰㑹要大和三年十月勑修南内大同殿/十三間漢有白虎殿唐高祖名虎故改曰獸)都人望
翠華(洙曰司馬相如/曰建翠華之旗)佳氣向金闕(蒼舒曰右按神異經/東北大荒中有金闕)
(高百丈上有月明珠徑三丈光照千/里中有金階西北入兩闕中名天門)園陵固有神(洙曰/園陵)
(天子所/葬之處)掃洒數不缺煌煌太宗業樹立甚宏逹
　　得舍弟消息(乾元元年作/)
　　　補注(鶴曰其弟在河南而公西去故云猶有淚/成河經天復東注當是乾元元年在華州)
　　　(作/)
風吹紫荆樹色與春庭暮花落辭故枝風回反無處(洙/曰)
(周景式孝子傳曰古有兄弟忿欲分異出門見三荆同/株接葉連隂歎曰木猶欣聚况我而殊哉又田真兄弟)
(欲分其夜庭前三荆便枯/兄弟歎之却合樹還榮茂)骨肉恩義重漂泊難相遇猶
有淚成河經天復東注(洙曰世説人問顧長康哭桓宣/武之狀如何曰鼻如廣莫風眼)
(如懸河决聲如振雷/破山淚如傾河注海)
　　徒歩歸行(至徳二載作/)
　　　(彥輔曰贈李特進自鳯/翔赴許州途經邠州作)補注(鶴曰李特進意是/李嗣業詳見至徳)
　　　(二年作故有鳯翔千官且飽/飯白頭拾遺徒歩歸之句)
明公壯年值時危經濟實藉英雄姿(洙曰天下英雄/惟操與使君)國
之社稷今若是武定禍亂非公誰(趙曰魏賀㧞軌稱宇/文泰曰宇文公文足)
(經國武/能定亂)鳯翔千官且飽飯衣馬不復能輕肥(曽曰語乗/肥馬衣輕)
(裘/)青袍朝士最困者白頭拾遺徒歩歸(洙曰甫謁上於/鳯翔受左拾遺)
人生交契無老少論交何必先同調(洙曰一作論心誰/為古今殊異代可)
(同/調)妻子山中哭向天須公櫪上追風驃(修可曰崔豹古/今注始皇七馬)
(一曰追風廣韻曰馬黄白色曰驃師曰追風驃言李/公有驃騎疾可追風逐電甫欲就之一借櫪馬槽也)補
注(鶴曰按李嗣業本傳京兆高陵人因隨高仙芝平勃/律加特進禄山反肅宗追之至鳯翔上謁肅宗喜曰)
(卿至賢於數萬衆嗣業忠毅/憂國不計居産有宛馬十匹)
　　玉華宫(至徳二載作/)
　　　(師曰自此詩以下至羌村乃甫趨/鄜路逢所經見兼述抵家情况)補注(鶴曰唐/志貞觀)
　　　(二十一年建玊華宫於坊州冝君縣之鳯凰谷/㑹要云二十一年七月十二日造殿曰玉華殿)
　　　(太宗有玉華宫銘公至徳二載往鄜時作果州/亦有玉華宫九域志云唐神龍中見黄雲赤霧)
　　　(凝然翳前後三日但聞斤斧之聲暨霧散雲歛/有宫花出在果州上聞其事賜名玉華宫然非)
　　　(其詩所/題者)
溪回松風長(梅曰苻堅墓在此宫前有溪曰醽醁盖取/溪色如酒色之碧也溪回言回遠也惟回)
(遠故松/風不歇)蒼䑕竄古瓦不知何王殿遺構絶壁下隂房鬼
火青(洙曰許慎云兵死之血/為鬼火燐者鬼火之名)補注(希曰九思鬼/火號熒熒)壊道哀
湍㵼(洙曰書説築傅岩之野注傳氏之岩在虞虢之界/通道所經有澗水瓌道常使胥靡刑人等䕶此道)
萬籟真笙竽秋色(一作/氣)正蕭洒(洙曰莊齊物篇子綦曰/汝聞地籟而未聞天籟)
(子游曰地籟則衆竅是巳人籟則比竹是已敢/問天籟子綦曰夫吹萬不同而使其自己也)美人為
黄土况乃粉黛假當時侍金輿故物獨石馬(梅曰潘岳/美人歸重)
(泉列子粉白黛黑佩環雜芷若蘓曰梁隱過茂林覽/遺跡了無故舊碑文考騐往事獨石馬在茂草中)憂
來藉草坐浩歌淚盈把冉冉征途間誰是長年者(洙曰/天台)
(賦萋萋之纎草又嗟人生/之短期孰長年之能執)
　　九成宫(至徳二載作/)
　　　(魯曰武徳元年廢麟遊郡置鄜/州有九成宫即隋仁壽宫也)補注(鶴曰地理/志隋仁壽)
　　　(宫義寧元年廢貞觀五年復置永徽元年曰萬/年宫乾封二年復曰九成宫在鳯翔府麟遊縣)
　　　(當是至徳二載經鄜州作故詩云/天王守太白又曰我行屬時危)
蒼山入百里崖斷如杵臼曽宫憑風逈(一作/廻)岌嶪土囊
口(洙曰西京賦狀嵬峩以岌嶪也宋玉風賦/夫風起於青蘋之末盛怒於土囊之口)立神扶棟
梁鑿翠開户牖(敏修曰魯靈光/神靈扶其棟宇)其陽産靈芝(蘓曰隋文/帝終南山)
(陽石柱上産/金花芝十莖)補注(希曰終南在長安而九成宫在麟遊/縣蘇引終南山陽産金花芝非當是)
(産九成宫所/枕山之陽)其隂宿牛斗(洙曰西都賦其陽則崇山隱/天幽林穹谷其隂則冠以九)
(嵕培以甘泉天台賦䕃牛/宿以曜舉趙曰以言其高)紛披長松倒揭􁯅怪石走(􁯅/魚)
(列切趙曰洞簫賦若凱風紛披/魯靈光殿賦飛陛揭􁯅緣雲上)哀猿啼一聲客淚迸林
藪(洙曰冝都山川記曰峽中猿鳴至清諸山/谷傳其響泠泠不絶行者歌三聲淚霑衣)補注(希曰/古樂)
(府巴東三峽巫峽長猿鳴三聲淚霑衣裳山谷/謂但以柳怨之立日和為數疊惜其聲今不傳)荒哉隋
家帝至此今頺朽(洙曰楊素為隋文帝營仁壽宫規構/鴻侈文帝怒曰素為吾掊怨天下素)
(懼封倫曰毋恐后至/當自免既而果然)向使國不亡焉為巨唐有雖無新
増修尚置官居守補注(鶴曰志云周垣千八百步并置/禁苑及府庫官寺等太宗高宗)
(嘗臨幸舊史志云九成宫㧾監一人副監一/人丞一人簿一人録事一人府三人史五人)廵非瑶水
遠(洙曰王元長曲水序夏后兩龍載驅璿臺之上穆滿/八駿如舞瑶水之隂言周穆王遊於崑崙山其西王)
(母與晏於/瑶池之上)跡是雕牆後(洙曰五子之/歌峻宇雕牆)我來屬時危仰望
嗟嘆久天王守太白(洙曰趙充國傳今太白高深入者/勝天王天子也守太白待時而進)
(也趙曰守音狩太白山名守/之為義言肅宗在鳯翔也)補注(希曰太白山在鳯翔/府鄜縣天王謂肅宗)
(也/)駐馬更回首
　　羌村三首(至徳二載作/)
　　　補注(鶴曰此詩當在至徳/二載秋至鄜時作)
崢嶸赤雲西(馬曰赤雲西謂返/照雲漢皆赤色)補注(希曰雲一作城孔/靈符㑹稽記曰赤)
(城山名色皆赤狀/如雲霞今借用也)日脚下平地(洙曰楚辭云載赤雲而/陵太清西都賦云嵓峻)
(崷崪金石崢嶸/注崢嶸高秀也)柴門鳥雀噪歸客千里至(洙曰歸客/一云客子)補
注(希曰陸賈新語乾/鵲噪而行人至)妻孥恠我在驚定還拭淚世亂遭
飄蕩生還偶然遂隣人滿牆頭感歎亦歔欷(洙曰歔欷/感泣也)
夜闌更秉燭相對如夢寐(蘓曰謂更互秉燭照之恐尚/是夢也作更字讀則失其意)
(甚矣師曰相聚與夢想不知其所以/此語乃天然混成了無斧鑿㾗耳)
晩歳迫偷生(晁曰晚歳/謂暮年也)還家少歡趣嬌兒不離膝畏我
復却去憶昔好追涼(趙曰晉安王薄晚逐涼詩/向夕紛暄屏追涼飛觀中)補注(鶴/曰)
(後漢仲長統傳/濯清水追涼風)故繞池邊樹蕭蕭北風勁撫事煎百慮
(洙曰江淹詩/伏枕懐百慮)頼知禾黍収(洙曰禾黍一作黍秫趙曰言/黍秫極是盖黍秫所以造酒)
(與下句/相應)已覺糟牀注(魯曰糟牀/即酒醡也)如今足斟酌且用慰遲
暮(夢符曰離騷經/恐佳人之遲暮)
羣鷄正(一作/忽)亂呌客至鷄鬬爭(洙曰一/云正生)驅鷄上樹木始
聞扣柴荆父老四五人(蘇曰謝眺過鄴中貴交零落有/田畯野老四五人慰眺曰道左)
(商旅/樵人)問我久遠行手中各有攜傾榼濁復清(洙曰徐邈/曰酒清者)
(為聖人濁者為賢/人酒頌挈榼提壺)苦辭酒味薄黍地無人耕兵革既未
息兒童盡東征請為父老歌(洙曰漢祖宴/父老歌大風)艱難媿深情
歌罷仰天歎四坐淚縱横(師曰時𤣥宗幸蜀肅宗撫慰/之道有所未盡是何父子之)
(恩反不若隣里之深情乎四坐淚/下而仰歎深為朝廷歎惜此爾)
　　新安吏(乾元二年作/)
　　　(王深父曰乾元二年郭子儀等九節度之師圍/安慶緒于鄴時不立元帥以中官魚朝恩為觀)
　　　(軍容宣慰使師遂潰於城下諸節度各還本鎮/子儀保河陽詔留守東都此詩盖哀出兵之役)
　　　(師曰從新安吏以下至無家别乃乾元元年所/作肅宗以至徳二年改元乾元時九節度使兵)
　　　(圍安慶緒于相州大敗而還朝廷調諸郡/兵益急雖次丁盡行秦之謫戍無以加此)補注
　　　(鶴曰新安吏至無家别當是乾元二年作今以/無家别五年委溝蹊之句論之禄山以天寶十)
　　　(四載叛至乾元二年乃五年師云乾元元年九/節度敗蔡云二年九節度潰于相州按舊史二)
　　　(年三月壬申九節度兵潰新史云師潰于滏水/梁權道編在至徳二載非蔡興宗年譜却以乾)
　　　(元二年春公留東都有/新安吏石壕吏等詩)
客行新安道(洙曰新/安地名)補注(鶴曰新安縣名唐屬河南府/九域志云有二鄉兹其所以)
(為小/縣歟)喧呼聞㸃兵(洙曰古木蘭詩昨夜/見軍帖可汗大㸃兵)借問新安吏縣
小更無丁府帖(一作/符)昨夜(一作/日)下次選中男行中男絶
短小何以守王城肥男有母送瘦男獨伶俜(洙曰潘安/仁寡婦賦)
(少伶俜而偏孤伶音零俜無成單孤貌修/可曰古猛虎行少年惶且怖伶俜到他郷)白水暮東流
青山猶(一作/聞)哭聲莫自使眼枯収汝淚縱横眼枯却見
骨天地終無情我軍取(一作/至)相州(洙曰時九節度圍/相州而師潰也)日
夕望其平豈意賊難料(蘇曰呉起出兵不/可輕戰賊勢難料)歸軍星散營
(趙曰乾元初詔子儀率李光弼等九節度兵二十萬討/慶緒于相州圍之慶緒求救子史思明王師不利南潰)
(諸節度引還故/公今詩云云)就糧近故壘練卒依舊京補注(希曰通/鑑乾元)
(二年二月郭子儀等使圍鄴城築壘再重穿塹二重壅/漳水灌之城中自冬至春安慶緒堅守以待史思明人)
(皆以為克在朝夕而諸軍無統帥官軍出即㪚其營諸/軍人馬牛車日有所失樵採甚艱天下饑饉轉餉者為)
(思明殺戮由是諸軍乏食人思/自潰三月壬申官軍潰於南)掘壕不到水牧(一作/㸔)馬
役亦輕(洙曰此言子儀保/河陽詔留守東都)况乃王師順撫養甚分明送
行勿泣血僕射如父兄(鄭曰郭/子儀也)補注(希曰子儀以朔方/軍斷河陽橋保東)
(京東京士民驚駭散奔山谷子儀在河陽將謀城守人/又驚奔諸將繼至衆及數萬議捐東京退保蒲陜都虞)
(侯張濟曰蒲陜荐饑不如守河陽子儀從之用濟役所/部兵築南北兩城而守之子儀至徳二載授尚書僕射)
(乾元元年進中書令而此詩第云僕射/何也無乃當時人熟于僕射之名故云)
　　潼關吏(至徳二載作/)
　　　(王深父曰安禄山反哥舒翰以潼關撃賊翰敗/禄山遂陷長安其後又復長安頓増飾餘險此)
　　　(詩盖刺非其人則舉以棄之得其人雖/舊險亦足以恃不必衆而持無益也)補注(鶴/曰)
　　　(哥舒翰天寶十五載六月潼關失守京師遂陷/今詩云修關還備胡當是至徳二載収京後詩)
　　　(又云要我下馬/行必歸京時作)
士卒何草草築城潼關道大城鐵不如小城萬丈餘(薛/曰)
(潤洲圖經城號鐵瓮城呉孫權所築/又世説曰若湯池鐵城無可攻之勢)補注(鶴曰潼關在/華州華隂縣)
(河水自龍門南流激華山而東故名潼關天寶十四載/禄山反詔河西節度使哥舒翰為王太子前鋒兵馬元)
(帥令率衆二十萬守潼關明年六月翰/為賊所敗關門不守今復築城故云)借問潼關吏修
關還備胡(修關一/作築城)要我下馬行(要於/宵切)為我指山隅連雲
列戰格飛鳥不能踰胡來但自守豈復憂西都丈人視
要處窄狹容單車(蘇曰李左車云井陘之道/車不得方軌騎不得成列)補注(鶴曰/李陵)
(書曰足下昔以單車之使適萬乗之虜又後/漢來歙以單車來使單車如驛騎單置一馬)艱難奮長
㦸千古用一夫(洙曰匈奴贊厲長㦸勁弩之械劍閣銘/一人荷㦸萬夫趑趄蜀都賦一夫守隘)
(萬夫/莫向)哀哉桃林戰百萬化為魚(洙曰武成放牛桃林之/野注桃林在華山東西)
(京賦左有崤函重險桃林之塞陸/士衡詩眷言懐桑梓無乃化為魚)補注(希曰陜州有桃/林府而此乃指)
(潼關之戰當是/華山之東者)請囑防關將慎勿學哥舒(洙曰唐哥舒/翰突騎施首)
(領哥舒部落之裔也蕃人多以部落稱始以為氏翰至/潼關次于靈寶縣之西原與賊交戰官軍南廹險峭北)
(臨黄河因為兇徒所乗王師自相擠排墜于河翰降於/賊禄山偽署翰司空諸將光弼等皆為書罪不死節後)
(為安禄山所殺師曰今肅宗既収復兩京儻不更/選賢將事之成敗未可知也故甫有慎勿學之句)
　　石壕吏(乾元二年作/)
　　　(王深父曰驅民之丁壯盡置死地而猶急其老/弱雖為閭左之戍不堪也嗚呼其時急矣哉)
　　　補注(鶴曰觀急應河陽役之句當是乾元二年/九節度之師潰子儀斷河橋以餘衆保東)
　　　(京時作而梁權道/編在至徳二載非)
暮投石壕村(洙曰石壕地名鄭曰澠池有二崤東/壕土崤西為石崤石崤即石壕矣)有吏
夜捉人老翁踰牆走老婦出門㸔吏呼一何怒婦啼一
何苦聽婦前致詞三男鄴城戍(洙曰江淹飛盖遊鄴城/王粲歌舞入鄴城魏都)
(也/)補注(希曰按舊史武徳元年以魏郡置相州天寶元/年改為鄴郡乾元元年復為相州二年而為鄴)
(城孰為/舊也)一男附書至(一作/到)二男新戰死存者且偷生(呂/曰)
(李陵曰陵豈/偷生之士)死者長已矣室中更無人所有乳下孫孫
有母未去出入無完裙(洙曰一作孫母未/便出見吏無完裙)老嫗力雖衰
(洙曰文頴曰幽州及/漢中皆謂嫗為媪)請從吏夜歸急應河陽役(沈曰河/陽東都)
(也/)猶得偹晨炊(師曰時三節度屯兵於此以禦慶緒兵/敗無丁可抽故老嫗請赴河陽之役以)
(供炊㸑/而已)夜乆語聲絶如聞泣幽咽天明登前途獨與老
翁别
　　新婚别(乾元二年作/)
　　　(王深父曰先王之政新有婚者朞不使政出於/刑名則一便衆而已此詩所怨盡其常分而能)
　　　(不忘禮義余/是以録之)補注(鶴曰詩云守邊赴河/陽當是乾元二年作)
兔絲附蓬麻引蔓故不長(洙曰古詩與君為新婚兎絲/附女蘿詩頍弁蔦與女蘿施)
(于松栢蔦寄生也蘿兎絲松蘿也陸璣疏云今兎絲連/草上生黄赤如金合藥兎絲子是也在草曰兔絲在木)
(曰松蘿趙曰兎絲當附松栢/而乃附蓬麻為不得其所矣)補注(希曰爾雅唐䝉女蘿/兎絲釋曰唐也䝉也)
(女蘿也兎絲也一物而四名本草并以唐䝉為一名吕/氏春秋云或謂兎絲無根不屬地茯苓是也抱朴子曰)
(兎絲之草下有茯/兎之根内篇亦云)嫁女與征夫不如棄路傍(蘓曰周述/生而怪異)
(父曰不如棄置路傍/母弗許後文章有名)結髪為妻子(洙曰蘇子卿詩結髪/為夫妻恩愛兩不疑)
補注(希曰詩衛風氓緫角之宴毛傳云緫角/結髪也又前漢結髪翰墨結髪而戰)席不暖君
牀(洙曰孔席不暇暖蘓曰王簡/樓君牀席未暖遽䝉棄逐)暮婚晨告别無乃太怱
忙君行雖不逺守邊赴(一作/戍)河陽(洙曰河陽/東都也)妾身未分
明何以拜姑嫜(夢符曰前漢廣川王去為幸姬陶望卿/作歌曰背尊章熛以忽顔師古曰尊章)
(言舅姑也呂曰陳琳飲馬長城窟行云善事新/姑嫜此姑嫜字所出也師古曰姑之夫曰嫜)父母飬
我時日夜令我藏生女有所歸(洙曰婦人/謂嫁曰歸)鷄狗(一作/犬)亦
得將君今往死地沉痛迫中腸(趙曰鮑昭詩/沉痛切中腸)誓欲隨君
去形勢反蒼黄(洙曰北山移文蒼黄飜覆蘇曰韓遂/形勢不可欺軍馬蒼黄撃其左右)勿
為新婚念努力事戎行(洙曰古詩努/力加餐飯)婦人在軍中兵氣
恐不揚(蒼舒曰前漢李陵與單于戰陵曰士氣少衰而/鼔不起者何也軍中豈有女子乎始軍出時關)
(東羣盗妻徙邊者隨軍為卒妻/婦大匿軍中陵按得皆劒斬之)自嗟貧家女乆致(一作/致此)
羅襦裳(鄭曰襦人朱/切短衣也)羅襦不復施(洙曰淳于髠/云羅襦襟解)對君洗
紅妝仰視百鳥飛大小必䨇翔人事(一作/生)多錯迕與君
永相望(無方切趙曰宋玉風賦回/穴錯迕注云雜錯交迕也)
　　垂老别(乾元三年作/)
　　　(王深父曰軍興之甚至於老者/亦介胄則又甚於閭左之戍矣)補注(鶴曰乾元/三年安慶)
　　　(緒為史思明所殺而思明自河南分為四道㑹/于汴自是東京與鄭滑等州相繼䧟没而防守)
　　　(愈急此當是其年冬晩作/梁權道編在至徳二載非)
四郊(一作/方)未寧靜(洙曰曲禮四郊多/壘卿大夫之辱也)垂老不得安子孫
陣亡盡(蘓曰衛隆曰吾宗世業儒值此/離亂子孫不慣操戈陣亡皆盡)焉用身獨完投
杖出門去同行為辛酸幸有牙齒存所悲骨髓(一作/肉)乾
男兒既介胄長揖别上官(洙曰酈食其長揖高祖/左思詩長揖歸田廬)老妻
卧路啼歳暮衣裳單孰知是死别且復傷其寒此去必
不歸(蘇曰主父偃此行斷當不/復歸矣吾吐詞與物多忤)還聞勸加餐(洙曰古詞/上言加餐)
(食/)土門壁甚堅杏園度亦難(洙曰史思明傳李光弼出/土門収常山郡郭子儀以)
(朔方蕃漢二萬人自土門而至常山軍威遂振趙曰時/土門杏園設備以待史思明時思明已殺安慶緒自立)
(為帝矣與天寶十五載潼關既潰之後思/明為安禄山攻土門䧟常山時事皆相逺)補注(鶴曰土/門縣按)
(舊史土門舊屬冝州貞觀十七年廢咸亨二年又割富/平華原蒲城縣宜改為美原屬京兆若顔魯公乾元元)
(年歳次戊戌十月庚申祭伯父濠州刺史云二兄杲卿/任常山郡太守忠義憤發首開土門擒斬逆豎唐置鎮)
(州常山郡獲鹿縣有土門關即舊井涇關哥舒翰至土/門軍入浴遘疾及李光弼以朔方兵五千出土門東救)
(常山皆在常山之西却非此詩所指者此與杏園俱在/長安乾元元年十月郭子儀引兵自杏園濟河南是也)
(公詩多用土門事各/不同當以詩意詳之)勢異鄴城下縱死時猶寛補注(希/曰)
(鄴下城謂相州以土門壁堅非若九/節度之師不半年而潰於相州也)人生有離合豈擇
衰盛(一作/老)端憶昔少壯日遲廻竟長歎(洙曰鮑昭詩/臨路獨遲廻)萬
國盡征戍(一云/東征)烽火被岡巒(洙曰蜀都賦岡巒紏/紛鮑昭烽火入咸陽)積屍
草木腥(洙曰晉天文志太陵中一星曰積尸明則死人/如山蘓曰衛紹累年兵戈不解積屍徧野草木)
(皆腥狐/驕馬肥)流血川原丹(洙曰楊子川谷流人/之血原野厭人之肉)何鄉為樂土
(洙曰詩適/彼樂土)安敢尚盤桓棄絶蓬室居塌然摧肺肝(洙曰/曹植)
(詩哀哉傷肺肝又顧念蓬室士蘇曰張約過金陵回首/淚不能止心肝摧折師曰痛念國家急難征戍烽火何)
(鄉不有吾豈能獨安不慮哉不敢盤桓義也塌然傷/别仁也詩之意不忘仁與義此甫㡬乎風雅之作矣)
　　無家别(乾元二年作/)
　　　(師曰杜詩言無家者/盖離别不成家計爾)補注(鶴曰梁權道編在至/徳二載而詩云永痛)
　　　(長病母五年委溝壑殆謂天寶十四載乙未禄/山反時調役至乾元二年己亥為五年又曰賤)
　　　(子因陣敗正指九節/度之師潰相州而言)
寂寞天寶後園廬但蒿藜(洙曰喪亂園/廬殘破也)我里百(一作/萬)餘
家世亂各東西存者無消息死者為(一作/委)塵泥(蘓曰梁/竦賢愚)
(貴賤一死皆為塵泥/造化豈有彼此之異)賤子因陣敗歸來尋舊(一作/故)蹊乆
行見空巷日瘦氣慘悽(蘓曰王齊累日/飢腸慘悽覺瘦)但對狐與狸豎
毛怒我啼(洙曰苦寒行熊羆對我蹲虎豹夾路/啼言田里荒蕪人跡罕少惟狐狸爾)四隣何
所有一二老寡妻(洙曰四隣所居之隣近也人多死/于征役所居者惟有一二寡婦爾)宿
鳥戀本枝安(一作/敢)辭且窮棲(洙曰人情之戀故鄉如宿/鳥之戀本枝也雖窮棲且)
(安辭/矣)方春獨荷鋤(蘓曰潘勗見陸機曰今天下三分兵/戈騷屑吾當獨荷鋤山谷采芝术飬)
(此衰朽不復有/意於世間事也)日暮還灌畦縣吏知我至召令習鼓鞞
(洙曰張景陽詩/人聞鼓鞞聲)雖從本州役(曽曰盧諶詩肯謂鄉/曲譽謬充本州役)内顧
無所攜近行止一身逺去終轉迷家鄉既盪盡(盪徒沆/切劉曰)
(謝靈運詩家/鄉皆掃盡)逺近理亦齊永痛長病母五年委溝谿生
我不得力(蘓曰陳渉人言父母生我不得力吾試憑三/尺逐秦鹿使羣兒洗目㸔享富貴見函谷碑)
終身兩酸嘶人生無家别何以為蒸黎(洙曰傷不/得養父母)
　　夏日歎(乾元二年作/)
　　　補注(鶴曰乾元二年三月丁亥以旱降死罪流/以下原之四月壬寅詔減常膳服御舊史)
　　　(又云四月癸亥以久旱徙市雩祀祈雨而梁權/道編在至徳二載在鳯翔行在授拾遺時作而)
　　　(史不書其年旱觀詩殆與乾元二年事/合蔡興宗年譜却以乾元二年華州作)
夏日出東北陵天經中街(洙曰中街黄道之所經也夢/符云右按前漢書天文志日)
(有中道月有九行中道者黄道一曰光道光道北至東/井去北極近南至牽牛去北極逺東至角西至婁去極)
(中夏至至於東井北近極故晷短立八尺之表而晷景/長尺五寸八分冬至牽牛逺極故晷長立八尺之表而)
(晷景長丈三尺一寸四分春秋分日至婁角去極中而/晷中立八尺之表而晷景長七尺六分此日去極逺近)
(之差晷景長短之制去極逺近難知要/以晷景晷景者所以知日之南北也)朱光徹厚地(趙/曰)
(楚辭陽杲/杲其朱光)鬰蒸何由開(洙曰晉天文志夏至極起而天/運近北而斗去人逺日去人近)
(南天氣至故蒸熱也漢書昴畢為天街應璩書曰/處凉臺而有鬰蒸之煩張景陽詩朱光馳北陸)上蒼
久無雷無乃號令乖(洙曰易傳當雷不雷陽徳弱也郎/顗傳雷者號令其徳生養號令殆)
(廢當生而殺則雷反作其時/無歳趙曰言君令之不時)雨降不濡物(趙曰言彼/相之無澤)良
田起黄埃(蘓曰隋煬帝時大旱任安曰上/蒼久不降甘雨良田黄埃勃起)飛鳥苦熱死
池魚涸其泥(洙曰鮑昭苦熱行身熱/頭且痛鳥墮魂家歸)萬人尚流冗舉目
唯蒿萊(蘇曰鮑昭賦上古壘望蒿萊盡目力/沈曰晉灼曰蒿萊荆棘舉目皆是)至今大河
北盡作虎與豺(洙曰言大河之北民皆/饑餓相吞如豺虎也)浩蕩想幽薊(洙/曰)
(幽州薊門/禄山境也)王師安在哉補注(希曰按史乾元二年三月/丁亥以旱降死罪原之流)
(民給復通鑑亦云天下饑饉又九節/度圍鄴城諸軍乏食自潰正與詩合)對食不能飡(趙曰/蔡琰)
(詩饑當食兮/不能食其餘)我心殊未諧眇然貞觀初難與數子偕(洙/曰)
(君子以為傷今思古之詩師曰太宗貞觀初米斗三錢/行旅不齎房杜王魏之徒皆當時名臣君臣之間諫行)
(言聴遂使膏澤下於民號令一無乖繆故/甫傷今思古而欲與數子偕不可得矣)
　　夏夜歎(乾元二年作/)
　　　補注(鶴曰同/上年)
永日不可暮(洙曰劉公幹詩/永日行游戲)炎蒸毒我(一作/中)腸(洙曰言/熱自中)
(起故毒/我腸也)安得萬里風飄颻吹我裳(蘓曰相如夢仙引云/悠悠夢到無何鄉天)
(風飄颻吹我裳洙曰天色久隂滛雨不止潘章曰安得/萬里長風掃此隂翳也趙曰陸士衡前緩聲歌云長風)
(萬里/舉也)昊天出華月(洙曰劉休𤣥詩/芳年有華月)茂林延踈光仲夏苦
夜短開軒納微凉(洙曰謝靈運詩不怨/秋夕長恒苦熱夜短)虛明見纎毫(洙/曰)
(陶潛詩夜/景湛虚明)羽蟲亦飛揚(蘓曰李靳雜感月華/滿院寒飛揚羽蟲亂)物情無巨
細自適固其常(洙曰詩熠燿/宵行羽蟲也)念彼荷戈士(洙曰詩候人/荷戈與役)
窮年守邊疆何由一洗濯執熱互相望(無方切師曰兵/革以來雨暘失)
(序甫苦于旱熱因覩羽蟲夏夜飛揚而適其性乃念彼/荷戈之士執熱而不得一濯君天下者不能推好逸惡)
(勞之心與衆共之豈/所謂為民父母也哉)竟夕撃刁斗(刁音/彫)喧聲連萬方(洙/曰)
(李廣傳程不識正部曲行伍營陣撃刁斗至明軍自便/孟康曰刁斗以銅作□受一斗晝炊飯食夜撃持行名)
(曰刁斗今在滎陽庫中也西域傳斥/堠七百餘人五分夜撃刁斗自守)青紫雖被體(蘓曰/韓耀)
(雖青紫被體鐘鼎列前皆非吾所欲也/但得衡山一峯嘯卧雲間吾心足矣)補注(鶴曰通鑑/云至徳二)
(載五月子儀與王思禮合軍於潏西與安守忠戰敗後/府庫無積蓄專以官爵賞功及清渠之敗專以官爵収)
(散卒由是應募入/軍者一切衣金紫)不如早還鄉(洙曰李白蜀道難云錦/城雖云樂不如早還鄉)
北城悲笳發鸛鶴號且翔(洙曰豳詩/鸛鳴于垤)補注(希曰公夏在/華七月之秦)
(北城指秦而言/也鸛鶴言軍士)况復(一作/懷)煩促倦激烈思時康(魯曰張/茂先詩)
(煩促每有餘蘇子/卿詩長歌正激烈)
　　留花門(至徳二載作/)
　　　(鮑曰按唐志甘州有留花門山堡東北千里至/回鶻衙帳是年廣平王為元帥以朔方吐蕃回)
　　　(紇諸兵討賊公逆知其害故言麥倒桑折辛曰/花門既須留原野轉蕭瑟言其為農桑害也趙)
　　　(曰花門即回/紇之别名也)補注(鶴曰葉䕶請留兵沙苑在至/徳二載十月此詩作于是年)
　　　(花門非回紇之别名唐志中有花門山/堡又東北十里至回鶻牙帳故以名之)
北門(一作/方)天驕子飽肉氣勇决(洙曰前漢匃奴傳單于/遣使遺漢書曰南有大)
(漢北有强胡胡者天之驕子也不為小禮以自煩今欲/與漢闓大闗取漢女為妻歳給遺酒蘖萬石稷米五千)
(斛雜繒萬匹它如故約則邊不相盗矣又匃/奴居北邊君王以下咸食畜肉衣其皮而已)秋髙馬肥
健(洙曰趙充國曰秋馬肥變又起矣李廣以臨古/北平盛秋師古曰盛秋馬肥健恐虜為㓂也)挾矢
射漢月自古以為患(洙曰書戒蠻夷猾夏詩稱戎狄是/膺春秋有道守在四夷乆矣夷狄)
(之為患也四子講徳論夫匃奴者百蠻之最强者也天/性蹇驕習俗桀暴業在攻伐事在獵射兒能騎羊走箭)
(飛鏃詩人所歌/自古患之如此)詩人厭薄伐(洙曰周懿王時王室遂衰/戎狄交侵至懿王曾孫宣)
(王興師命將以征伐之詩人美大其/功曰薄伐獫狁至于太原言逐出之)脩徳使其來羈縻
固不絶(洙曰語逺人不服則脩文徳以來之贊曰其慕/義而貢獻則接之以禮讓羈縻不絶使曲在彼)
(葢聖王制御蠻夷之常道也應邵漢官儀曰/馬曰羈牛曰縻言四夷如牛馬之受羈縻也)胡為傾國
至出入暗金闕中原有驅除隱忍用此物(洙曰王莽贊/曰聖王之驅)
(除云爾蘇林曰王莽為光武驅/除也驅逐蠲除以待聖人也)公主歌黄鵠(洙曰西域/傳烏孫使)
(使獻馬願得尚漢公主漢元封中遣江東王建女細君/為公主以妻焉公主至其國自治宮室居嵗時再與昆)
(莫㑹置酒飲食以幣帛賜王左右貴人昆莫年老言語/不通公主悲愁自為作歌曰我家嫁我兮天一方逺托)
(異國兮烏孫王穹廬為室兮旃為牆以肉為食酪為漿/居常土思兮心内傷願為黄鵠兮歸故鄉天子聞而憐)
(之趙曰乾元元年肅宗以㓜女寕/國公主嫁回紇可汗故云歌黄鵠)補注(希曰髙紀女子/公主如淳曰天)
(子嫁女諸侯必使諸侯同姓者主之故謂/公主師古曰天子不親主婚故謂公主)君王指白日
(洙曰詩大車謂予不信有如皎日皎白也我言/之信有如皎然之白日指白日以為誓盟約)連雲屯
左輔百里見積雪(洙曰左輔馮翊郡也趙曰此/指言回紇留左輔之為害也)長㦸鳥
休飛(蘓曰呂布曰長㦸霜戈鳥亦/不能飛渡吳人何患之有)哀笳曉幽咽田家最
恐懼麥倒桑枝折(趙曰時殘害麥與/桑故田夫懼之)沙苑臨清渭(洙曰/沙苑)
(馮翊/郡界)補注(希曰沙苑在同州馮翊南十七里又唐志同/州雖不言渭水而同與華鄰華隂有漕渠自)
(苑西引渭水/可下其臨渭)泉香草豐潔(蘓曰王臻至漾陂愛其泉香/草木豐潔遂編茅讀書精通)
(三/傳)渡河不用船千騎常撇烈(一云/滅没)胡塵踰太行(洙曰太/行山名)
雜種抵京室花門既須留原野轉蕭瑟(洙曰丘希範書/姬漢舊邦旡取)
(雜種王深父留花門序云肅宗之復兩京藉回紇之師/助焉雖幸成功而朝野更被其毒語曰人無逺慮必有)
(近憂以天子之尊推誠仗順集中國之智力滅一狂賊/豈有不足哉顧引勍虜入於腹心之地卒不危禍其社)
(禝者/僅耳)補注(鶴曰葉䕶奏以軍中馬少請留其兵於沙苑/自歸取馬還為掃除范陽餘孽沙苑在同州)
(同州為京師近輔故/前云連雲屯左輔也)
　　塞蘆子(至徳二載作/)
　　　(王深父序云徹其西備而爭/利於東非所以固國者也)補注(鶴曰蘆子闗/在延州延昌)
　　　(縣北以備吐蕃今詩云思明割懐衛秀巖西未/巳按通鑑至徳二載十二月甲子史思明以所)
　　　(部十三郡及兵八萬來降并帥其河東節度使/髙秀岩亦以所部來降則此詩作於未降之先)
五城何迢迢(洙曰沈存中云延州今有五城說者謂舊/有東西二城夾河對立髙萬典郡始展南)
(北東三闗乃知天寳中有五城謂髙始展非也鮑曰唐/志延州延昌縣北有蘆子闗又夏州注長慶四年節度)
(使李祐築烏延宥州臨塞隂河/陶子與塞蘆子葢五城名也)迢迢隔河水邊兵盡東
征(洙曰文六年知/秦之不復東征)城内空荆杞(洙曰阮嗣宗/詩堂生荆杞)補注(鶴曰/張說)
(嘗為朔方軍節度大使徃廵五城措置兵馬說之所治/靈州靈與延俱屬闗内道按舊史注朔方節度使所管)
(有定逺城西受降城中受降城東受降城及豐安軍靈/距延六百里又通鑑云唐自武徳以來開拓邊境連西)
(域皆置都督府州縣開元中置朔方隴右河西安西北/庭諸節度使以統之嵗發山東丁壯為戌卒繒帛為軍)
(資開屯田供糗糧設監牧畜馬牛軍城戍邏萬里相望/及禄山反邉兵精銳者皆徵發入援謂之行營所留兵)
(單弱胡虜猶蠶食之然則是詩之作葢先事/而慮也卒召吐蕃之禍葢由不以此為意)思明割懐
衛(洙曰史思明雜種胡人也天寳十四/載隨安祿山反河陽懐衛盡䧟於賊)秀巖西未巳(洙/曰)
(高秀巖哥舒翰麾下將也後為/思明偽河東節度使降肅宗)補注(希曰髙秀巖天寳/八載為哥舒翰禆)
(將攻石堡城詳知西事故有意於西也秀巖為祿山守/大同唐大同軍防禦使雲州刺史領之唐志大同川及)
(天徳為大同城故地/在豐州中受降城)迴略大荒來(洙曰山海經曰大荒/之中有山名曰大荒)
(之山日月所入/是謂大荒之野)崤函葢虛爾(洙曰項籍贊秦孝公據崤/函之固師古曰崤謂崤山)
(今陜縣東二崤是也函谷今桃林縣/南洪溜澗是也虚言其無偹禦爾)延州秦北户闗防
猶可倚焉得一萬人疾驅塞蘆子岐有薛大夫旁制山
賊起(岐一/作源)補注(鶴曰薛大夫當是御史大夫薛景仙以/檢校戸部尚書兼尹鳯翔敗安禄山)
近聞昆戎徒為退三百里(蘓曰蕭詵與衛人/戰日退三百里)蘆闗扼兩
㓂深意實在此誰能呌帝閽胡行速如鬼(洙曰揚雄甘/泉賦選巫咸)
(兮呌帝閽時官兵止知東討收復河洛而不知/蘆子之可塞公懼有乗隙而起者故有此作)
　　彭衙行(天寳十五載作/)
　　　(彥輔曰左文二年晉侯及秦師戰於彭衙注遏/江縣西北有彭城魯曰馮翊郡合陽縣西有彭)
　　　(衙/城)補注(鶴曰史記秦文公分清水為白水縣即/此地漢為彭衙縣故城在白水縣東北)
　　　(六十里當是天寳十五載適白水後七月聞肅/宗即位靈武公赴行在時作故有夜深彭衙道)
　　　(月照白/水山句)
憶昔避賊初北走經險艱夜深彭衙道月照白水山補
注(希曰同州馮翊郡有白水縣在州之西北而鄜州亦/在州北延州又在鄜之西北不滿七十里皆公所經)
(之途也此詩殆是記初避/賊時事非謂歸鄜如此也)盡室乆徒歩逢人多厚顔(洙/曰)
(書五子之歌/顔厚有忸怩)參差谷鳥吟(一作/鳴)不見逰子還(師曰前年/秋七月避)
(賊次年春尚不/得還故有此句)癡女飢咬我啼畏猛虎聞懐中掩其口
(蘓曰王莽五歳語尤乖父/聞之急掩其口抱於懐中)反側聲愈嗔小兒强觧事故
索苦李餐(强巨/兩切)一旬半雷雨泥濘相攀牽(濘乃/定切)既無禦
雨(一云/禦濕)備徑滑衣又寒有時經(一作/最)契闊竟日數里間
野果充糇糧(洙曰詩撃鼓死生契/闊詩公劉乃褁糇糧)卑枝成屋椽早行石
上水暮宿天邊烟少留同家窪(烏𤓰/切)欲出蘆子闗故人
有孫宰髙義薄曽雲(洙曰陸士衡文髙義薄雲/天同家窪蘆子闗皆地名)補注(鶴/曰)
(闗在延州延昌縣北公欲徃而/孫宰延之孫其山川之宰歟)延客巳曛黒(洙曰曛黒/薄暮也謝)
(靈運詩朝/逰窮曛黒)張燈啓重門煖湯濯我足剪紙招我魂(洙曰/宋玉)
(為屈原/招魂)從此出妻孥相視涕䦨干(洙曰言涙之墮也䦨/干衆多貌趙曰談藪)
(王元景使梁劉遊綽送之泣下元景無淚謝/曰卿勿怪我别後䦨干䦨干淚不㫁之貌)補注(鶴曰/漢息)
(夫躬絶命辭云涕泗流兮萑蘭臣瓚曰萑蘭涕泣䦨干/也又左太冲吳都賦金溢磊砢珠琲䦨干五臣注云多)
(也又曹子建善哉行月參横北斗䦨干葢星有䦨干若/衆多不絶之象所以薛令詩云苜蓿長䦨干喻其如星)
(長且/多也)衆雛爛熳睡(師曰衆雛指/諸子昆弟也)喚起霑盤餐(彥輔曰僖/公二十二)
(年晉公子重耳過曹曹大夫僖負羈饋盤飡寘/璧焉公子受飡反璧趙曰爛熳言睡之熟也)誓將與
夫子永結為弟昆遂空所坐堂安居奉我歡(師曰惟孫/宰尚義以)
(所坐之堂而舘我况復以盤飡禮之加恤故甫/誓與之結為兄弟示其親愛之誠不相忘也)誰肯艱
難際豁逹露心肝别來嵗月周胡羯仍構患(胡官/切)補注
(希曰公以天寳十五載避冦入鄜今云嵗月周即是指/明年至徳二載而言所謂胡羯仍構患謂史思明等引)
(兵共十萬㓂太原及安慶緒立使尹子奇歸/擅及同羅奚兵十三萬趨睢陽事見通鑑云)何當有翅
翎飛去墮爾前(趙曰胡羯之患葢指言安慶緒葢慶緒/於正月弑父而襲偽位也公既陷賊而)
(脫身逹行在所故寄此/詩感其㤙懐其人矣)
　　義鶻行(乾元元年作/)
　　　(彥輔曰感鳥獸/猶見義而動也)補注(鶴曰詩云近經潏水湄此/事樵夫傳當是乾元元年)
　　　(在長/安作)
隂崖有蒼(一作/二)鷹養子黒柏巔白蛇登其巢呑噬恣朝
餐(噬一/作之)雄飛逺求食雌者鳴辛酸力强不可制黄口無
半存(蘓曰定逺侯過隍中玉門燉煌氐羌掃殄殆盡黄/口亦無存者趙曰隂崖出長笛賦惟鍾籠之竒生)
(兮於終南之隂崖朝餐出楚辭胥瓊以朝餐也/黄口出家語孔子見羅者所得雀皆黄口也)其父從
西歸(一作/來)翻身入長烟斯須領健鶻痛憤寄所宣斗上
捩孤影(鄭曰捩練結/切拗捩也)噭哮來九天(鄭曰上古弔切/深聲下許交切)脩鱗
脫逺枝巨顙折老拳(時可曰石勒與李陽隣居爭漚麻/池日相毆撃及貴乃召陽與酣謔)
(引臂笑曰孤徃日厭卿/老拳卿亦飽孤毒手)高空得蹭蹬(洙曰海賦蹭/蹬波失勢貌)短草
辭蜿蜒折尾能一掉(洙曰江賦揚鬐掉/尾左傳尾大不掉)飽腸巳皆穿生
雖滅衆雛死亦垂千年物情有報復快意貴目前補注
(希曰晉同穎人生/幾時但當快意)兹實鷙鳥最(洙曰孔融云鷙烏/累百不如一鶚)補注
(希曰爾雅鷹醜釋/曰說文隼鷙鳥也)急難心炯然(洙曰詩棠棣/兄弟急難)功成失所
徃用捨何其賢近經潏水湄補注(鶴曰韻釋云潏/水在京兆杜陵)此事
樵夫傳飄蕭覺素髪(洙曰潘安仁班鬢彪以/承弁素髪飄以垂領)凛欲衝儒
冠(洙曰欲一作烈藺/相如怒髪衝冠)人生許與分亦在顧眄間聊為義
鶻行永激壯士肝(蘓曰陸遜時政論曰不以典刑/善惡焉能激壯士之肝膽耶)
　　畫鶻行(至徳二年作/)
　　　(一作/畫鵰)補注(鶴曰肅宗還京公在扈從之列以至/徳二年十月入長安今云見之髙堂)
　　　(是其/年作)
高堂見生(一作/老)鶻補注(希曰楚辭招魂云翡翠帷幬飾/高堂些注云張之高堂以樂君)
颯爽動秋骨初驚無拘攣(洙曰曹褒傳羣寮拘攣猶拘/束也潘岳西征賦陋吾人之)
(拘/攣)何得立突兀乃知畫師妙巧刮造化窟冩此神俊姿
(洙曰支道林云憐其神俊趙曰李/賀云筆補造化天無功葢出於此)充君眼中物烏鵲滿
樛枝(洙曰詩南有樛木釋文云木下曲曰樛樛/下垂也趙曰謝𤣥暉詩云樛枝聳復低)軒然恐
其出側腦看青霄寜為衆禽没長翮如刀劍人寰可超
越(唐曰舞鶴賦歸/人寰之喧卑)乾坤空崢嶸(洙曰鮑明逺嵗/崢嶸而催暮)粉墨且
蕭瑟緬思(一作/想)雲沙際自有烟霧質吾今意何傷顧歩
獨紆鬱(洙曰舞鶴賦烟交霧凝若無毛質陸士衡詩紆/鬱游子情趙曰劉希夷邊城夢還詩雲沙撲地)
(起烟霧質所以/言其真質也)
　
　
　
　
　
　
　
　
　
　
　補注杜詩巻三
欽定四庫全書
　補注杜詩巻四　　　　　宋　黄希　原本
　　　　　　　　　　　　　　黄鶴　補注
　　瘦馬行(至徳二年作/)
　　　補注(鶴曰為房琯作當琯敗在至徳元年十月/今云去歳奔波逐餘㓂則是二年作明矣)
　　　(是年琯/罷相)
東郊瘦馬使我傷骨骼硉兀如堵牆(骼一作骸洙曰郭/璞江賦巨石硉矻)
(以前却禮觀者如堵牆鄭曰硉/郎兀切危石也沈曰骨高貌)絆之欲動轉欹側此豈
有意仍騰驤(洙曰西京賦仍/奮翅而騰驤)細㸔六印帯官字(洙曰唐/令諸掌)
(牧馬以小官字印印右膊以年辰印印右髀以監名依/左右廂印印尾側至二歳起春量强弱漸以飛字印左)
(廂髀膊細馬俱以龍形印印項左官馬賜人者以賜/字印配諸軍及充傳送驛者以出字印並印右頰)衆
道三軍遺路傍皮乾剥落雜泥滓毛暗蕭條連雪霜去
歳奔波逐餘㓂驊騮不慣不得將士卒多騎内廐馬惆
悵恐是病乗黄(洙曰乗黄古之神馬亦名飛黄皆有角/日行萬里淮南子云天下有道飛黄伏)
(皁一云神黄獸名龍翼/馬身黄帝乗而登仙)當時歴塊誤一蹶(音厥蒭曰王/褒聖主得賢)
(臣頌過都越/國蹶如歴塊)委弃非汝能周防見人慘澹若哀訴失主
錯莫無晶光補注(希曰鮑昭行路難云今日見/我顔色老眼花錯莫與先異)天寒逺
放鴈爲伴(一作/侶)日暮不(一作/末)收(一作/衣)烏啄瘡誰家且養
願終惠(洙曰顔延年頳白馬賦/願終惠養隂本枝兮)更試明年春草長(師曰/按唐)
(史房琯有宰相器其才亦長於戰時帝命琯將兵與賊/戰陳濤斜琯儒者不知兵用春秋車戰法為賊所敗帝)
(怒斥琯爲邠州刺史甫此詩寓意於琯之見棄而朝廷/寡恩莫之終惠甫欲再試用之以盡其所長斯可矣故)
(末章有誰家且飬願終惠/更試明年春草長之句)
　　送率府程録事還鄉(乾元元年作/)
　　　(洙曰程攜酒/饌相就取别)補注(鶴曰按唐六典太子左右衛/率府有録事叅軍二人掌監)
　　　(印發付勾稽以爲隋置唐因之今詩云丗梗悲/路澁東風吹春氷當是乾元元年在諫省時作)
鄙夫行衰謝(洙曰鄙賤也自/稱故曰鄙夫)抱病昏妄集常時徃還人
記一不識十程侯晩相遇與語才傑立(洙曰徐稺/角立傑出)薫然
耳目開頗覺聰明入千載得鮑叔末契有所及(洙曰管/仲與鮑)
(叔爲/友)意鍾(一作/中)老栢青義動脩蛇蟄(師曰言程公辭官/歸鄉如龍蛇之蟄)
(以藏身故其髙義/可以聳動於人)若人可數見(饒曰語君子哉若/人尚徳哉若人)慰我
垂白泣(趙曰杜欽傳紀陽侯與欽子業書曰誠哀/老姊垂白師古曰垂白者言白髪下垂也)生别
無淹晷百憂復相襲内愧突不黔(洙曰揚雄曰孔席/不煖墨突不黔)庶
羞(一云/明似)以賙給素絲挈長魚碧酒隨玉粒(蒼舒曰戰國/策粒米如玉)
(修可曰碧筒酒以蓮莖得名此言碧酒乃酒之色非碧/筒也酒譜曰安期先生與神女㑹於圜丘酣𤣥碧之酒)
途窮見交態(洙曰阮籍詩途窮能無慟鄭當時一貧一/富廼知交態蘇曰潘遜至漢中見侄英曰)
(今日窮途失適舉目添愁其丗/態交情可見楊朱之悲使然也)丗梗悲路澁(洙曰潘正/叔詩丗故)
(尚未夷崤/函方險澁)東風吹春氷泱漭后土濕(洙曰謝𤣥暉詩晨/光復泱漭師曰禄)
(山反范陽在東故云東風吹春氷氷有兵革之/象泱漭后土濕言率土之民皆陷於塗泥也)念君惜
羽翮旣飽更思戢莫作翻雲鶻聞呼向禽急
　　晦日尋崔戢李封(乾元元年作/)
　　　補注(鶴曰晦日謂正月晦日當是乾/元元年歸京師時作詳見注)
朝光入甕牖(洙曰賈誼過秦論陳/渉甕牖繩樞之子)尸(一作/方)寢驚敝裘(洙/曰)
(論語鄉黨/寢不尸)起行視天宇(黄曰陶淵明詩/昭昭天宇闊)春氣漸和柔興
來(一云/得興)不暇懶今晨梳我頭出門無所待徒(一作/徙)歩覺
自由杖藜復恣意(蘇曰林鳯恣意攜/杖藜㸔竹過南溪)免值公與侯晩定
崔李交㑹心眞罕儔(田曰是時葢言與崔李定/交相㑹以心不以跡也)每過得
酒傾(一作契鄭曰/過古禾切)二宅可淹留喜結仁里懽(趙曰張平/子思𤣥賦)
(匪仁里/其焉宅)况因令節求(鶴曰唐以正月朔日為令節至正/元五年正月十一日勅自今以後)
(以二月一日為中和節先勅三令/節集㑹今冝以中和節代晦日)李生園欲荒舊(一作/有)
竹頗脩脩引客㸔掃除隨時成獻酬崔侯初筵色巳畏
空樽愁(洙曰孔融曰/樽中酒不空)未知天下士至(一作/志)性有此不草
芽既青出蜂聲亦煖逰思見農器陳何當甲兵休上古
葛天氏不貽黄屋憂(洙曰屋一作綺上林賦聴葛天氏/之歌范蔚宗詩黄屋非堯心師古)
(曰黄屋車上之葢/也皆天子之儀)補注(希曰漢制副車黄屋左纛/如金根之制行則從後)至今
阮籍等熟醉為身謀(洙曰籍傳云籍本有濟丗志屬魏/晉之際天下多故名士少有全者)
(籍由是不與丗事遂酣飲為常鍾㑹數以時/事問之欲因其可否而致之罪以酣醉獲免)威鳯髙其
翔(一云自髙翔時天下大亂賢者退處若威鳯然髙其/翔而不下全身逺害也宣帝紀威鳯為寶晉灼曰鳯)
(之有威/儀者也)長鯨呑九州(洙曰謂盗賊縱横如/長鯨之呑幷九州也)地軸為之翻
(洙曰海賦又似/地軸㧞而爭廻)百川皆亂流當歌欲一放淚下恐莫收
濁醪有妙理(蘓曰王商見于存飲濁酒商笑曰君子何/苦好此物耶存曰自有妙理非公所知)
庶用慰沉浮(師曰自古賢者不得志多適/意於酒况濁醪之有妙理乎)
　　雨過蘓端(至徳二年作/)
　　　(洙曰端/置酒)補注(鶴曰詩云妻孥隔軍/壘當是至徳二年作)
鷄鳴風雨交(洙曰鄭國風風雨凄凄雞鳴喈喈師曰雞/鳴思君子之詩寓意思憶蘓端故乗雨而)
(過/之)乆旱雨亦好補注(鶴曰按舊史至徳二年三月/癸亥大雨甲戌方止故云)杖藜
入春泥無食起我早(蘓曰夏侯無食/不寐使我早起)諸家憶所歴一飯
(一作/飽)跡更掃(洙曰言交態之薄也蘓曰邵平曰交態浮/薄吾甘自養或有親知家得一飯即掃迹)
(不復再扣門矣/丗態由此見也)蘓侯得數過(數色/角切)歡喜每傾倒也復可
憐人呼兒具梨棗濁醪必在眼盡醉攄懐抱紅稠屋角
花碧委牆隅草親賔絶談謔喧閙慰衰老况䝉霈澤垂
糧粒或自保妻孥隔軍壘撥棄不擬道(趙曰阮籍詠懐/一身不自保何)
(說戀妻子今於糧粒或自保之下言妻子隔軍壘亦使/此矣撥棄不擬道亦自淵明撥置且莫念之變也師曰)
(天寳十五年甫攜家三川是詩末章云妻/孥隔軍壘則知此詩之作在至徳二年也)補注(希曰詩/樂爾妻)
(孥注云/孥子也)
　　喜晴(至徳二年作/)
　　　補注(鶴曰以前篇雨過蘓端詩考之當是至徳/二年此詩作於是年三月甲戌雨止之後)
　　　(梁權道亦/編在是年)
皇天乆不雨旣雨晴亦佳出郭眺西郊蕭蕭春增華青
熒陵陂麥(洙曰西都賦琳珉青熒荘子/外物篇青青之麥生於陵陂)窈窕桃李(一作/杏)
花(洙曰曹子建詩容華/若桃李詩窈窕淑女)春夏各有實我飢豈無涯干戈
雖横放(鄭曰横/户孟切)慘淡鬭龍蛇甘澤不猶愈且耕今未賖
丈夫則帯甲婦女終在家力難及黍稷得種菜與麻千
載商山芝(洙曰前漢王貢兩龔傳漢興有園公綺里季/夏黄公角里先生此四人者當秦之丗避而)
(入商雒深山以待天下之定/也自髙祖聞而召之不至)徃者東門𤓰(洙曰蕭何傳/邵平者乃故)
(秦東陵侯秦破為布衣貧種𤓰長安城東𤓰美故丗謂/東陵𤓰從邵平始也阮詩昔聞東陵𤓰近在青門外趙)
(曰以四皓採芝邵平種𤓰皆/避秦之亂其道為不可貶也)其人骨已朽(洙曰朽一作/㓕史記老子)
(曰子所言者其/人與骨皆朽也)此道誰疵瑕(洙曰左傳/不汝疵瑕)英賢遇轗軻(洙/曰)
(古詩坎軻長辛苦楚詞/轗軻不遇坎與轗同)逺引蟠泥沙(洙曰賈誼傳鳯縹/縹而髙逝固自引)
(而逺去揚子/龍蟠於泥)顧慙昧所適迴首白日斜(師曰甫自愧昧/於所適不能脫)
(身晦迹回首自顧/恨年已老矣故云)漢隂有鹿門(洙曰後漢逸民傳漢隂/老父桓帝幸竟陵過雲)
(夢臨沔水百姓莫不觀者老父獨耕不輟又龎公襄陽/人也居峴山之南未嘗入城府後攜其妻子登鹿門采)
(藥不反襄陽記鹿/門山舊名蘓嶺山)補注(希曰漢隂郡為金州而鹿門在/襄陽今云漢隂有鹿門何也公)
(第以鹿門在漢水之隂/非指漢隂郡而言也)蒼海有雲查(音槎趙曰按張華/博物志載舊說天)
(河與海通丗有人居海渚者年年八月浮槎去來不失/斯人多齎糧乗槎而去奄至一處遥望宮中多織婦見)
(一丈夫牽牛渚次飲之驚問曰何由至此人問此是何/處荅曰君還至蜀訪嚴君平則知之後至蜀問君平曰)
(某年月日有客星犯牛宿計/年月日正是人到天河時也)焉能學衆口(蘓曰吳芮曰/吾焉能學衆)
(兒女口嗜棗/栗𤓰果耶)咄咄空(一作/同)咨嗟(洙曰丗說殷中軍被廢/在信安終日恒書空作)
(字楊州吏人尋議之竊視唯作咄咄怪事范雲/至殿門不得入但云咄咄而已中軍殷浩也)
　　蘓端薛復筵簡薛華醉歌(天寳十五年作/)
　　　補注(鶴曰梁權道云至徳二年賊中作然詩中/無䧟賊之意似是天寳十五年正月朔日)
　　　(是時方討禄山所以只云惡聞戰鼓悲若京師/巳䧟身在城中不應詩中無一語及之豈能快)
　　　(意於酒復簡薛華之詩而自詩歌咏如/此詩曰願吹野水添金盃在城南故云)
文章有神交有道端復得之名譽早愛客滿堂盡豪傑
開筵上日(一作/月)思芳草(趙曰尚書正月上日孔安國注/上日朔日也故玉燭寳典以正)
(月一日/為上日)安得健歩移逺梅(師曰此詩末章言氣酣日落/西風来則知此上日為日出)
(時開筵思芳草嘆無花可/賞也故有移逺梅之句)補注(希曰健歩即抗歩宣/紀選伉健善騎射者)亂
挿繁花向晴昊千里猶殘舊冰雪百壺且試開懐抱垂
老惡聞戰鼓悲急觴為緩憂心擣(洙曰小弁詩我心憂/傷惄焉如擣趙曰謝)
(靈運詩急/觴盪幽黙)少年努力縱談笑(洙曰樂府少壮不/努力老大徒傷悲)補注(希/曰)
(光武紀老父指曰努力又崔/方進傳努力謂諸生學問)㸔我形容已枯槁(洙曰漁/父篇顔)
(色憔悴形/容枯槁)座中薛華善醉歌歌辭自作風格老(蘓曰盧/䝉見江)
(揔文歎曰格老詞/麗非後生輩所作)近來海内為長句汝與山東李白好
何劉沈謝力未工(洙曰梁何遜八嵗能詩賦文章與劉/孝綽並見重於丗丗謂之何劉丗祖)
(著編論之云詩多而能者沈約少而能者謝眺何遜又/劉孝綽七嵗能屬文每作一篇朝成暮遍好事咸誦諷)
(傳冩流聞絶域又沈約傳謝𤣥暉善為詩/任彦昇工於文章約兼而有之然不過也)才兼鮑昭愁
絶倒(洙曰晉衛玠談道平子絶倒修可曰宋景公筆録/曰今人多誤鮑照為鮑昭李商隱詩有肥烹鮑照)
(葵之句昔金陵人得地中石刻作鮑照葢武/后名昭唐人讀昭為照爾鮑昭作鮑明逺)諸生頗盡
新知樂(洙曰少司命云樂/莫樂兮新相知)萬事終傷不自保氣酣日落
西風來願吹野水添金杯(蘓曰阮籍與人野飲酒盡興/未盡籍曰焉得東風吹野水)
(添此壺使金/盃不空耶)如澠之酒常快意(洙曰左傳/有酒如澠)亦知窮愁安
在哉忽憶雨時秋井塌古人白骨生青苔如何不飲令
心哀(韓曰陳歈曰古人白骨遍野/雨生莓苔在生胡不飲酒)
　　病後過王倚飲贈歌(天寳十三年作/)
　　　補注(鶴曰梁權道雖編在至徳二年自行在還/長安時作然詩中畧不及遭亂而病之意)
　　　(終云但使殘年飽喫飯只願無事長相見葢傷/為時輩所忽按公秋述詩云秋杜子卧病長安)
　　　(旅况多雨當時車馬之客雨不來又云四十無/位當是天寶十三年與素知賤子甘貧賤酷見)
　　　(凍餒不足恥/之句合耳)
麟角鳯觜丗莫識(韓曰喻王倚生非/其時丗人莫識之)煎膠續絃竒自見
(蒼舒曰右按東方朔十洲記仙家煮鳯啄麟角金煎作/膠名之續絃膠一名連金泥此物能連屬弓弩㫁絃又)
(㫁折之金以膠連使力折繫/他處乃㫁續處不復㫁也)尚㸔王生抱此懐在於甫
也何由羡且遇王生慰疇昔素知賤子甘貧賤酷見凍
餒不足恥(蘓曰王子淵曰吾守道/處凍餒亦不足為恥)補注(希曰檀弓疇昔/之夜左太冲詩)
(疇昔覧/穰苴)多病沉年苦無健王生怪我顔色惡荅云伏枕
艱難遍瘧癘三秋孰可忍(希曰周禮疾醫皆有癘疾又/云秋時有瘧疾語是可忍也)
(孰不可/忍也)寒熱百日相交戰頭白眼暗坐有􁀙(鄭曰丁尼/反皮厚也)
肉黄皮皺命如綫(與線/同)惟生哀我未平復為我力致美
肴膳遣人向市賖香粳喚婦出房親自饌長安冬葅酸
且緑金城土酥静如練(蘓曰土酥即今之蘆菔也其種/蘭臯金城尤佳魏夫人帖云膾)
(土酥如練秦人呼/為地酥能觧麵毒)補注(鶴曰金城乃京兆府屬按唐/志景龍二年中宗送金城公)
(主降吐蕃至此改始平為金城至徳二年更名興平又蘭/州為金城郡五泉縣舊屬金城有金城關土酥雖秦地)
(所出而必是病中所/須當從蘓注為是)兼求畜豪(洙曰一作畜/豪一作畜豕)且割鮮(洙/曰)
(西都賦割鮮野食趙曰金城秦地也有駝金城自能為/酥其名土酥老杜身在秦州而食長安之冬葅金城之)
(土酥且求畜豕而割鮮焉非/肴饌也魯曰畜豕作畜豪非)密沽斗酒諧終宴(師曰言/禮意無)
(盡/也)故人情味晚誰似令我手脚輕欲旋老馬為駒揔不
虛(洙曰詩角弓老馬反為駒不顧其後注已老矣而孩/童慢之箋云此喻幽王見人反侮慢之遇之如幼稚)
(不自顧念後至年老/人之遇已亦將然也)當時得意况深眷但使殘年飽喫
飯只願無事常相見(師曰甫傷年老時輩所忽慨交態/刻薄末章遂羙王生無事與長相)
(見/也)
　　奉先劉少府新書山水障歌(天寶十四年作/)
　　　補注(鶴曰梁權道編在至徳二年還京時作公/扈從肅宗歸京師時正紛擾劉少府豈應)
　　　(畫山水為障當是先赴奉先日作畫在禄山未/反前是天寳十四年故終曰吾獨胡為在泥滓)
　　　(青鞋布韈從兹始不曾/言避亂與為拾遺也)
堂上不合生楓樹怪底江山起烟霧聞君掃却赤縣圖
(洙曰史記孟子傳中國名曰赤縣神州趙曰京邑屬縣/有赤有畿其浩穣者為赤奉先乃今之蒲城縣也劉少)
(府善畫杜公聞其掃赤縣圖/乗興更遣作滄洲之幽趣也)補注(希曰按唐地理志注/奉先次赤故蒲城縣)
(開元四年更名𨽻京兆劉為奉先尉以/其邑之山水為障故曰掃却赤縣圖)乗興遣畫滄洲
趣(洙曰謝𤣥暉詩既懽/懐禄情復恊滄洲趣)畫師亦無數好手不可遇(蘇曰/戴逵)
(云丗之畫者比比皆/是但好手者亦難遇)對此融心神知君重毫素(趙曰左/太冲招)
(隐前有寒泉井聊可瑩心/神又賦云唯毫素之所凝)豈但祁岳與鄭䖍(洙曰祁岳/鄭䖍當丗)
(善畫/者)筆跡逺過楊契丹得非𤣥圃裂(洙曰離騷朝發軔/於蒼梧夕余至乎)
(𤣥圃圃在崑崙山/所以有仙人居焉)無乃瀟湘翻(洙曰王徴君詩/窈藹瀟湘空)悄然坐
我天姥下耳邊已似聞清猿(洙曰天姥山名也謝靈運/登臨嶠詩哀猿響南巒又)
(明登天姥岑黄曰吳越郡國志天姥山與括蒼山/相連石壁上有字髙不可識春月則聞鐘鼓之聲)反思
前夜風雨急乃是滿城鬼神入元氣淋漓障猶濕眞宰
上訴天應泣(趙曰本朝錢希白洞微志/云無雲而雨謂之天泣)野亭春還雜花
逺(洙曰丘希範/書雜花生樹)漁翁暝踏孤舟立滄浪水深青溟闊欹
岸側島秋毫末不見湘妃鼓瑟時至今斑竹臨江活(夢/符)
(曰右按楚詞逺逰草云使湘靈鼔瑟兮令海若舞馮夷/張華博物志舜死二妃淚下染竹即斑死為湘水神故)
(曰湘/妃)劉侯天機精愛畫入骨髓(十朋曰徐邈云吾見王/貴畫入骨髓愛恨吾學)
(不到竒/妙處)自有兩兒郎揮灑亦莫比大兒聦明到能添老
樹巔崖裏小兒心孔開貎得山僧及童子(趙曰禰衡曰/大兒孔文舉)
(小兒楊/徳祖)若耶溪(洙曰越/溪也)雲門寺(十朋曰南史何胤字子季/隐居不仕㑹稽山多靈)
(異徃遊焉居若/耶山雲門寺)補注(希曰何胤葢在為民曹尚/書而後辭官隐於此也)吾獨胡
為在泥滓青鞋布韈從此始(蘇曰謝𤣥暉曰胡為翰墨/場屋中没㑹稽山水竒秀)
(布韈青鞋鶡冠竹/杖吾志從此始矣)
　　湖城東遇孟雲卿復歸劉顥宅宿宴飲散因為醉
　　歌(乾元元年作/)
　　　補注(鶴曰湖城屬虢州詩首句云疾風吹塵暗/河縣指河南也當是乾元元年自華遊東)
　　　(都作梁權道以為至徳二年歸長安時作非魯/訔知之故年譜云冬出潼關東征洛陽道史不)
　　　(載明年春/末方歸華)
疾風吹塵暗河縣(洙曰楊給事誄軼我河縣趙/曰長門賦天漂漂而疾風)行子隔
手不相見(洙曰管子道途揚/塵十歩不相見也)湖城城南一開眼駐馬偶
識雲卿面補注(希曰湖城縣唐屬虢州唐志云義寧六/年至乾元三年更名天平大歴四年復)
(舊九域志云至河南餘四百里而為鄰郡公乾元元年/冬自華東征洛陽故云疾風吹塵暗河縣是年两京已)
(復故下又云/驅車復同軌)况非劉顥為地主(趙曰左傳地主致餼/言人為地之主也)嬾
迴鞭轡成髙宴(蘓曰宋宗昨見王齊遂成髙臺之宴清/談如玉屑落金盤使人嬾迴鞭轡繼燭)
(飛玉/觥)劉侯歎我攜客來置酒張燈促華饌且將款曲終
今夕休語艱難尚酣戰(趙曰淮南子曰魯陽公與韓戰/戰酣日暮援戈而麾之日為之)
(反三/舍)照室紅爐促曙光縈窓素月垂文練天開地裂長
安陌寒盡春生洛陽殿(洙曰時盗賊充斥而肅宗理兵/議収復也趙曰句法使謝惠連)
(云春生/鳷鵲樓)豈知驅車復同軌(洙曰書同/文車同軌)可惜刻漏隨更箭
(洙曰陸佐公新漏刻銘/銅史司刻金徒抱箭)人生㑹合不可常庭樹鷄鳴淚
如綫(洙曰張衡古别離曲云雞鳴庭樹枝客子振衣起/別淚落如線相顧不能止趙曰傳所謂中國不絶)
(如/綫)
　　閿鄕姜七少府設鱠戲贈長歌(乾元元年作/)
　　　(閿音/聞)補注(鶴曰閿鄕屬虢州即潼闗在其邑公/乾元元年冬自華州至東都故有東)
　　　(歸貪路自覺難當是其年作而師云言東之三/川取妻子梁權道又編在至徳二年長安作俱)
　　　(非唯魯訔/年譜知之)
姜侯設鱠當嚴冬昨日今日皆天風(趙曰漢髙皇言八/年太尉入未央宮)
(撃呂產天/風大起)河凍鮇漁不易得(一作黄/河水漁)鑿冰恐侵河伯宮
饔人受魚鮫人手(洙曰周禮天官内饔饔和也熟食曰/饔割烹煎和之稱潘安仁西征賦饔)
(人縷切鑾刀若飛應/刃落爼靃靃霏霏)洗魚磨刀魚眼紅補注(希曰史記/樊噲曰人)
(為刀爼我為魚肉續丗說周𤣥豹有/袁許見王都形若鯉魚難免机刀)無聲細下飛碎(一/作)
(素/)雪有骨已刴觜春葱(洙曰七啓云纍如疊縠離若散/雪輕隨風飛刃不轉切七命云)
(范公之鱗出自九溪頳尾丹腮紫翼青鬐命/支離飛霜鍔紅肌綺散素膚雪落觜平聲)偏勸腹腴
愧年少(蒼舒曰按禮記冬右腴鄭氏曰腴腹下也/漢書九州膏腴師古曰腹之下肥曰腴)補注
(希曰禮記冬右腴說者謂冬時陽氣下在魚腹凡陽氣/所在之處肥美故云腴公其取此又黄魯直云魚腹下)
(肥處燕人膾腥方寸切其腴以獻貴者葢古風/也南史何妃傳楊郎好年少又漢趙堯夫傳)軟炊香
飯(一作/粳)縁老翁落碪何曽白紙濕(碪音/砧)放筯未覺金盤
空新懽便飽姜侯徳(洙曰詩既/飽以徳)青觴異味情屢極(大臨/曰左)
(傳云必/嘗異味)東歸貪(一作/貧)路自覺難欲别上馬身無力可憐
為人好心事於我見子眞顔色(師曰言姜侯禮/貌非偽為也)不恨我
衰子貴時悵望且為今相憶
　　戲贈閿鄉秦少府短歌(乾元元年作/)
　　　(鮑曰唐志閿/鄉屬陕郡)補注(鶴曰詩云去年行宮當太白/當是乾元元年歸京師時作)
去年行宮當太白(鮑曰謂肅宗駐鳯翔也唐/志鳯翔府郿縣有太白也)朝廻君是
同舍客(師曰至徳二年甫/為拾遺故云朝廻)同心不減骨肉親每語見許
文章伯(洙曰唐文三變王楊為之伯趙曰王充論衡有/云文辭之伯魏陳琳與吳張綋書云此間率少)
(於文章易/為雄伯)今日時清兩京道(洙曰乾元元年/肅宗収復兩京)相逢苦覺
人情好昨夜邀懽樂更無多才依舊能潦倒(洙曰嵇康/書知吾潦)
(倒麤踈不切事情晏/曰潦倒衰老之貌)
　　李鄠縣丈人胡馬行(乾元元年作/)
　　　(鄭曰鄠扶古/切扶風縣名)補注(鶴曰此詩云前年避胡過金/牛又云洛道時再清當是乾)
　　　(元元/年作)
丈人駿馬名胡騮前年避胡過金牛(洙曰金牛地名余/曰昔秦欲伐蜀無)
(路通遣人告蜀王曰秦有金牛其糞成金使蜀迎之蜀/王命五丁力士開山取金牛路纔通秦伐蜀取其國因)
(號所開之/山曰金牛)補注(希曰言避胡於金牛回見天子於靈州/當時天寶十五年又按唐志武徳三年)
(以興元府西縣置褒州析利州之綿谷置金牛縣而九/域志乃以三泉縣有金牛鎮余注乃揚雄蜀土本記所)
(云三泉本/屬興化府)迴鞭却走見天子朝飲漢水暮靈州(洙曰漢/水漢江)
(水也在楚地方域靈州靈武郡唐理廻樂縣屬秦北地/郡趙曰肅宗即位靈武故廻鞭見天子則自漢水而來)
(靈/州)補注(希曰興元府為漢/中郡漢水在嘉州)自矜胡騮竒絶代乗出千人
萬人愛一聞說盡急難材(趙曰急難材如劉備之的盧/一躍三丈過檀溪以免劉表)
(之追劉牢之馬跳五丈/澗以脫慕容垂之逼也)轉益愁向駑駘輩頭上銳耳批
秋竹脚下髙蹄削寒玉(梅曰黄伯仁龍馬頌/耳如剡筩目象明星)始知神龍
别有種不比俗馬空多肉洛陽大道時再清(趙曰已収/復東京矣)
累日喜得俱東行鳯臆龍鬐(一作麟鬐鄭曰/渠伊切馬鬛也)未易識(沈/曰)
(伯樂相馬經云鳯臆龍鬐言馬/胷如鳯馬鬛如龍真良馬也)側身注目長風生(師曰/言馬)
(有精/神也)
　　送長孫九侍御赴武威判官(至徳二年作/)
　　　補注(鶴曰京州武威郡唐屬隴右乃河南莭度/之所治詩云奪我同官良乃至徳二年公)
　　　(為拾/遺時)
騘馬新鑿蹄(師曰後漢桓典為御史常乗騘馬/時人語曰行行且止避騘馬御史)銀鞍被
來好(洙曰徐敬業/汗馬濯銀鞍)繡衣黄白郎(洙曰漢侍御史有繡/衣直指持斧捕盗)騎
向交河道(洙曰漢侯應上書車師前國王治交河城河/水分流繞城下故號交河唐安西去交河郡)
(七百/里)補注(希曰西州為交河郡有交河縣注自縣北八/十里有龍泉館又北入谷百三十里經柳谷)
(渡瑩沙嶺百六十里經石/㑹漢戍至北庭都䕶府城)問君適萬里取别何草草天
子憂凉州嚴程到須早(蘇曰嚴顔為左校曰乆不得江/左信息爾宜嚴程勉力早到甚)
(妙/)去秋羣胡反不得無電掃(馬曰風/激電掃)補注(希曰去秋當/是指至徳元)
(年通鑑吐蕃䧟威戎神武定戎宣威制勝金天天成等/軍石堡城百答城雕窠城在鄯廓河等州并䧟兩凉州)
(為莭度之所治不可使失故天子憂之/正後詩所謂須存武陵威郡之之意也)此行牧遺甿風
俗方再造族父領元戎(洙曰元戎/元帥也)補注(鶴曰董賢傳統/辟元戎師古曰)
(元戎大衆也族父謂杜鴻漸按本傳至徳二年為遷河/西莭度使在平兩京前今作詩却在已平兩京後故下)
(止云東郊/尚烽火)名聲閣中老奪我同官良飃飃按城堡使我
不能餐令我惡懐抱若人才思闊(饒曰若人羡/長孫侍御也)溟漲漫
絶島罇前失詩流(蘇曰房炳見嵇康歸山隂/曰今日樽前失我詩流)塞上得(一/作)
(多/)國寳皇天悲送逺(洙曰九辨皇天平分/四時竊獨悲此凛秋)雲雨白浩浩
東郊尚烽火朝野色枯槁西極柱亦傾如何正穹昊(洙/曰)
(列湯問篇折天柱又云常怒流於西極蘇曰徐貞曰/凴君寄語數執事方今天柱傾反穹昊何計以正)
　　送樊二十三侍御赴漢中判官(至徳二年作/)
　　　補注(鶴曰當是至徳二載肅宗在鳯翔故詩云/天子從北來頓兵岐梁下時未復京師又)
　　　(有兩京陷未収之句漢中唐興元府本/梁州梁葢山南西道採訪使之所治)
威弧不能弦(蘇曰司馬遷刳木為弧以威四方然弧不/能安弦自發其威安弦者人君子有道不)
(能自彰使彰名者亦人也揚/雄河東賦玃天狼之威弧)自爾無寧嵗(洙曰易弦木/為弧剡木為)
(矢弧矢之利以威天下葢取諸睽國語姜氏告於公子/曰自子之行晉無寧嵗師曰𤣥宗開元初天下富實自)
(謂四方無虞荒縱酒色武備皆弛是不能以弧矢威/天下也禄山一旦乗隙而叛自此紛亂畧無寧嵗)川
谷血横流(洙曰揚子川/谷流人之血)豺狼沸相噬(蘇曰崔甫曰干戈/未止狼虎相噬)
天子從北來(黄曰言肅宗/即位於靈武)長驅振凋敝頓兵岐梁下(洙/曰)
(肅宗理/兵鳯翔)却跨沙漠裔(師曰沙漠裔指漢中郡謂跨歴/楚漢諸州並皆整兵從帝東討)二
京陷未収四極我得制(修可曰爾雅釋地東至於秦逺/西至於邠國南至於濮㳂北至)
(於祝栗謂之四極注此四方逺極之國名歐陽曰肅宗/以太子稱尊號雖云偏據一方而四極之廣皆為總制)
(何命而/不從乎)補注(希曰漢禮樂志四極爰轃師古曰四方極/逺之處也爾雅東至秦逺西至邠國南至)
(濮㳂北至祝/栗謂之四極)蕭索(一作/瑟)漢水清緬通淮湖稅使者紛星
散(洙曰古詩星/使日夜馳)王綱尚旒綴(洙曰長發詩為下國綴旒/又公羊傳君若贅旒然泰)
(伯曰言其危/而欲絶也)南伯從事賢君行立談際(趙曰南伯指言/漢中主將也從)
(事指言樊為判官也言南伯與/從事俱賢相投在立談間耳)生知七曜歴(洙曰月令/命太史司)
(天歴候日月星辰七曜為經二十八宿為紀修可曰北/史劉焯博學洽聞如九章算術周髀十曜書莫不覈其)
(本根窮/其秘要)手畫三軍勢(洙曰馬援於帝前聚米為山谷指/畫形勢開示衆軍所從道徑徃來)
(曲折昭然可曉帝曰虜在吾目中矣定功曰張安丗子/千秋與霍光子禹俱撃烏桓還詔大將軍光問千秋鬭)
(戰方畧山川形勢口對兵事畫成地圖無所忘失師曰/漢中係荆湖南路南伯言南方諸侯之長從事乃幕府)
(属内官也南伯從事賢謂樊侍御之賢為漢中荆判官/謀事有成功只在立談之間可収其功生知七曜手畫)
(三軍葢知天/文與地理也)氷雪凈聦明雷霆走精銳幕府輟諫官朝
廷無此例至尊方旰食(洙曰左傳伍奢曰楚君/大夫其旰食乎旰晏也)仗爾布
嘉惠補闕暮徴入柱史晨征憇(注曰老耼/為柱下史)補注(鶴曰謂/樊以侍)
(御史為判官同御史在殿柱之間亦謂之柱下史秦改/為侍御史張蒼自秦時為御史主柱下方書即其任也)
正當艱難時(洙曰天歩艱難蘇曰吳起正當艱難之際/舉兵深入唯慮糧不繼陷彼逆計更宜度)
(而行/之)實籍長乆(一作/大)計回風吹獨樹(趙曰周王褒送葬/詩平原㸔獨樹皇)
(亭望列亭又庾信/詩回風即送師)白日照執袂慟哭蒼烟根山門萬重
閉居人莽牢落逰子方迢遰(音/弟)徘徊悲生離(洙曰九章/悲莫悲兮)
(生别/離)局促老一世(洙曰古詩螅蟀相局促夢符曰前漢/灌夫傳上怒内史曰公平生數言魏)
(其武安長短今日廷/論局促效轅下駒)陶唐歌遺民(洙曰左傳吳季札聞/唐之歌曰思深哉其)
(有陶唐氏/之遺民乎)後漢更列(一作/别)帝恨無匡復姿(一作/資)聊欲從
此逝(洙曰吾亦從此逝矣師曰唐繼堯後故云有陶唐/之遺民亦若孟子云其故家遺俗流風善政猶有)
(存者漢承文景之餘澤遭王莽簒奪不失其天下光武/因民謳吟思漢遂建中興之業肅宗亦然故云後漢列)
(帝甫自恨當艱難日無匡復之才以佐天子但/從此長徃山林因勉樊生當努力以贊中興云)
　　送從弟亞赴安西判官(至徳二年作/)
　　　(洙曰一云河西鮑曰亞字次公肅宗在靈武上/書論當丗事擢校書郎杜鴻漸莭度河西奏署)
　　　(幕府故云舍弟草/中來蒼然請論事)補注(鶴曰詩有須存武威郡/之句當是河西判官梁)
　　　(權道編在至徳二年鳯翔作按詩云/宗廟尚成灰是時京師猶未復也)
南風作秋聲(蘇曰王澄曉來南風漸作秋聲故山杞菊/苗吾當從事於斯矣師曰南風生養之風)
(今作秋聲殺氣盛也時禄山反河北二十四郡皆/䧟没於賊安得隂陽調和南風作秋聲葢有田也)殺氣
薄炎熾(洙曰南風作秋聲言/當生育而有肅殺聲)盛夏鷹隼撃(洙曰月令立/秋之日鷹隼)
(乃/撃)時危異人至令弟草中來蒼然請論事詔書引上殿
奮舌動天意(洙曰動天意言君意為之回動/也蘇曰李斯奮三寸舌取富貴)兵法五十
家爾腹為篋笥(洙曰兵法見漢藝文志邉韶腹便便五/經笥蘇曰張敞聴郝焜說書從容語左)
(右曰萬巻書郝腹/為箧笥収貯乎)應對如轉丸(洙曰漢祖從諫若轉圜/修可曰開元遺事張九)
(齡每與賔客議論㴞㴞不竭/如下坂走丸人服其俊辯)踈通略文字經綸皆新語
(洙曰如屯卦君子以/經綸陸賈造新語)足以正神器(蘇曰李斯扶正/神器四海懽心)宗廟
尚為灰君臣俱(一作/皆)下淚(洙曰九廟為/賊所焚也)崆峒地無軸補
注(鶴曰崆峒隴右山名清海即哥舒翰築/應龍城處皆河西莭度統之說見後注)清海天軒輊
(洙曰言天地未安也鄭曰輊乍利切車後傾曰軒前傾/曰輊夢符曰後馬援夫居前不能令人輊居後不能令)
(人軒注軒/輊輕車也)西極最瘡痍(趙曰季布傳/瘡痍未瘳)連山暗烽燧(彥輔/曰唐)
(六典云唐鎮戍烽候所至大約相去三十里其逼邊者/築城以致之其放烟一炬二炬三炬四炬者每日初夜)
(舉一炬謂之平安火餘則隨賊多少而為差程曰光武/紀修烽炬注云前書音義曰邊方捕警急作土臺臺上)
(作桔橰頭上兠笭以薪草置其中常低之有㓂即然火/舉之以相告曰烽又多積薪㓂至即燔之望其烟曰燧)
(晝則燔燧/夜則舉烽)帝曰大布衣(魯曰左傳衛文/公大布之衣)藉卿佐元帥坐
㸔清流沙(洙曰書曰/被於流沙)所以子奉使歸當再前席(洙曰文/帝前席)
(賈/生)適逺非厯試(洙曰舜歴/試諸艱)須存武威郡為書長乆利孤
峯石戴驛快馬金纒轡黄羊飫不羶蘆酒多還醉踴躍
常人情慘澹苦士志安邊敵何有反正計始遂(洙曰唐/書天子)
(反/正)補注(希曰漢髙祖紀羣臣曰帝起微細撥亂/丗反之正師古注反還也還之正道)吾聞駕
鼔車(洙曰漢文以千里馬駕鼓車修可曰後漢循吏傳/建武十三年異國有獻名馬日行千里詔以馬駕)
(鼓車孝文止卻千里/馬無駕鼔車之說)不合用騏驥龍吟迴其頭夾輔待
所致(洙曰左傳/夾輔周室)
　　送韋十六評事充同谷防禦判官(至徳二年作/)
　　　(洙日安禄山大亂甫與韋宙同陷賊後皆遁歸/行在鮑曰註以為宙宙乃舟之子仕宣宗時非)
　　　(此所送/人也)補注(鶴曰至徳二年作故詩云今歸/行在所又云鑾輿駐鳯翔也)
昔没賊中時潛與子同遊今歸行在所(洙曰天子行幸/所在曰行在)
王事有去留(洙曰詩王/事靡盬)偪側兵馬間(洙曰偪側見上鄭/曰偪彼側切廹也)
(亦作/逼)主憂急良籌(洙曰史范睢/云主憂臣辱)子雖軀幹小(趙曰劉曜/詩陳安于)
(壠城安死人謡曰壠城徤兒/有陳安軀幹雖小腹中寛)老(一作/志)氣横九州補注(希/曰)
(北山移文/霜氣横秋)挺身艱難際張目視冦讎(修可曰摘用孟子/曰視君如冦讎)
朝廷壯其節奉詔令叅謀鑾輿駐鳯翔同谷為咽喉(洙/曰)
(西都賦乗鑾輿鳯翔府/扶風郡同谷郡今成州)西扼弱水道(洙曰禹貢弱水既/西孝祥曰十州記)
(云鳯麟洲在西海之/中四靣有弱水遶之)南鎭枹罕陬(洙曰一作氐𦍑陬唐/安鄉郡河州理枹罕)
(縣枹罕故羌侯邑枹/音孚本枹鼓字也)補注(希曰唐志云安昌郡本枹罕/郡又有枹罕縣在隴右道與)
(弱水同道所謂大川河/洮弱羌休屠之澤也)此邦承平日剽劫吏所羞(洙曰/漢地)
(理志推剽掘冡師古曰/推殺人而剽刼之也)况乃胡未㓕控帶莽悠悠府中
韋使君道足示懐柔令姪才俊茂二美又何求受詞太
白脚(洙曰太白山在武功縣南去長安三百里十朋曰/録異記金星之精墜於終南號為太白其精化為)
(白石狀如美玉常有紫氣覆之泰伯曰地圖記曰太白/山甚髙上常積雪無草木半山有雲如瀑布則澍雨人)
(常候騐如/離畢焉)走馬仇池頭(洙曰成州上禄縣有仇池也晉/永嘉末為氐羌文茂所據歐陽)
(曰三秦記曰仇池山上廣百頃平如砥其南北有山路/東西懸絶百仭一夫守道萬夫莫向山勢自然有樓櫓)
(却敵之狀上有崗阜泉源史記謂秦得百二之固也馬/曰南史武興國本仇池楊難當自立為秦王本朝同州)
(河地乃/故地也)補注(希曰後漢書云氐人所居也方百頃四面/斗絶其山下石上玉形如覆壺在今成州)
(上禄/縣)古色沙土裂(洙曰色一作邑前書音義/曰沙土曰漠即今磧也)積隂霜雪
稠(洙曰一作積/雪隂雲稠)羌父豪猪靴羌兒青兕裘(趙曰宋玉招/魂君王親發)
(兮憚/青兕)吹角向月窟(洙曰顔延年歌月毳來賔毳窟也月/窟西極長楊賦西壓月窟泰伯曰樂)
(録曰蚩尤率魑魅與黄帝戰於涿/鹿帝乃命吹角為龍鳴以禦之)蒼山旌斾愁鳥驚出
死樹(趙曰吳平為句章州門前忽生一枝青桐樹上有/歌謡之聲平惡而斫之平隨軍北虜首尾三年死)
(樹歘自還立於故根上樹巔空中歌曰死樹今更/青吳平尋當歸故公詩又曰百年死樹中琴瑟)龍怒
㧞老湫(洙曰湫水在涇州界興雲雨土俗亢旱每於此/求之相傳云龍之所代也天下山川隈曲有之)
古來無人境今代横戈矛(修可曰孫興公天台賦序卒/踐無人之境蘇曰范蠡今日)
(横戈簇矛相持之場/皆古來無人之境)傷哉文儒士憤激馳林丘中原正
格鬭(洙曰相抱而殺之曰格蘇曰宋玉見襄王曰方今/强秦恣横六邦鼎沸韓魏蜂起中原格鬭不息願)
(王練兵訓士待其不虞王善之趙曰陳/林飲馬長城窟行云男兒寕當格鬭死)後㑹何縁由百
年賦命定豈料沉與浮且復戀良友握手歩道周(魯曰/詩有)
(杖之杜生於道周釋文周曲也/韓詩石也師曰道周即道邊也)論兵逺壑淨亦可縱㝠
搜(師曰冥搜/即搜吟也)題詩得秀句(蘇曰陸士龍題詩對/南山日晩得秀色)札翰時
相投
　　送李校書二十六韻(乾元元年作/)
　　　(鮑曰李舟也國史補言舟好事與妹書曰釋迦/生中國設教如周孔周孔生西方設教如釋迦)
　　　(天堂無則巳有則君子生地獄無則巳/有則小人入則其人可知公固極稱道)補注(鶴/曰)
　　　(按唐宰相丗系表李舟字公受為䖍州刺史隴/西縣男今詩云乾元元年春萬姓始安宅當是)
　　　(其年在諫/省時作)
代北有豪鷹(師曰大/鷹也)生子毛盡赤(趙曰譬/李舟也)渥洼騏驥兒
(一作種趙曰東方朔曰/騏驥緑耳天下良馬也)尤異是龍脊(一作虎趙曰爾/雅曰騮馬黄脊)李
舟名父子清峻流輩伯人間好妙年不必須白晳(趙曰/左昭)
(二十六年冉豎曰/有君子白晳鬚)十五富文史十八足賔客十九授校
書二十聲輝(一作/燀)赫衆中每一見使我潛動魄自恐二
男兒辛勤養無益(秦曰二子一曰宗文一曰宗武/甫既羡李舟自愧子不若故云)乾元
元(一作/二)年春萬姓始安宅(洙曰乾元肅宗年號収復京/師民始安居蘇曰張湯萬姓)
(蘇息始/安厥宅)補注(鶴曰肅宗以至徳二年十月癸亥至靈武/乾元元年安慶緒將元皓且降免䧟賊州)
(三嵗稅天下非租庸無輒役/使萬姓安宅當止是元年)舟也衣綵衣(趙曰列女傳/老萊子孝養)
(二親著五色綵衣/卧地為小兒啼)告我欲逺適倚門固有望歛衽就行
役(洙曰詩父曰嗟予子行役趙曰戰國策齊王孫賈之/母謂賈曰汝朝出而晚來則吾倚門而望汝暮出而)
(不還則吾倚閭而望馬曰陶/淵明勸農四言云敢不歛衽)南登吟白華(洙曰白華孝/子之潔白也)
巳見楚山碧(蘇曰景差至蒲騷見宋玉曰不意重見故/人慰此去國戀王之心昨到夢澤喜見楚)
(山之碧眼力頓明今又/㑹故人閉目心足矣)藹藹咸陽都冠葢日雲積(洙曰/張景)
(陽藹藹言氣象咸陽古雍郡也/冠葢士大夫也雲積言其多也)何時太夫人(洙曰文帝/紀列侯妻)
(稱夫人列侯死子復為/列侯乃得稱太夫人)堂上㑹親戚(洙曰潘安仁閑居/賦太夫人在也)
汝翁草明光(洙曰漢武帝紀太初四年秋起明光宮凡/掌制誥文字謂之視草趙曰後漢尚書郎)
(直宿於建禮門奏事明光殿下筆為詔誥出語為誥令/在唐則中書舍人也晁曰凡掌制誥必有草故為之起)
(草/)補注(鶴曰按丗系表則汝翁當是/名岑終水部郎中眉州刺史)天子正前席歸期
豈爛熳别意終感激顧我蓬屋姿(洙曰曹子建/顧念蓬室士)謬通金
門籍(洙曰謝𤣥暉出尚書省詩既通/金門籍師曰甫為拾遺故云云)小來習性懶晚節
(一作/嵗)慵轉劇每愁悔吝作如覺天地窄羡君齒髪新行
巳能夕惕(洙曰易乾卦/夕惕若厲)臨岐意頗切對酒不能喫(修可/曰李)
(陵詩對酒/不能酬)迴身視緑野慘澹如荒澤老鴈忍春飢哀號
待枯麥(趙曰漢時謡大/麥青青小麥枯)時哉髙飛燕絢練新羽翮(洙曰/老鴈)
(甫自喻也時燕喻李校書趙曰頳白馬/賦云别輩超羣絢練􁑢絶注絢練疾也)長雲濕褒斜(洙/曰)
(西都賦右界褒斜隴首之險修可曰後漢順帝罷子午/道通褒斜路褒斜谷名南谷名褒北谷名斜首尾七百)
(里鄭子真所耕在/此谷口斜余遮切)漢水饒巨石補注(希曰魏石門銘云/皇魏正始元年漢)
(中獻褒斜地三秦記云褒斜漢中谷禹貢注漢水出於/漾漾水東南流為沔水至漢中東流為漢兹同褒斜言)
(之殆是舟/徃山南云)無令軒車遲(洙曰古詩思君令/人老軒車來何遲)衰疾悲宿昔
(師曰甫與舟有宿昔之懽况當老而有此/别儻或來遲無以慰衰疾寕免悲思之乎)
　　洗兵馬(乾元二年作/)
　　　(洙曰収/京後作)補注(鶴曰此詩當是乾元二年春作末/云田家望望惜雨乾葢二年春無)
　　　(雨也梁權道編/在元年恐非)
中興諸將収山東(趙曰山東河北也安禄山反先䧟河/北諸郡至二京已復慶緒奔於河北)
(之後史思明等降而/諸郡盡復故曰中興)㨗書夜報清晝同河廣傳聞一葦
過(洙曰衛詩誰謂/河廣一葦杭之)胡危命在破竹中(洙曰晉杜預傳今/兵威巳振譬如破)
(竹數莭之後迎刃而/觧無復著手處也)秪殘鄴城不日得補注(希曰河廣/指衛州謂)
(子儀破賊十萬於衛州獲安慶緒弟慶和進攻衛州/崔光逺㧞魏州是時相州未復所以有不日得之句)獨
任朔方無限功(趙曰指言郭子儀也素為/朔方莭度使時專任子儀)京師皆騎汗
血馬(趙曰汗血馬出大宛葢胡馬也皆/騎汗血馬以言回紇騎胡馬之多)回紇餧肉蒲萄
宮(沈曰餧肉出張耳傳如以肉餧虎何益則視回紇為/虎以言强暴為患也孝祥曰蒲萄宮見景龍文館記)
(云中宮召近臣晏東蒲萄/園奏以宮樂謂此園耳)補注(希曰大宛馬皆汗血其/先天馬子也又前漢禮)
(樂志天馬歌云霑赤汗又北史遮逸國獻汗血馬又回/紇謂至徳初葉䕶太子率兵四千助國討賊葉䕶入見)
(宴賜加等按唐志注/華原縣有蒲萄園宮)巳喜皇恩清海岱(洙曰禹貢海/岱惟青州)常
思仙仗過崆峒(洙曰王元長策崆峒有順風之請廣成/子在崆峒山黄帝順下風膝行進而問)
(道/)三年笛裏闗山月(黄曰臨風對月足快人/意闗山者家鄉所在也)萬國兵前
草木風(修可曰周王褒燕歌行云無復漢地闗山月唯/有漠北薊城雲蘇曰趙肅萬國兵革振動如雄)
(風之偃草木/其悲聲非一)成王功大心轉小(鮑曰乾元元年/徙封俶為成王)郭相謀
深古來少(洙曰郭/子儀也)司徒清鑒懸明鏡(洙曰言/李光弼)尚書氣與
秋天杳(洙曰指言僕固懐恩蘇曰晏子歸謂諸大夫曰/司徒氣論杳若秋天明月誰可量其逺近髙下)
(趙曰尚書指言王思禮思禮收東京戰數有功遷兵部/尚書江子之以為房琯非是劉曰按至徳二年琯罷相)
(卒貶邠州刺史舊注作懐恩非是秦曰據本傳復兩京/懐恩雖有功止詔加鴻臚卿其後乾元二年方召入為)
(工部尚書今公詩是收復/兩京後豈即是懐恩耶)二三豪俊為時出整頓乾坤
濟時了東走無復憶鱸魚(彥輔曰張翰見秋風起乃思/吳中蓴羮鱸魚遂命駕東歸)
南飛覺有安巢鳥(洙曰古詩云越鳥巢南枝趙/曰曹孟徳詩云烏鵲南飛)青春復
隨冠冕入紫禁正耐烟花繞(趙曰乾元元年正月上皇/授皇帝以傳國璽此時衣)
(冠併入而定矣故公今詩云紫禁/紫宮之禁也葢以紫微帝座得名)鶴駕通宵鳯輦備(蒼/舒)
(曰右按漢宮闕䟽白鶴太子之所居凡人不得輒入魯/曰劉向列仙傳云王子喬周靈王太子晉也好吹笙作)
(鳯鳴七月七日於緱氏山頭乗白鶴舉手謝時人而/去故後世稱太子之駕曰鶴駕宮曰白鶴禁曰鶴禁)雞
鳴問寢龍樓曉(趙曰文王為世子鷄初鳴至寢門外問/内竪之御者曰今日安否何如無已曰)
(文選王融字元長曲水詩序曰儲后睿哲在躬出龍/樓而問竪入虎闈而齒胄注龍樓太子之門名也)補
注(希曰成紀出龍樓門張晏曰門樓/上有銅龍若白鶴飛亷之為名也)攀龍附鳯勢莫當
天下盡化為侯王(洙曰楊子攀龍鱗附鳯翼/時攀附而立功者皆有恩)汝等豈知
䝉帝力(洙曰莊子曰帝/力何有於我哉)時來不得誇身强闗中既留蕭
丞相(洙曰蕭何餉/餽糧道不絶)幕下復用張子房(洙曰髙祖曰運籌/帷幄之中吾不如)
(子/房)張公一生江海客身長九尺鬚眉蒼(蘇曰謂張鎬也/蕭嵩薦之曰用)
(則帝王師不用/則窮谷一叟耳)徴起適遇風雲㑹(洙曰二十八將論/咸能感㑹風雲)補
注(希曰陸機江籬/曰䝉被風雲㑹)扶顛始知籌䇿良(洙曰語顛/而不扶)青袍白
馬更何有(定功曰庾信哀江南賦/青袍如草白馬如練)後漢今周喜再昌寸
地尺天皆入貢補注(鶴曰法黄庭經寸/田尺宅可治生語)竒祥異瑞争來
送不知何國致白環(洙曰丘希範書白環西獻楛矢東/來丗本曰舜時西王母獻白環及)
(珮/)復道諸山得銀甕(洙曰禮運山出器車注/器車謂若銀甕用甑)隱士休歌
紫芝曲(安石曰皇甫謐髙士傳秦世道㓕徳消坑黜儒/術四皓於是退而作歌曰莫莫髙山深谷逶迤)
(曄曄紫芝可以療飢唐虞世逺吾將何歸駟馬髙葢其/憂甚大富貴之畏人兮不如貧賤之肆志乃共入商洛)
(隱地/肺山)詞人解撰河清頌(歐陽曰鮑昭元嘉中河濟俱清/當時以為羙瑞昭為河清頌趙)
(曰是嵗既收京而於七月黄河三/十里清如氷葢收京之實事也)田家望望惜雨乾補
注(希曰按史乾元二年/春旱乃作此詩云耳)布榖處處催春種(洙曰布榖/鳴鳩也)淇
上健兒歸莫懶(晁曰時思明餘黨未殄故衛相等/州尚留兵屯故有淇上健兒之句)城南
思婦愁多夢(洙曰東山詩/婦嘆於室)安得壯士挽天河(洙曰梁沈/約詩安得)
(壯士馳奔波蘇曰蜀相劉文静曰方今鼎足宇宙鑊居/黎氓烏得五丁壯士挽回天河洗滌天下之甲兵車書)
(一同凶器長不用皇天后土豈/不知區區之誠哉孔明賢之)淨洗甲兵長不用(洙曰/武王)
(伐紂大/雨洗兵)
　　早秋苦熱堆案相仍(乾元元年作/)
　　　補注(鶴曰嵇康與山濤書人間多事堆案盈几/按公乾元元年從左拾遺移華州掾故文)
　　　(集有乾元元年華州試進士䇿問又有乾元元/年七月為華州郭使君進滅殘㓂形勢圖狀則)
　　　(公秋初在華州明矣而師注魯訔年譜以是詩/為二年作梁權道以為元年作詳夜中自足蝎)
　　　(秋後轉多蠅之句殆是指當時譖/愬之人必是元年初到華州時作)
七月六日苦炎蒸(師曰至徳二載甫自賊竄歸謁帝帝/授左拾遺房琯兵敗陳濤斜帝怒甫)
(上䟽論其罪帝貶甫為華州司功即乾元元年也是年/七月任華州西北地早寒於七月六日猶苦熱故甫託)
(意以譏羣臣是時賀蘭進明/譛琯於帝併及甫甫被逐)對食暫飡還不能(趙曰蔡/琰詩曰)
(飢當食兮/不能飡)每愁(一云/常愁)夜中(一作/來)自足(一作/皆是)蝎(許竭切趙/曰蝎者螫)
(蟲中原有之南中無有韓退之謫南方及其歸/也有詩云照壁喜見蝎則每以得歸為念故喜)况乃秋
後轉多蠅束帶發狂欲大呌簿書何急來相仍(洙曰唐/書切於)
(簿書/期㑹)南望青松架短壑(趙曰江文通郊遊/詩風散松架險)安得赤脚踏
層氷(蘇曰馬融夏夜直館是夕蒸燠倍常如坐甑中謂/同舍曰安得披襟赤脚踏隂山之層氷洗滌塵熱)
(也/)
　　立秋後題(乾元二年作/)
　　　補注(鶴曰以罷官亦由人知是/乾元二年欲棄官時作)
日月不相饒(蘇曰王獻之覧鏡見髪顧兒童曰日月不/相饒村野之人二毛俱催矣汝等何不汲)
(汲為學寸隂過/而不可復得也)節叙昨夜隔𤣥蟬無停號秋燕巳如客
(蘇曰張衡旅寓洛納生計無聊有命駕之心顧/梁上燕曰秋風已至想如客興斯難乆留也)平生獨
徃願惆悵年半百補注(鶴曰乾元元年公年四十七/今云半百舉成數而言也)罷
官亦由人何事拘形役(洙曰陶淵明歸去來既自以身/為形役奚惆悵而獨悲師曰甫)
(此二篇詩作於乾元元年/至二年果棄官之秦州)
　
　
　
　
　
　
　
　
　
　
　補注杜詩巻四
欽定四庫全書
　補注杜詩巻五　　　　　宋　黄希　原本
　　　　　　　　　　　　　　黄鶴　補注
　　貽阮隱居(昉/)　(乾元元年作/)
　　　補注(鶴曰以塞上得阮生當是公自華之秦作/乾元元年秋冬間詩云褰裳踏寒雨是也)
陳留風俗衰人物世不數(所矩切洙曰晉書阮籍字嗣/宗陳留尉氏人也父􁫿魏丞)
(相掾子渾姪咸咸子瞻弟孚咸從/子脩孚族弟放放弟裕皆陳留人)補注(鶴曰陳留郡乃/汴州塞上謂秦)
(隴乃阮之所隱而陳留/即其父祖之所出也)塞上得阮生逈繼先父祖貧知
靜者性白益毛髪古(修可曰謝靈運過始寜/墅詩云還得靜者便)車馬入鄰
家蓬蒿翳環琽(洙曰江文通詩顧念張仲蔚蓬蒿滿中/園莊子庚桑楚篇鑿垣墻而殖蓬蒿記)
(儒行儒有一畝之宫環堵之/室張景陽詩環堵自摧毁)清詩近道要(趙曰傅咸贈/崔伏詩人之)
(好我贈/我清詩)識字用心苦(洙曰劉棻嘗從揚雄學作竒字劉/歆觀之泣曰空自苦宋曰昉善篆)
(𨽻故/云云)尋我草逕微褰裳踏寒雨更議居逺村避喧甘猛
虎(魯曰沈休文詩/避世非避喧)補注(希曰晉郭文少愛山水逰名山/歴華隂之崖又闢山中窮谷無)
(人之地倚木於樹箬覆於上而居焉無壁障時猛/獸為暴入室害人而文獨宿十餘年卒無患害)足明
箕潁客榮貴如糞土(洙曰陸士衡云徐翰少無宦情有/箕潁之心晉語玉帛猶糞土也愛)
(惜糞土以毁五常無乃不可乎箕山名潁水名許由巢/父隱處也師曰識字用心苦時昉踏雨尋訪甫議欲逺)
(引深遁謝絶當世不接喧囂雖餧猛虎所甘心也/甫謂其真有箕山潁水之節視榮貴如糞土然)
　　遣興三首(乾元二年作/)
　　　補注(鶴曰塞上指秦州以鄴中事反覆死人積/如邱豐年孰云遲甘澤不在早當是乾元)
　　　(二年秦/州作)
下馬古戰場四顧但茫然(洙曰蘇子卿行役在戰場蘇/曰徐昕過洛汭無復見當日)
(五侯第宅馳馬/四顧茫然嘆息)風悲浮雲去黄葉墜我前朽骨穴螻蟻
(洙曰老子其人巳死其骨巳朽陸機挽歌豐肌饗螻蟻/修可曰莊子在上為烏鳶食在下為螻蟻食舊注引陸)
(士衡詩盖/出於此)又為蔓草纒(洙曰江淹恨賦試望平/原蔓草縈骨拱木斂魂)故老行
嘆息今人尚開邊(洙曰嚴助傳武帝時征伐四夷開置/邊郡蘇曰秦彭過五原見白骨蔽野)
(駐馬嗟嘆久之曰今人不能艾民瘡痍/尚思興師開邊豈不憫黎民之性命乎)漢虜互勝負封
疆不常全(洙曰霍去病云漢匈奴相紛拏殺傷/失當秦曰孫子一勝一負兵家常事)安得亷
恥(一作/頗)將三軍同晏眠(師曰肅宗巳平祿山思明猶據/鄴甫意欲專事鄴城奈何肉食)
(者謀不臧尚與吐蕃再戰故甫欲得亷頗不邀/功之將唯務安邊與三軍晏眠不生事可矣)
高秋登塞(一作/寒)山南望馬邑州(洙曰前漢地理志馬邑/屬雁門郡晉太康地記)
(秦時建此城輒崩不成有馬周旋馳走反覆父老異之/因依以築城遂名為馬邑韓安國傳匈奴來請和親大)
(行王恢議撃上以恢議隂使馬邑豪聶翁壹為間亡入/匈奴謂單于曰云云於是單于穿塞將十萬騎入武州)
(塞當是時漢伏兵三十餘萬匿/馬邑旁谷中單于覺之還去)補注(鶴曰舊注謂馬邑/州屬代州盖引前)
(漢志而唐志代州雁門郡却不言而於成州謂有靜戎/軍寳應元年徙馬邑州於鹽井城置代屬河東而成屬)
(隴右而徙置如此何也又唐地理志羈縻州内有馬邑/州屬𨽻秦州開元十七年置在秦成二州山谷間寶應)
(元年徙於成之鹽井故城此詩/作於乾元二年則在秦成間)降虜東擊胡壯健盡不
留(洙曰時囘紇助順收復京師遂進收東都蘇曰匈奴/冦邊韓安國悉師向北少年拒敵惟老弱留守城邑)
穹廬莽牢落(洙曰匈奴傳匈奴父子同穹廬卧師古/曰穹廬游帳也其形穹隆故曰穹廬)上
有行雲愁老弱哭道路願聞甲兵休(洙曰賈捐之傳朱/崖反發兵撃之諸)
(縣更叛連年不定上與有司議大發軍捐之建議以為/不可曰當此之時冦賊並起軍旅數發父戰死于前子)
(鬭傷于後女子乗亭障孤兒號道路老母寡婦塗泣巷/哭上以問丞相于定國對以闗東困乏民難揺動捐之)
(議是上/遂從之)鄴中事反覆死人積如丘(洙曰事反覆一云何/蕭條憶昔詩云鄴城)
(反覆不足怪蘇曰馬良曰連年兵火尸積如丘趙曰两/京雖復平矣而賊猶保相州既圍復觧則士卒傷死可)
(知矣鄴中/乃相州也)補注(鶴曰通鑑乾元元年安慶緒北走其王/􁀙字文寛皆殺其使者來降慶緖使其)
(将蔡希徳安太清㧞之生擒咼于鄴市凡有謀歸者皆/誅及種族乃至部曲連㘴死者甚衆又慶緖走子儀等)
(追之至鄴慶緖又敗前後斬首三萬級慶緖入城固守/求救於史思明思明乗崔光逺初至魏州引兵大下陷)
(魏所殺三/萬人故云)諸將已茅土載驅誰與謀(洙曰李陵與蘓武/書陵為足下當享)
(茅土之荐䇿文鍚君𤣥土首以白茅師曰鄴中叛服不/常人死如丘山万一有變諸將已冨貴各顧私家誰與)
(國家謀事哉此/甫為朝廷憂也)補注(希曰已茅土不謂李郭皆封王如/封朔方大將軍孫守亮等九人為)
(異姓王李商臣等十/三人為同姓王是也)
豐年孰云遲甘澤不在早(洙曰陸機雲賦甘澤霶霈曹/子建詩良田無晚嵗膏澤多)
(豐/年)耕田秋雨足補注(鶴曰按史乾元二年春旱故云甘/澤不在早是年秋雨足而禾黍茂)
(故因以喻當時衡州之士/此詩當是其年秋晚作)禾黍已映道(蘇曰趙益云桑/麻蔽天禾黍映)
(壟/)春苖九月交顔色同日老勸汝衡門士(時可曰詩衡/門之下可以)
(棲遲注横木為門/盖貧者之居也)勿悲尚枯槁(洙曰莊子/枯槁之士)時來展材力
先後無醜好(師曰此喻衡茅之士乆困一旦遇時立功/以取富貴安問其先後之不同邪甫意勉)
(乆困之士譏驟進/立功者不足為貴)但訝鹿皮翁忘機對芳草(洙曰列仙/傳鹿皮翁)
(者菑川人也少為府小吏機巧舉手能成器械岑山上/有神衆人不能至也小吏白府君請木工斧斤三十人)
(作轉輪懸閣意思叢生數十日梯道/四門成上其巔作茅舍自止其傍)
　　昔遊(乾元二年作/)
　　　補注(鶴曰此詩殆是記昔時遊齊宋中之事中/云胡為客關塞道意乆衰薄當在乾元二)
　　　(年秦州作雖云在秦州作/意是紀昨遊王屋語也)
昔謁華盖君緑袍崑玉脚人棺已上天白日亦寂寞(洙/曰)
(後漢方術傳王喬為葉令後天下玉棺于堂前吏人推/排終不揺動喬曰天帝獨召我邪乃沭浴服飾寝其中)
(盖便立覆宿昔葬于城西其夕縣車牛皆流汗/喘乏而人旡知者百姓乃為立廟號葉君祠)暮升艮岑
頂(洙曰艮岑東/北之岑也)巾儿猶未却弟子四五人入来淚俱落
余時遊名山發軔在遠壑(洙曰離騷朝發軔于蒼/梧又朝發軔于天津)良覿
違夙願(洙曰謝靈運詩/引領冀良覿)含淒向寥廓林昏罷幽磬竟夜
伏石閣王喬下天壇微月映皓鶴(洙曰嵇康琴賦王喬/披雲而下墜天台賦)
(王喬控鶴以冲天王喬傳或云即古仙人王子喬也劉/向列仙傳王子喬周靈王太子晉也好吹笙作鳯鳴逰)
(伊洛間道士浮丘公接上山三十餘年後來於山上告/栢梁曰告我家七月七日待我緱氏山頭果乗白鶴駐)
(山頭望之不得到/舉手謝時人而去)補注(鶴曰天壇山/名在河南府)晨溪嚮虛駃(鄭曰/苦夬)
(切駃馬日/行千里)歸徑行已昨豈辭青鞋胝(趙曰青鞋山行之/具胝足病也荘子)
(手足/胼胝)悵望金七藥東䝉赴舊隱(洙曰束䝉山名昔者/先王以為東䝉主)補
注(希曰䝉山在沂州髙士傳老萊子隱居于䝉山/之陽禹貢䝉羽其藝是也瀕東海故曰東䝉)尚憶
同志樂伏事董先生(洙曰董先生董京威也行吟常宿/白社之中時乞市肆得碎繒結以)
(自/覆)於今獨蕭索胡為客闗塞道意乆衰薄(蘇曰呉持道/意乆不怡神)
(氣覺/衰歇)妻子亦何人丹砂負前諾(洙曰晉葛洪求勾/漏令以錬丹砂)雖悲
髪鬒變(洙曰一云鬢髪變謝𤣥暉詩有情知望卿誰能/鬒不變詩鬒髪如雲趙曰髪之黒者曰鬒鬒髪)
(變言變而/為白也)未憂筋力弱杖藜望清秋有興入廬霍(洙曰/杖一)
(作扶一云衡謝靈運詩游當游羅浮行必息廬/霍江淹擬靈運詩平明登雲峯杳與廬霍絶)補注(希/曰)
(廬山在九江霍山在衡陽爾雅霍山為南岳釋曰南方/在霍霍之義䕶也言太陽用事䕶養萬物也又云衡山)
(一名霍言萬物霍然大也衡/之與霍一山而有二名)
　　幽人(乾元二年作/)
　　　(洙曰易履卦履道坦坦幽人貞/吉又陸士衡詩幽人在浚谷)補注(鶴曰以五/湖復浩蕩)
　　　(嵗事有餘悲意是大歴三年出峡嵗晚至岳陽/作舊編在秦州詩内公在秦止數月以乾元二)
　　　(年十月復秦州入同谷嵗暮入蜀若/在秦作不應有嵗暮有餘悲之句)
孤雲亦羣遊神物有所歸(洙曰有一作識陶淵明詠貧/士詩萬族各有託孤雲獨先)
(依/)麟鳯在赤霄何當一來儀(洙曰書鳯凰來儀漢書麟/鳯在郊藪張協七命掛歸)
(翮于赤霄之表趙曰張茂先鷦鷯賦序彼鷲鶚鵾鴻或/凌赤霄之際則鳯言赤霄宜矣然麟亦謂之在赤霄學)
(者多疑之殊不知徐陵之生寳誌曰此兒/天上石麒麟自天而降亦宜在赤霄矣)往與惠詢輩
中年滄洲期(歐曰惠詢輩謂惠逺許詢也修/可曰海中十洲其一曰滄洲)補注(希曰/歐注)
(以為惠遠許詢為惠詢師注以惠昭詢珏為惠詢雖未/能辨然詩言蓬萊池扶桑日與夫把東皇衣皆是言東)
(遊時恐惠逺/許詢之説非)天髙無消息棄我忽若遺(洙曰詩谷風將/安將樂棄予如)
(遺郭㤗機衣工秉/刀尺棄我忽若遺)内懼非道流幽人見瑕疵(洙曰僖七/年傳不汝)
(瑕/疵)洪濤隠語笑(洙曰曺植汎舟越洪濤晉王/凝之風賦驅東極之洪濤)鼓枻蓬莱
池(洙曰孫楚賦舟人鼔枻而揚波史漁父鼓枻而去蘇/曰方鰥曰吾將吞嚥日月光華鼓枻遊蓬萊酌天醴)
(𤣥漿還源仄腦為世外人/青衫木版非吾所好也)補注(希曰子虚賦楊旌枻張/楫曰枻柁也師古曰枻)
(音/曵)崔嵬扶桑日(洙曰山海經曰日出暘/谷浴于咸池拂于扶桑)照耀珊瑚枝(洙/曰)
(梁元帝馬詩照耀珊瑚鞭趙曰珊瑚出/于海底石上有五色故曰所以照耀)風㠶倚翠蓋暮
把東皇衣(洙曰屈平九歌有東皇大一/張平子東京賦翠羽之髙蓋)嚥漱元和津(洙/曰)
(天台賦漱以華池之泉孝祥曰黄庭經曰口為玉池太/和官漱咽靈液灾不于注云口中液水為玉津又中皇)
(經曰但服元和除五榖必獲寥天/得其籙注云服元和謂咽津液)所思烟霞㣲知名未
足稱局促商山芝(定功曰皇甫謐髙士傳四皓作歌曰/莫莫髙山深谷逶迤曄曄紫芝可以)
(療飢修可曰漢武帝/曰局促效轅下駒)五湖復浩蕩嵗暮有餘悲(洙曰張/景陽詩)
(嵗暮懐百憂師曰幽人乃幽隱之士按唐史拾遺惠昭/荀珏與甫友善常以詩相唱酬甫此詩思之故以二子)
(自為幽人取易幽人貞吉之義神物龍也龍翔而雲從/喻聖人出而賢人應之鳯之為物有道則見今雲未遇)
(神龍鳯不遇有道之世雲則無所歸鳯則不來儀是以/賢人幽隠此其時也海上有十洲乃神仙所居滄洲是)
(其一也甫往與二子約中年功名成遂為滄洲之逰自/别以來悄無消息殆恐二子以予信道不篤見疵於予)
(是以棄我若遺而無所思也自洪濤隱語笑以下皆叙/滄洲之興甫意謂若與惠詢輩遊滄洲則必鼓枻以拂)
(扶桑之日映照珊瑚之枝順風掛帆輕倚翠盖挹東皇/漱元氣隱於煙霞之表雖功名赫赫未足為稱雖四皓)
(歌紫芝猶為局促奈何言不相副今復飄泛五湖尚/為羈旅况年以衰暮將與物化豈不為之悲傷乎)
　　佳人(乾元二年作/)
　　　(師曰詩簡兮刺不用賢云彼美人兮西方之人/兮盖言賢者有佳美之徳此詩亦以佳人喻賢)
　　　(者若用新進少年至於踈棄舊臣甫寓意/有此作非獨為佳人之什讀者可以意㑹)補注
　　　(鶴曰此詩乾元二年在秦州作甫自/謂也亦以傷闗中亂後老臣凋喪也)
絶代有佳人(洙曰李延年歌曰北方/有佳人絶代而特立)幽居在空(一作/山)谷
(洙曰詩皎皎白/駒在彼空谷)自云良家子(洙曰趙充國傳/六郡良家子)零落依草
木補注(希曰阮嗣宗詩零落從此始魏/文帝書曰數年之間零落殆盡)關中昔喪敗(一/云)
(喪/亂)兄弟遭殺戮官髙何足論不得収骨肉(蘇曰崔𢎞磔/於市骨肉不)
(得収/𦵏)補注(希曰前漢韓延壽傳民有骨肉争訟南史王/懿傳北土重同姓謂之骨肉有遠來相投者)
(莫不竭力營贍續漢書冬/十月骨肉合飲食於祖廟)世情惡衰歇萬事隨轉燭(蘇/曰)
(徐邈萬事興衰轉/燭相似何必計較)夫壻輕薄兒(洙曰沈休文詩/長安輕薄皃)新人美
如玉(洙曰一云已如玉古詩燕/趙多佳人美者顔如玉)合昏尚知時(定功曰本/草云合歡)
(即夜合也人家多植庭除間一名合昏陳藏器曰其/葉至昏即合故曰合昏趙曰佳人自怨之辭言物)
(之有合有偶而人之不若也天覺曰周處風土記云合/昏槿也孝祥曰陸倕刻漏銘曰合昏暮捲蓂莢朝開)
鴛鴦不獨宿(洙曰詩鴛鴦于飛鄭氏婚禮謁文賛曰鴛/鴦鳥雌雄相類飛止相隨趙曰崔豹古今)
(注曰鴛鴦鳬類也雌雄未嘗相離/人得其一一思而死故謂之匹鳥)但見新人笑那聞舊
人哭(趙曰李白亦云新人如花/雖可寵  人似玉猶來重)在山泉水清出山泉水
濁(趙曰此佳人怨夫之辭逸曰晉孫綽蘭亭詩序曰古/人以水喻性有㫖哉斯談非以澄之則清混之則濁)
(耶情因所習而遷移/物因所遇而感興)侍婢賣珠迴(洙曰東方朔傳董/偃母以賣珠為事)牽
蘿補茅屋(蘇曰陶宏景山居賦采芝蕈為盤蔬牽藤蘿/補嵓屋景差山齋云牽蘿遮壊籬挽葛補漏)
(茅/)摘花不挿髪(修可曰一作髻以/言其不事妝飾也)采栢動盈掬(洙曰詩/終朝采)
(緑不盈一掬蘇曰胡彛隠居衡山采栢子/食年踰百嵗面類如兒童少壮追奔不及)天寒翠袖薄
日暮倚脩竹(趙曰上句言天色已寒而翠袖尚薄下句/則所思逺矣師曰栢與竹嵗寒不改其操)
(亦猶君子見逐于君而吾操守終/無改易此所以為忠臣貞婦也)
　　赤谷西崦人家(乾元二年作/)
　　　(崦衣檢切師曰按地理志秦州有崦嵫山在赤/谷之西曺操與劉備戰于此谷川水為之丹因)
　　　(號曰赤谷甫乾元元年貶華州司功屬闗輔飢/亂乾元二年遂棄官之秦州宿于赤谷西崦人)
　　　(家因有/此作)補注(鶴曰按伊州納職縣亦有赤谷雖/非此謾記隴有二赤谷乾元二年)
　　　(在秦/州作)
躋險不自安(洙曰安一作喧謝靈/運詩濟險築幽居)出郊已清目溪迴日
氣暖逕轉山田熟鳥雀依茅茨(師曰言/其静也)藩籬帶松菊(師/曰)
(言其/幽也)如行武陵暮欲問桃源宿(洙曰一本作桃花陶潛/桃源記曰晉太康中武)
(陵人捕魚為業緣溪行忽逢桃林夾岸数百歩無雜木芳/華鮮羙落英繽紛漁人異之前行窮林盡見山有小口)
(髣髴有光便捨舟歩入初極狹行四五十歩忽然開朗/邑屋連接雞犬相聞男女披髮怡然自樂見漁父大驚)
(問所從來要還為設酒食云先世/避秦難率妻子來此遂與外隔絶)
　　西枝村尋置草堂地夜宿贊公土室二首
　　　補注(鶴曰贊公謫居秦州公乾元二年七月自/華之秦意欲居此故尋置草堂地西枝村)
　　　(在秦近郭有岩竇之勝杉黍之利賛甞稱之公/卒以闗輔飢棄之同谷當是其年秋晩作故詩)
　　　(有天寒日/短之句)
出郭眄細岑(眄莫甸切劉/曰眄斜視也)披榛得微路(洙曰趙景貞書/渉澤求蹊披榛)
(覔/路)溪行一流水曲折方屢渡贊公湯休徒(洙曰惠休/上人姓湯)好
静心迹素(晏曰素謂/質素也)昨枉霞上作盛論巖中趣(洙曰後/漢旌車)
(之招相望/於岩中)怡然共攜手恣意同逺歩捫蘿澁先登(洙曰/天台)
(賦攬樛木之長蘿謝/靈運詩蔓弱豈可捫)陟巘眩反顧要求陽岡暖(洙曰顔/延年詩)
(陽岡團精氣/隂谷曳煙寒)若渉隂嶺沍(洙曰左太冲詩白雲亭隂岡/丹葩曜陽林師曰山南曰陽)
(山北曰隂山南向陽故/暖山北背隂故沍寒)惆悵老大藤沉吟屈蟠樹卜居
意未展杖䇿迴且暮(洙曰左太冲詩/杖䇿招隠士)層巔(一作/天)餘落日
(洙曰謝靈運詩/築觀基層巔)草蔓已多露(洙曰盧子諒詩/凝露霑蔓草)
天寒鳥已歸(蘇曰鮑照詩天寒日已乆出/鳥自知歸又云天寒幽鳥歸)月出山更静
(洙曰山一作/人更一作已)土室延白光松門耿踈影(洙曰謝靈運詩/牽葉入松門)
躋攀倦日短語樂寄夜永(洙曰天台賦恣語樂以終日/趙曰天寒則時在冬故用日)
(短夜/永)明燃林中薪暗汲石底(一作/泉)井大師京國舊德業
天機秉補注(鶴曰贊公京中大雲寺/主謫秦州安置故云)從来支許逰(洙曰/支遁)
(字道林講維摩經遁為法師許詢為都講遁/衆謂無以歴難詢設一難以調遁不能復通)興趣江湖
逈數竒謫關塞(洙曰李廣數竒孟康曰竒隻不偶也如/淳曰數為匃奴所敗為竒不偶師古曰)
(言廣命隻不耦合孟説是矣數所角反竒居冝反黄曰/師古以數竒為命隻不耦合則數乃命數之數非䟽數)
(之數也而音所角/反盖傳印之誤也)道廣存箕潁(洙曰太丘道廣廣則難/周謝靈運云徐幹有箕)
(㯋之/心)何如戎馬間復接塵事屏(必郢/切)幽尋豈一路逺色
有諸嶺(修可曰郭璞詩色上/逺野嶺沉吟立夕陽)晨光稍曚曨(洙曰陶淵明/恨晨光之熹)
(微/)更越西南頂
　　寄贊上人(乾元二年作/)
　　　補注(鶴曰摩訶般若經何名上人佛言若菩薩/一心行阿耨菩提心不散亂是名上人増)
　　　(一經云處世有過能改者為上/人當是乾元二年在秦州作)
一昨陪鍚杖(洙曰天台賦振金䇿/之鈴鈴金䇿鍚杖也)補注(希曰梵云阿若/羅此云鍚杖經)
(云又名智杖又名徳/杖顯智信功徳本)卜鄰南山幽(洙曰左傳/唯鄰是卜)年侵腰脚
衰未便隂崖秋(趙曰晉潘岳西征賦/云眺華岳之隂崖)重岡北面起竟日
陽光留茅屋買兼土(買一/作置)斯焉心所求近聞西枝西有
谷杉黍(一作/漆)稠亭午頗和暖(洙曰天台賦羲和亭午孝/祥曰御覧載日初出曰旭)
(曰昕曰晞在午曰/亭午在未曰昧)石田又足収(夢符曰按春秋左傳呉/將伐齊子胥曰夫得志)
(於齊猶獲石田也无所用之越不為沼呉其冺矣/今云石田足収則雖无用之田猶可獲而種也)當期
塞(一作/寒)雨乾宿昔齒疾瘳徘徊虎穴上(逸曰班超云不探/虎穴焉得虎子)
面勢龍泓頭柴荆具茶茗徑路通林丘與子成二老來
往亦風流(洙曰謝靈運促装反柴荆孫綽風流為一時/冠師曰二老言太公伯夷避紂之亂故隠居)
(東海北海之濵今甫亦/避亂而卜隠居于此也)
　　太平寺泉眼(乾元二年作/)
　　　補注(鶴曰太平寺在秦州而詩云北風起/寒文當是乾元二年秋冬之交作)
招提慿髙岡(洙曰見已從招提遊注趙曰招/提佛寺也西天謂寺為招提)踈散連草
莽(洙曰景帝紀廣薦草/莽草稠曰薦深曰莽)出泉枯桞根汲引嵗月古石間
(一作/門)見海眼(趙曰成都記云石笋之下是海眼孫曰成/都府城西門外道傍有石笋蜀人言天以)
(鎮海眼此泉從石/中而出亦如海眼)天畔縈水府(歐曰小説潤州為中原/水府修可曰張賛南征)
(賦曽潭/水府)廣深丈尺間宴息敢輕侮青白二小蛇幽姿可
時覩如絲氣或上爛熳為雲雨(洙曰公羊傳曰觸石而/出膚寸而合不崇朝而)
(徧天下者太/山之雲也)山頭到山下鑿井不盡土取供十方僧香
美勝牛乳北風起寒文弱藻舒翠縷(舒一/作勝)明涵客衣浄
細蕩林影趣何當宅下流餘潤通藥圃三春濕黄精一
食生毛羽(洙曰嵇康書又聞道士遺言餌术黄精令人/乆夀意甚信之黄曰神農本草黄精乆服輕)
(身延年趙曰鑿井自山頭至山下皆石而已不能窮盡/至于土處也鑿井之難如此而得泉眼為可美佛經毎)
(以牛乳/供僧)
　　夢李白二首(大歴二年作/)
　　　補注(鶴曰梁權道因舊次編在乾元二年秦州/詩内按白乾元元年戊戌流夜郎寳應元)
　　　(年壬寅卒則此詩不應在乾元二年當是大歴/二年故公甞有詩大歴二年調玉燭𤣥元皇帝)
　　　(聖雲/孫)
死别已吞聲(洙曰鮑昭行路難/吞聲躑躅不敢言)生别常惻惻(洙曰歐陽/建惻惻心)
(中酸楚辭悲莫悲兮生别離蘇/曰馬融不忍生别我心惻惻)江南瘴癘地(洙曰劉孝/標流離大)
(海之南寄命瘴癘之地趙曰白㘴永王璘之累當誅郭/子儀請觧官贖罪詔長流夜郎㑹赦還潯陽坐事下獄)
(潯陽今之江州也/屬江南東路故云)補注(鶴曰夜郎雖在榮州在長安視/之則江南矣其囚潯陽則江南)
(郡/也)逐客無消息(魯曰李斯/為秦逐客)故人入我夢明我長相憶(洙/曰)
(樂府云夢見已在傍忽覺在他/鄉上有加飡食下有長相憶)恐非平生䰟路逺不可
測補注(希曰韓非子曰六國時張敏與髙惠二人為友/毎相憶不能得見敏便於夢中往尋但行至半)
(道即迷不知路遂囬故沈約詩夢中不識路何以/慰相思又文選樂府道逺不可思宿昔夢見之)䰟來
楓林青(洙曰阮籍詩湛湛長/江水上有楓樹林)䰟返闗塞黒今君在羅網
(蘇曰魏夀云婦人女/子一旦陷君在羅網)何以有羽翼(洙曰時白為/永王事放逐)落月滿
屋梁(洙曰宋玉神女賦若/白月初出照屋梁)猶疑照顔色(彥輔曰西清詩/話云太白歴見)
(司馬子微謝自然賀知章或以為可與神遊八極之表/或以為謫仙人其風神超邁英爽可知後世詞人狀其)
(風貌者多矣亦間於丹青見之俱不若少陵云落月滿/屋梁猶疑照顔色熟味之百世之下想見風采此與李)
(太白傳/神詩)水深波浪濶(蘇曰宋玉海水深浩波浪/廣闊非萬斛舟不可泛)無使蛟
龍得(洙曰續齊諧記屈原五月投汨羅而死楚人哀之/毎至此日祭之漢建武中長沙人歐回見一人自)
(稱三閭大夫曰吾甞見祭甚善然為蛟龍所苦今若有/惠可以棟葉塞之縳以五色絲此二物蛟龍所畏也師)
(曰蓋言南海波濤之/險恐其罹淪溺之患)補注(鶴曰舊傳太白溺於采石而/新舊史俱不及此觀此詩乃)
(是死後作故曰死别已吞聲而終云水深波浪濶無使/蛟龍得殆誠有捉月之事舊史云竟以飲酒過度醉死)
(於宣城雖隠而彰矣後篇云江湖多/風波舟楫恐失墜然則誠有是事也)
浮雲終日行(師曰楚詞云日暮碧雲合/言君昏暗為羣小所蔽也)遊子乆不至(洙/曰)
(古詩浮雲蔽白/日遊子不顧反)三夜頻夢君情親見君意告歸常局促
苦道來不易江湖多風波(一云秋/風多)舟楫恐失墜出門搔
白首(蘇曰諸葛松出門無/往還時復搔白首)若負平生志(蘇曰李常一囊/粟俸拘束塵埃)
(中負平生/山林之志)冠盖滿京華斯人獨顦顇(上昨焦下秦醉切/洙曰左太冲詩濟)
(濟京城内赫赫王侯居冠盖隂四術朱/輪竟長衢寂寂揚子宅門無卿相輿)孰云網恢恢(洙/曰)
(老子天網恢/恢踈而不漏)將老身反累(蘇曰稽昴曰吾將老/矣反為牛尾累身)千秋萬
歳名寂寞身後事(洙曰張翰曰使我有身後名不如即/時一杯酒阮籍詩千秋百嵗榮名安)
(所/之)補注(希曰此盖傷白身後惟有二孫女欲終老於青/山而僅葬東麓而已若曰江湖多風波舟楫恐)
(失墜殆/真溺矣)
　　有懷台州鄭十八司户(乾元二年作/)
　　　(洙曰䖍時坐汙/賊貶台州司户)補注(鶴曰䖍以至徳二載貶台/州是時公在諫省明年即)
　　　(有春深逐客一浮萍之詩矣此詩首云天台隔/三江末云相望無所成當是乾元二年秦華間)
　　　(作/)
天台(洙曰天/台山名)隔三江(洙曰一云江海師曰天台山在台/州三江一錢塘二楊子三呉松)
補注(希曰山海經云岷山大江所出崍山中江所出崌/山北江所出東注大江公時在秦故言天台隔三)
(江/也)風浪無晨暮鄭公縱得歸老病不識路(洙曰沈休文/夢中不識路)
(何以慰相思趙曰韓非子中事六國時張敏與髙恵為/友毎相思不能得見敏便於夣中往尋但行至半道即)
(迷不/知路)昔如水上鷗(趙曰何遜詩曰可憐/雙白鷗朝夕水上遊)今如罝中兔(洙/曰)
(詩肅肅兔罝蘇曰王瑀與弟書曰我/若罝中毚兔雖能跳躑恐未免死)補注(希曰鮑昭詩/昔如韝上鷹)
(今如檻中猿/公盖用其律)性命由他人悲辛但狂顧(蘇曰周烋悲辛/眩旋時復狂顧)
山鬼獨一脚(洙曰一足曰夔魍魉也夢符曰右/按楚詞屈原九歌章句有山鬼)蝮蛇長
如樹(洙曰招魂蝮蛇/蓁蓁雄虺九首)呼號旁孤城歳月誰與度從來遇
魑魅多為才名悞(洙曰傳文十八年舜流四㐫投諸四/裔以禦魑魅山林異氣所生為人害)
(者趙曰指言鄭公/謫為台州司户)夫子嵇阮流更被時俗惡(洙曰嵇康/書云阮嗣)
(宗為禮法之士所繩故疾之為讎蘇/曰傅休奕不才耿介多被時俗嫌惡)海隅微小吏(趙曰/言鄭)
(公反謫為/小吏也)補注(希曰台州至海近/三百里故云海隅)眼暗髪垂素(洙曰潘/安仁秋)
(興賦素髮/颯以垂領)黄㡌映青袍(洙曰一云鳩杖近青袍/師曰黄㡌乃竹籜冠)補注(希/曰)
(雋不疑傳著黄冐師/古曰冐所以覆其首)非供折腰具(洙曰陶潛焉能折腰/於閭里小兒趙曰黄)
(帽非是當/作鳩杖)平生一杯酒(洙曰沈休文詩平生少年日分/手易前期勿言一樽酒明日難)
(重/持)見我故人遇(洙曰古詩瀟/湘逢故人)相望無所成乾坤莽迴互
(洙曰言天地雖大胡/為其身若無所容乎)
　　遣興三首(乾元元年作/)
　　　補注(鶴曰梁權道編在乾元二年秦州作以客/子念故宅三年門巷空當是乾元元年在)
　　　(華州作蓋公以天寳十四載攜家避亂至乾元/元年為三年是時公之弟在東都故第二篇言)
　　　(弟末篇言洛陽/後果暫至東都)
蓬生非無根漂蕩隨髙風天寒落萬里不復歸本叢客
子念故宅三年門巷空(洙曰曹子建轉蓬離本根飄飄/隨長風何意逥飈舉吹我入雲)
(中髙髙上旡極天路安可窮顧此遊客/子捐軀逺從戎魏文帝詩客子常畏人)補注(鶴曰公以/天寳十四)
(載乙未十一月避賊往白水至乾/元二年戊戌為三周年詳見題注)悵望但烽火(洙曰匃/奴傳烽)
(火通甘/泉宫)戎車滿闗東(洙曰詩戎/車既戒)生涯能幾何常在羈旅
中
我今日夜憂諸弟各異方不知死與生何况道路長(洙/曰)
(蘓武詩良友逺别離各在天一方山海隔中州相去悠/且長古詩相去萬餘里各在天一涯道路阻且長㑹面)
(安可/知)避冦一分散飢寒永相望豈無柴門歸欲出畏虎
狼仰㸔雲中雁禽鳥亦有行(洙曰傅休奕/仰觀鴈南翔)
昔在洛陽時親友相追攀送客東郊道遨遊宿南山(洙/曰)
(張景陽詠史詩昔在西京時朝野多歡娯蕩蕩東都/門羣公祖二踈曺子建鬬雞東郊道又驅上彼南山)補
注(希曰東郊指洛陽之東/遨遊二字出馬援傳)煙塵阻長河樹羽成臯間(洙/曰)
(有瞽崇牙樹羽羽旂/也成臯在鞏洛間)補注(希曰唐志河南/府有成臯府)迴首載酒地
豈無一日還(洙曰前漢揚雄傳好事者載酒過/之陶潛親朋好事或載酒肴而往)丈夫貴
壯健慘戚非朱顔
　　遣興五首(乾元元年作/)
　　　補注(鶴曰此詩當在乾元元年作禄山前一年/死盖公以元年六月出為華州司功而是)
　　　(詩有九月猶絺綌當是其年秋作/梁權道編在乾元二年秦州詩内)
朔風飄胡鴈(師曰禄山胡人/故以胡鴈比之)慘澹帶沙礫(鄭曰浪狄切/小石也洙曰)
(鮑明逺詩朔風充/塞起沙礫自飛揚)補注(希曰世説戴道一道人善為辭/當途中逢雪人問其狀曰先集)
(其慘/澹)長林何蕭蕭(立之曰喻大材當亂/世蕭條不見用也)秋草萋更碧(洙/曰)
(古詩秋草萋已緑立之曰草喻小人/草逢秋宜凋瘁今乃萋萋而更碧)北里富薰天(洙/曰)
(左太冲北里吹笙竽大臨曰言武夫悍卒當禄山/亂而能立功取冨貴是以冨貴之勢薫炙天地)髙樓
夜吹笛焉知南隣客九月猶絺綌(洙曰精曰絺麄曰綌/君平曰隋袁充少時)
(父黨過門方冬充尚衣葛戲充曰絺兮綌兮凄其以風/充曰惟絺惟綌服之旡斁南隣之客非服絺綌而旡斁)
(也盖貧而無禦寒之服故耳公詩乂曰花時甘縕/袍暮春者春服既成花時而縕袍豈非無春服歟)
長陵鋭頭兒出獵待明發(洙曰秦武安君頭小而/鋭趙曰詩明發不寐)補注
(希曰按史漢髙祖葬/長陵在長安四十里)騂弓金爪鏑白馬蹴微雪未知所
馳逐但見暮光滅歸來懸两狼(洙曰詩並驅從两狼兮/師曰此詩諷國忠以貴)
(妃之兄位宰相帯劍南節度未知所馳逐正詩不/狩不獵之意歸来懸两狼正詩有懸狟之意也)門户
有旌節(洙曰楊國忠以劍南旌節導駕趙/曰旌節貴人所建而羅列於門也)
漆有用而割膏以明自煎蘭摧白露下桂折秋風前(洙/曰)
(莊子人間世山木自冦也膏火自煎也桂可食故伐之/漆可用故割之両龔死時有父老來弔哭甚哀既而曰)
(嗟呼薰以香自燒膏以明自消阮籍詩膏火自煎燒大/臨曰膏漆蘭桂皆有用之物喻賢人君子所以煎割摧)
(折者以為小/人所中傷也)府中羅舊尹沙道尚依然(洙曰故事凡拜/相之後禮絶班)
(行府縣載沙塡路自私/第至于城東街名沙堤)赫赫蕭京尹今為時所憐(洙曰/前五)
(行志成帝時童謡云云故為人所羡今為人所憐蕭望/之甞為左馮翊後飲鴆自殺蘇曰明皇雖誅蕭至忠常)
(懷之故子美哀之云云趙曰蕭至忠參太平公主逆謀/被誅雖已誅矣然明皇賢其為人心愛不忘髙力士曰)
(彼不嘗負陛下乎帝曰至忠誠國器但晚謬爾/其始豈不賢哉舊注引蕭望之飲鴆自殺非是)補注(鶴/曰)
(蕭至忠以參太平公主逆謀至先天/二年主敗至忠遁入南山捕誅之)
猛虎慿其威(蘇曰郭韞李鷹如猛/虎慿威下視犬羊)往往遭急縛(洙曰曹/操謂吕)
(布縛虎不/得不急)補注(希曰禄山以至徳二載/為李猪兒所殺故云)雷吼徒咆哮枝
撑已在脚忽㸔皮寢處(洙曰子將食其肉寢處其皮立/之曰左㐮二十八年子雅子尾)
(怒盧蒲蔽曰譬之禽獸吾寢/處之矣注曰能殺而席其皮)無復睛閃爍人有甚於斯
足以勸元惡(師曰禄山之猛可畏不啻於虎而/終䝉葅醢亦足以為元惡之戒矣)
朝逢富家葬前後皆輝光共指親戚大緦麻百夫行送
者各有死不須羡其强君看束縛去亦得歸山崗(洙曰/呉人)
(殺諸葛瑾以籧篨裹屍束縛以篾棄之於石子崗十朋/曰此詩譏貴妃於夙昔之日勢焰薰炙當世及禄山亂)
(死于馬嵬山瘞于道/傍豈非束縛之比耶)
　　遣興五首(乾元二年作/)
　　　補注(鶴曰乾元二/年秦州作)
蟄龍三冬卧(洙曰昜龍蛇/之蟄以存身)老鶴萬里心(洙曰舞鶴賦結/長悲於萬里)
昔時賢俊人未遇猶視今(洙曰後之視今/猶今之視昔也)嵇康不得死
(洙曰一云/且不死)孔明有知音(魯曰徐庻/薦孔明)又如壠底松用舍在
所尋大哉霜雪榦歳乆為枯林(洙曰傷有材而不見用/師曰龍雖蟄於冬至春)
(則頼以沛霖雨喻孔明得徐庻之薦終則見用鶴雖心/在萬里奈已老何喻嵇康日暮途窮左右無一言之援)
(是以終死獄中嵇康孔明皆賢士也/一則得君一則失勢豈非幸不幸耶)
昔者(一作/在)龎徳公未曽入州府襄陽耆舊間處士節獨
苦(洙曰後漢逸民傳龎徳公者南郡㐮/陽人也未嘗入城府夫妻相敬如賔)豈無濟時䇿(一/作)
(術/)終竟畏羅罟(彥輔曰一作/終歳畏罪苦)林茂鳥有歸水深魚知聚
舉家隠鹿門劉表焉得取(洙曰荆州刺史劉表數屈請/不能屈乃就候之謂曰夫保)
(全一身孰若保全天下乎龎公笑曰鴻鵠巢於髙林之/上暮而得所棲黿鼉穴於深淵之下乆而得所宿夫趨)
(舍行止亦人之所巢穴也且各得其棲宿而已天下非/所保也因釋耕于壠上而妻子耘于前表詣而問曰先)
(生苦居畎畆而不肯官禄後世何以遺子孫乎龎公曰/世人皆遺之以危今獨遺之以安雖所遺不同未為無)
(所遺也表嘆息而去後遂攜其妻子登鹿門山採葯不/反秦曰㐮陽記云鹿門山舊名蘓嶺山㐮陽侯習郁立)
(神祠於山刻二石鹿夾/道口俗因以廟名山)
陶潛避俗翁未必能達道(蘇曰墨子未/必達吾道)觀其著詩集頗
亦恨枯槁(趙曰因陶潛而有所悟故於此詩非直詆陶/也陶集中如飲酒詩雖留身後名一生亦枯)
(槁其他皆類是豈不/謂之頗恨枯槁乎)達生豈是足黙識盖不早有子賢
與愚何其掛懷抱(立之曰山谷書淵明文有與五子疏/又命子詩曰夙興夜寐願爾斯才才)
(之不才亦已焉哉又責子曰雖有五男兒揔不好紙筆/俗人便謂淵明諸子皆不肖而淵明愁嘆見於詩所謂)
(癡兒前不得説夢也黄曰子美困於三蜀盖不知者詬/病以拙於生事又往往譏議宗文宗武失學故聊寄此)
(詩於淵明/以觧嘲耳)
賀公雅呉語(洙曰賀知章也蘇曰陸機雅能呉語呉兒/聞之皆起歸思孝祥曰語林曰眞長云丞)
(相何竒止能作/呉語及細唾也)在位常清狂(洙曰武五子傳清狂不惠/凡狂者隂陽脉盡濁今此)
(又不狂似狂者故言清狂也或曰色理/清徐而心不惠曰清狂清狂如今白癡)補注(鶴曰舊史/云知章性)
(放横善談論當時賢達皆傾慕之晚年/尤加縱誕無復規檢自號四明狂客)上䟽乞骸骨(蘇/曰)
(賈亮䟽乞骸骨三上/不答乃棄官隠中條)黄冠歸故鄉(蒼舒曰禮記郊特牲/曰野服黄冠黄冠草)
(服/也)爽氣不可致(洙曰王徽之以手板拄頰/云西山朝來致有爽氣耳)斯人今則亡
(魯曰顔淵/今也則亡)補注(鶴曰天寳三載知章因病恍惚乃上䟽/請度為道士求還鄉里上許之至鄉無)
(幾壽/終)山隂一茅宇江海日凄凉(洙曰知章事明皇為秘/書監自號四明狂客及)
(秘書外監晚節尤誕放請為道士歸鄉里以宅為千/秋觀表求周官湖數頃為放生池有詔賜鏡湖一曲)
吾憐孟浩然短褐即長夜(修可曰短當作裋見北征詩/注王仲宣長夜何冥冥趙曰)
(南史范曄在獄中為士/題扇曰即長夜之悠悠)賦詩何必多往往凌鮑謝(魯曰/鮑照)
(謝眺蘓曰冮揔詞氣凌鮑謝筆跡踵二王史柄云足下/新詩往徃氣凌鮑謝趙曰往往者忽忽如此也應璩百)
(一詩用䓁稱才學/往往見歎譽也)補注(鶴曰舊史孟浩然隠鹿門山以/詩自適年四十遊京師應進士)
(不第張九齡鎮荆州署為從事與之唱和不達而卒浩/然甞曰賦詩何必多往往凌鮑謝此詩盖公全用其两)
(句/也)清江空舊魚(趙曰浩然甞有詩曰試垂竹竿鋭果見/查頭鯿今言清江之内空有舊魚而人)
(不/見)春雨餘甘蔗毎望東南雲(蘓曰梁瑄不歸弟璟毎見/東南白雲即立望慘然乆)
(之/)令人㡬悲吒(陟駕切正作咤修可曰郭璞游仙詩􁌏/川哀年邁撫心獨悲吒趙曰浩然㐮陽)
(人㐮陽在秦州之東南公思而/不見故望雲而空悲咤耳)
　　前出塞九首(乾元二年作/)
　　　補注(鶴曰晉劉疇傳有出塞曲今謂之出塞當/是乾元二年至秦州思天寳間事而為之)
戚戚去故里悠悠赴交河(洙曰陸士衡悠悠行邁逺戚/戚憂思深蘓曰古詩轉戰交)
(河道修可曰按唐西州交河在伊州西七百里河水分/流繞城下因以名之漢侯應上書云車師前國王治交)
(河/)補注(鶴曰西州交河郡在唐隴右道郡亦有交河縣/自縣三百七十里至北庭都䕶府城備土畨之)
(處也此言調/丁屯守之害)公家有程期(洙曰程限/期㑹也)亡命嬰禍羅(劉曰/漢寳)
(榮亡命山林趙曰畏公家之期程而/逃亡其命則必有収捕禍所及矣)君已富土境(蘓曰/徐越)
(吾君土境逺方物富備而又/取炎瘴之地恐後為中國患)開邉一何多(師曰此句譏/禄山國忠之)
(徒為國生事/於夷狄也)棄絶父母恩吞聲行負戈(泰伯曰李奎被/掠毁冠裂冕吞)
(聲負/戈)
出門日巳遠不受徒旅欺(師曰此言離家日乆已習戰/鬬之事故徒旅不能欺也)
骨肉恩豈斷(竦曰蘇武詩/骨肉枝葉)男兒死無時走馬脱轡頭(梅/曰)
(木蘭曲云南/市買轡頭)手中挑青絲(洙曰梁簡文帝紫騮馬詩青/絲懸玉鐙趙曰宛轉青絲鞚)
(絲馬/鞚也)㨗下萬仞岡俯身試搴旗(洙曰曺子建仰手接飛/猿俯身散馬蹄左太冲)
(振衣千仞岡/又斬將搴旂)
磨刀嗚咽水(嗚一/作呼)水赤刃傷手欲輕腸斷聲心緖亂已
乆(洙曰鮑昭詩行子心腸㫁修可曰辛氏三秦記隴山肝/天水大坂也俗歌云隴頭流水嗚聲幽咽遥望秦川)
(腸㫁絶故/曰嗚咽水)丈夫誓許國憤惋復何有(鄭曰惋烏樌/切驚歎也)功名
圖騏驎(蘓曰羊引基曰丈夫兒功名立于少壯時期圖/于騏驎何苦苦守筆硯度日而已鄭曰騏驎漢)
(閣名圖畫/功臣於此)戰骨當速朽(洙曰孔子曰死不如速朽師曰/丈夫以身許國此勸以義之意)
送徒既有長(丁丈切洙曰髙祖以/亭長為縣送徒驪山)逺戍亦有身生
死向前去不勞吏怒嗔(師曰足見其强驅人于戰/豈所謂悦以犯難民忘其)
(死者/乎)路逢相識人附書與六親哀哉兩決絶不復
同苦辛(洙曰國宗領劒南募使遣戍瀘南餉路險/乏舉無還者人人思亂此詩所以作也)
迢迢萬餘里領我赴三軍軍中異苦樂主將寧盡聞(洙/曰)
(王仲宣從軍詩從軍有苦樂但問所從誰師曰為將之/道甘苦與衆同之今將樂而士苦苦樂之異如此豈善)
(撫循士/卒者乎)隔河見胡騎倐忽数百羣我始為奴僕㡬時樹
功勲(禹偁曰漢衛/青奮于奴僕)
挽弓當挽强(蘇曰張諒少壮氣鋭好/挽强弓明帝用為校尉)補注(希曰周勃傳/註服䖍曰引)
(强弓弩官也孟康曰/如此挽强司馬也)用箭當用長(洙曰晁錯云弩不可/以及逺與短兵同射)
(不能中與亡矢同中/不能入與亡鏃同)射人先射馬擒賊先擒王(洙曰前/匃奴傳)
(月氏欲殺冐頓冐頓奔歸頭曼頭曼令將萬騎冐頓乃/作鳴鏑習勒其騎射令曰鳴鏑所射而不悉射者斬後)
(冐頓以鳴鏑射單于善馬左右悉射之冐頓知其可用遂/以鳴鏑射頭曼左右皆隨之遂殺頭曼而自立師曰甫)
(謂射馬擒王不/欲多殺傷也)殺人亦有限立國自有疆(蘓曰左思曰/列國分王自)
(有疆/界)茍能制侵陵豈在多殺傷(趙曰孟子曰定于一孰/能一之不嗜殺人者能)
(一之而喜開邊者乃好大喜功之/士則公之詩豈不益於教化乎)
驅馬天雨雪軍行入髙山逕危抱寒石指落曽冰間(洙/曰)
(陸士衡驅馬渉隂山山隂馬不前仰慿積雪巖俯渉堅/氷淵修可曰前匈奴傳匈奴攻太原髙帝自將兵撃之)
(㑹冬雨雪士卒/墮指者十二三)已去漢月逺何時築城還浮雲暮南征
可望不可攀(師曰暮望歸雲南征不/得與之還是故嘆云云)
單于㓂我壘百里風塵昏(晁曰王僧逹詩/千里暮沙昏)雄劒四五動
彼軍為我奔(夢符曰按吳越春秋吳王闔閭使干將造/劍二枚一干將二鏌鎁陽曰干將而作龜)
(文隂曰鏌鎁而作漫理雄猶陽也修可曰烈士傳眉間/尺楚人干將鏌鎁之子楚王夫人常於夏納凉而抱鐡)
(柱心有所感遂懐孕後産一鐡楚王命鏌鎁鑄為䨇劍/一雌一雄鏌鎁乃留雄而以雌進楚王劍在匣中常悲)
(鳴楚王問羣臣對曰劍有雌雄鳴者雌憶其雄也/王大怒收鏌鎁殺之眉間尺乃為其父殺楚王)虜其
名王歸(修可曰前匃奴傳霍去病衛青操/兵歸瀚海虜名王貴人以百數)繫頸授轅門
(洙曰曹子建求自試表昔賈誼弱冠求試屬國請繫單/于之頸而制其命終軍使越欲得長纓繫其王羈致北)
(闕唐曰宣帝紀單于遣其名王奉獻師古注名王謂有/大名以别諸小王也韓曰轅門出周禮掌舍掌王之㑹)
(同之舍設/車宮轅門)潛身備行列(蘓曰盧綏潛身/屈志暫備行列)一勝何足論(蘓/曰)
(孫子曰一勝一負兵/家常事不足論也)
從軍十年餘能無分寸功衆人貴茍得欲語羞雷同(洙/曰)
(曲禮毋雷同注雷之發/聲物無不同時應者)中原有鬬争况在狄與戎(洙曰/書蠻)
(夷猾夏詩/戎狄是膺)丈夫四方志(洙曰禮射義桑弧蓬矢以射/天地四方示男子之有志也)安
可辭固窮(琪曰語君子固窮梅曰甫於斯時寕可固窮/不敢為國生事雖無分寸之功其忠於君可)
(見/矣)
　　後出塞五首(乾元二年作/)
　　　(鮑曰天寳十四年乙未三月壬午安禄山及契/丹戰於漢水敗之故有後出塞五首為出兵赴)
　　　(漁陽/也)補注(鶴曰同是乾/元二年作)
男兒生世間及壯當封侯(洙曰後漢班超常投筆歎曰/無他志畧猶當效傅介子張)
(騫立功異域封侯安能事筆/硯乎梁竦大丈夫生當封侯)戰伐有功業焉能守舊丘
(趙曰鮑明逺云去鄉/三十載復得還舊丘)召募赴薊門(洙曰鮑明逺始隨張/校尉召募到河源呂)
(曰召募字出呉志中郎將周祗乞於鄱陽/召募葢召謂自隱度而應募為召募也)軍動不可留
千金買馬鞍百金裝刀頭(洙曰唐刺史見觀察使皆/抹首靴足握刀頭候路左)閭
里送我行親戚擁道周(趙曰有杕之/杜生于道周)班白居上列(洙曰/班白)
(者不負戴/於道路矣)酒酣進庻羞(趙曰周禮庖人/供䘮紀之庻羞)少年别有贈含
笑㸔吳鈎(洙曰鮑明逺詩錦帯佩呉鈎薛曰歴按吳越/春秋吳王分聘歐治子作名劍五一曰純鈎)
(二曰湛盧三曰豪曹四曰魚腸五曰巨闕秦客薛燭善/相劍呉王取純鈎示之薛燭曰光乎如屈陽之華沉沉)
(如芙蓉始生於湖觀其文如列星之行觀其光如水溢/於塘此純鈎也修可曰吳王闔閭命國中作金鈎令曰)
(善者賞之百金有貪王之重賞者殺其二子以血釁金/遂成二鈎獻而求貪王曰為鈎者衆子獨求賞何以異)
(作鈎者曰吾之作鈎也殺二子釁成二鈎於是向鈎而/呼二子之名曰我在此王不知汝之神也聲絶於口兩)
(鈎俱飛著父之胷王大驚曰寡人誠負於/子乃賞百金遂服而不離身見吳越春秋)
朝進東門營(洙曰夏官大司馬師以門名疏古者軍將/葢為營治於國門魯有東門襄仲宋有桐)
(門右師皆上/卿為將軍者)暮上河陽橋(洙曰李陵詩攜手上河梁游/子暮何之鄭曰河陽洛邑也)
落日照大旗馬鳴風蕭蕭(洙曰車攻蕭蕭馬鳴荆/軻歌風蕭蕭兮易水寒)平沙
列萬幕部伍各見招(洙曰李廣幕府注幕府者以軍幕/為義軍旅無常居止故以帳幕言)
(之程不識正部曲行伍營陣撃刁斗趙曰士卒之多/則將各有一幕故一部伍之人各相招認以居幕也)中
天懸明月(洙曰子虛賦曵/明月之珠旗)令嚴夜寂寥(趙曰但見月懸/中天正照此夜)
(而人不囂譁/則令嚴可知)悲笳數聲動(洙曰李陵書胡笳互發牧馬/悲鳴沈曰笳居牙切塞上巻)
(蘆葉/以吹)壯士慘不驕借問大將誰恐是霍嫖姚(鄭曰嫖頻/妙切洙曰)
(霍去病為嫖姚校尉服䖍曰嫖姚勁直之貌荀悦漢紀/作票字霍去病後為票騎將軍尚取嫖姚之字耳今讀)
(者音票遥不當其義十朋曰衛霍皆椒房之親以致顯/貴故比之國忠然國忠以寵幸進驕暴不恤士卒士卒)
(皆疾之故云/恐是霍嫖姚)補注(希曰服䖍曰嫖頻召反/姚羊召反今詩乃平聲)
古人重守邉今人重髙勲(洙曰重守邉保其疆埸而巳/重髙勲則邀功而生事此後)
(世所以有窮兵/黷武之君也)補注(鶴曰楊國忠雖當國常領劍南召/募使遣戍瀘南餉路險乏舉無還)
(者舊勲户免行所以寵戰功/國忠令當行者先取勲家)豈知英雄主出師亘長雲
(鄭曰亘居/鄧反極也)六合巳一家四夷且孤軍(洙曰髙祖曰天下/同姓一家慎毋反)
(以六合/為一家)遂使貔虎士奮身勇所聞(洙曰牧誓/如虎如貔)㧞劍撃大
荒(洙曰見回略大荒來/注髙祖紀㧞劍撃柱)日收胡馬羣(洙曰古詩胡/馬嘶北風)誓開
𤣥冥北(趙曰𤣥冥北方之神也𤣥冥/北則𤣥冥所主之北地也)持以奉吾君(洙曰/或撃)
(大荒或開𤣥冥之北為國生事持此功以獻㨗於/君雖受髙爵重祿不亦厚顔乎此詩諷國忠之徒)
獻凱日繼踵(洙曰周禮注/凱獻功之樂)兩蕃静無虞(蘇曰段容曰西/北安静二蕃旡)
(虞年榖屢豐符瑞荐至正陛下修文/養士之際趙曰西北兩蕃已寕矣)漁陽豪俠地(洙曰/漁陽)
(北地也朱叔元書奈何/以區區漁陽結怨天子)撃鼓吹笙竽(洙曰左太冲南隣/撃鐘磬北里吹笙)
(竽趙曰燕薊巳/復而民樂也)雲帆轉遼海(洙曰遼海遼東郡蘇曰吾/欲張片㠶泛日本轉遼海)
(採訪海外奇異非區區守/一别駕折腰於子輩耶)粳稻來東吳越羅與楚練照
耀輿臺軀(洙曰昭七年傳皂臣輿僕/臣臺曹子建下逮輿臺)主將位益崇氣驕
凌上都邊人不敢議議者死通衢(洙曰時好邊功李林/甫任蕃將也師曰主)
(將祿山也祿山兵還賞賚無貲𤣥宗御承天門率百/官迎迓祿山恃功髙氣凌公卿誰復敢議其事哉)補
注(希曰兩蕃謂吐蕃與奚契丹祿山討之又楊國忠嘗/遣劍南留後李宓率兵十餘萬撃閣羅鳯敗死西洱)
(河國忠矯為㨗書上聞自再興師傾中國驍騎二十萬/騎屢舉無遺天下寃之主將當指安與楊而言以其皆)
(生邊患又矯為/㨗書以罔上也)
我本良家子(洙曰石季倫詩我本漢家/子趙充國傳六郡良家子)出師亦多門(蘇/曰)
(田穣苴戰伐出師多門余/曰左成十六年晉政多門)將驕益愁思身貴不足論躍
馬二十年恐辜明主恩(洙曰蔡澤曰躍馬疾驅四十三/年足矣薛曰右按古樂府以死)
(報君恩誰/能辜恩眄)坐見幽州騎長驅河洛昏(洙曰時祿山自幽/州䧟河洛曹子建)
(幽并逰俠兒/長驅䧟匈奴)中夜間道歸(端本曰藺相如使人/奉璧間道馳歸趙)補注(希/曰)
(髙祖紀從間道走歸師古曰間/空也投空隙而行不公顯也)故里但空村(洙曰顔延/年去國還)
(故里幽門蔚蓬藜師曰言國忠聞祿山有變已䧟兩都/遂脫身自㣲路歸恐為姦盗所獲故里但空村言居民)
(盡避/胡也)惡名幸脱免(蘇曰岑永幸脫此惡名/當洗耳浣心老采笋蕨)窮老無兒孫
(蘓曰詳味此詩葢祿山反時其將有脫身歸國/而祿山盡殺其妻子者不出姓名亦可恨也)
　
　補注杜詩巻五
欽定四庫全書
　補注杜詩巻六　　　　　宋　黄希　原本
　　　　　　　　　　　　　　黄鶴　補注
　　别贊上人(乾元二/年作)
　　　補注(鶴曰公以闗輔飢乃赴成州遂以乾元二/年十月去秦州此詩云嵗暮飢餒迫野風)
　　　(吹征衣當/是其時作)
百川日東流客去亦不息(洙曰謝𤣥暉詩大江/流日夜客心悲未央)我生苦
漂蕩何時有終極(修可曰曹子建/詩相思旡終極)贊公釋門老放逐來
上國(師曰贊公與房琯逰從琯既待/罪贊公亦被謫上國京師也)還為世塵嬰(洙曰/陸士)
(衡牽世嬰時網又世網嬰我身師曰贊/公本脱俗人今反為世塵所累嬰累也)頗帶憔悴色楊
枝晨在手(定功曰佛經云手把青/楊枝徧洒甘露之水)豆子兩巳熟(蘇曰崔/𤣥見習)
(鑿齒曰豆子熟矣張亘曰豆子眼中黒精也言無邪視/也趙曰今取楊枝字以見贊當春方為寺主來秦州而)
(巳見豆子/熟之際矣)補注(希曰梵綱經若佛子常應二時頭陀冬/夏坐禪結夏安居常用楊枝而菩薩行)
(頭陀時及逰方時行百里千里此常隨其身任淵云詩/言贊公道力深妙楊枝揮洒便能致雨以熟豆田或然)
是身如浮雲(君平曰維摩經是身如響屬諸因緣是身/如浮雲須臾變滅是身如電念念不在)
安可限南北(竦曰蔡謨初渡江曰/此天所以限南北也)異縣逢舊友初欣寫
胷臆天長闗塞寒嵗暮飢凍逼(洙曰一云長天闗塞逺/嵗暮飢寒迫趙曰當作)
(飢寒字别劉詩在十月而此云嵗暮/者以見將為嵗暮之計以救飢寒也)野風吹征衣欲别
向曛黑(洙曰鮑明逺詩野風吹秋/木謝靈運詩朝逰窮曛黒)馬嘶思故櫪(洙曰嘶/一作鳴)
歸鳥盡歛翼(洙曰陶潛詩/歸鳥趍林鳴)古來聚散地(蘇曰長安乃古/今聚散榮辱之)
(地崇山逺水惟/與騷客作愁具)宿昔長荆棘(洙曰姑蘇臺詩荆/棘霜露沾人衣)相看俱
衰年出處各努力(蘇曰王導别阮彦曰宜努力為主古/詩云明時各努力師曰此葢嘆兩都)
(之地昔與贊公或聚或散扵此今經祿山之亂盡/長荆棘况二人俱當衰年出處之迹可不勉乎)
　　萬丈潭(乾元二/年夏作)
　　　(洙曰同/谷縣作)補注(鶴曰梁權道以為乾元二年自秦/之同谷作然公以二年十月之同)
　　　(谷而此詩乃云何事炎天遇快意風雨會其年/夏在秦按公有寄贊上人詩云徘徊虎穴上面)
　　　(勢龍泓頭兹乃云龍依積水蟠窟壓萬丈内殆/是在秦州作又嘗以此詩參西枝村尋草堂地)
　　　(詩大概/相類)
青溪合𡨕寞神物有顯晦龍依積水蟠窟壓(洙曰一/作厭)萬
丈内(洙曰天台賦臨/萬丈之絶𡨕)跼步凌垠堮(洙曰西京賦靈囿之/中前後元有垠堮跼)
(渠六切堮/逆各切)側身下煙靄前臨洪濤寛却立蒼石大山危
一徑盡岸絶兩壁對削成根虛無(洙曰顔延年詩/踐華因削成)倒影
垂澹瀩(洙曰一作賴天台賦序或倒影扵重溟鄭曰瀩/徒對切猶澹沲也水帶沙往來貌如淳曰在日)
(月之上反從下/照故其影倒)黑知(一作/又如)灣澴底清見光炯碎孤雲倒
來深飛鳥不在外髙蘿成帷(洙曰一/作帳)幄寒木曡旌斾(修/可)
(曰康協終南行楓/丹杉碧疊旌立斾)逺川曲通流嵌竇潛洩瀨造幽無人
境(洙曰天台賦卒/踐無人之境)發興自我輩告歸遺恨多將老斯逰
最閉蔵脩鱗蟄出入巨石礙何當炎天過快意風雨會
(洙曰雨/一作雲)
　　兩當縣呉十侍御江上宅(乾元二年/十月作)
　　　(俯曰按地理志鳯州兩當縣州西八十五里漢/故道縣後魏置兩當以大散闗與嘉陵地勢險)
　　　(隘相當故/云兩當)補注(鶴曰江即嘉陵江乾元二年秦/州作九域志秦州西南至成州)
　　　(二百六十里兩當縣在鳯州城西鳯州亦西至/成州二百七十里殆是公自秦西至同谷時道)
　　　(經兩當故作此詩乾元二年十月也圖經云古者/相傳嘉陵江與朱沮水相㑹於縣界故云兩當又)
　　　(云東京西蜀至此三十程故名兩當本朝趙抃/自成都被召還朝宿廣鄉驛有詩云被召趍都)
　　　(景物疏兩當中夜宿中途註云圖經云/東京西蜀至此道里均焉驛在縣中)
寒城朝煙淡(洙曰謝𤣥暉詩寒城/一凝眺平楚正蒼然)山谷落葉赤補注(鶴/曰)
(鳯州有嘉谷即/嘉陵江所出)隂風千里來吹汝江上宅(趙曰詳味詩/意呉侍御遷)
(謫之因為辨論良民不是姦細以此忤權貴而得罪耳/首四句以秦地之時候景物言其宅在兩當縣之江上)
(所以為之感激也/兩當枕嘉陵江上)鵾鷄號枉渚(洙曰王徽之詩窈靄瀟/湘空歘吸鵾鷄悲謝靈)
(運詩弭楫薄枉渚楚辭朝發枉渚夕宿辰陽沈曰相如/上林賦云藺𤣥鶴亂鵾鷄張楫曰鵾雞似鸖黄白色張)
(無盡武陵圖經糾繆云武陵之東口二山一曰枉山吳/均宋地居注云宋元嘉七年五月大水武陵枉山陷為)
(枉渚大平御覽載湘州記云枉山在郡東十七里有枉/焉山西溪口有小灣謂之枉渚革曰謹按兩當縣𨽻鳯)
(州乃古雍州之地子美是詩云枉渚乃渚之斜曲而不/直者非武陵湘潭之枉渚也敏功曰陸云答張士然詩)
(曰通波激枉渚注云枉渚曲渚也亦以斜曲/為義田曰鵾鷄楚地有之楚辭曰鵾鷄啁唽)日色傍阡
陌補注(希曰漢成帝紀出入阡陌/師古曰秦時商鞅所開也)借問持斧翁㡬年長
沙客(洙曰武帝末暴勝之為直指使者衣繡衣持斧逐/盜長沙長沙湖廣地名趙曰持斧御史事指言呉)
(侍御也長沙即潭/州賈誼所謫之地)哀哀失木狖(洙曰西都賦猿狖失木/淮南子猿狖顛墜而失)
(木/)矯矯避弓翮(趙曰淮南子雁衘蘆而翔以/避弋繳以比呉之失所也)亦知故鄉
樂未敢思宿昔昔在鳯翔都共通金閨籍(洙曰謝𤣥暉/詩既通金閨)
(籍趙曰金閨金馬門也共通者/公為左拾遺與呉共通籍也)補注(希曰寳應元年建/夘月復以鳯翔為)
(西/都)天子猶䝉塵(洙曰僖二十四年傳臧文仲曰/天子䝉塵于外敢不奔問官守)東郊暗
長㦸(洙曰書秦誓東郊不開晁/錯曰勁弩長㦸射疏及逺)兵家忌間諜(洙曰李牧/為雁門謹)
(烽火多/為間諜)此輩常接跡臺中領舉劾(端本曰舉善劾/有罪御史職也)補注
(希曰按百官志治書侍御史掌舉劾百寮又後漢百官/志侍御史十五人注掌察舉非法受公卿郡吏奏事有)
(違失舉劾之呉既振職而忤宰相意是/明年宰相裴冕苗晉卿張鎬未知忤誰)君必慎剖析不
忍殺無辜(洙曰書與其殺/不辜寧失不經)所以分黑白上官權許與失
意見遷斥(洙曰謝靈運詩遭物悼遷斥師曰肅宗時祿/山未平賊遣謀者行反間之言以中傷朝臣)
(呉侍御作臺官正領舉劾之職毎得罪者必為之分剖/曲直是非之理不忍濫殺無罪由是失宰相意遂見斥)
(逐於兩當上官宰相也呉侍御雖有所辨明/宰相雖權時從之必竟不悦以此故黜之)仲尼甘旅
人(洙曰王弼仲尼旅/人則國可知矣)向子識損益(修可曰後漢向長字/子平潛隠於家讀易)
(至損益卦喟然歎曰吾知富不如/貧貴不如賤未知死何如生耳)朝廷非不知閉口休
歎息(洙曰張厚曰此事巳/知閉口何勞歎息)余時忝諍臣(趙曰時為/拾遺也)丹陛
實咫尺(洙曰僖九年傳天/威不違顔咫尺)相看受狼狽至死難塞責(蘇/曰)
(吕産罪雖至/死亦難塞責)補注(鶴曰肅宗即位次彭原詔御史論事/勿先曰大夫宰相似有意於聴言矣)
(而呉侍御以論良民不是姦細忤權臣而見斥杜公亦/以論房琯而見疎今觀相看受狼狽之句可以覘其求)
(言之非/誠也)行邁心多違(洙曰詩行邁靡靡沈/休文詩江海事多違)出門無與適
於公負明義惆悵頭更白(趙曰落句見公之恨深矣師/曰甫時為拾遺其去天子不)
(逺可以諫矣坐看呉公之狼狽雖死不足責呉公之責/盖甫自知扵呉公有負是以惆悵自刻責其非義也故)
(云於公負明義/惆悵頭更白)補注(鶴曰呉公以諫而黜杜公同在言/路不能辨其屈徒作詩以自責異)
(乎范文正公以讜直去國而余襄公上疏論救亦貶尹/師魯歐陽公相繼論説又皆貶降扵此亦見本朝養成)
(士氣可使沈黙偷/安者為之愧死也)
　　發秦州(乾元二/年作)
　　　(洙曰乾元二年自秦州/赴同谷縣紀行十二首)補注(鶴曰按九域志秦/州西南至成州二)
　　　(百六十五里同谷乃附邑當是/乾元二年赴同谷時舊註是矣)
我衰更懶拙生事不自謀無食問樂土(洙曰詩適彼樂/土師曰同谷在)
(京之南不經殘/破故云樂土)無衣思南州(彦輔曰楚辭嘉南州之炎/徳南州氣暖故思南州)
漢源十月交(鮑曰唐志漢源屬同谷郡大槩美同谷風/土多暄利於貧士非九月十月之交去秦)
(也/)補注(希曰漢源同谷郡之/中下縣近蜀故多暖)天氣涼如秋草木未黄落
(蘇曰賈誼長沙十月草木尚未黄/落加之蒸濕此人甚不宜風土)况聞山水幽(洙曰水/一作東)
栗亭名更佳(鄭曰今成/州栗亭縣)補注(希曰九域志栗亭在成州/東五十里亦縣名而唐志)
(不/言)下有良田疇充腸多薯蕷(洙曰永和初有採藥於衡/山者道迷糧盡過息嵓下)
(見一老公告之以飢與之食物如薯蕷後不復飢田曰/陶隠居云薯蕷處處有之掘取食之以充糧圖經云胡)
(閩中出一種根如芋而皮紫色煎煑食之俱美彼土人/呼曰藷音殊山海經云景山北望沙澤多藷藇言與薯)
(蕷/同)崖蜜亦易求(蘇曰崖蜜乃櫻桃也陸機詩崖蜜珠蒲/藍王子敬帖云山隂崖蜜珠甘嘉得多)
(尤妙本草戴石蜜陶隠居云即崖蜜也髙山嵓石間作/之色青赤味小噞食之心煩其蜂黒色似䖟劉禹錫云)
(崖蜜則是一蜂如陶所説出南方嵓嶺間生懸崖上蜂/大如䖟房著崖窟以長竿刺令蜜出承取之多至三四)
(石入藥用勝於凡蜜鬼谷子曰百花醴蜜也崖蜜櫻桃/也以子美此詩觀之十月間恐無櫻桃則崖蜜更無異)
(議/也)補注(希曰崖蜜則蜂扵崖石上所作之蜜成州多産/此故貢以蠟燭李義山蜂詩云紅壁寂寥崖蜜)
(盡碧簾迢逓霧巢空唐/人大抵稱蜜為崖蜜也)密竹復冬笋清池可方舟(趙曰/謝靈)
(運登石門最髙頂詩宻/竹使徑迷方舟並兩舩)雖傷旅寓逺庶遂平生逰(傷一/作云)
此邦俯要衝實恐人事稠補注(希曰此邦指/秦州而言也)應接非本
性(蘇曰阮嗣宗頗倦人事應接進退非吾本性趙曰王/子敬過越州見潭壑澄澈清流瀉注云山川之美使)
(人應接/不暇)登臨未銷憂(洙曰王仲宣登樓賦登兹/樓以四望聊暇日以銷憂)谿谷無
異石塞田始微收豈復慰老夫惘然難久留日色隠孤
戍(洙曰惘一作焹謝玄/暉詩曰隠澗疑空)烏啼滿城頭(趙曰何遜詩團團頭/日隠州烏啼滿城)
中宵驅車去飲馬寒塘流(洙曰古詩飲/馬長城窟)磊落星月髙(趙/曰)
(古詩兩頭纎纎新月/生磊磊落落向曙星)蒼茫雲霧浮(修可曰庾信詩/蒼茫雲貌同)大哉
乾坤内吾道長悠悠(師曰言天地雖寛而吾道凋喪若/無所容亦終於此而巳矣故曰吾)
(道長/悠悠)
　　赤谷(乾元二/年作)
　　　補注(鶴曰以晨發赤谷亭又前有赤谷西/崦則此亭在秦州近境乾元二年作)
天寒霜雪繁(洙曰詩正月繁霜趙曰孔/子曰天寒既至霜雪既降)逰子有所之(洙/曰)
(李陵詩逰/子暮何之)豈但嵗月暮(洙曰古詩淒涼嵗云/暮又嵗月忽巳晩)重來未有
期(洙曰蘇武詩/相見未有期)晨發赤谷亭險艱方自兹(洙曰任彦昇/詩晨發富春)
(渚又云艱/險方自知)亂石無改轍(洙曰曹子建詩中塗/絶無軌改轍登髙岡)我車巳載
脂(洙曰泉水詩載脂/載轄還車言邁)山深苦多風(洙曰魏文帝苦戰行/谿谷多風霜雪沾衣)
落日童稚飢(洙曰苦寒行行行日/巳逺人馬同時飢)悄然村墟逈煙火何
由追(趙曰四望無煙火公詩言童稚苦飢而村墟尚逺/煙火無所追求以造飯也師曰按地理志秦州隴)
(城縣有大隴山亦曰隴首山三秦記云其坂九回上者/七日乃越上有清水四注下俗歌曰隴頭流水鳴聲幽)
(咽遥見秦川肝腸斷絶甫盖上大/隴山故云云謂其坂九囘故也)補注(鶴曰按新舊史/地理志隴城縣)
(下不言有大隴師所注/其殆本九域志而言與)貧病轉零落(洙曰一云飄零曹/子建零落歸山􁀫)
(謝靈運詩萬/事俱零落)故鄉不可思(洙曰鬱鬱多愁思綿綿思故/鄉魏文帝苦哉行還望故鄉)
(鬱何/壘壘)常恐死道路(洙曰論語寜/死扵道路乎)永為髙人嗤(洙曰古詩/但為後世)
(嗤/)
　　鐡堂峽(乾元二/年作)
　　　補注(鶴曰乾元二年三峽當/是尚屬秦境詳見注)
山風吹逰子縹緲乗險絶(逢元曰縹緲/衣裳飛揚貌)峽形藏堂隍(立/之)
(曰山臺如堂隍峽/蔵扵兩山之間)補注(鶴曰九域志秦州西北有上峽/下峽峽口壁其此峽之分與又)
(唐志成紀/有鐵峽)壁色立積鐵徑摩穹蒼蟠(洙曰魏文帝修條/摩蒼天常道立深)
(谷下無底髙岩暨穹蒼趙曰/徑之屈蟠而摩天以言髙也)石與厚地裂脩纎無垠竹
嵌空太始雪(限一作垠/空一作孔)威遲哀壑底(洙曰殷仲文詩/哀壑叩虛無)徒
旅慘不悦(洙曰謝靈運詩徒旅苦奔峭顔延年詩改/服飾徒旅又𨼆閔徒御悲威遲良馬煩)水
寒長氷横(魯曰謝靈運詩/石横水分流)我馬骨正折(㫖熱切洙曰詩/我馬瘏矣荀子)
(折筋/絶骨)生涯抵弧矢盜賊殊未滅飄蓬踰三年(趙曰飄蓬/出商君書)
(曰夫飛蓬遇飄風而行千里乘風之勢/也古詩云轉蓬離本根飄飄畏長風)迴首肝腸熱(師/曰)
(弧矢言盜賊興也自盜賊竊發以來生涯抵/弃不成家計抵弃也肝腸熱言憂則内熱也)
　　鹽井(乾元二/年作)
　　　(彦輔曰蜀都賦/家有鹽泉之井)補注(鶴曰唐食貨志云唐有鹽/井六百四十而黔州有井)
　　　(四十一成州巂州井各一果閬開通井百二十/三功眉嘉州井十三梓遂綿合昌渝瀘資榮陵)
　　　(簡井四百六十以井指成州之井而言也雖地/理志言秦州長道縣有鹽而食貨志所載鹽井)
　　　(則無故以為是成州之井且長道本𨽻成州又/唐地理志成州有靜戎軍寳應元年徙馬邑州)
　　　(於鹽井/城置)
鹵中草木白(洙曰地舄鹵者生鹽修可曰許慎説文曰/鹵鹽池也東方謂之斥西方謂之鹵又漢)
(宣帝常困扵蓮勺鹵中注蓮勺縣有鹽池廣/十餘里其鄉人名鹵中師古曰今在櫟陽縣)青者官鹽
煙(蘇曰郭思瑶溪詩/話作直者青鹽煙)官作既有程(洙曰程限也趙曰陳/琳詩官作自有程)
煑鹽煙在川(洙曰前漢呉王/東煑海為鹽)汲井嵗搰搰(鄭曰古忽切子/木名洙曰荘)
(天地篇子貢見漢隂丈人方將為圃畦鑿隧而/入井抱甕而出灌搰搰然用力甚多而見功寡)出車日
連連(洙曰莊駢拇篇又奚連連如膠漆纒紏/連結也天啟曰連連言運載不輟也)自公斗三
百轉致斛六千(洙曰轉致言貿易也斗三/百斛六千言其利相倍什)補注(希曰唐/志云天)
(寳至徳間鹽每斗十錢乾元元年第五琦為諸州權鹽/鐵使盡摧天下鹽斗加時價百錢而出之為錢二百一)
(十此詩作扵乾元二年何以乃云斗三百當是天/下艱危因民所急而稅之劉晏之䇿行而愈昂矣)君子
慎止足(修可曰張景陽詠/史詩達人知止足)小人苦喧闐我何良歎嗟物
理固自然(洙曰一云亦固然魯曰物有利則人/爭取之此理之自然何可歎嗟乎)
　　寒峽(乾元二/年作)
　　　(魯曰寒峽雲/門皆秦地名)補注(鶴曰乾元二年作秦成大抵/多峽然秦至成之界垂二百)
　　　(里又七十里至成今公自十月去秦而至/至此巳仲冬之交則此峽當在秦州之境)
行邁日悄悄(洙曰詩行邁靡靡又憂/心悄悄黄曰逺行曰邁)山谷勢多端雲門
轉絶岸積阻霾天寒(洙曰爾雅釋天/風而雨土為霾)寒峽不可度我實
(一作/貧)衣裳單况當仲冬交(師曰甫自秦至此巳十一月/故云仲冬交甫於詩皆以年)
(月紀欲後世有所考其行止/也不然何以謂之詩史乎)泝㳂増波瀾野人尋煙語
行子旁水餐此生免荷殳(鄭曰荷何佐切負也洙曰候/人詩荷戈與殳蘇曰劉肅退)
(居嵩嶺恬然自樂謂兒侄曰爾輩當勉力井春此/生何望青雲致身儻免荷戈執殳其幸亦非細)未敢
辭路難
　　法鏡寺(乾元二/年作)
　　　補注(鶴曰同上是乾元二年作詩云/愁破崖寺古意尚在秦州也)
身危適他州(黄曰身危謂避/闗輔之飢也)勉强終勞苦(蘇曰陶侃勉/强仕宦終亦)
(勞心苦力但歸老田/園養此疲薾可矣)神傷山行深(秦曰山行深謂經九/曲坂頗令人傷神)
補注(希曰荀粲妻亡/不哭而神傷)愁破崖寺古嬋娟碧鮮淨(洙曰呉/都賦檀)
(欒嬋娟玉潤碧鮮謂竹趙曰碧鮮言竹也竹謂之嬋/娟唐孟郊有三嬋娟詩曰竹嬋娟月嬋娟人嬋娟也)補
注(希曰竹謂之嬋娟盖起扵楚辭初放云便/娟之脩竹兮寄生扵江潭注便娟好貌)蕭摵寒籜
聚(鄭曰摵子六切又所隔切洙曰謝靈運/詩初篁苞綠籜盧子諒詩摵摵芳葉零)回回山根水
(洙曰山一作石劉公/榦詩回回自昏亂)冉冉松上雨洩雲䝉清晨(洙曰魏/都賦窮)
(岫泄雲日月恒翳顔延年詩泄雲巳漫漫/多雨亦淒淒田曰洩與泄同泄猶出也)初日翳復吐
(洙曰曹子建詩/微隂翳陽景)朱甍半光炯(鄭曰甍謨耕切/炯古迥切光也)户牖粲可
數(色主/切)拄策忘前期出(一作/髙)蘿巳亭午(洙曰天台賦羲/和亭午定功日)
(廣雅日/在午)𡨕𡨕子規呌(洙曰子規一名杜宇蜀人以為望/帝魂趙曰谷説云望帝化為子規)
補注(希曰子規春鳥也春深乃嗚今仲冬之交而其聲/已聞地氣之暖使然也公去秦以赴南州之暖可)
(見/矣)微徑不復取(師曰甫欲少憩此寺奈聞子規聲起人/思鄉况徑陌微窄難以取就一逰扵是)
(前邁故/云云)
　　青陽峽(乾元二/年作)
　　　補注(鶴曰詩謂之塞外又謂東笑蓮花卑則非/秦地矣又云作憶踰隴阪當是乾元二年)
　　　(作/)
塞外苦厭山南行道彌惡(師曰天下山惟南最多甫自/秦適同谷是自北之南也)
岡巒相經亘(洙曰盧子諒詩/岡巒挺茂樹)雲水氣參錯(洙曰謝靈運/詩遡流觸驚)
(急臨坼/阻參錯)林迥峽角來天窄(一作/穿)壁面削磎西五里石(鄭/曰)
(磎苦奚反/今作溪)奮怒向我落仰看日車側(洙曰後漢李尤九/曲歌安得力士翻)
(日/車)俯恐坤軸弱(蘇曰張化曰日車轉側羲和無功趙曰/淮南子注曰乗車駕以六龍坤軸即地)
(軸也此言落石之聲勢以其聲震天而日車/為之側其勢可以壓地而坤軸為之弱也)魑魅嘯有
風(魑丑知切魅明袐切洙曰天台賦始經魑魅之塗鮑/明逺蕪城賦水魅山鬼野䑕城狐風嘷雨嘯昏見晨)
(趨蘇曰何遜詩林間夕風生隔水魑魅嘯/工部言亂世無正人使魑魅向風而嘯)霜霰浩漠漠
昨憶踰龍坂(洙曰四愁詩欲往促之龍坂長趙曰漢書/天水郡注有大坂名曰龍坂偶曰秦州記)
(曰隴坂九曲/不知髙㡬里)髙秋視呉岳(泰伯曰周禮雍州其鎮曰嶽/山注云呉岳也漢志呉山在)
(汧縣西彭曰國語謂之西/呉秦都咸陽以為西岳)東笑蓮花卑(見蓮峰望/忽開注)北知
崆峒薄(見聊欲倚/崆峒注)補注(希曰呉岳在隴州廣雅曰岳謂/呉岳也頂五峯周禮職方氏雍)
(州山曰岳漢書地理志呉岳在汧縣西古文謂之州秦/都咸陽以為西岳此公自華之秦時所見也呉岳之髙)
(東卑蓮峰北薄崆峒今之青陽峽猶見其/突兀趂人也蓮峯在泰山崆峒在岷州)超然侔壯觀
(古亂切洙曰景福殿雖咸池之壯觀夫何足以比/讎趙曰言青陽峽山超峙而起可侔呉岳之壯觀)已謂
殷寥廓(殷音隠洙曰天台賦/太虛寥廓而無閡)突兀猶趂人及兹嘆𡨕寞
(嘆一作欲趙曰謂至其趂人之/際嘆神造之𡨕寞而不可測也)
　　龍門鎮(乾元二/年作)
　　　補注(鶴曰龍門鎮在河南縣然非秦州往成州/之路詩又云沮洳棧道濕殆是成州亦有)
　　　(鎮與之同名又詩云防虞此何及嚴礪元和中/嘉陵江二百里通漕以饋成州戍兵其在此與)
細泉兼輕氷沮洳棧道濕(洙曰魏汾沮洳潤濕之處故/為沮洳漢髙紀燒絶棧道師)
(古曰棧即閣也/今謂之閣道)不辭辛苦行迫此短景急(洙曰舞鶴賦/急景凋年歐)
(曰短景急言日/短急扵奔程也)石門雲雷(一云/雪雲)隘(一作/溢)古鎮峯巒集旌
竿暮慘澹風水白刃澁胡馬屯成皋(趙曰成皋鞏落之/地意言安史之兵)
(耳舊以囘紇非也是時乾元二/年之冬回紇未反不可妄引也)補注(鶴曰胡馬指史思/明按史乾元二年)
(九月庚寅思明陷東/京及齊汝鄭滑四州)防虞此何及(洙曰言已/後時矣)嗟爾逺戍
人山寒夜中泣(洙曰陸士衡詩苦哉/逺征人拊心悲何如)
　　石龕(乾元二/年作)
　　　補注(鶴曰石龕在成州近/境同是乾元二年作)
熊羆咆我東(咆蒲/交切)虎豹號我西(洙曰魏武帝苦寒行熊/羆對我蹲虎豹夾路啼)
(號胡/刀切)補注(希曰楚辭招隠士虎豹鬭兮熊羆咆又九思/將升兮髙山上有兮猿㺅將入兮深谷下有)
(兮虺蛇左見兮鳴鵙右覩兮呼梟/爾雅曰熊羆醜又羆如熊黄白文)我後鬼長嘯我前狨
又啼(鄭曰狨而中切獸也山鬼雨嘯見前蘇曰楊大年/云狨之形似䑕而大尾長作金色生川峽深山中)
(人以藥矢射殺之取其尾為卧褥鞍被坐氊之用狨甚/愛惜其尾既中毒即囓斷其尾以擲之惡其為身害也)
(盖輕㨗善緣木猿之類趙曰四我乃公之新格劉/琨扶風歌止曰鹿逰我前猿戲我側兩句而已)天寒
昏無日山逺道路迷(蘇曰梁諤入黔中山逺林茂鳥/道欹危煙霧𡨕暗咫尺路迷)驅
車石龕下仲冬見虹霓(蘇曰惠帝時仲冬虹霓晝見三/日國政頽圮節令不時諸侯㺯)
(權師曰虹隂氣也孟冬三月虹不見今/見扵仲冬謂隂勝扵陽有臣侵君之象)伐竹者誰子(竹/一)
(作/木)補注(鶴曰黄庭經問/誰家子在我身)悲謌上(一作/抱)雲梯(趙曰雲梯字/起扵墨子曰)
(公輸班/為雲梯)為官采美箭五嵗供梁齊(趙曰爾雅東南之美/者有㑹稽之竹箭也)
(梁謂汴州齊謂今之山東皆安史/之兵所在也故采箭以供官用矣)補注(希曰本禹貢注/箘簵美竹云可)
(以為箭自天寳十四載/至今乾元二年為五年)苦云直簳盡(鄭曰簳口旱/切亦作笴)無(一/作)
(應/)以充提攜(洙曰仲冬之月日短至則言伐木取竹箭/堅成極時蘇曰郭璞秋日攜杞菊親與大)
(鮑曰貧者無以献聊/不空手充提携故也)奈何漁陽騎颯颯驚蒸黎(趙曰漁/陽騎指)
(言安慶緒之兵也禄山反長驅陷兩/京天下震駭故云颯颯如風之疾也)
　　積草嶺(乾元二/年作)
　　　補注(鶴曰詩云卜居尚百里休駕投諸彦邑有/佳主人情如已㑹面則積草嶺在同谷縣)
　　　(邊境公将到縣/得縣令書故云)
連峯積長隂(詠曰謂草/木隂翳也)白日遞隱見(鄭曰遞待禮切更/也見形甸切詠曰)
(言日光映射/一有一無也)颼颼林響交慘慘石狀變山分積草嶺路
異明水縣(蘇曰劉安微時/為明水縣吏)旅泊吾道窮(希聲曰仲尼曰/吾道窮矣王弼)
(曰仲尼/旅人)衰年嵗時倦卜居尚百里休駕投諸彦(洙曰江/淹云金)
(閨諸彦蘇曰季尤休駕沐浴投諸英彦趙曰屈原有卜/居篇諸彦出謝靈運擬鄴中詩序有云二三諸彦舊注)
(所引在/後矣)邑有佳主人情如巳㑹面(趙曰古詩古/稱㑹面難)來書語
絶妙(蘇曰沈約得來書詞語絶妙筆/墨遒勁無一糝塵俗氣味可愛)逺客驚深眷食蕨
不願餘茅茨眼中見(洙曰陸士衡詩彷彿眼中人趙曰/左太冲詠史詩飲河期滿腹貴足)
(不願/餘)補注(希曰南史王彧字景文袁粲見之稱其風流/或云景文比謝叔原猶為野父粲惆悵良久)
(曰但眼中/不見此人)
　　泥功山(乾元二/年作)
　　　補注(鶴曰唐去云成州寳應元年設吐蕃貞元/五年於同谷縣之西境泥功山置行州自)
　　　(秦至成不滿三百里涉兩月乃至為詩十有二/備言辛苦飢寒之狀觀其詩想其時為長太息)
　　　(也/)
朝行青泥上暮在青泥中泥濘非一時(濘乃/定切)版築勞人
功不畏道路(一作/途)逺反將(一云乃將/一云及此)汩没同(趙曰公言/反同版築)
(之人同汩没/於泥中也)白馬為鐵驪(洙曰馬青/色曰驪)小兒成老翁哀猿
(一作/猱)透却墜死鹿力所窮(趙曰詩野有死鹿故用之鹿/之所以死以力窮扵泥中走)
(困/也)寄語北來人後來莫怱怱
　　鳯凰臺(乾元二/年作)
　　　(魯曰此詩思見太平之君子也鄭曰酈道元水/經注水南逕槃頭郡東而南合鳯溪水水上乗)
　　　(蜀水扵廣業郡南涇鳯溪中有二石雙髙其形/若闕漢時有鳯凰止其上故謂之鳯凰臺北去)
　　　(郡三/里)補注(鶴曰乾元二年/赴同谷時作)
亭亭鳯凰臺(洙曰謝恵連詩亭亭映江月西京賦干雲/霧以上達狀亭亭以迢迢師曰乃秦弄玉)
(與蕭史吹簫扵此所謂鳯凰臺上/憶吹簫是也端木曰亭亭髙貌)北對西康州(鄭曰地/理志河)
(北郡後周改曰鳯州領同谷舊曰白石置廣業郡西魏/改曰同谷後周置康州大業初廢唐地理成州同谷郡)
(武徳元年以同谷置西康州貞觀元年州/廢西魏槃頭郡亦唐興州之長舉縣也)西伯今寂寞
鳯聲亦悠悠(洙曰西伯文王也西伯時鳯鳴扵岐陽師/曰文王七年受天命鳯鳴於岐岳而興王)
(道自文王既没鳯聲亦息而不聞是詩寓意傷當世賢/者不進盖鳯之為物有道則見無道則隠喻賢者出處)
(之/道)山峻路絶蹤石林氣髙浮安得萬丈梯為君上上頭
恐有無母鶵飢寒日啾啾我能剖心出飲啄慰孤愁心
以當竹實炯然忘外求血以當醴泉豈徒比清流所重
王者瑞敢辭微命休(夢符曰春秋元命苞周成王時大/治鳯凰來舞扵庭成王乃援琴而)
(歌鳯凰翔兮于紫庭余何徳兮以/感靈又瑞應圖曰鳯王者之嘉瑞)補注(希曰爾雅釋鳯/郭云瑞應鳥鷄)
(頭蛇頸燕頷龜背魚尾五彩色天老曰出扵東/方君子之國翺翔四海之外見則天下大安寧)坐看綵
翮長舉意八極周自天銜瑞圖(一云/圖䜟)飛下十二樓(洙曰/十洲)
(記曰崑崙山/有十二玉樓)圖以奉(一作/獻)至尊(修可曰春秋元命苞黄/帝逰元扈洛水之上注)
(元扈石室也與大司馬容光等臨/觀鳯銜圖置帝前帝冄拜受圖)鳯以垂鴻猷(薖曰鴻/猷大道)
(也鳯乗鴻猷/所以表大道)再光中興業一洗蒼生憂深衷正為此羣
盜何淹留(師曰此甫所以感鳯而思/見賢人以致治平之效也)
　　乾元中寓居同谷縣作七首(乾元二/年作)
　　　(魯曰同/州縣名)補注(鶴曰公乾元二年十二月至同谷/以十二月入蜀寓居同谷才一月)
　　　(耳/)
有客有客字子美(洙曰以其寓居故自/稱有客子美甫字也)白頭亂髮(一云/短髮)
垂過耳嵗拾橡栗隨狙公(洙曰按新史言甫居同谷縣/拾梠以自給皃女有至餓殍)
(者夢符曰右按列子宋有狙公愛狙而養之先誑之曰/與若芧朝三而暮四足乎衆狙皆起而怒俄而曰與若)
(芧朝四而暮三足乎衆/狙皆伏而喜注芧栗也)補注(鶴曰莊子狙公賦芧曰朝/三暮四衆狙皆怒疏曰芧)
(橡子也似栗而小史謂云客秦州負薪采/橡栗自給豈獨在秦然也今殆至成亦然)天寒日暮山
谷裏中原無書歸不得手脚凍皴皮肉死(鄭曰皴七倫/切皮細起也)
(師曰甫自傷饑寒不得歸鄉悲/風為生天為之與動况人乎)嗚呼一歌兮歌巳哀悲
風為我從天(一作/東)來
　　其二
長鑱長鑱白木柄(鄭曰鑱鋤銜切呉人/云犁鐡説文鋭也)我生託子以為
命黄精(一作/黄獨)無苗山雪盛(蘇曰木栩貧居嘉陽常負鑱/采黄獨一日雪盛不獲黄精)
(當作黄獨往時儒者不解黄獨改作黄精魯直云以予/攷之黄獨是也本草赭魁注肉白皮黄也漢人蒸食之)
(山東人呼為土芋江西人/呼為土邜蒸食之類芋魁)補注(希曰諸本皆作黄精一/本作黄獨王内翰故云)
(一作黄獨本草芋條下云芋魁一名黄獨山雪一本作/山日芋得日㬠則其苗損而下實故公云無苗山日盛)
(鶴曰本草云黄精久食輕身延年故河南嵗貢今公寓/同谷巳是仲冬則山日無應云盛芋又巳收意只是採)
(黄精亦猶拾橡栗也黄精是時無苗又值山雪之盛所/以有子空歸來之句若芋則種有定所不勞負鑱入山)
(矣/)短衣數挽不掩脛(鄭曰胡定切脚脛也洙曰寗戚/叩角歌曰短布單衣不及其肘)此
時與子空(一作/同)歸來男呻女吟四壁靜(洙曰相如家/居徒四壁立)嗚
呼二歌兮歌始放閭(一作/鄰)里為我色惆悵(洙曰首章天/哀其窮次章)
(人亦哀其窮矣師曰閭里尚/為之惆悵况親戚舊故乎)
　　其三
有弟有弟在逺方(一作各/一方)三人各瘦何人强(洙曰後漢/趙孝弟禮)
(為賊所得將食之孝自縛請賊曰/禮瘦不如孝肥賊感其意俱舍之)生别展轉不相見(洙/曰)
(樂府他鄉各異/縣展轉不相見)胡塵暗天道路長(洙曰詩/阻且長)道東飛駕鵝
後􁟽鶬(鄭曰駕古牙切鳥名􁟽七由切鶬七剛切洙曰/揚雄傳豈駕鵝之能捷􁟽鶬惡禽也鶬九頭詩)
(有􁟽/在梁)補注(鶴曰楚辭謬諫畜鳬駕鵝雞鶩滿堂壇兮注/畜養鵝鶩親近小人滿扵堂壇又大招鵾鴻)
(羣晨雜􁟽鶬今公云/喻史思明㨿東都也)安得送我置汝傍嗚呼三歌兮歌
三發汝歸何處收兄骨(洙曰收一作取僖三十二年殽/有二陵必死是間余收爾骨非)
(時巳窮而巳而兄弟/之親亦莫知其存云)
　　其四
有妹有妹在鍾離(魯曰地理志/濠州鍾離郡)良人早殁諸孤癡長淮
浪髙蛟龍怒十年不見來何時(一作/遲)扁舟欲往箭滿眼
杳杳南國多旌旗嗚呼四歌兮歌四奏林猿(一作/竹林)為我啼
清晝(洙曰猿非有情者而亦為之啼則窮可知矣蘇曰/舊作竹林後人改為林猿今本皆因之蔡絛云崇)
(寧間有貢士同州來籠一禽大如雀色正青善鳴問其/名此竹林鳥也少陵扵詩必紀其處以明風俗方物詔)
(扵後人豈易改也師曰猿乃無知/之物今為我啼盖哀傷之至也)
　　其五
四山多風溪水急寒雨颯颯枯樹濕(一云樹/枝濕)黄蒿古城
雲不開白狐(一云/𤣥狐)跳梁黄狐立(鄭曰跳徒/聊切躍也)我生胡為在
窮谷中夜起坐萬感集(洙曰謝靈運詩千念集日夜萬/感盈朝昏王康琚詩哀風中夜)
(起/)補注(希曰書中夜以興/陸士衡中夜嘆息)嗚呼五歌兮歌正長魂招不
來歸故鄉(洙曰招魂曰魂兮歸來師曰甫身雖寓同/谷而魂夢未嘗忘故鄉可謂思鄉之甚也)
　　其六
　　　(蘇曰六謌一篇為明皇作也明皇以至徳二年/至自蜀居興慶宮謂之南内明年改元乾元時)
　　　(持盈公主往來宫中李輔國常隂候/其隙間之故上元二年常遷西内)
南有龍兮在山湫(逸曰湫/龍潭也)古木巃嵸枝相樛(鄭曰巃盧/紅切嵸子)
(紅切洙曰劉安招隠士桂樹生叢兮山之幽偃蹇連巻/兮枝相樛山氣巃嵸兮石嵳峩敏功曰樛乃枝曲下垂)
(貌/)木葉黄落龍正蟄(洙曰秋風辭草/木黄落鴈南飛)蝮蛇東來水上逰
(蝮芳福切洙曰招魂曰蝮蛇蓁蓁敏修曰龍/蟄喻天子失勢蝮蛇東來喻祿山従山東來)補注(希曰/南有)
(龍喻𤣥宗在南内木葉黄落龍正蟄喻𤣥宗䝉塵蝮蛇/東來謂史思明陷魏州非喻祿山従山東來是時祿山)
(死久/矣)我行怪此安敢出拔劍欲斬且復休嗚呼六歌兮
歌思遲(思相吏切洙/曰一作怨遲)溪壑為我回春姿(洙曰鄒衍被䜛/仰天而泣五月)
(為之降霜則士之怨憤足/以感通扵造物而然矣)
　　其七
男兒生不成名身已老三(一作/十)年飢走荒山道補注(希/曰)
(三年飢走謂自天寳/十五載避亂至今也)長安卿相多少年富貴應須致身
早(師曰肅宗中興所用皆後生晩進元勲舊/徳如郭子儀尚見齟齬它可知也故云云)山中儒生
舊相識但話㝛昔傷懐抱嗚呼七歌兮悄終曲仰視皇
天白日速(洙曰江文通詩青春速天機素秋馳白日傷/時不我留也師曰云白日速盖傷日月逝矣)
(嵗不我與所謂富貴/不來年少去是也)
　　發同谷縣(乾元二/年作)
　　　(鄭曰同州縣名師曰乾元二年甫寓同谷屬同/谷饑歉又自同谷入蜀此詩以下皆㳂道紀行)
　　　補注(鶴曰為同谷郡治同谷公以乾元二年十/一月至不盈月遂行趙許成都府詩云公)
　　　(嘗自注此詩云乾元二年十二月一日自隴右/赴劒南不知據何本而云然水㑹渡詩云微月)
　　　(已没久則發/扵一日或是)
賢有不黔突聖有不暖席(洙曰文子曰墨子無/黔突孔子無暖席)補注(希/曰)
(淮南子務脩訓曰孔子無黔席班固答賓戯曰孔席不/暖墨突不黔二書雖異文而意皆聖賢之不安逸也)
况我饑愚人焉能尚安宅(洙曰聖賢尚不免/此吾豈能安宅乎)始來兹山
中休駕喜(一作/嘉)地僻奈何迫物累一嵗四行役(大臨曰/詩父曰)
(嗟于季行役師曰一嵗之中凡四行役夏發華州十一/月離秦州故詩云漢源十月交十一月至成州故云仲)
(冬見虹霓十二月/發同谷故云云)忡忡去絶境杳杳更逺適停慘(一作/驂)
龍潭雲迴首白崖石(一作/虎崖)臨岐别數子握手淚再滴(洙/曰)
(江淹詩罇酒送征/人握手淚如霰)雖舊情深知(洙曰一云交情無舊深/趙曰公扵同谷寓居未)
(久葢多新交而惜别之/情則如故舊之深逺)窮老多慘戚平生懶拙意偶值
棲遁跡(洙曰郭景純詩京華/㳺俠客山林隠遁棲)去住與願違(趙曰嵇康云/事與願違)
却慙林間翮(洙曰陶潛遲遲出林翮蘇曰裴嚀法注不/能如願四海干戈未息出門無食仰見飛)
(鳥顧子曰吾弗如此物羽翮飲棲出入自得長嘆久之/孝祥曰林間鳥尚得林憩而甫奔走無定居反有媿扵)
(林間之/翮乎)
　　木皮嶺(乾元二/年作)
　　　補注(鶴曰嶺在成州之西境入蜀忙道經此詩/云季冬攜童稚辛苦赴蜀門當是乾元二)
　　　(年十二/月作)
首路栗亭西(洙曰首音狩謂/命車向西行也)尚想鳯皇村(馬曰依悒不/忍去之意)
補注(鶴曰栗亭鳯皇村皆在成州公嘗賦鳯皇臺詩云/亭亭鳯皇臺北對西康州地理志云同谷縣置西)
(康州則臺與村在成州/之北而栗亭在州東也)季冬攜童(一作/幼)稚辛苦赴蜀門
(魯曰即/劍門也)南登木皮嶺艱險不易論補注(鶴曰蜀在成州/之南故曰南登)
汗流被我體(洙曰喻蜀檄流汗相屬/大觀曰漢史汗流洽背)祁寒為之暄(洙曰/書冬)
(祁/寒)逺岫爭輔佐千巖自崩奔(洙曰雪賦瞻山則千巖俱/白謝靈運詩坼岸屢崩奔)
始知五岳外别有(一作/見)他山尊(趙曰張昶華山碑/云山莫尊扵岳)仰干
(一作/看)塞大明俯入裂厚坤(師曰自逺岫爭輔佐以下託/意譏祿山不知君臣之義岫)
(尚左右輔佐此山之尊千嵓為之崩奔如千官奔走以/趨王事者也别有他山尊喻祿山僭稱帝號大明君道)
(也仰干塞大明言祿山自髙大干犯國紀而掩蔽/扵君俯入裂厚坤言郡縣之地為祿山所割據也)再聞
虎豹鬬(洙曰劉安招隠士虎豹鬬兮熊羆咆蘇曰徐庶/見孔明曰虎豹再鬭必有一傷先生何法以格)
(之孔明曰使三/分即無鬭矣)屢跼風水昏髙有廢閣道(洙曰棧/道也)摧折
如短轅(短斷/云)下有冬青林(洙曰今之梗柟也鮑曰木名/經冬不凋今所在多有之)
石上走長根西崖特秀發煥若靈芝繁潤聚金碧氣(洙/曰)
(蜀都賦金馬馳光而絶影碧雞倐忽而/曜儀連珠金碧之嵓必辱鳯舞之使)清無沙土痕憶
觀崑崙圖(一作/墟)目擊𤣥圃存(洙曰𤣥圃凉風在崑崙中/見淮南子炎曰莊子目擊)
(而道存南史梁簡文/自扵𤣥圃講老莊)補注(希曰崑崙第二級名曰𤣥圃/周穆王駕八駿之乗升崑崙)
(之􁀫賓扵西王母觴扵瑶池之上又神仙傳曰崑崙一/名𤣥圃一名積石瑶房一曰閬風室一曰華蓋一曰天)
(柱又楚辭天問崑崙縣圃其尻安在注崑崙山名在/西北元氣所出其巔曰縣圃縣圃乃上通於天也)對
此欲何適黙傷垂老魂
　　白沙渡(乾元二/年作)
　　　補注(鶴曰渡之水逕槃頭郡東南合鳳溪水水/上乗蜀水扵廣業郡者也又唐志云元和)
　　　(中節度使嚴礪自興州長舉縣西流嘉陵江二/百里通曹以饋成州戍兵詩作扵乾元二年十)
　　　(二/月)
畏途隨長江(洙曰莊子畏途者十殺一人則父子兄弟/相戒蒭曰釋文云險阻道可畏懼者也)
渡口下絶岸(趙曰海賦/絶岸千丈)差池上舟楫(差初/加切)杳窕入雲漢
天寒荒野外日暮中流半我馬向北嘶(洙曰古詩胡/馬嘶北風)山猿
飲相喚水清石礧礧(魯水/切)沙白灘漫漫(洙曰沈休文/歸海水漫漫)迥
(一作/倐)然洗愁辛(蘇曰王夷甫得/書洗我愁辛)多病一疏散(蘇曰嚴助/逰陸渾山)
(歎曰多病無聊來此/疏散以釋沈鬱之興)髙壁抵嶔崟(洙曰一作岑嶔去/金切崟鋤針切)洪
濤越凌亂(洙曰曹植泛舟越洪/濤恵連清波時凌亂)臨風獨囘首(蘇曰王筠/臨風長想)
(英猷時復/回首東望)攬轡復三歎(朋曰范滂攬轡慨然有澄清天/下之志趙曰左傳置食三歎禮)
(記一唱三歎師曰甫遭亂離故㤀於奔走羇旅是以有/范滂澄清之志奈何時不見用亦止扵再三咨嗟傷不)
(得其/志也)
　　水會渡(乾元二/年作)
　　　(魯曰一云/水回渡)補注(鶴曰渡名水㑹即前所謂合鳯/溪也詩云微月没巳久當是乾)
　　　(元二年十二/月初至此)
山行有常程中夜尚未安(蘇曰冦恂中夜/悲愁不得安寢)微月没巳久
崖傾路何難(洙曰謝靈運詩崖傾光難留蘇曰程煜傾/崖㫁路人馬不通如逢泥木去住多難趙)
(曰丘希範云/崖傾嶼難傍)大江動我前(洙曰謝𤣥暉詩/大江流日夜)洶若溟渤寛
(洙曰鮑明逺詩/穿池類溟渤)篙師暗理楫(洙曰謝靈運詩理棹遄還/期夢符曰右按左太沖呉)
(都賦篙工檝師選自閩禺習御長風狎/玩靈胥責千里於寸隂聊先期而須臾)謌笑輕波瀾(蘇/曰)
(謝眺新城路上詩呉兒/未習水謌笑欺波瀾)霜濃木石滑風急(一作/烈)手足寒
入舟巳千憂(洙曰謝靈運詩/入舟陽巳微)陟巘仍萬盤(洙曰詩陟則/在巘趙曰倣)
(陸士衡詩仰/陟髙山盤)迴眺(一作/出)積水(一作/石)外補注(鶴曰常是作/積石葢積石)
(山在河州而成與岷河鳯三州不逺河州又/有鳯林縣疑是鳯溪鳯州鳯皇村同得名)始知衆星
乾逺逰令人瘦衰疾慙加餐(洙曰古詩思君令人老又/努力加餐飯謝靈運衰疾)
(當在斯揚曰曹子建沈憂令人/老又吾得行逺逰逺逰欲何之)
　　飛仙閣(乾元二/年作)
　　　補注(鶴曰自此上棧道矣飛仙/以言其髙乾元二年作)
土門山行窄(土一/作出)微徑緣秋毫(洙曰一云徑微上秋毫/蘇曰張儀過太行曰微)
(逕穿雲仰視縁/雲若秋毫蟠折)棧雲闌干峻梯石結構牢(洙曰見新亭/結構罷注)
萬壑欹疏林(一作竹趙曰顧/愷之萬壑爭流)積隂帶奔濤寒日外淡泊
長風中怒號(洙曰莊子風作/則萬竅怒號)歇鞍在地底始覺所厯髙
往來雜坐卧人馬同疲勞(蘇曰李陵人疲/馬勞一日三戰)浮生有定分
饑飽豈可逃(蘇曰呉律飢飽榮瘁人之/定分非所茍欲可得也)歎息謂妻子我
何隨汝曹(洙曰馬援傳吾欲使汝曹/聞人過失如聞父母之名)
　　五盤(乾元二/年作)
　　　(魯曰謂棧道/盤曲有五重)補注(鶴曰在漢中郡之/境乾元二年作)
五盤雖云險山色佳有餘(洙曰陶潛詩/山氣日夕佳)仰凌棧道細(洙/曰)
(道一作閣漢祖入/漢中燒絶棧道)俯映江木疏地僻無網罟(蘇曰宋玉/出逰見山)
(鳥自得玉歎曰此中林幽地僻/無網罟彈射宐爾盡其天年也)水清反多魚(趙曰楊雄/云水至清)
(則無魚公據所/見而反用之也)好鳥不妄飛(師曰淵明云鳥倦飛而知/還甫自傷奔走曽好鳥之)
(不若/也)野人半巢居(洙曰禮運冬居槽巢王康琚皆在太/平時亦有巢居子選巢居知天寒)
喜見淳樸俗(天啓曰莊子/澆淳散樸)坦然心神舒東郊尚格鬬(蘇/曰)
(范曾東郊金革不息尚思格鬬戰壘/滿目政散民流田畆蕪没寜不心痛)巨猾何時除(洙曰/東京)
(賦巨猾/間亹)故鄉有弟妹流落隨丘墟(洙曰曹子建詩/零落隨丘山)成都
萬事好豈若歸吾廬(洙曰古詩行客雖云樂不如早旋/歸李白詩錦城雖云樂不如早還)
(家/)
　　龍門閣(乾元二/年作)
　　　補注(洙曰前詩云髙有廢閣道道即棧也或/云棧或云閣非樓閣也乾元二年作)
清江下龍門(魯曰按地理志/施州青江郡)補注(鶴曰水經云水色清/照十丈故名龍門即)
(龍門鎮所謂沮洳棧道濕兹云閣者在山巔彼所謂沮/洳港水之下流葢龍門之山盤紆連亘為廣所以名列)
(數/郡)絶壁無尺土(趙曰謝靈運云/晨策尋絶壁)長風駕髙(一作/白)浪(洙曰/郭景)
(純詩吞舟浮海/底髙浪駕蓬萊)浩浩自太古(洙曰古詩浩/浩陰陽移)危途中縈盤
(洙曰一云/縈盤道)仰望垂線縷滑石欹誰鑿浮梁裊相柱(洙曰/西京)
(賦峙逰極於浮柱趙曰滑石自是石之滑浮梁/自是梁之浮舊注所引雖傍見而其義非也)目眩隕
雜花頭風吹過雨(洙曰一云過飛雨趙曰滑石之欹浮/梁之裊皆難行之地故目生眩頭生)
(風矣目眩出史心亂目眩目昏眩如見雜花之隕落頭/風出魏太祖讀陳琳檄草頭風自愈頭或生風如過雨)
(之吹皆言其地/險絶而然也)百年不敢料(洙曰潘安仁詩人生/天地間百年孰能要)補注
(希曰諸葛亮死軍中人為之語死諸葛亮/走生仲逹宣王曰吾便料生不料死也)一隊(洙曰隊/與墜同)
乃得取飽聞(一作/知)經瞿塘(洙曰瞿/塘峽名)足見渡大庾(洙曰大/庾嶺名)
(趙曰以龍門閣之險峻推言而比之也瞿/塘峽在巫山之下大庾嶺在䖍州之前)終身歴艱險
恐懼從此數(師曰瞿塘大庾不若此閣道為險之至甫/至此恐懼若屈指數險阻之處當從此為)
(始/也)
　　石櫃閣(乾元二/年作)
　　　補注(鶴曰詩云季冬日巳長當是乾元二年十/二月初澣之後也自此方入蜀故曰蜀道)
　　　(多草/花)
季冬日巳長(唐曰日自至節後旋長宫中以/紅線量日影長至日添一線)山晩半天
赤(何曰謂/反照也)蜀道多草花江間饒奇石(洙曰江淹詩崦山/多靈草海濱饒奇)
(石/)石櫃曾波上臨虛蕩髙壁(夢符曰郭璞江賦迅雖臨/虛以騁巧孤玃登危而雍)
(容/)清暉回羣鷗(洙曰謝靈運詩/山水含清暉)暝色帶逺客(洙曰謝靈/運林壑歛)
(暝/色)羇栖負幽意感歎向絶跡信甘孱懦嬰(鄭曰孱鋤山/切懦奴卧切)
(弱/也)不獨凍餒迫優游謝康樂(洙曰晋謝𤣥暉也修可曰/謝𤣥暉封康樂公孫靈運)
(襲其封與何長瑜等以文章賞會共為山澤之逰詩家/稱康樂乃靈運非𤣥暉也以南史考之謝宻傳云謝渾)
(為韻語奬勸靈運等曰康樂誕通度實有名家/韻因是詩注以康樂為謝𤣥暉故詳辨之云)放浪陶
彭澤(洙曰陶潛/為彭澤令)吾衰未自由謝爾性有適(洙曰有一作/所師曰謝陶)
(輩優游放浪無所繫滯令甫未能/自由於二子適性之樂頗有感焉)
　　桔柏渡(乾元二/年作)
　　　(鄭曰桔/居屑切)補注(鶴曰當是蜀之衆水於此㑹而下/荆南故詩云東逝不可要高通荆)
　　　(門路闊㑹滄海潮又峽程記云瀘合遂蜀四州/皆峽之郡自巒江桔柏池導等渡至此二百八)
　　　(十江㑹于峽前云云/則桔柏乃江之名)
青冥寒江渡(趙曰楚辭據青溟而攄/虹青青冥冥高逺之貌)駕竹為長橋竿濕
煙漠漠(洙曰一云竹竿濕漠漠/謝靈運詩生煙紛漠漠)江水風蕭蕭(洙曰水一/作永荆軻)
(餞易水風蕭/蕭兮易水寒)連笮動嫋娜(鄭曰笮側柏切嫋乃了切娜/奴可切洙曰連竹索而為梁)
(謂之笮前漢/卭笮之君)補注(鶴曰成都之窄/橋即此類也)征衣颯飄颻急流鴇
鷁散(鴇博好切鷁五歴切洙曰西都蒼鴰鷁鶂/趙曰郭璞上林賦注曰似鴈旡後趾也)絶岸黿
鼉驕(魯曰鴇鷁喻舟船也黿/鼉喻橋梁也驕壯也)西轅自兹異東逝不可要
高通荆門路闊㑹滄海潮孤光隠顧眄逰子悵寂寥無
以洗心胷前登但山椒(洙曰桔柏乃文州嘉陵二江合/流處也東下入渝合通荆門矣)
(蒼舒曰右按廣韻椒山頂文選稅鑾登山椒十朋曰謝/惠連詩悲猿響山椒漢武帝李夫人賦釋馬山椒廣雅)
(曰土高四墮曰山椒謝/莊月賦菊散芳於山椒)
　　劒門(乾元二/年作)
　　　(魯曰自蜀出漢中皆自是故以門名/背有閣道在梓潼郡東北蜀之險㑹)補注(鶴曰/按唐)
　　　(志劒門縣在劒州乾元二年作文選張孟陽劒/閣銘惟蜀之門作固作鎮是曰劒閣壁立萬仞)
惟天有設險(洙曰北有劒門天設之險蘇曰許㐮闗河/阻絶乃天設險以全其封疆孝祥曰易天)
(險不可升地險山川丘/陵王公設險以守其國)劒閣(一作/門)天下壯(蘇曰嚴助至/蜀見劒門闗)
(乃嘆曰天下壯險扼/隘喉衿莫過此闗也)連山抱西南石角皆北向(洙曰劒/山土石)
(皆北向如拜伏状趙曰此言盖謂地形勢雖險而趨中/原自然之勢觀劒門山雖抱西南而石角北向則有面)
(内之/義)兩崖崇墉倚(趙曰詩其崇如墉張協/𤣥武館賦云崇墉四匝)刻畫城郭狀
(洙曰蜀都賦金城石郭兼匝/中區既麗且崇實號成都)一夫怒臨闗(一作/門)百萬未
可傍(洙曰蜀都賦一人守隘萬夫莫向張孟陽/劒閣銘一人荷㦸萬夫趑趄傍一作仰)珠玉走
中原(蘇曰陳陟珠玉无/脛遍走中原何也)岷峨氣悽愴(洙曰岷青城山峨/峨眉山也趙曰珠)
(玉之於中原必著走字者或曰古之言珠玉曰无翼而/飛无脛而行非謂人之所攜持若飛走也岷山在成都)
(之西青城山是也峩山在成都之西南峩眉山是也逺/人困於誅求而悽愴之氣見於岷峨以二山無情之物)
(猶且悽愴則有/情之民可知矣)三皇五帝前(蘇曰王子淵三皇五帝前/事臣不可知盖無書可考)
(也/)雞犬各相放(洙曰相一云自蜀/至秦方與中國通)後王尚柔遠(洙曰書/柔遠能)
(邇/)職貢道已喪(田曰朱雲諸侯分權擅據/割地土不復有職貢之道)至今英雄人
(蘇曰章邯遂使英/雄之輩逓相睚眦)高視見霸王(于况/切)并吞與割據(洙曰/李特)
(送流人至劒門箕踞四顧太息曰劉禪/有此形勢而東手於人乎遂潜謀割據)極力不相譲吾
將罪真宰(趙曰莊子若有真宰/存焉而不得其朕)意欲鏟叠嶂(鏟楚産切/蘇曰袁盎)
(曰諸公欲鏟連叠/嶂而造物復如何)恐此復偶然臨風黙惆悵(趙曰末四/句則公忠)
(憤之辭矣師曰恐當肅宗中原未平之日偶復有為/割據之禍者是以臨風惆悵而為國家黙為之慮也)
　　鹿頭山(乾元二/年作)
　　　(彦輔曰按地理志漢/州徳陽縣有鹿頭山)補注(鶴曰唐志徳陽縣有/鹿頭闗必以山而得)
　　　(名乾元/二年作)
鹿頭何亭亭補注(鶴曰九域志鹿頭闗唐高崇文陷劉/闢於此寰宇記曰自綿州羅江縣界)
(迤邐入漢州徳陽縣界古老云/昔有張鹿頭於此造因以為名)是日慰飢渴(趙曰西都/賦之言宫)
(室曰状迢迢以亭亭陸士衡/詩願保金石軀慰妾常飢渴)連山西南斷俯見千里豁
(洙曰自秦入蜀川嶺重複極為險阻及下鹿頭闗/東望成都沃野千里葱鬱之氣乃若煙霞靄然)游子
出京華劒門不可越(洙曰京華一云咸京蒼舒曰張孟/陽劒閣銘曰惟蜀之門作固作鎮)
(是曰劒閣壁立萬仞酈道元水經注曰劒戍北去大劒/三十里連山絶險飛閣相連故謂之劒閣田曰鍾㑹平)
(蜀至綿谷語左校曰山川懸逺巳盡咫尺/劒門不可開越何計入蜀公可籌度)及兹阻險盡
始喜原野闊殊方昔三分霸氣曾間發(間居莧切師曰天/昔魏吴蜀三分)
(下劉備據此一方/以建霸王之業)天下今一家(韓曰今肅宗中興/天下已一家矣)雲端失
雙闕(夢符曰古樂府仙人篇閶闔正嵯峨雙闕萬丈餘/又天台賦雙闕雲竦以夾路趙曰雲端祖出枚乗)
(樂府曰美人在雲端天路隔無期雙闕祖於元聖本紀/曰許申欲觀帝意曰帝坐華堂靣雙闕君之榮願得矣)
(公詩言失雙闕者以天下既一家皆為/臣属故所僣擬天子之闕不復見矣)悠然想楊馬繼
起名硉兀(鄭曰硉兀危石也洙曰左太沖蜀都賦江漢/炳靈世載其英鬱若相如灂若君平王褒暉)
(暐而秀發揚雄/含章而挺生)有文(一作/才)令人傷(師曰揚馬二子皆蜀/人有文章皆不顯用)
(於漢甫至此追思二子/亦若已之不遭其時也)何處埋爾骨紆餘脂膏地(髙曰/紆餘)
(廣遠貌脂膏地/言其肥沃也)惨澹豪俠窟(洙曰蜀都賦外負銅梁於/岩渠内函要害以膏腴趙)
(曰成都富饒之地故公指為脂膏也豪俠/窟見郭璞云京華遊俠窟公變其字爾)杖鉞非老臣
宣風豈専逹冀公柱石姿論道邦國活斯人亦何幸公
鎮踰歳月(趙曰公謂僕射裴冀公冕也言裴公為尹尚/有歳月之期此斯人之所以幸也此句可以)
(見杜公初來成都/非為嚴武而來也)補注(希曰按舊史裴日冕傳肅宗移/幸鳯翔罷冕知政事遷右僕射)
(兩京平以功封冀國公尋加御史大夫/充劒南西川節度使又入為右僕射)
　　成都府(乾元二/年作)
　　　(修可曰是詩子美寓意深矣淮南子曰西垂景/在樹端謂之桑榆也説曰桑榆之景理無遠照)
　　　(今也日薄桑榆而其光翳翳止足照我衣裳則/不能遠照矣以喻明皇以太上皇居西内也初)
　　　(月不高出衆星尚争光而喻肅宗即位未久而/史思明之徒尚在也盖肅宗立於天寳之丁酉)
　　　(而子美乾元庚子至成都以其時考之故/知其寓意如此也鄭曰劒南西路蜀州也)補注
　　　(鶴曰公以乾元二年十二月至成都而𤣥宗以/上元元年七月遷于西内今詩云季冬樹木蒼)
　　　(則是初到成都時作先明皇遷西内半年修可/謂託意明皇遷西内肅宗即位未久而安史之)
　　　(徒尚在恐/未必然)
翳翳桑榆日(洙曰歸去來景翳翳以将入東觀記収之/桑榆江淹曽是迫桑榆歳暮從所東趙曰)
(桑榆晩/日也)照我征衣裳(蘇曰團團江上月照我征衣裳趙/曰阮嗣宗詠懷詩曰灼灼西隤日)
(餘光照/我衣)我行山川異忽在天一方(蘇曰曹植與陳琳疏/曰昔與子西園聨鑣)
(游泳語笑嚮今忽暌别在天一方後㑹邈然莫可得/也古詩各在天一方劉云成都偏在西故云天一方)但
逄新人民(洙曰曹子建不見舊耆老但覩新/少年山川阻逺别後㑹日月長)未卜見故
鄉大江東流去(洙曰謝𤣥暉/大江流日夜)遊子去日長(洙曰短歌行/去日苦多)
曽城填華屋(鄭曰填陟刃切定也趙曰曽城層起之城/淮南子云崑崙山上有曽城九重華屋)
季冬樹木蒼(洙曰西都賦靈草冬榮趙曰前於發同谷/縣題下公自注云乾元二年十二月一日)
(自隴右赴劒南紀行而今詩云季/冬樹木蒼則至成都乃是月也)喧然名都㑹吹簫間
笙簧(洙曰曹子建名都多妖女/京洛出少年詩吹笙鼓簧)信美無與適(洙曰王仲/宣登樓賦)
(雖信美而非吾土/兮曽何足以少留)側身望川梁(洙曰四愁詩側身西望/涕沾裳魏文帝詩欲濟)
(河無/梁)鳥雀夜各歸中原杳茫茫(趙曰觀衆鳥識巢而夜/歸乃思其中原故鄉之)
(地而不/得返)初月出不高衆星尚争光(師曰初月喻肅宗初/即位衆星喻安史之)
(徒與天/子抗衡)自古有羇旅我何苦哀傷(師曰此乃甫/自窮之辭)
　
　
　
　
　
　
　
　
　
　補注杜詩巻六
欽定四庫全書
　補注杜詩巻七　　　　　宋　黄希　原本
　　　　　　　　　　　　　　黄鶴　補注
　　石笋行(上元元/年作)
　　　(彦輔曰成都記石笋及林亭池石之地雨過必/有小珠或青黄如粟者亦有細孔可以貫絲田)
　　　(曰杜光庭石笋記云成都子城西曰興義門金/容坊有通衢㡬百五十步有石二株挺然聳峭)
　　　(髙丈餘圍八九尺耆舊傳云其名有六曰石笋/曰蜀妃闕曰沈犀石曰魚鳬仙壇曰西海之眼)
　　　(曰五丁石門皆非也圖經云石笋街乃秦寺之/遺址殿宇樓臺咸以金寳飾之為一代之勝概)
　　　(又云蜀之城壘方隅不正以景測之石笋扵南/北為定無所偏邪今按石笋在衙西門外僅百)
　　　(五十步二株雙蹲一南一北北笋長一丈六尺/圍極扵九尺五寸南笋長一丈三尺圍極扵一)
　　　(丈二尺南笋葢公孫述時折故長不逮北笋趙/曰此篇作扵上元元年是時李國輔日離間二)
　　　(宫擅權之跡甚彰故因賦石笋而指譏李輔國/也師曰甫意謂此石必是古者卿相墓前表識)
　　　(後世妄加縁飾謂為海眼以䝉蔽愚俗葢譏祿/山國忠以微賤小臣䝉蔽𤣥宗致天寳末年之)
　　　(禍然誣辭謬語/君子當致察)補注(鶴曰此詩趙注以為作扵/上元元年為李輔國離間)
　　　(二宫而作按通鑒上元元年七月輔國矯稱上/語迎上皇逰西内此詩云䝉蔽媚悦其事隠而)
　　　(彰終云安得壯士擲天外使人不疑見本根盖/恨去輔國輩之不速卒為盜殺猶不顕誅之可)
　　　(惜/)
君不見益州城西門陌上石笋雙髙蹲(徂尊切洙曰成/都記石笋城西)
(門百餘步亦呼為石笋隅落相隅西南數步不對各折/為五六段相續以立人云五丁擔亦曰蜀王妃墓表益)
(州城郭皆不直此盖/正東西也陌一作街)古來(一云/老)相傳是海眼苔蘚食盡
波濤痕(田曰成都記距石笋二三尺每夏月大雨往往/陷作土穴泓水湛然以竹測之深不可及以繩)
(繫石而投其下愈投而愈無窮凡三五日忽然不見嘉/祐春牛車碾地忽陷亦測而不能達父老甚異故有海)
(眼之説趙曰華陽風俗記蜀人曰我州之西有/石笋焉天地植之以鎮海眼動則洪濤大濫)雨多往
往得瑟瑟(洙曰每雨過人多得瑟瑟蒼舒曰按博雅瑟/瑟碧珠也杜陽雜編有瑟瑟幕其色經明靈)
(薄無與/為比)此事恍惚難明論恐是昔時卿相墓立石為表
今仍存(洙曰揚雄蜀王本紀云武都丈夫化為女子蜀/王納以為妃無㡬物故乃葬扵成都郭中以石)
(作鏡一梔表其墓華陽國志曰王哀念之遣五/丁之武都擔土為妃作冢立石今俗名為石笋)補注(希/曰)
(寰宇記望帝禪位扵鱉令號開明下五華有開明尚始/立宗廟時天生五丁力士能徙山蜀王負力不為戰備)
(每一王死輒為立大石長三丈重萬/鈞以為墓識今石笋是也晏曰笋里)惜哉俗態好䝉蔽
亦如小臣媚至尊政化錯迕失大體(蘇曰趙充國近見/大臣全失燮理政)
(化錯迕隂陽不/時多失大體)坐看傾危受厚恩(洙曰時林甫國/忠傾覆王室)嗟爾
石笋擅虚名後生未識猶駿奔(洙曰詩駿/奔走在廟)安得壯士擲
天外(洙曰梁沈約詩安/得壯士駐奔羲)使人不疑見本根(洙曰華陽風/俗錄云蜀人)
(曰我川之西有石笋焉天植之以鎮海眼動則江濤大/濫四方之人有來觀者則奇而怪之贊皇公曰夫笋之)
(為狀也亭亭揭峭髙然若削圭芒天成神矣今小大相/因叠至八九節東以鐵鼓出扵人力又何神乎遂命抽)
(去鐵鼓寂然而神怪不作趙曰此八句正以專指李輔/國坐看傾危受厚恩言輔國之寵幸也舊注却云是時)
(林甫國忠用事而/公譏之大非是)
　　石犀行(上元二/年秋作)
　　　(魯曰成都記石犀/在李太白廟内)補注(鶴曰李氷作石犀以厭/水災而上元二年秋八)
　　　(月灌口捐户口故作是/詩然意亦有所寓也)
君不見秦時蜀太守刻石立作三犀牛(洙曰華陽國志/秦孝文王以李)
(氷為蜀守氷作石犀五頭以厭水精穿石犀於江南命/曰犀牛里後轉為耕牛二頭一在府市橋門今所謂石)
(牛門一在淵中又自前堰上分穿羊摩江灌口西扵玉/女房下自涉郵作三石人立水中與江神要水竭不至)
(足盛不没肩成都記亦云/石犀五今云三犀牛未詳)自古雖有厭勝法(洙曰匈奴/傳上以太)
(嵗厭勝所在師古注漢髙紀云/蕭何初立未央宫以厭勝之術)天生江水向(一云/須)東流
(洙曰莫愁歌河/中之水向東流)蜀人矜誇一千載泛溢不近張儀樓(洙/曰)
(按圖經秦張儀築少城在大城西又周地圖云張儀築/城樓壞不能立忽有一龜周旋巫依龜行巡築遂得立)
(今有龜化橋成都記云張儀樓在子城南髙一百尺初/築此城雖曰附龜盖以順江山之勢正即為畊矣乃作)
(此樓而定/南北焉)今年灌口損户口此事或恐為神羞(洙曰武/成以濟)
(兆民無作神羞左㐮十八/年茍捷有功無作神羞)補注(鶴曰寰宇記云灌口山/在西嶺有天彭闕尺云)
(灌口鎮在彭州九隴縣鎮城西有玉女神祠祠之西有/蜀守李冰祠今年水損户口所以為李冰之羞按舊史)
(帝紀上元二年七月霖雨至八月方止墻宇多壊漉魚/道中今年乃是上元二年秋故下云終藉隄防出衆力)
(高擁木石/當清秋)終藉隄防出衆力高擁木石當清秋先王作
法皆正道詭怪何得参人謀(趙曰厭勝者詭怪之事為/不足憑故水終有時而為)
(害隄防者正道故終/藉人力以為隄防也)嗟爾三犀不經濟缺訛只與長川
逝(趙曰此公之寓意於三犀指廟堂無經濟之人乾元/二年乃吕諲李現李揆第五琦同平章事未幾以罪)
(去/)但見元氣常調和自免洪濤恣凋瘵(洙曰曹子建詩/泛舟越洪濤趙)
(曰謂元氣之調特在乎得人/盖宰相以燮理隂陽為事也)安得壯士提天綱再平水
土犀奔茫(洙曰陳蕃傳志清天綱舜典咨禹汝平水土/定功曰沈約云安得壮士駐奔羲師曰𤣥宗)
(時用李林甫楊國忠為政致有滔天之禍/其亦實犀之擅虛名者乎甫托意黜之)
　　杜鵑行(上元元/年作)
　　　補注(鶴曰觀其詩意乃感明皇失位而作當是/上元元年遷西内後太平寰宇記言望帝)
　　　(以徳不如鱉令因禪位于鱉令號開明遂自亡/去化為杜鵑鳥故蜀人聞杜鵑鳴曰是我望帝)
　　　(也/)
君不見昔日蜀天子化為杜鵑似老烏(趙曰按蜀記昔/有姓杜名宇號)
(望帝宇死俗傳化為子規鳥一名鵑蜀人聞子規鳥皆/曰望帝遂於鵑字加杜姓謂之杜鵑又直謂之杜宇)
寄巢生子不自啄羣鳥至今為哺雛雖同君臣有舊禮
骨肉滿眼身羇孤業工竄伏深樹裏四月五月偏號呼
補注(鶴曰通鑑上元元年七月丁未李輔國矯稱上語/迎上皇遊西内至睿武門輔國將期射生五百騎)
(露刃遮道曰皇帝以興慶宫湫隘迎上皇遷居大内上/皇驚幾墜力士曰李輔國何得無禮叱下馬云云陳𤣥)
(禮高力士及舊宫人皆不得留左右丙辰高力士流巫/州王承恩流旛州魏悦流溱州陳𤣥禮勒致仕置如仙)
(媛於歸州玉真宫主出居玉真觀上皇以不懌因不茹/葷辟榖浸以成疾詩云雖同君臣有舊禮骨肉滿眼身)
(羈孤又云業工竄伏/深樹裏盖謂此也)其聲哀痛口流血所訴何事常區
區爾豈摧殘始發憤羞帶羽翮傷形愚蒼天變化誰料
得萬事反覆何所無豈憶當殿羣臣趨(趙曰鮑昭行路/難云中有一鳥)
(名杜鵑言是古者蜀帝魂聲音哀苦鳴不息云云豈憶/往日天子尊今公所謂哀痛口流血及末句憶羣臣趨)
(盖出於此也師曰時禄山反陷兩京明皇西走幸蜀既/失帝位奈何又棄骨肉而孤寓他邦云云肅宗即位靈)
(武不能即遣迎還明皇而使之羇孤在蜀明皇由是悒/怏不得意至於化去其亦不免於怨傷乎甫之言頗有)
(深/意)補注(希曰師注謂明皇幸蜀失位肅宗即位靈武不/能迎還使之羇孤悒怏化去則非盖此詩専譏)
(肅宗為李輔國所間故曰萬事/反覆何所無豈憶當殿羣臣趨)
　　戱作花卿歌(上元二/年作)
　　　(彦輔曰高適傳梓州副使叚子璋反以兵攻東/川節度李奐適率州兵與西川節度使崔光逺)
　　　(攻子璋斬之西川牙将花敬定者恃勇既誅子/璋大掠東蜀天子怒之師曰甫為花卿痛惜之)
　　　補注(鶴曰按史上元二年四月壬午叚子璋反/此詩當是其年成都作舊史俱作花驚定)
成都猛將有花卿(魯曰花卿家在丹稜東館鎮至/今血食其鄉本朝封為忠應公)學語
小兒知姓名用如快鶻風火生(蒼舒曰南史曹景宗謂/所親曰我昔在鄉里騎)
(快馬如龍覺耳後生風鼻尖出火此樂使人忘死不知/老之將至余曰易家人卦巽上離下為風自火出風生)
(扵火自内而出也象/曰風自火出家人)見賊唯多身始輕(洙曰漢光武/見大敵則勇)綿
州副使著柘黄(洙曰綿州副使段子璋也著柘黄僭乗/輿服色趙曰公詩云綿州則梓州字誤)
(傳為綿州乎柘/黄天子之服也)補注(鶴曰史云劍南東川節度兵馬使/段子璋反陷綿州遂州按舊史東)
(川節度治梓州管梓州綿劍普陵榮遂合渝瀘等/則不當云綿州副使然是時治綿州趙未之考也)我卿
掃除即日平子璋髑髏血糢糊手提擲還崔大夫(洙曰/子璋)
(即段子璋也崔/大夫崔光逺也)李侯重有此節度(洙曰李侯東川節度/使李奐也趙曰段子)
(璋既攻東川則李奐必失節度矣以/花卿斬之則李侯復保有節度焉)人道我卿絶世(一/作)
(代/)無既稱絶世無天子何不喚取守京都(洙曰譏其掠/奪也黄曰子)
(美作花卿歌雄壯激/昂讀之想見其人也)補注(希曰舊史崔光逺傳上元二/年兼成都尹充劒南節度營)
(田觀察處置使仍兼御史大夫及段子璋反東川節度/使李奐敗走投光逺卒將花驚定討平之將士肆其剽)
(取婦女有金銀釧兵士皆斷腕以取之數千人光逺不/能禁肅宗遣監軍中使按其罪光逺憂恚疾卒然則花)
(卿豈容獨免乎天子何不喚取/守京都之句雖譏之亦傷之也)
　　贈蜀僧閭丘師兄(上元元/年作)
　　　(彦輔曰太常/博士均之孫)補注(鶴曰詩云我住錦官城當是/上元元年秋冬作故詩云粳)
　　　(稻卧/不翻)
大師銅梁秀(洙曰左思蜀都賦於東則左綿巴中百濮/所充外負銅梁於嚴渠田曰太平御覧載)
(張孟蜀都賦注云銅梁山名也按其山有桃枝竹東而/連亘三十餘里山履之上平整逺望諸山此獨秀也山)
(在合州界/銅梁縣)浦注(鶴曰按唐志山南道古荆梁二州之域/其名山嶓冢熊耳銅梁巫荆峴十道志)
(云銅梁山在涪江之南七里然梓州合州俱有之益部/舊傳云昔楚㐮滅巴子封庶子扵漢江之南號銅梁侯)
(髙僧傳晉惠/亮大師小師)籍籍名家孫(安石曰籍籍/名聲之盛也)嗚呼先博士炳
靈精氣奔(洙曰蜀都賦近則江漢炳靈世再其英鬱若/相如爝若君平王褒暐曄而秀發揚子含章)
(而挺生師曰炳靈/言英靈顯赫也)惟昔武皇后臨軒御乾坤多士盡儒
冠墨客藹雲屯(洙曰揚子雲上長楊賦故籍翰/林以為主人子墨為客卿以諷)當時上
紫殿不獨卿相尊(洙曰謝𤣥暉值中/書省紫殿肅隂隂)補注(希曰成紀行/幸甘泉郊太)
(畤神光降/及紫殿)世傳閭邱筆(師曰閭􁀫文/筆號為大手)峻極逾崑崙(洙曰/禹本)
(紀崑崙髙三千五百里日/月所相避隠為光明也)鳯藏丹霄暮(一作/穴)龍去白水
渾(洙曰東京賦世/祖龍飛白水)青熒雪嶺東(洙曰西都賦琳珉青熒/沈曰雪嶺在蜀一名太)
(白/山)補注(希曰雪嶺在維州/之南二百六十里)碑碣舊製存(田曰東蜀牛頭/山下有閭􁀫均)
(撰瑞垩寺磨崖碑嚴政書/寺今改為天寧羅漢禪院)斯文散都邑髙價越璵璠(洙/曰)
(均以文名當時四/方碑碣多出其手)晩看作者意(趙曰郄生見王導詩嘆/曰晩見作者妙意梅曰)
(作者指/均也)妙絶與誰論(洙曰陸韓卿/賦歌能妙絶)吾祖詩冠古同年䝉
主恩補注(鶴曰吾祖謂杜審言按本傳武后召審言将/用之問卿歡喜否審言蹈舞謝后令賦歡喜)
(詩歎重其文授著作郎遷膳部員外郎時與均同朝神/龍初坐交適張易之流峯州入為國子監主簿修文館)
(直學士卒其卒在景龍二/年宋之問有祭文云云)豫章夾日月嵗久空深根(洙/曰)
(見豫章深/出地注)小子思疏闊豈能達詞門(蘇曰宗戩讀淵明/詩撫巻歎曰小子)
(疏畧焉能逹文詞之門閫使人/有愧赧之心信乎一世之真儒)窮愁一揮淚(洙曰愁一/作秋陸士)
(衡詩揮淚/歎流離)相遇即諸昆我住錦官城(洙曰成都記錦城/以江山明麗錯雜)
(如/錦)兄居祗樹園(鄭曰祗翹移切洙曰金剛經佛在舍衛/國祗樹給孤獨國田曰楞嚴經云祇洹)
(精舍注云祗洹林樹名咀云祗陁洹或云逝多/此云戰勝即太子名林王是彼故云勝林精舍)地近慰
旅愁往來當􁀫樊天涯歌滯雨粳􁀙卧不翻漂然薄逰
倦始與道旅敦(旅一/作侣)景晏步脩廊而無車馬喧(洙曰陶/淵明結)
(廬在人境而/無車馬喧)夜闌接軟語落月如金盆(洙曰法華經又/以軟語一云言)
(詞柔/軟)補注(希曰維摩經云大富梵/行所言誠諦當以軟語)漠漠世界黒(一作/空)驅
驅爭奪繁唯有摩尼珠可照濁水源(洙曰言性照圓明/如摩尼珠然雖識)
(濁水而不為汚濁所累也田曰圓覺經譬如清淨摩尼/寳珠映扵五色隨方各現宣室志云馮翊嚴生家漢南)
(峴山得一珠如彈丸色胡人曰此西國清水珠也若至/濁水冷然洞澈矣以三十萬易之而去師曰摩尼珠以)
(喻法性圓明清淨不染塵垢甫奔走盜/賊間健羨閭􁀫不為汚濁所累故云云)
　　泛溪(上元元/年作)
　　　補注(鶴曰溪謂浣花溪也當是上元/元年秋晩作是時公巳居溪上)
落景下髙堂進舟泛迴溪(洙曰謝靈運/對嶺臨迴溪)誰謂築居小(洙/曰)
(謝靈運躡/險築幽居)未盡喬木西逺郊信荒僻秋色有餘淒練練
峯上雪(馬曰練/練白貌)纎纎雲表霓童戲左右岸(洙曰岸一云/峯一云兒童)
(戲左右趙曰江淹麗色賦色練練而欲奪吳筠詩練練/波中月皆取白之義師曰童戱甫之子宗文宗武也)
罟弋畢提攜翻倒荷芰亂指揮逕路迷(趙曰莊子曰畢/弋多鳥亂扵上)
(網罟多魚亂扵下網罟以取魚畢弋以取鳥今謂畢提/㩦者乃是畢盡之畢言兒戱至盡攜網罟畢弋以取魚)
(鳥師曰恐小兒之/迷道故指揮之)得魚巳割鱗採藕不洗泥人情逐鮮
美物賤事巳(一作/迹)睽(趙曰公因目前實事起意以雖小/兒猶知好新而厭故也師曰開元)
(中物賤今兵火以來百物/踊貴與向者巳睽異矣)吾村靄瞑姿(程曰言日/已黒矣)異舍
雞亦棲蕭條欲何適(洙曰沈文休/蕭條何所欲)出處庶可齊衣上見
新月霜中登故畦濁醪自初熟東城多鼓鼙(蘇曰應璩/過温泉見)
(孟嘉問曰何適嘉曰欲歸東城濁酒狂歌度此疲耳璩/曰今虎狼滿野鼓鼙聲多我輩無措手足矣古詩云暮)
(出城東路鼓鼙愁殺人師曰東/城多鼔鼙言祿山亂范陽也)補注(希曰東城謂史思/明上元元年入東)
(京通鑑云六月田神功破史思明之兵於鄭州又史思/明遣其將田承嗣王同芝敬江薛鄂徇淮西陳許兖鄆)
(曹州/是也)
　　題壁上韋偃畫馬歌(上元元/年作)
　　　(鮑曰朱景𤣥畫斷韋偃伯父工龍馬父鑾工山/水松石偃又工仙僧老松異石人知其善畫馬)
　　　(不知松/石更工)補注(鶴曰以後韋偃為雙松圖歌考之/偃時在成都此當是上元元年成)
　　　(都/作)
韋侯别我有所適(鄭曰韋侯/韋偃也)知我憐君(一作/渠)畫無敵戲
拈(彦輔曰一/云試拈)秃筆掃驊騮歘見騏驎出東壁(洙曰顔延/年白馬賦)
(歘聲躍以鴻驚驊騮/良馬也騏驎瑞獸也)一匹齕草一匹嘶(齕下/没切)坐看千里
當霜蹄(當丁/浪切)時危安得真致此與人同生亦同死(洙曰/莊子)
(馬蹄可以踐霜雪齕草飲水趙曰末章寓意遭時艱危/安得此真馬以濟患艱免使甫困躓道路故云與人同)
(生亦/同死)
　　戲題王宰畫山水圖歌(上元元/年作)
　　　(彦輔曰王宰畫/筆丹青絶倫)補注(鶴曰畫斷王宰畫山水樹/木出扵象外梁權道謂上)
　　　(元元年成都作若如泰伯之説云公託意言永/王璘反呉松江為之阻絶時李光弼在并州欲)
　　　(得李來平之至徳二年與舊次不同按史上元/元年劉展反陷潤州昇州蘇州乃呉松江或者)
　　　(公託意/以此)
十日畫一水五日畫一石能事不受相促迫王宰始肯
留真跡壯哉崑崙方壺(一作/丈)圖(洙曰列湯問渤海之東/注世傳大海與天海通)
(其中有五山一曰岱嶼二曰圓嶠三曰方壺四曰/瀛洲五曰蓬萊又周穆王宿於崑崙之阿云云)挂君
髙堂之素壁巴陵洞庭日本東(洙曰巴陵岳陽也洞庭/在其左海東有日本國)
赤岸水與銀河通(本中曰南兖州記曰𤓰步山東五里/江有赤岸山南臨江中郭景純江賦)
(鼓洪濤於赤岸趙曰巴陵郡岳/州也洞庭在焉赤岸在真州)中有雲氣隨飛龍(洙曰/莊子)
(姑射山有神人乗雲氣御/飛龍而逰乎四海之外)舟人漁子入浦溆山水盡亞
(一作/帶)洪濤風(洙曰江賦舟子涉人又蘆人漁/子海賦舟人漁子徂南極東)尤工逺勢
古莫比咫尺應須論(一作/千)萬里(夢符曰南史竟陵王子/良傳賁宇文煥能書善)
(畫扵扇上圖山水咫尺之内便同/萬里為遥矜慎不傳自娯而巳)補注(希曰世説袁彦/伯為謝安司馬)
(諸人送瀨卿歎曰江山寥落居然有萬里之勢又湘東/王蕭澤讀畫品蕭育常畫扇上為山咫尺之内而為萬)
(里之/遥)焉得并州快剪刀(蘇曰索靖見顧愷之畫欣然曰/恨不帶并州快剪刀來欲剪松)
(江半幅紋練歸去古詩曰/借君快剪刀輕綃剪波去)剪取呉松半江水(趙曰呉松/言呉地之)
(松江也泰伯曰甫託意言永王璘反漢中呉松江為之/阻絶不通時李光弼守并州所攻必下喻以快剪刀言)
(其㫁也意欲得光弼之將/平漢中以通呉松故云云)
　　題李尊師松樹障子歌(乾元元/年作)
　　　補注(鶴曰梁權道從舊編謂上元元年成都作/然𤣥都壇在長安今云時危慘澹來悲風)
　　　(當在乾元元/年諌省作)
老夫清晨梳白頭𤣥都道士來相訪補注(鶴曰按公玄/都壇歌云故)
(人今居子午谷獨在隂崖結茒屋前太古𤣥都壇則𤣥/都壇在長安又㑹要云長安京城朱雀街有𤣥都觀隋)
(開皇二年/移置之)握髪呼兒延入戸(彦輔曰周公/一沐三握髪)手提新畫青
松障障子松林靜杳𡨕慿軒忽若無丹青隂崖却承霜
雪(一作/露)榦(洙曰馬季長長笛賦/生於終南之隂崖)偃葢反走虬龍形老夫
平生好奇古對此興與精靈聚已知仙客意相親更覺
良工心獨苦(邁曰韓宏曰良工/用心何苦刻如斯)松下丈人巾屨同偶坐
似(一作/自)是商山翁(洙曰商一云南四皓隠/于商山避秦氏之亂)補注(鶴曰晉/王羲之)
(傳似是/馬曹)悵望(一云/惆悵)聊歌紫芝曲(洙曰四皓歌曰曄/曄紫芝可以療飢)時危
慘淡來悲風(師曰𤣥都壇名道士受籙皆扵此壇障子/松林靜杳𡨕言畫松無聲也巳知仙客意)
(相親言有嵗寒之操也昔四皓遭秦亂隠扵商山歌紫/芝甫傷時盜賊擾攘悵望四皓而想其髙躅故云時危)
(慘淡來/悲風)
　　古栢行(大厯元/年作)
　　　(洙曰傷其有才/而不得用也)補注(鶴曰此詩雖指成都孔明/廟而言而詩云憶昨路繞)
　　　(錦亭東則不在成都作豈非大厯元年至夔見/先主武侯廟遂追憶錦亭所見而成舊編并梁)
　　　(權道俱以為上元元年殆未詳詩中語也惟趙/注云此乃追言成都先主廟之栢盖公近自離)
　　　(成都而來夔故/止可言憶昨)
孔明廟前有老柏(彦輔曰成都記云諸葛公廟在先主/廟故宅城西復立素像先主廟西院)
(即武侯廟前有雙/大柏古峭可愛)補注(希曰成都記先主廟在府南八/里惠陵東七十步又云諸葛公)
(廟在先主廟故宅城西内有相國段公古柏文/故此詩云憶昨路繞錦亭東先主武侯同閟宫)柯如青
銅根如石霜皮溜雨四十圍黛色參天二千尺(趙曰孔/明為蜀)
(相成都則先主廟而武侯祠堂附焉夔州則先主廟武/侯廟各别今詠柏專是孔明廟而已豈非夔州栢乎公)
(詩集中其在夔也屢有孔明廟詩於夔州十絶云武侯/祠堂不可忘中有松柏參天長以絶句證之則此乃夔)
(州之詩明矣正敏曰沈内翰譏子美此句以謂四十圍/配二千尺為太細長不知子美之意但言其色而已猶)
(言其翠色蒼然仰視髙逺有至扵二千尺而㡬扵參天/也若如此求其疵則二千尺固未足以參天而詩謂峻)
(極扵天者更為妄語/善論詩者正不應爾)君臣巳與時際會樹木猶為人愛
惜(洙曰宣九年思其人猶愛其樹况用其道而不惜其乎/人乎劉歆曰思其人猶愛其樹况宗其道而燬其廟)
雲來氣接巫峽長(洙曰宜都山川記曰/巴東三峽巫峽長)月出寒通雪山
白(趙曰巫峽在夔之下巫峽之雲來而柏之氣與接雪/山在夔之西雪山之月出而柏之寒與通皆言其髙)
(大者/也)憶昨路繞錦亭東先主武侯同閟宫(洙曰詩閟宫/有侐趙曰此)
(乃追言成都先主廟之柏盖杜公/近方離成都而來夔故言憶昨也)崔嵬枝榦郊原古窈
窕丹青户牖空落落盤踞雖得地𡨕𡨕孤髙多烈風(趙/曰)
(杜篤首陽山賦曰長松落落沈約/髙松賦曰鬱彼髙松栖根得地)扶持自是神明力(夢/符)
(曰右按孫興公天台賦嗟台岳之所異挺實神明/之所扶持蘇曰劉禪自是神明扶持非人力能致)正直
元因造化工大厦如傾要梁棟(尹曰耿恭謂岑彭曰方/今漢基頽圮英雄寒飢)
(如大厦傾求天下之義士要為梁棟子何/如此飢寒不乗時取萬户侯復俟何時耶)補注(希曰合/注以和)
(嶠千丈/松事)萬牛迴首丘山重(去/聲)不露文章世巳驚未辭翦
伐誰能送(洙曰甘棠/勿翦勿伐)苦心豈免容螻蟻香葉終經宿鸞
鳯(趙曰謝靈運後漢書方儲/遭母憂種松柏鸞棲其上)志士幽人莫怨嗟古來材
大難為用(洙曰莊子吾有大樹人謂之樗其大本臃腫/而不中繩墨立之塗匠者不顧今子之言大)
(而無用衆所同去蘇曰張華志士蓄怨幽/人含嗟朝廷雖下哀詔誰肯出松蘿嵓穴)
　　戲韋偃為雙松圖歌(上元元/年作)
　　　補注(鶴曰詩云我有一疋好東絹指東川梓州/鵞溪絹而言則此詩作扵成都從舊次在)
　　　(上元/元年)
天下㡬人畫古松(一作/樹)畢宏已老韋偃少(洙曰畢宏亦/畫工也鄭曰)
(宏大厯二年/為給事中)絶筆長風起纎末(洙曰長笛賦其應/清風也纎末奮䈾)滿堂
動色嗟神妙(蘇曰蕭紼春晏時金甌七發七/中滿堂賓客動容嗟服神妙)兩株慘裂
苔蘚皮屈鐵交錯迴髙枝白摧朽骨龍虎死黒入太隂
雷雨垂松根胡僧憩寂寞龎睂皓首無住著偏袒右肩
露雙脚(洙曰金剛經偏袒右肩右膝著地修可曰楞嚴/經云名無住行名無著行公取而合用之也)
葉裏松子僧前落韋侯韋侯數相見我有一匹好東(一/作)
(素/)絹重之不減錦繡段(洙曰四愁詩美/人贈我錦繡段)補注(希曰我有/出毛詩三)
(國志李衡州里有千樹木奴不責汝衣食嵗止一疋絹/亦可用矣又鵞溪地名在梓州鹽亭縣出絹甚良時人)
(謂之鵞溪絹/即東絹也)巳令拂拭光凌亂(洙曰謝惠連/清波時凌亂)請公放筆
為直榦(師曰畢宏韋偃皆唐之善畫者也白摧朽骨龍/虎死謂松枝也黒入太隂雷雨垂謂暗碧之色)
(也偏袒右肩露雙脚言胡僧/之狀也東絹謂山東大練也)
　　喜雨(永泰元/年作)
　　　補注(鶴曰按史永泰元年四月巳已自春不雨/至是而雨當是永泰元年而梁權道編在)
　　　(上元二年而史不言是年有/旱兼滄江是指夔州雲安)
春旱天地昏日色赤如血(趙曰公極言旱日之可畏舊/注引前漢河平元年日色赤)
(如血按成帝本紀及天文志皆無之乃晉光熙元年五/月壬辰癸巳日光四散赤如血流照地皆赤甲午又如)
(之舊注妄引/有誤後學)農事都巳休兵戈况騷屑巴人困軍須慟
哭厚土熱(希曰唐為巴東郡夔州本信州巴東郡武徳/二年更名又有巴州及壁州亦有巴東縣巴)
(人當是三巴之人其困軍須者謂嚴武雖隔年敗/吐蕃于當狗城又克吐蕃鹽川城而未撤其備也)滄江
夜來雨真宰罪一雪補注(希曰滄江指夔州雲安而言/按公有雷詩云巫峽中宵動)
(滄江十月雷又云霹靂楚王臺扵以/知滄江之為夔州雲安即夔之境)穀根小蘇息沴氣
終不滅何由見寧嵗(洙曰國語自子之行晉無寜嵗趙/曰沴氣隂陽錯謬之氣也沴音戾)
(莊子曰陰陽/之氣有沴)解我憂思結崢嶸羣山雲交會未斷絶(修/可)
(曰周禮隂陽之所/交風雨之所會)安得鞭雷公滂沱洗呉越(蘇曰阮立/曰吳楚久)
(旱塵氛翳日昨夜一雨滂沱洗滌俱盡苗稼稍覺蘇息/師曰天地昏言煙塵四起騷屑不安貌時永王璘反漢)
(中呉越之間盜賊乗之而起巴峽間困於醜輓怨氣上/感農月為之大旱故甫意欲鞭雷公滂沱下雨一洗呉)
(越之亂呉越平則人獲安/居天時自得何憂旱乾哉)補注(鶴曰舊注以呉越為永/王璘之亂按史永王璘)
(至徳元年冬反而公是時在賊營不應及巴人當是永/泰元年作此史云四月巳已有春不雨至是而雨故詩)
(云春旱及七月又以久旱遣近臣録囚則是年自春至/秋多旱洗吳越者謂表黽自台州反陷信明等州方伏)
(誅而歙州人又殺其刺史是年春/公在嚴武幕中秋寓夔州雲安縣)
　　太子張舍人遺織成縟段(廣徳二/年作)
　　　補注(鶴曰梁權道編在上元二年成都作然詩/有云來瑱賜自盡而瑱伏誅在廣徳元年)
　　　(正月當是廣徳二年在成都作公/自謂田舍翁則再歸草堂時也)
客從西北來遺我翠織成(洙曰古詩客從逺/方來遺我一端綺)開緘風濤
湧(蘇曰呉翰開緘詞采璀/璨筆勢若風動濤湧)中有掉尾鯨(洙曰江賦揚鬐/掉尾又介鯨乗)
(濤以/出入)逶迤羅水族𤨏細不足名(師曰自開緘風濤湧至/此句皆敘織段之紋)
客云充君褥承君終晏榮(修可曰曹植詩終晏不知/疲安石曰晏榮乃安榮也)空
堂魑魅走(師曰言堂上無所有/鬼神驚駭此物也)髙枕形神清(梅曰謂爽/人神思也)
領客珍重意顧我非公卿留之懼不祥施之濕柴荆服
飾定尊卑大哉萬古程(洙曰左傳服之不衷身之災蘇/曰王剪留之懼不祥生其間去)
(之可也韓曰/程謂法度)補注(希曰古者服用各有程式故經制定/則卑不敢踰尊此公所以不留鯨錦)
(也舊注引車/服以庸非)今我一賤老短褐更無營(趙曰短褐者葢/短窄之褐也)
煌煌珠宫物寢處禍所嬰(蘇曰段植有送九華戰袍甗/玉腰帶植曰珠宫貴物非武)
(人所服之章趙曰珠宫指言/龍宫也楚辭云員闕號珠宫)歎息當路子干戈尚縱横
掌握有權柄衣馬自肥輕(洙曰語乗肥/馬衣輕裘)李鼎死岐陽實
以驕貴盈來瑱賜自盡(鄭曰瑱陟刃切/㐮州節度使)氣豪直阻兵(洙/曰)
(上元三年肅宗追瑱入京裴茂稱瑱屈強難制宜早除/之代宗潛令裴茂圖之瑱擒茂妻子於江漢瑱入朝謝)
(罪肅宗含怒寳應二年貶瑱播州/縣尉翌日賜死於鄠縣藉没其家)補注(希曰按舊史李/鼎上元元年嘗)
(代崔光逺為鳯翔尹充本府及秦隴觀察使新史廣徳/元年正月壬寅来瑱削在身官爵長流播州尋賜死於)
(路/)昔聞黄金多(洙曰蘇季子/位髙多金)坐見悔吝生奈何田舍翁
(洙曰漢祖/起田舍翁)受此厚貺情錦鯨巻還客始覺心和平振我
麤席塵(蘇曰胡誼家貧讀書不憚寒暑所/卧牀上唯麤席布衾木枕而巳)媿客茹藜羮
(洙曰王子淵頌羮藜含糗者不足論太牢之滋味趙曰/莊子藜羹不糝舊注所引字倒矣師曰甫傷兵革之際)
(生民有不得其食不得其居處者我何忍獨安扵此又/自巻以還客始覺心和平足知甫之所養扵中者宏深)
(雖伯夷何/以加此)
　　丈人山(上元元/年作)
　　　(洙曰青城山記云此山為五岳/之長故名丈人山有丈人觀)補注(鶴曰考公/有赴新城)
　　　(縣暫如新津詩當是上元元年而梁權道編在/二年成都又青城山記昔甯封先生栖扵此岩)
　　　(之上黄帝築壇拜為/五岳丈人晉代置觀)
自為青城客(沈曰𤣥中記蜀郡青城山有洞穴為三道/西北通崑崙茅居傳青城十洞天之一也)
補注(希曰青城山在漢中郡有斗開山經云斗山五穴/通崑崙唐志蜀州有青城縣縣有青城山蜀州本)
(析益州置公至成/都故曰青城客)不唾青城地(趙曰唾地者有所惡而/唾也不唾其地所以敬)
(之/也)為愛丈人山丹梯近幽意(洙曰謝𤣥暉敬亭山詩要/欲返奇趣即此陵丹梯)
丈人祠西佳氣濃(洙曰陶濳山氣日夕佳/後漢鬱鬱葱葱氣佳哉)緣雲擬住最
髙峯(洙曰靈光殿賦飛/陞掲孽緣雲上征)掃除白髪黄精在(洙曰世説黄/精久服反老)
(為/少)君看他時氷雪容(洙曰姑射神人/䏎膚若氷雪)
　　百憂集行(上元二/年作)
　　　補注(鶴曰詩云即今倐忽巳五十當是上元二/年辛丑作公生扵壬子至是年恰五十按)
　　　(公以乾元二年十二月至成都是時裴冀公為/尹上元元年三月以京兆尹李若幽尹成都若)
　　　(幽後賜名國禎二年三月以崔光逺尹成都與/髙適共討段子璋史云花驚定既誅子璋大掠)
　　　(東蜀天子怒以髙適代光逺然光逺是年建子/月卒而建丑月又除嚴武尹成都則適代光逺)
　　　(在成都才一二月爾意正是攝尹也公至成都/兩年間更四尹髙適與公為舊友然為尹時公)
　　　(獨無詩與之何也集中所與詩止是守彭蜀時/與入為常侍時與之頗疑在成都合盖寳應六)
　　　(年嚴武歸朝後適為尹時公全/在東川及武再領成都方歸也)
憶年十五心尚孩(洙曰魯昭公十九年猶有童心趙曰/孩者可提之童也十五乃至學之時)
(心未免扵孩/故云尚孩)健如黄犢走復來庭前八月梨棗熟一日
上樹能千迴即今倐忽已五十(蘇曰舊本作即今年才/五六十魯直云此語似)
(方六七十如五六十師曰此詩作扵上元元年辛/丑是年在蜀年四十九嵗詩云已五十舉大數然)坐卧
只多少行立强將笑語供主人(師曰主人指郭英乂英/乂鎮成都甫客從之)
悲見生涯百憂集補注(鶴曰公生扵壬子上元二年辛/丑恰五十嵗然是年英乂未鎮)
(成都是年李若幽崔光逺與指回髙適為西川節度時/公素與適善豈强供笑語觀史云若幽後賜名國禎為)
(政急性躁辨光逺無學任氣宜與公不合然國禎二月/已去成都光逺十一月卒當是為光逺作王筠行路難)
(云百憂俱/集㫁人腸)入門依舊四壁空(洙曰相如家/居徒四壁立)老妻覩我顔
色同癡兒未知父子禮呌怒索飯啼門東(蘇曰班超幼/年每索飯稍)
(遲即呌怒父曰此子異/日當為萬户侯後果然)
　　投簡成華兩縣諸子(天寳十/年作)
　　　補注(鶴曰梁權道編在上元二年成都作是以成/華為成都華陽兩縣此二縣唐志故云次)
　　　(赤然詩云長安苦寒誰獨愁又言南山之豆東/門之𤓰皆長安京兆事當是天寳間在長安作)
　　　(今以鄉里兒童項領成朝廷故舊禮數絶自然/棄擲與時異之句意是十年召試後送𨽻有司)
　　　(參選時作擬是與咸陽/華源二縣咸誤作成也)
赤縣官曹擁材傑(洙曰十洲記/神州赤縣)軟裘快馬當氷雪長安
苦寒誰獨悲杜陵野老骨欲折(洙曰杜陵/屬京兆)南山豆苗早
荒穢(洙曰楊惲傳詩曰田彼南山荒穢不治種一/頃豆落而為萁人生行樂耳須富貴何時)青門
𤓰地新凍裂(洙曰見往者/東門𤓰注)補注(鶴曰南山青門俱在縣/境内南山即志所謂引)
(南山水入京城又謂尹黎榦自南山開漕渠抵景風延/喜門入苑以漕炭薪青門即城東門三輔黄圖曰長安)
(城東第一門曰青/門或曰霸城門)鄉里兒童項領成(洙曰節南山/詩四牡項領)朝廷
故舊禮數絶自然棄擲與時異况乃疏頑臨事拙饑卧
動即向一旬(洙曰劉公榦詩/彌廣十餘旬)弊裘何啻聨百結(洙曰見/女子衣)
(百結/注)君不見空牆日色晩此老無聲淚垂血
　　徐卿二子歌(上元二/年作)
　　　補注(鶴曰公至成都時徐知道為西川兵馬使/上元二年七月反徐卿或者為知道如荆)
　　　(南兵馬使太常趙卿是也/從舊以為上元二年作)
君不見徐卿二子生絶奇感應吉夢相追隨(洙曰詩吉/夢維何維)
(熊維/羆)孔子釋氏親抱送並是天上騏驎兒(洙曰徐陵年/數嵗家人攜)
(見寳誌上人誌以手摩/頂曰天上石麒麟也)大兒九齡色清澈(洙曰揚子吾/家之童烏九)
(齡而與我𤣥文趙曰禰衡有云大兒/孔文舉小兒楊徳祖故公屢用也)秋水為神玉為骨
(蘇曰司馬太子見王岳謂客曰此兒/神如秋水而清澈骨如皓玉之美秀)小兒五嵗氣食牛
(洙曰尸子虎豹之駒雖/未成人已有食牛之氣)滿堂賓客皆迴頭(洙曰謝希逸/月賦滿堂賓)
(客囘皇/如失)吾知徐公百不憂積善衮衮生公侯(洙曰易積/善之家趙)
(曰言其生不絶也/衮衮乃不絶之義)丈夫生兒有如此二雛者名位豈肯
卑微休(趙曰王充論衡位雖卑/微行茍離俗必與之友)補注(希曰風俗通禮云/十尺為丈成人長)
(也里語八尺男子夫者膚/也言其知能膚敏𢎞毅也)
　　病柏(大厯元/年作)
　　　補注(鶴曰此詩以郭英乂為崔旰所殺而作按/史詠㤗元年閏月辛亥崔旰反冦成都郭)
　　　(英乂奔靈池韓池殺之當是大厯元年/作梁權道編在上元二年成都詩内)
有柏生崇岡(洙曰琴賦惟倚吾之所/生兮託峻嶽之崇岡)童童狀車葢(洙曰/車一)
(云青十朋曰蜀志先主舍東南角籬上有桑樹髙丈餘/遥望童童如車盖往來者皆怪此樹非凡謂當出貴人)
(先主與諸兒於樹下戲言吾當乗此羽葆車盖又齊書/太祖宅南有桑樹狀如車盖上從兄敬宗謂曰此樹為)
(汝生/也)偃蹇龍虎姿主當風雲會(洙曰乗風/雲之會)神明依正直
故老多再拜(蘇曰王褒歸蜀過寳稽父/老遮路再拜餉以糊漿)豈知千年根中
路顔色壞出非不得地蟠據亦髙大嵗寒忽無慿(洙曰/嵗寒)
(然後知松/柏之後凋)日夜柯葉改(洙曰禮器如松柏之有心貫四/時不改柯易葉趙曰本有嵗寒)
(之姿今柏病之故/云日夜顔色改也)丹鳯領九雛哀鳴翔其外(洙曰建康/實錄鳯將)
(九雛再見於豐城衆鳥從之蘇曰東海何承天除著作/年巳邁諸佐郎並年少荀伯呼為嬭母承天云卿當言)
(鳯凰將九子/嬭母何言耶)䲭鴞志意滿養子穿穴内客從何鄉來(趙/曰)
(倣古詩客/從何方來)竚立久吁怪靜求元精理浩蕩難倚賴(洙曰/穿一)
(作窟元精一作無根趙曰字出後漢元精所生王佐之/臣師曰此詩寓意傷郭英乂也英乂鎮成都為人端直)
(蜀人重之不幸為崔旰所殺其諸孤哀泣若無所訴故/有哀鳴翔其外之句䲭鴞惡鳥喻崔旰崔旰既害英乂)
(竊據成都故有養/子穿穴内之句)
　
　
　
　
　
　
　
　
　
　補注杜詩巻七
欽定四庫全書
　補注杜詩巻八　　　　　宋　黄希　原本
　　　　　　　　　　　　　　黄鶴　補注
　　病橘(上元二/年作)
　　　(洙曰此詩傷物失/所而至於困悴也)補注(鶴曰十道志言蜀云家/冇鹽泉之井有橘神之)
　　　(園在成都因病橘而思物/之失所故作在上元二年)
羣橘少生意(洙曰羣/一作伊)補注(希曰晉書殷仲文傳顧大司/馬府中老槐嘆曰此樹婆娑)
(無復/生意)雖多亦奚為惜哉結實小(洙曰一/作少)酸澁如棠梨補
注(鶴曰爾雅釋棠曰陸機疏云赤與白棠同但子有赤/白美惡白色為白棠少酸滑美赤棠子澁而酸無味)
(俗語云澁/如杜是也)剖(洙曰一/作割)之盡蠧蟲采掇爽其宜(洙曰其一/作所詩芣)
(苢薄言采之/薄言掇之)紛然不適口(洙曰莊子柤梨/橘柚皆可於口)豈止存其皮
蕭蕭半死葉(洙曰七發其/根半生半死)未忍別故枝𤣥冬霜雪積(蘇/曰)
(劉公幹詩自/夏涉𤣥冬)况乃迴風吹嘗聞蓬萊殿(蘇曰唐太宗蓬/萊殿九月九日)
(宴羣臣酒行遍賜湖南新/橘宰相以下皆有詩謝)羅列瀟湘姿(洙曰瀟湘有/橘田橘州)此
物嵗不稔玉食失光輝(洙曰失一作少天子玉食周/禮共食玉謂入貢王府也)補
注(希曰古詩云此物何須用尚書云惟辟玉食張晏注/漢書云玉食珍食也韋昭云諸侯備珍異之食漢陳)
(咸傳泰侈玉食師古/云玉食美食如玉也)寇盜尚憑陵當君減膳時(洙曰天/子徹樂)
(減/膳)汝病是天意(師曰甫謂史思明未平天子嘗膽每遇/凶年禍亂則必減食徹樂示自刻責今)
(橘病不貢無乃天/意使吾君減徹乎)吾諗罪有司(洙曰諗/一云愁)憶昔南海使奔
騰獻荔枝百馬死山谷到今耆舊悲(洙曰唐書楊貴妃/嗜荔枝必欲生致)
(之乃置騎傳送走數千里其味未變已至於京師也田/曰漢和帝紀舊南海獻龍眼荔枝十里一置五里一堠)
(奔騰險阻死者繼路修可曰公借其事以譏楊妃舊注/引唐書其説非唐所貢乃涪州荔枝由子午道而往非)
(南海/也)補注(希曰南海獻荔枝事見東觀漢紀蜀賦云旁挺/龍目側生荔枝荔枝之品閩中第一蜀川次之)
(嶺南/為下)
　　枯㯶(上元二/年作)
　　　(洙曰此詩傷民/困於重斂也)補注(鶴曰詩云傷時苦軍乏當/是上元二年時蜀有段子)
　　　(璋之/變)
蜀門多㯶櫚(洙曰㯶一作栟南都賦其木則栟櫚結根/竦本垂條嬋媛鄭曰櫚力居切栟櫚木名)
(有葉/無枝)高者十八九其皮割剝甚雖衆亦易朽徒布如雲
葉青青嵗寒後交横集斧斤凋喪先蒲栁(洙曰布一作/有説文云楊)
(栁即蒲也夢符曰北史韋世康與子弟書曰耄雖未及/壯年已謝霜早楸梧風先蒲栁又顧悦之髪早白帝問)
(其故對曰松柏之枝經霜/猶茂蒲栁之質望秋先零)補注(希曰爾雅楊栁蒲釋曰/楊一名蒲栁生澤中可)
(為箭笴夫㯶櫚竦本囷敷葉嵗寒不凋而今乃/先蒲栁易零之物而喪則其他賦斂可知矣)傷時苦
軍乏一物官盡取(鄭曰此/茍切)嗟爾江漢人生成復何有有
同枯㯶木使我沉歎久死者即已休生者何(洙曰一/作能)自
守(趙曰猶㯶之未剥/者終復遭剥也)啾啾黄雀啅(鄭曰竹角/切又作啄)側見寒蓬
走念爾形影乾摧殘沒藜莠(洙曰蜀人取㯶皮以充用/惟軍興誅求尤急師曰蒲)
(栁之為物望秋先零㯶其皮可用軍興之際割剥殆盡/譬若江漢之民困於重斂然掊刻之吏刮削苦毒何異)
(斧斤交集而民不得保其生耶黄雀啅盖傷其無所託/也蓬逐風飛喻甫為客飄蕩甫既痛嗟割剥之虐復自)
(悼飄蕩如飛蓬恐亦/埋沒隨藜莠而已)
　　枯柟(上元二/年作)
　　　(洙曰此詩傷抱材者老死丘壑而不材者見用/也鄭曰柟那含切葉似桑子似杏而酸俗作楠)
　　　補注(鶴曰此詩託柟以傷大材不用故詩云猶/含棟梁具無復霄漢志良工古昔少識者)
　　　(出涕淚當是為房琯作琯乾元間貶邠州刺史/上元元年遷漢州刺史是時公在成都此詩二)
　　　(年/作)
楩柟枯峥嶸(洙曰蜀都賦楩柟幽藹/於谷底劉曰峥嶸高貌)鄉黨皆莫記不知
幾百嵗慘慘無生意上枝摩皇天(洙曰魏文帝詩/脩榦摩蒼天)下根
蟠厚地(洙曰易坤/厚載物)巨圍雷霆折萬孔蟲蟻萃凍雨落流
膠衝風奪佳氣(趙曰郭璞曰今江東夏分暴雨呼為凍楚/雨引楚辭使凍雨兮洒塵衝風隧風也)
(辭大司命曰衝/風至兮水揚波)白鵠遂不來天雞為愁思(洙曰謝靈運/天雞弄和風)
(七發獨鵠晨號乎其/上唐書天雞雉也)補注(鶴曰爾雅曰鶾一名天雞赤/羽之鳥也注逸周書曰文鶾)
(若彩雞成王時蜀人獻之釋云按汲冢周書王㑹篇云/蜀人以文鶾文鶾者若翬雉孔晁注云鳥入文彩若是)
(也/)猶含棟梁具無復霄漢志良工古昔少識者出涕淚
種榆水中央補注(希曰爾雅榆白枌釋曰榆之皮色白/者名枌郭云枌榆先生葉却著莢皮)
(色白詩陳風東門之/枌毛氏注枌白榆也)成長何容易截承金露盤裊裊不
自畏(洙曰西都賦抗仙掌以承露擢雙立之金莖師曰/喻君子負大材不遭明聖之君而至於困頓失所)
(小人以柔脆猥瑣之姿反俾之居廟堂以承重任其不/傾危不可得矣昔漢武帝為金人承露植以脩莖喻柔)
(脆之木賤而易長今用以承/露盤裊裊而危可不寒心乎)
　　憶昔二首(廣徳二/年作)
　　　補注(鶴曰詩云犬戎直來坐御床百官跣足隨/天王謂廣徳二年吐蕃陷京師代宗幸陜)
　　　(當是作於廣徳二年故有願見北地傅介子/之句而梁權道編在寶應元年梓州作恐非)
憶昔先皇巡朔方千乘萬騎入咸陽(洙曰後漢靈帝末/京都童謡曰侯非)
(侯王非王千乘萬騎上北邙趙曰先皇言肅宗也肅/宗即位靈武而朔方在靈州之隣則車駕所巡矣)隂
山驕子汗血馬(洙曰史胡者天之驕子大宛有汗血馬/隂山在遼東外西千餘里趙曰驕子指)
(言回紇也至徳二載廣平王俶為兵馬元帥郭子儀副/之以朔方安西回紇南蠻大食兵討安慶緒時回紇兵)
(最有/功也)長驅東胡胡走藏(趙曰東胡指安慶緒時廣平王/之兵戰於溰水而慶緒敗走)
鄴城反覆不足怪(趙曰慶緒奔河北明年蔡希徳等復/會慶緒賊復振以相州為成安府鄴)
(城即相/州也)闗中小兒壊紀綱張后不樂上為忙(蘇曰梁到/曰壊劉氏)
(紀綱者數小兒也今用權勢者乃匹夫耳趙曰東坡先/生詩話有曰闗中小兒亂紀綱謂李輔國也張后不樂)
(上為忙謂肅宗張皇后也按張后能牢籠干預政事後/與李輔國謀徙上皇又屢欲危太子皆張后之惡也)
至令今上猶撥亂勞心焦思補四方(洙曰今上代宗也/自為太子授天下)
(兵馬元帥及即位内平張/后越王之難外經營河朔)我昔近侍叨奉引(洙曰往在/詩云我昔)
(忝近侍時代宗享郊廟也此詩亦言代宗時事然二史/皆不載故不知所任官也趙曰奉引供奉之事也田曰)
(引唐六典補闕拾遺武后/置二人以掌供奉諷諌)補注(鶴曰垂拱二年二月二/十九日置左右拾遺二)
(人従八品上掌供奉諷諌故大和三年左拾遺舒元褒/等奏右補闕李虞與御史中丞温造街中相逢造怒虞)
(不迴避事云按國朝故事供奉官行除宗相無/迴避又云拾遺補闕官秩雖卑乃陛下侍臣也)出兵(洙/曰)
(一云/兵出)整肅不可當為留猛士守未央(蘇曰謂郭子儀奪/兵權入宿衛也)
致使岐雍防西羌補注(希曰禄山之亂盡發邉兵入討/賊所以吐蕃乗虛而來岐雍當)
(西蜀河/北之地)犬戎直來坐御牀百官跣足隨天王(洙曰吐蕃/陷長安天)
(子奔陜趙曰守未央東坡以為郭子儀按史程元振以/子儀有天下功醜為詆譛肅宗不納其語然猶留守京)
(師明年吐蕃/入冦陷長安)願見北地傅介子(洙曰傅介子北地人也/持節使誅斬棲蘭王安)
(歸懸首之北闕封/介子為義陽侯)老儒不用尚書郎(洙曰木蘭行云欲/與木蘭賞不用尚)
(書郎師曰甫嘗為工部尚書郎中犬戎/之難甫欲得將如傅介子以討平之也)
憶昔開元全盛日(修可曰鮑明逺蕪城/賦曰當昔全盛之時)小邑猶藏萬家
室稻米流脂粟米白公私倉廪俱豐實(洙曰開元間承/平日久四郊無)
(虞居人滿野桑麻如織雞犬之音相聞蘇曰段/希曰倉廩豐盈民亦富畜公私通客宜舉大事)九州道
路無豺虎(洙曰時開逺門外西行亘地萬里餘路不拾/遺行者不囊糧丁壯之人不識兵器蘇曰王)
(融詩澄清九州/牧道路無豺虎)逺行不勞吉日出(洙曰言道路無阻隔/所至皆通逹不必擇)
(日而後/出也)齊紈魯縞車班班(洙曰齊紈魯縞世稱竒偉強/弩之末不能穿魯縞桓帝初)
(京師童謡曰車班班入河間言上將崩乘輿班班入河/間迎靈帝夢符曰前漢志齊織作冰紈綺繡純麗之物)
(師古曰紈素也饒曰山/東出厚繒商販不絶也)男耕女桑不相失(梅曰言民不/失其業也)
宫中聖人奏雲門(洙曰禮大司樂歌大呂/舞雲門以祀天神)天下朋友皆膠
漆(洙曰後漢陳重雷義為友語曰膠漆自謂/堅不如雷與陳歐曰以信義相交接也)百餘年間
未災變叔孫禮樂蕭何律(師曰百餘年間未災變謂祿/山未反叔孫通為高祖制禮)
(蕭何定律令當是時禮樂律/令修明開元之治幾於三代)豈聞一絹直萬錢(蘇曰河/平元年)
(絹每端直八千至開元子美/言萬錢其凶荒不言可知)補注(希曰絹直萬錢非指/開元而言也盖自天)
(寳以來物價暴貴公所/以傷不如開元之盛也)有田種榖今流血洛陽宫殿燒
焚盡(洙曰安史之亂民困於役不得/耕桑長安宫殿九廟焚燒畧盡)宗廟新除狐兔穴
(洙曰張孟陽七哀詩園寢化為墟周墉無遺堵狐兔窟/其中蕪穢不復掃蘇曰郭佐近除宫苑荆棘狐狸窟穴)
(尚未/得平)傷心不忍問耆舊(蘇曰劉幾重過故之井邑遷移/田園荒廢駐馬傷心之久不復)
(更問/耆舊)復恐初従亂離説小臣魯鈍無所能(洙曰劉公幹/詩小臣信頑)
(魯僶俛/安能返)朝廷記識䝉祿秩周宣中興望我皇灑血江漢
長衰疾(洙曰長一作身宣王承厲王之亂復修文武之/業周道復興師曰𤣥宗承富貴之餘業物價極)
(賤兵興以來一絹直萬錢前日種榖之地今鞠而為戰/場東都宫殿盡為煨燼宗廟失守狐兔成羣令人傷心)
(痛首不忍道及亂離時事甫自顧魯鈍無能叨䝉工部/祿秩足認朝廷不即棄捐唯以周宣中興之功仰望其)
(君洒淚江漢之上惓惓朝廷無復一/預朝㑹但衰疾日長老死而後已)
　　冬狩行(廣徳元/年作)
　　　(魯曰時梓州刺史章彝/兼侍御史留後東川)補注(鶴曰詩云天子不/在咸陽宫盖指代)
　　　(宗幸陜當是廣徳元年作按公是年九月至閬/州祭房相國冬回梓州有此及別章使君栁字)
　　　(韻諸詩梁權道編/在寳應元年非)
君不見東川節度兵馬雄補注(鶴曰舊史地里志劍南/東川節度使治梓州管)
(梓綿普陵樂遂合瀘渝等州嚴武傳云上皇詔以劍南/兩川合為一道嚴武成都尹兼御史大夫則此詩作於)
(廣徳元年不應更云東川節度按㑹要云上元二年二/月分為兩川廣徳二年正月八日復合為一道則廣徳)
(元年冬宜有/東川節度也)校獵亦似觀成功(修可曰上林賦天子校獵/李竒注云以五校兵出獵)
夜發猛士三千人清晨合圍步驟同(洙曰禮天/子不合圍)禽獸巳
斃十七八(洙曰西京賦僵禽斃獸爛若磧礫/白石未及移晷巳獮其十七八)殺聲落日
迴蒼穹幕前生致九青兕(沈曰爾雅曰似牛郭/璞曰角青色重千斤)馲駝􁒐
峞垂𤣥熊(鄭曰馲駝有肉鞍行百里負千斤而/知水行􁒐落猥切峞五毁切高貌)東西南
北百里間髣髴蹴踏寒山空(洙曰羽獵賦羨漫泮散蕭/條千里之外東西南北騁)
(嗜奔欲拖蒼豨跋犀㹈蹶浮麋斮巨狿/摶𤣥猿南都賦排揵陷扃蹴踏咸陽)有鳥名鸜鵒力
不能高飛逐走蓬肉味不足登鼎爼(洙曰鸚鵡賦亦何/勞於鼎俎鷦鷯賦)
(毛弗施於噐用肉不登於鼎俎言非薦羞之物也劉/曰左傳有鸜鵒來巢童謡曰鸜鵒鸜鵒往歌來哭)胡
為見羇虞羅中(㴱曰陳子昻詩豈不/在遐逺虞羅忽見尋)春蒐冬狩侯得同
(趙曰周禮春蒐夏苗秋獮冬狩本天子/之事也而諸侯同之故公詩曰侯得同)使君五馬一馬
驄(洙曰章彞兼侍御/史故云一馬騘)况今攝行大將權號令頗有前賢
風(蘇曰孫㞯昨見耿將軍行師/號令嚴明頗有前賢威風)飄然時危一老翁十年
厭見旌旗紅(蘇曰甪里先生語薪者曰子十/年厭見干戈旌旗只非今日耶)喜君士卒
甚整肅為我回轡擒西戎草中狐兔盡何益(蘇曰韓擒/虎出獵門)
(人諫曰將軍驅旌斾獵原野逐獸馳躍以為樂雖盡得/章棘窟穴狐兔不復有益於君子宜掃奠塵坌勒功彞)
(鼎非細事/韓大喜)天子不在咸陽宫(洙曰時天子避狄趙曰此/篇盖廣徳二年十月已後)
(作也八月吐蕃入寇十月陷邠州及/奉天車駕幸陜故云不在咸陽宫也)補注(鶴曰老翁公/自謂也西戎)
(指吐蕃按史廣徳元年吐蕃陷隴右諸州又陷邠州十/月丙子如陜此詩當作於是年十一月趙注為是且是)
(年嵗次癸夘遡至天寳十四載乙未巳九年故云十年/厭見旌旗紅天寳九載五月諸衛與諸節度所用緋色)
(旗旛並改為赤所以諸將詩/亦云曾閃朱旗北斗闌也)朝廷雖無幽王禍(洙曰史/申侯與)
(西夷犬戎攻/幽王於驪山)得不哀痛塵再䝉(趙曰明皇以祿山之禍/䝉塵於蜀矣今天子又)
(以吐蕃之故/䝉塵於外)嗚呼得不哀痛塵再䝉(洙曰時代宗在陜/詔徴天下兵而程)
(元振用事媒孽大臣皆疑忌不進天下無/一人應召者故此詩末章大有感激也)
　　韋諷錄事宅觀曹將軍畫馬圗引(廣徳二/年作)
　　　補注(鶴曰詩云君不見金粟堆前松柏裏龍媒/去盡鳥呼風當是葬明皇後作梁權道編)
　　　(在寳應元年梓州詩内恐非當在廣徳二年公/再到成都時作韋諷為閬州錄事諷之居在成)
　　　(都詳見/後篇注)
國初巳來畫鞍馬神妙獨數江都王(鄭曰名畫記江都/王緒霍王元軌之)
(子/)補注(鶴曰按史緒為江都王有名譽為金州刺史不/言其能畫舊史却云緒最有才藝上元中封王)
(謂有才藝則/畫在其間矣)將軍得名三十載人間又見真乘黄(黄曰/詩曰)
(叔于田乘乘黄趙曰江都王宗室也將軍即曹將軍霸/也明皇雜錄云陳義曹霸等善繪畫時稱神妙乗黄神)
(馬/也)曾貎先帝照夜白(鄭曰貎莫角切下屢貎同洙曰/明皇馬名别傳云上乗照夜白)龍
池十日飛霹靂(蒼舒曰右按唐㑹要明皇在藩邸宅居/興慶里宅有龍池湧出日以浸廣至開)
(元中為興慶宫趙曰以勑所畫神妙而照夜者/乃真龍耳盖真龍在圖感動龍池中龍如此)内府殷
紅馬腦盤(鄭曰殷/鳥閑切)婕妤傳詔才人索(洙曰唐制以婕妤/才人代世婦鄭曰)
(婦官/也)補注(希曰裴行儉平都支遮匍獲碼碯盤廣二尺/文采粲然外戚傳武帝制婕妤娙娥傛華充)
(依各有爵位師古曰婕言接幸於上妤美稱也婕音接/妤音予字或作倢伃然則婕妤非唐制始有此名唐制)
(婕妤九人美人九人才人九人/寳林二十七人御女二十七人)盌賜將軍拜舞歸(鄭曰/盌烏)
(管切或/作椀)輕紈細綺相追飛(趙曰盌別本作盤盖專賜瑪/瑙盤故拜舞歸其従者輕紈)
(細綺/也)貴戚權門得筆跡始覺屏障生光輝昔日太宗拳
毛騧(鄭曰古華切太宗所乗駿名/拳毛騧乃平劉闥時所乗)近時郭家師子花(洙/曰)
(郭子儀收復京師代宗以/花虬賜之一名師子聮)今之新圗有二馬(洙曰新/一作畫)復
令識者乆嘆嗟此皆騎戰一敵萬縞素漠漠開風沙(師/曰)
(雖畫縞素之上而/有開拓沙蹟之態)其餘七匹亦殊絶迥若寒空動煙雪
霜蹄蹴踏長楸間(洙曰曹子建名都篇走馬長楸間定/功曰莊子馬蹄可以踐霜雪維摩經)
(龍象蹴踏/非驢所堪)馬官厮養森成列可憐九馬争神駿(洙曰漢/武帝有)
(九逸支遁曰/憐其神駿耳)顧視清高氣深穏借問苦心愛者誰(鄭曰/借資)
(昔/切)後有韋諷前支遁(洙曰支遁/字道林)憶昔巡幸新豐宫(洙曰/新豐)
(宫驪/山也)補注(希曰文紀上幸甘泉如淳曰蔡邕云天子車/駕所至臣民以為僥倖故曰幸巡者本書巡)
(守時巡地里志新豐秦曰驪邑應邵曰太上思東歸於/是高祖改築城寺街里以象豐故曰新豐今云憶昔巡)
(幸新豐宫盖驪山有温泉宫後改曰/華清宫在新豐縣後改為昭應縣)翠華拂天來向東
(洙曰南都賦望翠華之/葳㽔東都賦旌旗拂天)騰驤磊落三萬匹皆與此圗筋
骨同(洙曰明皇幸驪山王毛仲以廏馬/數萬従每色為一隊相間若錦繡)自従獻寶朝河
宗(趙曰穆天子傳天子西征至陽紆之山河北無夷都/是為河宗觀春山之寳所謂朝河宗者河宗朝而獻)
(寶/也)無復射蛟江水中(洙曰元封五年漢武帝自潯/陽浮江親射蛟江中獲之)君不
見金粟堆前松柏裏龍媒去盡鳥呼風(洙曰漢武歌曰/天馬騋龍之媒)
(金粟堆在𤣥宗泰陵南趙曰唐舊史云𤣥宗至睿宗橋/陵見金粟岡有龍盤鳳翥之勢謂侍臣曰吾千秋萬嵗)
(後宜葬此暨升遐羣臣遵先旨葬焉師曰自禄山反馬/政荒廢天子猶不偏車騎良馬戰沒殆盡甫傷之故云)
　　送韋諷上閬州錄事參軍(廣徳元/年作)
　　　補注(鶴曰詩云十載供軍食當是廣徳元年然/是年春公在閬春晩自閬再歸成都云詩)
　　　(當在成都作不應在閬更送諷上閬州錄參也/意諷居於成都故前篇云韋諷宅觀曹將軍畫)
國歩猶艱難(洙曰詩天/步艱難)兵革未衰息萬方哀嗷嗷(修可/曰鴻)
(雁詩哀鳴嗷/嗷哀一作尚)十載供軍食(饒曰自天寶十四載至廣/徳間凡十載載一作年)庶
官務割剥不暇憂反側誅求何多門(晁曰謂斂取/非一端也)賢者
貴為徳(洙曰一云賢/俊愧為力)韋生富春秋(洙曰高五王傳皇帝/春秋富師古曰言年)
(㓜也比之於財方/未匱竭故謂之富)洞徹有清識操持紀綱地喜見朱絲
直(洙曰鮑照白頭/吟直如朱絲繩)補注(希曰漢韓信傳曰公小人為徳/不卒史記李斯傳趙高説二世)
(見陛下富春秋喬琳厯四州刺史嘗謂録事參軍任紹/業曰子綱紀一郡能劾刺史乎故六帖亦謂之綱紀掾)
當今豪奪吏(趙曰管子曰凡輕重散斂以時平/準故大賈富家不得豪奪吾人也)自此無
顔色必若救瘡痍先應去蝥賊(洙曰詩去其螟螣及其/蝥賊蘇曰吳起曰善治)
(田者先去蝥賊然後獲實善治國者先屏奸佞然後/進賢覺範曰爾雅釋虫食心曰蝥何曰喻害民之吏)揮
淚臨大江高天意悽惻行行樹佳政(馬曰樹/立也)慰我深相
憶(洙曰此詩欲/韋抑暴斂也)
　　陪章留後惠義寺餞嘉州崔都督赴州(同上/)
　　　補注(鶴曰按唐節度有留後長慶四年留後始/改為知院官又唐志嘉州在唐為劍南中)
　　　(郡不與巂黎稚戎松列都督而九域志云嘉州/唐中都督與此詩題合當是志誤公寶應元年)
　　　(雖至梓州而在秋冬間此詩云永願坐長夜畢/景遺炎蒸當是廣徳元年作盖公自寶應元年)
　　　(秋歸成都迎家于梓至次年秋方往閬祭房相/國魯訔年譜亦以為在今年獨梁權道編在寶)
　　　(應元/年)
中軍待上客(洙曰晉以郤穀將中軍孔融謂李膺為登/龍之上客趙曰中軍指章留後上客指崔)
(都督/也)令肅事有恒前驅入寶地(洙曰縣令/負弩前驅)祖帳飄金繩
(洙曰法華經國名離垢琉璃為地有八交道黄金為繩/趙曰前漢疏廣故人邑子為名祖道供帳盖摘用之耳)
(言佛寺佛居/以七寶為地)南陌(洙曰一/云伯)既留歡補注(希曰食貨志注/師古曰阡陌田)
(間之道南北曰阡東/西曰陌陌音莫白反)兹山亦深登清聞樹杪磬逺謁雲
端僧(洙曰鮑明逺/雲端楚山見)迴策匪新岸所攀仍舊藤耳激洞門
飈目存寒谷冰出塵閟軌躅畢景遺炎蒸(洙曰鮑明逺/詩侵星赴早)
(路畢景/逐前儔)永願坐長夏將衰棲大乘(洙曰法華經決定説/大乗文佛自住大乘)
羇旅傷宴㑹艱難懐友朋(蘇曰曹修客南都見劉須曰/艱難之際頗懐朋友何時相)
(與抵掌一笑/滌我塵冗)勞生共幾何(蘇曰魏武帝短歌行/對酒當歌人生㡬何)離恨兼
相仍(蘇曰鮑照詩何慙宿昔意猜恨坐相仍師曰章彞/權東川節度故云中軍中軍大將也上客指崔都)
(督言章彞持軍令嚴今待上客禮樂無所不用其周至/寶地寺也祖餞也祖餞之地陳設帳幕故云祖帳兹山)
(即寺也回策回鞭也新岸即新修路以備章使君車馬/也甫既送崔都督回復従舊路攀援藤蘿盖樂山水之)
(興也居山間蹤跡幽閟盡夏景欵留此寺遺却炎蒸之/氣故下文有永願坐長夏之句釋氏有大乘有小乘如)
(來謂之大乘教羅漢果謂之小乘教甫以衰/老之年欲棲心於大乘惜宴㑹謂惜别也)
　　閬州東樓筵奉送十一舅往青城縣得昏字(廣徳/元年)
　　(作/)
　　　補注(鶴曰青城縣屬蜀州青城山記云青城山/有八大洞當是廣徳元年初至閬時作故)
　　　(詩云是時秋冬交節往顔色昏/蔡興宗亦以為詩在此年作)
曾城有高樓制古丹艧存(洙曰梓材既勤樸斷惟其塗/丹艧注塗以漆丹以朱而後)
(成趙曰淮南子崑崙/之山有曾城九重)迢迢百餘尺(洙曰西京賦狀迢迢/以亭亭古詩雙闕百)
(餘/尺)豁達開四門雖有(洙曰一/作㑹)車馬客而無人世喧(洙曰/陶淵)
(明結廬在人境/而無車馬喧)遊目俯大江列筵慰別魂(洙曰謝靈運/得以慰別魂)
是時秋冬交節往顔色昏天寒鳥獸伏(洙曰登樓賦風/蕭瑟而並興天)
(慘慘而無色獸狂顧以/求羣鳥相鳴而舉翼)霜露在草根令我送舅氏(洙曰/沈休)
(文詩草根積霜露/詩渭陽我送舅氏)萬感集清罇(洙曰謝靈運詩/萬感盈朝昏)豈伊山
川間迴首盜賊繁高賢意不暇王命久崩奔(洙曰謝靈/運詩折岸)
(屢崩/奔)臨風欲慟哭(洙曰賈/誼傳)聲出巳復呑(師曰此樓多是/送客於此雖有)
(車馬往來而去塵市稍逺故云而無塵世喧顔色昏謂/離別之際慘淡無顔色也天寒鳥獸休鳥獸尚得休息)
(而人行役故傷之也霜露在草根此乃萬物歸根之時/而舅氏未能室處尚往青城是以使我對酒不能無感)
(懐/也)
　　將適呉楚留別章使君留後兼幕府諸公得栁字
　　韻(廣徳元/年作)
　　　補注(鶴曰詩云重見衣冠走黄屋今安否當是/廣徳元年十一月代宗未還京時作梁權)
　　　(道編在寶應/元年恐非)
我來入蜀門(洙曰我/一作甫)嵗月亦已久(洙曰古詩嵗/月忽巳晩)豈惟長
兒童自覺成老醜(洙曰阮籍詩朝為美/少年夕暮成老醜)常恐性坦率失
身為杯酒(洙曰古詩失/意杯酒間)近辭痛飲徒折節萬夫(洙曰一/作人)
後(洙曰前漢郭解年長更折節為儉以徳報怨蘇曰邢/充胷襟恢廓豈折其高節挫其鋭志従萬夫之後為)
(參御之徒歟趙曰此言喪失其身/特以愛酒而已舊注引失意非是)昔如縦壑魚(洙曰王/子淵頌)
(如巨魚之/縦大壑)今如喪家狗(洙曰孔子纍纍/然若喪家之狗)既無遊方戀(趙/曰)
(禮記所遊必有方言父母在不/逺遊公巳無父母故無此戀矣)行止復何有相逢半新
故取別隨薄厚不意青草湖(洙曰青草/湖在湖南)扁舟落吾手(蘇/曰)
(張翰曰不意吴江/扁舟落吾手中)眷眷章梓州開筵俯高栁樓前出騎
馬帳下羅賔友健兒簸紅旗此樂幾(洙曰一/作或)難朽日車
隠崑崙(洙曰莊子徐無/鬼若乘日之車)鳥雀噪戸牖(蘇曰徐騏養索曠/蕩居少室山鳥雀)
(朝夕噪宿戸/牖坐隅之間)波濤未足畏三峽徒雷吼(洙曰七發將以/八月之望觀濤)
(乎武陵之曲江又云雷聞百里江水逆流海/水上潮波湧而滀起混混庉庉聲如雷吼)所憂盜賊
多重見衣冠走中原消息㫁黄屋今安否(洙曰黄屋斥/天子也趙曰)
(吐蕃陷京師代宗出/狩而地逺所未知也)終作適荆蠻(洙曰王仲宣七哀詩/西京亂無象豺虎方)
(遘患捐棄中國去逺身適荆/蠻荆蠻非我鄉何為久滯)安排用莊叟(洙曰謝靈運/居常以待終)
(處順故/安排)隨雲拜東皇挂席上南斗(洙曰靈運詩揚帆采/石華挂席拾海月趙)
(曰屈原九歌有東皇太一東皇所以言楚春秋説題云/南斗吴地也東皇之廟隨雲而拜之南斗之地挂席而)
(上之非適呉/楚而然乎)有使即寄書無使長回首(蘇曰韓斐送李/定出上東門握)
(斐手曰因風示信慰我跂仰/定曰有使即寄書以通安好)
　　㯶拂子(廣徳元/年作)
　　　補注(鶴曰梁權道編在寶應元年梓州詩内按/公是年至梓巳是九月今詩云家貧卧炎)
　　　(蒸賴爾甘服膺雖曰因物以託意亦可以/考其為夏作當是廣徳元年夏末間作)
㯶拂且薄陋豈知身效能不堪代白羽(蘇曰諸葛亮嘗/持白羽扇以指)
(麾又顧榮伐陳敏/以白羽扇麾之)有足除蒼蠅(洙曰詩營/營青蠅)補注(希曰比/丘患草)
(蟲佛聴作拂子故詩/亦云有足除蒼蠅)熒熒金錯刀(洙曰四愁詩美人贈/我金錯刀尹曰李善)
(文選注金錯刀云續漢書曰佩刀諸侯王黄金錯環謝/承注漢書曰詔賜應奉金錯把刀前漢食貨志曰錢新)
(室更造契刀錯刀契刀其環如大錢身形如刀長二寸/文曰契刀刀直五百錯刀以黄金錯其文一刀直五千)
(熒熒金錯刀乃佩刀之屬也如對雪詩云金錯囊徒罄/乃是錢刀而以金錯之也虎牙行金錯旌竿直盖以黄)
(金而錯縷旌竿也大抵古人之於器物以黄金/錯之皆謂之金錯不可以名同不究其實焉)擢擢朱
絲繩(洙曰鮑照詩/直如朱絲繩)非獨顔色好亦用顧盼稱(趙曰金錯/朱繩二物)
(者非特以其金朱之好顔/色耳皆係乎人之顧盼也)吾老抱疾病家貧卧炎蒸咂
膚倦撲滅(洙曰蠅/蚋咂膚)賴爾甘服膺(洙曰顔子得一/善則拳拳服膺)物微世
競棄義在誰肯徴三嵗清秋至未敢闕緘縢(師曰按唐/史𤣥宗以)
(李林甫代張九齡相九齡既不見用因作白羽扇賦以/自見其志㯶拂其質薄雖不堪代白羽猶足以驅除蒼)
(蠅時林甫以瑣陋之材而代九齡其材能全無用於朝/廷曾㯶拂之不若也㯶拂為物雖微有理義在盖可用)
(之除蠅奈何世人不肯徵信其義而競棄之甫傷清/秋廢置不用不敢怠於緘藏冀其他時之復用也)
　　丹青引(廣徳二/年作)
　　　(魯曰贈曹/將軍霸)補注(鶴曰丹青以言曹將軍之能畫/也謝恵連詩丹青暫彫換李善)
　　　(注引張綱集曰圖形丹青西漢丹青祈畫何以/過子卿此詩云漂泊干戈際當是霸遭闕内之)
　　　(亂而入蜀梁權道云寶應元年梓州作然公有/韋諷宅觀曹將軍畫馬詩在廣徳二年成都作)
　　　(若寳應元年先有此詩與霸則後/詩必及之意其亦廣徳二年作)
將軍魏武之子孫(趙曰魏武/曹公操也)於今為庶為清門(洙曰左/昭三十)
(二年三后之姓於/今為庶主所知也)英雄割據雖已矣文彩風流今尚存
(蘇曰晉羊祐至蜀愛其山川風物明媚謂御驂者曰揚/雄王褒君平相如雖去數百年覽其遺跡想風流文彩)
(宛然如在宜其典刑不泯範/法猶存遂追賦四先生詩)學書初學衛夫人(洙曰晉/李夫人)
(名衛/善書)但恨無過王右軍(洙曰王羲之善𨽻書為古今之/冠初羲之為老嫗書紙扇謂曰)
(但言是王右軍/書以求百錢)丹青不知老將至富貴於我如浮雲(洙/曰)
(語不知老之將至又曰不/義而富且貴於我如浮雲)開元之中常引見承恩數上
南薰殿(鄭曰數色角/切又如字)凌烟功臣少顔色(洙曰唐貞觀中/畫李靖等二十)
(四人于/凌煙間)將軍下筆開生面(趙曰凌煙畫像顔色已暗而/曹將軍重為之畫故云開生)
(面用字盖因左氏傳狄人/歸先軫之元而面如生也)良相頭上進賢冠(洙曰後漢/志進賢冠)
(古緇布冠也文/儒者之服也)猛將腰間大羽箭(洙曰太宗嘗自製長/弓大羽箭皆倍常制)
褒公鄂公毛髪動(洙曰鄂公尉遲敬/徳褒公段志𤣥)英姿颯爽來酣戰
(趙曰淮南子曰魯陽公與韓/戰戰酣日暮援戈而揮之)先帝天馬玉花騘補注(鶴/曰)
(明皇別錄上乘/照夜白玉花騘)畫公如山貎不同是日牽來丹墀下(洙/曰)
(劉孝標運命論/時在赤墀之下)迥立閶闔生長風(趙曰天門也李善文/選注有紫微宫門名)
(曰閶闔言馬之上/而生風以其神駿)詔謂將軍拂絹素意匠慘淡經營中
補注(希曰古樂府不知理何事淺立經營/中畫品謂畫有六法五曰經營置位)斯須九重真
龍出一洗萬古凡馬空玉花却在御榻上(趙曰玉花先/帝之馬也畫)
(手精妙盡/得其真)榻上庭前屹相向至尊含笑催賜金圉人太
僕皆惆悵弟子韓幹早入室(洙曰言得其真/跡也故云入室)亦能畫馬
窮殊相幹惟畫肉不畫骨(蘇曰韓幹善畫馬大梁人右/丞王維見其畫遂推奬之官)
(至太府寺丞尤工鞍馬初師曹霸於後則獨善/子美子美徒以幹畫馬肥大遂有畫肉之誚)補注(希/曰)
(張彦逺畫記/亦云如此)忍使驊騮氣凋喪將軍畫善盖有神必逢
佳士亦寫真(夢符曰顧愷之善丹青每畫人成或數年/不㸃目睛人問其故荅曰四體妍媸本無)
(闕少於妙處傳神寫照正在阿堵中趙曰梁簡文/帝詠美人看畫詩云可令俱是畫誰能辨寫真)即今
漂泊干戈際屢貎尋常行路人途窮反遭俗眼白(洙曰/言識)
(者盖/寡耳)世上未有如公貧但看古來盛名下(洙曰唐房琯/贊曰盛名之)
(下為難/名矣)終日坎壈纒其身
　　桃竹杖引(廣徳元/年作)
　　　(洙曰贈章留後蘇曰栁子厚詩云盛時一失貴/反賤桃笙葵扇安可常不知桃笙為何物偶閲)
　　　(方言簟宋魏之間謂笙方悟桃笙以桃竹為簟/也梁簡文湘南王獻書云五離九折出桃枝之)
　　　(翠笋乃謂桃枝竹簟/也桃竹出巴渝間)補注(鶴曰梁權道編在寳/應元年梓州詩内今)
　　　(考詩云老夫復欲東南征又云滅跡於君山湖/上之青峯則是其時欲下荆岳廣徳元年公在)
　　　(梓州亦有詩云應須理舟楫長嘯下荆門後雖/不果然是年秋入閬州明年以嚴武再鎮蜀復)
　　　(歸成都此詩當在廣徳元年作盖寳應元年處/梓不滿月雖歸成都迎家再往梓又多在外邑)
　　　(詩又云忽去雙杖吾將曷従盖喻嚴武章彝也/是時武已召還而公又欲舍彝下東南故云失)
　　　(雙杖若梁編在寶應元年/則是年章彝未刺梓州)
江心蟠石生桃竹(趙曰爾雅謂桃皮山/海經謂桃枝竹也)補注(鶴曰戴凱/之竹譜桃)
(枝堪為簟縻也竹記云桃枝竹皮滑可為蓆又云以四/寸為節按南越志出海南縣沿海而生掩映懸翠又云)
(生蜀地其實如木甚堅唐志合州貢桃竹箸合與梓並/屬東川故宜梓橦使君以贈公按爾雅桃枝四寸有節)
(注今桃枝節間相去多四寸尚書顧命敷重蔑席孔安/國云篾桃枝竹周禮眷官司几筵云加次席黼純注次)
(席桃枝席有次列成文是也文選左太冲賦桃笙象簟/李善引劉淵林注云桃笙桃枝簟也蘇子瞻贈蒲澗長)
(老詩已従子美得桃竹自注云此山有桃竹可作杖而/士人不知予始錄子美詩遺之蒲澗寺在廣州殆不知)
(渝合澗/有此竹)蒼波噴浸尺度足斬根削皮如紫玉江妃水仙
惜不得(洙曰江賦馮夷倚浪以傲睨江/妃含嚬而瞟眇注馮夷水仙也)梓潼使君開一
束補注(鶴曰梓州為梓潼郡以東倚梓林西枕潼水故/名時章彞為梓刺史故王内翰云此詩贈章留)
(後/)滿堂賔客皆歎息憐我老病贈兩莖出入爪甲鏗有
聲老夫復欲東南征乘濤鼓枻(餘制切洙/曰一作棹)白帝城(洙曰/白帝)
(城在魚腹有/公孫述像也)路幽必為鬼神奪杖(洙曰一/作拔)劍或與蛟龍
争重為告曰杖兮杖兮爾之生也甚正直慎勿見水踴
躍學變化為龍(趙曰神仙傳壺公遣費長房歸以一竹/杖與之騎長房騎杖忽然如眠便到家)
(以竹杖投葛陂顧之乃青龍也石曰杖為物既/禀正直之姿當以正直輔吾無為化龍而去)使我不
得爾之扶持滅跡於君山湖上之青峯(洙曰君山在洞/庭胡心也趙曰)
(謝靈運滅/跡入靈峯)噫風塵澒洞兮豺虎咬人(鄭曰澒胡孔切咬/古爻切洙曰時盜)
(賊害人/如豺虎)忽失雙杖兮吾將曷従(師曰甫意若曰天下未/平尚賴此杖扶持衰老)
(流寓逺鄉茍失/雙杖吾將曷従)
　　寄題江外草堂(廣徳元/年作)
　　　(魯曰梓州作寄成都故居泰伯曰甫従同谷入/蜀卜居成都亂遂走梓州今作梓州懐思草堂)
　　　(遂作是詩/寄題焉)補注(鶴曰寶應元年公避徐知道之/亂至梓州今詩云顧惟魯鈍姿)
　　　(豈識悔吝先獨攜老妻去慘淡凌風煙盖謂不/能前知徐知道之反也詩云經營上元始㫁手)
　　　(寶應年則此詩/當是廣徳元年)
我生性放誕(洙曰唐賀知章晚節尤誕放蘇曰嵇肅生/平放誕性僻泉石焉能王公大人門下心)
(緒卑/屈)雅欲逃自然(覺範曰自然道也釋氏謂/之逃禪儒者謂之逃自然)嗜酒愛風
(洙曰一/作脩)竹(蘇曰呉謨嗜酒每醉愛觀風竹怡然自樂人/或曰陶𢎞景愛聴松風王子猷愛竹先生愛)
(風竹其清氣可相/敵矣呉笑而不荅)卜居此(洙曰一/作必)林泉遭亂到蜀江(俯/曰)
(遭亂謂/祿山反)卧疴遣所便(趙曰謝靈運詩/卧疴對空牀)誅茅初一畆(洙曰/屈原)
(卜居誅鋤草茅以力耕/儒行儒有一畝之宫)廣地方連延經營上元始㫁手
寶應年(趙曰公以乾元元年十二月未至成都明年即/上元元年乃公建草堂之始又二年即寶應元)
(年乃公成草堂之日也唐高祖勅云使至知𤣥堂已/成不知諸作早晚得㫁手凡營造了當言㫁手者矣)敢
謀土木麗(彭曰堂名以草者取其草/創豈求土木之華麗乎)自覺面勢堅(洙曰/東京)
(賦審曲/面勢)臺亭隨高下敞豁當清川惟有㑹心侣(蒼舒曰/古樂府)
(短歌不羨一囊/錢惟重心襟㑹)數能同釣船干戈未偃息安得酣歌眠
蛟龍無定窟黄鵠摩蒼天(洙曰魏文帝詩/脩條摩蒼天)古來賢達士
(洙曰一云/達士志)補注(希曰晉羊祐登峴山由/來賢達勝士登此眺望)寧受外物牽顧
惟魯鈍姿豈識悔吝先偶㩦老妻去慘澹陵風煙事迹
無固必(洙曰語子絶/四毋固毋必)幽貞愧雙全尚念四小松(趙曰易/幽人之)
(貞/吉)蔓草易拘纏霜骨不甚長永為隣里憐(師曰以四小/松為念憫其)
(有剛姿勁節而為蔓草所戕不獲遂其生長之/性故云云英乂見殺四子遇害甫託意傷之)
　　述古三首(寶應元/年作)
　　　(彦輔曰此詩傷/賢者不得志也)補注(鶴曰詩云經綸中興業何/代無良才當是寶應元年)
　　　(代宗即位後作公時在/梓州詩意主於任賢耳)
赤驥頓長纓(洙曰列子周穆王/右驂赤驥左白藥)非無萬里姿(趙曰王褒/聖主得賢)
(頌周流八極/萬里一息)悲鳴淚至地為問馭者誰鳯凰従天來何
意復高飛竹花不結實念子忍朝飢(洙曰劉公幹詩鳯/凰集南岳徘徊孤)
(竹根於心不肯厭奮翅凌紫氛趙曰鵷/雛非練實不食郭象注練實竹實也)古時君臣合可
以物理推賢人識定分進退固其宜(洙曰大臣以道事/君可則進否則奉)
(身以退退一作用師曰昔良驥困於鹽車遇伯樂悲鳴/若有所訴鳯非竹實不食驥有萬里之姿御非其人則)
(必困頓於長纓鳯有應世之瑞竹花不實則必困於飢/餒譬君子不逢賢聖之君不食其祿古來君臣遇合可)
(以物理知之是以賢人進以禮退以義知分命之所在/不茍於貪冐寵榮豈非驥鳯甘於困頓飢餒之比乎)
市人日中集(洙曰易日/中為市)於利競錐刀(洙曰江文通云/競錐刀之利)置
膏烈火上(蘇曰左濟如致脂膏於烈火之上轉増焰熾/今王㑹諸侯亦然趙曰市人之爭利如膏火)
(之自煎爾莊子/曰膏以明自煎)哀哀自煎熬(洙曰膏/火自煎)農人望嵗稔相率
除蓬蒿(蘇曰王陵母冢每春蕃蓬/蒿生居人相率手除薙之)所務榖為本邪贏無
乃勞(趙曰張衡西京賦云商賈禆販何必昏於作勞邪/贏優而足恃注邪偽也欺偽之事自餘贏豐饒足)
(恃/也)舜舉十六相身尊道何高(洙曰文十八年傳昔高陽/氏有才子八人天下之人)
(謂之八愷高辛氏有才子八人天下之人謂之八元此/十六族也堯不能舉而舜舉之天下如一同心戴舜以)
(為天子以其舉/十六相故也)秦時任商鞍法令如牛毛(洙曰商君名/鞅相秦十六)
(年天資刻薄少恩變秦法令宗室貴戚多怨望者後滅/商君之家也蘇曰秦法如牛毛沛公盡革去師曰古者)
(敦本而抑末市人競錐刀之利如置膏火上自取煎熬/𤣥宗之時利孔百出聚斂之臣削民膏血是知以利為)
(政未有不為亂也禹稷躬稼而冇天下則務農重榖為/國之本舜舉十六相惟急親賢賢人用則民安其業民)
(安其業身尊而道高終享無為之治彼始皇任商鞅壊/井田之制頭㑹箕斂民不堪命雖法令之宻如牛毛然)
(果安能禁人之不為亂乎甫意欲敦/本輕徭薄賦此天下可得而治也)
漢光得天下祚永固有開(洙曰記有/開必先)豈惟高祖聖功自
蕭曹來經綸中興業何代無良才補注(希曰肅宗中興/以任李輔國而)
(為其昏蔽故於父子之倫且有所虧則代宗之立正/宜任賢相與經綸中興之業所以舉漢光武以為喻)吾
慕冦鄧勲濟時信良哉耿賈亦宗臣羽翼共徘徊休運
終四百(洙曰范蔚宗獻帝賛曰/終我四百永作虞賔)圖畫在雲臺(洙曰雲臺/圖功臣像)
(蘇曰崔融曰君不見耿賈輩扶顛起仆漢道中興圗形/雲臺照耀萬世師曰肅宗中興是亦光武之倫奈何諸)
(將邀功養冦以自封其與冦鄧耿賈輩逺矣/甫意傷肅宗無駕御英豪之策而作是詩也)
　
　
　
　
　補注杜詩巻八
欽定四庫全書
　補注杜詩巻九　　　　　宋　黄希　原本
　　　　　　　　　　　　　　黄鶴　補注
　　冬到金華山觀因得故拾遺陳公學堂
　　　(彦輔曰拾遺唐陳子昂也少讀書於金華山程/曰子昂梓州射洪在州東南六十里子昂未達)
　　　(時在金華讀書有書堂存焉甫逰/金華因得子昂書堂遂有此作)補注(鶴曰九/域志州)
　　　(梓州有陳子昂墓宜其有書堂在金華詩題云/冬到金華山盖公寶應元年秋自梓歸成都迎)
　　　(家再至梓十一月往射洪乃是時作明年廣徳/元年雖亦居梓而冬巳在閬然則作於寶應元)
　　　(年無/疑矣)
涪右衆山内(鄭曰涪扶鳩切水/出徼外南入漢)補注(希曰水經云涪江/水東南合射江故)
(梓州云涪右/又有涪城縣)金華紫崔嵬(洙曰爾雅石戴士謂之崔嵬/陸士衡西山何其峻層曲鬱)
(崔/嵬)上有蔚藍天(師曰金華神仙有三十六洞天八十一/福地蔚藍天乃洞天之名金華山有觀)
(故云/云)垂光抱瓊臺(洙曰孫綽逰天台賦瓊䑓中天而懸/居趙曰蔚藍則茂蔚之藍今詩人言)
(水曰挼藍則天之青亦可言蔚藍近世韓/子蒼出汴州即事詩云水色山光盡蔚藍)繫舟接絶壁
杖策窮縈回(洙曰陸士衡杖䇿將逺尋/趙曰謝靈運晨策尋絶壁)四顧俯層巔(修/可)
(曰謝靈運詩/築臺基層巔)淡然川谷開雪嶺日色死霜鴻有餘哀焚
香玉女跪霧裏仙人來(洙曰曹植逺逰詩曰靈鼇戴萬/丈神嶽儼嵯峨仙人翔其隅玉)
(女戲/其阿)陳公讀書堂石柱仄青苔悲風為我起激烈傷雄
材(洙曰古詩長歌正激烈唐書陳子昂梓州射鴻人苦/節讀書尤善屬文後詣闕上書自稱梓州射鴻縣草)
(莽愚臣則天召見竒其對拜麟䑓正字武后嘗問調元/氣以何道而子昂勸后興明堂太學而史臣譏其以王)
(者之事勉女主故卒為訕侮而不用也師曰子昂遭/時無明聖之君故其才不得展甫雖傷之亦自傷也)
　　陳拾遺故宅(寶應元年/作上同)
　　　補注(鶴曰故宅當於書堂不逺亦在山間故詩/云悠揚荒山日慘淡故園烟同上年作拾)
　　　(遺嘗有序送公之祖審言貶吉州司戸有云羣/公愛禰衡之俊留在京師詩又云同遊英俊人)
　　　(者亦寓意其祖在同遊之/列特不秉輔佐之權也)
拾遺平昔居大屋尚修椽(蘇曰郄鑒曰修椽/大屋貯青眉粉黛)悠揚荒山
日慘澹故園煙位下曷足傷所貴者聖賢(洙曰按子昂/勸后興明堂)
(太學及條上利便三事莫/非聖賢之先務具載新書)有才繼騷雅哲匠不比肩(趙/曰)
(子昂初為感遇詩三十首王適見而驚曰必為天下文/宗故公此篇言江左之詩至子昂而初變盖本乎離騷)
(二雅也殷仲文/云哲匠感蕭辰)公生揚馬後名與日月懸(洙曰揚雄司/馬相如皆蜀)
(人蘇曰郭沔曰男兒焉久生一死足矣若輩不見晁錯/純姓名於日月懸空誰可掩蔽吾要明身後名非茍富)
(貴之徒也陳後主壯之師曰子昂生於揚雄司馬相如/之後時雖不同其名與日月争輝固不減於二子二子)
(亦蜀人故/甫言及之)同逰英俊人多秉輔佐權(洙曰子昂與陸餘/慶王無競房融崔)
(泰盧藏用趙/元最厚善)彦昭超(洙曰一/作趙)玉價(趙曰趙彦昭以權幸/進然必有才智者故)
(以超玉/價言之)郭振起通泉(洙曰郭元振舉進士授通泉尉後/封代國公餘見後郭代公故宅)
到今素壁滑(洙曰湛方生/曰素壁流光)灑翰銀鉤連(洙曰索靖書勢/曰婉若銀鉤飄)
(若驚/鴻)補注(鶴曰通泉縣在梓州東南一百三十里元振/作尉其邑而彦昭與元振嘗同為太學生故)
(宜同遊壁有題字彦昭景龍中又與公之父審言同在/修文舘韋讀書法墨藪云㸃欲堅重如鐡鉤欲活而有)
(力如/銀)盛事㑹一時此堂豈千年終古立忠義感遇有遺
編(洙曰傳言子昂死有文集十巻盧藏用為之序盛行/于代趙曰子昂有感遇詩等篇是也師曰時同逰之)
(士多兼輔佐之權獨子昂官不甚顯至今素壁上尚有/諸公墨迹存焉以此堂經久必壊不足以傳後代然忠)
(義之名不朽者惟感遇詩傳于/天下覧者足以觀子昂之藴矣)
　　謁文公上方(寶應元/年作)
　　　補注(鶴曰上居以言其居之可樂也佛書有上/方世界翼奉傳云上方之清樂也孟康曰)
　　　(上方謂北與東也陽氣所萌生故為上是時當/在梓州作文公未詳何所人觀詩可知其為聞)
　　　(士寳應/元年)
野寺隠喬木山僧髙下居石門日色異絳氣橫扶疎(洙/曰)
(江文通絳氣下縈薄/注云絳氣赤霞氣也)窈窕入風磴(丁鄧切過曰風磴/風路也石梯曰磴)長
蘿紛巻舒庭前猛虎卧(洙曰髙僧傳僧/惠永感虎來馴)遂得文公廬俯
視萬家邑煙塵對階除吾師雨花外(洙曰髙僧傳有講/經而天雨花者)
補注(鶴曰圓覺經云天風/吹痿花更雨新好者)不下十年餘長者自布金(洙/曰)
(給孤長者以黃金/側布於祗園地)禪龕只晏如大珠脫玷翳白月當空
虚(洙曰大珠白月言其性之圓明也故佛書有摩尼珠/及水月之説又曰望已前為白月望已後為黒月見)
(佛書/云)甫也南北人(洙曰檀弓曰今丘也乃東西南北/之人革曰甫以漂蕩無定居故云)蕪
漫少耘鋤(師道曰謂性地/荒而不修也)乆遭詩酒汚(師曰甫嗜酒好/吟每多因詩酒)
(忤權貴/故云云)何事忝簮裾(端本曰簮裾/士大夫之服)王侯與螻蟻同盡隨
丘墟願聞第一義迴向心地初(洙曰第一義言其敎無/上也佛書修行有十地)
(以歡喜/為初地)金箆刮眼膜(師曰凡看經明達性本譬如以金/箆刮去眼膜所視豁然甫欲文公)
(以無上敎開發甫/性使悟無生法)補注(鶴曰梁武帝問達摩如何是聖/諦第一義華嚴經有十回向東)
(坡云此句感慨通達其于道必有得也庖丁以牛入輪/扁以輪入子美盖以詩入也耶予家有石刻坡所書説)
(此又湼槃經一目盲人為治目故造治良醫/其時良醫即以金箆刮其眼目又見下治)價重百車
渠(洙曰法華經或有行施金銀/珊瑚真珠摩尼硨磲瑪瑙)無生有汲引茲理儻吹嘘
　　奉贈射洪李四丈(寶應元/年作)
　　　補注(鶴曰後魏置射洪縣婁縷灘東六里有射/江語訛為洪舊史縣屬梓州梁權道編在)
　　　(永泰元年逃亂至梓州作然詩云南京亂初定/所向色枯槁逰子無根株茅齋付秋草茅齋指)
　　　(草堂當是寶應元年七月徐知道反公避之至/梓州九月歸成都迎家居梓州十一月嘗往射)
　　　(洪有陳拾遺故宅/等詩當是其時作)
丈人屋上烏人好烏亦好(洙曰詩云瞻烏爰止于誰之/屋注富人之屋烏所集也修)
(可曰尚書大傳曰武王登夏䑓以􁌏殷/民周公旦曰愛其人者愛其屋上烏)補注(希曰劉向/説苑乃云)
(太史謂武王曰愛其人兼屋上之烏/憎其人者惡其儲胥非周公之言)人生意氣豁不在
相逄早(趙曰北史李延夀叙傳載閻信謂其/祖李曉之言曰古人相知未必在早)南京亂初
定所向色枯槁(趙曰南京成都府也肅宗至徳二年以/蜀都為南京所謂亂初定指言前年辛)
(丑之歲四月劒南東川節度使/段子璋反五月崔光逺擊斬之)遊子無根株茅齋付秋
草東征下月峽挂席窮海島(洙曰謝靈運挂席拾海月/又海賦維長綃挂長席)
萬里須十金(晁曰漢書百金中人十家之産師古注/古者一兩金直十千千金則知為百千)妻
孥未相保蒼茫風塵際蹭蹬騏驎老(洙曰蹭蹬/馬失勢皃)志士懐
感傷心胸巳傾倒
　　早發射洪縣南途中作(寶應元/年作)
　　　補注(鶴曰射洪縣在梓州東南六十里今題云/早發縣南當是寶應元年十一月南之通)
　　　(泉時/作)
將老憂貧窶(魯曰詩終窶/且貧窶賤也)筋力豈能及征途乃(洙曰一/作復)
侵星(洙曰鮑明逺/侵星赴早路)得使諸病入鄙人寡道氣在困無獨
立俶裝逐徒旅(魯曰顔延年詩改服飭徒旅修可曰張/平子思𤣥賦占既吉而無悔兮簡元辰)
(而俶裝注/俶始也)達曙陵險澁(洙曰潘正叔詩世故/尚未夷崤函方險澁)寒日出霧
遲清江轉山急(唐曰江為/山所激)補注(希曰唐志雖為清江郡/而公於梓州屢云清江)
(盖以射洪水而言如謂清/江白日落欲盡之類是也)僕夫行不進駑馬若維縶(陟/立)
(切趙曰詩/縶之維之)汀洲稍踈散(何曰岸行/坦夷也)風景開怏悒空慰所
尚懐終非曩逰集衰顔偶一破勝事難屢挹茫然阮籍
途更灑揚朱泣(洙曰阮籍常不由徑路而行途窮且哭/楊朱泣多岐師曰甫遭窮途至於東西)
(南北了無定居安/免楊朱之揮淚邪)
　　通泉驛南去通泉縣十五里山水作(寶應元年魯曰/地理志通泉縣)
　　　(在梓州東南百三十里去縣十五里有佳山水/諺號沈家坑甫至此覧眺愛其山水而有是作)
　　　補注(鶴曰舊史通泉漢廣漢縣地隋縣也新史/大厯二年屬遂州此詩作於寶應元年十)
　　　(一月故詩云/冬温蚊蚋集)
溪行衣自濕亭午氣始散(洙曰天台賦羲和/亭午逰氣髙褰)冬温蚊蚋
集人逺鳬鴨亂(髙曰行/人少也)登頓生曾隂(洙曰江文通日落/長沙渚曽隂萬里)
(生/)欹傾出髙岸驛樓衰栁側縣郭輕烟畔一川何綺麗
(洙曰劉公幹詩綺麗不可/忘魯曰所謂沈家坑也)盡日窮壯觀山色逺寂寞江
光夕滋漫傷時愧孔父(修可曰孔子嘆鳯/泣麟皆傷時也)去國同王粲
(洙曰王粲字仲宣山陽人避地荆州嘗思歸因登樓作/賦趙曰王粲漢獻帝西遷西京擾亂乃之荆州依劉表)
(其七哀詩西京亂無家豺虎方遘患復棄中國去逺身/適荆蠻師曰昔魏王粲去國來依劉表甫去杜鄠而逰)
(蜀豈不同王/粲之去國乎)我生苦飄零所厯有嗟嘆
　　過郭代公故宅(寶應元/年作)
　　　(彦輔曰郭震字元振/以字顯封代國公)補注(鶴曰郭公魏州貴鄉/人也宅在宣陽里而)
　　　(未嘗至魏當是指作尉通泉時所居而言寶應/元年十一月自射洪之通泉時作故詩云我行)
　　　(得遺跡池/館皆疏鑿)
豪雋初未遇其跡或脫略(洙曰江淹賦脫畧公卿跌宕/文史師曰自昔豪俊之士多)
(不拘小節/故云云)代公尉通泉放意何自若(洙曰元振尉通泉/嘗盗鑄及掠賣部)
(口以餉/遺賔客)及夫登衮冕直氣森噴薄(洙曰靈運吳都賦噴/薄沸騰趙曰先天二)
(年郭元振以兵部尚書復同中書門下竇懐貞等附太/平公主潜謀不順𤣥宗發羽林兵睿宗聞變登承天門)
(樓元振躬率兵侍衛奏/上前奉詔誅懐貞等)磊落見異人豈伊常情度(洙曰/新書)
(武后與語竒之索文章上寶劒篇遂得擢用趙曰此專/説譏太平公主事而舊注又雜之以武后召見竒之此)
(豈登衮/冕時耶)定策神龍後宫中翕清廓(洙曰按新書明皇之/誅太平公主元振獨)
(領軍扈從事定宿中書十四日以功封代國公趙曰神/龍則中宗即位改元元年去先天二年凡八年而學者)
(毎疑之嘗論曰太平擅寵自中/宗而末則禍胎在神龍而下也)俄頃辨尊親指揮存頋
託(趙曰太平公主既誅則君臣之間𤣥宗得尊位父/子之間𤣥宗得親儔所以感睿宗付託之意矣)羣
公見慙色(趙曰𤣥宗之平亂也諸宰相皆/走㐲外省獨元振揔兵扈帝)王室無削弱
逈出名臣上丹青照臺閣(劉曰元振封代/國公畫像凌烟)我行得遺迹
(洙曰一作址晏/曰遺迹故宅也)池館皆䟽鑿壯公臨事斷顧步涕横落
髙詠寶劒篇(定功曰元振寶劒歌云君不見昆吾鐡冶/飛炎烟紅光紫氣俱赫然良工鍜鍊凡幾)
(年鑄作寶劒名龍泉龍泉顔色如霜雪良工嗟咨歎竒/絶璢璃玉匣吐蓮花錯鏤金環生明月正逢天下無風)
(塵幸得相逢君子身精光黯黯青蛇色文章片片緑龜/鱗非直結交逰俠子亦曽親近英䧺人何言中路遭棄)
(捐零落飄淪古獄邉雖復埋/沉無所用猶能夜夜氣衝天)神交付冥漠(修可曰潘安/仁作夏侯湛)
(誄曰心照神交惟我與子南史劉訏字彦度阮/孝緒隠居不交當世訏一造之即頋以神交)
　　觀薛稷少保書畫壁(寶應元/年作)
　　　補注(鶴曰詩云我行梓州東遺跡涪江邉又云/不知百載俊誰復來通泉當是寳應元年)
　　　(在通/泉作)
少保有古風得之陜郊篇(洙曰公詩曰驅車越陜郊北/顧臨大河師曰周公召公分)
(陜而治稷嘗為/古風以美之)惜哉功名忤但見書畫傳(洙曰稷薛収/之從子以詞)
(學知名博雅尤工𨽻書自貞觀永㣲之際虞世南褚遂/良時人宗其書跡自後罕能繼者稷鋭精模倣筆態遒)
(麗當時無及之者又善畫博採古跡睿宗在藩/留意於文學稷於是特見招引除太子少保)我逰梓
州東遺跡涪江邉(鄭曰涪扶鳩切水/出徼外南入漢)補注(鶴曰寰宇記/云涪江在梓)
(州郪縣西二百里梓州治郪縣而詩云梓州涪江邉/則寰宇記所云不合盖詩第以通泉在州東而言)畫
藏青蓮界(洙曰青蓮/界佛寺也)書入金牓懸(洙曰事見天門/日射黄金牓注)仰看
垂露姿不崩亦不騫(洙曰漢曹喜工篆𨽻變懸針垂露/之法詩天保不騫不崩騫虧也)
鬱鬱三大字蛟龍岌相纒(趙曰稷所書慧普寺碑上三/字字方徑三尺許筆畫䧺勁)
(余甞到慶寺觀之三字之傍有/贔屭纒捧乃蛟龍岌相纒也)又揮西方變發地扶屋
椽(趙曰其所畫西/方變相則亡矣)慘淡壁飛動到今色未填此行疊壯
觀(師曰甫獲觀其故宅/與書畫故云疊壯觀)郭薛俱才賢不知千載後誰復
來通泉(洙曰通泉前有郭代公/後有薛少保故云郭薛)
　　通泉縣署屋壁後薛少保畫鶴(寶應元/年作)
　　　補注(鶴曰題云通泉縣署當是寶應元/年十一月自梓州之通泉時作)
薛公十一鶴皆寫青田真(洙曰晉永嘉記青田有雙鶴/生子即便去孫曰地理志處)
(州青田縣在州東南一百五十里/雙鶴生子即便化去人以為異)補注(希曰張彦逺名/畫記薛稷字嗣)
(道善花鳥人物雜畫畫鶴知名永嘉郡記沐溪野去青/田九里中有雙鶴年年生子長大便去只餘父母一雙)
(精白可愛多/云神仙所養)畫色久欲盡蒼然猶出塵(修可曰北史劉/歊矯矯出塵如)
(雲中/白鶴)低昂各有意(洙曰薛公畫鶴如返啄疎翎/戾天警露之類皆隨而名之)磊落如
長人(洙曰晉嵇紹在稠人中/昂然若野鳥之在雞羣)佳此志氣逺豈惟粉墨新
(師曰鶴磊落比之賢人无塵俗氣象甫/竒其有逺志豈特悦其粉墨之新麗哉)萬里不以力羣
遊森㑹神威遲白鳯態(洙曰揚雄作甘泉賦夢吐/白鳯秋胡詩行路正威遲)非是
倉庚隣(洙曰詩七月/有鳴倉庚)補注(鶴曰山海經曰丹穴之山有/鳥焉其状如鶴五彩而文名)
(曰鳯故云鳯態而加白字於其上以其如白鳯也爾雅/倉庚黧黄也釋曰即上黄鳥也釋黄鳥云幽州人謂之)
(黄鶯一名倉/庚一名商庚)高堂未傾覆幸得慰佳賓曝露牆壁外終
嗟風雨頻赤霄有真骨恥飲洿池津(師曰甫託意譏賢/者羞食汚君之禄)
(時不用賢/之咎也)冥冥任所往脱畧誰能馴(洙曰有遺支遁鶴/者遁曰爾冲天之)
(物寜為耳目之玩/遂放之任所往)
　　陪王侍御同登東山最高頂宴姚通泉晩攜酒泛
　　江(寳應元/年作)
　　　補注(鶴曰詩云三更風起寒浪湧又云无使霜/露霑人衣當是寳應元年十一月公至通)
　　　(泉時作梁權道云廣徳元年其年春初公時在梓/而前所謂寒浪霜露不合又其春不曾至通泉)
姚公美政誰與儔不減昔時陳太丘(洙曰世説陳紀字/元方年十一時候)
(袁紹袁公問曰卿家君在太丘逺近稱之何所履行元/方曰老父在太丘強者安之以徳弱者撫之以仁恣其)
(所安久而益敬袁公曰孤往者甞為鄴令正行此事不/知卿家君父何師元方曰周公不師孔子孔子不師周)
(公/)邑中上客有柱史多暇日陪騘馬遊(洙曰老子為柱/下史舊説騘馬)
(御/史)補注(希曰騘馬御史乃是後漢桓典為侍御史執正/無所避常乗騘馬京師畏之為之語曰行行且)
(止避騘/馬御史)東山髙頂羅珍羞(洙曰晉謝安雖貴/而東山之志不謝)下顧城郭
銷我憂(洙曰王粲登樓賦/聊暇日以銷憂)清江白日落欲盡復攜美人
登綵舟笛聲憤怒哀中流妙舞逶迤夜未休(洙曰漢武/秋風辝擕)
(佳人兮不能㤀横中流兮揚素波簫鼓鳴兮發/棹歌歡樂極兮哀情多宋曰逶迤即  委蛇)燈前往
往大魚出聽曲低昂如有求(洙曰荀子瓠巴鼓瑟游魚/出聽師曰自此以上既陳)
(宴樂之興遂於末章有警戒之意自/三更風起寒浪湧以下皆警戒之辝)三更風起寒浪湧
取樂喧呼覺船重滿空星河光破碎四座賔客色不動
請公臨深莫相違迴船罷酒上馬歸人生歡㑹豈有極
無使霜露霑人衣(洙曰此言樂極則悲來矣修可曰此/倣謝希逸月賦月既没兮露欲晞嵗)
(方晏兮无與歸佳期/可以還㣲霜霑人衣)
　　春日戲題惱郝使君兄(廣德元/年作)
　　　補注(鶴曰廣德元年春在梓州作梁權道編亦/同公亦有春日梓州登樓詩郝使君當是)
　　　(居通泉公在梓/州作此以戯之)
使君意氣凌青霄(趙曰北山移文云/干  青霄而直上)憶昨歡娛常見招
細馬時鳴金騕褭(上於皎切下於了切修可曰/盧照隣詩漢家金騕褭)補注(希/曰)
(馬謂之金騕褭盖因漢武帝鑄金為/麟趾褭蹄詩人遂  用之詳見下注)佳人屢出董嬌饒(洙/曰)
(嬌嬈名姫也宋子/侯有董嬌饒詩)東流江水西飛燕可惜春光不相見
(趙曰此句以興見招之後不復見/其姫也故下句有願攜之請焉)願攜王趙兩紅顔(端/本)
(曰王趙亦通/泉有色之妓)再騁肌膚如素練通泉百里近梓州請公
一來開我愁(蘇曰王戎與/公破悶開愁)補注(鶴曰王趙非通泉之妓/當是郝使君之姫妾寶)
(應元年十一月公至通泉時郝招公飲出二姫以侑樽/明年春公在梓州因作此詩以戯之九域志通泉在梓)
(州東南百三十里兹云百/里者舉其成數而言耳)舞處重看花滿面樽前還有
錦纒頭(洙曰唐王元寶富而無學識嘗㑹賓客明日親/友謂之曰昨日必多佳論元寶曰但費錦纒頭)
(爾田曰唐明皇宴於清元小殿自打羯鼓曲終戯謂八/姨曰樂藉今日有幸約供養夫人請一纒頭八姨曰豈)
(有大唐天子阿/耶出三百萬為)　(无錢用/局耳)
　　天邉行(永泰元/年作)
　　　補注(鶴曰詩云十年骨肉無消息當是永泰元/年在成都作是年五月公下忠渝此詩未)
　　　(下忠渝時所作詩又云洪濤滔天/風㧞木永泰元年三月大風故耳)
天邊老人歸未得(蘇曰陳秀漂泊西平秋月自嘆鴻/燕皆歸天邉老人尚困逆旅悽愴)日
暮東臨大江哭隴右河源不種田胡騎羌兵入巴蜀(洙/曰)
(大厯中吐蕃三道入冦誡其衆曰吾要蜀川為東府連/蹈郡邑而士庶奔亡山谷趙曰廣徳元年吐蕃陷隴右)
(而河源不種矣十二月陷/松維保三州則入巴蜀矣)補注(鶴曰按史至徳二年吐/蕃侵取廓霸岷等州及)
(河源莫門軍寶應元年陷臨洮取秦成渭等州廣徳元/年破西山合水城明年入大震関取蘭河鄯洮等州於)
(是隴右地盡亡而通鑑以為是廣徳元年又云吐蕃陷/松維保三州及雲山新築二城西川節度使髙適不能)
(救於是劒南西山諸州亦入於吐蕃云故作此詩隴右/巴蜀俱已為胡騎羌兵所有胡騎指吐蕃羗兵指黨項)
(羗渾奴/刺之類)洪濤滔天風㧞木(洙曰洪濤滔天言民罹昏墊/也項王圍漢王大風拔木)
前飛秃鶖後鴻鵠(趙曰鶖水鳥也師/曰鶖鶬九頭鳥)補注(鶴曰唐五行/志永泰元年)
(三月辛亥大風抜木趙以鶖為水鳥者亦以五行/志云寶厯五年有秃鶖森飛集禁苑鶖水鳥也)九度
附書向洛陽十年骨肉無消息(師曰甫客居天邊遭兵/馬之亂歸鄉不得寧不)
(悲傷時吐蕃分為三路入寇一自隴右一自河源一自/巴蜀田畆廢而不耕蜀中騷動故甫思欲附鶖鶬鴻鵠)
(奮飛以歸鄉盖/有所不得也)補注(鶴曰天寶十四年乙未避賊與骨/肉相離至永泰元年乙未已恰十)
(年其時公之弟在東/都骨肉殆指弟而言)
　　大麥行(寶應元/年作)
　　　補注(鶴曰詳考詩中之事當是寶應元年成/都作梁權道編在廣徳元年梓州詩内)
大麥乾枯小麥黄婦女行泣夫走藏(洙曰見崆峒小麥/熟注師曰古詩云)
(小麥青青大麥枯/誰當穫者婦與姑)補注(希曰後漢五行志童謡云小/麥青青大麥枯此用其語)東
至集壁西梁洋問誰腰鐮胡與羗(洙曰集壁梁洋皆蜀/地州郡名趙曰此又)
(言吐蕃與囘紇也鮑明逺東武吟腰鐮刈葵藿師曰集/壁梁洋四州名時吐蕃入冦四州之民皆奔竄山谷腰)
(䥥穫麥惟羗/與胡而巳)補注(鶴曰集壁梁洋四州唐並属山南西/道按新舊史通鑑寶應元年建夘月)
(羗渾奴刺寇梁州建辰月奴刺冦洋州地理志成州以/寶應元年沒吐蕃成與前四州均為山南道此詩當是)
(指其年吐蕃羗渾奴刺而言今云大麥乾枯小麥黄正/是夏初事自是年至大厯三年無歲无吐蕃黨項羗渾)
(奴刺之亂而/俱不在春夏)豈無蜀兵三千人(洙曰一云/千人去)部領辛苦江
山長(師曰時杜鴻漸以蜀兵三千遏賊衝突江山蹇澁/士卒至有介胄生䖝而不得休息故云部領辛苦)
(江山/長)安得如鳥有羽翅託身白雲還故鄉
　　苦戰行(寶應元/年作)
　　　補注(鶴曰段子璋以上元二年又陷遂州綿州/遂在涪江之南今詩云去年江南討狂賊)
　　　(當是寶應/元年作)
苦戰身死馬將軍自云伏波之子孫干戈未定失壯士
(蘇曰牛繪戰死張先歎曰天下未安兵戈尚爾遽失壯/士趙曰伏波漢馬援也吐蕃去冬陷松維保三州則干)
(戈豈便/息邪)補注(鶴曰按舊史馬璘年五十六大厯十二年/卒新史云十一年卒於軍中則璘之死在)
(公後六七年無容先有此詩且新舊史未嘗至蜀平子/璋亂疑是為馬巴州故去嵗秋云遂州城外巴人稀公)
(别馬巴州亦嘗云/功業終歸馬伏波)使我歎恨傷精魂(蘇曰山濤曰嵇中/散就誅使我失精)
(神歎憤/而巳)去年江南討狂賊臨江把臂難再得别時孤雲
今不飛時獨看雲淚横臆(鮑曰謂段子璋戰遂州時公/與此事送别江上今其人已)
(死矣故有感而作遂州在涪江少南故云江南師曰馬/援為伏波將軍嘗云大丈夫當死邉野以馬革裹尸而)
(歸唐馬璘讀漢書至此歎曰使吾祖勲業墜地乎時馬/璘與吐蕃戰没失國家壯士甫是以傷之去年江南討)
(狂賊謂於涪江之南討段子璋之亂也時甫與馬將軍/訣别把臂今傷其死甫悵望去年别處不見雲飛故思)
(其人而淚下/横胸臆也)
　　去秋行(寶應元/年作)
　　　(魯曰時段子璋/反於東川也)補注(鶴曰詩云去秋涪州木落/時又云部曲有去皆无歸)
　　　(遂州城中漢節在遂州城外/巴人稀當是寶應元年作)
去秋涪江木落時臂槍走馬誰家兒(蘇曰王宏見陸遜/曰彼陣前臂槍走)
(馬往來返逐者誰家/小兒得如此俊偉)到今不知白骨處部曲有去皆無
歸遂州城中漢節在遂州城外巴人稀(包曰上元三年/四月劒南節度)
(兵馬使叚子璋反陷緜州遂州刺史嗣虢王/巨死之節度李奐奔于成都故云漢節在)補注(鶴曰/子璋)
(䧟遂州意馬巴州領興㑹攻之為子璋所勝死於遂州/故云漢節在又上句云部曲有去皆無歸子璋以上元)
(二年四月反五月伏誅而此/詩云去秋涪江木落時恐誤)戰塲寃魂毎夜哭空令野
營猛士悲(師曰部曲行伍部有曲昔蘇武凡十九年㽞/匈奴中常持漢節時馬璘死於吐蕃持節而)
(死巴人屯守遂州城外吐蕃/兵攻遂州巴人死盡故云稀)
　　光祿坂行(寶應元/年作)
　　　補注(鶴曰崔寧傳云寶應初蜀亂道路不通與/此詩所言合當是寶應元年作公時在梓)
　　　(州/)
山行落日下絶壁西望千山萬山赤(洙曰山一作水謝/靈運日落山照耀)
樹枝有鳥亂鳴(洙曰一/作棲)時暝色無人獨歸客(洙曰謝靈/運林壑歛)
(暝/色)馬驚不憂深谷墜草動只怕長弓射(食亦/切)安得更似
開元中(洙曰一云年開元初上勵精理道/天下大治安西諸國悉平為郡縣)道路即今多
擁隔(鮑曰按崔寧傳寶應初蜀亂山/賊乗險道路不通與此詩合)
　　山寺(寶應元/年作)
　　　(洙曰章留後/同遊得開字)補注(鶴曰公在梓有陪章侍中晏/南樓等詩又有别章留後詩)
　　　(章名彛此詩云歲宴風破肉/當是寶應元年自通泉回作)
野寺根石壁諸龕遍崔嵬(龕若/含切)前佛不復辨百身一莓
苔(洙曰天台賦踐/莓苔之滑石)唯有古殿存世尊多塵埃補注(希曰/諸經)
(皆以佛為世尊故云髙僧傳漢文帝夣金人空飛而至/集羣臣以占傅毅奉答西域有神曰佛所夣必是乎唯)
(一本/作雖)如聞龍象泣足令信者哀(蒼舒曰右按王筠棲頭/陀寺經曰有比丘名曰)
(龍樹龍象猶佛象也修可曰維摩經云菩薩勢力譬如/龍象又傳燈錄云龍象乃鱗毛類中最巨者猶麒麟之)
(於走獸鳯凰之於飛鳥故經稱/僧之出類者曰龍象非佛像也)使君騎紫馬(蘇曰謝靈/運出守永)
(嘉人曰騎紫馬者乃太守也永嘉/今有紫馬祠尚傳乃播謝之徳也)捧擁從西來樹羽静
千里臨江久徘徊山僧衣藍縷告訴棟梁摧公為顧兵
徒咄嗟檀施開(夣符曰佛書信施檀越又王簡棲頭/陁寺碑曰行不捨之檀施諸羣有)吾
知多羅樹却倚蓮花臺諸天必懽喜鬼物無嫌猜補注
(希曰兵徒一本作賔徒一本作兵從佛書心中初求最/後檀越以為齋主注焚語檀波羅蜜華言布施此殆合)
(華梵之言而云檀又云諸天/歡喜又云佛昔修治歡喜海)以兹撫士卒孰曰非周才
窮子失淨處髙人憂禍胎(洙曰福有基禍有胎趙曰漢/武帝謂臨賀王曰汝包藏禍)
(胎/也)嵗晏風破肉(蘇曰蘇章傳邉地霜𦂳沙風/破肉雖重裘氊帳寒色可畏)荒林寒可
迴思量入道苦自哂同嬰孩
　　南池(廣徳元/年作)
　　　補注(鶴曰公以廣徳元年秋往閬冬囘梓明年/春雖又自梓之閬今詩云粳稻共比屋又)
　　　(云高田失西成此物頗豐熟/當是廣徳元年秋在閬州作)
峥嶸巴閬間所向盡山谷(洙曰巴閬蜀中二州/也山多險阻故云云)安知有
蒼池萬頃浸坤軸(余曰張華博物志地下有四柱廣十/萬里地有三千六百軸互相牽也)
呀然閬城南(昱曰呀虚加/切張口貌)枕(洙曰一/作控)帶巴江腹菱荷入
異縣粳稻共比屋(洙曰堯比/屋可封)補注(鶴曰字林云秔稻不/黏者本草以粳米稻)
(米為二物説文沛國/謂稻為糯粇稻属也)皇天不無意美利戒止足髙田失
西成此物頗豐熟清源多衆魚逺岸富喬木(蘇曰郭元/澤近舎溪)
(岸有磻石可坐卧兼喬木蔽/日時曵履投竿不知塵事)獨歎楓香林春時好顔色南
有漢王祠終朝走巫祝歌舞散靈衣(洙曰潘安仁寡婦賦/仰神宇之寥寥瞻靈)
(衣之/披披)荒哉舊風俗髙皇亦明王魂魄猶正直不應空
陂上縹緲親酒肉淫祀自古昔(蘇曰左傳非所祭/而祭名曰滛祀)非唯
一川瀆干戈浩茫茫地僻傷極目(趙曰楚辭目極/千里傷春心)平生
江海興遭亂身局促(洙曰漢景帝局/促如轅下駒)駐馬問漁舟躊躇
慰羈束(蘇曰邢亢駐馬立江中借問漁舟客征戰何時/停我亦卜林宅師曰鬼神非其族類不歆其祀)
(自古淫祀媚神徼福者多矣豈特此一川瀆而已哉有/道之世鬼神無所施其靈響甫傷世亂而祀典不舉固)
(有淫邪之祭則云干戈浩茫茫地僻傷極目局促不得/騁之貎甫謂平生有五湖之興今羈束亂世而不得騁)
(是以駐馬問漁舟/而少有所慰者也)
　　發閬中(廣徳元/年作)
　　　補注(鶴曰公廣徳元年九月自梓入閬冬晩復/歸梓明年初春又至閬此詩云别家三月)
　　　(一得書當是元年冬晩歸梓時作九域志云閬/州西至梓州二百二百二十里三月之間一往)
　　　(反焉其愁/苦可知)
前有毒蛇後猛虎溪行盡日無村塢(洙曰時盗賊縱横/賦役煩重而民不)
(安居/也)江風蕭蕭雲拂地山木慘慘天欲雨女病妻憂歸
意速秋花錦石誰復數(趙曰此言歸梓州也秋花錦石/可玩之物以歸意速不復數之)
(矣/)别家三月一得書避地何時免愁苦(洙曰賢者避地/趙曰公以九月)
(自梓往閬至十/二月而復歸梓)
　　閬山歌(廣徳二/年作)
　　　補注(鶴曰以後篇閬水歌云更復春從沙際歸/當與此詩同是廣徳二年初春之時作)
閬州城東靈山(洙曰一/作雪山)白閬州城北玉臺碧(洙曰靈山/玉臺皆閬)
(山景/也)補注(希曰閬州閬中縣有靈山雖寰宇記綿州巴/西郡亦有之然此明曰在閬州城東玊臺則)
(九域志云故老相傳唐/史滕王嘗於此逰憇)松浮欲盡不盡雲江動將崩已
(一作/未)崩石那知根無鬼神㑹已覺氣與嵩華敵(趙曰此/言靈山)
(玉臺也師曰五岳西日華山中日嵩山凢名山大川鬼/神之所扶持此山雖不與五岳之數安知鬼神不㑹於)
(是/)中原格鬬且未歸應結茅齋着青壁(洙曰兩相/敵曰格鬬)補
注(鶴曰格闘謂吐蕃犯京師中原未寧故/歸意且止看青壁以閬山如壁之青也)
　　閬水歌(廣徳二/年作)
　　　補注(鶴曰與閬山歌/同廣徳二年作)
嘉陵江色何所似(洙曰嘉源注源出㪚鬬而入於閬師/曰地理志閬州閬中郡城臨閬水却)
(接連/山岡)補注(洙曰嘉陵江止𨽻果州/而閬與果為隣故云)石黛碧玊相因依正
憐日破浪花出(趙曰阮籍寒鳥相/因依日出正照水)更復春從沙際歸(趙/曰)
(費昶雜詞春/隨楊栁歸)巴童蕩槳欹側過(趙曰古歌云艇子打兩/漿者扶兩檝而來也)
水雞衘魚來去飛(師曰盖言/魚多也)閬中勝事可腸斷(蘇曰劉/表曰故)
(鄉勝事使人臨風/對月回腸欲斷)閬州城南天下稀(師曰城南屏山/錯麗如錦屏號)
(為天下第一故曰天下稀本朝前輩嘗詠福唐詩云曉/角吹殘十二枝春風樓閣酒旗飛杜陵未識三山好却)
(道閬城天下稀盖/閩蜀同風故也)
　　三絶句(大厯三/年作)
　　　補注(鶴曰梁權道編在廣徳二年自閩州赴成/都時作徒感於舊次及鮑注以前年渝州)
　　　(殺刺史為叚子璋䧟綿遂今年開州殺刺史為/徐知道反詳考詩中事當是大厯三年作見注)
前年渝州殺刺史今年開州殺刺史(鮑曰崔寧傳所書/山賊也前年渝州)
(殺刺史謂叚子璋䧟綿遂今年開州殺刺史謂徐知道/之反有乗亂者開去成都逺不知其故史不書失之師)
(曰步將吳璘殺渝州刺史劉卞以反杜鴻漸討平之又/部卒翟封殺開州刺史蕭崇之以叛楊子琳討平之)
補注(鶴曰渝州唐屬劒南開州唐屬山南杜鴻漸平吳/璘楊子琳平翟封在大厯元年與三年詩云今年)
(開州殺刺史/則是年作)羣盗相隨劇虎狼(趙曰張孟陽云賊盗如/豺虎師曰虎豺喻盗賊)
(也劇/甚也)食人更肯留妻子
二十一家同入蜀唯殘一人出駱谷(蘇曰十道志云駱/谷道西南界入洋)
(州路属盩厔趙曰魏志姜維/出駱谷圍長安即此谷道也)補注(希曰唐志鳯翔府盩/厔縣有駱谷関九域)
(志亦言鳯翔有古駱谷道又唐志/云洋州駱谷此當是言洋州者)自説二女齧臂時(洙/曰)
(世説趙飛燕姊弟少貧微及/飛燕見召與女弟齧臂而别)迴頭却向秦雲哭(師曰祿/山亂百)
(姓隨𤣥宗入蜀凡二十一家後出駱谷但存一人飢困/蜀亂勦盡甫聞其説自傷妻子皆幸免是以回頭望蜀)
(而哭痛斯民之/不得其所也)
殿前兵馬雖驍雄縱暴略與羌渾同(洙曰時神/䇿軍恣横)聞道殺
人漢水上婦女多在官軍中(師曰吐谷渾西羌之種也/殿前兵馬乃王師奉辭伐)
(罪以吊其民秋亳無撓時天子命陸璀以三千神策軍/彈壓蜀中之亂奈何神䇿軍横恣虜掠婦女其殘暴更)
(甚於羌渾百姓怨之甫傷朝廷政治不明縱使殿前/之兵搔動良民若此豈所謂王師弔民伐罪者乎)
　　莫相疑行(永泰元/年作)
　　　補注(鶴曰郭英乂帥蜀時年方三十餘此詩意/是為英乂作雖嚴武年少然於公未嘗不)
　　　(相知豈有當靣輸心背後笑之事八哀詩中嚴/武詩可見公待武初終無間應無此作當是永)
　　　(泰元年與英乂不合去成都時作又觀此詩弊/廬遣興詩寄武云還思長者轍恐避席為門若)
　　　(武於公果有如詩所云則去幕/府之後不應詩語猶如此也)
男兒生無所成(趙曰李陵書男/皃生無所成名)頭皓白牙齒欲落真可
惜憶獻三賦蓬萊宫自怪一日聲烜赫(洙曰天寶中明/皇朝獻太清宫)
(饗廟及郊甫時/獻三大禮賦)集賢學士如堵牆觀我落筆中書堂(洙/曰)
(新唐書甫獻賦帝竒之使待制集賢院命宰相試文章/按開元十三年改集仙殿為集賢殿麗正殿書院為集)
(賢殿書院院内五品以上為學士六品以上為/直學士禮孔子射於矍相之圃盖觀者如堵牆)補注(希/曰)
(唐百官志開元十三年改麗正殿書院為集賢殿書院/置集賢院侍講學士侍讀直學士又唐制宰相四人首)
(相為太清宮使次三相皆席館職如洪文館大學士集/賢殿大學士是也公以獻賦命宰相試文章則集賢學)
(士為宰/相也)往時文彩動人主此日饑寒趨路傍(洙曰時擢/甫為京兆)
(兵曹㑹祿山亂後寓同谷採橡自給男女餓殍者數人/趙曰至徳二載公授左拾遺及房琯罷相甫上疏論琯)
(不冝廢肅宗怒出甫為華州司功屬關輔饑亂棄/官寓同谷自負薪採梠餔糒不給遂卜居成都)晚將
末契託年少(趙曰陸機歎逝賦/託术契於後生)當面輸心背面笑(洙曰時/甫依嚴)
(武幾為/武所殺)寄謝悠悠世上兒不爭好惡莫相疑(師曰甫獻/三大禮賦)
(天子命宰相試文章一日聲馳乎天下如堵墻言列看/之多也中書堂即宰相所坐之堂人主謂𤣥宗也年少)
(指嚴武也甫與武父挺之素善武時尚少鎮成都甫往/依焉故云晩將末契託年少甫嘗醉登武牀瞋目曰嚴)
(挺之乃有是兒武憾其斥父名抜劒將殺之賴武母救/止乃免武與甫由是有隙故甫譏其不以誠相待而有)
(是/作)補注(希曰古詩多謝悠/悠子瞻天如戴盆)
　　遭田父泥飲美嚴中丞(寶應元/年作)
　　　(蘇曰嚴武也甫與武世舊故入蜀作之新書言/甫結廬成都浣花里與田畯野老相為狎蕩)
　　　補注(鶴曰按舊史嚴武傳既收長安以武為京/兆少尹兼御史中丞以史思明阻兵不之)
　　　(官出為綿州刺史兼劒南東川節度使兼御史/中丞東川節度治梓州上皇詔合兩川為一道)
　　　(拜成都尹兼御史大夫今曰嚴中丞則是未為/大夫時所作盖公有與嚴中丞嚴大夫嚴侍郎)
　　　(嚴鄭公先後可辨也考公説早云今蜀自十月/不雨抵建夘非雩之時則是説乃寶應元年二)
　　　(月上嚴公注云初中丞嚴公節制劒南此説中/又云管内東西兩川各遣一使則其時但是節)
　　　(制兩川此詩當是寶應元年春社作所謂泥飲/者非飲於泥淖之中乃其醉如泥耳不然或是)
　　　(上旱説後便雨梁權道編在廣徳二年非況詩/云拾遺能住否則是未為參謀時奏為參謀在)
　　　(二年冬春/夏間也)
步屧隨春風(屧先篋切禹偁日屧草/屨也隨春風謂放歩也)村村自花栁(蘇曰/鮑明)
(逺行樂篇村/村花栁好)田翁逼社日邀我嘗春酒(趙曰宋書袁粲/為丹陽尹嘗步)
(屧白楊郊野遇士/大夫便呼與酣飲)酒酣誇新尹畜眼未見有迴頭指大
男渠是弓弩手(洙曰籍丁/為兵也)名在飛騎籍(洙曰飛騎軍名/趙曰傚曹子建)
(白馬篇名/編壯士籍)長畨嵗時久(洙曰長畨猶長在/直也言無更代也)補注(希曰㑹/要云貞)
(觀十二年十一月三日於𤣥武門置左右屯以諸衛將/軍領之其兵名曰飛騎天寶七載勑左右羽林軍飛騎)
(請凖後加數通舊一萬五千為額/六畨上下今日長畨則無上下也)前日放營農(洙曰放/營農歸)
(耕/也)辛苦救衰朽差科死則已(鄭曰差楚/皆切簡也)誓不舉家走今
年大作社(洙曰社祭所以祈農事也/趙曰左傳鄭子産大為社)拾遺能住否呌婦
開大瓶盆中為吾取感此氣揚揚須知風化首(洙曰郡/守縣令)
(風化之首趙曰晏子/傳其御者意氣揚揚)語多雖雜亂説尹終在口朝來偶
然出自夘將及酉乆客惜人情如何拒鄰叟髙聲索果
栗補注(希曰陶詩云/但覔梨與栗)欲起時被肘(洙曰言屢為掣肘蘇/曰孔文舉就里人飲)
(夜深而歸家人責其遲曰欲命駕數數被肘工部一世/偉人造語深得要妙胸中無國子監者不可讀其詩師)
(曰足知甫久客與隣/叟無一日不如此也)指揮過無禮未覺村野醜(洙曰舉/止無度)
(不可責/禮法也)月出遮我留仍嗔問升斗(蘇曰何憙以春秋知/名海内累詔不仕嗜)
(酒毎飲不問升斗俱盡醉中/猶長褒貶人皆欽服其量)補注(希曰晉陸納謂桓温/曰明公近云飲酒三)
(升納正可三升今有/一斗以備柸酌餘瀝)
　
　
　
　
　
　
　
　
　
　
　
　
　
　
　補注杜詩巻九
欽定四庫全書
　補注杜詩巻十　　　　　宋　黄希　原本
　　　　　　　　　　　　　　黄鶴　補注
　　别唐十五誡因寄禮部賈侍郎(廣徳二/年作)
　　　(鮑曰賈至本傳寶/應初轉禮部侍郎)補注(鶴曰按史廣德二年轉/禮部侍郎永泰元年加)
　　　(集賢院待制當/是廣德二年作)
九載一相逢百年能幾何(洙曰古詩百年能幾何會少/别離多蘇曰隂隲百年相逢)
(花朝月夕高歌酣飲/流官南北能得幾何)補注(鶴曰公以天寶十五載丙申/避亂與唐相别至廣德二年)
(乙未雖閲十甲/而實九年故云)子復為萬里别送子山之阿白鶴久同
林潛魚本同河未知棲集期(蒼舒曰右按文選謝靈運/擬鄴中詩末塗幸休明棲)
(集建薄質蘇曰劉據送蕭欵曰與君/衰老又作别未知後會棲集何地)衰老强高歌歌罷
兩悽惻(洙曰燕丹送荆軻入秦别于易水之上/高漸離擊筑軻歌髪上衝冠士皆淚埀)六龍忽
蹉跎(洙曰羲和以六龍御日蹉跎/言遲暮也師曰謂衰老也)相視髪皓白况難駐
羲和(師曰謂日月逝/矣嵗不我與)胡星墜燕地(燕胡前切師曰旄頭/星主胡云云謂禄山)
(亂/)漢將仍横戈(師曰漢將即唐將唐承漢因謂/之漢猶今承唐亦謂之唐朝)補注(鶴/曰)
(胡星指史朝義廣德元年已縊死李懐仙取其首至京/師非為禄山與思明之死漢者謂中國如前詩云漢虜)
(是也仍横戈者/以吐蕃未息)蕭條四海内人少豺虎多(趙曰胡星墜/言今嵗上元)
(元年史朝義殺其父思明也仍横戈言史朝義襲/偽位復為亂戰國䇿衛行人燭過免胄横戈而進)少人
慎莫投多虎信所過饑有易子食(洙曰宋華元夜登子/反牀而告病曰易子)
(而食析/骸而爨)獸猶畏虞羅(洙曰虞羅可避之物而獸曰畏之/至於父子之親而不能相保則可)
(知/矣)子負經濟才(蘇曰戴逵送王卞曰子負經濟之才/幸遇明時胡為把犂鉏老于巖谷乎)天
門鬱嵯峩(趙曰晉石苞傳天門泰山之稱記云太山盤/道屈曲而上凡五十餘盤經小天門大天門)
(又漢官儀曰太山東上七十/里至天門所以稱嵯峩也)飄颻適東周(洙曰周平王/東遷于洛故)
(謂之/東周)來往若崩波南宮吾故人(洙曰南宮禮部也定功/曰按天官書南宮朱鳥)
(權衡太微三光之庭藩臣將相執法郎位衆星咸在漢/建尚書百官府名曰南宮葢取象也葢南宮猶南省非)
(止稱禮部而已趙曰南宮葢指言賈侍郎也/故此篇末云云舊注以南宮為禮部非也)補注(鶴曰/唐職)
(林云舊説禮部郎中掌省中文翰謂之南/宮舎人然則定功謂南宮猶南省為是)白馬金盤陀
雄筆映千古(蘇曰羲獻筆畫雄勁映/絶千古非羊欣輩比也)見賢心靡他(洙曰/詩之)
(死矢靡他言見賢/之心出于誠一也)念子善師事嵗寒守舊柯(洙曰嵗寒/然後知松)
(柏之後凋以其不易柯葉也蘇曰班及嵗寒雪苦松柏/不易舊柯雖艱險萬端君子不易節行矣師曰欲唐公)
(無變節/于賈公)為吾謝賈公病肺卧江沲(師曰甫有肺疾不及/與賈公會集徒緬想)
(而已託唐/生以謝罪)
　　柟木為風雨所拔歎(永泰元年/五月作)
　　　補注(鶴曰柟木在成都草堂之前而師以虎倒/龍顛喻嚴武之死則是詩作於永泰元年)
　　　(五月葢武以其年四月死按史永泰元年三月/大風拔木而此詩云五月髣髴聞寒蟬東南飄)
　　　(風動地至又非三月為風所拔師古之説或是/梁權道編在廣德二年若在其年則公方自閬)
　　　(州回成都再依嚴武/不應詩語乃云爾)
倚江柟樹草堂前故老(一云/古老)相傳二百年誅茅卜居總
為此(趙曰屈原問漁父云/誅鋤草茅以力耕乎)五月髣髴聞寒蟬東南飄風
動地至(洙曰老子曰/飄風不終朝)江飜石走流雲氣(洙曰荘子雲氣/不待族而雨蘇)
(曰漢四年大風起東南江浪/飜吼沙驚石走林木多折)幹排雷雨猶力爭根斷泉
源豈天意滄波老樹性所愛浦上童童一青葢(洙曰蜀/先主舎)
(東南有一木遥望/之童童若車葢)野客頻留懼雪霜行人不過聽竽籟
(洙曰莊子言地籟風作則萬竅怒號前者唱于而隨者/唱喁泠風則小和飄則大和趙曰言其聲之鼔動如之)
(宋玉高唐賦云纎條悲鳴聲似竽籟/舊注止引莊子地籟似之而非矣)虎倒龍顛委榛棘
淚痕血㸃埀胸臆(趙曰乃下和淚/盡繼之以血也)我有新詩何處吟草
堂自此無顔色(師曰楩柟祀梓天下之良材柟樹為風/雨所拔喻嚴武死于蜀甫無所依故歎)
(惜之上元二年嚴武鎮成都甫自閬州挈家往依之武/歸朝廷甫浮游左蜀諸郡往來非一武再鎮兩川奏為)
(節度參謀檢校工部員外郎永泰元年夏武卒郭英乂/代之甫失所依乃泛江移䕫州大厯三年春下峽至荆)
(南詳味此詩殆為嚴武而發歎焉甫築草堂于成都浣/花里甫為得此樹以為遊息覆庇其下猶賴武以庇焉)
(今也如虎倒龍顛是使草堂之人而/無所棲託故云草堂自此無顔色)
　　茅屋為秋風所破歌(永泰元/年作)
　　　(蘇曰古之封諸侯分之以茅土所謂茅屋者制/節之方州也風號令也所以鼓舞萬民和四方)
　　　(之義也天寶十四載禄山起漁陽之師詭言奉/詔誅楊國忠是謂義兵號令天下陷河北郡縣)
　　　(是謂茅屋破也趙曰十二詩皆上元二年之作/師曰甫以嚴武鎮成都遂往依之不幸武死郭)
　　　(英乂代武為節度甫由是見知英乂託以為庇/兼與楊子琳栢正節相約結崔旰殺英乂併攻)
　　　(楊子琳栢正節是/巻三重茅之義也)補注(鶴曰唐自天寶之亂民/不得其居處者甚多公)
　　　(因茅屋為秋風所破遂思廣厦千萬間之庇其/為憂國憂民之念至矣師古謂此詩託以諭崔)
　　　(旰之亂要之自不必專指旰而作葢安史為禍/于闗内山東河北者已為極盛吐蕃又復入寇)
　　　(于是隴蜀多為踐擾廣内且有太一之變江浙/且有袁鼂之禍二川復有段子璋徐知道崔旰)
　　　(相繼而反詩所謂牀牀屋漏無乾處是也永泰/元年夏公去成都下忠渝草堂已不得而居秋)
　　　(晚在雲安縣有雲安九日詩則是年秋公已不/在成都豈見茅屋為秋風所破其作此詩者以)
　　　(郭英乂好殺如秋風公在成都值嚴武之死欲/再依英乂而英乂驕縱不可托故舎之而去所)
　　　(以託言茅屋為秋風所/破葢深有所感傷也)
八月秋高風怒號(修可曰莊子大塊噫氣其名為/風唯是無作作則萬竅怒號也)巻我
屋上三重茅(蘇曰八月隂中也隂以肅殺為事秋高風/怒號者秋于五性為義天寶十四載十一)
(月九日范陽節度使安禄山率藩漢兵十餘萬自幽州/南向指闕詭言起義以誅楊國忠為名其怒號之甚也)
(巻我屋上三重茅者是時方陷三郡謂先殺太原尹楊/光翽于博陵郡十二月六日陷陳留郡殺張介然九日)
(陷滎陽郡殺太守崔無/詖故云巻三重茅也)茅飛度江洒(一作/滿)江郊高者挂
罥長林梢(鄭曰罥/古犬切)下者飄轉沉塘㘭(蘇曰分茅之臣悉/皆奔逃濱于患難)
(之側而不顧者若范陽副使封常清三與戰皆不勝西/奔陜高仙芝鎮陜棄城西保渭闗故曰洒江郊也高者)
(以義為高也林君也肅宗即位靈武𤣥宗在蜀長林也/高義之臣扈從左右如韋見素陳𤣥禮故曰挂罥長林)
(稍也塘㘭泥塗也下者卑汙喪節處于泥塗是時河北/二十四郡俱為所陷如譙守陽萬石令狐潮楊希文劉)
(貴哲皆附賊其後潮亦説張廵曰盍相/從以茍富貴可謂飄轉而不能自守也)南村羣童欺我
老無力忍能對面為盜賊公然抱茅入竹去脣焦口燥
呼不得(蘇曰南明也村鄙也童無知也明明鄙野無知/之輩以我國家師老而莫能為之敵所以盜吾)
(土疆賊吾善良故令狐潮説張廵曰本朝危蹙兵不能/出闗天下事去矣豈非欺我老無力也平原太守顔真)
(卿以食盡援絶棄郡渡河于是河北郡縣盡陷賊豈非/對靣為盜賊也竹制節也公然抱茅入竹者禄山反顔)
(杲卿袁履謙緋袍令與假子守土門所謂抱茅制節者/也杲卿謂禄山曰汝營州牧羊羯奴竊荷恩寵天子負)
(汝何事而乃反乎禄山怒縛之節解而罵不絶賊鈎斷/其舌杲卿含胡而絶不得者是張廵保睢陽使南霽雲)
(詣賀蘭進明告急賀蘭無意出援兵且張樂以大享霽/雲言城中食盡力屈賀蘭不聽遂截指示信竟不食而)
(去豈非呼不得也趙曰韓詩外傳曰乾喉焦唇仰天而/嘆曹子建善哉行曰來日大難口燥唇乾葢公參用之)
(也/)歸來倚杖自歎息俄頃風定雲墨色(蘇曰甫嘗與韋/宙同陷賊遁歸)
(行在所此所以欷歔嘆息也方是時張廵許逺𢷬其腹/心而賊勢遂衰四方掎角而禄山詭言之號令無所施)
(猶風之定也雲墨色者雲喻禮樂法度墨色不明也天/子蒙塵西幸忠臣繼踵而陷賊禮樂法度無自而明)
秋天漠漠向昏黑布衾多年冷似鐵嬌兒惡卧踏裏裂
(蘇曰秋義也望天子以義理天下今也宦堅蔽其明女/謁侈其心漠漠而無所察治向昏者埀老之晚年也黒)
(不明也明皇晚年高力士導其欲太真妃迷其情豈非/向昏而黑也布者女工之本儉之所尚也衾者所以衣)
(被也以布為衾葢以㳟儉而衣被天下且置之而不用/所以冷而似鐵鐵黑金也而以斬殺為事斬殺則少恩)
(明皇末年非惟不知崇儉以衣被天下又且少恩以徇/太真妃之欲也嬌兒太真妃也卧安寢也太真妃揺其)
(安謂嘗以禄山為養子出入宮掖不禁穢醜稔聞而明/皇不悟禄山出范陽與太真妃為内外援且令進竒禽)
(異物以蠱帝心宰相太子多言其反太真妃力保之故/帝不信及漁陽難作且約太真妃為之内應朝廷機謀)
(禄山靡所不知/豈非踏裏裂也)牀牀屋漏無乾處雨脚如麻未斷絶(蘇/曰)
(牀人所即以為安也牀牀四方之所安居者屋漏無乾/處者謂今皆陷于泥塗是時滄趙見拔博平陷虜潼闗)
(失守南破宛洛張介然崔無詖死其城郭李憕盧奕蔣/青死其官所謂如麻未斷絶者葢天下浸淫于塗泥未)
(有已也揚雄嘗曰震風凌雨然後知厦屋之/為帡幪故甫以雨脚未斷言其亂之滋也)自經喪亂
少睡眠長夜沾濕何由徹(蘇曰禄山父子僭竊於三年/之間四方騷然不遑安枕豈)
(非少睡眠也蜀道尚艱難靈武/未還内故謂之沾濕何由徹也)安得廣厦千萬間(趙曰/白樂)
(天詩我願布裘千萬丈與君同葢洛陽城然近乎戯語/豈有萬丈之裘乎若公言千萬問之廣厦二公之言自)
(有深/㫖)大庇天下寒士俱歡顔風雨不動安如山(蘇曰亂/而願治)
(憂而思樂忠臣義士之常心甫于是時官卑位下身親/罹之力無所施不免傷今思古而欲得庇覆天下之蒼)
(生謂其歡然懐歸尚未忍棄去高祖太宗之遺烈故/欲復安之使無震風凌雨之虞故曰不動安如山也)嗚
呼何時眼前突兀見此屋吾廬獨破受凍死亦足(蘇曰/嗟歎)
(之不足故永歌之甫遇亂而願治其所以嗟嘆永歌者/葢寫其憂憤之心兾欲有興衰撥亂之主而康濟王室)
(以成巍巍突兀之功謂之何時者所望之誠至也吾廬/獨破受凍死亦足者禄山之亂天子入蜀甫走鳯翔謁)
(肅宗授拾遺與房琯少為布衣交至德元年七月二十/一日琯敗于陳陶斜罷相甫上疏言琯罪細不宜免肅)
(宗怒詔吏推問後意解出為華州司功曹然不甚省録/時宼亂甫家鄜彌年孺弱至餓死繼而棄官去客秦州)
(負薪採橡栗自給故其斷章所以言死亦足也左傳楚/申叔展問還無社曰有麥麴乎有山鞠藭乎注二物可)
(以禦濕欲使無社逃泥水中時子美方為嚴武所不容/詩之作其近于此乎趙曰按舊注引楚申叔展言為嚴)
(武所不容然所引事迹與意大不相同十二詩皆上元/元年之作嚴武鎮蜀初則廣德元年公在梓州再則廣)
(德二年公在幕中故定為上元元年之秋也假使舊注/不引左氏又不誤指嚴武直論詩意豈有府尹不相容)
(者/乎)
　　入奏行(寶應元/年作)
　　　(彦輔曰贈西山/檢察使竇侍御)補注(鶴曰考新舊史會要諸書/無檢察使唯有廵察觀察)
　　　(按察之名而已然歐陽詹集乃有送韋檢察詩/又似史失書梁權道編在廣德二年成都詩内)
　　　(詩云綉衣春當霄漢立若是二年春則在梓閬/送其入奏却不在成都詩又云天子亦念西南)
　　　(隅則是西山諸州未没吐蕃前作故詩又云八/州刺史思一戰三城守邊却可圖此行入奏計)
　　　(未小宻奉聖旨恩宜殊詳觀詩語乃是寶應元/年春在成都作葢廣德元年二年春公俱不在)
　　　(成都今此詩末云江花未落還成都肯訪浣花/老翁無以為二年春在梓州閬州作是詩公知)
　　　(嚴武再鎮成都期于必歸浣花故有此語然八/州又已没于吐蕃故定為寶應元年更俟博考)
竇侍御驥之子鳯之雛(修可曰桓譚新論曰善相馬者/曰薛公得馬惡貌而正走其名)
(驥子又易林/曰鳯生五雛)補注(希曰梁元帝啟云價疋龍媒聲有驥/子又龎統者德公之從子德公謂為)
(鳯雛晉陸雲幼時呉尚書閔鴻見而竒之曰此兒若非/龍駒當是鳯雛北齊裴景鸞景鴻河東聞喜人並有逸)
(才河東人呼/景鸞為驥子)年未三十忠義俱骨鯁絶代無(洙曰唐李/吉甫傳君)
(有骨鯁之忠臣趙曰骨鯁者剛正/之謂如肉之有骨而魚之有鯁)烱如一段清冰出萬
壑(鄭曰烱户/頂反光也)置在迎風寒露之玉壺(洙曰漢有迎風寒/露之館古詩瑩若)
(玉壺冰言/清徹也)蔗漿歸㕑金盌凍(洙曰晉張協蔗賦曰挫斯/蔗以療渴若漸醪而含蜜)
(右按前漢書禮樂志秦尊拓漿取甘柘汁以為飲也蔗/與柘同趙曰宋玉招魂云燸鼈炮羔有蔗漿定功曰前)
(漢禮樂志景星歌秦尊拓漿析朝酲注取甘柘汁/以為飲可解酲也柘音蔗舊注所引似之而非)洗滌
煩熱足以寧君軀政(一作/整)用疎通合典則戚聯豪貴躭
文儒兵革未息人未蘇天子亦念西南隅吐蕃慿陵氣
頗麤(洙曰時吐蕃欲/取成都為東府)竇氏檢察應時湏運糧䋲橋壯士
喜(洙曰䋲橋以/竹䋲為橋也)斬木火井窮猿呼(洙曰火井地名鄭曰/在蜀修可曰博物志)
(曰臨卭有火井縱廣五尺深十餘丈諸葛丞/相往觀後火井益盛以盆著井煮鹽得熟)補注(鶴曰/繩橋)
(在成都即笮橋寰宇記云水涸時以火投井中即/熖出移時方滅今在蓬州公即指蓬州火井而言)八州
刺史思一戰三城守邊却可圖(趙曰西山/三城也)補注(鶴曰按/唐志劍)
(南節度使西抗吐蕃南撫蠻獠統團結營及松維/蓬㳟雅黎姚悉等八州兵馬三城當是青海三城)此行
入奏計未小宻奉聖㫖恩宜殊繡衣春當霄漢立(漢繡/衣御)
(史/)綵服日向庭闈趨(洙曰老萊綵服以娯親修可/曰束晢補亡詩眷戀庭闈)省郎
京尹必俯拾(蘇曰薛光戲友人曰古人云青/紫可俯拾吾令尹亦可俯拾)江花未落
還成都肯訪浣花老翁無(洙曰一云公來/肯訪浣花老)為君酤酒滿
眼酤與奴白飯馬青芻(洙曰又云携酒肯訪浣花老為/君著衫捋髭鬚師曰吐蕃分三)
(道入宼欲取成都為東府竇氏以御史出檢察諸州軍/儲器械得以便宜入奏甫作是詩以贈之驥子鳯雛皆)
(不凡也逆耳之言比之骨鯁漢武帝置迎風寒露之館/玉壺貯冰言其瑩徹也蔗漿可以除煩天子方憂吐蕃)
(不無内熱今竇生入奏忠言上沃帝心如蔗漿然疎通/其施為無所蔽也髙祖皇后竇氏侍御正其族也故云)
(戚聯豪貴雖云外戚尤好儒學西南隅謂蜀也湏乃軍/興所湏也蜀人以竹索為橋謂之繩橋地理志卭州有)
(火井縣在州西六十二里斬木將以為栅猿依于木今/既盡斬之則猿窮而失所是以號呼八州謂彭加黎簡)
(嚴陵雅卭三城謂姚維松皆當吐蕃之衝兵有攻有守/八州可攻三城可守奏其事于朝廷以取天子之命甫)
(謂必蒙殊恩省郎京尹如俯拾地芥行色當春秋間可/還成都故云江花未落也漢暴勝之衣繡衣持斧出使)
(故云繡衣春當霄漢立立謂立對于天陛甫築草堂居/成都浣花里自稱浣花翁滿眼酤謂滿前士卒皆有勞)
(也甫約竇歸來不遺寒賤儻賜光訪當酤酒宴集下/至車從僕𨽻皆待以殊禮葢所以尊重于竇故也)
　　大雨(寶應元/年作)
　　　補注(鶴曰按公寶應元年建卯月成都春旱説/云蜀自十月不雨抵建卯非雩之時奈久)
　　　(旱何意此詩是寶應元年在浣花作故詩云西/蜀冬不雪春農尚嗷嗷上天回哀眷朱夏雲鬱)
　　　(陶乃夏方雨至而梁權道編在廣德二年若在/其年夏則公自閬州歸在嚴公幕中豈有敢辭)
　　　(茅葦漏/等句)
西蜀冬不雪春農尚嗷嗷(洙曰搜神記曰萬物樵枯百/姓嗷嗷言旱甚也蘓曰呂尚)
(曰方今亢陽百卉俱槁東作不入民嗷/嗷而怨嗟望修仁德厭此武王從之)上天回哀眷(蘓/曰)
(漢文帝上天昭明曲/回哀眷憫此黎民)朱(一作/清)夏雲鬱陶(洙曰謝靈運詩/幽居猶鬱陶孟)
(子載象謂舜鬱陶思君耳葢鬱結于/陶窑之義故可使於朱夏之雲也)執熱乃沸鼎纎絺
成緼袍(洙曰詩誰能執熱劉陶養魚沸鼎/秋興賦釋纎絺語有衣敝緼袍)風雷颯萬里
霈澤施蓬蒿敢辭茅葦漏已喜黍豆高三日無行人二
(洙曰一/作大)江聲怒號(洙曰蜀都賦帶二江之雙流荘子萬/竅怒號禹偁曰二江涪江巴江也)
補注(希曰寰宇記云秦李冰穿二江于成都城中皆可/行舟今謂内江外江是也蜀都賦云帶二江之雙)
(流故有雙流縣又按風俗通云秦昭王遣李冰為蜀太/守開成都兩江溉田萬頃又唐志成都府有二江府)
流惡邑里清矧兹逺江臯(趙曰左傳有汾澮流其惡今/言大雨所蕩亦流出穢惡也)
荒庭步鸛鶴(洙曰葢鶴鳴/則雨應也)隱几望波濤沉疴聚藥餌頓
忘所進勞(趙曰言以沉疴之故而聚藥餌今得大/雨清涼于是頓㤀供進藥餌之勞也)則知
潤物功可以貸不毛(洙曰諸葛亮傳五月渡瀘深入不/毛言不生物也趙曰因雨之潤雖)
(不毛之地亦/假貸而生)補注(鶴曰漢西南夷傳不毛之地/師古注不毛言草木不生也)隂色静
壠畝勸耕自官曹四鄰出耒耜何必吾家操(蘇曰王褒/喜見四鄰)
(耒耜/之具)
　　揚旗(廣德二/年作)
　　　(彦輔曰三年夏六月成都尹鄭公置酒公堂觀/騎士試新旗幟俯曰代宗大厯三年甫離峽中)
　　　(之荆南夏六月鄭公置酒公堂觀騎/士旗幟將平吐蕃之難而作此詩)補注(鶴曰/詩云)
　　　(三州陷犬戎葢指廣德元年十二月吐蕃陷松/維保三州則詩作于廣德二年詩又云江雨颯)
　　　(長夏府中有餘清葢公/是時在嚴武幕府故云)
江(洙曰一/作風)雨颯長夏(石曰夏日長故/云長夏颯動也)府中有餘清(蘓曰/張敞)
(新秋雨過民亊簡/府中景物有餘清)我公會賓客肅肅有異聲(君平曰鄭/公持軍嚴)
(肅有殊/異聲名)初筵閲軍装羅列照廣庭庭空六(洙曰一/作四)馬入
(蘓曰任安等六馬騎/直入安西都䕶府)駊騀揚旗旌(鄭曰上布可切下五/可切馬揺頭也洙曰)
(甘泉賦崇邱陵之駊騀/兮駊騀山阜之高貌也)廻廻偃飛葢(洙曰劉公幹詩回/回自昏亂曹子建)
(詩飛葢相追隨倪/曰廻廻勢回旋也)熠熠迸流星(洙曰河東賦掉奔星之/流旌又校獵賦曳彗星)
(之飛/旗)來纒(洙曰一/作衝)風飇急去擘山岳傾(彭曰言揚旗去/來之狀其疾速)
(若/此)材歸俯身盡(洙曰鮑昭詩/俯身散馬蹄)妙取略地平虹蜺就掌握
舒巻隨人輕(洙曰高唐賦蜺為旌王沉賦曳招揺之修/旗婉若虹之埀天選虹旗攝麾而就巻)
三州陷犬戎(趙曰言去年十一月/吐蕃陷松維保三州)但見西嶺青公來練
猛士欲奪天邊城(蘇曰班超謂將佐曰與君等仗天子/之威靈𢷬氐羌奪天邊之城斷其左)
(臂與月氐首/亦不易也)補注(鶴曰按史廣德元年十二月丙申吐/蕃陷松維二州唐志松維保三州皆)
(云廣德元年没吐蕃通鑑云吐蕃陷松維保三州及雲/山松築二城西川節度使高適不能救于是劍南山西)
(諸州亦入于吐蕃今詩云三州陷犬戎但見西嶺青正/謂此如王彦輔徐俯之説皆非且嚴武以永泰元年四)
(月卒安得更在大厯三年若以為在永泰元年武未卒/之前作此詩中必言拔當狗城克鹽川城何為却無一)
(語及之今詩又云公來練猛士欲奪天/邊城謂欲攻吐蕃是年九月果敗之)此堂不易升(洙/曰)
(言食人之禄當懐人之憂也蘇曰王戎見陸達議/論久之退回視達居堂曰吾終日不易升此堂)庸蜀
日已寧吾徒且加餐休適蠻與荆(洙曰見近聞犬戎逺/遁逃注書庸蜀微盧)
(古詩上言加餐飯王仲宣七哀詩復棄中國去逺身適/荆蠻趙曰相勸加餐飯而不必捨去以嚴公之故也師)
(曰甫終去蜀之荆蠻且/為是辭以美鄭公云)
　　溪漲(寶應元/年作)
　　　補注(鶴曰以前篇大雨詩論之當是寶應二年/夏作二江之聲且至于怒號浣花豈容不)
　　　(泛溢梁權道編在廣德二年恐非且舊次在戲/贈友之前戲贈友云元年建已月則此作于寶)
　　　(應元年亦無疑如梁所編則是年秋客嚴公幕/中不應詩却云當時浣花橋溪水纔尺餘秋夏)
　　　(忽泛溢豈惟入吾廬又可知是寶應元/年在浣花作是年秋公送嚴公至縣)
當時浣花橋溪水纔尺餘白石(一作/月)明可把(洙曰艷歌/行水清石)
(自見趙曰水之清淺而/石可見也詩白石鑿鑿)水中有行車(洙曰華陽風俗録/浣花亭在州之西)
(南當江流至清之所也其淺可/涉故中有行車甫有宅在焉)秋夏忽泛溢豈惟入吾
廬(洙曰荘子秋水時至百川/灌河陶潛詩吾亦愛吾廬)蛟龍亦狼狽况是鼈與魚
(洙曰七發説濤云其旁作而奔起也六駕蛟龍附從太/白又云横暴之極魚鼈失勢趙曰狼與狽本二獸各半)
(其體相附而行茍失其一則無據矣故倉皇失/據者謂之狼狽師曰蛟龍喻君子魚鼈喻小人)兹晨已
半落歸路跬步踈馬嘶未敢動(趙曰跬音邱弭切舉一/足也與蹞同荀子云不)
(積跬步無以致千里/逢原曰半步曰跬)前有深填淤(衣虚切田曰前漢溝/洫志填淤反壤之害)
(顔師古曰填淤謂壅泥也師曰君/子遇險而止此處亂世之道也)補注(希曰溝洫志淤/音於庶反而公)
(作平聲東坡亦云楚麥滿河淤/後山亦云乞我黄淤千里秋)青青屋東麻散亂牀上
書(蘇曰陳璋亂後歸中條與兄琳書曰屋牖網蜘蛛/几案䝉塵牀書散亂鄰星零替憫然不聊生意)不
意逺山雨夜來復何如我遊都市間晩憇必村墟(趙曰/言晝)
(日遊成都市晚必憇息於/村墟村墟指言草堂也)乃知久行客終日思其居
　　戲贈二友(寶應/年作)
　　　補注(鶴曰詩云元年建已月其年公在成都是/月𤣥宗升遐焦校書王司直當是居于成)
　　　(都公故與之友/善詩作於其年)
元年建已月(洙曰肅宗去上元三年年號止稱元年月/以斗建辰為名也師曰肅宗止稱元年復)
(以月建之辰稱月葢法上古之制也年號自漢武帝方/有之甫特於此年以元年建已月為稱記肅宗之立尚)
(古制不然何以/謂之詩史乎)郎有焦校書補注(鶴曰焦校書意在焦/遂與李白號為酒八)
(仙者唐史拾遺云遂口吃對客不出一言醉後酬答如/注射今詩云自誇足膂力又云欲得東擒胡豈醉後語)
(耶/)自誇足膂力能騎生馬駒一朝被馬踏唇烈板齒無
壮心不肯已欲得東擒胡(趙曰公使魏武帝樂府云老/驥伏櫪志在千里烈士暮年)
(壮心不已師曰胷腸之間曰膂生馬駒其馬未調習者/板大齒也仲尼嘗譏子路暴虎馮河死而無悔為其好)
(勇故也此詩雖云諧/戲亦為好勇者之戒)
元年建已月官有王司直補注(鶴曰即公作短歌行見/王郎司直者短歌行云)
(青眼高歌望吾子則與之友厚有素王/嘗得西諸侯舟經錦水乃有此作與)馬驚折左臂骨
折靣如墨(洙曰國語/望之如墨)駑駘漫染泥何不避雨色(師曰觀/此詩有)
(何不避雨色之句葢/為躁進者之戒云)勸君休歎恨未必不為福(洙曰此/詩所諷)
(近白居易新豐折臂翁趙曰淮南子云塞上翁馬亡入/胡人皆弔之曰何知非福居數月其馬引胡駿馬而歸)
(人皆賀之曰何知非禍及家富馬良其子好騎墮而折/體人又弔之曰何知非福居一年胡人大入丁壯戰死)
(者十九其子獨以跛故父子得獲/相保舊注引居易折臂翁穿鑿矣)
　　觀打魚歌(寶應元/年作)
　　　補注(鶴曰公以寶應元年秋送嚴武至緜州此/詩乃其時作故詩云綿州江水之東津)
綿州江水之東津魴魚鱍鱍色勝銀(洙曰詩魴魚赬尾/鱍鱍跳躍貌修可)
(曰爾雅曰魴魾也今之鯿魚是陸璣疏曰/魴魚廣而薄肥甜而少肉細鱗魚之美者)補注(鶴曰唐/子西將)
(家逰治平院詩注葢老杜所謂東津者也詩正義云衛/人埀一魴之餌以釣鰥鰥過而不視則魴為中魚陸云)
(伊洛濟潁魴魚廣而薄肥甜而少肉細鱗魚/之美者遼東梁水魴特肥而厚尤美於中國)漁人漾舟
沉大網截江一擁數百鱗衆魚常才盡却棄赤鯉騰出
如有神(洙曰陶𢎞景本草曰鯉最為魚中之主形可愛/又能神變乃至飛越山湖所以琴高乘之也)
潛龍無聲老蛟怒廻風颯颯吹沙塵饔子左右揮霜刀
鱠飛金盤白雪高(洙曰西征賦饔人縷切鑾刀/若飛應刃落俎靃靃霏霏)徐州禿
尾不足憶漢隂槎頭逺遁逃(洙曰禿尾查/頭皆魚名)補注(希曰張/景陽七)
(命曰乃命支離飛雙鍔紅肌綺散素膚雪落漢中鯿魚/肥美襄陽禁捕遂以槎斷水因謂之槎頭縮項鯿張敬)
(兒為刺史齊高帝取此魚敬兒作書進曰奉槎頭縮項/鯿一千八百頭故峴潭云試埀竹竿釣果得槎頭玉)
魴魚肥美知第一既飽驩娯亦蕭瑟(趙曰廣州記曰魴/魚廣而肥甜魚之)
(美者/也)君不見朝來割素鬐咫尺波濤永相失(師曰綿州/屬西川道)
(魚善變化乃龍之類老蛟怒惡傷其類也秃尾槎頭縮/項皆魚之名既飽歡娯亦蕭瑟謂樂極則哀繼之春秋)
(隱公矢魚于棠聖筆書之以為譏甫此詩初敘得魚之/樂而未則有咫尺波濤永相失之句豈非得聖人危亡)
(之戒/耶)
　　又觀打魚(寶應元/年作)
　　　補注(鶴曰詩云東津觀魚已再來當是同上年/作雖廣德元年公再至綿乃春晚詩云干)
　　　(戈兵革鬪未止葢指吐蕃與/史朝義之亂未息而言也)
蒼江漁子清晨集設網提綱萬(洙曰一/作取)魚急能者操舟
疾若風撑突波濤挺义入(洙曰顔回濟于觸深之泉見/操舟者若神西征賦徒觀其)
(鼓柂回輪洒鈎投網埀餌出入挺义來往也定功曰荘/子云津人之操舟若神潘安仁西征賦埀餌出入挺义)
(來/往)小魚脱漏不可紀半死半生猶戢戢大魚傷損皆埀
頭屈强泥沙有時立(鄭曰屈强正作倔渠勿切梗戾也/洙曰蜀志曰武陽小魚大如針一)
(斤千頭蜀人以為醤七/發云其根半死半生)東津觀魚已再來主人罷鱠還
傾盃日暮蛟龍改窟穴(趙曰以言打魚之/故而驚動神物也)山根鱣鮪隨
雲雷(修可曰郭璞注爾雅曰鱣大魚似鱏而鼻短口在/頷下體有斜行甲無鱗肉黄江東人呼為黄魚)
補注(鶴曰詩注云鱣大鯉鮪説文云鮥也詩正義云似獻/鱣而青黒周禮䱷人春獻王鮪鮪春時始出故特)
(之/)干戈兵革鬪未已(一云干戈革/鬪尚未已)鳯凰麒麟安在哉吾
徒胡為縱此樂暴殄天物聖所哀(洙曰春秋繁露曰恩/及蟲魚則麒麟至孝)
(經援神契曰德至鳥獸則鳯凰翔師曰自禄山之亂干/戈日尋蛟龍改窟穴鱣鮪隨雲雷喻賢人君子遇亂而)
(遁迹也聖人仁及草木昆蟲今於戰鬪之/際復暴殄天物若此仁人君子忍為之乎)補注(希曰書/武成云)
(暴殄天物害虐蒸民借/此以喻取魚之虐也)
　　越王樓歌(寶應元/年作)
　　　補注(鶴曰寶應廣德公皆至綿而此詩當是寶/應元年初至時作詩云綿州州府何磊落)
　　　(葢創見/之辭也)
綿州州府何磊落顯慶年中越王作(洙曰太宗子越王/貞也顯慶中為綿)
(州刺史創此樓顯慶中宗年/號趙曰作者言其作綿州也)補注(鶴曰按新舊史越王/貞太宗第八子未嘗)
(為綿州第始封漢王漢與綿為鄰耳前乎貞有衛王泰/以貞觀二年封越王後乎貞有趙王係以乾元二年封)
(越王然亦皆未嘗刺綿州且顯慶非中宗年號乃高宗/年號凡五年在龍朔之前王注為非此詩云顯慶年中)
(越王作又云君王舊迹今人賞意是中睿宗/曾受此封及刺此州故曰君王葢史失書)孤城西北
起高樓(洙曰古詩西北有/高樓上與浮雲齊)碧瓦朱甍照城郭(趙曰神仙/傳蔡少霞)
(夢人請書新宮銘有云碧瓦/鱗差沈佺期詩紅日照朱甍)樓下長江百丈清山頭落
日半輪明君王舊跡今人賞轉見千秋萬古情
　　海棕行(寶應元/年作)
　　　(鄭曰棕字以意逆之當作子冬切趙曰海棠記/載李贊皇公云花木以海為名者悉從海上來)
　　　補注(鶴曰詩云左綿公館清江濆海棕一株高/入雲則棕在綿州乃云寶應元年至綿州)
　　　(作唐子西將家逰治平院詩云江邊勝事畧尋/遍不見海棕高入雲注云即老杜所謂東津者)
　　　(則館與棕皆在/涪江之東津也)
左綿公館清江濆(師曰綿州涪水所經涪居/其右綿居其左故曰左綿)海棕一株
高入雲(修可曰古樂府/高城上入雲)龍鱗犀甲相錯落蒼稜白皮十
抱文自是衆木亂紛紛(趙曰王長元吉古意云况/復飛營夜木葉亂紛紛)海棕
焉知身出羣移栽北辰不可得時有西域胡僧識(師曰/北辰)
(喻君也夫大材生非其地人無識者其與衆木紛亂何/以異乎中國無人識而胡僧識之正仲尼欲居九夷之)
(意/)補注(鶴曰北辰以喻京師帝居言欲移其種於京師/而不可得也此木在當時已不識其自何得名)
(宜趙鄭亦不得而知也漢武帝穿昆明池底得黒灰問/東方朔朔曰不經可問西域胡法蘭法蘭葢博物者也)
(公以當時不識其/為何木故及之)
　　姜楚公畫角鷹歌(寶應元/年作)
　　　補注(鶴曰姜皎以誅竇懐貞等有功進殿中監/楚國公其子慶初亦襲封楚國公此未詳)
　　　(為誰畫詩云此鷹冩真在左綿則是/公寶應元年送嚴武至綿州之時作)
楚公畫鷹鷹戴角殺氣森森(洙曰一/云如)到幽朔觀者貪愁
掣臂飛(趙曰如在幽朔見此鷹之/殺氣葢名鷹出於此地也)畫師不是無心學此
鷹寫真在左綿却嗟真骨遂虛傳梁間燕雀休驚怕亦
未摶空上九天(師曰書曰宅朔方曰幽都幽隂也朔北/也幽朔肅殺之方此鷹殺氣窮極幽朔)
(掣臂謂掣臂鞲而欲飛物有異質而世所未嘗覩人見/之必駭而不信畫師不是無心學葢恐人未之信也末)
(章譏朝廷之士稱才角出/者率有虛名而無實效)
　　嚴氏溪放歌(寶應元/年作)
　　　(彦輔曰時郭英乂代嚴武鎮蜀麄/暴不能容甫故有公卿獨驕之作)補注(鶴曰永/泰元年)
　　　(四月庚寅嚴武薨五月癸丑詔郭英乂節度劍/南今詩云秋宿霜溪素月高詩與事不合詳考)
　　　(詩云劒南嵗月不可度邊頭公卿仍獨驕當是/寶應元年避徐知道亂入梓州時所作詩云東)
　　　(逰西還力實倦從此將身更何許知子松根長/茯苓遲暮有意來同煮意嚴二即嚴氏别駕梓)
　　　(州人故云東遊西還後篇/相從歌亦同時之所作也)
天下甲馬未盡銷豈免溝壑常漂漂劍南嵗月不可度
(洙曰成都在/劍嶺之南)邊頭公卿仍獨驕(趙曰此謂居邊之守臣/也謂之獨葢有跋扈不)
(遵王命之意舊注謂時郭英乂代嚴武鎮蜀麄暴則固/然矣然英乂乃成都尹豈得謂之邊頭公卿乎非公詩)
(本/意)費心姑息是一役肥肉大酒徒相要(洙曰此詩譏邊/臣顧望不為朝)
(廷憂也趙曰禮記謂小人之愛人也以/姑息呂氏春秋曰肥肉厚酒以自强)嗚呼古人已糞
土獨覺志士甘漁樵况我飄轉無定所(洙曰時甫方避/地流徙無所依)
(止/)終日戚戚忍羇旅秋宿霜溪素月高喜得與子長夜
語東遊西還力實倦從此将身更何許知子松根長茯
苓遲暮有意來同煮(趙曰楚辭傷美人之遲暮此未句/傷歲晚矣欲服餌長生之藥也師)
(曰甫意欲暮年與/嚴氏同隱溪故云)補注(希曰淮南子説山訓千年之松/下有茯苓上有兎絲注云茯苓)
(千嵗松脂也又陶隱居注本草兎絲條舊言下有茯苓/上有兎絲史記龜筴傳云下有茯苓上有兎絲又云茯)
(苓千嵗之/松脂也)
　　相從歌(寶應元/年作)
　　　(魯曰贈嚴二别駕時方經崔旰之亂師曰崔旰/殺郭英乂成都亂適東川與嚴别駕相遊從一)
　　　(見如舊/故作此)補注(鶴曰魯師二注及梁權道編皆以/為永泰元年梓州避亂時作然崔)
　　　(旰之亂在是年閏十月公已次雲安矣當是寶/應元年避徐知道反入梓州時作此詩乃寶應)
　　　(元年故詩云成都亂罷氣蕭索浣花草堂亦何/有若在永泰元年作則是時决意下忠渝矣豈)
　　　(復更十步一回/首於草堂也)
我行入東川十步一回首(梅曰憶/舊隱也)成都亂罷氣蕭瑟浣
花草堂亦何有(師曰草堂為/賊焚故云云)梓州豪俊大者誰本州從
事知名久(趙曰指豪俊者謂嚴二也師曰梓州屬東川/嚴二為梓州别駕如今之通判乃梓州人為)
(本州/從事)補注(鶴曰于定國條州大小為設吏員治中别駕/諸郡從事秩六百石又續通典云唐以堂吏)
(朱儉為華州别駕給事郎蕭倣駁曰别駕古為治/中從事與刺史别乘則别駕稱從事其來尚矣)把臂
開樽飲我酒酒酣擊劍蛟龍吼烏帽拂塵青螺粟紫衣
將炙緋衣走(趙曰指言從人也青/螺粟則帽之紋也)銅盤燒蠟光(洙曰一/作炎)
吐日(安石曰銅盤燭/臺盤承淚者)夜如何其初促膝(洙曰言將以紫/綬易緋衣促膝)
(言膝相近也入/則促膝宻語)黄昏始扣主人門(師曰新/相知也)誰謂俄頃膠
在漆(洙曰古詩以膠投漆中師曰古云自謂膠漆/堅不如雷與陳甫一見嚴二便如膠漆之固)萬事
盡付形骸外(趙曰荘子曰索/我於形骸之外)百年未見歡娯畢神傾意
豁真佳士久客多憂今愈疾高視乾坤又可愁一體交
態同悠悠(逢原曰翟公云一貧一富乃知交態悠悠泛/交也甫視乾坤之内雖大相知者皆泛泛爾)
埀老遇君未恨晚似君湏向古人求(洙曰魏志張邈傳/後陳登字元龍劉)
(備曰若元龍文武膽志當求之于古人耳晉王戎從弟/衍字夷甫帝聞其名問戎曰夷甫當是誰比戎對曰未)
(見其比當從/古人中求耳)
　　短歌行(寶應元/年作)
　　　(洙曰贈王/郎司直)補注(鶴曰王郎司直即前所賦戲友/云官有王司直者梁權道編在)
　　　(永泰元年成都詩内然不應與前/作相去三年意同是寶應元年作)
王郎酒酣拔劍斫地歌莫哀(修可曰史記武帝時齊人/有東方生名朔時坐席中)
(酒酣據地/歌曰云云)我能拔爾抑塞磊落之竒才豫樟飜風白日
動(洙曰呉都賦木則楓/柟豫樟言材之美者)鯨魚跋浪滄溟開(洙曰鯨魚之/大者呉都賦)
(長鯨吞航趙曰以大魚比之崔豹古今注鯨海魚/也大者數千里小者千丈鼓浪成雷噴沫如雨)且脱
劍佩休徘徊(蘇曰張華遇魯銍于滻水華曰且脱/劍佩于此徘徊何命為之匆速如是)西得
諸侯棹錦水(洙曰錦水/蜀江也)欲向何門趿珠履(洙曰孟嘗君/養客三千皆)
(躡珠履趙曰鄒陽云何/王之門不可曳長裾乎)仲宣樓頭春已深(洙曰仲宣王/粲也有樓在)
(荆/州)青眼高歌望吾子(洙曰阮籍能為青/白眼以重輕人)眼中之人吾老
矣(師曰錦水蜀中有濯錦江王司直得蜀中刺史刺史/古之諸侯甫欲依之為門下客如仲宣之依劉表望)
(其青顧故云青眼高歌望吾子吾子指王司直眼中/之人謂甫素善司直司直必念其衰老而眷遇之也)補
注(希曰儀禮望吾子之敎也注吾子相親之辭文選/陸士衡答張士然云感君桑梓義髣髴眼中人)
　　短歌行(廣德元/年作)
　　　(魯曰送祁録事歸/合州因寄蘇使君)補注(鶴曰詩云君今起柂春/江流又云余亦沙邊具)
　　　(小舟意是廣德元年梓州作公在梓州有詩云/應湏理舟楫長嘯下荆門正是時也故此詩舊)
　　　(次在草堂四松之前而梁權道編在永泰元年/亂後還成都作考是年四月嚴武死公五月下)
　　　(忠渝秋已至雲安而今詩云君今起柂春江流/則非永泰元年所作甚明况崔旰之亂至大厯)
　　　(元年方/粗定)
前者途中一相見人事經年記君靣(洙曰古者有半靣/之交趙曰經年之)
(中徒記君靣而已/不得再相見也)後生相動(洙曰一/作勸)何寂寥君有長才
不貧賤(洙曰陳平傳張負曰人固有/美好如陳平而長貧賤者乎)君今起柂春江流
(趙曰柂所以/行大舟也)余亦沙邊具小舟幸為達書賢府主(趙曰/指言)
(合州蘇/使君也)江花未盡會江樓
　　草堂(廣德二/年作)
　　　(洙曰草堂在成都浣花里楊子/琳之亂甫去草堂亂後復歸也)補注(鶴曰當是/廣德二年)
　　　(自梓閬歸成都依嚴武時作故有賤子且奔走/三年望東呉不忍竟舎此復來薙榛蕪之句若)
　　　(是避崔旰之亂何至涉三年而始歸梁權/道信王注而編在永泰元年非也詳見注)
昔我去草堂蠻夷塞成都今我歸草堂成都適無虞請
陳初亂時反覆乃湏臾(蘓曰曹參曰事反/覆于湏臾之間)大將赴朝廷
羣小起異圖(洙曰時崔寧入朝留其弟寛守成都楊子/琳等乘間來襲子琳與邛州栢正節同叛)
中宵斬白馬盟㰱氣已麤(洙曰榖梁傳齊桓衣裳之會/十有一未嘗有㰱血之盟蘇)
(秦説趙令會天下之將通質刳白馬而盟漢高祖刑白/馬盟孟子五霸桓公為盛葵邱之會諸侯束牲載書而)
(不㰱/血)西取邛南兵北斷劍閣隅補注(鶴曰公以寶應元/年秋避成都之亂)
(去草堂入梓州殆是草堂方畢工而遂去也是年七月/徐知道反大將赴朝廷謂嚴武以召去為京兆尹廣德)
(二年武再鎮蜀公復往依之于是始歸草堂王洙以為/是崔寧入朝楊子琳為亂然崔旰楊子琳之亂乃是永)
(泰元年冬是時公在雲安矣洙苐以西取邛南兵之句/信其為栢正節同亂然寶應元年方于邛州置鎮南軍)
(羌渾奴刺西寇梁州梁即興元府在成都之北或者取/邛南之兵以斷劍閣之路爾况謂之蠻夷塞成都始聞)
(蕃漢殊是專指羌胡而言羣小賊臣因之為亂者也大/厯三年崔寛攻敗子琳始復成都若果候子琳之亂平)
(而復歸則其春公已發/白帝城下峽泊江陵矣)布衣數十人亦擁專城居(洙曰/楊子)
(琳為瀘州刺史栢/正節為邛州刺史)其勢不兩大(洙曰兩大/不相事)始聞蕃漢殊
(洙曰子琳本賊帥也/杜鴻漸表以為刺史)西卒却倒戈賊臣互相誅(洙曰子/琳為寧)
(妾任氏所敗走/為王守仙所誅)焉知肘腋禍自及梟獍徒(洙曰前漢郊/祀志梟鳥名)
(食母破獍獸名食父黄帝欲絶其類使百吏祠皆用/之破獍如貙而虎眼漢五月五日作梟羹賜百官)義
士皆痛憤紀綱亂相踰一國實三公(洙曰僖五年左氏/狐裘尨茸一國三)
(公吾誰/適從)萬人欲為魚(趙曰左傳昭公元年劉定公歎禹/之功曰微禹吾其魚乎光武紀百)
(萬之衆可/使為魚)唱和作威福孰肯辨無辜眼前列杻械背後
吹笙竽談笑行殺戮濺血滿長衢到今用鉞地(洙曰左/傳至于)
(用/鉞)風雨聞號呼鬼(一作/人)妾與鬼馬(趙曰已殺其主矣則/妾謂之鬼妾馬可謂)
(之鬼馬如匈奴以亡/者之妻為鬼妻也)色悲充爾娯國家法令在此又足
驚吁賤子且奔走三年望東呉弧矢暗江海難為逰五
湖不忍竟舍此復來薙榛蕪(鄭曰薙他計切除草蘇曰/安謂隋文帝召為博士性)
(便山水復來舊隱薙草/徘徊而去後辭官不起)入門四松在步堞(洙曰一云步/屧鄭曰徒協)
(切城/上垣)萬竹疎(趙曰宋書袁粲為丹陽/尹常步屧白楊郊野間)舊犬喜我歸低徊
入衣裾隣舎喜我歸沽酒携胡蘆(洙曰一云/提榼壺)大官喜我
來遣騎問所須補注(希曰大官謂嚴武魏文/帝書云今遣騎詣鄴)城郭喜我
來賓客隘村墟天下尚未寧健兒勝腐儒(洙曰黥布傳/上對衆折隨)
(何為天下安/用腐儒哉)補注(鶴曰健兒兵士也舊史至德二載蜀/都健兒賈秀等五千人謀逆上皇御)
(蜀郡樓討平之是也又京師/召募十萬衆號天武健兒)飄颻風塵際何地置老夫
于時見疣贅(鄭曰上羽求切結痛也下之鋭切趙曰荘/子云附贅掛疣此公自以傷見剩其身在)
(天地間/如之)骨髓幸未枯飲啄愧殘生食薇不敢餘(洙曰荘/子駢拇)
(疣贅又養生澤雉十步一啄百步一飲嵇康採薇山阿/趙曰倣古詩食蕨不願餘師曰嚴武鎮成都卒于永泰)
(元年夏間朝廷有詔崔光逺代甫年未老而不見用故/云骨髓幸未枯食薇不敢餘謂其貧也薇菜之薄者)
　　四松(廣德二/年作)
　　　補注(鶴曰詩云别來忽三嵗按公以寶應元年/去成都遊綿梓閬廣德二年春再歸恰三)
　　　(年故又云避賊今始歸春草滿空谷/而草堂詩亦有入門四松在之句)
四松初移時大抵三尺强别來忽三嵗離立如人長(趙/曰)
(禮記離坐離立師曰甫詩云賤子且奔走三年/望東呉則知甫去草堂及歸時凡涉三嵗矣)會看根
不拔莫計枝凋傷幽色幸秀發(趙曰王褒曄/曄而秀發)疎柯亦昻
藏所挿小藩籬本亦有隄防終然掁撥損(鄭曰上直庚/切下比末切)
(洙曰謂有所觸動也師/曰道曰掁撥觸撼貌)補注(希曰掁觸也韻作除庚切/撥正如蕩詩所謂本實先)
(撥也韻釋云理也絶也/除也此當是以除絶言)得愧千葉黄補注(希曰愧一/本作恡)敢
為故林主(師曰甫傷兵亂民尚不保其故居况吾/敢為故林之主而欲保四松之無損乎)黎庶
猶未康避賊今始歸春草滿空堂(蘇曰嵇紹一日復一/日篇云去日畫樓歌)
(管沸歸來春草滿空堂詩語困即借句今杜工/部往往全用古人語斯亦無害詩人之工也)覽物歎
衰謝及兹慰凄凉(洙曰前詩有/入門四松在)清風為我起洒面若微
霜(趙曰張茂言穆如洒清風/陸機連珠云秋風夕洒靣)足以送老姿(洙曰一云足/為送老姿)
聊待偃葢張(趙曰抱朴子云/天陵偃葢之松)我生無根蔕配爾亦茫茫
有情且賦詩事迹兩可㤀勿矜千載後慘澹蟠穹蒼
　　水檻(廣德二/年作)
　　　補注(鶴曰詩云逰子久在外門户無人持當是/廣德二年自梓閬回草堂時作梁權道編)
　　　(在永泰元/年作非)
蒼江多風飇雲雨晝夜飛茅軒駕巨浪(洙曰郭景純詩/高浪駕蓬萊)
焉得不低埀逰子久在外門户無人持高岸尚為谷(洙/曰)
(高岸為谷/深谷為陵)何傷浮柱欹(趙曰張平子西京賦跱逰極于/浮柱結重欒以相承注三輔名)
(梁為極作逰梁/置浮柱上也)扶顛有勸誡恐貽識者嗤(洙曰危而不/持顛而不扶)
(則将焉用/彼相矣)既殊大厦傾可以一木支(洙曰大厦將傾/非一木可支)臨
川視萬里何必欄檻為人生感故物慷慨有餘悲(趙曰/韓詩)
(外傳載孔子出逰少源之野有婦人哭甚哀問之婦人/曰向刈蓍薪亡吾簪是以哀非傷亡簪不忘故也師曰)
(持守也詩云高岸為谷深谷為陵萬物皆有變易於水/檻何恨乎水檻駕于巨浪之上為水所蕩動浮柱欹側)
(此亦常理但顛危必用扶持譬若大厦非一木所能支/危而不持則将焉用彼相此甫含蓄意思諷朝廷乏材)
(當顛危之際莫有扶持者矣臨川視萬里何必欄檻為/葢言王者以天下為度當一視同仁恩及無外不可有)
(此疆爾界之辨諷/肅宗示人不廣耳)
　　破船(廣德二/年作)
　　　補注(鶴曰詩云緬邈懐舊邱鄰人亦已非當是/廣德二年再歸草堂後作末句云所悲數)
　　　(奔竄白屋難久留/明是年果下忠渝)
平生江海心宿昔具扁舟豈惟清溪上日傍柴門遊(趙/曰)
(此言志在江海豈局促于清/溪上旁柴門而逰為事乎)蒼皇避亂兵緬邈懐舊邱
隣人亦已非野竹獨脩脩船舷不重扣(舷胡田切洙曰/江賦詠採菱以)
(扣/舷)埋没已經秋仰看西飛翼下愧東逝流故者或可掘
新者亦易求所悲數奔竄白屋難久留(蘇曰賈復見耿/弇曰子非久留)
(白屋之士風雲會合子當平步天衢耳後果如其言師/曰亂兵謂崔旰之亂甫往梓州舊邱故林也指草堂隣)
(人亦已非謂流離也甫去成都凡三載向者所泛扁舟/埋没于泥沙故船舷不堪重扣舷船旁也扣之以節歌)
(甫在東川未及西歸故云仰看西飛/翼下愧東逝流故者或可掘謂破船)
　　營屋(永泰元/年作)
　　　補注(鶴曰愛惜已六載兹辰去千竿當是永泰/元年作葢公上元元年營草堂時已植竹)
　　　(堂成詩所謂籠竹和煙滴露梢草堂詩所謂歩/堞萬竹疎是也意公正月歸溪上時營屋故作)
我有隂江竹(師曰甫植萬竹/於草堂故云)能令朱夏寒(夢符曰右按/梁元帝纂要)
(曰夏曰朱夏又/爾雅夏為朱明)隂通積水内高入浮雲端(趙曰枚乗詩/曰美人在雲)
(端/)甚疑鬼物慿(蘇曰王肅行大白見山林/秀茂曰疑有神物所慿)不顧翦伐殘
東偏若面勢(師曰謂植竹以䕃東射/之日隨其所向之勢)户牖永可安愛惜
已六載兹晨去千竿蕭蕭見白日洶洶開奔湍度堂匪
華麗養拙異考槃(趙曰詩考槃在阿考槃在澗考成也/槃樂也今公言養拙而已非若碩人)
(之在澗在阿而/後成其樂也)草茅雖薙葺衰病方少寛(趙曰除草曰/薙言雖有薙)
(葺之勞而吾之/衰病可寛也)洗然順所適此足代加餐寂無斤斧響
(師曰甫築草堂茅茨不翦椽柱不斵/削葢順其所適也故云寂無斤斧響)庶遂憇息懽
　　青溪驛奉懐張員外十五兄之緒(永泰元/年作)
　　　補注(鶴曰青溪驛在嘉州犍為縣此詩當是永/泰元年去成都經嘉州下忠渝時所作故)
　　　(詩有佳期付/荆楚之句)
漾舟千山内日入泊荒渚(蘓曰荒作枉曲渚也謝靈運/詩弭棹歸枉渚趙曰謝靈運)
(西陵遇風詩漾舟陶嘉月莊子/日入而息文選通波激枉渚)我生本飄飄今復在何
許(洙曰言未有/所定止也)石根青楓林猿鳥聚儔侶(洙曰言猿鳥/猶能聚其儔)
(侶而人不能致于安適/則甫之羈困可見矣)月明遊子靜畏虎不得語中夜
懐友朋乾坤此深阻浩蕩前後間佳期付荆楚(趙曰浩/蕩流放)
(之貌楚辭志浩蕩而傷懐非此言水也師曰甫離蜀中/移居䕫州今又自䕫下峽欲之荆南夜宿青溪驛而有)
(此作故末章云佳期付荆楚今復在何許言此行不知/駐足于何所也猿與鳥尚得以類相聚甫今别張員外)
(中夜懐之曾猿鳥之不若乎虎喻盜賊也/不得語恐奸人窺伺之亂世匿迹若此)
　　屏跡(永泰元/年作)
　　　補注(鶴曰詩云年荒酒價乏當是永泰元年作/是年正月公歸溪上雖廣德二年永泰元)
　　　(年皆可謂之年荒然詩又云衰年甘屏跡幽事/供高卧可見公在幕府而歸溪上矣又云龜開)
　　　(萍葉過則是夏作若在廣德二年則公方入幕/不應更云日并園蔬課梁權道編在寶應元年)
　　　(殊不知是年五月公已去成都/入綿梓又史不書饑詳見詩注)
衰年(洙曰一/作顔)甘屏跡幽事供高卧鳥下竹根行龜開萍
葉過年荒酒價乏日并園蔬課(趙曰葢以乏酒價之故/則并課園蔬賣之以充)
(估直/也)補注(鶴曰唐食貨志云唐初無酒禁乾元元年京/師酒貴肅宗以廪食方屈乃禁京城沽酒期)
(以麥熟如初二年復禁酤廣德二年定天下酤户以月/收税五行志廣德二年秋闗輔飢米毎斗千錢永泰元)
(年饑京師米斗千錢此云年荒當是永泰元年葢廣德/二年秋闗輔方饑而此詩乃夏初作若在其年不應先)
(事而言故知為永泰元年夏初作無疑肅宗于干戈未/定之時猶能以年饑禁酤酒而代宗米斗千錢之嵗方)
(且定天下酤户以收税此/公所以因詩以傷世變也)猶酌甘泉歌(洙曰一云獨/酌酣且歌)歌
長擊樽破(修可曰世説王大將軍每酒後輒詠魏武樂/府曰老驥伏櫪志在千里烈士暮年壯心不)
(已以如意擊唾壺壺盡缺子/美長歌而擊樽破有類于此)
　　贈别賀蘭銛(廣德元/年作)
　　　(鄭曰銛/思亷切)補注(鶴曰詩云國步初返正當是廣德/元年公在梓閬州作賀蘭銛欲下)
　　　(東故詩又云逺赴東呉春梁權道編在永泰元/年而師古入以逺赴湘呉春為公移居䕫府既)
　　　(而下峽適荆呉葢失/之不考也詳見詩注)
黄雀飽野粟羣飛動荆榛(趙曰此比時/人之蹇淺也)今君抱何恨寂
寞向時人(趙曰此傷賀/蘭而問之)老驥倦驤首(洙曰騏驥逢伯樂/之知驤首長鳴趙)
(曰暗使戰國䇿汗明見春申君曰夫驥之齒至矣服鹽/車而上太行瀌汁灑地白汗交流而不能上伯樂遭之)
(下車攀而哭之解紵衣以幕之驥于是俛而噴仰而鳴/聲達于天仰見伯樂之知已也今云倦則以無伯樂而)
(倦/也)蒼鷹愁易馴高賢世未識固合嬰飢貧國步初返正
(洙曰時初/復京師)乾坤尚風塵(洙曰史思明/猶鴟張河朔)補注(鶴曰唐蒋乂/云中宗即位)
(春秋已壯而母后簒奪以移神器賴張柬之等國祚再/復葢曰反正不得為中興凡非我失之自我復之為中)
(興漢光武晉元是也自我失之因人復之晉孝惠孝安/是也以人所言則肅宗可為中興不可為反正當是謂)
(代宗自陜回而吐蕃之亂未息若如王師注則詩乃乾/元問作安得又以赴湘呉春為遷䕫下峽適荆無乃自)
(異其説公所謂反正者雖不本蒋乂之説苐用高帝紀/撥亂世反之正之語然詩云我戀岷下芋則公作詩時)
(在蜀無疑代宗以廣德元年復京師而史思明又/以其年縊死則所謂風塵者特指吐蕃之亂甚明)悲歌
鬢髪白逺赴湘呉春我戀岷下芋君思千里蓴(洙曰岷/山之下)
(沃野下有蹲鴟至死不飢師古曰蹲鴟芋也千里蓴羮/未下鹽豉師曰岷山蜀中之山地産芋魁可以充糧凶)
(年不能飢甫既去蜀故戀岷山之芋呉地出蓴菜鱸魚/昔張翰呉人也在洛守官忽思蓴菜遂去官而歸賀蘭)
(在蜀故思呉中之蓴舉其/物則思其人相思故也)補注(希曰漢翟方進傳童謡/云飯我豆食羮芋魁華)
(陽國志汶山郡有大芋如蹲鴟賀蘭銛在蜀欲/赴湘呉而自以尚戀岷下之芋未能去蜀故云)生離與
死别自古鼻酸辛(洙曰楚詞云悲莫悲于生别離/髙唐賦孤子寡婦寒心酸鼻)
　
　
　
　
　
　
　
　補注杜詩巻十
欽定四庫全書
　補注杜詩巻十一　　　　宋　黄希　原本
　　　　　　　　　　　　　　黄鶴　補注
　　杜鵑(大厯元/年作)
　　　(洙曰華陽風俗志鳥有杜鵑者其大如鵲而羽/鳴聲哀而吻有血土人云春至則鳴聞其初聲)
　　　(者則有離别之苦人皆惡聞之惟田家候其鳴/則興農事識者謂此詩上四句非詩乃題下甫)
　　　(自注爾後人誤冩蘇曰或者謂前四句非詩也/蓋甫於題下自記杜鵑事後人誤冩之耳或曰)
　　　(正古之謡語豈/復以韻為限耶)補注(鶴曰先君嘗謂文君白頭/吟詞云郭東亦有樵郭西)
　　　(亦有樵杜公此詩前四句或本此又舊本題注/云上皇幸蜀還肅宗用李輔國謀遷之西内上)
　　　(皇悒悒而甫此詩感是而作舊注如此所以編/在廣徳年間然詩云雲安有杜鵑又云值我病)
　　　(經年則是大厯元年春在雲安作蓋公在雲安/與䕫多病所以有老病巫山裏之句若在廣德)
　　　(間則公在梓閬不應言/雲安意譏崔旰子琳輩)
西川有杜鵑東川無杜鵑涪南無杜鵑雲安有杜鵑我
昔遊錦城結廬錦水邊(洙曰子美結/廬在浣花里)有竹一頃餘喬木
上參天(蘇曰上林苑喬木參天松篁隂合珍禽竒/獸自然駢集趙曰曹子建詩荆棘上參天)杜鵑
暮春至哀哀呌其間我見常再拜重是古帝魂(趙曰鮑/昭行路)
(難云中有一鳥名杜鵑云是古時蜀帝魂公所用蓋出/於此也至若此篇常再拜而重之不能拜而淚下則尊)
(君之意前/人所不到)生子百鳥巢百鳥不敢嗔(一作/喧)仍為餧其子
(洙曰世説杜鵑養子於百鳥/巢百鳥共養其子而不敢犯)禮若奉至尊(洙曰成都記/曰杜宇亦曰)
(杜主自天而降稱望帝好稼穡敎人務農治郫城亦曰/望帝至今蜀人將農者必先祀杜主時荆州人鼈靈死)
(其尸泝流而上至汶山下復生見望帝望帝因以為相/號曰開明㑹巫山壅江人遭洪水開明為鑿通流有大)
(功望帝因以其位禪焉後望帝死其魂化為鳥名曰杜/鵑亦曰子規又云子規深春乃有聲曰怨鳥與北之思)
(歸樂都不同也洛京東西多此鳥人以為子規者誠妄/矣又云宇禪位于開明升西山隱焉時適三月子規鳥)
(鳴故蜀人/悲子規鳥)鴻鴈及羔羊有禮太古前行飛與跪乳識序
又知恩(洙曰晉羊祜鴈賦鳴則相和行則接武前不絶/貫後不越序春秋繁露曰凡贄卿用羔羔有角)
(而不用如好仁者執之不鳴殺之不謗類死義者羔飲/其母必跪類知禮者故羊之為言猶詳故以為贄趙曰)
(謂成行列而飛所/以謂之鴈序也)聖賢吾法則付之後世傳君㸔禽鳥
情猶解事杜鵑今忽暮春間值我病經年身病不能拜
淚下如迸泉(修可曰劉越石扶風歌據/鞍長歎息下淚如流泉)
　　引水(大厯元/年作)
　　　(魯曰夔俗無井皆以竹引山泉而/食蟠屈山腹間有至於數百丈者)補注(鶴曰/詩云)
　　　(雲安沽水奴僕悲魚復移居心/力省當是大厯元年至䕫州作)
月峽瞿塘雲作頂(洙曰庾仲雍荆州記曰巴楚有明月有/峽趙曰本朝樂史寰宇記於榆州載)
(明月峽以石穴/圓似之故以名)亂石崢嶸俗無井(洙曰楚俗山居負水/而食故高者引水雲)
(安無泉尤難/得水故云)補注(鶴曰䕫與雲安有鹽井而罕有鑿井/汲泉者故公作信行逺修水筒詩云)
(雲端竹筒拆雲表山石碎觸熱藉子修通流與㕑㑹徃/來四十里荒險崖谷大使其可井安至引泉如是逺也)
雲安沽水奴僕悲魚復移居心力省(洙曰後漢地理志/魚復屬巴郡古庸)
(國左傳文十年魚人逐楚師是也修可曰魚復/即夔州矣今之倚郭奉節縣乃漢之魚復縣也)補注(希/曰)
(雲安唐為夔州屬縣本朝開寳中置雲安軍以縣𨽻軍/通典唐志奉節縣漢魚復縣隋人復故地貞觀二十三)
(年始更名為奉節/䕫本魚國故也)白帝城西萬竹蟠接筒引水喉不乾
人生留滯生理難斗水何直百憂寛(洙曰莊子斗升之/水活我趙曰盧照)
(隣秋風至詩還思不/動行頼此百憂寛)
　　青絲(廣徳二/年作)
　　　補注(鶴曰此詩言僕固懐恩之亂當是廣徳二/年作按史是年八月反通鑑以為二年正)
　　　(月懐恩與河東都將李竭誠潛謀取太原辛雲/京殺竭誠懐恩使其子㻛將兵攻之㻛敗之榆)
　　　(次/)
青絲白馬誰家子麤豪且逐風塵起(洙曰樂府有白馬/篇梁元帝詩宛轉)
(青絲鞚趙曰南史侯景傳初大同中童謡曰青絲白馬/壽陽來及景之叛乗白馬青絲以應䜟也師曰謂禄山)
(反/)補注(希曰蓋以侯景之比僕固懐恩以懐恩誘吐蕃/回紇入㓂故曰且逐風塵起黄庭經問誰家子)
(在我/身)不聞漢主放妃嬪近靜潼關掃蜂蟻(洙曰誅貴妃/也趙曰此公)
(戒約麤豪子之辭師曰哥舒翰為賊所破/䧟兩京肅宗鳩義兵収復兩京如掃蜂蟻)補注(希曰肅/宗復京)
(師而乾元元年出宫女三千人今代宗歸京師而不聞/有此故云通鑑云高暉率麾下三百騎東走至潼關守)
(將李日越擒而殺之在廣徳元年/此詩作於廣徳二年故曰近静)殿前兵馬破汝時十
月即為韲粉期(趙曰告以必破亡之證也蔡曰按通鑑/廣徳二年吐蕃入長安諸軍亡卒及鄉)
(曲無頼相聚為盗丁已以太子賔客薛景先討之所以/有殿前兵馬破汝時之句師曰殿前兵馬乃神䇿軍天)
(子親征羣盗/望風而敗)補注(鶴曰殿前兵馬乃神䇿軍通鑑云初/肅宗以陜西節度使郭英乂領神策)
(軍使内侍魚朝恩監其軍英乂入為僕射朝恩專將之/及代宗幸陜朝恩舉在陜兵與神䇿軍迎扈悉號神䇿)
(軍天子幸其營及京師平朝恩遂以軍歸禁中自將之/然尚未得比北軍至永㤗元年僕固懐恩與吐蕃回紇)
(入冦自上六軍屯苑中朝恩以神策軍從而勢寖盛分/為左右廂居北軍之右矣懐恩以永㤗元年三月死于)
(鳴沙韲粉/之語騐矣)未如(洙曰又/作知)面縳歸金闕(洙曰欲其歸降天/子也左傳克許許)
(子面縛/銜璧)萬一皇恩下玉墀(洙曰時降者皆受節鎮河北/之患自此起矣趙曰教以悔)
(過歸命庶㡬皇/恩寛宥之也)
　　近聞(永㤗元/年作)
　　　補注(鶴曰梁權道謂永泰元年雲安作觀詩云/渭水逶迤白日靜隴山蕭瑟秋雲髙蓋言)
　　　(關隴無吐蕃之亂當時永㤗元年子儀/與回紇定約吐蕃聞之夜引兵遁時作)
近聞犬戎遠遁逃(洙曰説文解字曰赤狄本犬種也故/字犬字匈奴聞漢兵大出老弱奔走)
(毆畜産/逺遁逃)牧馬不敢侵臨洮(洙曰臨洮郡名也賈誼過秦/論胡人不敢南下牧馬蘇曰)
(班超鎮西域醜虜屈膝不敢/南向牧馬趙曰今之洮州也)渭水逶迤白日净隴山蕭
瑟秋雲高補注(鶴曰洮州雖是臨洮郡而岷州亦有臨/洮皆屬隴右舊史寳應元年十二月䧟)
(臨洮通鑑云廣徳元年七月入大震關盡取河西隴右/之地京兆有渭南縣華州有渭津關隴山按唐志在渭)
(州西南隴山有六盤關西北五里有吐蕃㑹盟壇今渭/水逶迤與日俱靜隴山蕭瑟其雲自高則可見其無事)
(矣/)崆峒五原亦無事北庭數有關中使(洙曰言通和也/趙曰突厥通好)
(也或云回紇等不附吐蕃/亦遣使中國其説亦是)補注(鶴曰崆峒山占原州岷/州五原謂鹽州天寶元)
(年更郡曰五原又五原或亦指關隴而言時吐蕃歸國/故曰無事突厥在廣徳二年亦嘗冦豐州今云數有關)
(中使殆皆/通和矣)似聞贊普更求親舅甥和好應難棄(夣符曰/右按唐)
(吐蕃傳其俗謂强雄曰贊丈夫曰普故號君長/曰贊普趙曰先帝昔嘗和親以公主嫁贊普矣)補注(鶴/曰)
(通鑑與新舊史皆云永泰元年三月庚戌吐蕃請和詔/宰臣元載杜鴻漸與蕃使同盟于興唐寺吐蕃傳亦云)
(而皆不載請和之辭意是/復來求親而史失書之)
　　漁陽(廣徳元/年作)
　　　(彥輔曰時禄山平以雍王适領范陽盧龍節制/而不出閤趙曰按通鑑十月以雍王适為天下)
　　　(兵馬元帥舊注以雍王/受節制而不出閤非是)補注(鶴曰按史寳應元/年八月乙亥魯王)
　　　(适徙封雍王明年廣徳元年十月壬申雍王為/關内兵馬元帥二年正月為皇太子舊史廣徳)
　　　(三年二月巳已朔册天下兵馬元帥尚書令雍/王适為皇太子此詩云赫赫雍王都節制當是)
　　　(廣徳二年前作梁權道編在永泰元年是年雍/王為皇太子已一年王洙以為一作前節制則)
　　　(可以為在永泰元年作却與猛將飄然/恐後時本朝不入非高計等句不合)
漁陽突騎猶精鋭(鮑曰光武曰吾聞漁陽上谷突騎天/下精兵修可曰引漢光武謂馬武曰)
(漁陽上谷突騎欲令將軍將之又引唐六典注蔡/邕曰冀州强努幽州突騎天下之精也其説是)補注
(希曰晁錯傳輕車突騎師古曰突/騎言其驍鋭可用衝突敵人也)赫赫雍王都節制(洙/曰)
(都一/作前)猛將飄然恐後時本朝不入非高計(洙曰禄山已/破而朝廷不)
(能革其積弊復以盧龍授藩鎮故李懐仙朱滔之屬得/以䟦扈竟不為朝廷所有也趙曰按編年通載十月雍)
(王适大敗史朝義將以汴州降十一月薛嵩等皆以五/州降是歲公在梓聞雍王之勝尚聞河北猶未有入朝)
(者故告諭諸將等飄然而來已為後時而乃不入本朝/豈高計乎舊注殊不考核乃云禄山已破而復以盧龍)
(授藩鎮故李懐仙朱滔之屬得以䟦扈非也按朱滔反/乃是徳宗建中三年李懐光反乃是徳宗興元元年以)
(雍王适為雍王遥李懐光為懐仙此皆疑誤學者不可/不辨也蘇曰李靖西羌犯塞若不深入虜庭擣其巢穴)
(實非/高計)禄山北築雄武城舊防敗走歸其營繫書請問燕
耆舊今日何須十萬兵(洙曰按新書言禄山計天下可/取逆謀日熾遂乃築壘范陽北)
(號强武峙兵積穀趙曰此篇上兩句舉徃事/以懲警之也言禄山初為走計而竟不保耳)
　　黄河二首(廣徳二/年作)
　　　(鮑曰黄河北岸海西軍胡人高鼻動成羣謂吐/蕃入㓂舊注謂禄山非也黄河西岸是吾蜀鄭)
　　　(公軍也謂當狗之戰舊/注謂明皇肅宗非也)補注(鶴曰鮑注是當在/廣徳二年作梁權)
　　　(道編在永泰元年是年與廣徳二年米斗皆千/錢皆可云欲須供給家無粟然永泰元年八月)
　　　(僕固懐恩及吐蕃回紇党項𦍑刺渾奴/冦邊時公已在雲安意是廣徳二年)
黄河北岸海西軍椎鼔鳴鐘天下聞鐵馬長鳴不知數
胡人高鼻動成羣(洙曰禄山之反皆漁陽突騎及所養/同羅降奚契丹曳落河井誘置諸蕃)
(皆胡騎也趙曰黄河之北大海之西則河北一帯之州/郡也此篇言椎鼓鳴鐘體靣如此而使胡人動成羣而)
(來斯乃罪其不能致力於禦之也李陵重/報蘇武書云吟嘯成羣聼之不覺淚下)
黄河西岸是吾蜀欲須供給家無粟願驅衆庶戴君王
混一車書棄金玊(洙曰時明皇在蜀肅宗起靈武趙曰/此篇憫蜀人困於供給而終之以願)
(君王之無侈靡也如/傳云不寳金玊之義)
　　自平(大厯二/年作)
　　　補注(鶴曰按舊史廣徳元年十二月甲辰宦官/市舶使吕太一逐廣南節度張休縱兵大)
　　　(掠廣州今詩云自平宫中吕太一収珠南海千/餘日則詩當作於大厯二年蓋自廣徳元年十)
　　　(二月太一方反平之必在二年至大厯二年為/三年故曰千餘日也梁權道編在永泰元年與)
　　　(此不/合)
自平宫中吕太一収珠南海千餘日(洙曰吕太一代宗/時為廣南市舶使)
(逐刺史張休而反蘇曰自平宫中吕太一世莫曉其義/而妄者以為唐有自平宫偶讀𤣥宗實録有宫中吕太)
(一叛於廣南定功曰宫中當作中官見舊唐史帝紀師/曰東坡嘗云讀杜詩不識太一之義及覽拾遺見有吕)
(寧為太一宫使領廣南市舶逐刺史/張休而叛乃曉太一非人名官號也)補注(鶴曰石林燕/語云宫觀置)
(使自祥符始蓋自王公旦為玉清昭應宫使也元祐間/方有太一宫使而師云拾遺有吕寧為太一宫使疑唐)
(末有此官號且史書廣州市舶使吕太一反既曰市舶/使不應更以太一官號為稱又凡書反者皆以名不以)
(官此當是名太一舊史云宦官市舶使吕太一則定功/曰宫中當作中官為是又考舊史李勉傳勉除江西觀)
(察使賊帥陳莊連䧟江西州縣偏將吕太一武日昇相/繼背叛勉與諸道力戰悉攻平之然則為市舶使矣何)
(為又為賊帥之偏將意是太一叛後又從賊帥為亂况/武日昇既以名稱則吕太一非以官稱亦明勉在江西)
(當是廣徳間隆興石幢載牧守名爵李勉在張鎬之後/魏少㳺之前而少游以大厯二年代去鎬以廣徳二年)
(九月卒於江西觀察等使又舊史代宗紀九月辛酉命/洪州刺史李勉副知選事則勉是廣徳二年九月到江)
(西而平太一必在初到之年今詩云自平宫中吕太一/収珠南海千餘日則詩殆作於大厯二年具年公在䕫)
近供生犀翡翠稀(洙曰時太一反/賦不上供也)復恐征戍干戈密蠻
溪豪族小動揺世封刺史非時朝(洙曰時溪洞蠻酋歸/順者皆世授刺史師)
(曰廣連蠻洞守官不務懐輯則羣蠻相率而叛珠璣犀/象翡翠之類所以不來貢也自平吕太一之後節制者)
(得其人是以南海収珠凡三載矣近來供貢稀少復恐/鎮守者不能懐柔妄舉兵征誅羣蠻此羣蠻不復來貢)
(矣唐太宗之時應溪蠻來歸者皆封刺史/不以時朝不比内諸侯姑務羈縻而已)補注(鶴曰按/唐志嶺)
(南道厥貢金銀孔翠犀象而諸州貢翠羽者驩桂交欽/四州而已唯驩併犀角貢之自平吕太一之後所供近)
(又稀少蓋以干戈復密蠻豪復揺是時桂州山獠反故/也舊史大厯二年九月桂州山獠䧟州城刺史李良遁)
(去新史亦云所以有蠻/溪豪族小動揺之句)蓬萊殿裏諸主將才如伏波不
得驕(趙曰言汝輩才如馬伏波可以辦征南之事而輙/不得驕悍也師曰太宗時諸將之才率類馬援故)
(不敢驕慢悖命傷今不然昔漢/馬援為伏波將軍羣蠻畏服)
　　除草(大厯元/年作)
　　　(洙曰去䕭也蘇曰䕭草蜀中謂之毛䕭毛芒可/畏觸之如蜂蠆治風疹以此草㸃之一身光滑)
　　　(葉背紫者入/藥䕭山韮也)補注(鶴曰詳味詩意雖曰喻小人/之衆多所宜芟除亦是用除)
　　　(草以冩意故有疾惡信如讎之句以後篇考之/當是大厯元年在䕫州作梁權道編在永㤗元)
　　　(年雲安/詩内)
草有害於人曽何生阻脩(洙曰言草之毒者不必生於/阻脩之處雖平夷之地亦有)
(之/也)其毒甚蜂蠆(蘇曰以言小人之言行甚於蜂蠆蜂蠆/尚可去小人不可去故也趙曰蓋䕭之)
(上皆芒刺觸/之能螫人也)其多彌道周(洙曰道周/道兩旁也)清晨歩前林江色
未散憂芒刺在我眼(洙曰霍光驂乗上内嚴憚之若有/芒刺在背蘇曰馬援見諂佞輩如)
(芒刺在/眼中)焉能待高秋霜雪一霑凝(洙曰一/作衣)蕙葉亦難留
(師曰春以喻賞秋以喻罰焉能待高秋急於去小人也/蘭蕙香草以比君子今與䕭草同殺喻政刑無辨善惡)
(莫/分)荷鋤先童稚(洙曰陶徴君詩荷鋤稚/子倦劉曰先者以身率)日入仍討求(修/可)
(曰莊子云/日入而息)轉致水中央豈無䨇釣舟(晏曰禮薙人掌殺/草有水火之化以)
(釣舟載而致之/水此水化也)頑根易滋蔓(洙曰左傳/無使滋蔓)敢使依舊邱(師/曰)
(小人立黨其黨滋盛敢使/依舊邱謂小人不可近也)自兹藩籬曠更覺松竹幽芟
夷不可闕疾惡信如讎(洙曰左傳隱六年周任有言曰/為國家者見惡如農夫之務去)
(草焉芟夷蕰崇之絶其本根勿使復殖則善者信矣/師曰松竹有操君子自守之象小人既去則君子道)
(長而松竹得遂其生養之性也此/篇大有含蓄詳玩之頗有味矣)
　　客居(大厯元/年作)
　　　(趙曰此/雲安詩)補注(鶴曰詩云今又降元戎已聞動行/軒謂杜鴻漸帥蜀按史大厯元年)
　　　(壬子杜鴻漸為山南西道劒南東西川卭南山/西等道副元帥則是詩當在大厯元年春晚欲)
　　　(遷䕫州時作所以有/舟子候利渉之句)
客居所居堂前江後山根下塹萬㝷岸蒼濤欝飛翻葱
青衆木梢(洙曰沈休文詩/林薄杳葱青)邪豎雜石㾗(趙曰沈休文詩/傾壁忽邪豎)
子規書夜啼壯士歛精魂(趙曰阮籍詠懐/精魂自漂淪)峽開四千里
水合數百源(趙曰千字疑誤豈自渝州明月峽至/䕫州西陵峽而下水路有四千里乎)補注
(希曰按峽程記瀘合遂蜀四郡皆峽之郡自蠻江桔柏/池導等江至此二百八千里㑹於峽前次荆門都四百)
(五十灘蜀在西川而瀘在東川水有數百/源則其迂回自源徂末未必無四千里也)人虎相半居
相傷終兩存蜀麻久不來呉鹽擁荆門(洙曰蜀人以麻/布貿易呉鹽也)
(趙曰以商旅貨易/呉鹽不行之故也)西南失大將(鮑曰謂鄭/公卒也)商旅自星奔
(洙曰時崔旰殺郭英乂也修可曰/劉孝標廣絶交論靡不望影星奔)補注(鶴曰蜀多産麻/成都尚載之貢)
(籍呉蜀商旅每以麻鹽為貿易崔旰殺郭英乂蜀中大/亂商旅以道阻為之奔散故蜀麻不出峽而呉鹽空擁)
(於荆門也柴門詩亦云風煙𣺌呉蜀舟楫通鹽麻大扺/蜀富於麻而荆多鹽如夔萬等州有鹽監鹽井亦荆州)
(地/也)今又降元戎已聞動行軒(洙曰時除杜鴻/漸為成都尹)舟子候利
渉亦憑節制尊我在路中央生理不得論(洙曰甫依嚴/武武死英乂)
(麄暴不能容旋有崔寧之亂此甫所以進退不能也趙/曰公言其欲南下以歸長安到處留滯而未能今尚在)
(半路也舊注云甫欲依嚴武/武死英乂不能容大非是)卧愁病脚廢徐歩視小園
短畦帯碧草悵望思王孫(洙曰思嚴武也修可曰劉安/招隱辭曰王孫遊兮不歸春)
(草生兮/萋萋)鳯隨其皇去(鮑曰豈鄭公之/夫人亦繼亡也)籬雀暮喧繁(洙曰/言賢)
(者亡而小人喧競也時崔寧楊子琳栢正節更來成都/蘇曰王符隱居不仕自歎曰鸞鳯思見而不可得籬雀)
(終日喧人耳/目何其繁也)覽物想故國(蘇曰王仲宣周覽春/物緬想故國花草)十年别
荒村日暮歸㡬翼北林空自昏(趙曰上句以譬能歸者/㡬人下句以譬故居所)
(在徒自昏暗而無/有歸棲之翼也)安能覆八溟為君洗乾坤(洙曰時厭/亂久矣故)
(甫前有洗兵馬此/有洗乾坤之説也)稷契易為力犬戎何足吞(趙曰但得/稷契而用)
(之易為力耳彼吐/蕃犬戎何足吞乎)儒生老無成(蘇曰孔安國云儒士/懦弱到老無成立矣)臣
子憂四籓篋中有舊筆情至時復援(洙曰詩所謂/以冩我憂也)
　　客堂(大厯元/年作)
　　　補注(鶴曰詩云栖泊雲安縣消中内相毒又云/石暄蕨芽紫渚秀蘆笋緑當是大厯元年)
　　　(春在雲安作梁權道編在永㤗元/年殆未察是年公尚在成都也)
憶昨離少城(洙曰成都之内城謂之少城趙曰指言成/都也蜀都賦云亞以少城接乎其西注云)
(少城小城也/在大城西)補注(希曰圖經云秦張儀築少城/李膺記在大城西故曰少城)而今異
楚蜀舍舟復深山窅窕一林麓(蘇曰龎説愛山至牛條/嘆曰欲得此窅窕林麓)
(採薪種藥足以投老後隱中山果召/不起號曰太平逸民隋文帝詔嘉之)栖泊雲安縣(洙曰/雲安)
(屬/䕫)消中内相毒舊疾甘載來衰年得無足死為殊方鬼
(洙曰李陵書云/沒為異域之鬼)頭白免短促(洙曰不/為夭也)老馬終望雲南鴈
意在北(洙曰馬望雲鴈意在北以/所居非故國此自喻也)别家長兒女欲起慙
筋力(趙曰禮曰老者/不以筋力為禮)客堂序節改具物對羈束石暄蕨
芽紫(洙曰謝靈運詩/野蕨漸紫苞)渚秀蘆笋緑(洙曰蘆竹笋也/楚人謂之荻芽)補注
(鶴曰爾雅釋蕨虌舍人曰蕨一名虌初生無葉詩召南/云言采其蕨陸璣䟽云蕨山菜也初生似蒜莖紫黒色)
(又釋蘆云詩衛風碩人云葭菼揭揭陸璣云薍或謂之/荻至秋堅成則謂之萑其初生三月中其心挺出其下)
(本大如箸上鋭而細其萌/為虇江東人呼蘆笋為虇)巴稼(洙曰一/作鶯)紛未稀(趙曰舊/本作巴)
(鶯非是當作稼劉章云深耕穊種立/苖欲疏公言紛未稀則苖猶多耳)徼麥早向熟悠悠
日動江漠漠春辭木臺郎選才俊(趙曰謂省郎也公時/為尚書工部員外郎)
(故稱/臺郎)自顧亦巳極(洙曰甫先/授左拾遺)前輩聲名人(蘇曰張融前/輩聲名映照)
(今/古)埋沒何所得居然綰章紱(趙曰謂/緋魚也)受性本幽獨平生
憇息地必種數竿竹(洙曰王子猷所居必種竹/自云不可一日無此君)事業只
濁醪(洙曰恨賦濁醪夕引修可曰李善注恨賦濁醪夕/引之下引嵇康與山巨源書曰濁醪一盃彈琴一)
(曲/)營葺但草屋上公有記者累奏資薄禄(洙曰嚴武奏/甫授劒南参)
(謀/)主憂豈濟時身逺彌曠職(洙曰曠職於職/事無所親也)補注(希曰/主憂)
(一本作生憂書云無曠庶官注曠空也位非其/人為空官舊注謂於職事無所親非公之意)循文廟
算正(洙曰循文守文也廟/廟堂也算籌算也)獻可天衢直(洙曰左傳獻可/替否易何天之)
(衢/)尚想趨朝廷毫髪禆社稷形骸今若是進退委行色
(洙曰傷不得/行其志耳)
　　石硯(永泰元/年作)
　　　(趙曰平/侍御者)補注(鶴曰詩云奉使三峽中當是平持/節出使至峽中或是指其至䕫梁)
　　　(權道編在永㤗/元年雲安詩内)
平公今詩伯(天覺曰/伯長也)補注(希曰張植語友人曰/二陸乃今詩伯也)秀發吾
所羨奉使三峽中(孫曰瞿塘明/月巫峽也)補注(希曰李陵與蘇武/書丁年奉使皓首)
(而/歸)長嘯得石硯(師曰晉劉琨長嘯却胡騎時峽中亂平/侍御持節出使靖其亂長嘯從容不勞)
(智/力)巨璞禹鑿餘(洙曰禹開鑿以疏江河趙曰此使鑿字/正言石也郭景純賦云巴東之峽夏禹)
(疏鑿/是也)異狀君獨見其滑乃波濤其光或雷電聯坳各盡
墨(詠曰坳硯穴也聯坳謂雙穴相並/各盡墨謂盡墨力所謂發墨也)多水逓隱見(薖曰/謂溫)
(潤出/水也)揮洒容數人十手可對靣比公頭上冠正質未為
賤(趙曰平公為侍御故云頭上冠者獬冠也/獬豸一角獸而能觸邪此所以為正質)當公賦佳
句况得終清宴公含起草姿(洙曰曹子建詩公子愛敬/客終宴不知疲起草掌綸)
(紼/也)補注(希曰諸葛豐傳願賜清宴太宗時名儒學士時/召草制勑未有名號至徳後天子召集賢學士)
(於禁中草書詔雖宸翰所揮亦資其/檢討謂之視草兹云起草謂自草者)不遠明光殿(洙曰/明光)
(殿霍去病借以避暑修可曰漢殿名三秦記曰明光殿/以金為戺玉為階元后傳成都侯商嘗病欲避暑從上)
(借明光/宫是已)致于丹青地知汝隨顧眄
　　三韻三篇(永泰元/年作)
　　　補注(鶴曰此詩當是永泰元年作蓋以代宗信/任元載魚朝恩而士之易節者爭出其門)
　　　(二人在廣徳永㤗間其權特盛如華原令顧繇/言載子伯和等招權受賂則繇坐流錦州如顔)
　　　(真卿言論事不當先白宰相而真卿坐貶峽州/别駕魚朝恩勢傾朝野而劉希暹王駕鶴從而)
　　　(佐之以階顯擢故公此詩譏當時輕於趨附者/詳味則其意自著師謂末篇指牛李用事官曹)
　　　(混濁恐/未必然)
高馬勿唾面(洙曰唾一作捶趙曰/當作捶靣方有義)長魚無損鱗辱馬馬
毛焦困魚魚有神君㸔磊落士不肯易其身(洙曰馬魚/尚不可輕)
(士有被褐而懐玊者其可輕乎師曰高馬長魚有異於乎/類尚不輕况㧞萃之士當晦其迹其可以被褐輕賤之)
蕩蕩萬斛船(趙曰釋名曰船二百斛曰舠三百斛曰/艇而趙石虎造萬斛之舟今取其大者)
(以比/興也)影若揚白虹起檣必椎牛(洙曰椎牛/言祭也)挂席集衆功
(趙曰椎牛所以享衆功至於用牛則人徒之/衆可見船之大又可知舊注謂以牛祭非是)自非風動
天莫置大水中(洙曰言才大不可小用也趙曰得大風天/而後飽其帆也出鮑昭舞鶴賦箕風動)
烈士惡多門(洙曰晉/政多門)小人自同調(洙曰以其同而不/和也趙曰字出謝)
(靈運誰謂古今/殊異代可同調)名利茍可取殺身傍權要何當官曹清
爾輩堪一笑(洙曰譏附權勢以致名位者師曰晉政多/門謂政出於不一小人自同調謂小人挾)
(私互相黨同孔子云富而可求也雖執鞭之士吾亦為/之如不可求從吾所好名利豈可茍求權要豈可茍附)
(唐𤣥宗之時牛李用事官曹混濁禄山一武夫而求平/章事儻遇英明之主澄汰闒冗則斯輩也直付之一笑)
(耳此詩譏趨/炎附勢者)
　　柴門(大厯元/年作)
　　　補注(鶴曰詩云泛舟登瀼西回首望兩崖又云/東城乾旱天其氣如焚柴當是大厯元年)
　　　(夏末求居於瀼西時作所以又有蕭瑟灑秋色/之句若云是大􁍞二年則是年無旱又自瀼西)
　　　(遷居東/屯矣)
泛舟登瀼西(洙曰楚俗以山谷間水可渉者為瀼其渉/也謂之踏瀼秦俗以堰水為瀼皆謂之瀼)
(趙曰䕫州惟有東瀼溪見水經注瀼東瀼西則水兩傍/之名今云登瀼西則舟已泊而登其岸也舊注有踏瀼)
(之説/非也)廻首望兩崖(革曰兩/崖峽也)東城乾旱天其氣如焚柴(蘇/曰)
(言亢旱其熱氣過如焚柴趙曰爾/雅云祭天曰燔柴積薪而焚之也)補注(鶴曰按唐五行/志永泰二年關)
(内大旱自三月不雨至於六月永泰二年改大厯元/年東城指䕫自蜀言之䕫居東也故舊為巴東郡)長
影沒窈窕餘光散唅呀(趙曰唅音憾哺也呀音虚加反/張口也而公所用無乃谽谺乎)
(蓋谽谺注/云谷中也)大江蟠嵌根(嵌口/衘切)歸海成一家(洙曰禹貢九/州之水皆入)
(于海趙曰嵌嵓/之根也出莊子)下衝割坤軸(洙曰海賦又似地/軸挺拔而争回)竦壁攅
鏌鋣(趙曰巫峽之竦蓋/如鏌鋣之劒矣)蕭瑟灑秋色氣(洙曰一/作氛)昏霾日
車(洙曰日車/見前注)峓門自此始(洙曰䕫州為夷門也鄭/曰峓以脂切䕫州名)最窄
容浮查禹功翊造化䟽鑿就欹斜(趙曰江賦巴東/之峽夏后疏鑿)巨渠
決太古(蘇曰巫峽記巨渠開/石决太古之積水)衆水為長虵(蘇曰赴壑如/長虵蓋本於)
(此/矣)風煙𣺌呉蜀舟檝通鹽麻(洙曰鹽麻見/前客居詩注)我今遠遊子
飄轉混泥沙(趙曰江賦或/混淪乎泥沙)萬物附本性約身不願奢茅
棟蓋一牀(趙曰沈休文詩/茅棟嘯蹲䲭)清池有餘花濁醪與脱粟(洙/曰)
(濁醪嵇康事脱/粟公孫𢎞事)在眼無咨嗟山荒人民少地僻日夕佳
(洙曰陶淵明詩/山氣日夕佳)貧病(洙曰一/作賤)固其常富貴任生涯老於
干戈際宅幸蓬蓽遮石亂上雲氣杉清延月華賞妍又
分外理愜夫何誇(洙曰漢書理/得則不怨)足了垂白年(趙曰畢卓/拍浮酒船)
(中便足了一生後漢班/超書今超年已垂白矣)敢居高士差(師曰差輩也敢/以高士為伍)書
此豁平昔廻首猶暮霞
　　貽華陽柳少府(大厯元/年作)
　　　(鄭曰華/胡化切)補注(鶴曰華陽唐蜀成都詩云俱客古/信州又云南方六七月出入異中)
　　　(原當是大厯元/年在䕫州作)
繫馬喬木間(趙曰劉琨詩/繫馬長松下)問人野寺門(師曰柳少府居/於野寺甫㝷訪)
(之故/云)柳侯披衣笑(蘇曰苻堅見張育育披衣出喜/曰苻堅來矣欣然握手絶倒)見我
顔色溫並坐石堂下(洙曰一云堂/下石見别本)俛視大江奔火雲洗
月露(趙曰東坡云火雲無時出/未受月露洗蓋出於此)絶壁上朝暾(鄭曰暾他/昆切日始)
(出洙曰謝靈運詩早聞/夕飇隱晚見朝日暾)補注(希曰山海經云大荒之中/暘谷上有扶桑日始出也)
(朝日始出謂之暾楚辭少司命暾將出兮/東方注日始出東方其容暾暾而盛貎也)自非曉相訪
觸熱生病根(洙曰觸冐也趙曰晉程曉詩/可憐褦襶子觸熱到人家)南方六七月
出入異中原老少多暍死(趙曰熱病謂之暍武王下車/而扇暍蘇曰暍許葛切熱貌)
(漢明帝徙河南人實河北老/少途中無水暍熱死數百人)汗踰水漿飜(趙曰世説載/鍾㑹鍾毓見)
(魏文毓面有汗帝問曰何以汗/對曰競競皇皇汗出如漿也)俊才得之子筋力不辭
煩(趙曰俊才得柳少府所以/不辭筋力之煩而徃謁也)指揮當世事(師曰自此句/以下謂柳生)
(負經綸之志言及國家未寧慷慨悲憂其義氣上排帝/閽帝閽天門也觀柳生之義概可與知已者論不可為)
(俗人/道也)補注(希曰指揮字/見陳平傳)語及戎馬存涕淚濺我裳悲氣
排帝閽(洙曰思𤣥賦呌帝閽使/闢扉兮覿天皇于瓊宫)補注(希曰揚雄甘泉賦/亦云選巫咸兮呌)
(帝/閽)鬱陶抱長䇿(洙曰書欝陶乎予心長䇿良䇿/也有良䇿而不見用故鬱陶)義仗知
者論吾衰卧江漢但愧識璵璠(洙曰潘正叔云寸晷惟/寶豈無璵璠言已之所)
(識止璵璠而已/以美柳侯也)文章一小伎於道未為尊(趙曰後漢楊/賜傳云造作)
(賦説以蟲篆小/伎見寵於時)補注(鶴曰班固幽通賦操末伎猶必然/兮選任彦昇作王憲集序昉嘗以)
(筆札見知思以薄伎效徳古人以文/為伎多矣新史以文為藝亦由此也)起予幸班白因是
託子孫(趙曰起予者商也言柳少府起發予於班白/衰老之間因此相見而有子孫可託之幸也)俱
客古信州(洙曰蘷乃古信州也程曰春秋時魚國漢為/魚復縣梁隋皆為巴東郡唐初改為信州又)
(為潁/州)補注(鶴曰蘷在梁已謂之信州唐武徳二年避皇/外祖諱改信為潁故曰古信州若止是唐初)
(改為信州不得為古也潁州舊/亦謂信州然此詩為蘷州而言)結廬依毁垣相去四五
里徑微山葉䌓時危挹佳士况免軍旅喧醉從趙女舞
歌鼓秦人盆(洙曰楊惲書家本秦也能為秦聲婦趙女/也雅善鼓瑟酒後耳熱仰天拊缶而呼嗚)
(嗚李斯書隨俗雅化佳冶窈窕趙女不立於側也夫擊曰/甕叩缶彈箏拊髀而歌嗚嗚快耳目者真秦之聲也趙)
(古稱燕歌趙舞趙女出李斯傳秦人盆者又如李斯所/謂擊甕而叩缶者真秦聲也盆即甕缶之變稱耳而鼓)
(盆則莊子鼓盆而歌舊/注妄引楊惲傳為雜矣)子壯顧我傷我驩兼淚㾗餘生
如過鳥故里今空村(趙曰張景陽詩忽如鳥過目師曰/柳生年少傷甫衰老甫喜悲相半)
(故云我驩兼淚㢃餘生殘年也過鳥言其疾甫傷/故鄉經兵革後唯空村而已此生蹉跎不獲一歸)
　　同元使君舂陵行(并序大厯/二年作)
　　　補注(鶴曰按史次山當代宗立授著作郎久之/拜道州刺史西原蠻傳云乾元初西原環)
　　　(古等州殺黄乾曜以餘衆詣桂州降其種落張圍/侯等復合兵内冦陷道州邢濟撃平之餘衆復)
　　　(道州元結固守不能下而次山陽華巖銘乃是/永㤗二年丙午五月作則次山是時在舂陵此)
　　　(詩云漂泊公孫城呼兒具紙筆當是大厯二年/在䕫州作題云同元使君舂陵行無義同當作)
　　　(簡序所謂簡知我/者簡訛而為同耳)
　覽道州元使君(結/)舂陵行兼賊退後示官吏作二首
　志之曰當天子分憂之地效漢官良吏之目今盗賊
　未息知民疾苦得結輩十數公落落然參錯天下為邦
　伯萬物吐氣天下少安可待矣不意復見比興體制
　微婉頓挫之詞感而有詩増諸巻軸簡知我者不必
　寄元
遭亂髪盡(洙曰一/作遽)白轉衰病相嬰沉緜盗賊際狼狽江
漢行歎時藥力薄為客羸瘵成(趙曰此言非不進藥以/歎時之故憂思奪之其)
(病雖痊而藥/力减半也)吾人詩家秀愽采世上名粲粲元道州前
聖畏後生(洙曰粲粲言美之盛也史/三女為粲論語後生可畏)觀乎舂陵作歘見
俊哲情復覽賊退篇結也實國楨賈誼昔流慟(洙曰賈/誼上疏)
(可為慟/哭者三)匡衡常引經(洙曰匡衡上䟽陳便宜及/朝廷有政議傳經以對)道州憂
黎庶詞氣浩縱横(洙曰道州元結也劉公幹/君侯多壯思文雅縱横飛)兩章對秋
月(洙曰一/作水)一字偕(洙曰一/作皆)華星(趙曰魏文帝詩/華星出雲間)致君唐
虞際(洙曰見致君/堯舜上注)純朴憶大庭(洙曰大庭氏也蘇曰崔/列此方人多純朴吾大)
(庭氏之遺民也師曰賈誼陳治安之䇿曰可為流涕慟/哭者匡衡每朝廷有論義常引經以對道州指元結之)
(守道州志在憂民嘗抗兩章詞氣激於忠義一字不虛/設欲致君為堯舜之君使民風純朴如大庭氏故甫比)
(之賈誼與/匡衡也)何時降璽書(洙曰前漢循吏傳二千石/有治效輙以壐書勉勵焉)用爾
為丹青(趙曰莊子為丹青則/藻縟王猷粉飾獄具)獄訟永衰息(洙曰漢禮樂/志百姓素朴)
(獄訟衰/息也)豈惟偃甲兵悽惻念誅求薄歛近休明補注(鶴/曰)
(按史云結拜道州刺史為民營舍給田免徭役流亡歸/者萬餘又按結作道州刺史㕔壁記云自至此州見井)
(邑邱墟其民㡬盡試問其故不覺涕下前政剌史或有/貪猥惽弱不分是非但以衣服飲食為事數年之間蒼)
(生䝉以私欲兼之公家驅廹非奸惡彊富殆無存者此/公所謂息訟偃兵不以誅求重歛為事亦本舂陵賊退)
(二篇憂及黎庶而/云久字亦本作永)乃知正人意不茍飛長纓(洙曰陸士/衡詩長纓)
(麗且光趙曰長纓者冠冕之飾/以歎其不茍且在冠冕之中也)凉飇振南岳(洙曰南岳/衡山也)
之子寵若驚(洙曰老子/寵辱若驚)色沮金印大(趙曰周伯仁云今/年殺諸賊奴取金)
(印如斗/大繫肘)興含滄溟清(洙曰溟一作浪趙曰孺子歌曰/滄浪之水清兮可以濯我纓)我
多長卿病(洙曰長卿司馬/相如也病渴)日夕思朝廷肺枯渴太甚漂
泊公孫城(洙曰白帝城/公孫𫐠所據)呼兒具紙筆(蘇曰陸士衡有客/篇有客逺方來過)
(我漏蓬蓽瓦罍酌/松醪呼兒具紙筆)隱几臨軒楹作詩呻吟内墨淡字欹
傾感彼危苦辭庶㡬知者聴(師曰司馬相如字長卿病/渇甫亦有是疾公孫城乃)
(蘷州是時甫客居於此思慕朝廷未嘗一日忘君隱几/倚几也呻吟苦痛之聲乃為渴疾所苦字欹傾病中書)
(字横斜也危苦詞/謂道州舂陵之作)
　　寄狄明府(大厯二/年作)
　　　補注(鶴曰詩云胡為漂泊岷漢間當是在䕫州/作又云不見十年官濟濟當是避亂時相)
　　　(别自天寶戊戌至大厯丁/未為十年蓋大厯二年也)
梁公曽孫我姨弟(洙曰狄仁傑封梁國公/母之姊妹之子曰姨弟)不見十年官
濟濟大賢之後竟陵遲浩蕩古今同一體比㸔伯叔四
十人有才無命百寮底(洙曰沉/下位也)今者兄弟一百人㡬人
卓絶秉周禮(洙曰閔元年齊仲孫湫來省難及還公問/魯可取乎對曰猶秉周禮未可動也言猶)
(守先王法度也此詩言兄弟/雖多能守梁公之法㡬人爾)在汝更用文章為長兄白
眉復天啟(洙曰馬良兄弟五人並有才名鄉里諺曰馬/氏五常白眉最長良眉中有白毛因以是為)
(稱/)汝門請從曾公説(洙曰梁/公也)太后當朝多巧計狄公執
政在末年濁河終不汚清濟(洙曰言獨立於朝不移於/衆邪趙曰謝𤣥暉始出尚)
(書省詩紛紛亂朝/日濁河汚清濟)國嗣初將付諸武公獨廷諍守丹陛
(洙曰武后當朝革唐為周欲以武三思為儲貳以問/宰相皆莫敢對仁傑獨曰臣每觀天下未厭唐徳)禁
中决策詔房陵(洙曰房陵/中宗所在)前(洙曰一/作滿)朝長老皆流涕(洙/曰)
(狄仁傑傳初中宗在房陵而吉頊李昭徳皆有匡復讜/言則天無復辭意唯仁傑每從容奏對事無不以子母)
(恩情為言則天亦/漸省悟召還中宗)太宗社稷一朝正漢官威儀重昭洗
(洙曰后嘗夢䨇陸不勝仁傑對曰䨇陸不勝無子也因/進説文皇帝身䧟鋒鏑而有天下以傳子孫陛下因監)
(國掩而有之又欲以三思為後且子母與姑姪孰親若/立三思廟不附姑后感悟即日迎中宗復唐社稷漢光)
(武紀人見司𨽻僚屬皆歡喜不自勝老/吏或垂泣曰不圖今日復見漢官威儀)時危始識不世
才(蘇曰楊修謂曹適曰時危始見/不世之才如孔文舉輩是也)誰謂荼苦甘如薺(洙/曰)
(衛風谷風詩誰謂/荼苦其甘如薺)汝曹又冝裂土食身使門户多旌棨
(洙曰裂土一作列鼎賢者之後冝有土趙曰杜田引唐/制節度使就第賜旌節三品以上門立㦸後漢匃奴傳)
(注曰有衣/之㦸曰棨)補注(希曰裂土即武成分土之義謂裂地分/國也子虚賦蜺旌注羽毛染以五采綴)
(以縷為旌韓延壽傳棨注幢棨有/衣之㦸也其衣以赤黑繒為之)胡為飄泊岷漢間干
謁王侯頗歴詆(洙曰詆訐也息夫/躬歴詆漢朝公卿)况乃山高水有波秋
風蕭蕭露泥泥(洙曰謝詩凝露方泥泥/鄭曰泥奴禮切濃露也)虎之饑下巉嵒
蛟之横出清泚早歸來黄土汚衣眼易眯(歐曰眯莫禮/切物入眼中)
(莊子簸糠眯目師曰眯物入眼古/詩云昔為掌上珠今為眼中刺)補注(希曰陸機所謂/京洛多風塵素)
(衣化為緇之意又元規塵汚人/人一作塵士汚人眼中易眯)
　　寄韓諫議(大厯元/年作)
　　　(師曰地理志岳州巴陵郡在岳之陽故曰岳陽/有君山洞庭湖湘江韓注以諫議職直言陳天)
　　　(下事代宗不悦貶岳陽注適意遊君山棄/人間事將為長徃之計甫思之故有此作)補注
　　　(鶴曰詩云今我不樂思岳陽身欲奮飛病在床/當是大厯元年在蘷州作公是時抱病詩多言)
　　　(之梁權道以詩云美人娟/娟隔秋水謂是其年秋作)
今我不樂思岳陽(洙曰岳陽巴/陵也屬湖南)身欲奮飛病在床(洙曰/詩静)
(言思之不/能奮飛)美人娟娟隔秋水(洙曰詩人以美人比君子/故詩有彼美人兮西方之)
(人兮趙曰公時在夔而/韓在岳斯為隔秋水矣)補注(希曰楚辭亦多言美人云/滿堂兮美人之類是也列)
(女傳趙靈女鼔瑟而歌曰/美人熒熒兮類苕之英)濯足洞庭望八荒鴻飛冥冥
日月白(佘曰揚子鴻飛冥/冥弋人何慕焉)青楓葉赤天雨霜(洙曰選詩/曉霜楓葉)
(丹趙曰鮑昭詩窮秋九月/荷葉黄北風驅鴈天雨霜)玉京羣帝集北斗(洙曰玉京/帝居也五)
(方各有帝唯北極為至尊夣符曰右按晉天文志北極/五星北辰最尊者也北斗七星在太微北七政之樞機)
(隂陽之元本故運乎天中而臨制四方以建四時而均/五行人君之象號令之主趙曰羣帝如諸王三公之類)
(以言天上五方之帝三十三天之帝/雖稱帝而於大帝為卑故稱羣帝也)或騎麒麟翳鳯凰
(洙曰集仙傳天人降王妙想皆/乗麒麟鳯凰龍鶴大鳥是也)芙蓉旌旗煙霧樂(洙曰/楚詞)
(搴芙蓉/兮木末)影動倒景揺瀟湘(洙曰郊祀志登遐倒景注在/日月之上反照故其影倒也)
(趙曰言瀟湘言/韓在岳陽也)星宫之君醉瓊漿(洙曰楚詞瑶漿蜜勺/實羽觴華酌既陳有)
(瓊/漿)羽人稀少不在傍(趙曰楚詞仰/羽人於丹邱)似聞昨者赤松子恐
是漢代韓張良昔隨劉氏定長安帷幄未改神慘傷(洙/曰)
(張良其先韓人也高祖立蕭相國良乃稱曰家世相韓/今以三寸舌為帝者師封萬户位列侯此布衣之極於)
(良足矣願棄人間事欲從赤松子游耳師古曰赤松子/仙人號也神農時為雨師高祖曰運籌帷幄之中决勝)
(千里之外吾/不如子房)國家成敗吾豈敢色難腥腐餐楓香(洙曰/鮑明)
(逺詩何時與汝曹啄腐共吞腥趙曰神仙傳壺公留費/長房於羣虎之中長房不恐又内石室中頭上有大石)
(茅繩懸之諸蛇嚙繩欲斷長房不移公徃撫之曰可教/矣又命噉穢臭惡非常長房色難之公乃歎而謝遣之)
(曰子不得仙也/今以子為地主)周南留滯古莫惜(洙曰太史公/留滯周南)南極老
人應壽昌(洙曰春秋元命苞云老人/星治平則見見則主壽)美人胡為隔秋水
焉得置之貢玉堂(師曰欲得此美徳之人貢之玉/堂以輔天子不冝隱於此也)補注
(希曰谷永傳損椒房玉堂之盛寵師古曰玉堂嬖幸之/宫又揚雄傳上玉堂晉灼曰黄圖有大王堂小玉堂殿)
(此當是用揚雄傳中字雖然玉堂本出/黄庭經所謂玉堂絳宇盡𤣥宫是也)
　　課伐木(并序大厯/元年作)
　　　補注(鶴曰詩云客居課奴僕今以前篇客/居詩考之當是大厯元年夏夔州作)
　課𨽻人伯夷幸秀信行等入谷斬隂木(洙曰冬官輪/人為輪斬三)
　(材必以時注材在陽則以仲冬斬之/在隂則以仲夏斬之此並據山虞云)人日四根止維
　條伊枚(洙曰詩終南何/有有條有枚)正直挺然晨征暮返委積庭
　内我有藩籬是缺是補載伐篠簜(洙曰禹貢揚州篠/簜既敷注篠竹箭)
　(簜大竹鄭曰篠先了切竹/小者簜徒沆切大竹也)伊杖支持則旅次于小安
　山有虎知禁若恃爪牙之利必昬黑搪突(鄭曰搪徒郎/切突陀沒切)
　(觸/也)夔人屋壁列(洙曰一/作立)樹白萄鏝為墻(鄭曰鏝謨/官切杇也)實
　以竹示式遏為與虎近混淪乎無良賓客憂(洙曰一/作齒)
　害馬之徒(洙曰莊子黄帝於襄城下見牧馬童子而/問理天下童子曰為天下何異乎牧馬去)
　(其害/馬者)茍活為幸可嘿息已作詩付宗武誦
長夏無所為客居課奴僕清晨飯其腹持斧入白谷青
冥曾巔後(趙曰張平子南都賦言木有曰攢立叢駢青/冥芊眠謝靈運詩築觀基曽巔薖曰曽巔高)
(山/也)十里斬隂木(修可曰周禮山虞仲冬斬陽木仲夏斬/隂禾鄭𤣥注陽木生南山隂木生北山)
(蘇曰韓信廟記斬十里/隂木鑿五尋巨石也)人肩四根巳亭午下山麓尚聞
丁丁聲(洙曰天台賦羲和/亭午詩伐木丁丁)功課日各足蒼皮成委積素
節相照燭藉汝跨小籬當仗(洙曰一/作當材)若虛竹空荒咆熊
羆乳獸待人肉(蘇曰亷頗别傳曰乳虎饑怒而/待人肉豈有弃於齒牙之間也)不示知
禁情豈唯干戈哭城中賢府主(師曰嘆美/夔守也)處貴如白屋
(蘇曰戴憑富貴如歸閭里/曰每食列鼎常思黄粱)蕭蕭理體淨(洙曰治道/貴清淨)蜂蠆
不敢毒(蘇曰葛稚川與兒出戯誤捉蜂蠆/不敢毒螫其父嘉之鄉里皆推重)補注(鶴曰賢/府主當)
(是栢都督公嘗為栢都督作謝上表正是初到䕫時表/云先之以簡易開之以業產均之以賦歛終之以敦勸)
(嚴禁將士之暴/正理淨之意也)虎穴連里閭隄防舊風俗泊舟滄江岸
久客慎所觸舍西崖嶠壯雷雨蔚含蓄墻宇資屢修衰
年怯幽獨爾曹輕執熱(蘇曰杜周兵馬輕執熱而/深入已成虜功不可旌賞)為我
忍煩促秋光近青岑季月當泛菊報之以微寒共給酒
一斛(蘇曰徐邈酒一壺餅三事師曰甫泛舟自蜀來泊/止於此要當戒慎無觸此禍又况舍西山嶠雄壯)
(含蓄猛獸極多墻壁貴乎修葺是以課𨽻斬木取竹以/為扞禦之備爾輩指信行等冐熱取竹木宜有以勞之)
(泛菊伊邇給酒一斛以/報其勞仍以慰餘寒爾)
　　園人送𤓰(趙曰此太平遣官送園中𤓰也師曰/時柏公守夔遣人送𤓰  大厯元年)
　　　補注(鶴曰詩云栢公鎮夔國正是公為栢/都督作謝上表者大厯元年夏作)
江間雖炎瘴𤓰熟亦不早栢公鎮夔國滯務兹一掃(鄭/曰)
(栢中/丞也)補注(鶴曰以公為夔府栢都督謝上表云察臣劒/南區區恐失臣節當是柏貞節如柏茂林則)
(大歴元年二月方為卭南防禦使八月又為邛南/節度使不應在夔也滯務兹一掃言新政之敏也)食新
先戰士(洙曰成十年傳桑田巫言晉侯/不食新矣逸曰食新嘗新也)共少及溪老(師/道)
(曰共少分甘也/溪老甫自稱)傾筐蒲鴿青(鴿葛合切師曰青𤓰色如/蒲鴿蒲鴿狸首皆𤓰名也)
滿眼顔色好竹竿接嵌竇(鄭曰嵌丘銜切嵌岩山/險也師曰嵌竇岩泉也)引注
來鳥道(師曰鳥道乃飛/鳥之道高貌)沉浮亂水玊(洙曰魏文帝浮甘/𤓰於清泉赤松子)
(服水玉沈曰亂/水玉水精也)補注(希曰山海經云堂庭之山多水玉/注水精也本草以玻璃為水玉陳)
(藏噐云是千/嵗氷化為之)愛惜如芝草落刃嚼氷霜開懐慰枯槁許
以秋蔕除(洙曰謝𤣥暉詩/殘翩似秋蔕)仍㸔小童抱(洙曰一/作飽)東陵跡
蕪絶楚漢休征討(洙曰東陵邵平/種𤓰之地也)園人非故侯種此何
草草(趙曰此兩押草字豈東坡所云兩耳義/不同故得重用邪師曰草草辛苦貌)
　　信行遠修水筒(洙曰引水筒也師曰信行/乃童行也  大厯元年作)
　　　補注(鶴曰課伐木序證之當是大厯元年在䕫/作信行即前所謂𨽻人伯夷幸秀信行師)
　　　(曰信行乃童行然既與幸秀同謂之𨽻人兹云/清浄僕夫内恐非童行姓譜自有姓信者無乃)
　　　(以不茹葷及清/淨為童行耳)
汝性不茹葷清淨僕夫内秉心識本(洙曰一/云根)源於事少
滯礙雲端水筒坼林表山石碎(洙曰鮑明遠詩雲端/楚山見林表呉岫微)觸
熱藉子修通流與㕑㑹徃來四十里荒險崖谷大日曛
驚未飡(洙曰曛/黑也)貌赤愧相對浮𤓰供老病裂餅嘗所愛
(洙曰何曽傳蒸餅上不坼作十字不食之趙曰公食餅/則裂而與之乃常所私愛信行者也故繼以於斯答恭)
(謹/)於斯答恭謹足以殊殿最(洙曰文賦考殿最於錙銖/注下功曰殿上功曰最)
詎要方士符何假將軍盖(趙曰意是貳師將軍抜刀刺/山而飛泉出事但無盖字耳)
行諸直如筆用意﨑嶇外(定功曰直如筆言其有用而/不邪曲也故後魏古弼太武)
(嘉其直而有用賜名曰筆以其頭尖又/名尖頭奴時人呼之為筆公後改曰弼)
　　槐葉冷淘(大厯二/年作)
　　　補注(鶴曰詩云新麫來近市則公是時不居城/郭當是遷居瀼西時作大厯二年故詩又)
　　　(云願隨金騕褭走置錦屠蘇路遠思恐泥興深/終不渝獻芹則小小薦藻明區區意公作冷淘)
　　　(以餉人併/賦此侑之)
青青高槐葉采掇付中㕑(洙曰曹子建/豐膳出中㕑)新麫來近市汁
滓宛相俱(洙曰以槐葉溲麫為/冷淘取其碧鮮可愛)入鼎資過熟加飡愁欲
無碧鮮俱照筯香飯兼苞蘆(蘇曰蜀人呼/魚鮓為苞蘆)經齒冷於雪
勸人投比珠願隨金騕褭(洙曰金騕褭馬也趙曰騕褭/神馬名盧照隣詩漢朝金騕)
(褭/)補注(希曰漢武帝紀更黄金為麟趾褭蹏應劭曰古/有駿馬名騕褭赤喙黑身一日行萬五千里也)
走置錦屠蘇(洙曰蜀人元日入香藥漬酒而飲謂之屠/蘇修可曰屠蘇屋名或作屠蘇玊篇云屠)
(蘇庵也通俗文屋平曰屠蘇廣韻曰屠蘇草庵又屠蘇/酒元日飲之可除瘟氣則屠蘇有二義是詩走置錦屠)
(蘇乃屋也非酒古樂府劉孝威結客/少年場行挿腰銅匕首障月錦屠蘇)路遠思恐泥(乃計/切洙)
(曰語致/遠恐泥)興深終不渝獻芹則小小(洙曰野人有美/芹而獻於君者)薦藻
明區區(洙曰左傳蘋蘩蕰藻之菜/可薦於鬼神可羞於王公)補注(希曰楚元王傳/豈為區區之禮)
(哉師古曰區區謂小/也説文云芹楚葵也)萬里露寒殿(洙曰上林賦過鳷鵲/望露寒露寒漢殿名)
開冰清玉壺(洙曰鮑昭詩/清如玉壺冰)君王納凉晩此味亦時須
　　行官張望補稻畦水歸(大厯二/年作)
　　　補注(鶴曰詩云東屯大江北百頃平若桉六月/青稻多千畦碧泉亂當是大厯二年公未)
　　　(遷東屯時作是年秋/公始自瀼西遷居也)
東屯大江北(洙曰一云枕大江鄭/曰屯徒渾切聚也)百頃平若桉(饒曰六/尺為歩)
(歩百為畆/畆百為頃)六月青稻多千畦碧泉亂挿秧適云已引溜
加漑灌更僕徃方塘(洙曰更僕以番次更代使/之也劉公幹方塘含白水)决渠當
斷岸(洙曰西都賦决渠降雨趙曰/鮑明遠蕪城賦崪若斷岸)公私各地著(洙曰食/貨志理)
(民之道地著為本師古/六謂安土也著陟畧切)補注(希曰張騫傳亦云土著謂/有城郭常居不隨畜牧移)
(徙/也)浸潤無天旱主守問家臣(洙曰陸韓云/庶子及家臣)分明見溪畔
竿竿烱翠羽剡剡生銀漢(趙曰曹植洛神賦云或拾翠/羽廣雅云天河謂之天漢亦)
(曰銀漢也師曰剡/剡竹末削殺貌)補注(希曰竿竿善本作芊芊/翠羽盖喻禾之青秀)鷗鳥鏡
裏來關山雪邊㸔秋菰成黑米(洙曰菰米彫胡也趙曰/鏡裏雪邊皆言畦水之)
(明潔/也)精鑿(洙曰一/作榖)傳白粲(夣符曰按鄭氏釋詩俾䟽斯/稗云米之率糲十粺九鑿八)
(侍御十趙曰精鑿出左傳粢食不鑿音作鑿謂/治米使白晁曰傳合也以菰米合白粲炊飯)玊粒足
晨炊紅鮮任霞散(趙曰蘇秦所謂/米貴如玉也)終然添旅食作苦期
壯觀(洙曰史韓信傳晨炊蓐食楊惲田/家作苦趙曰魏文帝云旅食南館)遺穗及衆多我
倉戒滋蔓(趙曰詩云遺秉滯穗伊寡婦之/利師曰利於人而嗇於已之意)
　　催宗文樹鷄栅(大厯元/年作)
　　　補注(鶴曰公以大厯元年暮春自雲安遷居䕫/州而此詩云吾衰怯行邁旅次展崩廹又)
　　　(云喧呼山腰宅課奴殺青竹當是大厯元年作/山腰宅盖客居也客居詩云客居所居堂前江)
　　　(後山/根)
吾衰怯行邁(耒曰遠/行曰邁)旅次展崩廹(趙曰易旅卦有旅即/次任彦昇辭啟曰不)
(任崩廹/之情)愈風傳烏鷄(洙曰本草以/烏雌雞治風)秋卵方漫喫(趙曰春/卵可以)
(抱育而秋卵/充食而已)自春生成者隨母向百翮驅趂制不禁喧
呼山腰宅課奴殺青竹(洙曰楚人以火炙竹去其/汗謂之殺青欲其耐久也)終日
憎赤幘(洙曰赤幘雞之有冠趙曰小説載空窑有怪或/居之中夜有赤幘而來問其怪類答曰老雄雞)
(也/)踏藉盤案翻塞蹊使之隔墻東有隙地可以樹髙栅
避熱時來歸問兒所為跡織籠曹其内令入不得擲稀
間可突過觜爪還汚席我寛螻蟻遭彼免狐貉厄應宜
各長㓜自此均勍敵籠栅念有修近身見(洙曰一/作知)損益
(洙曰言非特制雞而已於/近身之事亦可知損益也)明明領處分一一當剖析不
昧風雨晨(洙曰晦明風雨/不亂其鳴也)亂離減憂慼(洙曰雞鳴之詩/序詩者以為亂)
(世則思君子子美之/减憂慼其可見矣)其流則凡鳥其氣心匪石(洙曰以/不改其)
(度/也)倚頼窮嵗晏補注(希曰剖一本作割/嵗晏一本作晚歲)撥煩去(洙曰一/作及)
冰釋(趙曰莊子渙/若冰將釋)未似尸鄉翁拘留盖阡陌(洙曰祝雞/翁居尸鄉)
(山下養雞百餘輩有名字呼名則/種别而至販雞及賣子見列子傳)
　　園官送菜(并序大厯/元年作)
　園官送菜把本數日闕矧苦苣馬齒掩乎嘉蔬傷小
　人妬害君子莧不足道也比而作詩(趙曰三曰/比之義)補注
　　　(鶴曰因園官送苦苣馬齒而傷小人之害君子/公盖傷時亦以自傷也題曰園官皆指䕫州公)
　　　(園而言故首云常荷地主恩地/主謂太守也當在大厯元年作)
清晨䝉菜把常荷地主恩(趙曰國語越王以㑹稽三百/為范蠡地曰後世有敢侵蠡)
(之地者皇天后土/四鄉地主正之)守者愆實數略有其名存苦苣刺如
針馬齒葉亦䌓青青嘉蔬色埋沒在中園(洙曰此序所/以言小人害)
(君子也趙曰公言所送止苦苣馬齒莧爾而所謂嘉蔬/者未嘗摘以相遺也張載登成都白菟樓云原隰植嘉)
(蔬師曰嘉蔬比君子苦苣馬齒比小/人言小人掩君子君子不得其所)園吏未足怪世事
固堪論嗚呼戰伐久荆棘暗長原(師曰老子曰大軍之/後必有凶年荆棘生)
(焉/)乃知苦苣輩傾奪蕙草根(洙曰蕙草/薰草也)小人塞道路為
態何喧喧又如馬齒盛氣擁葵荏昏(洙曰葵荏嘉蔬也/趙曰苦苣馬齒如)
(小人可知葵荏正以言嘉蔬蕙草雖不可為蔬而要之/君子之比師曰蕙草香有君子之象蕙草見奪於苦苣)
(以比君子為小人所勝也小人得志則作態驕淫矜夸/靡所不至故云為態何喧喧葵荏嘉蔬又為馬齒昏塞)
(足見小人勢盛/君子道消也)補注(希曰葵如戎葵兔葵楚葵蔠葵荏/如荏菽桂荏皆嘉種見爾雅也)
㸃染不易虞(師曰喻君子/為小人所汚)絲麻雜羅紈一經器(洙曰一/作氣)
物内永挂麤刺㾗(趙曰以苦苣馬齒一經器物所盛則/更久遠挂麄刺之㾗然則君子固宜)
(慎所染矣師曰喻國家為小/人所敗國者天下之大器也)志士採紫芝放歌避戎軒
(洙曰古有紫芝歌神仙所作趙曰皇甫謐高士傳秦世/坑黜儒術四皓作歌曰莫莫高山深谷逶迤曄曄紫芝)
(可以/療饑)畦丁負籠至感動百慮端
　　上後園山脚(大厯二/年作)
　　　補注(鶴曰詩云自我登隴首十年經碧岑又云/朱夏熱所嬰清旦歩北林當是大厯二年)
　　　(夏作按公以乾元二年已亥入隴右大厯二年/戊申為十年然二年正月已出峽今首云朱夏)
　　　(則是二年夏無疑詩又云故園暗戎馬謂同華/節度使周智光反其年正月郭子儀討之而去)
　　　(年正月吐蕃/亦䧟原州也)
朱夏熱所嬰清旦歩北林小園背高岡挽葛上崎崟(天/覺)
(曰崎崟/山也)曠望延駐目飄颻散踈襟潛鱗恨水壯(洙曰水/壯則非)
(潛鱗之/所居也)去翼依雲深(洙曰盖避難地不可不深遠也趙/曰以譬隱淪之士須幽曠深遠而)
(後/可)勿謂地無疆(洙曰坤厚載/物徳合無疆)劣於山有隂(洙曰山北曰/隂時喪亂九)
(州分裂孰若山隂/之可以避亂也)石榞遍天下(田曰唐頴曰榞音原木/名皮可食或云善本止)
(是石原盖平地曰原鄭曰榞實如甘蕉而皮可食沈曰/石榞其子如芎藭其皮可以禦饑時天下荒亂小民轉)
(溝壑水陸並載/石榞以充飢)水陸兼浮沈(自/)我登隴首十年經碧岑劒
門來巫峽薄倚浩至今(洙曰自鳯翔赴同谷由同谷/入蜀沿流下峽皆山水鄉也)故
園暗戎馬骨肉失追㝷時危無消息老去多歸心志士
惜白日(趙曰古詩志/士惜白日)久客藉黄金(洙曰古詩徒有萬/里志欲行囊無金)敢
為蘇門嘯庶作梁父吟(洙曰阮籍嘗登蘇門山有真人/在焉籍對之長嘯及歸至半嶺)
(間聞劃然有聲若數部鼔吹乃前人嘯也諸葛亮好為/梁父吟師曰甫不敢以真人自居但效諸葛躬耕嘯詠)
(而已此/謙辭也)
　　驅豎子摘蒼耳(趙曰蒼耳今所謂羊貟菜也在/詩則謂之巻耳  大厯二年作)
　　　補注(鶴曰豎子即獠奴阿段公以大厯二年遷/居赤甲瀼西皆在奉節縣北三十里此詩)
　　　(云江上秋已半林中瘴猶劇又云侵星驅之去/爛漫任遠適則非在城郭中語當是大厯二年)
　　　(秋/作)
江上秋已分林中瘴猶劇畦丁告勞苦(洙曰畦丁種田/者猶今之佃民)
無以供朝夕蓬莠猶不焦野蔬暗泉石巻耳况療風(洙/曰)
(見本/草)補注(希曰苓耳也形似䑕耳叢生如盤陸璣疏云/可煮為茹四月生子如婦人耳璫豳人謂爵)
(耳/是)童兒且時摘(洙曰一云童/僕先時摘)侵星驅之去爛漫任遠適
放筐亭午際洗剥相䝉羃(趙曰洗其/土剝其毛)登床半生熟(趙曰/登食)
(床也或作生/菜或作熟食)下筯還小益(趙曰小益/謂療風也)加㸃𤓰薤間依稀
橘奴跡(洙曰李衡以橘為木/奴故江湘有橘奴號)亂世誅求急黎民糠籺窄
(夣符曰按前漢陳平傳或謂平何食而肥若是其嫂疾/平不親家生產曰亦食糠覈耳晉灼曰覈一音紇京師)
(人謂麄屑/為紇頭)飽食復何心荒哉膏梁客(夣符曰按唐柳芳/氏族論曰三世有)
(三公者曰膏梁有/令僕者曰華腴)富家厨肉臭戰地骸骨白(洙曰言天/下荒亂饑)
(饉薦仍而在位/者無救恤之意)寄語惡少年黄金且休擲(洙曰燕太子/者得荆軻與)
(之臨池軻以瓦扺鼃太子命捧金以進軻用抵之又進/軻曰非為太子愛金乃臂痛爾趙曰梁元帝古意詩中)
(有惡少年技/能專自得)
　　昔遊(大厯元/年冬作)
　　　補注(鶴曰詩云景晏楚山深當是在夔州作故/公到雲安有南楚詩蓋夔在春秋為魚國)
　　　(後乃屬楚大/厯元年冬作)
昔者與高李(高適/李白)晚登單父臺(洙曰宓子賤嘗為單父/宰鮑曰按唐志單父屬)
(宋/州)補注(鶴曰單父古邑隋於縣置戴州貞觀十七年乃/廢縣屬宋州本朝為單州治單父與高李同於)
(時在開元/二十五年)寒蕪際碣石萬里風雲來(琪曰言其地廣遠/也師曰甫昔與高)
(適李白同登是臺眺望山東之地沃野萬里遂叙其地/豐富如此自禄山反於山東風俗彫弊傷今不如昔也)
補注(希曰書太行恒山至於碣石注二山連延東北曰/碣石唐志河北道其名山曰碣石與高李登單父)
(臺時雖嚴冬宜見寒蕪之遠而不應遠見河北按齊地/記渤海東有碣石謂之渤碣河北亦魏渤海地齊地渤)
(碣者在渤/海之東爾)桑柘葉如雨飛藿共徘徊(師曰桑柘所養蠶/葉潤澤如雨藿乃)
(葵藿人食嘉蔬以藿為賤藿生子隨/風飛徘徊盖言蔬菜厭飫有餘故也)清霜大澤凍禽獸
有餘哀是時倉廪實洞逹寰區(洙曰一/作宇)開(洙曰此言開/元之際也時)
(天下富庶民俗殷阜山澤河/隍之賦府庫充積不可勝計)猛士思滅胡(洙曰時任蕃/將務邉功)
將帥望三台(洙曰時邉帥有帶平章事者安/禄山以求宰相不得而遂反)君王無所
惜駕馭英雄才幽燕盛用武(洙曰時禄山撃/契丹無寧嵗)供給亦勞
哉呉門轉粟帛泛海陵蓬萊(洙曰時韋堅於望春樓下/鑿溝以通漕大置南海珍)
(貨舟尾相銜數十里/不絶因作樓觀之)補注(鶴曰呉門即蘇州唐運江淮/租賦以給幽燕之師故泛東)
(海以逹之蓬萊蓬萊在/東海中故云泛蓬萊)肉食三十萬獵射起黄埃(夣符/曰按)
(春秋左傳曰肉食者鄙未能遠謀蘇曰正言虛養肉食/之士三十餘萬一朝社稷災變無一夫委身為朝廷者)
隔河憶長眺青歳已摧頽(洙曰肅宗渡/河入靈武也)不及少年日無
復故人盃賦詩獨流涕亂世想賢才有能(洙曰一/作君能)市駿
骨莫恨少龍媒(洙曰古有市駿馬骨而得駿馬者/以喻尊士之似賢則必得真賢)商山
議得失(洙曰四皓也議得/失謂安漢太子也)蜀主脱嫌猜(洙曰蜀主劉備/也為曹操嫌猜)
吕尚封國邑(洙曰封於/營丘號齊)傅説已鹽梅(洙曰作相也師曰/以比能用賢也傷)
(今不/然)景晏楚山深水鶴去低回(師曰陶潛歸去來辭云/鳥倦飛而知還亦此意)
(也/)龎公任本性携子卧蒼苔(洙曰龎徳公也與妻子隱/於鹿門山孟子曰窮則獨)
(善其身逹則兼善天下上之數公皆能乗時以有為/者也甫自悲不得其時則莫若效龎公之潔已爾)
　補注杜詩巻十一
欽定四庫全書
　補注杜詩巻十二　　　　宋　黄希　原本
　　　　　　　　　　　　　　黄鶴　補注
　　徃在(大厯元/年作)
　　　補注(鶴曰永泰元年正月下制有云勞還罪巳/之念故此詩云一朝自罪已萬里車書通)
　　　(盖𫐠當時之事也/當是大厯元年作)
徃在西京時胡來滿彤宫(魯曰胡/禄山也)中宵焚九廟(趙曰彤/宫天子)
(之宫也天子七廟而王莽増為九廟以其盛者言之/也此篇首述明皇天寶十五載安禄山䧟長安也)雲
漢為之紅解瓦飛十里繐帷紛曽空(洙曰繐帷廟/中素帷也)疚心
惜木主一一灰悲風(洙曰㡱心心如有疾也木主神主/也史記武王伐紂載木主而行)
補注(希曰漢光武紀註神主以木為之又後志註毁廟/之主藏廟外户之外四牖之中有石函曰宗祏舊)
(史九廟神主為賊所焚至徳二載/十一月新成九廟神主上親告享)合昏排鐵騎補注(希/曰)
(魏志注曹公列鐵/騎五千為十里陣)清旭散錦􁖨(洙曰一云幪鄭曰􁖨亡/東切驢子也修可曰古)
(樂府紫騮馬曲金鞍/覆錦􁖨錦􁖨鞍帕也)賊臣表逆節相賀以成功是時妃
嬪戮連為糞土叢(洙曰王昭君辭昔為/匣中玉今為糞土英)當宁䧟玊座(趙/曰)
(天子當宁而立謝𤣥暉銅雀臺詩玊座猶寂寞玉/座帝座也時禄山及吐蕃両䧟京邑天子出奔也)白間
剥畫蟲(定功曰何平叔景福殿賦皎皎白間離離列錢/張詵注曰白間牕也以白塗之畫以錢文猶言)
(綺疏青瑣之類師曰白間/黼扆也畫蟲畫雉以飾之)不知二聖處(洙曰𤣥/宗肅宗)私泣百
歳翁車駕既云還楹角歘穹崇(洙曰代宗自陜還先修/九廟楹角廟楹也魯丹)
(楹刻桷趙曰此述肅宗至徳二載/復京師也師曰歘忽也穹崇高貌)故老復涕泗祠官樹
椅桐(師曰守祠之官種/此木將以興禮樂)宏壯不如初已見帝力雄(洙曰/時屢)
(臻喪亂國力凋弊雖未及未/焚之前而已見帝力之雄矣)前春禮郊廟祀事親聖躬
(趙曰此述乾元元年朝享/于太廟有事于南郊也)微軀沗近臣(黄曰甫為拾遺/諫官得以親近)
(天子故/曰近臣)景從陪羣公(洙曰廣徳元年春享廟及郊夣符/曰文選東都賦云天官景從祲威)
(盛/容)補注(鶴曰按舊史乾元元年夏四月辛亥九廟成備/法駕迎神主入新廟甲寅上親享九廟遂有事)
(于圓丘新史同而今云前春殆與史異是年四月癸卯/朔甲寅是為十二日不應言春疑有誤王洙云廣徳二)
(年春享廟及郊而是年公/在閬中無容更預陪祀)登堦捧玊册(洙曰玊册/册文也)峩冕
聆(洙曰一/作耿)金鐘(趙曰聆舊本作耿非也聆盖言聆金奏/也峩冕聆金鐘則奉祠者具法服也)
侍祠恧先露掖垣邇濯龍(洙曰侍祠之官恧暴露猶假/濯龍門即宗廟未至全備爾)
(夣符曰後漢桓帝祠老子於濯龍宫趙曰得預其事者/為榮其有合預侍祠而不幸先露所以慙恧矣史有先)
(朝露以言臣之不幸也紫垣者紫掖之垣也濯龍池名/也薛綜注載洛陽圖經曰濯龍池名故歌曰濯龍望如)
(海河橋/渡似雷)天子惟孝孫五雲起九重(洙曰韓愈賀慶雲表/按沈約宋書云慶雲)
(五色者太平之應孝經援神契/曰王者徳至山陵則慶雲出)補注(鶴曰天子指代宗/自此下言宫廟遭)
(禄山吐蕃擾踐故曰爼/豆腐膻肉罘罳行角弓)鏡奩換粉黛翠羽猶葱朧(趙曰/鏡奩)
(乃供后廟神御之物也翠羽乃飾神/御之物也出曹子建詩或拾翠羽)前者厭羯胡(洙曰/明皇)
(時禄山/䧟長安)後來遭犬戎(洙曰代宗時/吐蕃䧟長安)爼豆腐(洙曰一/云臠)羶肉
罘罳行角弓(蒼舒曰漢文帝紀七年夏六月未央宫東/闕罘罳災崔豹古今注云罘罳屏也罘者)
(復也罳者思也臣朝君至屏外復思所奏之事於其下/顔師古注罘罳謂連闕曲閣也以覆重刻垣墉之處其)
(形罘罳然一曰屏也又禮記云疏屏天子之廟飾也鄭/注云屏謂之樹今浮思也唐蘇鶚演義稱罘罳織絲為)
(之輕踈浮虚象羅網交文之狀盖宫殿簷戸之間也段/成式酉陽雜爼稱上林間多呼殿榱桷䕶雀網為罘罳)
(余謂二説皆通以罘罳為網則結繩為之施於宫殿簷/楹之間如蘇鶚之説是也以罘罳為屏則刻木為之施)
(於城隅門闕之上如成式之言是/也然就二説之中段氏之説為長)補注(希曰韓安國傳/注師古曰以木)
(曰弧以/角曰弓)安得自西極申命空山東盡驅詣闕下士庶塞
關中主將曉順逆元元歸始終(趙曰言令始終歸/順為王之臣也)一朝
自罪已(趙曰禹湯罪巳/其興也勃焉)萬里車書通(余曰記中庸天下/書同文車同軌後)
(漢光武車/書共遵)鋒鏑供鋤犂征伐聼所從(趙曰供鋤犂則以/兵器為農器也征)
(伐而聼其所從或/為農或為民也)冗官各復業(蘇曰黄忠放冗官瑣材/盡歸農業免虚耗府庫)
補注(希曰申屠嘉傳冗官居其中師/古曰冗謂散輩也如今之散官)土著還力農(趙曰/當用)
(兵擾攘之際有冗濫為官者各令復業土著/户口前日失耕種者今還力穡以為農也)君臣節儉
足朝野歡呼(洙曰一/作娯)同(洙曰張景陽詩/朝野多歡娯)中興似國初繼
體如太宗端拱納諫諍(蘇曰趙襄子清穆端拱/開納諫諍訐直之臣)和風日
冲融赤墀櫻桃枝補注(希曰梅福傳渉赤墀之上應/劭曰以丹淹泥塗殿上也)隱
映銀絲籠千春薦陵寢永永垂無窮(洙曰言薦櫻桃奉/宗廟無所窮極也)
(定功曰月令仲夏之月羞以含桃先薦寢廟注櫻桃也/漢惠帝出離宫叔孫通曰古者春秋嘗菓方今櫻桃可)
(獻願陛下出因/取櫻桃獻宗廟)京都不再火涇渭開愁容歸號故松栢
老去若飄蓬(歐曰使京都奠枕涇渭之民頓豁愁容得/以歸號墳墓惟甫衰老若飄蓬然不獲還)
(故鄉故/自傷也)
　　雷(大厯元/年作)
　　　補注(鶴曰舊史永泰二年春旱至六月庚子始/雨是年改大厯元年自雲安遷居夔州兹)
　　　(云南方瘴癘地又云峽中喧撃鼓當是大厯元/年夔州作永泰元年春旱至四月乃雨而公是)
　　　(年秋方寓雲安此當/是大厯元年作無疑)
大旱山岳焦(修可曰莊子大旱/金石流土山焦)密雲復無雨(洙曰小畜/卦密雲不)
(雨/)南方瘴癘地罹此農事苦封内必舞雩峽中喧撃鼓
(洙曰周禮司巫若國大旱則率巫而舞雩神農求雨書/曰祈而不雨則曝巫曝巫不雨則積薪撃鼓而焚神仙)
真龍竟寂寞土梗空俯僂(洙曰土梗土龍也葉/公好龍而真龍入室)吁嗟公
私病税歛缺不補(蘇曰何儔曰今兵革不止税賦/尚缺科歛非一家貧無物補助)故老
仰面啼瘡痍向誰數(趙曰季布傳/瘡痍未瘳)暴尫或前聞鞭巫非
稽古(修可曰禮記穆公召縣子而問焉曰天久不雨吾/欲暴尫而奚若曰天則不雨而暴人疾子虐母乃)
(不可歟或以為尫非巫也瘠病之人其靣上向俗謂/天哀其病恐雨入其鼻故為之旱故僖公欲焚之)請
先偃甲兵(蘇曰武王問太公請先偃甲兵乃/創天下長久之基也武王喜之)處分聼人
主萬邦但各業一物休盡取水旱其數然堯湯免親覩
(洙曰堯九年之水湯/七年之旱其數然也)上天鑠金石(蘇曰武帝時夏旱張/惠歎曰歊陽如是金)
(石銷鑠何况苖稼耶請陛下修政/以告上天武帝遂减膳果獲甘澍)羣盗亂豺虎(洙曰招/魂曰十)
(日並出流金鑠石七/哀詩盗賊如豺虎)二者存一端愆陽不猶愈(趙曰以/盗賊與)
(旱為二也就二者之中言雖/愆陽而旱不猶勝於盗賊乎)補注(希曰永泰大厯年崔/旰首亂兩川為之騷)
(動又連遭旱然旱猶愈於/盗賊謂盗賊之禍尤慘也)昨宵殷其雷(殷於/隱切)風過齊萬
弩復吹霾翳散虛覺神靈聚氣暍腸胃融汗濕衣裳汚
(洙曰一/作腐)吾衰尤拙計失望築場圃(洙曰九月築場圃注/春夏為圃秋冬為場)
　　火(大厯元/年作)
　　　(洙曰楚俗大旱則焚/山撃鼓有合神農書)補注(鶴曰詩首云楚山經/月火大旱則斯舉當)
　　　(是大厯元年/在夔州作)
楚山經月火大旱則斯舉(趙曰此燒山/以求雨之詩)舊俗燒蛟龍驚
惶致雷雨爆嵌魑魅泣(爆皮/教反)崩凍嵐隂昈(鄭曰昈侯古/切日光也又)
(文彩趙曰言氷雪下墮其/文彩明昈於嵐隂之間)羅落沸百泓(鄭曰烏宏/切水深也)根源
皆萬古青林一灰燼雲氣無處所(趙曰言青林既灰燼/矣雲氣無所止泊也)
(出宋玉高唐賦風/止雨霽雲無處所)入夜珠赫然新秋照牛女補注(鶴曰/永泰)
(二年關中大旱自三月不雨至於六月今夔州以旱而/舉火燒山詩乃云入夜珠赫然新秋照牛女殆是山南)
(七月猶/未雨也)風吹巨熖作河棹騰煙柱勢欲焚崑崙光彌焮
洲渚(鄭曰焮香靳切炙也/趙曰左傳火所焮燎)腥至焦長蛇聲吼(洙曰一/云吼争)纒
猛虎神物已高飛(趙曰指言/神龍也)不見石與土爾寧要謗讟
(徒谷/切)慿此近熒侮薄關長吏憂甚昩至精主遠遷誰撲
滅(洙曰書若火之燎于原/不可嚮邇其猶可撲滅)將恐及環琽流汗卧江亭更
深氣如縷
　　七月三日亭午巳後較熱退晩加小凉穩睡有詩
　　因論壯年樂事戯呈元二十一曹長(大厯元/年作)
　　　補注(鶴曰按史永㤗二年三月不雨至六月方/雨而今詩云閉目踰十旬大江不止渴退)
　　　(藏恨雨師徤歩聞旱魃當是其年作是年改大/厯元年公初至䕫州故詩又云衰年旅炎方)
今兹商用事(蘇曰應瑀秋日燕山隂序/云商飈用事金帝持衡)餘熱亦已末(覺/範)
(曰末/無也)衰年旅炎方(洙曰炎方南方趙曰公時/在䕫為楚地故云旅炎方)生意從此
活亭午减汗流(修可曰梁元帝纂/要云在午曰亭午)北鄰耐人聒晩來爽
烏匼(蒭曰烏匼不舒貌/風爽人烏匼之懐)筋力蘇摧折(夣符曰右按子美/曰馬頭金匼匝所)
(謂烏匼即/烏巾也)閉目踰十旬大江不止渴退藏恨雨師徤歩
聞旱魃(洙曰雨師行雨神也神異經曰南方有人長二/三尺走行如風名曰旱魃所見之國大旱也)
補注(希曰河東賦呵雨師於西東又/大人賦召屛翳誅風伯刑雨師)園蔬抱金玊無以
供採掇(趙曰言其貴而/難得如金玊也)密雲雖聚散徂暑終衰歇前聖
眘焚巫(眘古慎字洙曰魯僖公/欲焚巫而臧文仲止之)武王親救暍(洙曰武王/見暍人王)
(自左擁而右/扇之見世說)隂陽相主客時序逓回斡(洙曰隂陽相推/而用事則四時)
(斡流而/為寒暑)灑落唯清秋昏霾一空闊蕭蕭紫塞雁南向欲
行列(趙曰言清秋則昏霾一掃空矣塞雁是/時有南向之行列不必以熱為念也)歘思紅顔
日霜露凍堦闥胡馬挾彫弓鳴弦不虛發(洙曰弦不虚/發中必决眥)
(趙曰此思少年乗寒射/獵之事而感歎年老也)長鈚逐狡兎突羽當滿月(趙曰/鈚音)
(批韻書云箭也突羽又言所用箭其羽奔突而疾故/曰突羽當滿月言挽弓如滿月當其挽滿之間也)補
注(鶴曰子虚賦左烏號之彫弓又滿白羽文頴曰引弓/盡箭鏑兹云滿月亦言引之使滿如月薛注既非師)
(注亦失月下豈發矢之時/突如突騎之突謂衝突也)惆悵白頭吟(洙曰古樂府有/此吟疾人相知)
(以新間舊不能至白首也趙曰葢本卓文君以相如置/妾之故以其不能至於白首而為此吟故公借用耳詠)
(曰此句傷/衰老也)蕭條游俠窟(定功曰郭景純遊仙詩京華游/俠窟舊注引前漢游俠傳即非)
(窟字出/處矣)臨軒望山閣縹緲安可越高人鍊丹砂(天覺曰/高人指)
(元曹/長也)未念將朽骨少壯跡頗踈(洙曰踈/縱誕也)歡樂曽倐忽杖
藜風塵際老醜難翦拂(蘇曰北史盧思道翦拂吹嘘長/其光賈趙曰劉孝標絶交論言)
(翦拂使/其長鳴)吾子得神仙本是池中物(洙曰周瑜蛟龍得雲/雨非復池中物也)
賤夫美一睡煩促嬰詞筆(洙曰張華煩促每有餘趙曰/言我非若子之得神仙俱美)
(一睡/而已)
　　牽牛織女(大厯元/年作)
　　　補注(鶴曰荆楚歳時記七月乞巧䕫楚地無忘/舊俗此詩當是公至夔之初年因所見而)
　　　(賦之梁權道亦編在大厯元年然詩云世人亦/為爾祈請走兒童稱家隨豐儉白屋逹公宫則)
　　　(不獨楚/俗然也)
牽牛出河西織女處其東(蘇曰焦林天斗記云天河之/西有星煌煌與參俱出謂之)
(牽牛天河之東有星微/微在氐之下謂之織女)萬古永相望(鄭曰望/武方切)七夕誰見
同神光意(洙曰一/作竟)難候此事終䝉朧颯然精靈合(蘇曰/東海)
(記神龍交即風濤颯然/精靈符合水為之渾)何必秋遂通(洙曰周處風土記/七月七日其夜洒)
(掃於庭露施几筵設酒脯時果散香粉於河鼔織女言/此二星神當㑹少年感懐私願見天漢中有奕奕正白)
(氣有光曜五色以此為/徵見者便拜而乞願)亭亭新粧立龍駕具曽空(修可/曰南)
(齊謝朓七夕賦云回龍駕/之容裔言織女之渡河也)補注(希曰天有九重故曰曽/空謝靈運詩躡足循廣)
(除瞬目矖/曽穹是也)世人亦為爾祈請走兒童稱家隨豐儉補注
(希曰禮記檀弓/稱家之有無)白屋逹公宫(趙曰白屋貧人之屋如周/公下白屋之士公宫公侯)
(之家也出左傳有守於公宫鄭曰/白屋草舍也以白茅茨覆故云)膳夫翊堂殿鳴玊凄
房櫳(盧紅/切)曝衣遍天下(洙曰竹林七賢傳舊俗以七月/七日曝衣時南阮富所曝皆錦)
(繡北阮貧乃立長竿標大布犢鼻/於庭中曰未能免俗北阮阮咸也)曳月揚微風蛛絲小
人態曲綴(洙曰一/作掇)𤓰果中(洙曰荆楚嵗時記七夕婦人/結綵樓穿七孔針於中庭以)
(乞巧有蟢子網於/𤓰上則以為得巧)初筵瀼重露(鄭曰瀼乙/業切潤也)日出甘所終
嗟汝未嫁女秉心欝忡忡防身動如律竭力機杼中(洙/曰)
(姚萇婦女精力竭於機杼尚不能/支持西北之費倉庫日耗减矣)雖無舅姑事敢昧織
作功明明君臣契咫尺或未容義無棄禮法恩始夫婦
㳟小大有佳期戒之在至公(趙曰公以君臣比夫婦之/義也君臣相契於咫尺之)
(間臣茍有虧君或不容之矣為婦者可不慎乎盖因織/女每歳有期為不可亂則為人女為人婦者當慎守至)
(公之/戒也)方圓茍齟齬(鄭曰上壯所切下/偶許切不相值也)丈夫多英雄(洙曰/一云)
(勿替丈夫雄夣符曰楚詞九辨圓鑿而方枘兮吾固知/其齟齬而難入師曰詳味此詩託意牛女東西間隔必)
(無私合之期孟子云丈夫生而願為之有室女子生而/願為之有家父母之心人皆有之不待父母之命煤灼)
(之言鑽穴隙相窺踰墻相從則父母國人皆賤之臣之/事君茍不以其道而進何異於踰墻相從乎詩二之日)
(鑿氷沖冲又士如歸妻迨氷未泮桃華於仲春以記昏/姻之時未嫁之女秉心於鑿氷冲冲之月以禮防閑如)
(法律然竭力機杼無故不出外閫豈有私相㑹合耶譬/如君臣相去咫尺非其義則不相從契合必以道也况)
(夫婦之間其可弃禮法為私㑹哉始或不㳟終則乖睽/故云恩始夫婦㳟然小大各有期㑹要在至公無私邪)
(也丈夫英雄之氣茍非君臣道合殆若/方鑿圓枘了不相入况牛女之東西乎)
　　毒熱寄簡崔評事十六弟(大厯元/年作)
　　　補注(鶴曰詩云大暑運金氣荆揚不知秋林下/有塌翼水中無行舟千室但掃地閉關人)
　　　(事休當是大厯元年作是年春旱至六/月始雨觀詩所云則夔七月猶未雨也)
大暑(洙曰一/作火)運金氣(洙曰五行相生以成四時夏火也/秋金也金當代火而畏火故金氣)
(伏而火盛所以熱也趙曰大暑當作大火詩曰七月流/火月令孟秋之月盛徳在金大火流而運金氣所以為)
(八月/矣)荆揚不知秋補注(希曰荆揚一本作荆州唐志夔/州屬山南道古荆梁二州之域)
(時已七月而尚不知有秋意盖以旱/甚故也漢五行志金氣病而木沴之)林下有塌翼(洙曰/陳孔)
(璋檄垂頭塌翼莫所憑恃蘇曰王子淵丈夫茍失志如/鵰鶚損羽翮豈塌翼垂頭於林下乎趙曰鳥以熱而難)
(飛/也)水中無行舟(修可曰書云/罔水行舟)千室但掃地(蘇曰李篆曰/赤眉盗過千)
(室掃地/俱盡也)閉關人事休老夫轉不樂旅次兼百憂蝮蛇暮
偃蹇(蘇曰宋純嶺南行云蝮蛇偃/蹇於道周客子悲辛而躑躅)空牀難暗投炎宵惡
明燭况乃懐舊丘(修可曰鮑照結客少年場云去鄉三/十載復得還舊丘蘇曰戴深曰秋風)
(已動歸思况更懐舊隱林/丘如此一洒令人心折)開襟仰内弟執熱露白頭(補/注)
(鶴曰舅之子與内兄弟陸厥韓/卿有答内兄顔盻希叔詩是也)束帯負芒刺(蘇曰葛殷/昨日束帯)
(見人卑折恭揖如負芒刺/吾欲裂巾毁冠偃仰林下)接居成阻脩何當清霜飛㑹
子臨江樓載聞大易義諷興詩家流藴藉異時輩檢身
非茍求(夣符曰右按前漢孔稚圭等傳論咸以儒宗居/宰相位服儒衣冠傳先王語其醖藉可也又唐)
(權徳輿醖藉風/流自然可慕)皇皇使臣體信是徳業優(趙曰指崔評/事必為使也)
補注(鶴曰皇皇者華毛氏/曰皇皇猶煌煌也)楚材擇杞梓(夣符曰右按春/秋左傳楚令尹)
(子木問聲子曰晉大夫與楚孰賢對曰晉卿不如楚其/大夫則賢皆卿材也如杞梓皮革自楚徃也唯楚有材)
(晉實/用之)漢苑歸驊騮短章逹我心理為(洙曰一/云待)識者籌(洙/曰)
(孔融附此短章聊伸我心素趙曰驊騮所以美/崔言漢苑則漢有大宛之馬盖指崔評事也)
　　壯遊(大厯元/年作)
　　　(魯曰按新史本傳言公少貧不自振客齊趙呉/越間李邕竒其才先徃見之師曰此篇叙壯年)
　　　(經遊/之迹)補注(鶴曰詩云鬱鬱客殊方當是在夔州/公在夔詩多言殊方又云羣兇當是)
　　　(指崔旰輩此詩/作於大厯元年)
往者(又云/往昔)十四五出遊翰墨場(洙曰阮籍昔年十四五/志尚好書詩趙曰謝宣)
(逺賦張子房詩/粲粲翰墨場)補注(希曰西京賦視/往者之遺館)斯文崔魏徒(洙曰/崔鄭)
(州尚魏豫/州啟心)以我似班楊(洙曰班/固揚雄)七齡思即壯開口詠鳯
凰(蘇曰張華五歳能詩見畫鳯凰觀久/之客命詠之隨口即成人皆歎服)九齡書大字有
作成一囊性豪業嗜酒嫉惡懐剛腸(修可曰嵇叔夜與/山巨源書剛膓嫉)
(惡輕肆直言/遇事便發)脱畧小時輩結交皆老蒼飲酣視八極俗
物都茫茫(洙曰孔文舉薦禰衡表嫉惡若/讐恨賦脱畧公卿跌宕文史)東下姑蘇臺
(洙曰史呉世家越伐呉敗之姑蘇越絶書曰闔/廬起姑蘇臺三年聚材五年乃成高見三百里)已具浮
海航到今有遺恨不得窮扶桑(洙曰山海經大荒之中/暘谷上有扶桑陸機詩)
(前緩聲歌摠/轡扶桑枝)補注(鶴曰楚辭少司命照吾檻兮扶桑注/云東方有扶桑之木其高萬仞日下)
(浴於暘谷拂其扶桑爰始而登/照耀四方日以扶桑為梯檻)王謝風流遠(洙曰王/戎謝安)闔
廬丘墓荒(洙曰呉越春秋曰呉王闔廬死葬於園西北/名曰虎丘葬之三日白虎踞其上故號虎丘)
補注(希曰闔廬冡/在閶門外)劒池石壁仄長洲芰荷香(洙曰枚乗/遺呉王書)
(修治上林不如長洲之苑孟康曰以江水洲為苑也韋/昭曰長洲在東呉呉都賦帶朝夕之濬池佩長洲之茂)
(苑鄭曰寰宇記云蘇州/長洲縣呉長洲苑也)補注(鶴曰按九域志蘇州有干/將墓在閶門外子虚賦注)
(張揖曰干將韓王劒師也賈誼傳注應劭曰莫邪呉大/夫也作寳劒因以為名莫邪為呉大夫而干將墓又在)
(呉宜有劒池在其郡爾雅釋菱云菱今之水中芰字林/云楚人名菱曰芰可食國語屈到嗜芰是也又釋荷郭)
(云今河東人呼荷花為芙蓉北方/人便以藕為荷亦有蓮為荷也)嵯峨閶門北(洙曰陸/士衡呉)
(趨行呉趨自有始請從閶門/起閶門何峩峩飛閣跨通波)清廟映廻塘(洙曰文王之/廟也修可曰)
(清廟非文王之廟乃呉文帝孫和廟也和子皓改葬和/號明陵又分呉郡丹陽為呉興郡置太守四時奉祠立)
(寢堂號/曰清廟)補注(鶴曰按呉志寶鼎元年十月永安山賊施/但聚數千人刼皓庶弟永安侯謙出烏程)
(取孫和陵上鼓吹曲盖其置呉興所以藩衛明陵亦在/其年則明陵在烏程縣故九域志湖州亦云有呉文帝)
(廟有碑今詩乃云廟在閶門之北/豈公之所指者乃和故宅以為廟)每趨呉泰伯撫事淚
浪浪枕戈憶勾踐渡浙想秦皇(洙曰皇覽曰泰伯冡在/呉縣北海里聚去城十)
(里越王勾踐既逃㑹稽之恥反國苦身焦思出則嘗膽/卧則枕戈秦始皇過丹陽至錢塘臨浙江水波惡乃從)
(峽中渡上㑹稽祭大禹望/於南海而立石刻紀秦徳)補注(鶴曰九域志蘇州有呉/泰伯廟又有勾踐廟而)
(㑹稽亦有勾踐廟又有秦皇山乃秦始皇刻石之所呉/喜志林云錢塘江口有浙山因以為名今詳詩殆是公)
(自姑蘇過/㑹稽也)蒸魚聞匕首(洙曰史刺客傳呉公子光之欲/殺王僚也得專諸善待之後具)
(酒請王僚使專諸置匕首魚腹中而進之/以刺王僚僚已死光自立為王是為闔廬)除道哂要章
(洙曰朱買臣呉人也常從㑹稽守邸者寄居飲食及拜/為太守買臣衣故衣懐其印綬歩歸郡邸值上計時㑹)
(稽吏方相與羣飲不視買臣入室中守邸與共食食且/飽少見其綬守邸輕之前引其綬視其印㑹稽太守章)
(也守邸驚買臣遂乗傳去㑹稽聞太守且至發民除道/入呉界見故妻夫妻治道買臣令後車載到太守舍給)
(食/之)越女天下白(蘇曰風俗記梁援曰天下之/女白不如越溪之女肌晢)鑑湖五月
凉(定功曰梁任昉述異記軒轅氏鑄鏡湖邊因得名今/有軒轅磨鏡石尚存石畔常潔不生蔓草蘇曰郄詵)
(曰憶前年五月泛鑑湖/凉風吹面殊不識炎熱)剡溪藴秀異(鄭曰剡縣/名時冉切)欲罷不
能忘歸帆拂天姥(洙曰謝靈運登臨海嶠詩暝投剡中/宿明登天姥岑田曰呉越郡國志天)
(姥山與括蒼山相連師曰自東/下姑蘇臺至此謂遊呉越之地)補注(鶴曰刀案道經云兩/火一  可以逃言剡)
(中多名山可以避災也故漢晉以來多隱逸之士沃州/天姥是其處又白居易沃州山記云東南山水越為首)
(剡為面沃州/天姥為眉目)中歳貢舊鄉(洙曰按新史本傳甫少貧不/自振客遊呉越齊趙間舉進)
(士不/第)氣劘屈賈壘(劘莫婆切洙曰賈山傳贊賈山自/下劘上屈原賈誼壘喻戰壘也)目
短曹劉墻(洙曰目一作日曹子/建劉公幹文章也)忤下考功第(洙曰武徳/舊令考功)
(員外郎監試貢舉人貞觀以來乃員外/郎專掌貢舉至開元中復貢舉於禮部)獨辭京尹堂放
蕩齊趙間裘馬頗清狂春歌叢臺上(洙曰叢臺趙王/之臺也在邯鄲)冬
獵青邱旁(洙曰青邱地名鄭曰青邱千乗/縣齊景公有馬千駟畋於青邱)補注(鶴曰愽/物志營)
(與青同海東有青邱齊有營邱太康地記云東方少陽/其色青其氣清歳之首事之始故以青為名高后紀趙)
(王宫叢臺災師古曰連聚非一故/名叢臺盖本六國時趙王故臺)呼鷹皁(洙曰一/作紫)櫪林
逐獸雲雪岡射飛曽縱鞚(洙曰鮑昭詩幽并重/騎射飛鞚越平陸)引臂落
鶖鶬(洙曰引/一云䟦)蘇侯據鞍喜(洙曰蘇謂/胄曹蘇預)忽如携葛彊(洙曰/山簡)
(舉鞭問葛彊何如并州兒師曰自放/蕩齊趙間至此句謂遊齊趙之地)快意八九年西歸
到咸陽(師曰按史甫客遊呉越還自舊鄉以進士舉/不中第遂遊齊趙間凡八九年復歸京師)許
與必詞伯賞(洙曰一/作貴)遊實賢王曳裾置醴地(洙曰楚元/王敬申生)
(置醴以/代酒)奏賦入明光(洙曰𤣥宗朝饗而/甫獻大禮三賦)補注(希曰明光/漢宫名太)
(初四年起明光殿師古曰三輔黄圖在城中近桂宫元/后傳成都侯商病欲避暑從上借明光宫師古曰明光)
(宫在城内/近桂宫)天子廢食召(蘇曰嚴光見光/武廢食召見)羣公㑹軒裳脱
身無所愛(洙曰帝竒其材使待詔集賢命/宰相試文章擢西河尉不拜)痛飲信行藏
黑貂不免弊(洙曰蘇季子不用/於秦而黑貂裘弊)斑鬢兀稱觴(洙曰秋興/賦班鬢彪)
(以承弁閑居賦稱萬壽/以獻觴唐曰兀兀坐也)杜曲晩耆舊(洙曰晩/一作換)四郊多白
楊(洙曰言死者衆也何曰/白楊乃墳上之草也)坐深鄉黨敬(何曰今復推甫/為長老故云云)
日覺死生忙朱門任傾奪(劉曰朱門權貴/也傾奪爭權也)赤族迭罹殃
(洙曰揚子解嘲客徒欲朱丹/其轂不知一跌赤吾之族)國馬竭粟豆(蘇曰伍子胥/曰國無粟攴)
(凶年馬無豆秣越/兵將至誰復勍敵)官雞輸稻粱(洙曰時五坊有供奉闘/雞又有鬬雞使蘇曰漢)
(靈帝養雞數/千民輸雞食)舉隅見煩費(洙曰舉一隅則/衆費可知矣)引古惜興亡
(洙曰言引古而辨今則足/以知其興亡而可痛惜也)河朔風塵起(洙曰禄山起於/河朔蘇曰此言)
(河朔風塵傾/洞玁狁跳梁)岷山行幸長(洙曰𤣥/宗幸蜀)兩宫各警蹕補注(希/曰)
(文三王傳出稱警入稱蹕師古曰警者戒肅之䟆止行/人也言出入者互文耳出亦有䟆漢儀注皇帝輦動左)
(右侍帷幄者稱警出殿則傳䟆止人/清道也兩宫謂明皇肅宗俱在外)萬里遥相望(洙曰/肅宗)
(即位於/靈武)崆峒殺氣黑少海旌旗黄禹功亦命子涿鹿親
戎行(洙曰以廣平王為天下兵馬元帥王肅宗之子代/宗也修可曰東宫故事天子比大海太子為少海)
(淮南子云九州之外乃有八寅東方曰少海崆峒在西/少海在東河朔風塵起岷山行幸長則東西南北皆不)
(寧也禹功亦命子啓戰於甘之野正指太子/為元帥黄帝與蚩尤戰於涿鹿指肅宗親征)翠華擁呉
岳(洙曰翠華天/子羽葆也)螭虎噉豺狼(噉音淡蘇曰邵平曰秦鹿/既走螭蛟狼虎逓相食噉)
補注(鶴曰隴州呉山縣有西鎮呉山祠漢書地理志呉/岳在汧縣而隴州為汧陽郡又有汧源汧陽縣詳)
(見青陽峽詩言肅宗即位於靈武而靈與隴俱屬關内/道故云螭與虎在豺狼視之為尊而今反為豺狼所噉)
(喻禄山殺戮士/夫及主將也)爪牙一不中胡兵更陸梁(洙曰房琯敗/於陳濤賊既)
(得志愈/陸梁矣)補注(希曰甘泉賦飛䝉茸而走陸/梁晉灼曰走者陸梁而跳也)大軍載草草
(韓曰草草/辛苦貌)凋瘵滿膏肓(夣符曰左傳秦使醫緩視晉侯/疾曰疾在肓之上膏之下攻之)
(不達針之不及藥不至焉不/可為也韓曰謂民困疲之甚)備員竊補衮(洙曰譏/時相也)憂憤
心飛揚上感九廟焚(洙曰天/子九廟)下憫萬民瘡(蘇曰漢景帝/一日不悦羣)
(臣請問其故帝曰兵戈之後朕憫萬民/瘡痍未合不覺形於顔色羣臣皆惻然)斯時伏青蒲(洙/曰)
(史丹傳元帝欲易太子丹聞上獨寢直入卧内伏青蒲/上泣諫應邵曰以青規地曰青蒲非皇后不得至此)
補注(鶴曰史丹傳注服䖍曰以青緣蒲席也孟康曰以/蒲青為席用蔽地也而王洙所注獨引應邵之説)
(故兼/存之)廷諍守御牀(洙曰王陵面折廷諍衛瓘託醉跪/帝牀前以手撫牀曰此座可惜)君
辱敢愛死(洙曰主憂臣辱主辱臣死/檀弓申生不敢愛其死)赫怒幸無傷(洙曰/詩王)
(赫斯/怒)聖哲體仁恕(師曰自此句以下復/叙肅宗収復京師)宇縣復小康哭
廟灰燼中鼻酸朝未央(洙曰時天子収復京師/先素服哭廟而後受朝)補注(鶴/曰)
(舊史肅宗紀云九廟為賊所焚上/素服哭於廟三日入居大明宫)小臣議論絶(蘇曰崔/宏曰陛)
(下一言及四方蔽/小臣訩訩之議論)老病客殊方欝欝苦不展(蘇曰東方/朔欝欝不)
(得展舒/志氣)羽翮困低昂秋風動哀壑碧蕙捐微芳(洙曰陸/士衡塘)
(上行江蘺生幽渚微芳不足/宣淑氣與時殞餘芳隨風捐)之推避賞從(去聲洙曰介/之推從晉亡)
(賞不及亦不言/後避賞入山)漁父濯滄浪(洙曰漁父歌曰滄浪/之水清可以濯吾纓)榮華
敵勲業歳暮有嚴霜吾觀鴟夷子才格出㝷常(蘇曰鄭/康成才)
(格逈出㝷常輩趙曰言榮華與勲業相敵不可妄求也/然歳聿暮而嚴霜降則傷其遲暮無復勵勲業以取榮)
(華矣所慕者若范蠡泛舟浮海變姓名號/鴟夷子其高舉遠引乃出尋常之才格也)羣兇逆未定
側佇英俊翔
　　阻雨不得歸瀼西甘林(大厯元/年作)
　　　補注(鶴曰詩云三伏適已過驕陽化為霖欲作/歸瀼西宅阻此江浦深當是大厯元年)
　　　(按其年夏旱七月洛水溢河南諸州亦水他州/史不書徃徃亦然特不為害故不書夔於是時)
　　　(江浦宜深矣公雖大厯二年方自赤甲遷瀼西/而此詩又云客居暫封植以客居詩互考之乃)
　　　(是公初至䕫時嘗/暫居故曰客居)
三伏適已過(洙曰隂陽書曰夏至後第三庚為初伏第/四庚為中伏立秋後初庚為末伏王彪之)
(井賦三伏焦暑亢陽重授/詠曰以金伏畏火故熱)補注(鶴曰漢郊祀志作伏祠/孟康曰六月伏也師古)
(曰伏者謂隂氣將起廹於殘陽而未得升故為藏伏因/名伏日也立秋之後以金代火金畏於火故至庚日必)
(伏庚/金也)驕陽化為霖欲歸瀼西宅阻此江浦深壊舟百板
坼(師曰自此句以下叙阻雨舟/破恐泥不可濟故思歸也)峻岸復萬㝷篙工初一
棄恐泥勞寸心佇立東城隅悵望高飛禽(趙曰此言望/瀼西而阻於)
(渡渉恨無羽/翼以飛去也)草堂亂𤣥圃不隔崑崙岑昏渾衣裳外曠
絶同層隂園甘長成時三寸如黄金諸侯舊上計厥貢
傾千林(洙曰禹貢淮海惟揚州厥包橘柚鍚貢蜀都賦/户有橘柚之園漢武紀計偕注計者上計簿也)
補注(鶴曰按唐志夔州貢/柑橘諸侯謂夔守也)邦人不足重所廹豪吏侵客
居暫封植日夜偶瑶琴(趙曰甘可用入貢以奉至尊非/不貴也而邦人反不足為重者)
(無他苦於豪吏之侵奪故耳邦人/既不重之惟客居尚可封植也)虚徐五株態側塞煩
胷襟焉得輟兩足杖藜出嶇􁃓(洙曰謝靈運云/舉目晀嶇􁃓)條流數
翠實偃息歸碧潯拂拭烏皮几(趙曰謝眺詠烏皮隱几/詩曰蟠木生附枝刻削)
(豈無/施)喜聞樵牧音(蘇曰郄詵數日山行喜聞樵語牧唱/洗盡五年塵土腸胃欣然倚驂臨水)
(久之而/去矣)令兒快搔背(蘇曰袁安卧負暄頽簷頗覺和暢/四肢舒展令兒搔背甚快人意)
脱我頭上簪(洙曰見憑久/烏皮綻注)
　　雨三首(大厯元/年作)
　　　(趙曰此篇主用/巫山之雨為意)補注(鶴曰前一首用巫山之雨/為意其在夔州作無疑而)
　　　(第二首趙次公云以挂帆言之則為京南以白/露言之則是大厯三年之秋今以殊俗状巢居)
　　　(之言疑止可用于夔州况第三首云連檣荆州/船有士荷戈㦸南防草鎮慘霑濕赴逺役豈非)
　　　(有如趙卿飛百艘而至者若在江陵作不應詩/又云空山中宵隂當是大厯元年在夔州作然)
　　　(三篇非一時作後人以其/同在夔作故總題曰三首)
峽雲行清曉煙霧相徘徊風吹蒼江樹雨洒石壁來凄
凄生餘寒殷殷兼出雷白谷變氣候朱炎安在哉高鳥
濕不下居人門未開楚宮久已滅幽珮為誰哀(趙曰神/女賦於)
(是揺珮飾/鳴玉鸞)侍臣書王夢賦有冠古才(冠古/亂切)冥冥翠龍駕
多自巫山臺(洙曰楚襄王夢與神女遇宋玉作高唐賦/曰旦為朝雲暮為行雨朝朝暮暮陽臺之)
(下楚詞雷填填兮雨冥冥趙曰/謝朓七夕賦回龍駕之容裔)
青山淡無姿白露誰能數(趙曰暗用佛書雨/露皆有頭數之義)片片水上
雲蕭蕭沙中雨殊俗状巢居曾臺俯風渚(洙曰楚地靣/水背山俗多)
(架木為居/以就地勢)佳客適萬里(蘇曰此言惟佳客感秋風適萬/里夫復何日重把此一巵臨行)
(我心/傷悲)沉思情延佇挂帆逺色外驚浪滿呉楚(趙曰此實/道其事而)
(别無託興舊注以驚浪比永王誤矣以永王璘之叛自/是至德二載此詩以挂帆言之則為荆南矣以白露言)
(之則時乃大厯三年/之秋不亦相逺乎)久隂蛟螭出(洙曰言世久晦/而賊民者出也)寇盗
(洙曰一/云冠葢)復幾許(蘇曰劉後主曰冠葢復有幾/人趙曰古詩相去復幾許)
空山中宵隂微冷先枕席回風起清曉萬象萋已碧(洙/曰)
(古詩回風/動地起)落落出岫雲渾渾倚天石日假何道行(洙曰/天文)
(志日有行黄道有行赤道者時/久雨隂晦不知日之所行何道)雨含長江白連檣荆州
船(洙曰江賦舳艫/相屬萬里連檣)有士荷戈㦸南防草鎮慘霑濕赴逺
役羣盗下辟山總戎備强敵水深雲光廓鳴艣各有適
(趙曰公有/羡慕之辭)漁艇息(一云/自)悠悠夷歌負樵客(趙曰思其上/逺適之興不)
(可則又思其次也漁人之舟自/如樵客之放夷歌葢亦足樂矣)留滯一老翁書時記朝
夕(洙曰甫既無所施於世所書者時而已趙曰/留滯于此為可傷也姑書時節記朝夕而已)
　　又上後園山脚(大厯二/年秋作)
　　　補注(鶴曰前有上後園山脚詩為大厯二年夏/作則此詩乃其年秋作故詩云秋風亦已)
　　　(起/)
昔我逰山東憶戲東嶽陽補注(鶴曰唐志開元二十一/年分山南為東西以壮)
(遊詩考之公遊齊趙在忤下考功第之後舊史開元二/十四年始以禮部侍郎掌貢舉則公下第葢在開元二)
(十四年之前而逰山東二十四五/年間東嶽即齊地嶽在兖州也)窮秋立日觀矯首望
八(一云/北)荒(洙曰顔延年曰/日觀臨東溟)朱崖著毫髪(洙曰朱崖海南/州也逺望若毫)
(髪/然)碧海吹衣裳(洙曰碧/海海也)蓐收困用事𤣥冥蔚强梁(洙曰/蓐收)
(秋神也𤣥冥冬神也言四時相代/而用事則休者困而王者强梁矣)逝水自朝宗鎮名各
其方(洙曰言逝者無所止/而止者不易其所也)平原獨憔悴農力廢耕桑非
闗(一云/北闗)風露凋曾是戍役傷(洙曰民之貧困非天/時傷於戍役而已)補注
(鶴曰平原當是指德州唐德州為平原郡公言至趙時/事按開元二十四年張守珪使禄山討奚契丹戍役為)
(民害故平原以/此而廢耕桑)於時國用富足以守邊疆朝廷任猛將
逺奪戎馬場(洙曰于時言當時也當𤣥宗富盛之時不/能節用自守而委任蕃将求功夷狄也)
到今事反覆故老淚萬行龜䝉不可見况乃懐故鄉(洙/曰)
(龜䝉山也去東岳近而/尚不可見况故鄉乎)補注(鶴曰九域志云兖州有龜/山而書云青州有䝉羽按)
(詩云奄有龜䝉禹貢云䝉羽其藝者龜䝉當是二山今/謂龜䝉尚且不再見則欲見長安為尤難傷開元天寶)
(以來好求邊功而今反起吐蕃之亂而征/役尢頻故末云哀彼遠征人去家死路傍)肺萎屬久戰
骨出熱中膓憂來杖匣劒更上林北岡瘴毒猿鳥落峽
乾南日黄秋風亦已起江漢始如湯(洙曰苦熱行赤阪/横西阻火山赫南)
(威身熱頭且痛鳥隨魂來歸/湯泉發雲潭焦煙起石圻)登髙欲有往蕩析川無梁
(洙曰欲有所行/而無所由也)哀彼遠征人去家死路傍不及祖父塋
纍纍塜相當(洙曰魏懐舊賦冡纍纍以接隴華/表丁令威歌何不學仙冡纍纍)
　　雨(大厯二/年作)
　　　補注(鶴曰詩云窮荒益自卑飄泊欲誰訴又云/宿留洞庭秋天寒瀟湘素杖策可入舟送)
　　　(此齒髪暮當是大厯二年䕫州作時欲下峽入/荆湘明年遂行是年吐蕃冦邠靈州京師戒嚴)
　　　(故云兵戈/浩未息)
山雨不作埿江雲薄為霧晴飛半嶺鸖風亂平沙樹明
滅洲景微隱見巖姿露拘悶出門遊曠絶經目趣消中
日伏枕卧久塵及屨(蘇曰羊充不仕隱中條山辟穀/每卧即浹旬至有塵滿草㣦)豈
無平肩輿(趙曰肩輿轎子也王子猷聞顧/辟疆有名園乗平肩輿而徑入)莫辨望江路
兵戈浩未息虵虺反相顧(蘇曰孔融曰豺虎/相食虵虺相防)悠悠邊月
破(蘇曰李恢秋日詞云邊/月破鏡飛塞鴈斷行數)欝欝流年度針炙阻朋曹(洙/曰)
(針炙所以救療/也譬良友朋也)糠籺對童孺(洙曰時既乏良朋所對者/童孺而已糠籺言非實徳)
(也趙曰以久病故須針炙以安養故與朋友阻隔如賈/島言多病人踈也此句言貧食糠籺與童孺相對而已)
補注(希曰陳平傳亦食糠覈耳孟康曰覈麥糠中未/破者也晉灼曰覈音紇京師人謂麄屑為紇頭)一
命須屈色新知漸成故窮荒益自卑飄泊欲誰訢(趙曰/以嚴)
(武辟公為節度參謀所謂一命也/公既受命矣則當屈色以下之)尫羸愁應接俄頃恐
違(一云/危)迕浮俗何萬端幽人有高歩(趙曰左太冲詠/史高歩追許由)龎
公竟獨往(洙曰龎徳公也未嘗入州府夫妻相敬如/賔劉表不能屈後携妻子入鹿門山不反)補
注(希曰淮南王莊子要畧江海之士/山谷之人輕天子細萬物而獨徃)尚子終罕遇(洙曰/後漢)
(逸民傳尚長字子平隱居不仕肆意遊五岳/名山竟不知所終謝靈運詩畢聚類尚子)宿留洞庭
秋(洙曰漢書宿留瞽言趙曰宿留音秀溜出漢書/如言等候也公盖言候秋時可以登舟而往矣)補注
(希曰郊祀志宿留海上師古曰謂/冇所須待也宿先就反留力就反)天寒瀟湘素杖䇿可
入舟送此齒髪暮
　　贈李十五丈别(大厯元/年作)
　　　補注(鶴曰李十五丈即文嶷秘書也其父子俱/賢故詩中用𤣥成子山事考公有寄李十)
　　　(五秘書詩二首云衣冠八尺身又云𤣥成負文/彩而此詩亦云不聞八尺軀長受衆目憐又云)
　　　(𤣥成羙價存於以知為文嶷也寄李之詩在大/厯元年夏作則此詩乃其年秋作也詳見注)
峽人鳥獸居其室附層巔(洙曰魏都賦蠻陬夷落譯/導而通者鳥獸之岷也)下
臨不測江中有萬里船多病紛倚薄(趙曰謝靈運詩/拙疾相倚薄)少
留改嵗年絶域誰慰懐開顔喜名賢孤陋沗末親等級
敢比肩人生意頗(洙曰一/作氣)合相與襟袂連一日兩遣僕
三日一共筵揚論展寸心壯筆過飛泉(修可曰曹子建/作王仲宣詩思)
(若湧泉又李廣利㧞/刃刺山飛泉湧出)𤣥成美價存(洙曰章賢少字𤣥成/復以明經歴位至丞)
(相故鄒魯諺曰遺子黄/金滿籯不如教子一經)子山舊業傳(洙曰庾信字子山/父肩吾為梁太子)
(中庶子掌書記徐陵及信並為抄撰學士信父/子在東宫出入禁闥文並綺麗世號徐庾體)不聞八
尺軀常受衆目憐且為辛苦行盖被生事牽北廻白帝
棹南入黔陽天(鄭曰黔陽屬武陽郡今辰州三/亭縣南黔陽故城即漢故符縣)汧公制
方隅(洙曰汧李之所封定功曰汧公李勉也按舊史上/元初為梁州刺史山南道防禦使李十五丈在峽)
(中往往謁之故公作詩/以别之以李之所封也)補注(鶴曰唐黔州黔中郡屬江/南道黔中採訪使治黔州)
(與李勉為梁州刺史山南道防禦使似不相關又大厯/初勉已不在梁州意是勉為江西觀察使時治在洪州)
(其曰南入黔陽天者謂其由黔陽以入豫章也况此詩/首云峽人鳥獸居其室附層巔下臨不測江中有萬里)
(船詩在䕫州作甚明若李勉上元初為梁州刺史李十/五丈往謁之則公時在成都不應詩乃云考宰相世系)
(宗室世系與㑹要諸書自李勉外餘無封汧國者然新/史謂嶺南節度使召歸進工部尚書封汧國公而舊史)
(謂大厯七年拜工部尚書及滑亳節度却不言封汧國/若如新史云自嶺南歸封汧國勉大厯四年方入嶺南)
(其歸在五年以後公已死矣無容言汧公疑有誤雖舊/史帝紀上元二年建丑月李勉為梁州刺史然是時亦)
(未封公又大厯二年李勉已召還京尹若李十五丈果/出峽往謁之則此詩作於大厯元年秋故有解榻秋露)
(懸之句以勉在洪州所/以用陳蕃事更俟博識)逈出諸侯先封内如太古時危
獨蕭然清高金莖露正直朱絲絃(洙曰西都賦抗仙掌/以承露擢䨇立之金)
(莖鮑明遠詩清如玊壺氷直如/朱絲繩黨錮傳直如絃死道邊)昔在堯四岳今之黄潁
川(洙曰四岳分掌四岳之諸侯黄霸為/潁川太守有治狀此皆美李汧公也)于邁恨不同所
思無由宣山深水増波解榻秋露懸客遊雖云久亦思
月再圓(師曰李丈待甫正當秋月甫以客遊既久/為辭主人更要月再圓言挽留之誠意也)晨集
風渚亭(師曰謂李/丈餞别也)醉操雲嶠篇(操七到反蘇曰徐陵醉/中作白雲出渚嶠篇明)
(日酒醒讀之自驚以為神助陳統見/而心降師曰此句謂送之以詩也)丈夫貴知已(趙曰/史記)
(士伸於知已/而屈於不知)歡罷念歸旋(師曰謂酒罷將/歸惜别之意也)
　　贈鄭十八賁(大厯元/年作)
　　　補注(鶴曰詩云數盃資好事異味煩縣尹當是/在雲安作賁乃鄭十七之弟公有答鄭十)
　　　(七郎一絶其間有把文驚小陸即其人也梁權/道編在大厯元年䕫州詩内以鄭十七絶句考)
　　　(之當是元/年雲安作)
温温士君子令我懐抱盡(師曰詩云温其如玉鄭賁有/温潤君子之徳使我得展盡)
(㡳藴無/有遺恨)靈芝冠衆芳安得闕親近(趙曰芝以比鄭盖靈/芝人所喜見者故不)
(可闕於/親近也)遭亂意不歸竄身跡非隱(洙曰以避亂也趙曰/山濤吏非吏隱非隱)
細人尚姑息(趙曰禮記小人之/愛人也以姑息)吾子色愈謹高懐見物
理識者安肯哂卑飛欲何待㨗徑應未忍(洙曰不欲枉/尺而直尋也)
(修可曰張衡應問曰㨗徑邪至我不忍以投步干進求容/我不忍以歙扇盧藏用傳士大夫指嵩山終南為仕途㨗)
(徑/)示我百篇文詩家一標準(蘇曰屈平文詞/乃詩家標凖也)補注(希曰/尚書)
(序云典謨訓誥誓/命之文凡百篇)羈離交屈宋(洙曰屈/原宋王)牢落值顔閔(洙/曰)
(顔淵閔/子騫)水陸迷畏(洙曰一/作長)途藥餌駐修軫古人日已遠
青史字不冺(趙曰青史者殺青竹簡之史也江文通/云啟丹青並圖青史詩云靡國不冺)歩
趾詠唐虞追隨飯葵堇數盃資好事異味煩縣尹心雖
在朝謁力與願矛盾抱病排金門衰容豈為敏(師曰衰/老欲排)
(金馬門尤/非本意)補注(希曰揚雄傳歴金門應劭曰金馬/門也排字本樊噲傳所謂排闥也)
　　殿中楊監見示張旭草書圖(大厯元/年作)
　　　補注(鶴曰唐志殿中省監一人掌天子服御之/事南齊有内外殿中監以後篇送楊監赴)
　　　(蜀見相公詩云送子清秋暮則此同是大厯元年/作按賀知章傳張旭呉郡人善草書而好飲醉)
　　　(後號呼狂走時/人號之為張顛)
斯人已云亡草聖秘難得(趙曰漢張伯英善/草書人謂之草聖)及兹煩見
示滿目一悽惻(蘇曰孫登曰人事/悽凉滿目悽惻)補注(希曰選賦歩/寒林而悽惻)悲
風生微綃(洙曰潘安仁詩/凱風揚微綃)萬里起古色(師曰言有/古人氣象)鏘鏘
嗚玊動落落羣松直連山蟠其間溟漲與筆力(趙曰言/筆力浩)
(汗若溟渤之漲水也師曰自鏘鏘/鳴玊動至此句皆言草書之狀)有練實先書臨池真
盡墨(洙曰張伯英善草書凡家之衣帛必先書而/後練臨池學書久池水盡黑人謂之草聖)俊㧞
為之主(㤗伯曰俊㧞言/筆力超越人也)暮年思轉極未知張王後(趙曰/張伯)
(英王/羲之)誰並百代則嗚呼東呉精(洙曰張乃/蘇州人也)逸氣感清識
(趙曰張旭之逸氣/感楊監之清識)楊公拂篋笥(安石曰謂/秘藏也)舒巻忘寢食
(蘇曰李成得王逸少帖舒巻披玩寢/食俱忘示兒曰此吾傳家之寶也)念昔揮毫端不得
觀酒徳(趙曰公嘗曰張旭三盃草聖/傳晉劉伶善飲而有酒徳頌)
　　楊監又出畫鷹十二扇(大厯元/年作)
　　　補注(鶴曰題云又出則/是與前詩同時作)
近時馮紹正能畫鷙鳥様明公出此圖無乃傳其狀殊
姿各獨立清絶心有向疾禁千里馬氣敵萬人將(洙曰/壯其)
(快疾勇敢也夣符曰漢文帝時/有獻千里馬關羽張飛萬人敵)憶昔驪山宫冬移含元
仗(洙曰𤣥宗盛時常以冬/十月幸温泉宫時肆獵)補注(希曰舊史東内曰大明/宫正殿曰含元驪山在)
(昭應縣高宗已後常居東内/故幸驪山則移含元之仗也)天寒大羽獵此物神俱王
(趙曰莊子曰澤雉十歩一啄/百歩一飲神雖王不善也)當時無凡材百中皆用壯
(洙曰時寧王高麗赤鷹尤俊異/帝獵則置之駕前號决雲兒)補注(希曰史記養由基/善射百發百中用)
(壯字本易/大壯卦)粉墨形似間識者一惆悵干戈少暇日真骨
老崖嶂為君除狡兔㑹是翻韝上補注(鶴曰此四句盖/傷人無掃除兇)
(亂也狡兔/指崔旰輩)
　　送殿中楊監赴蜀見相公(大厯元/年作)
　　　(趙曰相公杜鴻漸也大/厯元年授劒南節度使)補注(鶴曰按史永泰二/年二月杜鴻漸以)
　　　(黄門侍郎平章事帥蜀是年十二月改大厯元/年明年六月入朝此詩云送子清秋暮當是元)
　　　(年秋/作)
去水絶還波(洙曰古詩長/江無廻波)洩雲無定姿(洙曰陸機賦有/輕盈之艶狀無)
(實體之/真形)人生在世間聚散亦暫時離别重相逢偶然豈
定期送子清秋暮風物長年悲(趙曰淮南子云/木葉落長年悲)豪俊貴
勲業邦家頻出師相公鎮梁益軍事無孑遺補注(鶴曰/杜鴻)
(漸為劒南東西川副元帥/故云鎮梁益詩靡有孑遺)解榻再見今(洙曰陳蕃禮徐/穉别置一榻去)
(則縣之/來則解)用才復擇誰况子已高位為郡得固辭補注(鶴/曰)
(唐百官志殿中監一人從三品則其位誠高矣為郡/之語楊殆有請故云公亦微寓子之清風巳盛矣)難
拒供給費慎哀漁奪私(洙曰言不以道取也如漁人之/漁焉蘇曰張曙秉權勢漁奪貧)
(民私/帑)干戈未甚息紀綱正所持汎舟巨石横登陸草露
滋山門日易久當念居者思(趙曰此公自言也左傳有/居者行者語師曰甫意謂)
(已能逐姦邪茍能用/之則亦軒然而奮矣)
　
　
　
　
　
　補注杜詩巻十二
欽定四庫全書
　補注杜詩巻十三　　　　宋　黃希　原本
　　　　　　　　　　　　　　黃鶴　補注
　　秋行官張望督促東渚耗(洙曰一/作刈)稻向畢清晨遣
　　女奴阿(鄭曰烏葛切/小女本作咹)稽豎子阿段往問(大厯/二年)
　　　(洙曰文十年王在/渚宫註小洲曰渚)補注(鶴曰官猶言門官漢高/帝紀有功勞行田宅師)
　　　(古曰行音行酒之行猶付與也今使之領田故/曰行官東渚即東屯按公大厯二年秋自瀼西)
　　　(居東屯此詩當其年秋晚作耗稻/謂蒲稗之能為禾害者當去之)
東渚雨今足佇聞粳稻香(洙曰謝靈運詩滮池溉粳/稻説文粳稻屬也稻稌也)補
注(希曰東渚猶楚詞所謂北渚渚小涯也爾雅釋稌稻/曰别一名也七月云十月穫稻説文云沛國謂稻為)
(糯粇稻屬也字林云糯黏稻粳稻不黏者本草以粇米/稻米為二物粇與粳古今字鶴曰佇聞稉稻杳則是稻)
(未可刈耗稻不當曰一作刈故下云上天無偏頗蒲稗/各自長人情見非類田家戒其荒功夫競榾榾除草至)
(岸傍又云豐苗亦巳穊雲水照方塘有生/固延蔓静一資隄防皆是謂去耗稻也)上天無偏頗
蒲稗各自長(洙曰匈奴傳朕聞天不頗覆地不/偏載謝靈運湖中作蒲稗相因依)人情見
非類(洙曰前漢朱虚侯章請為吕太后言耕田高后兒/子畜之笑曰顧乃父知田耳若生而為王子安知)
(田乎章曰臣知之太后曰試為我言田章曰深耕穊種/立苗欲疏非其種者鋤而去之太后黙然師古曰以斥)
(諸吕也穊稠也穊種/者言多生子孫也)田家戒其荒(洙曰前漢武帝/紀野荒田苛也)功夫
競榾榾除草置岸傍(洙曰食貨志芸除草也莊子天地/篇榾榾然用力甚多榾苦骨反)
穀者命之本客居安可㤀(洙曰命之一云今土范子計/然曰五穀者萬民之命國之)
(重寳也晉書黎/元以穀為命)青春具所務勤墾免亂常吳牛力容易
並驅動莫當(洙曰驅去聲動莫當一云紛逰場世説滿/奮云吳牛見月而喘齊還詩並驅從兩牡)
(兮世説今之水牛生江淮故謂吳牛趙曰容易言牛力/最多不以為難也並驅則雙駕之也場者疆場之場)
豐苗亦已穊(鄭曰穊几/利切稠也)雲水照方塘(洙曰劉公幹詩/方塘含白水)有
生固蔓延静一資隄防督領不無人提攜頗在綱(洙曰/攜一)
(作挈書盤庚若綱/在綱有條而不紊)荆揚風土暖(洙曰周禮曰揚/州荆州宜稻)肅肅候
微霜尚恐主守疎用心未甚臧(洙曰臧善也趙曰/主守指行官張望)清朝
遣婢僕寄語踰崇岡西成聚必㪚(洙曰書平/秩西成)不獨陵我
倉(洙曰詩我倉既盈潘安仁籍/田賦我倉如陵我庾如坁也)豈要仁里譽(洙曰里/仁為美)感
此亂世忙(洙曰非欲賙施以安仁里之譽/盖亂世不可不蓄積以為給也)北風吹蒹葭
蟋蟀近中堂(洙曰北風冬風也言歳向冬矣詩/十月蟋蟀入我床下故近中堂)荏苒百
工休鬱紆遲暮傷(洙曰禮月令霜降百工休謝宣逺詩/履運傷荏苒陸士衡詩紆鬱游子情)
(謝琨詩遲暮獨如何師曰詳味此詩託意於除惡以佑/善人其終篇在於聚而能散以閃亂離之困乏使甫為)
(政其意必有見于世/者惜其莫之用也)
　　覽柏中丞兼子姪數人除官制詞因述父子兄弟
　　四美載歌絲綸(大厯元/年作)
　　　(洙曰按唐書栢氏無顯人惟栢耆傳云將軍良/器之子元和中人不顯州郡甫又有詩寄栢學)
　　　(士林居趙曰此詩有戮力自元昆意其柏貞節/也然竊有疑焉公詩又有栢學士林居柏大兄)
　　　(弟詩栢二别駕詩豈可指言/栢貞節之家乎俟明識辨之)補注(鶴曰唐史唯/栢耆栢良器)
　　　(有傳而俱未嘗有事於蜀當是栢茂林與栢貞/節然公有記栢學士林居及栢大兄弟山居詩)
　　　(皆言其精典籍開書巻與此詩言軍功不同按/六典太子中允二人正五品下職擬黄門侍郎)
　　　(此詩云方當節鉞用又云吾病日囘首雲臺誰/討論作歌挹盛事推轂期孤騫當是大厯元年)
　　　(到䕫後作是時柏都督在䕫按公有送田四弟/將軍以䕫州栢中丞命起居江陵衛公疑中允)
　　　(是中丞二字之誤耳唐職官志百官志中丞正叶/四品下六典正五品上於賢臣官則尊之句頗)
紛然䘮亂際見此忠孝門(洙曰晉卞壺傳翟湯嘆曰父/死於君子死於父忠孝之道)
(萃於/一門)蜀中宼亦甚栢氏功彌存深誠補王室戮力見元
昆(洙曰魏書重以王室多故爾雅先生為昆漢髙紀戮力/註并力也趙曰父子兄弟有功於行陣則詩人宜以忠)
(孝稱/之)三止錦江沸獨清玉壘昏(洙曰左太沖蜀都賦廓/靈関而為門包玉壘而)
(為宇註玉壘山名華陽國志錦江言蜀人織錦濯其中/則鮮明故曰錦江成都記玉壘山導江縣西北三十里)
(鶴曰傳所謂以湯止沸也寰宇記曰濯錦江係之華陽/縣公自入蜀見成都之亂盖寶應元年徐知道反永泰)
(元年崔旴反殺郭英乂大厯三年七月楊子琳以瀘州/刺史反此錦江三沸也玉壘山名今永康軍即是也)
補注(鶴曰作此詩時楊子琳未反當是指叚子璋反崔/光逺攻之兵不戢因而大掠又徐知道崔旴反為)
(錦江之三沸按九域志玉壘山在茂州而唐志云山在/彭州盖彭州西北至茂州山八十里茂州與蜀州且為)
(鄰蜀與卭又為鄰豈非栢茂林為卭州刺史與楊子琳/李昌䕫同起兵討崔旴故云舊史代宗紀永泰二年二)
(月卭州刺史栢茂林充卭南防禦使劍南西山兵馬使/八月又為卭南節度使從杜鴻漸請而王註云杜鴻漸)
(表栢貞節為卭州刺史殆止據新史鴻漸而言又茂林/為防禦使時崔旴亦為茂州刺史充劍南西山防禦使)
(當是玉壘指旴而言詩云方當節/鉞用即是茂林為卭南節度使矣)髙名入竹帛(洙曰鄧/禹曰垂)
(功名於/竹帛)新渥照乾坤(洙曰渥/恩也)子弟先卒伍芝蘭疊璵璠
(洙曰謝𤣥與從兄朗為叔父安所/器重曰譬如芝蘭玉樹生於庭階)同心注師律(洙曰易/師出以)
(律/)灑血在戎軒(洙曰漢書贊二十八將有來羣彦/㨗我戎軒梁吳均袖間血灑地)補注
(鶴曰舊史云栢茂林而新史杜鴻漸崔寜傳俱以為栢/貞節然詳味子弟先卒伍同心注師律奉公舉骨肉誅)
(叛經寒温等語意茂林與貞節為兄弟誅叛謂共攻崔/旴也故送蜀州栢二别駕將中丞命徃江陵有遷轉五)
(州防禦使之句公為䕫府栢都督謝上表其中有云察/臣劒南區區恐失臣節則都督不是茂林盖茂林大厯)
(元年二月方授卭南防禦使八月又為卭南節度使不應/又為䕫府都督其都督却是栢貞節而中丞則茂林也)
絲綸實具載(洙曰禮記緇衣子曰王言如絲其出如/綸王言如綸其出如綍言出彌大者也)紱
冕巳殊恩(洙曰文選班固西/都賦紱冕所興)奉公舉骨肉誅叛經寒温
金甲雪猶凍朱旗塵不翻(洙曰陸佐公石/闕銘朱旗萬里)補注(鶴曰天/寶九載)
(七月諸衛應隊仗所用緋色旗旛並改為赤其諸節度/使亦準此崔旴以永泰元年十月反栢當起兵去至大)
(厯元年三月方休兵宜其甲為雪/凍上句所謂誅叛經寒温是也)每聞戰場説歘激懦
氣奔聖主國多盜賢臣官則尊方當節鉞用必絶祲沴
(音/戾)根(趙曰以其有功必使之膺節鉞/之用必絶祲沴之根以報朝廷)吾病日迴首雲臺
誰再論(洙曰後漢馬武等傳二十八將論云永平中顯/宗追感前世功臣乃圖畫二十八將於南宫雲)
(臺/上)作歌挹盛事推轂期孤騫(洙曰鄭當時推轂士及官/屬丞吏誠有味其言也註)
(言薦舉人如車轂之輪轉此詩註栢中允為栢耆按新/舊二史所載耆上入鎮州説王承宗諭承元移鎮及使)
(李同㨗以擅殺同㨗流放至賜死而詩中乃言効力於/成都又云三止錦江沸即非耆矣切疑為栢貞節崔旴)
(之殺郭英乂也貞節與瀘州揚子琳帥師以討之杜鴻/漸鎮蜀表授卭州刺史二史皆於傳無所考信故未能)
(修去闕之以俟有聞者師曰求忠臣於孝子之門戮力/并力也元昆長兄也時崔旴殺郭英乂栢貞莭與楊子)
(琳討平之然貞節父子兄弟皆盡忠孝之節率先士卒/注意師律流血於兵重其英聲義氣載之絲綸天子褒)
(以紱冕其皇㤙已優渥矣故云新渥照乾坤芝蘭香草/璵璠美玉芝蘭與璵璠相疊謂舉族皆賢也誅叛經寒)
(温謂討賊厯涉歳時金甲雪猶凍言威嚴可畏賊不寒/而慄朱旗塵不翻謂靈旗所指煙旗遂息也故聞栢氏)
(之風者懦夫亦為之激昂故曰歘激懦氣奔聖人因多/難而興國家多盜而能解紛治劇此其所以為聖人故)
(云聖王國多盜置官本以待賢士惟臣之賢始尊之以/官故云賢臣官則尊梫沴不祥之氣茍朝廷用栢氏秉)
(節鉞必能止不祥之患甫以多病甘自退縮惟囘首屬/望栢氏畫像雲臺再論其功故云雲臺誰再論栢氏孝)
(忠萃於一門此亦唐家之盛事也故甫作詩以歌其事/庶幾天子命之為帥推轂而遣其勢騫揚特出衆人之)
(表故曰期孤騫也説者皆以栢/耆止於入鎮説王承宗非也)
　　聽楊氏歌(大厯元/年作)
　　　補注(鶴曰詩云江城帶素月況乃清夜起老夫/悲暮年壯士淚如水當是在䕫州從舊次)
　　　(及梁權道編為/大厯元年作)
佳人絶代歌獨立發皓齒(洙曰前漢外戚傳李延年侍/上起舞歌曰北方有佳人絶)
(代而獨立以其顔色獨異當代無匹也夣符曰按楚詞/朱唇皓齒嫥以姱些比徳好間習以都些又古樂府雜)
(曲從來著名惟趙子復有丹唇發皓齒一嬌一態本難/逢如畫如花定相似定功曰阮籍詠懐詩南國有佳人)
(榮華若桃李朝逰江北岸夕宿瀟/湘沚時俗薄朱顔誰為發皓齒)滿堂慘不樂(洙曰前/漢刑法)
(志古人有言曰滿堂飲酒有一人向隅而悲泣則一/堂皆為之不樂故一人不得其平為之悽愴於心)響
下清虛裏(洙曰一作/浮雲裏)江城帶素月(洙曰謝希逺月/賦素月流天)況乃
清夜起(淶曰曹子建/中夜起長歎)老夫悲暮年壯士淚如水(洙曰世/説王敦)
(每酒後輙詠魏武帝樂府曰老驥伏櫪志在千里烈士暮/年壯心不已以如意打玉唾壺唾壺盡闕荆軻歌於易)
(水之上士皆/淚垂如水)玉盃久寂寞(洙曰山海經曰犬戎國有一/女子方跪進玉盃食韓子曰)
(紂為象箸而箕子怖以為象箸必不加於土鉶必/將犀玉之杯象箸玉杯必不羮菽藿則必薦豹胎)金管
迷宫徴(洙曰世之議樂者以絲不如竹竹不如肉言肉/聲勝於絲竹則金石固當有間矣孟嘉語也趙)
(曰以玉盃之寂寞言不敢為聲以金管迷宮徴/言其聲之不逮於歌皆以  形容歌聲之妙)勿云聽
者疲愚智心盡死(洙曰韓娥遇宋人辱之娥曼聲而哭/長㓜皆泣下宋人謝之娥乃曼聲而)
(歌老㓜皆喜躍言聲感/人心之甚至于如此)古來傑出士豈待一知已(洙曰孟/子曰豪)
(傑之士雖無/文王猶興)吾聞昔秦青傾側(洙曰一/云倒)天下耳(修可曰/列子曰)
(昔薛譚學謳於秦青未窮青之技自謂盡之遂辭歸青/弗止餞於郊衢撫節悲歌聲振林木響遏行雲譚乃謝)
(求返終身不敢言歸趙曰傾天/下之耳則非特一知巳而已)
　　荆南兵馬使太常卿趙公大食刀歌(永泰元/年作)
　　　補注(鶴曰唐志天下兵馬元帥下有前軍中軍/後軍兵馬使此詩云問兵刮㓂超下牢當)
　　　(是在䕫作梁權道編在大厯元年然是年冬蜀/中無事當是永泰元年冬崔旴反時蜀中大亂)
　　　(䕫𨽻荆南節度/趙公刮㓂至此)
太常樓船聲嗷嘈(洙曰漢武鑿昆明池始制樓船/上建樓櫓盖官有樓船將軍)問兵
刮㓂超下牢(洙曰下/牢楚地)補注(鶴曰牧州本治下牢戍夷陵/縣有下牢鎮與江陵相近趙)
(曰同此而上至䕫故曰超下牢當是永泰元年冬崔旴/反趙自荆南來禦宼駐於白帝公是冬在雲安與之相)
(遇故曰白帝寒城駐錦/袍𤣥冬示我胡國刀)牧出令奔飛百艘(夣符曰牧州/牧也令縣官)
(也牧出令奔同赴軍事也艘船也劉/備遣關羽乗船數百艘皆㑹於江陵)猛蛟突獸紛騰逃
白帝寒城駐錦袍(洙曰華陽國志先主征吳於夷道還/屯於巴東治魚復縣公孫述更名白)
(帝/)𤣥冬示我胡國刀壯士短衣頭虎毛(洙曰莊子説劒/庶人之劒蓬頭)
(瞏鬂垂曼胡之/纓短後之衣)憑軒拔鞘(所交/切)天為髙飜風轉日木怒
號(平/聲)氷翼雲淡傷哀猱(奴刀/切)鐫錯碧甖鸊鵜膏(洙曰爾/雅注鸊)
(鵜似鳬而小/膏中潤刀)鋩鍔(洙曰一/云銛鋒)已瑩虚秋濤(洙曰王褒頌巧/冶鑄干將之撲)
(清水淬其鋒越砥歛其鍔注鋒刅/芒端秋濤言其色之澄徹如此)鬼物撇捩亂坑壕(撇/匹)
(蔑切捩/練結切)蒼水使者捫赤絛(洙曰搜神記曰秦時有人夜渡/河見一人丈餘手横刀而立叱)
(之乃曰吾蒼/水使者也)龍伯國人罷釣鼇(洙曰列子湯問龍伯之/國有大人一釣而連六)
(鼇合負而趨/歸其國焉)芮公迴首顔色勞(洙曰芮公荆/南節度使)補注(鶴曰/唐唯)
(有豆盧欽望豆盧寛封芮公而非在大厯間按舊史衛/伯玉傳廣徳元年拜江陵尹充荆南節度觀察等使大)
(厯初丁母憂朝廷以王昴代其任伯玉潛諷將吏不受/詔遂起復為節度使大厯十一年入覲卒則荆南自廣)
(徳元年至大厯十一年節度使乃衛公非芮公疑衛訛/為芮然王兵馬使二角鷹詩亦云荆南芮公得將軍何)
(也師曰是趙芮公/未知何所本也)分閫救世用賢豪(洙曰分閫謂閫内/事寡人制之閫外)
(之事將軍制之/賢豪趙公也)趙公玉立髙歌起補注(希曰桓温表抗/節玉立誓不辱)
(死/)攬環結佩相終始萬歳持之護天子得君亂絲與君
理(洙曰隠四年傳衆仲曰以徳和/民不聞以亂猶治絲而棼之)蜀江如線針如水(洙/曰)
(蜀水至瞿塘則為/峽所束如線焉)荆岑彈丸心未巳(洙曰言有以一丸/泥封大散關也)
賊臣惡子休干紀(洙曰史記亂臣賊子/陸士衡誅鋤干紀)魑魅魍魎徒為
耳(洙曰宣三年傳王孫滿曰昔夏之方有徳也鑄鼎象/物百物而為之備使民知神奸故民入川澤山林不)
(逢不若魑魅魍魎莫能逢之注魑/山神也獸形魅怪物魍魎水神也)妖腰亂領敢欣喜用
之不髙亦不痺(音婢又/音卑)不似長劒須天倚(修可曰荆楚/故事曰襄王)
(與唐勒景差宋玉等游於雲陽之臺王謂左右曰能為/大言者乎唐勒曰壯士怒兮絶天柱北斗戻兮泰山夷)
(景差曰狡士猛毅撼揺覆載鋸牙鋸雲聲其大吐舌萬/里唾一世玉曰方地為輿圓天為蓋彎弓掛扶桑長劒)
(倚天外/王曰善)吁嗟光祿英雄弭大食寳刀聊可比丹青宛轉
麒麟裏光芒六合無泥滓(洙曰言終用此刀澄/清六合畫象麒麟閣)
　　王兵馬使二角鷹(永泰元/年作)
　　　補注(鶴曰悲臺哀壑之中有萬里之長江此言/䕫也當是永泰元年冬王扞宼至䕫時作)
　　　(按舊史衡王大厯初丁母憂朝廷以王昴代其/任伯玉潛諷將吏不受詔遂起復再任王得非)
　　　(昴/乎)
悲臺蕭瑟石巃嵸(洙曰潘岳西征賦巃嵸/逼逈註巃嵸髙大貎也)哀壑杈枒浩
呼洶中有萬里之長江(夣符曰按世説有人譏周僕射/與親友言戲穢雜無檢節周曰)
(吾若萬里長江何能/千里一曲即周顒也)迴風滔日孤光動角鷹倒翻壯士
臂將軍玉帳軒勇氣二鷹猛腦絛徐墜(洙曰見黑白二/鷹詩注趙曰舊)
(本作徐侯鐩殊無理義王介甫善本作絛徐墜/於理或然晉潘足苦雨行賦云始䝉瀎而徐墜)目如愁
胡視天地杉雞竹兎不自惜孩虎野羊俱辟易(音壁易/趙曰項)
(羽傳楊喜追羽羽叱之人馬辟易師/古注曰辟易謂開張而易其本處)鞲上鋒稜十二翮
(洙曰鮑明逺/昔如鞲上鷹)將軍勇銳與之敵將軍樹勲起安西崑崙
虞泉入馬蹄白羽曽肉三狻猊(夣符曰按楚辭囚虛元/於虞淵註虞淵日所入)
(也淵與泉同洙曰白羽箭也猊獅子也/一走五百里鄭曰狻先丸切猊五兮切)補注(希曰即列/子所謂駕)
(八駿之乗升崑崙之丘上林賦滿白羽文穎/曰引弓盡箭鏑為滿以白羽羽箭故言白羽)敢決豈不
與之齊荆南芮公得將軍亦如角鷹下翔(一云/入翔)雲惡鳥
飛飛啄金屋(洙曰謂賊/陷長安)安得爾輩開其羣驅去六合梟鸞
分(洙曰使君子小人各得其所也師曰悲臺哀壑長江/先言荆楚風景故述角鷹之所由出也巃嵸髙大貌)
(杈枒不齊貌鷹有角亦若馬有肉駿也軒勇氣亦謂青/油幕下軒昂其勇氣也杜田云軒昂氣恐理或不然王)
(兵馬與徐侯穟皆趙芮公猛將故以二鷹猛腦況之愁/胡謂思胡地辟易退却貎不自惜言不保其性命鞲以)
(皮謂其臂也西安都䕶府崑崙虞泉皆在西白羽乃箭/名三狻貎喻西域三部王公起于安西嘗擒西域胡酋)
(其勇決似鷹故託以美之金屋謂天子黄金闕也惡鳥/喻史思明殘黨猶陷長安故子美欲得王公驅其羣以)
(清六合使君子小人各得其所而/不雜揉故曰梟鸞分梟食母之鳥)
　　甘林(大厯元/年作)
　　　補注(鸛曰詩云捨舟越西岡必是自東屯登瀼/西梁權道編在大厯元年然詩中言貨豆)
　　　(實送王畿以添軍旅之用盖以大厯二年吐蕃時/㓂近畿子儀屯涇陽京師戒嚴故又云戎馬何)
　　　(稀是秋公/居東也)
捨舟越西岡(洙曰謝靈運/舍舟眺逈渚)入林解我衣青芻適馬性好
鳥知人歸(修可曰曹子建/好鳥鳴髙枝)晨光映逺岫(洙曰陶潛晨光/熹微謝𤣥暉窻)
(中列/逺岫)夕露見日晞遲暮少寢食清曠喜荆扉(洙曰荆扉/柴門也)
經過倦俗態在野無所違試問甘藜藿(洙曰莊子/藜藿不糝)未肯
羨輕肥(洙曰子路願/肥馬衣輕裘)喧静不同科出處各天機(洙曰/莊子)
(其嗜欲深者乃天機淺矣趙曰天機雖三出莊子而/今所用則蚿曰子動吾天機主自然也舊註非)勿矜
朱門是(洙曰郭景純朱門何/足榮未若託蓬萊)陋此白屋非(洙曰蕭望之/傳周公致白)
(屋之士師古曰白屋謂白蓋/之屋以茅覆之賤人之居也)明朝步鄰里長老可以依
時危賦斂數(色角/切)脫粟為爾揮(洙曰公孫𢎞身食一肉/脫粟飯此言民雖因賦)
(歛猶能致意於賔/客故曰可依也)相㩦行豆田秋花藹菲菲子實不得
喫貨市送王畿盡添軍旅用迫此公家威(洙曰言賦歛/煩重而民無)
(餘貲迫此公家威在上者苛急也趙/曰言豆雖結實而長老者不得喫也)補注(鶴曰按舊史/大厯元年閏)
(十月丁未百寮上表以軍興急於糧餉請納職田以助/費十二月勅諸州科歛百姓致户口凋弊二年三月又)
(税青苖地田命御史府差使徴之可見賦歛之數貨/豆以送王畿盖以此徴取之苛故云迫此公家賦)主
人長跪問戎馬何時稀我衰易悲傷屈指數賊圍勸其
死王命愼莫遠奮飛(趙曰詩不/能奮飛)
　　雨(永泰元/年作)
　　　補注(鶴曰公以永泰元年至雲安明年方遷居/䕫州郭今詩云亢陽乗秋熱百穀亦巳弃)
　　　(盖言其年秋旱當是其/年在雲安作詳見詩註)
行雲逓崇髙(洙曰蓋雲/行則施雨)飛雨藹而至潺潺石間溜汩汩
松上駛亢陽乗秋熱百穀亦已弃(洙曰陽過亢則/旱而無歲望矣)皇天
徳澤降燋巻有生意(趙曰應璩與岑瑜書云頃者炎早/日更甚沙礫銷鑠草木燋巷也)
前雨傷卒暴今雨喜容易不可無雷霆間作鼓增氣補
注(鶴曰舊史永泰元年春大旱四月乙已始雨七月又/旱以久旱遣近臣錄囚是年自春無雷六月始雷)
佳聲達中宵所望時一致(洙曰以其/應期也)清霜九月天髣髴
見滯穗(洙曰遺秉滯穗/伊寡婦之利)郊扉及我私(洙曰郊扉一云栽/耘詩遂及我私)
我圃日蒼翠恨無抱甕力庶減臨江費(洙曰子貢過漢隂/見一丈人方為圃)
(畦鑿隧而入井抱甕而灌杜/曰峽内無井取江水飲之)
　　鄭典設自施州歸(宋曰秦秋時巴國界秦昭王置黔/中郡梁改為施州永泰元年作)
　　　補注(鶴曰六典典設局典設四人從六品下掌/太子湯沭灑掃鋪陳之事裴冕以附李輔)
　　　(國貶施州移澧州而大厯二年自澧州拜左僕/射則是當時在永泰元年冬作故詩云孟冬方)
　　　(首路詩見後寄/裴施州詩注)
吾憐滎陽秀冒暑初有適名賢慎出處不肯妄行役(洙/曰)
(言以其義而動也師曰出處君子之大致不可妄動鄭/公雖冒暑有適盖以鄭子每乏是以南謁裴施州亦以)
(義動不音/妄行役也)旅兹殊俗逺竟以屢空迫(洙曰回也/庶乎屢空)南謁裴
施州氣合無險僻攀援懸根木登頓入矢石(洙曰言/險阻也)補
注(希曰叔孫通傳漢王/方䝉矢石争天下)青山自一川城郭洗憂慼聽子
話此邦令我心悦懌其俗則純朴不知有主客温温諸
侯門禮亦如古昔勑㕑倍常羞盃盤頗狼籍(洙曰言雖/幽逺而敬)
(客之意不異於中華也史滑稽傳履舄交錯/盃盤狼藉堂上燭滅主人留髠而送客)時雖屬䘮
亂事貴賞(洙曰一/作當)匹敵中宵愜良㑹裴鄭非逺戚羣書
一萬巻博涉供務隙他日辱銀鈎(洙曰銀鈎書也言字/體交連勁曲如銀鈎)
森踈見矛㦸(夣符曰按北史李義深有當世才用而/心險峭時人語曰矛㦸森森李義深)倒
屣喜旋歸(洙曰蔡雝倒屣而迎王粲/趙曰倒屣不上鞋踵也)畫地來所厯(鄭曰/畫去)
(聲/)乃聞風土質又重田疇闢刺史似宼恂列郡宜競借
(鄭曰如字又音迹洙/曰見權宜借宼怐注)北風吹瘴癘羸老思㪚策渚拂蒹
葭塞(洙曰一/作寒)嶠穿蘿鳥羃補注(鶴曰蒹葭見上注詩注/蔦一名女蘿故合而言)
(之曰蔦蘿羃如伍/子胥羃面之羃)此身仗兒僕髙興潛有激孟冬方首
路(洙曰顔延年改服飾/徒侣首路跼險難)強飯取崖壁歎爾疲駑駘汗溝
血不赤(洙曰言非良馬也修可曰馬援銅馬相法曰汗/溝欲深長漢書曰大宛國多善馬汗血言其先)
(天馬/子也)終然備外飾駕馭何所益補注(希曰選詩終/然謝夭伐)我有
平肩輿前途猶凖的翩翩入鳥道(師曰鳥道謂飛鳥/之道盖言髙險也)庶
脫蹉跌厄(上倉何切/下徒結切)
　　種萵苣(并序鄭曰上鳥禾切下/勤吕切  大厯元年作)
　既雨巳秋堂下理小畦隔種一兩席許萵苣向二旬
　矣而苣不甲坼伊人莧青青(趙曰别本伊/人作獨野)傷時君子
　或晩得微祿輱軻不進因作此詩
　　　補注(鶴曰序曰堂下理小畦堂即客堂也詩云/枯旱於其中炎方慘如燬謂大厯元年大)
　　　(旱自三月不雨至于/六月當是其年作)
隂陽一錯亂驕蹇不復理枯旱於其中炎方慘如燬(趙/曰)
(詩王室如燬言隂/陽乖繆而致旱也)植物半蹉跎嘉生將已矣雲霞歘奔
命師伯集所使(洙曰以旱而物無生意也趙曰漢書嘉/生之類注專指為禾狄仁傑傳風伯清)
(塵雨師/瀟道)補注(希曰郊祀志神降之嘉生師古曰嘉生謂/衆瑞河東賦叱風伯於南北兮呵雨師於)
(東/西)指麾赤白日澒洞青光起雨聲先巳風散足盡西靡
(趙曰謝眺詩森森散雨足端本曰澒洞雲色起貌散足/言雨散作而止足也已風猶言止風風止則雨降西靡)
(謂斜雨/向西也)山泉落滄海霹靂猶在耳終朝紆颯沓信宿罷
蕭洒堂下可以畦呼童對經始(洙曰經始言初無/畦而始經構之也)苣兮
蔬之常隨事蓺其子破塊數席間荷鋤功易止兩旬不
甲坼空惜埋泥滓(趙曰易云百穀草木/皆甲坼選奮迅泥滓)野莧迷汝來宗
生實於此(修可曰楊子雲蜀都賦其竹則宗生蔟攅俊/茂豐美又左思吳都賦楠檣之木相思之樹)
(宗生髙岡/族茂幽阜)此輩豈無秋亦䝉寒露委翻然出地速滋蔓
戸庭毁因知邪干正掩抑至沒齒(洙曰言苣為莧所蕪/以喻賢者為小人見)
(掩抑/也)賢良雖得祿守道不封巳(趙曰言賢良之人得位/則不恣非似邪佞得位)
(而封已亦猶嘉疏之苣出地則不滋非似野莧之得/而滋蔓也國語叔向曰引黨以封巳註曰封厚也)擁
塞敗芝蘭衆多盛荆杞(洙曰小人衆也趙曰芝蘭所以/壅塞以荆杞之衆多也非特苣)
(耳/)中園陷蕭艾老圃永為恥登於白玉盤(洙曰漢官儀/曰封禅壇有)
(白玉/盤)藉以如霞綺莧也無所施胡顔入筐篚(洙曰有其/文者必有)
(其容有其容者必有其徳喻小人雖有掩抑之才而終/不為邦家所用師曰胡顔謂強厚顔也野莧始雖盛及)
(萵苣生長登於白玉之盤藉以如霞之綺遂使彼無所/用不猶強顔入吾筐篚之内不亦無恥乎以喻小人掩)
(君子一旦登于玉堂則小人將何/顔而居朝乎終亦不用而已矣)
　　秋風二首(大厯元/年作)
　　　補注(鶴曰詩云巫山又云上牢下牢皆是䕫州/所作詩又云要路何日罷長㦸戰自青𦍑)
　　　(連百蠻盖以廣徳永泰吐蕃與黨項/𦍑渾奴利入寇而言當是大厯元年)
秋風淅淅吹巫山上牢下牢修水關(洙曰上牢下牢皆/峽内地名水關關)
(津也鄭功曰與上牢相連荆州記峽/江突起最險處山複陡下名下牢關)吳檣楚柂牽百丈
(洙曰檣柂百丈皆船上器用也夣符曰按今湖湘/間行舟以竹相續為索以引上水舟謂之百丈)暖向
成都寒未還要路何日罷長㦸戰自青𦍑連白蠻(趙曰/舊本)
(作百蠻善本作白蠻極是盖雋州以西有烏/蠻白蠻也公於䕫詠懐詩云絶塞烏蠻地)補注(鶴曰/青𦍑)
(謂吐谷渾其先居於徙河之青山又界内有青海乾封/元年封青海國王白蠻在東謝蠻之南東謝蠻又在黔)
(州之西/數百里)中巴不得消息好瞑傳戍鼓長雲間(洙曰戍鼓/戍樓鼓也)
秋風淅淅吹我衣東流之外西日微(洙曰東流言逝而/不反也日微言迫)
(遲暮/也)天清小城擣練急(洙曰為征戍/者為寒衣也)石古細路行人稀
(洙曰以商/旅未通也)不知明月為誰好早晩孤㠶他夜歸㑹將白
髮倚庭樹故園池臺今是非(洙曰時經䘮亂也師曰百天/川  東流其勢順然也喻)
(下當效順于天子月臣道也日君道也月㣲乃其常日/不當微西日微喻京師為賊所陷代宗出幸𢷬練急謂)
(婦人送征戍之衣行人稀謂商旅不通也/故園池臺今是非傷故里為宼焚蕩也)
　　久雨期王將軍不至(大厯元/年作)
　　　補注(鶴曰詩云十月荆南雷怒號當是大厯元/年作詳見注及後篇寄王十將軍承後詩)
天(洙曰一/作山)雨蕭蕭滯(洙曰一/云帶)茅屋空山無以慰幽獨(趙曰/楚辭)
(曰幽獨處/乎山中)鋭頭將軍來何遲(洙曰傳言白/起頭小而鋭)令我心中苦
不足數看黄霧亂𤣥雲時聽嚴風折喬木泉源泠泠雜
猿狖泥濘漠漠饑鴻鵠嵗暮窮隂耿未已人生㑹面難
再得(趙曰古詩㑹面安可知/李延年歌佳人難再得)憶爾腰下鐡絲箭射殺林
中雪色鹿前者坐皮因問毛知子厯險人馬勞異獸如
飛星宿落(鄭曰宿思救/切列星也)應弦不礙蒼山髙安得突騎只
五千崒然眉骨皆爾曹走平亂世相催促一豁明主正
鬱陶憶(洙曰一/云恨)昔范增碎玉斗(洙曰鴻門之㑹漢王使/張良獻玉斗于范增增)
(碎/之)未使吳兵著白袍(趙曰南史梁人陳慶之/麾下悉白袍所向披靡)昏昏閶闔
閉氛祲十月荆南雷怒號(洙曰時賊據京師十月而雷/變異也趙曰即吳之閶闔門)
(也舊注云時賊擄京師是大厯二年京/師晏然矣鄭曰梫子鳩切精氣感祥)補注(希曰禮樂/志㳺閶闔)
(應劭曰天門此盖京師而云永泰元年吐蕃回紇黨項/𦍑渾如刺屢入㓂京師戒嚴趙注謂大厯二年京師晏)
(然矣按史其年九月十月却有吐蕃之擾又戒嚴唯元/年無事鶴曰公嘗賦雷詩云巫峽中霄動滄江十月雷)
(按大厯元年史書冬無雷則隂閉而陽從亦宜有雷匡侵/衡得天人之際精祲有以相盪師古曰祲謂隂陽氣相)
　　别李祕書始興寺所居(大厯二/年作)
　　　補注(鶴曰李祕書有二一李十五秘書一李八秘書/此當是大厯二年在䕫州别李十五丈祕書公)
　　　(有贈李十五丈别詩為辛苦行盖被生事牽/又云長受衆日鄰惟其坐事之薄故居於寺)
不見祕書心若失及見祕書失心疾(鄭曰既見君/子我心則降)　安為
動主理信然我獨覺子神充實重聞西方止觀經(洙曰/佛西)
(方之教其法有/大觀大覺也)補注(希曰止觀經盖摩訶止觀是經凡/十巻昔天台僧湛然嘗為止觀輔)
(行傳𢎞訣又述止觀科文昔天寶十四年臨安私記元/年建巳月請再書勘校未周衆已潜寫屬海隅䘮亂法)
(侣星移或將入潭衡或持往吳楚寶應于浦陽重/勘云云今詩作於大厯初則重聞之義亦見矣)老身
古寺風泠泠妻兒待米(又云/我)且歸去他日杖藜來細聽
　　縛雞行(鄭曰縛伏約切/  大厯元年作)
　　　補注(鶴曰詩云注目寒江倚山閤當是大厯元/年冬寓居䕫西閤時作故又云小奴縛雞)
　　　(向市/賣)
小奴縛雞向市賣雞被縛急相喧爭家中厭雞食蟲蟻
不知雞賣還遭烹蟲雞於人何厚薄吾叱奴人解其縛
雞蟲得失無了時注目寒江倚山閤(趙曰人之得失如/雞如蟲又且相仍)
(何時而了乎至於注目寒江倚山閤則所思逺矣近世/惟黄魯直達此詩之㫖其書酺池寺書堂云小黠大癡)
(螗蜋捕蟬有餘不足䕫憐蚿退食歸來北窓夣一江風/月趂漁船可與言詩者當自解也師曰愛蟲則害雞愛)
(雞則害蟲利害得失要在權其輕重而為之除宼則勞/民愛民則養宼其理亦猶是也與其養宼孰若勞民與)
(其食蟲孰/若存鷄)
　　負薪行(魯曰峽民男為商女當門戸坐肆於市㕓/擔負於道路者皆是婦人也蘇曰海南亦)
　　　(有此風每誦此詩以喻父老然亦/耒易變其習也  大厯元年作)
　　　補注(鶴曰與下篇最能行同時作負薪行以言/䕫州之女最能行以言歸州之男故一以)
　　　(昭君一以屈原喻之當是大厯元年公初到䕫/見其習俗如此故作梁權道編在二年然詩云)
　　　(地褊衣寒困石根未必/至二年冬方有作也)
䕫州處女髮半華四十五十無夫家更遭䘮亂嫁不售
一生抱恨堪咨嗟土風坐男使女立(趙曰陸機詩/土風清且嘉)應當
門户女出入(趙曰晉傳𤣥豫章行曰男兒當門户墮/地自生神今公詩却云女當門户也)補
注(鶴曰毛詩汝墳曰遵彼汝墳伐其條枚盖君子從役/於外而婦人為樵薪之事又古詩云健婦持門戸則)
(女當門戸從事樵薪其來巳久/趙何為於公此句為創見也)十猶八九負薪歸賣薪
得錢應供給補注(希曰爾雅櫬采薪即薪釋曰郭云指/解今樵薪一名櫬一名采薪一名即)
(薪今江東閩中多/女人負擔采薪也)至老雙鬟只垂頸野花山葉銀釵並
筯力登危集市門死生射利兼鹽井(洙曰䕫/有鹽井)靣粧首飾
雜啼痕地褊衣寒困石根若道巫山女麤醜何得此(一/云)
(北/)有昭君村(師曰售賣也䕫有鹽井婦人當門戸或負/薪販鹽以自給其女麤醜可知蒼舒曰按)
(歸州圖經王嬙字昭君漢紀注云南郡稱婦人待詔掖/庭元帝竟寜元年匈奴虖韓邪單于來朝帝賜單于待)
(詔掖庭王嬙為匈奴閼氏按樂府解題云帝後宫既多/乃使畫工圖形按圖召幸宫人皆賂畫工多者十萬少)
(不减五萬昭君自恃其貌獨不與乃惡塗之及後匃奴/入朝選美人配之昭君當行及入辭光彩射人悚動左)
(右天子方重失信外國悔恨不及窮按其事畫/工毛延壽陳敝劉白龔寛楊杜樊青皆弃市)
　　最能行(大厯元/年作)
　　　補注(鶴曰此篇雖以歸州舟人最能操舟而作/然首云峽中丈夫多在水則不獨指歸州)
　　　(人也與負薪行/同大厯元年作)
峽中丈夫絶輕死少在公門多在水富豪有錢駕大舸
(加我/切)貧窮取給行艓子(洙曰峽人富則為商旅貧則為/人操舟以地居山水之間瘠惡)
(無以耕也修可曰博雅曰舸舟也又楊䧺方言南楚江/湖湘凡船大者謂之舸艓小舟言輕如小葉也師曰艓)
(音/葉)小兒學問止論語大兒結束隨商旅欹㠶側柂入波
濤(鄭曰柂/正船木)􁀙旋梢濆無險阻(鄭曰旋隨戀切洙曰􁀙旋/梢濆皆操舟者所能也)
補注(鶴曰毛詩汝墳孔氏曰墳謂崖岸狀如墳墓而爾/雅曰汝為墳天曰汝有墳董氏曰謂大水溢出别)
(為小水故知墳當作濆郭璞引遵彼汝墳以證爾雅晉/世詩本猶為濆也水之囘者曰旋曰渦郭景純江賦盤)
(渦石轉是也峽江多渦旋能没人舟故撇旋梢漬/不以為險者歸州長年為最能梢猶泊撇猶過也)朝發
白帝暮江陵頃來目擊信有徴瞿塘漫天虎鬚怒(洙曰/鬚一)
(作/眼)歸州長年與最能(趙曰言行瞿塘峽/與虎鬚灘甚易也)補注(鶴曰趙注/以虎鬚為)
(灘名甚是按峽桯記自蠻江桔柏池凡三百八十江㑹/于峽前次荆門都四百五十灘此應是其一如狼尾灘)
(虎牙灘是也其有瞿/塘不與三峽之數)此鄉之人氣量窄悞競南風疎北
客(洙曰左傳/南風不競)若道土無英俊才何得山有屈原宅(洙曰/屈原)
(有宅在歸州定功曰後漢郡國志註荆州記秭歸縣北/一百里有屈平故宅方七頃累石為屋基今地名樂平)
　　寄裴施州(永泰元/年作)
　　　補注(鶴曰裴冕以附李輔國表輔國親昵術士/劉烜充山陵使判官烜坐法冕坐貶施州)
　　　(數月移澧州復徴為左僕射以大厯四年十二/月卒按舊史大厯二年二月戊寅以澧州刺史)
　　　(裴冕為左僕射則是詩在永㤗元年冬作盖史/云刺施州止數月遂移澧州而由山陵使坐貶)
　　　(在廣徳元年九月丙中而此詩云幾度寄書白/鹽北苦寒贈我青羔裘故定為在永泰元年冬)
　　　(梁權道編在大厯/二年殊不考也)
廊廟之具裴施州(洙曰潘安仁/器非廊廟姿)宿昔一逢無此流金鐘
大鏞在東序(洙曰禮樂之所在也夣符曰按詩賁鼓維/鏞大鐘曰鏞書曰天球河圖在東序鐘鏞)
(以言至和所自/出東陽位也)水壺玉衡縣清秋(洙曰氣宇之清澈也/夣符曰按文選清如)
(玉壺氷書曰在旋/璣玉衡以齊七政)自從相遇減多病三歲為客寛邉愁
堯有四岳明至理(洙曰堯建四岳/以共治天下)漢二千石真分憂(洙/曰)
(宣帝曰我與共理/者惟良二千石乎)幾度寄書白鹽北(洙曰施州在白鹽/山之北也趙曰白)
(鹽者䕫州之山此裴使君寄書與公義/甚明也舊註云施州在鹽山之北非矣)補注(鶴曰按九/域志施州)
(北至䕫州三百餘里則䕫州在施州之南不應云寄書/白鹽北殆謂公在白鹽山之東北故自瀼西移東屯云)
(白鹽危嶠北/赤甲古城東)苦寒贈我青羔(洙曰一/作絲)裘霜雪廻光避錦
袖蛟龍動篋蟠銀鈎(洙曰龍蛇銀鈎皆字體也言所惠/之書如龍蛇銀鈎屈蟠交連趙曰)
(今藏裴公銀鈎於其中/所以龍蛇動於篋也)紫衣使者辭復命再拜故人謝
佳政將老巳失子孫憂後來況接才華盛(趙曰言我將/老而免憂子)
(孫無他以後來之人相接有裘君諸子才華之盛美矣/帥曰東序殷學也全鍾大鏞乃禮樂之器言能文之以)
(禮樂也水壺玉衡言其清和也甫以施州比堯之四岳/漢之二千石施州在白鹽山之北甫屢得其惠書與羔)
(裘霜雪廻光避錦袖盖言裘也龍蛇動篋蟠銀鈎盖言/書字體勢也紫衣使者辭復命言朝廷必遣使辟召之)
(也/)
　　奉贈薛十二丈判官見贈(大厯二/年作)
　　　補注(鶴曰詩云忽忽峽中睡悲風方一醒又云/老夫自汲澗野水日泠泠當是大厯三年)
　　　(秋在東屯作時吐蕃宼邠靈州京師戒/嚴故又云龍蛇尚格鬬洒血暗郊坰)
忽忽峽中睡悲風方一醒西來有好鳥為我下青𡨕(師/曰)
(甫有渴疾故忽忽不樂至秋風稍蘇故云悲風方一醒/西有崑崙山王母與漢武帝相㑹于此常有青鳥為使)
(甫以薛十二有/仙姿故以況之)羽毛淨白雪慘澹飛雲汀(趙曰晉道壹/道人之言雪)
(曰先集其/慘澹也)既䝉主人顧舉翮唳孤亭持以比佳士及此
慰揚舲(趙曰劉勰彌勒石像碑云似/揚舲㳺水髙曰揚舲行舡也)清文動哀玉(趙曰/此言)
(佳士之文清如玉聲/之哀盖環佩之類)見道發新硎(洙曰莊子屠牛坦刀/刅若發新硎唐曰薛)
(之善屬文復/能知道故云)欲學鴟夷子(洙曰貨殖傳范蠡浮江湖改/姓適齊為鴟夷子註顔師古)
(曰自號鴟夷者言若盛酒之鴟夷多所容受而可/巻懐與時張弛陳遵傳曰自用如此不如鴟夷也)待勒
燕山銘(洙曰竇憲勒功燕/然班固為之銘)誰重斷蛇劒(洙曰一云口重/斬邪劒漢髙有)
(斬蛇/劒)致君君未聽(洙曰伊尹致君堯舜趙曰此言利器/如漢朱雲所用之劒而未施有致君)
(之術業而/君未用)志在麒麟閣(見今代麒/麟問注)無心雲母屏(洙曰後/漢鄭𢎞)
(為太尉時舉第五倫為司空班次在下每正朔朝見𢎞/曲躬自卑上遂聽置雲母屏風分隔其間由此為故事)
(師曰昔范蠡號鴟夷子鴟夷子乃韋囊也甫勉薛莫學/鴟夷子泛湖當如竇憲立功勒銘于燕然山畫象麒麟)
(問無徒若鄭𢎞為帝寵春/賜以雲母屏隔坐而已)卓氏近新寡豪家朱門扃相
如才調逸銀漢㑹雙星(洙曰司馬相如初逰臨卭臨卭/之富人卓氏有女名文君新寡)
(善琴相如因以琴心挑之遂為/夫婦晏曰雙星牛郎織女也)客來洗粉黛日暮拾流
螢(晏曰車𦙍/聚螢讀書)不是無膏火勸郎勤六經老夫自汲澗野
水日泠泠我歎黑頭白君看銀印青卧病識山鬼為農
知地形(洙曰九章/有山鬼)補注(希曰漢百官表凡吏人比二千/石以上銀印青綬秦本紀告祖)
(龍死事亦/有山鬼字)誰矜坐錦帳(洙曰漢百官志/郎官給錦帳)苦厭食魚腥東
南兩岸坼(孫曰謂/峽江也)橫水注滄𬈑碧色忽(洙曰一/云苦)惆悵風
雷搜百靈(洙曰見兹山/朝百靈註)空中石(一云/有)白虎赤節引娉婷
補注(希曰石善本作右/赤節猶綘節也)自云帝里女(洙曰云一云季文/選我天帝之季女)
噀雨鳯皇翎(洙曰弄玉帝女也乗鳯皇仙去/師曰欒巳噀酒為雨故云噀雨)襄王薄行
跡莫學冷如丁(洙曰丁丁令威也去/家一千年始一歸也)千秋一拭淚夣覺
有微馨(洙曰見宋玉/髙唐賦云)人生相感動金石兩青熒(洙曰李/廣射石)
(虎没羽揚子雲曰至誠則/石金為開選賦琳珉青熒)丈人但安坐休辨渭與涇(洙/曰)
(無分清/濁也)龍蛇尚格鬬洒血暗郊坰吾聞聰明主治國用
輕刑(洙曰尚/徳也)銷兵鑄農器今古歲方寧文王日儉徳俊
乂始盈庭(洙曰詩濟濟多士文王/以寧言為國當藉材也)榮華貴少壯豈食楚
江萍(洙曰楚昭王渡江得一物大如斗色赤以問孔子/孔子曰此萍實也師曰至誠則金石為開甫言薛)
(能以至誠相感動能移此以感人主使之輕刑消兵務/從節儉搜求賢俊如是則天下不期治而自治薛於此)
(可以掇取榮華於年少之日豈但/如甫客寓荆楚而食萍實也哉)
　　暇日小園㪚病將種秋菜督勒耕牛兼書觸目(大/厯)
　　(元年/作)
　　　補注(鶴曰詩云不愛入州府畏人嫌我真及乎/歸茅宇傍舎未曾嗔又云江村意自放林)
　　　(木心所欣當是大厯二年瀼西作雖東屯瀼西/俱有茅屋東屯詩所謂東屯復瀼西來皆茅屋)
　　　(是也然園/圃在瀼西)
不愛入州府畏人嫌我真(洙曰襄陽耆舊記龎徳公/在沔水上至不入襄陽城)及
乎歸茅宇(洙曰一云及/歸在茅屋)旁舎未曾嗔(趙曰漢髙祖/適從旁舎來)老病
忌拘束應接䘮精神(趙曰使人/應接不暇)補注(希曰揚䧺解嘲/但費精神於此)江
村意日放林木心所欣秋耕屬地濕山雨近甚勻冬菁
飯之半牛力晩來新(修可曰張平子南都賦春花/夏笋秋韮冬菁注菁蔓菁也)補注
(希曰坊記註葑蔓菁心陳宋之間謂之葑陸機/葑蕪菁幽人或謂之芥方言云蘴蕘蕪菁也)深耕種
數畆未甚後四隣嘉蔬既不一名數頗具陳荆巫非苦
寒採擷接青春飛來兩白鶴暮啄泥中芹補注(希曰爾/雅芹楚)
(葵釋曰郭云今水中芹按本草陶注二月三月作英/時可作葅又有渣芹别本注云有兩種荻芹赤芹)雄
者左翮垂損傷已露筋一步再流血尚經(一作/驚)矰繳勤
三步六號叫志屈悲哀頻鸞皇不相待側頸訴髙旻杖
藜俯沙渚為汝鼻酸辛(趙曰宋玉賦/寒心酸鼻)
　　寫懐二首(大厯二/年作)
　　　補注(鶴曰詩云鄙夫到巫峽三歲如轉燭按公/永泰元年至雲安大厯元年移居䕫州郭)
　　　(三年下峽此當是大厯二年作故云三歲詩又/末云負暄候樵牧歲暮日月疾殆二年冬也)
勞生共乾坤何處異風俗冉冉自超競行行見羈束(趙/曰)
(古樂府冉冉幕中超/古詩行行重行行)無貴賤不悲無富貧亦足(洙曰言貴/賤貧富一)
(委順之而已所謂樂天之命者趙曰賤之所以悲者以/貴形之也故無貴則賤者不悲貧之所不足者以富形)
(之也故無富/則貧者亦足)萬古一骸骨(洙曰冋/歸於死)鄰家逓歌哭鄙夫到
巫峽三歲如轉燭(洙曰言光景/之迅速也)全命甘留滯忘情任榮
辱(洙曰一歸/之於真)朝班及暮齒日給還脫粟(趙曰公嘗為左/拾遺今又為工)
(部員外郎則所謂班公時年五十六矣所/謂暮齒然日給還脱粟而已盖其貧故也)編蓬石城東
(洙曰編蓬/以庇風雨)采藥山北(一作/林)谷(洙曰許徴君詢詩采藥/白雲偎畧以肆所養許)
(畋隱居北山采藥讀易自號/太易先生漢武三召不起)補注(鶴曰石城在䕫州城横/虎牙行云壁立石)
(塞起又觀公孫弟子舞劒器/詩云瞿塘石城草蕭瑟是也)用心霜雪間不必條蔓緑
非關故安排(洙曰謝靈運詩居當/以待終處順故安排)曾是順幽獨(洙曰謝/靈運詩)
(安排徒空言/幽獨賴鳴琴)達士如弦直小人似鈎曲曲直吾不知負
暄候樵牧(洙曰後漢童謠直如弦死道邉曲如鈎封公/侯趙勝負暄坐睡風簷候樵牧之歸洙曰列)
(子楊朱篇曰昔者宋國有田夫暨東作自曝於日顧謂妻/曰負日之暄人莫知者以獻吾君當有重賞師曰冉冉無)
(氣貌人超兢於物則氣䘮矣凡百所行但見羈束不自由/也君子當安乎富貴貧賤樂天知命而不憂甫檢校工)
(部故云朝班暮齒乃晩年也編蓬所以禦風雨採藥所/以療衰病雖不特違然能守其節操不為紛華所變故)
(云用心霜雪間不必條蔓綠孟子曰古者以利為本人達/當安時處順不用注意安排排著則是以利為本是以)
(理之士其直如/弦負暄炙背也)
夜深坐南軒明月照我膝驚風翻河漢梁棟已出日羣
生各一宿飛動自儔匹吾亦驅其兒營營為私實(洙曰/一作)
(室/)天寒行旅稀歲暮日月疾榮名忽(洙曰一/作感)中人(洙曰/楚辭)
(以薄寒/中人)世亂如饑虱(定功曰顔延年曰/亂世人事如蟣虱)古者三皇前滿
腹志願畢胡為有結繩陷此膠與漆(洙曰言三皇之前/民未有知結繩之)
(後民偽日起而是非交構如膠漆然趙曰/莊子曰待繩約膠漆而固者是侵其徳也)禍首燧人氏
厲階董狐筆(洙曰燧人火化而爭欲之心生董狐直董狐/筆而是非之端起故以燧人為禍首以)
(為厲/階也)君看燈燭張轉使飛蛾宻(洙曰言愈/察則愈繁)放神八極外
俯仰俱蕭瑟(趙曰莊子其疾俯仰之/間再撫四海之外也)補注(鶴曰爾雅及/漢禮樂志俱)
(云西極而此乃云八極盖本過秦論云并吞/八荒而師古曰八荒八方荒忽極逺之地也)終契如往
還(洙曰一云終/然契真如)得匪合(洙曰一/云金)仙術(師曰甫以私居口/體為累不免驅兒)
(營治生計以為口實故也榮名忽中人謂暮年檢校工/部三皇之前其風淳朴欲寡而自足結繩之後巧偽日)
(滋如膠漆然是以燧人火化而争欲之心起董狐直筆/而是非之端生此甫所以有禍首厲階之語也有燈則)
(有蛾有蛾則有争要在放神俯/仰無所凝滯視死生如往還)
　　可歎(大厯四/年作)
　　　補注(鶴曰詩云太守頃者在南山則詩作於李/勉大厯二年入朝為京尹後當是大厯四)
　　　(年勉入廣時公在潭州作梁權道編在大厯元/年䕫州詩内不考勉是時尚未為南山守也)
天上浮雲如白衣斯須改變如蒼狗(洙曰言雲本無衣/人以為衣人以為)
(狗而巳趙曰浮雲固變態不常之物然初為/白衣變為蒼狗譬萬事之變不可名狀也)補注(希曰/維摩)
(經是身如浮雲須㬰變滅/故此用其意而變其語)古往今來共一時人生萬事
無不有(洙曰非特雲也古今/人事亦如此者旅)近者抉眼去其夫(洙曰一/云昧)
河東女兒身姓栁(趙曰不喜其夫如抉眼中之物而去/之東北人方言不喜見者每曰抉眼)
補注(希曰抉眼云出吳/世家伍子胥事)丈夫正色動引經酆城客子王
季友羣書萬巻常暗誦孝經一通看在手貧窮老瘦家
賣履好事就之為攜酒豫章太守髙帝孫引為賓客
敬頗久(洙曰宗至也趙曰惟王季友正色引經在唐文/粹惟載季友詩觀公全篇所云則王佐之才矣)補
注(鶴曰按豫章圖經唐王季友酆城人家貧賣履博極羣/書李勉引為賔客正色引經勉甚敬之善為詩見元結)
(篋中集又隆興有石幢載牧守名爵李勉在張鎬之後/魏少游之前而鎬以廣徳二年九月卒勉以其年九月)
(繼之舊史代宗紀廣徳二年九月辛酉命洪州刺史李/勉副知選事又舊史李勉傳大厯二年來朝拜京兆尹)
(兼御史大夫故詩曰太守頃者在南山以京兆有南山/而云然則詩當作於二年後也勉大厯四年十二月巳)
(在廣平馮崇道朱濟之亂則其刺廣亦在其年後當徳/宗之初加平章公檢校左僕射可謂不負公李也疑丞)
(曠前後/之句)聞道三年未曾語小心恐懼閉其口太守得之
更不疑人生反覆看亦醜(趙曰言人生相得氣合則勿/疑若更反覆則旁人看之亦)
(醜/也)明月無瑕豈容易紫氣鬱鬱猶衝斗(洙曰明月之珠/紫氣衝斗見張)
(華/傳)時危可仗真豪俊二人得置君側否太守頃者在山
南邦人思之比父母王生早曽拜顔色髙山之外皆培
塿(培都茍切下路茍切洙曰魏都賦培塿之與方壺修曰/可曰左傳曰部婁無松栢説文曰培塿小土山方言)
(家秦晉之間謂之培塿風俗通曰培塿者即/阜之類也今齊魯之間山之小髙者曰培塿)用為羲
和天為成用平水土地為厚(洙曰堯羲仲和仲書地/平天成又禹平水土)王也
論道阻江湖李也疑丞曠前後(洙曰三公論道經邦左/輔右弼前疑後丞趙曰)
(王也可以論道而㽞滯于江湖阻隔於致也/身李也可為疑丞而天子前後用闕斯人)死為星辰終
不滅(洙曰見方朔/為嵗星注)致君堯舜焉肯朽吾輩碌碌飽飯行
風后力牧長迴首(洙曰風后力牧黄帝時良臣也師曰/衣無情而狗有情如衣猶之可也變)
(而為狗則甚矣古今人事變更有同浮雲河東栁氏之/女疾其夫貧醜抉眼以去其夫王生然王生通經孝友)
(之士也見愛於太守李侯而見惡於其妻亦足見人生/反覆萬事變更如浮雲然兹可歎也帝王世紀云黃帝)
(夣大風吹天下塵垢皆去復夣人執千鈞之弩驅羊數/萬羣帝歎曰風天號令垢去土后在也豈有姓風名后)
(者哉千鈞之弩畢力能逺驅羊萬羣牧民為善豈有姓/力名牧者哉乃得風后於海隅力牧於大澤甫以王李)
(二人比之風后力牧可以論道可以/丞疑以輔王室故回首以眷思之)
　　觀公孫大娘弟子舞劒器行(并序年大/厯二  作)
　大厯二年十月十九日䕫州别駕元持宅見臨潁李
　十二娘舞劒器壯其蔚跂問其所師曰余公孫大娘
　弟子也開元三載余尚童稚記於郾城觀公孫氏舞
　劒器渾脱瀏灕(上力周切/下力支切)頓挫獨出冠時自髙頭宜
　春梨園二伎坊内人洎外供奉曉是舞者聖文神武
　皇帝初公孫一人而已玉貎錦衣況余白首今兹弟
　子亦非盛顔既辯其由來知波瀾莫二撫事慷慨聊
　為劒器行往者吳人張旭善草書書帖數嘗於鄴縣
　見公孫大娘舞西河劒器自此草書長進豪蕩感激
　即公孫可知矣行曰
　　　補注(鶴曰大厯二年十月公雖在東屯而今序/云䕫州别駕元持宅見李十二娘舞劒器)
　　　(殆是公暫/出府中也)
昔有佳人公孫氏一舞劒器動四方觀者如山色沮䘮
天地為之乆低昂(敏功曰言/不自安也)㸌如羿射九日落(㸌音酷/洙曰堯)
(時十日並出堯令羿射中/九日日烏皆死墮其羽翼)矯如羣帝驂龍翔來如雷霆
收震怒罷如江海凝清光(洙曰皆言舞劒器/回旋疾徐變態也)絳脣珠袖
兩寂寞(洙曰蕪城賦玉貌絳脣/敏功曰謂公孫已死也)晩(洙曰一/作脫)有弟子傳芬
芳(饒曰李十二/娘傳其術)臨潁美人在白帝(饒曰白帝即䕫州魚/復縣甫於此見之)
妙舞此曲神揚揚與余問答既有以感時撫事増惋傷先
帝侍女八千人(晁曰先帝/指元宋也)公孫劒器初第一五十年間
似反掌風塵澒洞昏王室梨園子弟散如煙女樂餘姿
映寒日(夣符曰按唐志元宗既知音律又酷愛法曲選/坐部女子弟三百教於梨園號皇帝梨園弟子)
(宫女數百亦為梨園弟子居宜春北院洙/曰祿山之亂梨園弟子及雜伎皆流㪚也)補注(希曰開/元初至)
(大厯故曰五十年間安祿山入京師命搜捕百官宦者/宫女等每獲數百人輙衛落陽自是其散如煙之不可)
(收/矣)金粟堆南木已拱(洙曰見金粟堆南松柏裏註左傳/墓木拱矣江淹恨賦拱木歛魂趙)
(曰金粟堆在明/皇秦陵之北)瞿塘石城草蕭瑟玳筵急管曲復終(夣/符)
(曰按古樂府今日樂相樂行綺殿文雅遒玳筵歡趣密/又曰歌朱唇動愛神舉洛陽少童邯鄲女古稱渌水今)
(白紵催絃急/管為君舞)樂極哀來月東出老夫不知其所往足繭
荒山轉愁疾(洙曰足重繭也言奔走流落而足重繭爾/趙曰公自言去留未定今徒足繭荒山足)
(耳胝如繭也所謂/重既累繭是也)補注(希曰淮南子楚欲攻晉墨子聞/之自晉超而十日十夜足重繭)
(而不休息至/於郢見楚王)
　　虎牙行(洙曰虎牙灘名也險絶蕭銑僣江陵日屯/兵于此後常為屯戍之地鮑曰虎牙山名)
　　　(盛𢎞之荆州記郡西泝江六十里南岸有山名/荆門北岸有山名虎牙二山相對楚西塞也)
　　　補注(鶴曰後漢志南郡夷陵有荆門冇虎牙山/荆州記曰荆門江南虎牙江北虎牙有文)
　　　(如虎荆門上合下開今詩云八荒十年防盜賊當/是大厯二年作又云犬戎鏁甲聞丹極指吐蕃宼)
　　　(邠靈京師/戒嚴也)
秋風歘吸吹南國天地慘慘無顔色洞庭揚波江漢廻
虎牙銅柱皆傾側(洙曰虎牙銅柱並灘名言江漢之間/亦未寜静也虎牙属南郡山名見後)
(漢/志)巫峽隂岑朔漠氣峯巒窈窕溪谷黒杜鵑不來猿狖
寒山鬼幽憂雪霜逼(洙曰楚九歌/有山鬼詩)楚老長嗟憶炎瘴(洙/曰)
(以慘急所以/憶炎瘴也)補注(鶴曰瘴者山嵐水毒與草莽沴氣欝/勃薰蒸之所成炎方地脉䟽而氣洩)
(愆陽不收人為長燠所暵膚理不密又為山水草莽之/氣所宼故成瘴今云巫峽隂岑常多朔漠之氣老者憶)
(南方之瘴盖傷兵戈/連年殺氣日盛也)三尺角弓兩斛力(洙曰弓短而勁/力不能勝也)
壁立石城横塞起金錯旌竿滿雲直(洙曰時多/防戎也)漁陽突
騎獵青丘(洙曰祿山之反皆漁陽突騎/漁陽燕薊青丘内地属洛陽)犬戎鏁甲圍丹
極(洙曰犬戎吐蕃也丹極/帝居也時吐蕃陷京師)八荒十年防盗賊補注(鶴曰/此句)
(上疑脫一句爾雅以觚竹北户西王母日下謂之四/荒而賈誼始為并吞八荒之説師古言之矣見上注)征
戍誅求寡妻哭(洙曰以征役而/在外故多寡妻)逺客中宵淚霑臆
　　錦樹行(大厯二/年作)
　　　補注(鶴曰詩云荒戍之城石色古東郭老人住/青丘飛書白帝營斗栗琴瑟几杖柴門幽)
　　　(當是大厯二/年東屯作)
今日苦短昨日休歲云暮矣増離憂(洙曰時不我與而/不知老之將至也)
霜凋碧樹作錦樹(洙曰木華經霜/而紅故若錦然)萬壑東逝無停留(洙/曰)
(聖賢之傷時者莫不寓意於/此孔子所以有川上之歎)荒戍之城石色古東郭老
人住青丘(趙曰東郭䕫州之/郭也老人公自言)補注(荒戍之城當是指赤/甲城城公孫述所築)
(寰宇記云奉節縣北三十里與舊白帝曰青/城相連青丘豈非指東屯以其在東故)飛書白帝營斗
粟琴瑟几杖柴門幽青草萋萋盡枯死天驥跛足隨
氂牛(洙曰天馬隨氂牛喻君子而隨小人趙曰草枯則/無以充天馬之飼與氂牛無異矣氂牛蠻中牛也)
自古聖賢多薄命(洙曰伯夷之饑死孔子之栖栖顔回/之夭孟軻之坎軻皆薄命之聖賢也)
姦䧺惡少封公侯(洙曰漢祖之起所取侯/者皆屠沾刀筆之人)故國三年一
消息終南渭水寒悠悠五陵豪貴反顚倒鄉里小兒狐
白裘(洙曰五陵漢帝五陵也言當貴者賤當賤者貴是/皆傷時也夣符曰按史記秦囚孟嘗君昌説幸姫)
(求解姫曰願得君狐白裘直千金以獻昭王有客能狗/盗入秦宫藏盗得狐白裘獻之遂得歸齊矣又禮士不)
(衣狐/白)生男墮地要膂力一生富貴傾邦國(趙曰傳𤣥豫/章行男兒當)
(門戸墮地自生神生男有膂力可以用武致功則一生/之間所取富貴傾動邦國與美人容貌一顧傾人城冄)
(頋傾人/國不冋)莫愁父母少黄金天下風塵兒亦得(洙曰天下/風塵則姦)
(邪得志師曰日短歲暮皆傷老之將至而歳不我與也/飛書白帝謂有所請丐也天馬跛足隨氂牛喻君子失)
(所而混居小人之中聖賢命薄惡少封侯五陵豪貴反/顛倒鄉里小兒狐白裘皆歎亂世貴者反賤賤者反貴)
(如小人徒有膂力動取富/貴盖以天下風塵故也)
　　赤霄行(蘇曰嚴武一日欲殺甫及章彛集吏於門/武出冠掛於簾者三左右白其母奔救得)
　　　(止獨殺彛於是有赤霄行以叙之作/其事趙曰此篇乃遭侮而感嘆)補注(鶴曰蘇注/云為嚴武)
　　　(作而梁權道編在大厯二年䕫州詩内若梁編/為是則是時武死已兩年不應方形之詩末云)
　　　(老翁慎莫怪少年當是指郭英又與莫相疑行/同是永泰元年作故莫相疑亦有晚將末契託)
　　　(年少之句/詳見前注)
孔雀未知牛有角渴飲寒泉逢觝觸(洙曰以非類也非/類故不相知不相)
(知而相從/則見辱矣)赤霄𤣥圃湏往來翠尾金花不辭辱(趙曰𤣥/圃在崑)
(崙山上之别名見葛仙傳晋左/九嬪孔雀賦云擢翠尾之修莖)江中淘河嚇飛鷰㘅泥
却落羞華屋(趙曰淘河者鵜鴰也飛燕從江上來為淘/河所疑意謂燕争其魚而嚇之歸華屋之)
(上負此羞恥銜/泥而却落也)皇孫猶曾蓮勺困(洙曰孝宣帝紀帝初/為皇孫髙材好學然)
(亦喜游俠數上下諸侯常困於蓮芍鹵中如淳曰為人/所困辱也蓮芍縣有塩池縱廣十餘里鄉人名為鹵中)
(蓮音輦/芍音灼)衛莊見貶傷其足(洙曰出左傳刖鮑牽而逐髙/無咎齊人來招牽之弟鮑國)
(而立之鮑國相施氏忠故齊人取以為鮑氏後仲尼曰/鮑莊子之知不如葵猶能衛其足注葵傾葉向日以蔽)
(其根言鮑牽居亂不/能危行言孫衛作鮑)老翁慎莫怪少年葛亮貴和書有
篇(趙曰老翁公自指言也少年則所見辱之子也陳夀/所上諸葛亮集二十四篇而貴和第十一此公所以)
(託言不能和/則必召辱矣)丈夫垂名動萬年記憶細故非髙賢(洙曰/言不)
(可錄小怨而棄大徳也趙曰此見公胸懐之廓落無宿/憾矣漢文帝與匃奴書曰朕與單于捐細故師古曰細)
(故小事也師曰博物志孔雀尾多變色或紅或黄有如/雲霞其色無定爾雅釋鳥鵜鴮鸅郭璞注今之鵜鴰也)
(好羣飛況水食魚俗呼為淘河孔雀與牛非其類猶君/子小人非其類不虞小人反為小人中傷淘河飛燕㘅)
(泥以汙華屋猶小人居朝反為汚辱皇孫鮑莊巳見内/翰注語云君子坦蕩蕩此甫末章有貴和句而不記録)
(其小怨不然何/以見君子之大)
　　前苦寒行二首(大厯元/年作)
　　　補注(鶴曰詩云去年白帝雪在山今年白帝雪/在地當是大厯元年正月公在雲安作詳)
　　　(見/注)
漢時長安雪一丈牛馬毛寒縮如蝟(修可曰西京雜記/漢元封二年大雪)
(深一丈野中烏獸皆死牛馬踡縮/如蝟鄭曰蝟于貴切蟲似豪猪者)楚江巫峽水入懐虎
豹哀號又堪記秦城老翁荆揚客(洙曰公杜陵/人乃秦地也)慣習炎
蒸歲絺綌𤣥𡨕祝融氣或交手持白羽未敢釋(趙曰以/楚地多)
(熱故也白/羽言扇也)
去年白帝雪在山今年白帝雪在地補注(鶴曰舊史永/泰元年正月)
(癸巳雪盈尺二年正月丁巳朔大雪平地二尺而新史/不書新史務簡嚴而事物之紀多不該盡如斯之類非)
(一觀唐史者當合新舊書並觀之永泰元/年白帝之雪公雖不見殆得於所聞也)凍埋蛟龍南
浦縮(趙曰此言/水涸少也)寒刮肌膚北風利楚人四時皆麻衣(趙/曰)
(楚地多熱故四時/寒衣以雪為訝也)楚天萬里無晶輝三足之烏足恐斷
羲和迭送將安歸(洙曰言隂盛陽弱日不能破羣隂也/趙曰淮南子曰日中有踆鳥註云踆)
(趾也謂三足烏也羲和日御也以雪而烏斷則/羲和馭日車失其所歸矣皆以形容雪深之意)
　　後苦寒行二首補注(鶴曰同/上年作)
南紀巫廬瘴不絶太古以來無尺雪(洙曰世説南州謂/之炎方地温無雪)
補注(鶴曰公有詩云巫山不見廬山逺則今云巫廬乃/合二山而言然廬山居大江之南未若巫山之逼)
(於炎瘴豈至太古以來無尺雪也且公嘗為桂州賦詩/猶云雪片一冬深豈廬山之不桂若無乃詩人甚其辭)
(耳/)蠻夷長老怨苦寒崑崙天關凍應折𤣥猿口噤不能
嘯白鵠翅垂眼流血安得春泥補地裂
晚來江門(洙曰一/云間)失大木猛風中夜飛白屋(白屋見甘/林詩註)
天兵斬斷青海戎殺氣南行動坤軸補注(鶴曰按史永/泰元年八月)
(吐蕃廻紇黨項羌渾奴刺㓂邉九月㓂醴泉奉先黨項/羌渾奴刺又㓂同州盩屋十日吐蕃又與迴紇冦邉冦)
(奉天同州興平周智光郭子儀李迴方等敗之殺伐之/多故有是句蜀為坤維所以云動坤軸青海戎指吐蕃)
不爾苦寒何太酷(洙曰疑殺/戮太過也)巴東之峽生凌澌彼倉迴
斡人得知
　　晚晴(大厯二/年作)
　　　補注(鶴曰詩云髙唐暮冬雪壯哉當是二年冬/作蓋以元年春到䕫而是年史書冬無雪)
　　　(三年春又已下峽/故知為二年詩)
髙唐暮冬雪壯哉舊瘴無復似塵埃(洙曰峽中毎嵐瘴/起如塵埃翳天)
崖沈谷沒白皚皚江石缺裂青楓摧南天三旬苦霧開
(洙曰舞鶴賦/嚴嚴苦霧)赤日照耀從西來六龍寒急光徘徊(洙曰/六龍)
(日馭/也)補注(希曰髙后紀徘徊往來師古/曰徘徊猶徬徨不進之意)照我衰顔忽落
地(洙曰言見/陽而熈也)口雖吟咏心中哀未怪及時少年子揚眉
結義黄金臺(洙曰燕昭築黄金臺以禮郭隗鮑/照詩豈伊白璧賜時起黄金臺)汩乎吾
生何飄零支離委絶同死灰(洙曰支離言不為時所用/也莊子支離既久心可使)
(如死/灰)
　　復陰(大厯二/年冬作)
　　　補注(鶴曰同是大厯二年冬作詩云昨日/晚晴今日黒晚晴即前所賦之詩也)
方冬合沓𤣥陰塞昨日晚晴今日黑萬里飛蓬映天過
孤城樹羽揚風直江濤簸岸黄沙走雲雪埋山蒼兕吼
君不見䕫子之國杜陵翁牙齒半落左耳聾(洙曰䕫州/古䕫子國)
(也杜陵子/美故里也)
　　夜歸(大厯二/年作)
　　　補注(鶴曰詩云峽口驚猿聞一箇則是在䕫作/又云夜來歸來衝虎過山黑家中已眠臥)
　　　(則是在瀼西居/時作大厯二年)
夜半歸來衝虎過山黑家中已眠臥傍見北斗向江低
仰看明星當空大(洙曰明星/夜半則見)庭前把燭嗔兩炬峽口驚
猿聞一箇白頭老罷舞復歌補注(希曰後漢㢘范傳交/縳兩炬南史蔡興宗)
(傳范慶宗曰老罷/私門兵力頓闕)杖藜不睡誰能那
　　寄栢學士林居(大厯元/年作)
　　　補注(鶴曰詩云荆揚春冬異風土巫峽日夜多/雲雨當是大厯元年䕫州作又云盜賊縱)
　　　(横甚宻邇非指崔/旰即指周智光也)
自胡之反持干戈天下學士亦奔波(洙曰避亂奔/散如波之奔)歎彼
幽栖載典籍蕭然暴露依山阿(洙曰暴露言無所休/庇也漢書衣冠暴露)青
山萬里靜散地白雨一洗空垂蘿亂代飄零予到此古
人成敗子如何荆揚春冬異風土(洙曰風土記荆揚之/間春寒而冬暖所以)
(為/異)巫峽日夜多雲雨(洙曰神女朝/為雲暮為雨)赤葉楓林百舌鳴(洙/曰)
(楓木凡經霜則/葉赤百舌鳥也)黄泥(一作/花)野岸天雞舞(洙曰天雞鳥名/謝靈運詩天雞)
(弄和/風)盜賊縱横甚宻邇形神寂寞甘辛苦幾時髙議排
金門各使蒼生有環堵(洙曰使民各/安其居也)
　　寄從孫崇簡(大厯二/年作)
　　　補注(鶴曰詩云嵯峨白帝城東西南有龍湫北/虎溪則是在䕫作又云與汝林居未相失)
　　　(似是大厯二年作時在赤甲/瀼西也牧童一本作牧豎)
嵯峨白帝城東西南有龍湫北虎溪吾孫騎曹不記馬
(修可曰世説王子猷為桓沖騎曹參軍相問曰卿何署/答曰不知何署時牽馬來似是馬曹乂所管幾何曰何)
(由知數又問馬死多/少曰未知生馬知死)業學尸鄉多養雞(洙曰見崔樹/雞柵詩注)龎
公隠時盡室去武陵春樹他人迷(洙曰龎徳公攜妻子/盡室入鹿山武陵春)
(樹桃源也漁/人迷路而入)與汝林居未相失近身藥裏酒長㩦牧叟
樵童亦無賴莫令斬斷青雲梯(洙曰文選注仙者以/雲而升故謂之雲梯)
　　西閣曝日(大厯元/年作)
　　　補注(鶴曰詩云凜冽倦𤣥冬負暄嗜飛/閤當是大厯元年居西閤時作)
凜冽倦𤣥冬負暄嗜飛閤(洙曰負暄以背向日也昱曰/列子楊朱篇宋國有田夫暨)
(春作自曝於日不知有綿纊狐貉顧謂妻曰負日之暄/人莫知者以獻吾君將有重賞趙曰梁元帝纂要曰冬)
(曰𤣥英亦/曰𤣥冬)羲和流徳澤顓頊愧倚薄(洙曰曹子建悲風/鳴我側羲和逝不)
(留重陰潤萬物/何懼嵗不周)毛髮具自和肌膚潛沃若(洙曰沃若暖/也如以湯沃)
(然/)太陽信深仁衰氣歘有託欹傾煩注眼容易收病脚
流離木杪猿翩僊山顛鶴(洙曰何敬祖連翩御飛鶴/謝靈運詩仰㸔條上猿)朋
知苦聚散哀樂日已作補注(鶴曰朋知一本作用知非/八哀詩云斷此朋知展醉)
(為馬墜詩朋知來問腆我/顔公蓋屢用此二字也)即事㑹賦詩人生忽如昨古
來遭喪亂賢聖盡蕭索(洙曰自古喪亂之世聖/賢不得其所故蕭索也)胡為將
暮年憂世心力弱(師曰負暄炙背也嗜好也羲和日御/也顓頊北帝也倚薄謂陰氣迫人沃)
(若暖貌欹傾謂展轉向日病脚藉暖氣煦之則易收猿/鶴喜曰和則流離布散翩僊軒舉人生貴隨時之宜不)
(必傷今不如古昔古來聖賢遭喪亂之世亦皆蕭/索失所豈獨甫乎何必憂世而至於心之弱也)
　　水閤朝霽奉簡嚴雲安(大厯元/年作)
　　　補注(鶴曰晚交嚴明府矧此數相見又首云東/城抱春岑江閤鄰石面當是大厯元年春)
　　　(在雲安作梁權道編在大厯三年然是年/正月公已出峽矣未必是朝日作朝旭)
東城抱春岑江閤鄰石面崔嵬晨雲白朝日射芳甸(洙/曰)
(謝𤣥暉詩雜/英滿芳甸)雨檻卧花叢風牀展書巻鉤簾宿鷺起丸
藥流鶯囀呼婢取酒壺續兒誦文選晚交嚴明府矧此
數相見(數色/角切)
　　晚登瀼上堂(大厯二/年作)
　　　補注(鶴曰大厯二年三月公自赤甲移居瀼西/此詩云繫馬林花動又云山田麥無隴當)
　　　(是其/時作)
故躋瀼岸髙頗免崖石擁開襟野堂豁(趙曰文選賦向/北風而開襟)
繫馬林花動雉堞粉如雲(鄭曰堞徒叶切城上垣也夢/符曰按公羊傳五板而堵五)
(堵而雉百雉而城堞城牆馬靣也文選鮑明/逺蕪城賦以板築雉堞之盛井幹烽櫓之勤)山田麥無
隴春氣晚更生江流靜猶湧四序嬰我懷羣盜久相踵
黎民困逆節天子渴垂拱(洙曰時喪亂既久民困於賊/後天子播遷未獲收復也趙)
(曰天子皇皇於廟/謨不得垂衣拱手)補注(鶴曰按舊史大厯二年正月戊/寅勑同華二州頃因盜據民力)
(凋殘宜給復二年一切蠲免黎民之困不獨此也詳考/元年以乾元已來天下用兵議於天下地畆青苖上量)
(配税錢以充百官俸則其困非止於逆節矣/羣盜久相踵謂崔旰周智光相繼而叛也)所思注東
北深峽轉脩聳衰老自成病郎官未為冗凄其望吕葛
(洙曰以世亂思得良臣如吕望諸葛者趙曰可以有為/於世而歎其衰病謝靈運詩欽聖若旦暮懐賢亦凄其)
不復夢周孔(洙曰如周公孔子不可/夢見矣又況得見之乎)濟世數嚮時斯人
各枯冢楚星南天黒蜀月西霧重(趙曰以況風塵昏/蔽道路阻隔也)安
得隨鳥翎迫此懼將恐(師曰楚地有瀼東瀼西地髙可/以登眺故云頗免崖石擁雉堞)
(矮牆也麥無隴言麥茂熟靜猶湧言無風而波逆節指/禄山之亂渴垂拱謂未收復京城所思注東北甫以東)
(北為寇所擾不能無憂思也深峽轉脩聳言困於楚峽/不聞朝廷消息是以衰老自成病也郎官未為冗言不)
(見用故思得賢俊如吕望諸葛周孔之徒出為國家整/頓奈何斯人骨已朽矣楚星南天黑蜀月西霧重庶民)
(惟星卿士惟月復歎楚蜀數昏亂/是以甫欲隨鳥翅奮飛而去也)
　　敬寄族弟唐十八使君(大厯/三年)
　　　補注(鶴曰案公有巫山縣汾州唐使君十八弟/宴別詩蓋公大厯三年下峽時與唐相別)
　　　(於巫山而此詩云春江洪濤壯谷轉頗彌旬又/云登陸將首途筆札枉所申歸期跼病肺叙舊)
　　　(思重陳當是别後唐寄書而公/賦此以簡之是時猶未出峽也)
與君陶唐後盛族多其人聖賢冠史籍枝𣲖羅源津(洙/曰)
(甫自撰萬年縣君京兆杜氏墓銘云其先系統於伊祁分/姓於唐杜春秋傳云穆叔謂之世禄其在兹乎漢髙紀)
(賛曰范宣子亦曰祖自虞以上為陶唐氏在夏為御/龍氏在商為豕韋氏在周為杜氏注唐杜二國名)補注
(鶴曰唐宰相世系表云杜氏出祁姓帝堯裔孫劉累之/後在周為唐杜氏成王滅唐以封弟帝叔虞改封唐氏)
(子孫於杜城京兆杜陵是/也然則唐與杜蓋同族也)在今最磊落巧偽莫敢親介
立實吾弟濟時肻殺身物白諱受玷行髙無汙真得罪
永㤗末放之五溪濱(洙曰漢黄瓊皦皦者易為汚嶢嶢/者易為缺四子講徳青蝇不能穢)
(垂棘詩白圭之玷尚可磨也語殺身以成仁馬援傳武/陵五溪蠻夷注雄滿酉撫辰所謂五溪也趙曰所以明)
(得罪之由以不/受汙玷而致然)鸞鳯有鎩翮(鎩所/戒切)先儒曽抱麟(洙曰顔/延年詠)
(嵇中散詩鸞翮有時鎩鎩殘也劉越石詩誰云聖達節/知命故不憂宣尼悲獲麟西狩涕孔丘注孔子亦抱麟)
(而/泣)雷霆劈長松骨大却生筋一失不足傷念子孰自珍
泊舟楚宫岸戀闕浩酸辛除名配清江厥土巫峽鄰(洙/曰)
(清江屬施州鄭曰清江溪名在施/州本漢江巫縣地今䕫州巫山縣)補注(鶴曰施州為清/江郡水經云水)
(色清照十丈故名厥土字本禹貢按九/域志施與䕫為鄰在䕫之南三百餘里)登陸將首途筆
札枉所申歸朝跼病肺叙舊思重陳春風洪濤壯(洙曰/顔延)
(年春江壯風濤劉越石弃/置勿重陳重陳令心傷)谷轉頗彌旬(趙曰郭景純江/賦盤渦谷轉)
我能泛中流搪突鼉獺嗔(洙曰鼉獺嗔言/為小人所怒也)長年已省拖
(洙曰省視也柂舟尾正船者/長年操舟者視柂則將行矣)慰此貞良臣(趙曰欲春時/乗船而往得)
(一見唐公以相慰也師曰盛族之後枝𣲖蕃大故多産/聖賢介立為人孤介也唐使君以介特不㣘時輩為讒)
(佞中傷代宗之時遂斥於五溪自古賢士困厄無代無/之然長松雖遭霹靂猶有再生之期一失又何足傷也)
(時唐公泊舟於楚岸以見甫復恵以書甫意欲乗春以/視之慰其寥索故有春風洪濤壯唐突鼉獺嗔之語省)
(柂言具船將行矣甫病渴無復還朝惟樂與/朋舊叙懐故云歸朝跼病肺叙舊思重陳)
　　釋悶(廣徳二/年作)
　　　補注(鶴曰詩云四海十年不解兵犬戎也復臨/咸京謂吐蕃以廣徳元年入冦陷京師前)
　　　(此禄山陷京師今又為吐蕃陷之故云犬戎也/復臨咸京自天寳十四載乙未禄山反時起兵)
　　　(至廣徳元年為十年兵不解也此詩當是廣徳/二年作故又曰天子亦應厭奔走時在閬州故)
　　　(自稱江邊老翁而梁權道編/在大厯三年第本舊次也)
四海十年不解兵犬戎也復臨咸京(洙曰自禄山思明/之亂方已而吐蕃)
(復陷京城蒭曰咸/謂咸陽即西京也)失道非關出襄野(蒼舒曰按莊子黄/帝將見大隗乎具)
(茨之山至于襄城之野/七聖皆迷無所問塗)揚鞭忽是過胡城(修可曰世説/王敦作逆明)
(帝騎巴鎮馬齎一金鞭至湖陰察軍形敦晝夢日遶其/城忽然驚覺曰營中有黄鬚卑奴來何不縳取命騎追)
(之不及也炎曰避寇者/奔走迷道故有是句耳)豺狼塞路人斷絶(洙曰豺狼/盜賊也)烽
火照夜屍縱横(洙曰漢制有寇則舉烽燧言/寇亂未平則烽火照夜也)天子亦應
厭奔走(洙曰時帝幸陜趙曰車駕雖歸/長安而有乞遷洛巡悔之説)羣公固合思昇
平但恐誅求不改轍(朋曰譏賦/歛之重也)聞道嬖孽能全生(洙曰/指程)
(元振也時元振用事媒蝎大臣故吐蕃入寇/功臣不肯用命符曰代宗不能正其典刑)江邊老翁
錯料事眼暗不見風塵清
　
　
　
　
　
　
　
　
　
　
　
　
　
　
　補注杜詩巻十三
欽定四庫全書
　補注杜詩巻十四　　　　宋　黄希　原本
　　　　　　　　　　　　　　黄鶴　補注
　　八哀詩(并序寳應廣徳/至大厯初所作)
　　　補注(鶴曰八詩非一時所作如李光弼詩云洒/涙巴東峽嚴武詩云悵望龍驤塋武以永)
　　　(泰元年夏薨而旐出江漢舟轉荆衡巳是數月/今復葬罷而悵望其塋則二詩在䕫州作無疑)
　　　(如李雝詩云君臣尚論兵將帥接燕薊朗誦六/公篇憂來豁䝉蔽則是史朝義未死之前正經)
　　　(營河北之日當在廣徳元年之前揔序云傷時/盗賊未息盖自寳應廣徳至大歴初有此作故)
　　　(云前後存沒遂不詮次梁懐道編/在大歴二年特自其成而云耳)
　傷時盗賊未息興起王公李公歎舊懐賢終于張相
　國八公前後存沒遂不詮次焉(洙曰王仲宣張景陽/皆作七哀詩黄鳥哀)
　(三良亦/其義也)
　　贈司空王公思禮
　　　(彦輔曰按思禮傳加守司空上元/二年以疾薨贈太尉謚曰武烈)
司空出東夷童稚刷勁翮(端本曰謂修/整其儀矩)追隨燕薊兒頴
鋭(洙曰一/作脱)物不隔(洙曰王思禮營州城傍髙麗人也少/習戎旅隨節度使王忠嗣至河西與)
(哥舒翰對為押/衙髙麗東夷也)服事哥舒翰意無流沙磧(洙曰及翰為/隴右節度使)
(思禮為翰押衙無流沙磧言/其輕視夷狄不以為意也)補注(鶴曰流沙磧自是兩/地名禹貢弱水餘波)
(入于流沙楚辭招魂西方之害流沙千里注沙流而行/言西方之地厥土不毛流沙滑滑晝夜流行縱横千里)
(西州有礌石磧北庭都䕶府有小磧開元二十八年八/月乙亥磧西節度使盖嘉運敗突騎施于賀邏餘見送)
(逺詩/注)未甚㧞行間犬戎大充斥(敏功曰充斥/言盛大也)短小精悍
姿屹然强㓂敵(定功曰前漢嚴延年為人短小精悍敏/㨗於事雖子貢冉有通於政事不能絶)
(也趙曰按史加思禮金城太守安禄山反翰為元帥奏/思禮赴軍𤣥宗曰吐蕃有釁唯倚思禮且觀𤣥宗之言)
(則思禮在金城時/能敵吐蕃可知矣)補注(希曰史記郭解/為人短小精悍)貫穿百萬衆出
入由咫尺馬鞍懸將首(蘇曰辛倚破匈奴常懸蕃將首/於鞍前齊太祖見而賞愛倚能)
(騎射尤/妙文墨)甲外控鳴鏑(夣符曰右按前漢書冐頓作鳴/鏑習勒其騎射應劭曰髐箭也)洗
劔青海水(孫曰青海/在山東)刻銘天山石(洙曰思禮以㧞石堡/城功在行間除右金)
(吾衛將軍充闗西兵馬使趙曰皆戰勝而深入也班固/為寳憲刻銘燕然山敏功曰唐薛仁貴傳將軍三箭定)
(天/山)補注(希曰哥舒翰築神威軍於青海上吐蕃至擊破/之又築城於青海中龍駒島吐蕃屏迹不敢近)
(青海事見通鑑又唐志伊州伊吾縣有析羅漫山亦名/天山又西州有天山軍自州西南有南屏安昌兩城百)
(二十里至天山/又有天山縣)九曲非外蕃其王轉深壁(夣符曰右按/唐㑹要景龍)
(四年賛普請昏以左衞大將軍楊矩為送金城公主使/吐蕃因請河西九曲之地以為公主湯沐之邑矩遂奏)
(與之吐蕃既得九曲其地肥良尤與唐地接近自是復/叛思禮事哥舒翰以功授右衞將軍闗西兵馬使從其)
(討九/曲也)飛兔不近駕(晁曰馬名飛兎善走躍/復能飛其駿快可知矣)鷙鳥資逺擊
(趙曰飛兎古之神馬/山海經曰鷙鳥之擊)曉達兵家流飽聞春秋癖(修可曰/漢藝文)
(志云兵家者流凡百八十二家也/晉杜預雖為將軍而有左傳癖)胷襟日沉靜肅肅自
有適(洙曰裴楷目夏侯𤣥云肅肅如入宗廟中俱見禮/樂器師曰自短小精悍姿至此句皆美思禮之辭)
潼闗初潰散萬乗猶辟易(饒曰辟易退/却奔走之貌)偏裨無所施元
帥見手格(洙曰禄山之反也思禮從翰守潼闗宻語翰/誅國忠又欲以三千騎刼之翰不從遂至於)
(敗思禮為偏裨而謀不見從翰遂被禽/元帥翰也萬乘天子也辟易播遷也)太子入朔方至
尊狩梁益胡馬纒伊落中原氣甚逆(蘇曰䝉將軍一日/謂扶蘇曰今天色)
(黯淡囘視中原其氣甚逆吾慮者/恐不測之祸在其中後果如其言)肅宗登寳位塞望勢
敦廹(洙曰翰既敗潼闗不守𤣥宗幸蜀太子從百姓之/請遂入靈武圖興復乃即位以從人望思禮奔行)
(在/)公時徒歩至請罪將厚責際㑹清河公間道傳玉册
天子拜跪畢讜議果氷釋(洙曰思禮至行在上責其不/堅守坐纛下將斬之㑹房琯)
(在蜀奉太上皇册命至諫上以為可収後效遂釋之/蘇曰徐倜數上書明劉向事讜議諛論即日水釋)翠
華巻飛雪熊虎亘阡陌(趙曰翠華天子之旗上林賦建/翠華之萎莛巻飛雪言其時在)
(冬周禮曰熊虎為旗所謂亘阡陌言兵旗之/多也舊注引如虎如貔却是言兵旅非是)屯兵鳯凰
山帳殿涇渭闢(洙曰天子所在以帳為殿象宫闕臺殿/也趙曰庾肩吾詩囘川入帳殿鳯凰山)
(鳯翔山名涇渭則/在平凉乃渭州)金城賊咽喉詔鎮雄所搤(洙曰思禮/既釋尋副)
(房琯戰便橋不利更為闗内行營節度河西龍右伊西/行營兵馬使守武功以控賊及廣平王収復思禮入清)
(宫/)補注(鶴曰𤣥宗出奔夜將半至金城縣金城即京兆/府之興平𤣥宗在興平王思禮自潼闗至始知)
(哥舒翰被擒以思禮為河西隴右節度使即令赴鎮収/㪚卒以俟東討事見通鑑然蘭州亦有金城縣又有金)
(城闗正屬隴右道節度治鄯州金城雖在蘭州而去鄯/為近詩云詔鎮雄所搤盖為此不以京兆京城而言也)
禁暴靖無雙爽氣春淅瀝(師曰和爽之/氣如春風然)巷有從公歌野
多青青麥(洙曰言賊不/敢犯境土也)及夫哭廟後復領太原役(洙曰/郭子)
(儀収復兩京時太廟為賊所焚權移神主於大内長安/殿上皇謁廟請罪及元弼鎮河陽制以思禮為太原尹)
(北京留守河東節度使兼御史大夫/貯軍糧百萬噐械精鋭尋加司空)補注(希曰前此積/石軍麥熟吐)
(蕃輙來穫之無能禦者邊人謂之吐蕃麥莊哥舒翰嘗/伏兵於其側虜至夾擊之無一人得返者自是不敢復)
(來今繼以王公為節度故麥尤盛舊注失之又蕭宗還/京素服向廟哭三日盖是至徳二載而領太原在乾元)
(二年/七月)恐懼禄位髙悵望王土窄(趙曰在我之禄位則恐/其髙本朝之土地則恨)
(其窄又以/美其謙忠)不得見清時嗚呼就窀穸(洙曰左傳唯/是窀穸之事)永繫
五湖舟(洙曰范蠡事勾踐既/滅呉乘扁舟泛五湖)悲甚田横客(洙曰田横死/賔客間之從)
(死者五人言思禮/賔客尤甚於横也)千秋汾晉間事與雲水白昔觀文苑
傳豈述亷藺績(洙曰言思禮撫御積畜之才在汾晉之/間者與雲水無晦也亷頗藺相如古之)
(名將言有武功不/必責之文徳也)嗟嗟鄧大夫士卒終倒㦸(洙曰鄧景/山曹州人)
(亦為太原尹北京留守至太原以鎮撫紀綱為已任檢/覆軍之隠沒者衆懼有一偏將將抵罪當死諸將各請)
(贖其罪景山不許其弟請以身代又不許其弟請納馬/一匹以贖兄罪衆感怒曰我等人命輕如一馬乎軍衆)
(憤怒遂/殺景山)補注(鶴曰舊史云王思禮上元二年四月薨管/崇嗣代為太原尹數月召景山代崇嗣及)
(至未幾以受馬被殺亦在上元二年公因景山亦尹太/原而不若思禮有統御積蓄之才故於詩尾言之亦以)
(顯思禮/之功也)
　　故司徒李公光弼
司徒天寳末北収晉陽甲(趙曰光弼加檢校司徒在至/徳二載尋遷司空矣今止云)
(司徒則據為司徒以前事而稱其官耳按史云安禄山/反郭子儀薦其能持節河東節度副使晉陽則河東之)
(太原/也)胡騎攻吾城愁寂意不愜人安若泰山薊北斷右
脅朔方氣乃蘇黎首見帝業(洙曰賊將史思明等四偽/帥來攻城光弼麾下衆不)
(滿萬皆烏合之人賊以太原屈指可取光弼伺其怠出/擊大破之斬首十餘萬級又破思明于嘉山而河北歸)
(順者十餘郡/朔方河北也)二宫泣西郊(師曰二宫謂/肅宗與皇后)九廟起頺壓(洙/曰)
(見前篇及夫/哭廟後注)未散河陽卒思明偽臣妾復自碣石來火
焚乾坤獵補注(鶴曰通鑑云史思明至徳二載以所部/十三郡及兵八萬來降李光弼以思明)
(終當叛亂明年乾元元年果分軍為三一出邢洛一出/冀貝一自洹水趨魏故云偽臣妾唐志碣石出在平州)
(石城縣又媯州懐戎縣有/居庸塞東連盧龍碣石)髙視笑禄山公又大獻㨗(洙/曰)
(乾元二年為天下兵馬元帥與九節度兵圍安慶緒於/相州㧞有日矣史思明自范陽來救屢絶糧道光弼身)
(先士卒若戰勝之思明因殺慶緒即偽位縱兵河南賊/勢甚熾光弼遂檄官吏引兵入三城賊憚光弼不敢西)
(犯宫闕遂戰於中潭西大破逆黨趙曰髙視笑禄山/言思明笑禄山而自矜也獻㨗則傳所謂獻俘太廟)異
王册崇勲小敵信所怯(定功曰光弼以功封臨淮王非/謂非劉氏不王也小敵怯謂北)
(邙之/敗也)擁兵鎮河汴千里初妥帖(洙曰光弼以臨淮王鎮/河汴蘇曰張遜上隋文)
(帝表云幅員暫/寧千里安帖)青蠅紛營營風雨秋一葉内省未入朝
死涙終映睫(修可曰按唐史北邙之敗魚朝恩羞其䇿/謬深忌光弼功髙而程元振尤嫉之及來)
(瑱為元振讒死光弼愈恐吐蕃㓂京師代宗詔入援光/弼畏祸遷延不敢行帝遷長安因拜東都留守察其去)
(就光弼以乆須詔/不至二年疾篤薨)大屋去髙棟(洙曰髙棟大屋所恃而/安喻光弼朝廷之所倚)
(頼/也)長城掃遺堞(洙曰倚光弼如長城今/其死矣是掃遺堞也)平生白羽扇(洙/曰)
(諸葛武侯持白羽扇指麾三/軍言人亡而所用之物存爾)零落蛟龍匣雅望與英姿
惻愴槐里接(洙曰命京兆尹第五倫監䕶䘮事塟於三/原詔宰臣百官祖送於延平門外前漢槐)
(里屬右扶風武帝茂陵昭帝平陵在趙曰槐里豈葬地/乎以詔百官送葬延平門外按長安志延平門乃在郭)
(西而前漢槐里屬右扶風今/之鳯翔府正在長安之西矣)補注(希曰潘岳闗中記三/輔舊治長安城中長)
(吏各在其縣光武東都之後扶風出治槐/里馮翊出治髙陵則槐里屬扶風甚明)三軍晦光彩
烈士痛稠疊直筆在史臣將來洗箱篋(洙曰言平生功/名書在史册也)
吾思哭孤冢南紀阻歸楫(趙曰南紀楚之分公自南紀/徃歸長安則可以弔光弼之)
(英魂今阻而/不能故云)扶顛永蕭條未濟失利渉(洙曰時未至大/治而光弼亡如)
(濟江而/失舟也)疲薾竟何人(鄭曰薾乃/結切疲也)洒涕巴東峽(趙曰巴東/峽指言䕫)
(州舊注指為/荆州非是)
　　贈左僕射鄭國公嚴公武
鄭公瑚璉器華岳金天晶(洙曰以其得山岳之孕精也/趙曰武挺之之子華州華隂)
(人爾雅曰華為西岳右/有帝王之號曰金天氏)補注(希曰金天亦精西而言如/爽氣金天豁是也豈為古)
(有金天氏寰宇記亦/云嚴挺之華州人)昔在童子日已聞老成名嶷然大
賢後復見秀骨清(洙曰本傳武神氣雋爽/敏於聞見幼有成人風)開口取將相
小心事友生閲書百紙(洙曰一/云氏)盡落筆四座驚歴職匪
父任嫉邪常力爭(趙曰言武初離䕃補其後自致身累/遷殿中侍御史所謂嫉邪者乃御史)
(之職而嘗力爭/乃武之能矣)漢儀尚整肅(洙曰時武/為侍御史)胡騎忽縱横飛
傳自河隴逄人問公卿(趙曰飛傳則傳遽之報也河隴/西東蜀口之道有飛傳自河隴)
(來武必詢問/公卿為誰)補注(希曰髙帝紀乗傳詣洛陽如淳曰急/者乗一乗傳師古曰傳者若古之驛)
(古者以車後又單置馬謂之驛騎飛傳其一乗傳歟司/馬相如論蜀檄建節徃馳四乗之傳又文紀除闗無用)
(傳注張晏/曰傳信也)不知萬乗出雪涕風悲鳴受詞劔閣道謁帝
蕭闗城(洙曰河隴劔閣蕭闗城事新舊二史皆不載鄭/曰渭州清原縣乃武州舊治蕭闗縣按其地即)
(漢朝那縣在原州西一百八十里/龍朔中故於白草軍城置蕭闗)補注(鶴曰唐志大中/五年以原州蕭)
(闗置武州按九域志鎮戎軍乃原州平髙縣地有蕭闗/古城漢文帝十四年匈奴入蕭闗即此地也西北與靈)
(州為鄰盖武赴/靈武行在故云)寂寞雲臺仗(洙曰庾信哀江南非無北/闕之兵猶有雲臺之仗)
飄颻沙塞旌江山少使者笳鼓凝皇情補注(希曰霍光/傳曰使者)
(旁午而今云江山少使者可知其時/矣淮南王安傳亦云使者道長安來)壯士血相視忠臣
氣不平宻論貞觀體(洙曰貞觀太宗/撥亂反正時)揮發岐陽征(洙曰/時肅)
(宗理兵/鳯翔)感激動四極聨翩収二京(定功曰史云至徳初/武赴肅宗行在房琯)
(薦為給事中已収長安拜京/兆尹則固有建議収復者矣)西郊牛酒再(洙曰沈休文/碑牛酒日至)
(壺漿塞陌西郊謂文王也/牛酒謂擊牛釃酒享士也)原廟丹青明(洙曰叔孫通請/立原廟注原重)
(也先以有廟/今更立之也)匡汲俄寵辱(洙曰匡衡汲黯趙曰以武之/諫諍如匡汲也既拜京兆尹)
(矣而坐房琯事貶巴/州此則寵之所辱也)衞霍竟哀榮(趙曰武為東川及劔/南節度則遷謫之中)
(雖可哀而/亦榮也)補注(希曰北史王洛兒傳論/生受恩遇沒居哀榮)四登㑹府地三
掌華陽兵(趙曰武為京兆少尹父為京兆尹為成都尹/劔南節度又復節度劔南此為四登㑹府書)
(曰華陽黒水惟梁州則/東川西川皆華陽也)京兆空栁色(洙曰色亦云市張/敞為京兆尹走馬)
(章臺街唐詩有/章臺栁是也)尚書無履聲(洙曰前漢哀帝擢鄭崇為/尚書僕射數求見諫諍上)
(初納用之毎見曳革上/笑曰我識鄭尚書覆聲)羣烏自朝夕(洙曰漢成帝時御/史府中列栢樹常)
(有野烏數千棲宿其上晨去暮来號曰朝夕烏烏去/不来者數月長者異之後果廢御史大夫是其徴也)
白馬休横行(趙曰漢張湛為光禄大夫常乗白馬光/武毎有異政輙曰白馬生且復諌矣)諸
葛蜀人愛(洙曰陳壽言蜀人愛亮雖甘棠之詠/召公鄭人之歌子産未足為過也)文翁儒
化成(洙曰文翁之守蜀召下縣子弟以為學官弟子為/除更繇髙者補郡吏以為孝弟力田由是大化蜀)
(之學於京師/者比齊魯)公來雪山重公去雪山輕(洙曰雪山西山/也言輕重在公)
(而不/在山)記室得何遜(洙曰梁書何遜為建安王記室王愛/文學之士日與逰宴又為廣陵王記)
(室復隨府/於江州)韜鈐延子荆(洙曰晉孫楚字子荆/叅石苞驃騎軍事)四郊失壁
壘(洙曰失壁壘言無屯戌/也此美武能鎮靜也)虛館開逢迎(洙曰開閤/以禮士也)堂上
指圖畫軍中吹玉笙(師曰言公鎮靜蜀中惟以宴樂/圖畫與衆共樂無㓂盜之憂也)
豈無成都酒憂國只細傾時觀錦水釣問俗終相并(趙/曰)
(上句雖成都有醇酒國難不敢盛為宴飲也下/句言車騎之出非専為閒逰終以問俗為事也)意待犬
戎滅人藏紅粟盈(趙曰犬戎指吐蕃也武再節度劔南/日破吐蕃七萬衆于當狗城然其意)
(終待盡滅而人免誅/求使粟至於紅腐也)以兹報主願庶或(洙曰一/云獲)裨世程
炯炯一心在(洙曰炯/炯明貌)沉沉二豎嬰(洙曰晉侯疾求醫于/秦秦伯使醫緩為之)
(未至公夢疾為二豎子曰彼良醫也懼傷我焉逃之/其一曰居肓之上膏之下若我何醫至曰不可為也)
(在肓之上膏之下攻之不可達之不/及藥不至焉不可為也公曰良醫也)顔囘竟短折(洙/曰)
(顔囘年三十二蚤/死武終時年四十)賈誼徒忠貞(師曰公之意在於報主/不幸疾化故比之囘誼)
(謂年少/而殂也)飛旐出江漢(趙曰武卒於/蜀舟行而歸)孤舟轉荆衡(洙曰荆/衡乃楚)
(地/也)虚横馬融笛(蘇曰後漢馬融精覈術數性好音律能/吹笛為督郵無留事獨卧郡平陽鄔中)
(有洛客舍逆旅吹笛融去京師踰/年暫聞悲甚而樂之作長笛賦)悵望龍驤塋(田曰武/帝以謡)
(言拜王濬為龍鑲將軍至太康六年卒葬/桓谷小大營塋城舊注以龍驤名墓非是)空餘老賔客
身上媿簮纓(洙曰武在蜀/辟甫為叅謀)補注(鶴曰觀此詩而謂莫相/疑行貧交行赤霄行為)
(武而作可乎空餘老賔客身上愧簮纓之句無怨恨之/意也不為此其哭嚴僕射歸櫬云一云三峽暮遺後見)
(君情又/可知矣)
　　贈太子太師汝陽郡王璡
　　　(鄭曰璡/資辛切)補注(天寳九載卒/贈太子太師)
汝陽讓帝子(洙曰讓皇帝憲本名成器睿宗長子立為/皇太子以𤣥宗有討平韋氏之功成器懇)
(讓儲位封為寧王薨謚曰讓/皇帝長子汝陽郡王璡也)眉宇真天人虬髯似太宗
(洙曰書生相太宗曰龍鳯之/姿天日之表又有虬髯也)色映塞外春(師曰謂貌/和雅也)徃
者開元中主恩視遇頻出入獨非時禮異見羣臣(師曰/𤣥宗)
(以璡父讓位于已故眷遇之恩/異於諸王出入宫禁不以時也)愛其謹㓗極(洙曰新史/採此語)
倍此骨肉親從容聽朝後或在風雪晨忽思格猛獸(洙/曰)
(江都王力/格猛獸)苑囿騰清塵羽旗動若一萬馬肅駪駪(洙曰/三禮)
(圖全羽為旞析羽為旌所謂注旄於/竿首也詩駪駪征夫注衆多之貌)詔王來射鴈拜命
已挺身箭出飛鞚内(洙曰言王從帝獵苑/中帝詔王射鴈也)上又囘翠麟
(洙曰又/一作入)翻然紫塞翮(修可曰崔豹古今注曰秦所/築長城土色皆紫故云紫塞)下拂
明月輪(趙曰言鴈下而拂弓也/皆言王射獵之精絶)胡人雖獲多天笑不為
新(洙曰長楊賦上將大誇胡人以多禽獸令胡人手摶/之自取其獲上親臨觀焉天笑天子之笑也夣符曰)
(右按仙傳拾遺木公與一王女投壺設有/不入者天為之嚂嘘注嚂嘘開口而笑也)王毎中一物
手自與金銀䄂中諫獵書扣馬乆上陳(趙曰言王雖隨/獵矣而有書諫)
(獵也諌獵書暗以/司馬相如比之)竟無銜橜虞(洙曰相如書曰且夫清/道而後行中路而馳猶)
(時有銜橜之/變橜音掘)聖聰矧多仁官免供給費水有在藻鱗(洙/曰)
(以其諫獵而罷故官免供給之費而/物亦得所趙曰非特止獵且不漁也)匪唯帝老大皆是
王忠勤晩年務置醴門引申白賔(洙曰璡歴太僕卿賀/知章禇庭誨為詩酒)
(之交天寶初終又加特進楚元王既至楚以穆生白生/申公為中大夫初元王敬禮申公等穆生不嗜酒元王)
(毎置酒嘗為穆生設醴師古曰醴甘/酒也少麯多米一宿而熟不齊之矣)道大容無能永懐
侍芳茵(洙曰言已無能而惟王之/所容侍芳茵言侍王也)好學尚貞烈義形必
霑巾(洙曰義/形於色)揮翰綺綉揚篇什若有神川廣不可泝(趙/曰)
(言自别之後流落於蜀欲/上見王則川廣不可泝也)墓乆狐兎隣(洙曰張孟陽七/哀詩借問誰家)
(墳皆云漢世主狐兎/窟其中蕪穢不復掃)宛彼漢中郡(洙曰王弟瑀早有才/望偉儀表天寶十五)
(載從𤣥宗幸蜀至/漢中因封漢中王)文雅見天倫補注(鶴曰璡以天寳九/年卒而此詩作於)
(永泰大歴間故曰墓乆狐兎隣公廣徳元年又與漢中/王瑀㑹于梓州故章梓州水亭詩有近屬淮南至之句)
(今因懐感而及其天倫故有此句而/末又云何以開我悲泛舟俱逺津也)何以開我悲泛舟
俱逺津温温昔風味少壯已書紳(洙曰書之紳帶也/語子張書諸紳)舊
逰易磨滅衰謝多酸辛
　　贈祕書監江夏李公邕
長嘯宇宙間髙才日陵替(蘇曰王粲曰小人日覺得志/髙才日覺陵替夫造物者其)
(意於賢愚/何如哉)古人不可見前輩復誰繼憶昔李公存詞林
有根柢(洙曰唐文苑傳李邕廣陵江都人少知名在長/安李嶠張廷珪並薦邕詞髙行貞堪為諫諍官)
(蘇曰潘安仁文章塊瑋友人謂潘詞林/繁茂根柢衍宻不然何妙秀發如斯)聲華當健筆灑
落富清製風流散金石追琢山嶽鋭(洙曰邕早擅才名/尤長碑頌中朝衣)
(冠天下寺觀/多出其手)情窮造化理學貫天人際(洙曰董仲舒言/天人相與之際)
干謁走其門(蘇曰羊叔子吾/非干謁走人門)碑版照四裔各滿深望還
森然起凡例(洙曰杜預左氏傳序發凡以言例邕雖/貶黜在外人亦多齎金帛徃求其文也)蕭
蕭白楊路洞徹寳珠惠(趙曰墳墓之路幽昏而得邕之/文如寳珠之洞徹以照之所以)
(為/惠)龍宫塔廟湧浩刼浮雲衞(洙曰雲一作空夣符曰右/按南史阿育王佛滅度後)
(一日一夜造八萬四千塔梵言塔華言廟也仙傳拾遺/昆明池龍宫有仙方三十六首趙曰浩刼無窮之刼也)
(度人經曰唯有元始浩刼之家部制我界統乗𤣥都也/龍宫之塔廟得邕之文亘厯浩刼而浮雲衛䕶之也)
宗儒爼豆事故吏去思計(趙曰爼豆事言作修學校記/文宣王廟記之屬也去思計)
(言使者太守縣令替/罷而作頌政碑之屬)眄睞巳皆虚䟦涉曾不泥向來映
當時豈獨勸後世(洙曰自蕭蕭白楊路至/此皆邕所造碑事也)豐屋珊瑚鈎
騏驎織成罽紫騮隨劔几(洙曰髙紀賈人毋得衣罽師/古曰罽織毛若今毼及氍毹)
(之類鄭曰説文/曰西湖毳布也)義取無虛嵗(趙曰豐屋大屋也珊瑚鈎/屋中之簾鈎織成罽則罽)
(上所織者麒麟也既以紫騮馬而又隨之以寳劔與憑/几此數者皆冨貴家物不惜以饋邕矣義取無虗嵗則)
(以文得財矣新史云奉金帛/請其文前後所受鉅萬計)分宅脱驂間感激還未濟
(洙曰呉志周瑜推道南大宅以舍孫䇿與䇿為友升堂/拜毋有無通共史記越石父賢在縲絏中晏子出遭之)
(塗解左驂贖之延入為上/客邕之急於養士如此)衆歸賙給美擺落多藏穢(趙/曰)
(在衆人則歸其能賙給在邕之/身則雖多藏而能擺落其穢也)獨歩四十年風聽九臯
唳(洙曰邕知名長安中死天寳初四十年間可謂獨歩/矣累獻詞賦甚稱𤣥宗㫖後因上許中使臨索其新)
(文以文章徹天聽/故有九臯涙云)嗚呼江夏姿(趙曰此黄香也漢人語/云天下無雙江夏黄童)
竟掩宣尼袂(洙曰孔子獲麟反/袂拭面稱吾道窮)補注(希曰雖用漢人語/亦以邕父善本江)
(夏人故云曹憲傳同郡魏模公/孫羅江夏才善相繼傳授者也)徃者武后朝引用多
寵嬖否臧太常議(洙曰邕有批韋巨源/謚議文士推重之)靣折二張勢(洙/曰)
(初邕為左拾遺俄而御史中丞宋璟奏侍臣張昌宗兄/弟有不順之言請付法斷則天初不應邕在陛下進曰)
(璟言事闗社稷望陛下可其奏則天色解始允宋璟既/出或謂邕曰子名位尚卑若不稱㫖禍福將不測何為)
(造次如是邕曰不/顛不狂其名不彰)衰俗凜生風排蕩秋旻霽忠貞負寃
恨(趙曰以邕忠/正為人所陷)宫闕深旒綴(趙曰此言天子深居/九重不加省察也)放逐
早聨翩低垂困炎癘(洙曰邕始以與張柬之善貶雷州/𤣥宗初又貶崖州後召還為姚宗)
(所嫉貶栁州又為張説所惡發陳州賦事扺死㑹赦免/貶欽州邕少有名累被貶逐後進不識京洛阡陌聚觀)
(以為古人或將眉目有異衣冠望風尋訪門巷又/中使臨問索其新文復為人隂中竟不得進用也)日斜
鵩鳥入䰟斷蒼梧帝(趙曰言其悲愁如賈誼鵩鳥賦云/庚子日邪鵩集余舍帝舜之狩至)
(蒼梧而死今/之梧州也)榮(一作/䇿)枯走不暇星駕無安税(趙曰榮枯/之不常故)
(奔走不暇所以無安息/税駕之地詩星言夙駕)幾分漢庭竹(洙曰漢制以竹使/符分給郡守邕累)
(為刺史故/曰幾分也)夙擁文侯篲(洙曰魏文侯擁/篲以迎朋友)終悲洛陽獄事
近小臣斃禍階初負謗易力何深嚌(洙曰邕與栁勣馬/一疋及勣下嶽吉)
(温令勣引邕議及休咎事遂誅趙曰天寶初栁勣有罪/下獄邕嘗遺勣馬故吉温使引邕嘗以休咎相語隂賂)
(遺竟杖死/北海郡)伊昔臨淄亭酒酣託末契(洙曰甫有陪李北/海晏歴下亭詩是)
(也/)補注(希曰唐志齊州濟南郡本齊郡天寶元年更名/臨淄然青州亦有臨淄縣此當是言齊州歴下)
(亭/也)重叙東都别朝隂改軒砌(朝直/遥切)論文倒崔蘇(洙曰崔/信明蘇)
(源明二人皆/以文章擅世)指盡流水逝近伏盈川雄(洙曰唐文苑傳/楊炯為盈川令)
(卒張説曰楊盈川文思如懸河注酌/之不竭既優於盧照隣亦不減王勃)未甘時進麗(洙曰/張説)
(曰李嶠之文如良金美玉無/施不可李嶠為時進故也)是非張相國相扼一危脆
(趙曰指張説也邕素輕與張説相惡公詩言張説/以相國勢力所能勝邕特一身危脆易於一扼耳)爭名
古豈然(洙曰魏文帝典論云/文人相輕自古而然)鍵㨗歘不閉(趙曰邕於闗/鍵則㨗急而)
(歘然不閉/所以召禍)例及吾家詩曠懐掃氛翳慷慨嗣真作咨嗟
玉山桂(洙曰郄詵云崑山/片玉桂林一枝)鐘律儼髙懸鯤鯨噴迢遰(師/古)
(鍾律喻詩有法度/鯤鯨喻其雄健)坡陁青州血(師曰坡陁髙聚貌/青州血謂死所)蕪沒
汶陽瘞(洙曰邕/塟所也)補注(鶴曰青州是為北海郡乃邕守其/郡李林甫忌之因傳以罪詔就郡)
(杖殺之又唐志武徳二年以北海營丘下宻置濰州又/置連永平壽華池汶陽等十三縣六年皆省今云汶陽)
(者殆指舊縣地而言/邕客塟於此故云瘞)哀贈竟蕭條恩波延揭厲(洙曰代/宗時國)
(恩例得贈/秘書監)子孫存如綫舊客舟凝滯(趙曰存如綫傷李/無後也舊客則公)
(自傷其流落於外未/能乗扁舟以徃也)君臣尚論兵將帥接燕薊朗詠六
公篇(洙曰邕有張桓等五/王泊狄相六公詩)憂來豁䝉蔽(趙曰嘆時之多/艱當復如邕者)
(慷慨有所陳説故詠其所作六公詩以觧憂也公自注/云桓彦􁐊敬暉崔𤣥暉張柬之袁恕已也洎狄相六公)
(六公篇詠/具載邕傳)
　　故祕書少監蘇公源明
武功少也孤(趙曰源明京兆武功/人故直以此名之)徒歩客徐兖讀書東
岳中十載考墳典(洙曰按新史源明初名預字弱/夫少孤寓居徐兖工文辭有名)時下
萊蕪郭忍飢浮雲巘補注(鶴曰東岳萊蕪俱屬兖州萊/蕪兖州屬邑名唐志云本穎)
(淄州武徳六年省入博城長安四年以廢嬴縣復置九/域志淄州有萊蕪舊城淄南去兖四百里而九域志又)
(云萊蕪東北去兖州三百里疑不能時下然東岳唐在/乾封縣亦在兖之東北岳與萊蕪為近盖自東岳時下)
(萊蕪/也)負米晩為身毎食臉必泫(洙曰子路為親百里負/米源明養不及親負米)
(自為而已故/毎食必泫)夜字照爇薪(夣符曰右按文士傳侯瑾字/子瑜家貧傭賃暮輙燒柴薪)
(以讀書獨處一/室如對尊賔)垢衣生碧蘚庻以勤苦志報兹劬勞願
(洙曰以已勤苦之/志報父母劬勞也)學蔚醇儒姿(洙曰賈山渉獵書/記不能為醇儒)文包
舊史善(師曰源明嘗私著國史後/史館采其語用之故云云)灑落辭幽人歸來潜
京輦射䇿君東堂宗匠集精選制可題未乾乙科已大
闡(洙曰元明天寶中及進士第更試集賢院漢書顔師/古曰射䇿者謂為難問疑義書之於䇿量其大小署)
(為甲乙之科列而置之不使彰顕有欲/射者隨其所取得而釋之以知優劣)文章日自負椽
吏亦累踐(趙曰累遷/太子諭徳)晨趨閶闔内足踏宿昔趼(鄭曰古/典切胝)
(也/)一麾出守還(洙曰源明累遷太子諭徳出為東平太/守故召為國子司業也夣符曰右按文)
(選云屢薦不入/官一麾乃出守)黄屋朔風巻不暇陪八駿虜庭悲所遣
(趙曰朔風巻則明皇乗輿以禄山反而出狩源明不得/扈從而留虜庭毎悲恨以遣懐耳八駿事周穆王乗八)
(駿以/出逰)平生滿樽酒(蘇曰阮迷愛詩好飲足不跡公卿大/夫之門水邊林下放懐自若張翰相)
(顧遇問其所欲迷曰平生滿樽酒活計一/張琴翰歎㐲曰真傲逸竒士非我輩比也)斷此朋知展
憂憤病二秋有恨石可轉(洙曰安禄山陷京師源明以/病不受偽官趙曰詩曰我心)
(匪石不可轉也其二秋憂憤則石可轉/而吾心不轉焉此言源明不汙賊也)肅宗復社稷得
無逆順辨(洙曰肅宗復兩京權/考功郎中知制誥)范煜顧其兒(趙曰范煜/坐謀反誅)
(臨刑醉其子藹亦醉取地土及果皮以擲煜煜問曰/汝瞋我耶藹曰今日何縁瞋但父子同死不能不悲)李
斯憶黄犬(洙曰李斯傳二世二年七月具斯五刑論腰/斬咸陽市顧謂其中子曰吾欲與若復牽黄)
(犬俱出上蔡東門逐狡兎豈可得/言受偽官之人如范李之顧戀也)秘書茂松意(洙曰源/明後以)
(祕書少監卒茂松意以不變節於/艱危如松栢不為風霜所奪也)載從祠壇墠前後百
巻文枕藉皆禁臠(趙曰禁臠言其文之美也出晉元帝/始鎮建業毎得二豚以為珍膳項上)
(一臠尤美輙以/薦帝呼為禁臠)篆刻揚雄流溟漲本末淺(趙曰揚雄以/賦為童子雕)
(蟲篆刻然竟為長揚羽獵賦見稱於時溟漲謂其/文波瀾浩汗雖溟海之漲其本末比之猶為淺)青熒
芙蓉劔犀兕豈獨剸(洙曰呉越王允常取純鈎劔示薛/燭曰光乎如屈陽之華沉沉如芙)
(蓉始生於湖王子淵頌巧冶鑄/干將之樸水斷蛟龍陸剸犀兕)反為後輩褻予實苦懐
緬煌煌齋房芝事絶萬手搴(鄭曰搴九輦切取也洙曰/漢武帝大興祠齊房生芝)
(而作歌肅宗時宰相王璵以祈禬進勸上興/祠禱事禁中稍崇淫祀源明數進時政得失)垂之俟來
者正始徴勸勉(趙曰源明所言可以垂/後世法乃正始之道也)不要懸黄金胡
為投亂贙(修可曰按爾雅贙有力注云出西海大秦國/似狗多力獷惡炙轂子載贙銘曰爰有獷獸)
(厥形似犬飢則馴服飽則反眼出于西海名之曰畎趙/曰所以美之且危之也乳贙謂乳虎也盖言安媚則黄)
(金可惡而切直犯上之怒/不啻投飢贙也贙乎犬切)結交三十載(洙曰任彦升哭/雲僕射結懽三)
(十載生死/一交情)吾與誰逰衍(洙曰新史亦言源/明雅善杜甫鄭䖍)榮陽復冥寞
罪罟巳橫罥(洙曰上户孟反下/音畎謂鄭䖍也)嗚呼子逝日始泰則終
蹇長安米萬錢凋䘮盡餘喘(趙曰言源明未死間猶及/肅宗反正之後時已向泰)
(矣而源明死後時復屯蹇所以有米萬錢而至凋䘮也/舊注所引非舊注云是時乗大盗之餘國用乏屈史思)
(明䧟洛陽有詔幸東京源明以防早飢/陳十不可以諌上嘉其直遂罷東幸)補注(鶴曰二注/俱非不過)
(言源明死時適值嵗歉而已舊史廣徳二年自秋及冬/斗米千錢今云長安米萬錢盖以一斛言之史不言蘇)
(與鄭死之年以此詩及長安米價論之當是其年蘇鄭/相繼而死故云榮陽復冥寞後詩又云凶問一年俱)
戰伐何當解歸帆阻清沔尚纒漳水疾(洙曰劉公幹余/嬰沉痼疾竄身)
(清漳濵趙曰公言在/雲安不得沂沔以歸)永負蒿里餞(洙曰蒿里送士大夫/庶人挽歌蘇曰徐翔)
(之姪陵泣曰永負蒿/里之哀東門相餞)
　　故著作郎貶台州司戸滎陽鄭公䖍
鶢鶋至魯門不識鐘鼓饗(洙曰莊子至樂篇昔者海鳥/止於魯郊魯侯御而觴之于)
(廟奏九韶以為樂具太牢以為膳鳥乃眩視憂悲不敢/食一臠不敢飲一杯三日而死此以已養養鳥也非以)
(鳥養養鳥也海鳥鶢鶋也孔子謂臧文仲不智者三而/祀鶢鶋一也注鶢鶋止於魯東門文仲使國人祀之)
孔翠望赤霄愁思雕籠養(洙曰孔翠翡翠孔雀也其志/在丹霄然終不免樊籠之愁)
(者以其質之異於衆禽也故鷦鷯賦彼鷲鴞鵾鴻孔雀/翡翠或陵赤霄之際或託絶垠之外翰羽足以冲天觜)
(距足以自衞然皆負矰纓繳羽毛入貢何者用於人者/然也趙曰言鄭公如鶢鶋如孔翠非鍾鼓所能樂之雕)
(籠所能/拘之也)滎陽冠衆儒早聞名公賞地崇士大夫况乃氣
清爽(洙曰文藝傳鄭䖍鄭州滎/陽人天寳初為協律郎)天然生知姿學立㳺夏
上神農或闕漏黄石愧師長(趙曰鄭䖍自著書外又選/胡本草七巻故公所言補)
(闕乃神農本草之所不載也張良遇黄石公/為師令公言愧者愧則不敢為䖍之師長也)藥纂西極
名兵流指諸掌貫穿無遺恨薈蕞何技癢(鄭曰薈烏外/切蕞祖外切)
(小貌痒以兩/切本作癢)圭臬星經奥蟲篆丹青廣(洙曰按新史䖍/集撰當世事著)
(書八十餘篇有窺其藁者遂上書告䖍私撰國史䖍倉/皇焚之坐謫十年名其書為㑹粹孔子作春秋游夏不)
(能賛一辭䖍私撰國史是出其上也神農黄石藥纂兵/流皆古書也言䖍無不貫穿復通㳺藝星經丹青之類)
(趙曰圭臬言其善地理也選言陳圭置臬圭者土圭所/以測日影臬者䘮臬所以度廣狹蟲篆言能書丹青又)
(言能/畫)子雲窺未遍(蘇曰劉薦語陳貞曰吾腹/中書皆揚子雲窺未遍者)方朔諧太
枉(趙曰言鄭䖍能知荒逺之所在也東方朔毎/言其所指皆神仙之處故云諧枉猶太迂也)神翰顧
不一體變鍾兼兩(修可曰書苑曰䖍善草頴吕揔云䖍/書如風送雲収霞催月上鍾兼兩鍾)
(繇鍾㑹也父子善𨽻書皆盡其妙或云兼兩車也漢呉/恢為南海太守欲殺青冩書子祜諫曰此書若成則載)
(之兼兩注車/有兩輪故稱)文傳天下口(蘇曰相如片文隻字朝出而/暮傳天下古詩云髙文滿天)
(下藉藉/喧萬口)大字猶在牓昔獻書畫圖新詩亦俱往滄洲動
玉陛寡鶴誤一響三絶自御題四方尤所仰(洙曰䖍自/寫其詩并)
(畫以獻帝大書其尾曰/鄭䖍三絶寡一作宣)嗜酒益疎放(洙曰䖍嗜酒疎放/故杜甫贈詩云頼)
(得蘇司業時時與酒錢蘇司業源明也蘇曰陶潜阮籍/軰嗜酒疎放逸山野終免其禍當世莫及其髙見自全)
(之/機)彈琴視天壤形骸實土木親近唯几杖(趙曰言親近/於天子今以)
(言几杖則未/嘗暫離之意)未曽寄官曹突兀倚書幌(洙曰䖍初坐謫/還京師上愛其)
(材欲置左右以不事事更為置廣文舘以䖍為博士䖍/聞命不知廣文曹司何在訴宰相曰上増國學置廣文)
(舘以居賢者令後世言廣/文博士自君始不亦美乎)晩就芸香閣(洙曰遷著作郎/魚豢典畧云芸)
(香辟紙魚蠧故/藏書臺稱芸臺)胡塵昏坱莽(曽曰坱/莽廣貌)反覆歸聖朝㸃染
無滌盪(趙曰䖍值禄山反為受䖍水部郎中因稱風緩/求市令潜以宻草達靈武故言無一㸃所染不)
(煩澆蕩/之意)老䝉台州掾泛泛浙江槳(洙曰禄山反遣張通/孺刼百官置東都偽)
(授䖍水部郎中因稱風緩求攝市令潜以/宻草達靈武賊平免死貶台州司户叅軍)履穿四明雪
飢拾楢溪橡(洙曰四明楢溪皆浙江地名言䖍貧困拾/橡而食之定功曰按唐史䖍以汚禄山偽)
(官貶台州司戸四明及楢溪皆屬台/州孫綽賦云登陸則有四明天台)補注(鶴曰楢溪雖/未詳在何郡)
(而四明山不屬天台唐云明州以境有四明山為名九/域志云其山有四面各産異木不雜又孔曄㑹稽記曰)
(四明山髙峯軼雲連岫蔽日今云履穿/其雪亦第言經從其山耳非指在台州)空聞紫芝歌不
見杏壇丈(洙曰莊子漁父篇孔子逰乎緇帷之林休坐/乎杏壇之上弟子讀書孔子絃歌鼓琴奏曲)
天長眺東南秋色餘魍魎(洙曰天台賦始經魍魎之塗/卒踐無人之境師曰言荒僻)
(也/)别離慘至今班白徒懐曩春深秦山秀葉墜清渭朗
劇談王侯門野税林下鞅(洙曰鮑明逺詩/無田稅歸鞅)操紙終夕酣
時物集遐想(師曰自春深泰山秀至此追憶昔時與䖍/聚㑹于闗中春和秋凉之日或劇談或解)
(鞅操紙賦詩把酒酣飲/今詞場疎濶故傷之)詞場竟疎濶平昔濫吹奬(趙曰/指言)
(昔與鄭逰於詞翰之場而今竟疎逺/間濶又憶鄭之平昔濫有推奬於已)百年見存沒牢落
吾安放(洙曰一云倣趙曰孔子將死子貢曰泰/山其頺吾將安仰梁木其壊吾將安放)蕭條阮
咸在出處同世網(洙曰阮咸阮照子也任達/不拘雖處世不交人事)補注(鶴曰/鄭審)
(當是與𤣥為兄弟故謂阮咸在如杜位乃公之從弟而/云阿咸家是也東坡本此故與子由詩云頭上銀旛笑)
(阿咸審雖謫江陵而有宅在䕫公嘗過其湖亭/有詩又選世網纓我等此詩當是大歴元年作)他日訪
江樓含悽述飄蕩(洙曰著作與今秘書監鄭君審篇翰/齊價謫江陵故有阮咸江流之句趙)
(曰阮藉與其姪共為竹林之逰/今以阮咸比鄭審故云阮咸在)
　　故右僕射相國張公九齡
相國生南紀(師曰滔滔江漢南國之紀説者援是詩以/江漢為南紀非也葢南紀乃分野名廣天)
(文志云東循嶺徼達甌閩中是謂南紀所以限蠻夷也/張相國曲江人曲江𨽻韶州正嶺徼甌粤之地大扺自)
(江漢以南皆謂之南/紀非特江漢而巳)補注(希曰史記秦莊㐮王薨太子/政立尊吕不韋為相國又髙)
(后病甚廼令梁王吕産為相國前漢百官公/卿表相國丞相皆秦官張公相明皇故云)金璞無留
礦(洙曰張九齡父為韶州别駕因家于始興今為曲江/人九齡幼聰敏善屬文十三以書干廣州刺史王方)
(慶大嗟賞之曰此子必能致逺金玉未成器曰礦言九/齡成器早故不留礦也趙曰言已為金而不復留在礦)
(以譬張曲江出而/應用不復退縮也)仙鶴下人間獨立霜毛整(洙曰言九/齡之出也)
(如仙鶴然/潔白修整)矯然江海思(蘇曰阮熙年來浩/然起江海之思)復與雲路永
(師曰言其志趣髙/逺前桯亦不淺也)寂寞想土階未遑等箕潁(洙曰堯生/階三尺想)
(土階有致君堯舜之心也有致君之心故未遑/於箕潁箕山也潁水也巢父許由所隠之地)上君白
玉堂倚君金華省(洙曰由玉堂金華省言直登清華之/地趙曰此言張曲江為校書郎為左)
(拾遺為左補闕為中書舍/人為集賢院學士是也)補注(希曰玉堂金華㫮殿名/翼奉疏孝文躬行節儉)
(其時未央宫無髙門武臺玉堂金華之殿又李尋傳久/汙玉堂之署楊雄傳上玉堂又鄭寛中張禹朝夕説書)
(於金華殿中今張公為拾遺補闕及中書舍人切近於/君皆可謂之玉堂開元十三年改麗正修書院為集賢)
(殿書院侍講學士侍讀直學士/而公為學士故云倚君金華省)碣石嵗崢嶸天地日蛙
黽(師曰碣石山在安禄山所據之方崢嶸髙大貌禄山/有叛志嘗自髙大視天地間如蛙黽然全無忌憚相)
(國料其有反/意屢請于帝)補注(希曰此却非指齊地碣石而言葢謂/安禄山在河北日自强大唐志河北)
(名山日碣石爾雅在水者黽釋曰一名耿黽一名士鴨/状似青蛙而腹大陶注本草云俗名士鴨其鳴甚壮又)
(云一種小形善鳴喚為鼃比言禄山强恣天下之人籍/籍有言如蛙黽而明皇獨不知也鶴曰楚辭謬諫云鼃)
(黽㳺乎華池注喻/讒諛弄口得志也)退食吟大庭何心記榛梗(洙曰大庭/古至治之)
(國也言九齡雖退食之間未嘗忘/致治也榛梗言不以嫌猜為心也)骨驚畏曩哲鬒變負人
境(洙曰鬒黒髪也變而為白以負人事而已謝𤣥暉詩/誰能鬒不變趙曰上句言畏其不逮故前人下句憂)
(其髪白而將老皆/傷功名之不立也)雖䝉換蟬冠右地恧多幸(趙曰此乃/侍中事而)
(史不載漢官儀侍中冠武帝大冠加金璫附蟬為文貂/尾為飾謂之貂蟬也下句則以九齡以尚書右丞相罷)
(言在右也已慚恧而多幸何者有林/甫之嫉仙客之憾則得此為幸矣)敢忘二疏歸(洙曰/疏廣)
(為漢太子太傳謂兄子受曰吾聞知足不辱知止不殆/豈如父子相隨出闗歸老不亦善乎遂上疏乞骸骨上)
(許之公卿設祖道/供帳東都門外)痛廹蘇耽井(蘇曰神仙蘇耽種橘鑿/泉以救時疫病者食橘)
(葉飲泉即愈趙曰神仙傳蘇仙翁名耽忽辭母去毋曰/使我如何存活仙翁曰明年天降疫疾庭中水簷邊橘)
(樹可以/代養)紫綬映暮年荆州謝所領(洙曰初九齡為相薦/長安尉周子諒為監)
(察御史至是子諒以妄陳休咎上親加詰問令於朝堂/决殺之九齡坐引非其人左遷荆州大都督府長史)
補注(希曰漢公卿表/丞相金章紫綬)庾公興不淺(洙曰庾亮鎮武昌諸/佐吏殷浩之徒乗月)
(登南樓俄而不覺亮至將起避之亮徐曰諸君少住老/子於此興不淺便據胡牀與浩等談詠其坦率如此)
黄霸鎮毎靜(洙曰循吏傳黄霸獨用寛和為治擢為揚/州刺史潁川太守治為天下第一自漢興)
(言治民吏/以霸為首)賔客引調同(洙曰謝靈運詩/異代可同調)諷詠在務屏詩
罷地有餘篇終語清省一陽發隂管(趙曰謂如黄鍾之/律也言其詩之和)
(而可/聴耳)淑氣含公鼎(趙曰謂如大烹之和也言/其詩之美而可味於口)乃知君子
心用才文章境(洙曰九齡善屬/文有集二十巻)散帙起翠螭倚薄巫廬
並(趙曰言開散曲江文帙神物歘起其髙至並巫廬之/山也廣雅云龍無角曰螭師曰公有集二十巻荆人)
(刻之碑翠螭即碑頭刻螭文也倚薄巫廬並/巫廬二山其才氣能與二山之氣相倚廹也)綺麗𤣥暉
擁(洙曰謝眺字𤣥暉少/有美名為文綺麗)牋誄任昉騁(洙曰任昉字彦/升長於牋誄)自
我一家則未闕隻字警(洙曰史記序勒成一/家傳序隻字之褒)千秋滄海
南名繫朱鳥影(趙曰韶州即滄海之南朱鳥南方之宿/當時謂九齡為滄海遺珠則有名稱矣)
歸老守故林戀闕悄延頸(趙曰九齡在荆州之久封始/興縣伯請還展墓也戀闕言)
(其心不/㤀君也)波濤良史筆(蘇曰班孟堅信知一代良/史下筆善惡瀾翻而昭著)蕪絶大
庾嶺(洙曰恨賦終蕪絶於異域九齡自荆州請歸拜墓/因遇疾卒年六十八謚曰文憲至徳初上皇在蜀)
(思九齡先覺安禄山靣有反相乃下詔褒贈司徒趙曰/意謂九齡之文如波濤之翻可充良史之筆惜乎蕪沒)
(隔絶於大庾/嶺之外也)補注(鶴曰無一本作蕪趙注乃爾善本作/無字為是張公之文何嘗蕪絶公意)
(謂良史之筆當紀其初終無絶於庾嶺也如先知禄山/反相不與林甫同惡皆史筆所當書殆公之所望於史)
(筆者前篇李光弼詩云直筆史臣在將來洗箱篋亦此/意也南康記云漢兵擊吕嘉衆潰有神將戌是嶺以其)
(姓庾因謂之大庾又以其上多梅而先發亦曰梅嶺按/武帝元鼎四年南越相吕嘉殺漢將楊千秋函封漢使)
(節置塞上即此嶺張/公居於嶺外故云)向時禮數隔制作難上請(趙曰此/言帝眷)
(已衰難以制作/上請於朝也)冄讀徐孺碑猶思理煙艇(蘇曰謝安石/理五湖煙艇)
(趙曰徐孺漢之髙士也曲江為之墓碣公之句意謂今/再讀之而猶思理煙艇則以慕徐孺髙風而不㤀江漢)
(之/念)
　　醉為馬墜諸公攜酒相看(大厯二/年作)
　　　補注(鶴曰詩云騎馬忽憶少年時散蹄迸落瞿/塘石當是在䕫州作而梁權道編在大厯)
　　　(三年按公是年出峽有贈南卿兄瀼西岸園詩/曰正月喧鶯未兹辰放鷁初則公是年正月巳)
　　　(去䕫若是時伏枕則是月/豈能發舟當是二年作)
甫也諸侯老賔客(蘇曰卜子夏見魯大夫曰商也諸侯/門下老賔客爾思以恢𢎞仲尼之道)
(賢大夫/冝如何)罷酒酣歌拓金㦸騎馬忽憶少年時(蘇曰許禇/騎馬過新)
(豐涙下不止客問其故禇曰憶少年時挾矢/躍馬醉戯于此囘首五十年事不覺淚下)散蹄迸落
瞿塘石(禹侢曰瞿唐峽名時/甫在䕫故言及此)白帝城門水雲外低身直
下八千尺粉蝶電轉紫逰韁(洙曰粉堞城堞也以堊土/塗之故曰粉堞韁馬韁以)
(紫絲為之故曰紫韁禹/侢曰電轉言其疾也)東得平岡出天壁(逢原曰言山/立與天齊髙)
(也/)江村野堂爭入眼垂鞭嚲鞚凌紫陌(逄原曰嚲鞚謂/俯勤其馬也)
向來皓首驚萬人自倚紅顔能騎射(趙曰言雖以我皓/首為驚而自謂其)
(年少時能騎射/今亦尚能也)安知决臆追風足(洙曰决臆縱意也追/風言馬足疾可以追)
(風也趙曰追風/太宗十驥之名)朱汗驂驔猶噴玉(趙曰朱汗即汗血也/崔液上元夜逰詩驂)
(驔始散東城曲倐忽還逢南陌頭穆天子傳/王東逰于黄澤時人語曰黄之澤其馬歕玉)不虞一蹶
終損傷人生快意多所辱職當憂戚伏衾枕况乃遲暮
加煩促(趙曰張茂先云/煩促毎有餘)朋知來問腆我顔(洙曰腆/厚也)杖黎
强起依僮僕語盡還成開口笑提携别掃清谿曲酒肉
如山又一時初筵哀絲動豪竹(琪曰大/管也)共指西日不相
貸(琪曰言欲暮須/痛飲不相假貸)喧呼且覆杯中淥何必走馬來為問
君不見嵇康養生被殺戮(洙曰嵇康注養生/論後以事坐誅)
　　李潮八分小篆歌(大厯二/年作)
　　　(余曰邵氏聞見錄云韓退之/石鼓詩體子美八分歌也)補注(鶴曰巴東逢/李潮當是在)
　　　(䕫州作盖䕫本巴東郡也梁權道編在大厯三/年然是年正月公䕫詩但云逾月求我歌我今)
　　　(衰老才力薄潮乎潮乎柰/爾何無分别語意是二年)
蒼頡鳥跡既茫昧字體變化如浮雲(洙曰蒼頡黄帝臣/也觀鳥跡而為文)
(字自蒼頡之後字體變/易如浮雲焉無定體也)陳倉石鼓又已訛(趙曰韓退之/詩周綱陵遲)
(四海沸宣王憤起揮天戈䥴功勒成告萬世鑿/石作鼓隳嵯峨鄭曰陳倉山名在鳯翔寶雞縣)大小二
篆生八分(洙曰周太史籕始剏大篆唐蘇載記石鼓文/謂之周宣王獵碣共十鼓其文則史籕大篆)
(漢蔡邕字伯喈為中郎將正六經于太學石壁天下摹/學邕大篆入妙品小篆者秦丞相李斯删古文復篆及)
(史籕之書也斯作蒼頡篇胡母敬作博學篇皆取史籕/大篆或頗改所謂小篆師曰書苑云八分書者秦羽人)
(上谷王次仲飾𨽻書為之鍾繇謂之章程書王愔曰王/次仲始以古書方廣少破勢建中初以𨽻書作楷法字)
(方八分始皇得次仲文簡略赴急病之用甚善之蔡姬/别傳曰臣父邕言八分書割程邈𨽻字法去八法李斯)
(小篆去二分取八分故曰八分書蔡希總曰王次仲以/楷法局促更引而伸之為八分故號八分書張懐瓘云)
(八分本謂之楷書楷者法也/漸若八字分散故名八分)補注(鶴曰鳯翔府寶雞縣/本陳倉縣寰宇記云)
(石鼓山在縣南二十許里石形如鼓其數有十盖紀周/宣王畋獵之事其文即史籕之迹秦燔詩書廢古訓而)
(官獄多事乃令下杜人程邈作小篆唐張懐瓘書斷云/蔡邕八法入神𨽻入妙又云張昶八分碑在華縣今華)
(山所存漢碑凡四華/亭一碑乃昶分書也)秦有李斯漢蔡邕(見上/注)中間作
者寂不聞嶧山之碑野火焚棗木傳刻肥失真(洙曰嶧/山碑李)
(斯書也為野火所焚人惜其文故以棗木傳刻按史記/始皇二十八年東行郡國上鄒嶧山於是刻之于石以)
(頌秦/徳)補注(鶴曰嶧山碑即李斯所書秦詔者也本朝劉/跂以大觀二年春訪於泰山絶頂見其巋然)
(依叢石間其髙不踰四尺厚約二尺有竒石皆殘缺四/面周圍悉有刻字總二十二行行十二字其十二行是)
(始皇解其十行是二世詔毆陽公云今俗傳嶧山碑史/記不載其字特大不類泰山存者其不傳刻爾又云江)
(休複嘗自至泰山頂上視秦所刻石處云四面皆石無/草木而野火不及故能若此之久然則在公所謂野火)
(焚者亦聞/聽之誤歟)苦縣光和尚骨立(定功曰苦縣屬陳國故城/今在亳州趙曰野火焚謂)
(李斯書也尚骨立謂蔡邕書也故於嶧山之碑則傷棗/木之失真於苦縣之碑則喜其有骨立也師曰續漢書)
(云桓帝夣見老子令左棺於頼鄉祠之詔陳相邊詔立/祠兼刻石即蔡伯喈八分書又靈帝紀光和五年始置)
(鴻都門生注云召能為尺牘工書鳥篆者時南陽人師/冝官稱八分為最大則一字徑丈小則方寸以是考之)
(疑苦縣蔡邕書光和師冝官書也詳觀此歌嶧山之碑/謂李斯書也苦縣謂蔡邕書也然苦縣之祠立於桓帝)
(之延熹而光和乃靈帝年號豈非祠立於延熹而碑刻/於光和乎盖延熹至光和纔十年之近爾或謂光和為)
(伯喈所書華山碑苦縣/老子朱龜碑未知孰是)書(洙曰一/作畫)貴痩硬方通神(蘇曰/羊欣)
(曰古將軍筆畫/勁硬妙絶通神)惜哉李蔡不復得吾甥李潮下筆親尚
書韓擇木騎曹蔡有隣開元已來數八分潮也奄有二
子成三人(洙曰韓擇木昌黎人官至工部尚書散騎常/侍工八分師蔡邕法風流閑媚號伯喈中興)
(蔡有隣濟陽人官至胄曹叅軍善八分始/拙弱至天寳中遂精妙相衛間多其筆跡)况潮小篆逼
秦相快劔長㦸森相向八分一字直百(洙曰一/作千)金(鄭曰/程邈)
(見李斯書曰此/一字直千金)蛟龍盤拏肉屈强(鄭曰屈九勿切亦作/淈洙曰言筆跡竒怪)
(勁屈如蛟龍/之盤拏也)呉郡張顛誇草書草書非古空雄壯(洙曰/張旭)
(呉郡人官至右率府長史時善草書言吾見公主檐夫/争路而得其意後又觀公孫氏舞劔器而得其神飲醉)
(輙草書揮筆大呌以頭濡墨水中天下呼/為張顛醒後自視以為神人謂之草聖)豈知吾甥不
流宕(鄭曰宕徒/浪切過也)丞相中郎丈人行(洙曰丞相斯也中郎/邕也丈人行尊老之)
(稱/也)補注(鶴曰此詩云惜哉李蔡不復得吾甥李潮下筆/親則潮乃公之甥然爾雅云姑之子為甥舅之)
(子為甥妻之昆弟為甥姊妹之夫為甥若帝館甥于貳/室則壻亦可謂之甥未知潮之父母為誰丈人行乃本)
(蘇武傳王注云尊老之/稱亦本師古而云耳)巴(洙曰一/作江)東逢李潮逾月求我
歌我今衰老才力薄潮乎潮乎奈汝何
　　别蔡十四著作(大厯元/年作)
　　　補注(鶴曰憶念鳯翔都聚散俄十春按公至徳/二載丁酉在鳯翔至大厯元年丙午為十)
　　　(春當是其年作詩又云主人薨城府扶櫬歸咸/秦主人謂郭英乂為崔旰所殺蔡訪郭於成都)
　　　(值其死遂扶其櫬以歸公與蔡相逄於巴道巴/道云者尚未至䕫意在雲安葢郭以永泰元年)
　　　(閏十月薨而此詩云積水駕三峽浮龍倚長津/揚舲洪濤間仗子濟物身非峽中冬間事當是)
　　　(大厯元年春嚴武死而公有詩哭其歸櫬又有/詩預八哀之一今郭英又死公寜作詩以别扶)
　　　(襯而無語以及郭謂少年行赤/霄行莫相疑行為武作是也)
賈生慟哭後寥落無其人(洙曰賈誼上書言/時事六可為慟哭)安知蔡夫
子髙義邁等倫(蘇曰朱雲意爭超/邁等倫映絶今古)獻書謁皇帝志已清
風塵流涕灑丹極萬乗為酸辛天地則創痍朝廷當(一/云)
(多/)正臣異才復間出(洙曰間出/猶間生也)周道日惟新使蜀見知
已别顔始一伸主人薨城府扶襯歸咸秦(趙曰史記云士/伸於知巳主人)
(指郭英乂於永泰元年/為崔旰所殺故言薨)巴道此相逢(洙曰巴道蜀道/也相如論蜀文)
(巴蜀/之士)㑹我病江濵憶念鳯翔都聚散俄十春我衰不足
道但願子意陳稍令社稷安自契魚水親(洙曰蜀先主/得孔明猶魚)
(之得/水也)我雖消渴甚敢忘帝力勤尚思未朽骨復覩耕桑
民(洙曰民安於耕桑/則至治之世然也)積水駕三峽浮龍倚長津(趙曰郭/景純逰)
(仙詩髙浪駕蓬萊浮龍倚/長津亦實道三峽中事)揚舲洪濤間(蘇曰馬藻揚舲/椮檛語笑於洪)
(濤之/間)仗子濟物身鞍馬下秦塞王城通北辰(趙曰秦塞/則出陸矣)
(北辰言/帝居也)𤣥甲聚不散兵久食恐貧(洙曰兵聚而食貧也/趙曰班固燕山銘曰)
(𤣥甲曜日/注鐵甲也)補注(鶴曰霍去病傳已云發屬國𤣥甲軍師/古曰𤣥甲謂甲之黒色也是時崔旰反)
(而柏茂材等並起兵/討之蜀中大亂故云)窮谷無粟帛使者來相因若馮南
轅吏(洙曰又作/南轅使)書札到天垠(洙曰使者徴斂之使也相/因言來相繼漢書陳陳相)
(因古詩云遺我一書札垠岸也趙曰窮谷指䕫州也來/相因不斷也此言方用兵須食而頻遣使者來至窮谷)
(如此則南轅之使可/為其使而附書也)
　　别李義(大厯二/年作)
　　　(彦輔曰公自言杜與李同出於陶唐氏故此詩/言余亦忝諸孫也詩云中外貴賤殊乃與義為)
　　　(表昆弟非李杜/同出陶唐氏)補注(鶴曰詩云三峽春夏交江/山雲霧昏正冝且聚集恨)
　　　(此當離樽當是在䕫州梁權道編在大厯三年/然三年正月出峽不應與義聚集於三峽春夏)
　　　(之交當是二/年三月末作)
神堯十八子十七王其門道國及舒國實惟親弟昆(鮑/曰)
(髙祖二十二子道王元慶舒王元名衛懐王𤣥霸楚哀/王智雲皆先薨太子建成巢王元吉以事誅詔除籍故)
(止言十八太宗有天下/故有十七子封王也)中外貴賤殊(師曰義宗姓為内/甫異姓為外故云)
(貴賤/殊)余亦忝諸孫(趙曰詳味詩意則李義者道國之裔/孫而公則舒國後裔之外裔也舊注)
(云公自言杜與李同出/於陶唐氏是何等語)補注(鶴曰彦輔之説是葢有中/表外表故云自謂忝諸孫)
(則公之父祖雖是舒國之外/孫而於道國亦可謂之孫也)丈人嗣王業(趙曰丈人指/言李義之父)
(也嗣王業則繼嗣前王之業也舊/注云襲封謂之嗣王其説誤矣)之子白玉温(趙曰稱/李義也)
(謂其温/如五也)道國繼徳業請從丈人論(趙曰申言丈人乃道/國之後其能繼其徳)
(業者請從李義/之父言之也)丈人領宗卿(洙曰宗/正卿也)肅穆古制敦(馬曰/肅穆)
(欽和貌古制敦/謂敦厚宗族也)補注(鶴曰唐宗室世系表道國之後為/宗正卿者有二曰徴曰諫未詳義)
(之父為誰又道王/元慶傳云有九子)先朝納諫諍(馬曰先朝/指太宗也)直氣横乾坤
子建文章壮河間經術存(洙曰曹子建能文漢河間王/能明於經術獻禮樂建三雝)
(之/教)温克冨詩禮補注(希曰温一/本作爾)骨清慮不喧洗然遇知
己談論淮湖奔(洙曰言談論鋒起若淮湖奔狂不可涯/涘也蘇曰梁衡曰見王戎談論如淮湖)
(傾注源流莫可/擬此而測掩也)憶昔初見時小襦(洙曰一/作孺)繡芳蓀(洙曰/文選)
(芳蓀紫綺為上𥜗𥜗袴也趙曰自經術存而下皆言李/義𥜗短衣也賈誼過秦論云寒者利短褐注曰一作短)
(小襦舊注妄添文選五言詩為七字/云芳蓀紫綺為上𥜗何輒附㑹如此)補注(鶴曰霍光傳/璧珠璣王衣)
(師古曰漢儀注以玉為襦如鎧状連綴之以黄金為縷/匈奴服傳繡袷綺衣長襦錦袍各一叙傳在於綺襦紈)
(袴之間晉灼曰綺之襦氷紈之袴也並貴戚子弟之服/觀此則襦不可以為袴又百姓歌亷范曰平生無襦今)
(五袴則襦下於袴也楚辭湘君注蓀/芳草當是繡芳蓀於襦上如繡袷也)長成忽㑹面慰我
久疾魂三峽春冬交江山雲霧昏正宜且聚集恨此當
離樽莫怪執盃遲我衰涕唾煩(洙曰王仲宣詩盃行遲/解嘲涕唾流珠沫趙曰)
(舉盃怪我獨執之遲葢以涕唾煩故也舊注引但/訝盃行遲却是訢主人行盃之遲耳何干此義)重問
子何之西上岷江源(洙曰順流為㳂逆流為泝自/䕫入蜀泝流也故曰西上)願子
少干謁蜀都足戎軒誤失將帥意不如親故恩(洙曰甫/幾不能)
(脱嚴武之暴又為郭/英乂所不容有是句)少年早歸來梅花巳飛翻努力慎
風水(洙曰言世苦風波也趙/曰舟行之所當慎也)豈惟數盃飱猛虎卧在岸
蛟螭出無痕(洙曰言所在皆害/人者也此皆譏時)王子自愛惜老夫困石
根生别古所嗟發聲為爾吞(洙曰王子稱李義也困石/根言得其地也吞聲言聲)
(出而復/吞也)
　　送髙司直尋封閬州(大厯二/年作)
　　　補注(鶴曰司直大理寺官後魏永安三年髙穆/奏置司直十人覆理御史檢核事唐制六)
　　　(人寺有疑讞則叅議之詩云萬里長江邊邂逅/一相遇又云西謁巴中侯當是在䕫州作梁權)
　　　(道編在大厯三年然詩又云㐲枕聞别離疇能/忍漂寓是年正月公出峽未嘗言病意是大厯)
　　　(二年觀老病山裏之詩與/小園散病諸作可知也)
丹雀銜書來(洙曰文王之時赤/雀銜書集于周社)暮棲何鄉樹驊騮事天
子辛苦在道路(洙曰丹雀異也驊騮駿也言駿異處非/其位趙曰尚書中侯曰赤雀丹書入豐)
(止于昌前昌拜稽首受之舊注模稜所引非是驊騮事/列子周穆王駕八駿之乗有曰右服驊騮此言髙司置)
(通籍事主故以丹雀之於/文王驊騮之於穆王比之)司直非冗官荒山甚無趣(洙/曰)
(司直華選也而在/荒山此所以無趣)借問泛舟人胡為入雲霧與子姻婭
間既親亦有故(洙曰姻婭猶言姻聨也詩𤨏/𤨏姻婭非特親也又有舊故)萬里長江
邊邂逅一相遇(洙曰邂逅言/不期而遇也)長卿消渴冄公幹沉綿屢
(洙曰長卿相如也病渇劉公幹詩余嬰沉痼疾/竄身清㢓濵趙曰公自言其病與相如公幹同)清談慰
老夫開巻得佳句時見文章士(蘇曰枚叔見司馬犬子/逺寄詩喜而謂室家曰)
(不意開巻得此佳句/瓊瑰南金不足貴也)欣然淡情素伏枕聞别離疇能忍
漂寓良㑹苦短促溪行水奔注熊羆咆空林(蘇曰古詩/熊羆呼林)
(寒言小人得志/自肆之意也)游子慎馳騖西謁巴中侯(洙曰閬為巴/中趙曰巴中)
(侯則封閬州也官艱險/則髙君之不憚逺如此)艱險如跬歩(師曰半歩曰跬巴/蜀路險難行故云)
(如跬/歩)主人不世才先帝常特顧(洙曰主人/巴中侯也)㧞為天軍佐
(洙曰天軍禁軍也趙/曰必嘗佐禁旅之任)崇大王法度(師曰主人指巴中侯/𤣥宗常擢之為禁軍)
(副將持軍整肅故/云崇大王法度)淮海生清風南翁尚思慕(趙曰言淮/海則必為)
(楊州等處官南公者南方之老人也/師曰南翁甫自稱以留滯於南方也)補注(希曰漢天文/志虛危南有)
(羽林天軍在唐有天武健兒神武天竒亦以此為天軍/耶南翁即如項羽傳所謂南公趙注南方之老人者乃)
(服䖍/云)公宫造廣厦木石乃無數(趙曰建廣厦於官府者/也凡官府貴處謂之公)
(宫左傳構其公宫舊注謂幕府方須才不知此乃述封/閬州事非指髙司直也師曰言天子正再造王室人材)
(雖多一柱尚未用盖言房琯見貶閬州/訓練征戌之兵故甫託司直以勞問之)初聞伐松栢猶
卧天一柱(趙曰此言廊廟之具矣非封閬州不足以當/之神異經云崑崙有銅柱焉其髙入天所謂)
(天柱/也)我瘦(洙曰一/作病)書不成(蘇曰郭䞇久疾書不成欹傾/倒側經月自讀亦不能識何)
(况兒童/搭䢸)成字讀亦誤為我問故人勞心練征戌(洙曰此/詩觀末)
(章則閬州是房琯也趙/曰故人指封閬州也)
　　遣懐(大厯元/年作)
　　　補注(鶴曰詩云係舟卧荆巫當是在䕫州作詩/又云亂離朋友盡合㳫嵗月徂吾衰将焉)
　　　(託存歿再嗚呼盖此詩言昔與髙適李白同逰/吹臺今二公盡去世而公獨在盖李白以寶應)
　　　(元年卒而髙適今又以永泰元年卒故曰存殁/再嗚呼此當是大厯元年作故曰係舟卧荆巫)
昔我逰宋中(鄭曰宋州也禹貢豫州城秦改為梁國/漢文帝封子民為梁王於曜陽置宋州)惟
梁孝王都(洙曰宋即/古大梁也)名今陳留亞(洙曰陳留/屬汴州也)劇則貝魏
俱(洙曰貝魏州名/在河西劇大也)邑中九萬家髙棟照通衢舟車半天
下主客多歡娯(趙曰主則本處/人客則浮寄者)補注(鶴曰唐志云宋州/本梁郡天寳元年)
(更名户十二萬四千有竒舊史云舊領縣七戸一萬一/千三百天寶領縣十户一十二萬四千二百有竒而今)
(稱邑中九萬家何九也本朝九域志作於哲宗其時主/戸六萬五千四百  十客戸二萬五千八百四十共亦)
(不過九萬又云孝王有大功景帝為之廣睢陽大治宫/室制度法長安自應棟宇之美主客盖指主户客戸而)
(言未必分本處/與游寄而言也)白刃讐不義黄金傾有無殺人紅塵
裏報答在斯湏(洙曰言多豪傑也文三王傳梁孝王武/始立為代王四年徙為淮陽王十二年)
(因梁懐王揖入朝墮馬死無子國除遂徙王梁後七國/反梁王城守睢陽梁最為大國居天下膏腴地北界秦)
(山西至髙陽趙曰鮑明逺詩/失意杯酒間白刃起相讐)憶與髙李軰(髙適/李白)論交入
酒壚(師曰甫昔與適白嘗逰此酒壚埋/甖於地也相如滌器文君當壚也)兩公壮藻思得
我色敷腴(洙曰世説王濬仲為尚書令着公服乗軺經/黄公酒壚中過顧謂後車客曰吾昔與稽叔)
(夜阮嗣宗共酣飲此壚竹林之逰亦預其末自嵇天亡/阮亦亡便為時所羇紲今日視此雖近邈若山河兩公)
(李髙也言李髙得我/而後惟悦故敷腴也)氣酣登吹(一作/文)臺懐古視平蕪(洙/曰)
(吹臺梁王歌臺也今謂之繁臺鄭曰在開封縣南五里/蘇曰新唐本傳云甫與李白髙適過汴州酒酣登吹臺)
(慷慨懐古人莫/能測盖謂此也)補注(希曰唐子西平臺賦序云平臺梁/王劉武作也班史稱平臺唐稱吹)
(臺世以謝靈運嘗為雪賦則又謂之雪臺舊説在大/梁城東北如淳晉灼云大梁城東二十里今在城東)
(南葢漢距今千嵗城郭凡幾變則聞見之異宜哉九沐/域志云吹臺即繁臺本師曠吹臺梁孝王増築在今)
(州與新史所謂甫與李白髙適過沐州酒酣登吹臺合/公昔逰詩云昔者髙與李晚登单父臺寒蕪際碣石萬)
(里風雲來盖懐/古而視之也)芒碭雲一去鴈鶩空相呼(洙曰前漢髙/祖隠於芒碭)
(山澤間吕后與人俱求常得之髙祖怪問后曰季所居/上常有雲氣故從徃常得季人去乃人亡也不欲指言)
(之爾人亡鴈鶩相/呼師曰謂懐古也)先帝正好武(師曰先帝謂𤣥/宗好事邊功也)寰海未
凋枯(洙曰言方/盛之時也)猛將収西域長㦸破林胡(洙曰𤣥宗之/時開拓境土)
(如安禄山王君毚張守珪王忠嗣輩皆以邊功/為巳任故張説獻鬬牛以箴之而上不之改)百萬攻
一城獻㨗不云輸(趙曰攻取豈無勝負耶但獻/㨗而已未嘗言輸而不勝)組練弃
如泥(洙曰呉人大破楚軍楚之免者惟/組練三百而已組組甲練被練也)尺土負(一作/勝)百
夫(趙曰爭一尺之土以百/夫為償則不惜人之命)拓境功未巳元和辭大鑪(洙/曰)
(謂政失其平和矣繼有安史之亂/趙曰莊子曰吾將以天地為大鑪)亂離朋友盡合㳫嵗
月徂(晁曰合㳫/相繼貌)吾衰將焉託存沒冄嗚呼蕭條益堪愧
獨在天一隅(洙曰一云蕭條疾/益甚愧獨天一隅)乗黄已去矣凡馬徒區
區(洙曰乗黄駿馬也喻賢者凡馬喻常才蘇曰古/駿馬行飛黄汗血已去矣駑駘凡馬徒區區)補注
(鶴曰詩正義云黄騂曰黄謂黄而騂色又唐百官志尚/乗局奉御二人直長十人掌内外閑廐之馬左右六閑)
(一曰/飛乗)不復有顔鮑(洙曰顔延年鮑明逺常作荆州叅軍/作蕪城賦以諷宋臨海王又比髙李)
(二/公)繫舟卧荆巫(洙曰荆州巫峽也鄭/曰在白帝城及南郡)臨餐吐更食常恐
違撫孤(趙曰盖恐違戻撫養髙李二/公之孤也此其為朋友之義)
　　君不見簡蘇徯(大厯元/年作)
　　　補注(鶴曰蘇徯嘗入湖南之幕公既有詩别之/又有送蘇徯兵曹適桂州詩云早作諸侯)
　　　(客則徯在大厯初摧頺為甚故此詩以拆桐喻/之梁權道編此與後一篇同在大厯三年而别)
　　　(蘇徯詩乃在元年今以後/篇贈蘇徯考當在元年)
君不見道邊廢弃池君不見前者摧折桐百年死樹中
琴瑟(洙曰蔡邕取㸑下桐為琴趙曰異苑載呉平在勾/章州門外忽生一株桐上有謡歌之聲平惡而斫)
(其後桐自遷立於故根上又聞歌聲曰死樹今更青呉/平尋當歸桐林所以為琴瑟今言死樹猶可為之譬士)
(終有用也舊/注所引非)一斛舊水蔵蛟龍(洙曰積水成/淵蛟龍生焉)丈夫盖棺
事始定(洙曰古詩盖棺事乃巳言死而後已也蘇曰劉/毅曰丈夫兒縱跡不可尋常便混羣小中盖棺)
(事方/定矣)補注(希曰韓詩外傳學/而不已闔棺乃止)君今幸未成老翁(趙曰魏/文帝與)
(吴質書云已成老/翁但未白頭耳)何恨憔悴在山中深山窮谷不可處
霹靂魍魎兼(并/困)狂風(蘇曰鮑休清溪賦霹/靂破石狂風驚林)
　　贈蘇徯(大厯元/年作)
　　　補注(鶴曰詩云巴蜀倦剽刼幽薊已削平當是/大厯元年作剽刼指崔旰之徒為亂是時)
　　　(河北盡平故也蘇徯自蜀赴湖南公有别蘇徯/赴湖南幕詩乃同時作故此詩亦云君今下荆)
　　　(楊獨㠶如飛鴻梁權道/編在大厯三年恐非)
異縣昔同逰各云厭轉蓬(洙曰古詩為客若轉蓬言/如蓬之隨風無所定止也)别
離巳五年尚在行李中(洙曰左傳秦晉圉鄭燭之武夜/見秦伯曰若舍鄭以為東道主)
(行李之徃來供其/困乏注行李使人)戎馬日衰息乗輿安九重(洙曰天子/之門九重)
(乗輿天子所乗輿時京師初復天下漸平也趙曰以車/駕嘗因吐蕃䧟京師而幸陜今稍平定復還長安為九)
(重之/安矣)補注(鶴曰戎馬衰息非謂復京師天下漸平也且/廣徳元年復京師之後無嵗無吐蕃黨項𦍑)
(渾奴剌之禍至永泰元年僕固懐恩誘囘紇吐蕃吐谷/渾黨項奴剌數十萬衆俱入㓂京城震恐十月郭子儀)
(與囘紇再定約吐蕃引兵夜遁京師解嚴自是戎馬始/少息此詩作於大歴元年故云黄庭經坐在金臺城九)
(重後以喻天子之門/亦如楚辭所謂九闗)有才何棲棲將老委所窮(趙曰公/毎自負)
(矣故不以言才為嫌微生/畆云某何為是棲棲者歟)為郎未為賤(洙曰徯為宣義/郎子美檢校工)
(部員外郎非以階官也後/篇云雖為尚書郎可證矣)其奈疾病攻子何靣䵩黒焉
得豁心胷(趙曰指言蘇徯也/列子云靣目䵩黒)巴蜀倦剽刼下愚成土風
(洙曰崔旰/之亂也)幽薊已削平(洙曰禄山所/節鎮處也)荒徼尚彎弓(洙曰/時思)
(明未平趙曰安史之亂雖/已削平而猶有盜賊也)補注(鶴曰王注既以巴蜀剽/刼為崔旰之亂又云時)
(思明未平何不考之甚也廣徳元年史朝義已縊死矣/安得思明尚未平巴蜀之亂非一五年之間叚子璋徐)
(如道崔旰之變相繼而盜賊隨起安得/不倦於剽刼真是下愚習以為風也)斯人脱身來豈
非吾道東(洙曰後漢鄭𤣥學於馬融辭歸融/謂門人曰鄭生今去吾道東矣)乾坤雖寛
大所適装囊空肉食哂菜色少壯欺老翁(蘇曰吕安謂/嵇康曰我輩)
(稍有菜色反為肉食輩所哂徒知其外而不知内也周/澤謂諸齊郎曰若年少壯不可欺老翁翁胷中有書萬)
(餘巻若輩未到此田地/諸人皆慚悚無一語對)况乃主客間古來偪側同君今
下荆揚獨帆如飛鴻二州豪俠場人馬皆自雄一請甘
飢寒冄請甘養䝉(洙曰養䝉欲其/晦迹以自全也)
　　寄薛三郎中(大厯二/年作)
　　　補注(鶴曰詩云峽中一卧病瘧癘終冬春春復/加肺氣又云我未下瞿塘空念禹功勤髙)
　　　(秋却束帶鼔柁視清/旻當是大厯二年)
人生無賢愚飄颻若埃塵(蘇曰丁固人生無賢與愚百/年之後俱成糞壤又黄玘利)
(名聚散若風中埃塵/去來不足校輕重)自非得神仙誰免危其身與子俱
白頭役役(洙曰一/云沒沒)常苦辛雖為尚書郎不及村野人憶
昔村野人(蘇曰馬融曰我輩仕途不及村野之人雞豚/社飲足以自樂我輩區區塵土豈有此况味)
其樂難具陳(趙曰一云歡/樂難具陳)藹藹桑麻交公侯為等倫天
未厭戎馬我輩本常貧子尚客荆州我亦滯江濵峽中
一卧病瘧癘終冬春春復加肺氣此病葢有因早嵗與
蘇鄭(洙曰蘇鄭蘇源/明鄭䖍是也)痛飲情相親二公化為土嗜酒不
失真(洙曰蘇鄭/亦皆嗜酒)予今委脩短豈得恨命屯聞子心甚壯
所過信席珍(洙曰席珍席/上之珍也)上馬不用扶毎(洙曰一/作思)扶必
怒嗔賦詩賔客間揮灑動八垠乃知葢代手(洙曰可葢/覆當代也)
(漢書功業葢代蘇曰李宻葢/代手段不可容易施呈也)才力老益神青草洞庭湖
(洙曰青草洞庭皆湖名/也鄭曰二湖俱在巴陵)東浮滄海漘君山可避暑(洙曰/君山)
(在洞庭/湖心)况足采白蘋子豈無扁舟徃復江漢津我未下
瞿塘空念禹功(洙曰又/作禹力)勤聽説松門峽吐藥攬衣巾(趙/曰)
(聞松門峽之美則方喫藥而吐之遽/攬衣巾思去鄭曰松門峽巴中地名)髙秋却束帶鼓枻
視清旻鳯池日澄碧濟濟多士新餘病不能起健者勿
逡廵(趙曰健者薛璩也紹勃然/曰天下健者豈惟董公)上有明哲君下有行化
臣(洙曰行化臣謂承/流宣化之大臣也)
　　大覺髙僧蘭若(大厯四/年作)
　　　(楷曰和尚去冬徃/湖南若爾者切)補注(鶴曰詩云巫山不見廬/山逺當是在湖南作而)
　　　(梁權道編在大厯二年䕫州詩内若在䕫州作/何以言巫山不見詩又云香爐峯色隠晴湖雖)
　　　(廬山有香爐峰而衡岳亦有之唐志武宗即位/廢浮圖法天下毁寺四千六百招提蘭若四萬)
　　　(然則蘭若殆小於寺者有髙僧傳續髙/僧傳載僧之徳行髙者大厯四年作)
巫山不見廬山逺(趙曰廬公/惠逺也)松林蘭若秋風晩(洙曰蘭/若寺也)
(一云蘭蘭草也若杜若也修可曰釋氏要覽曰蘭若者/梵言阿蘭若唐言無諍囘分律云空静處薩婆多論云)
(閑静處智度論云逺離處大悲經云阿蘭若者離諸忽/務故數説不同其實無諍也注以為蘭草與杜若非也)
一老猶鳴日暮鍾諸僧尚乞齊時飯補注(希曰楞嚴經/云食辨擊鼓)
(衆集撞鍾又毗羅三昧經云佛為法惠菩薩説四食時/一旦時為天食二午時為法食時佛斷六趣因令問三)
(世佛故制日午為法食正時也僧祇律云午時日影過/一髪一瞬即非時也又起因世經佛教過中不食為齊)
(又晉書佛圖澄齋時至流水/側従腹旁孔中引臟腑洗之)香爐峯色隠晴湖(洙曰香/爐峯廬)
(山之勝境也勢如香爐上有飛泉趙曰逺/法師廬山記曰東南有香爐上孤峯秀起)種杏仙家近
白榆(洙曰神仙董奉居廬山治病重者種杏五株輕者/一株號董仙杏林趙曰近白榆言其所居之髙近)
(乎星辰也古詩曰天上/何所有歴歴種白榆)飛錫去年啼邑子(洙曰髙僧傳/有飛錫而赴)
(齋者定功曰要覧又云昔髙僧隠峯逰五臺出淮西擲/錫飛空而徃西天比丘持錫有二十五威儀凡室中不)
(得着地必掛於壁牙故釋子稱逰行僧為飛錫安住僧/為掛錫孫綽天台賦云應真飛錫以躡虚趙曰言其去)
(冬徃湖南也注云得真道之人執錫杖而/行於虗空故云飛也邑子同邑之子也)補注(希曰尹/翁歸傳)
(于定國欲屬/託邑子兩人)獻花何日許門徒(洙曰髙僧傳僧有戒行/嚴㓗天女來獻花趙曰)
(後分經載釋伽為靜慧仙人時獻五蓮花於燃燈佛此/獻花之祖也其在佛僧則謂諸弟子之來從者為門徒)
(也/)
　
　
　
　
　
　
　
　
　
　
　
　
　
　補注杜詩巻十四
欽定四庫全書
　補注杜詩巻十五　　　　宋　黄希　原本
　　　　　　　　　　　　　　黄鶴　補注
　　憶昔行(大厯三/年後作)
　　　補注(鶴曰詩云更討衡陽董鍊師南逰早鼓瀟/湘柂當是大厯三年出峽後作權道編在)
　　　(荆南/詩内)
憶昔北尋小有洞洪河怒濤過輕舸(加我切洙曰茅君/内傳大天之内有)
(𤣥中之洞三十六所第一王屋山之洞圍萬里名曰小/有清虚之天至于廣雅南楚江湘凡船之大者謂之舸)
辛勤不見華葢君艮岑青輝慘么麽(亡果切劉良曰小/也洙曰葛仙翁傳)
(崑崙山一曰𤣥圃臺一曰華盖仙人所居趙曰公昔逰/云昔逰華葢君深小同宫脚玉棺已上天白日亦寂寞)
(暮升艮岑頂巾几猶未却詳考洞詩之意/公逰王屋本欲謁華盖君適值君死也)千崖無人萬
壑靜三步回頭五步坐(修可曰曹公祭橋𤣥文有曰車/過三步李陵别蘇武詩曰轅馬)
(顧悲鳴五/步一徬徨)秋山眼冷魂未歸仙賞心違淚交墮(洙曰謝/靈運曰)
(賞心樂事四者難并陸機中心若有違趙曰上句言望/華葢君招之而不來也下言欲為仙賞之遊而事與願)
(違所以悲泣也宋玉/招魂有魂今歸來)弟子誰依白茅(洙曰一/作石)室盧老獨
啟青銅鎻(鄭曰盧遨/見淮南子)巾拂香餘搗藥塵階(洙曰一/作前)除灰
死燒丹火𤣥圃滄洲莽空闊(洙曰十洲記曰崑崙山三/角一角正于北辰星輝名)
(曰閬風嶺其一角正西曰𤣥圃臺其一角正西曰崑崙/宫修可曰葛仙傳云崑崙一曰𤣥圃也滄洲十洲之一)
(洲/也)金節羽衣飄婀娜(鄭曰婀於可切/娜奴可切美也)落日初霞閃餘映
(洙曰以黄金為節鳥羽為衣漢武帝拜欒大為五利將/軍使衣羽衣立白茅上受印注以鳥羽為衣取其神仙)
(飛翔之意趙曰王仲/宣詩山岡有餘映)倐忽東西無不可(洙曰言其飛翔/無所往而不可)
松風磵水聲合時(磵居/晏切)青兕黄熊啼向我(洙曰兕如野/牛青皮堅厚)
(可以為鎧嶓冢/之山其數多)補注(希曰兕似/牛青色)徒然咨嗟撫遺跡至今
夢想仍猶左(趙曰公在山中愁寂不堪撫華/盖君之遺跡而夢想猶見之也)袐訣隠文
須内教晩嵗何功使(洙曰一/云收)願果更討(洙曰一/云覔)衡陽董
鍊師(洙曰董鍊師神仙也隠於衡陽趙曰以為求仙須/得有功行而傳袐訣不見華葢君矣却思南逰而)
(訪董鍊/師也)南游早鼓瀟湘柂(洙曰晉庾闡楊都賦青雀飛/艫余皇鼓柂師曰神仙有三)
(十六洞天第一王屋山之洞名曰小有清虚天仙人所/居艮岑崑崙東北之岑甫昔遊小有洞不憚辛勤冀遇)
(仙賞時盧道人結茅山下居焉甫謁之訪其仙術昔淮/陽王有鴻寳枕中袐訣其文字隠之不以示人故曰袐)
(訣隠文須内教董鍊師/隠于衡陽即董京威也)補注(鶴曰道經中有大梵隠語/即隠文之類也董鍊師乃)
(昔遊詩所謂董先生者方公逰王屋山時董在東䝉今/在衡嶽故云南逰一作南浮如司馬子長浮湘泛沅之)
(浮/)
　　魏將軍歌(大厯二/年作)
　　　補注(鶴曰䕫川嘗號臨江軍而此詩云臨江節/士安足數徐師川亦云甫自稱臨江節士)
　　　(當是大厯二年作而梁/權道編在三年荆南作)
將軍昔著從事衫(鄭曰著陟畧切洙曰别駕亦曰治中/從事孔恂為别駕從事蘓曰呉起暫)
(卸戰裘學著從事衣衫趙/曰初為幕官於元帥府耳)鐵馬馳突重兩銜(洙曰銜銜/勒也蘇曰)
(漢靈帝飛黄良駿重銜交轡趙/曰馬勒重銜則戰馬之謹也)被堅執銳略西極(洙曰/前漢)
(髙祖紀朕親被堅執鋭師古曰被堅謂甲胄也/執鋭謂利兵也爾雅西至於邠國謂之西極)崑崙月
窟東嶄巖(鄭曰嶄仕咸切石髙峻貌洙曰相如賦嶄/岩參差揚雄長揚賦西壓月窟東震日城)君
門羽林萬猛士惡若哮虎子所監(洙曰監領也君門羽/林禁旅也漢有羽林)
(軍詩噉如虓/虎言其勇也)五年起家列霜㦸(彦輔曰門列棨㦸也蘇/曰楊素起家五年門列)
(棨㦸韓休語子曰爾輩豈不見楊將軍乎不數年門列/畫㦸况爾輩堂堂然獨守蠧簡學組繡對偶比楊將軍)
(逺矣趙曰言將/軍驟貴如此)一日過海收風帆(趙曰言將軍逺/征而利於速戰)平生
流輩徒蠢蠢長安少年氣欲盡(趙曰觀將軍富/貴功名而然矣)魏侯骨
聳精爽𦂳華嶽風尖見秋隼(趙曰清秋之隼鳥也凡鷙/鳥以秋而健所以比之俯)
(曰謝承後漢書竇武上疏/曰奉承詔命精爽隕越)補注(希曰左傳昭元年是/以有精爽至于神明)星
纒寶校金盤陁(時可曰星纒寶校金盤陀馬裝也顔延/年赭白馬賦云具服金組兼飾丹艧寶)
(校星纒縷章霞布注以金組丹雘飾其裝具如星霞之布/蒼舒曰按文選張平子東京賦龍輈華轙金鑁鏤錫方)
(釳左纛鈎膺玉鑲注蔡邕曰金鑁者馬冠也髙廣各五/寸上加三華形在馬髦前鑁切鏤彫飾也當顱刻金為)
(之詩曰鈎膺鏤錫所謂寶校此其具也第尊卑/之制殊耳又古樂府白馬金具裝横行遼水旁)夜騎天
駟超天河(洙曰天官書漢中四星曰天駟房一星曰天/良旁八星絶漢曰天漢彦輔曰天官書漢中)
(四星曰天駟使此/者以言御廐耳)欃槍熒惑不敢動(鄭曰欃初銜切槍/楚耕切災星洙曰)
(欃槍妖星熒惑火星不敢動言畏其威也蘇/曰司馬仲達曰星拱帝座熒惑欃槍焉敢動)補注(希曰/大人)
(賦攬攙搶以為旌兮張揖曰彗/星為攙搶師古曰初咸初耕反)翠㽔雲旓相蕩摩(鄭曰/旓所)
(交切旌旗旒也洙曰翠蕤雲旓皆旗也相蕩摩舒閑也/夣符曰右按文選啟翠華之葳蕤又張平子西都賦棲)
(鳴鳶曳雲旓又子虛賦錯翡翠之葳/蕤注徐廣曰錯音措或作錯紛翠蕤)吾為子起歌都䕶
(洙曰漢遣王吉䕶匈奴南北兩道故/曰都䕶趙曰古樂府有丁督䕶歌)酒闌揷劍肝膽露
鈎陳蒼蒼𤣥武暮(洙曰一本云𤣥武暮隋天文志鈎陳/六星在紫宫中故天子殿前亦有鈎)
(陳所以法天也蒼蒼言其明也𤣥武亦明星也趙曰鈎/陳星名𤣥武闕名安石曰三輔舊事曰未央宫北有𤣥)
(武闕舊本誤以武字為韻云風𤣥武極無義理徒誤學/者以鈎陳則蒼蒼以𤣥武則暮言當酒闌挿劍之時)
萬嵗千秋奉明主(趙曰申言將軍/監軍於殿前矣)臨江節士安足數(彦/輔)
(曰䕫州號臨江趙曰言將軍乃天子之節士非特臨江/王節士而已脩可曰臨江節士史失其名唯古樂府載)
(宋陸厥臨江王節士歌曰節士慷慨髪上衝冠彎弓掛/石水長劍竦雲端是也俯曰䕫州號臨江軍甫欲將軍)
(效漢王吉都䕶蕃漢而臨江節/士又安足數甫自稱臨江節士)
　　北風(大厯元/年作)
　　　補注(鶴曰詩云十年殺氣盛當是大厯元年而/云洞庭秋欲雪則公大厯三年冬至岳陽)
　　　(詩也梁權道亦/編在是年詩内)
北風破南極(洙曰北陰也南陽也北風破南極/喻小人道長而見君子道消也)朱鳯日
威(洙曰一/作低)垂(洙曰喻君/子不得志)洞庭秋欲雪鴻雁將安歸(蘇曰/諸葛)
(瑾曰方今南北鼎沸東西兵革不止𡨕𡨕之鴻雁吾與/汝將安歸趙曰南極所以言楚地北風破南極而朱鳯)
(威垂洞庭秋欲雪而鴻鴈安歸此言值時/如此扵是乎失所也威垂無氣象之貌)十年殺氣盛
六合人煙稀(蘇曰劉述曰强秦既衰鹿走中原/劉項並起兵戈沸海人煙稀少)補注(希/曰)
(相如傳六合之内師古/曰天地四方謂之六合)吾慕漢初老時清猶茹芝(蘇曰/漢初)
(老四皓之徒也龎徳公云時清物阜吾亦茹芝术趙曰/自天寶十四年至此十三年矣而云殺氣盛則舉其大)
(數耳商山四皓避秦之亂方漢之初可以出/矣而猶茹芝焉則以畏禍之心未能巳也)
　　客從(大厯四/年作)
　　　補注(鶴曰詳觀詩當是大厯四年/作梁權道以為大厯三年)
客從南溟來遺我泉客珠珠中有隠字欲辨不成書(趙/曰)
(任昉述異記南海鮫人室水居如魚不廢機/織其眼泣則出珠鮫人即泉仙也又名泉客)緘之篋笥
久以俟公家須開視化為血哀今徴歛無(趙曰必用泉/客珠言其珠)
(從眼泣所出也至於化為血矣猶慮公家之徴斂而無/以供之師曰此詩寓意公家徴斂而索其所無有之物)
(詩云俾出/童羖是也)補注(鶴曰按史大厯四年三月遣御史稅商/錢此詩故託珠以諷徴歛之及于商賈)
(也/)
　　白馬(大厯三/年作)
　　　補注(鶴曰詩云近時主將戮中夜商/於戰當是大厯三年荆南作)
白馬東北來空鞍雙貫箭可憐馬上郎意氣今誰見近
時主將戮中夜商於戰(洙曰商或作傷蘇曰張儀欺楚/王以商扵之地鮑曰商州也舊)
(屬楚楚世家注在今順陽郡南鄉丹水二縣有商城在/於水中乃知商扵為商州即張儀欺楚王之地也蔡伯)
(世曰乃潭州詩主將謂崔瓘也東溪先生誤以主將之/戮為祿山之亂而又以白非戰馬昔侯景之亂舉軍皆)
(白馬青袍而謂非戰馬可乎趙曰商扵當作傷於按商/於山名在虢州與此潭州之亂無相干斷不可取師曰)
(商扵楚地此詩殆為永王璘叛於/楚而作故有中夜傷扵戰之句)補注(鶴曰帝王世紀/云卨始封于商)
(則今上洛縣亦秦相商君之邑張儀詐以商於之地六/百里賂楚即此地唐為商州上洛郡治上洛縣大厯三)
(年二月商州兵馬使劉洽殺其刺史殷仲卿此詩為仲/卿作也詩云白馬東北來空鞍雙貫箭可憐馬上郎意)
(氣今誰見馬上郎指仲卿謂仲卿巳死而徒有/馬負空鞍也舊注何不考而徒為紛紛之論)喪亂死
多門嗚呼涕如霰(趙曰屈原九歌哀郢篇云涕淫淫其/如霰師曰梁簡文帝述霸賦孟夏守)
(節雄風吹甸晚觧纜於/鄉津涕淫淫其若霰)
　　白鳬行(大厯二/年作)
　　　補注(鶴曰李巡曰野曰鳬家曰騖又爾雅釋曰/水鳥也公以自喻詩云終日忍飢西復東)
　　　(如公在䕫自瀼西而遷東屯師注亦云化為/白鳬似老翁傷遲暮也當是大厯二年作)
君不見黄鵠髙於五尺童化為白鳬似老翁(洙曰似/一作象)故
畦遺穗巳蕩盡天寒嵗暮波濤中(洙曰嵗一作日/此杜公自喻也)鱗介
腥膻素不食終日忍飢西復東魯門鶢鶋亦蹭蹬聞道
於今猶避風(洙曰見八哀詩鄭䖍詩注師曰鶢鶋海鳥/止於魯東門為避風也喻甫亂依䕫州)
補注(希曰爾雅爰居釋曰爰居海鳥也大如/馬駒一名雜縣漢釋曰時琅琊有之)
　　蠶穀行(大厯三/年作)
　　　補注(鶴曰詩云天下郡國向萬城無有一城無/甲兵當是大厯三年荆南作去年與其年)
　　　(周智光反吐蕃冦邠靈州京師戒嚴桂州山獠/反商州幽州兵馬使並反楊子琳又陷成都亦)
　　　(可謂天下/皆用兵也)
天下郡國向萬城無有一城無甲兵(洙曰時盜賊充斥/天下皆用兵也)
焉得鑄甲作農器(脩可曰家語載囘曰囘願得明王/聖主輔相之使鑄㦸以為農器)一
寸荒田牛得耕牛盡耕田蠶亦成不勞烈士淚滂沱男
穀女絲行復歌(趙曰烈士見平日牛不得耕又蠶無所/成則涕淚滂沱今也見牛耕而男榖蠶)
(成而女絲則喜而行歌焉師曰時冦盜滿/天下男廢耕女廢織故傷今而思古也)
　　折檻行(大厯三/年作)
　　　補注(鶴曰詩云白馬將軍若雷電當是指崔旰/作亂尋為西川節度使大厯三年四月入)
　　　(朝五月又加檢校左散騎常侍未㡬又加檢校/工部尚書皆杜鴻漸不能除惡從而引之要路)
　　　(當時在廷無一人敢言故有感於朱雲折檻而/賦此朱雲傳注云檻軒前欄也賦此詩在荆南)
嗚呼房魏不復見秦王學士時難羨(洙曰房𤣥齡魏徴/也初太宗為秦王)
(既平天下開文學館以待四方之士於是以杜如晦房/𤣥齡並以本官兼𢎞文館學士圖其形狀且顯爵土命)
(褚遂良為像贊藏之書府號十八學士給五品珍膳分/為三畨更直宿于閣下預入閣者時人謂之曰登瀛洲)
青襟胄子困泥塗白馬將軍若雷電(洙曰時方貴武而/賤文也定功曰魏)
(寵徳每戰每陷陣與闗羽交戰射羽中額時徳常乗白/馬羽軍時謂白馬將軍若雷電則言馬之駿驟大意言)
(武人之寵幸故/其威勢如此)補注(鶴曰青襟胄子謂國子生胄子二/字本出於書而潘岳閑居賦亦云)
(兩學如一右延國胄/時方尚武故困泥塗)千載少似朱雲人至今折檻空嶙
峋(洙曰朱雲請尚方斬馬劍以斬佞臣張禹帝怒將雲/下欲斬之雲攀檻檻折後欲理檻帝曰勿理故以旌)
(直臣也脩可曰左太冲魏都賦榱題黮􁀙階􁀙嶙/峋注嶙峋髙也鄭曰嶙離珍切峋思遵切深崖貌)婁公
不語宋公語尚憶先皇容直臣(洙曰婁師徳宋璟也言/互以正救為心張嘉貞)
(代璟為相閱堂按見其危言/讜議未嘗不大聲歎息也)
　　朱鳯行(大厯五/年作)
　　　補注(鶴曰此詩為衡州刺史陽中丞濟作也大/厯五年臧玠殺崔瓘濟攝連帥之職以討)
　　　(賊故託衡山朱鳯以喻之則身長顧求其羣謂/率澧州刺史楊子琳道州刺史裴虬廣州刺史)
　　　(李勉同討玠也當是大厯五年師云鳯以喻君/子時甫困于荆衡不得其志欲引其類以進澤)
　　　(及下民而為小人之所/疾併存之以俟明辨)
君不見瀟湘之山衡山髙山巔朱鳯聲嗷嗷(趙曰此篇/是託興君)
(子小人甚明朱鳯乃衡山上之物也因其物而有作/乃以為興矣韻書云嗷嗷衆口愁也詩哀鳴嗷嗷)側
身長顧求其羣翅垂口噤心甚勞下愍百鳥在羅網黄
雀最小猶難逃願分竹實及螻蟻盡使鴟梟相怒號(洙/曰)
(時亂離日久賢者思引其/類有為而不可得者也)
　　惜别行送向卿進奉端午御衣之上都
　　　補注(鶴曰詩云尚書勲業超千古雄鎮荆州繼/吾祖裁縫雲霧成御衣拜跪題封賀端午)
　　　(當是大厯三/年荆南作)
肅宗昔在靈武城(洙曰祿山之亂/肅宗即位靈武)指揮猛將收咸京(趙/曰)
(天寳十五年九月裴冕奉皇太子即/皇帝位是為肅宗明年九月復京師)向公泣血洒行殿
(洙曰天子在/外故曰行殿)佐佑卿相乾坤平(趙曰平乾坤非獨卿相/之伍乃向公佐佑之也)
(向卿無所/考其名)補注(鶴曰孔光傳領宿衛供養行内師古曰/行在所之内中此云行殿乃其義也)
逆胡𡨕寞隨烟燼(洙曰消滅如/隨烟爐也)卿家兄弟功名震麒麟
閣畫鴻鴈行(洙曰言兄弟俱畫/像於麒麟閣也)紫極出入黄金印補注
(鶴曰禮記兄弟之齒雁行也以向卿兄弟有功期之畫/像麒麟閣出入紫極弃謂巳俱畫也紫極謂北極紫微)
(垣有上相金印謂/漢丞相金印紫綬)尚書勲業超千古雄鎮荆州繼吾祖
(洙曰祖謂杜預也趙曰尚書鎮荆州言李之芳也繼吾/祖則公自言杜預也預在晉為鎮南大將軍都督荆州)
(諸軍亊師曰尚書指向卿之父珣鎮荆南/昔向秀繼杜預節鎮於此故云繼吾祖)補注(鶴曰公/以大厯)
(三年至荆南是時衛伯玉為節度尹荆南/大厯初加撿校工部尚書故云詳見前注)裁縫雲霧成
御衣拜跪題封賀端午向卿將命寸心赤青山落日江
潮白(趙曰言向卿行/厯之景物也)卿到朝廷説老翁漂零巳是滄浪
客(師曰時珣遣子向卿奉端午御衣之上/都故有此作滄浪客乃屈原也甫自喻)
　　醉歌行(大厯三/年作)
　　　(洙曰贈公安少/府請顧八題壁)補注(鶴曰詩云是日霜風凍七/澤烏蠻落照銜赤壁當是)
　　　(大厯三年公至公安時作而梁權道編在天寶/十三年詩内若以為在天寶末作則公未嘗至)
　　　(其地無容寫時景如此又公有戯簡顔干少/府詩正與此合顧八即顧八分文學名況)
神仙中人不易得(趙曰世説王恭美姿儀嘗披鶴氅裘/涉雪而行孟昶見之嘆曰真神仙中)
(人/也)顔氏之子才孤標(洙曰顔氏公/安少府也)補注(鶴曰神仙中人/正以顔氏為尉)
(用之梅福為南昌尉謂之神仙尉又李白贈瑕丘王少/府詩亦云飃飃神仙氣公有官亭夕坐戯簡顔十少府)
(詩則顔氏之/子盎顔十也)天馬長鳴待駕馭秋鷹整翮當雲霄(洙曰/言負)
(駿逸之才以待用也趙曰/漢禮樂志天馬來龍之媒)君不見東呉顧文學(洙曰顧/况呉人)
君不見西漢杜陵老(洙曰前漢都長安後漢都雒陽長/安在雒陽之西故前漢謂之西漢)
(杜公長安/杜陵人也)詩家筆勢君不嫌辭翰升堂為君掃(蘇曰王/子敬過)
(戴安道草堂飲酣安道求子敬文子敬攘臂大言曰我/辭翰雖不如古人與君一掃素壁今山陰草堂碑是也)
(辭翰俱美趙曰公自言詩家之辭與顧君/筆勢之翰升顔少府之堂各為之一掃也)是日霜風凍
七澤(洙曰子虛賦楚有七澤蘇曰王/子威寒賦霜風沍凍合七澤)烏蠻落照銜赤壁
(洙曰施黔烏蠻之域也赤壁/地名周瑜破曹公于赤壁)酒酣耳熱忘頭白(洙曰楊/憚曰酒)
(後耳熱仰天撫缶而呼嗚嗚修可曰魏文帝與吳質書曰/昔日遊處每至觴酌流行絲竹並奏酒酣耳熱仰面賦)
(詩忽然不/自知其樂)感君意氣無所惜(蘇曰鄭球感意氣/倜儻醉何所惜)一為歌
行歌主客(洙曰為一本云醉趙曰主則顔少府客則/公與顧也師曰歌主客發揚主客之徳也)
　　嵗晏行(大厯三/年作)
　　　補注(鶴曰詩云去年米貴闕軍食今年米賤大/傷農當是大厯三年次岳州作按舊史大)
　　　(厯二年七月甲申減京官職田三分之一充軍/糧又十一月乙丑率百官京城士庶出錢以助)
　　　(軍/)
嵗云暮矣多北風瀟湘洞庭白雲中漁父天寒網罟凍
莫徭射雁鳴桑弓(定功曰隋地理志長沙郡雜有夷蜑/名曰莫徭自言其先祖有功常免徭)
(役故以/為名)補注(鶴曰漢五行志女童謡曰檿弧箕服師古/曰山桑之有㸃文者木弓曰弧兹云桑弓)
(蓋以檿/為之)去年米貴闕軍食今年米賤太傷農(洙曰穀貴/則傷民穀)
(賤則/傷農)髙馬達官厭酒肉此輩杼軸茅茨空(洙曰言在位/者不知為政)
(但厭酒肉而已詩大東小東/國困於役而曰杼軸其空)補注(鶴曰舊史大厯二年/二月郭子儀自河東)
(來朝元載裴冕第五琦黎榦各出錢三十萬置晏扵子/儀之第三月魚朝恩晏子儀宰相節度度支使京兆尹)
(扵私第子儀亦置晏于其第田神功晏扵其第時以子/儀元臣冦難漸平乃置酒連晏公卿大臣列坐扵席者)
(百人子儀朝恩神功一晏費至十萬貫鳴呼一晏之費/至扵如此曾不知民間杼柚之空方且以為蹈舞王化)
(酣酒為樂朝恩神功固不足責而子儀/亦復為之惜哉此杜公所以形之詩也)楚人重魚不重
鳥(洙曰一作肉蘇曰風俗通云呉/楚之人嗜魚鹽不重禽獸之肉)汝休枉殺南飛鴻補
注(希曰管子桓公曰夫鴻雁春北而秋南不失其時又/楚辭雁雝雝而南飛此詩之意亦似王符傳所謂有)
(以貨得雁門太守而皇/甫規問卿在郡食雁乎)况聞處處鬻男女割慈忍愛還
租庸(洙曰唐制授人以口分世業田凡授田者丁嵗納/栗稻謂之租用人之力嵗不過二十日不役者日)
(為絹三尺謂之庸時民力困故扵/是有鬻男賣女以還租庸調者)往日用錢捉私鑄今
許(洙曰一/云來)鈆錫和青銅(洙曰唐制盜鑄者死没其家屬/至天寶間盜鑄盆甚雜以鐵錫)
(無復錢形號公/鑄者為官爐錢)補注(希曰唐志徳宗時江淮多鈆錫錢/以銅盪外不盈斤兩銷千錢為銅)
(六斤大抵江淮多惡錢其來巳久不獨徳宗時為然如/天寳初富商奸人已潛往江淮以良錢一易惡錢五入)
(長安市矣志云徳宗時者殆指其/甚者而言耳此詩可補史之闕)刻泥為之最易得好
惡不合長相䝉(師曰長相䝉謂上下/相䝉蔽無復糾察也)萬國城頭吹畫角
此曲哀怨何時終
　　夜聞􁐲篥(大厯三/年作)
　　　(鄭曰􁐲必吉/切篥力質切)補注(鶴曰詩云夜聞􁐲篥滄江上/當是大厯二年䕫州作盖公)
　　　(䕫州詩屢云滄江也梁權道編在二年離公安/次岳州詩内徒惑扵不見江湖行路難之句詩)
　　　(又云天地干戈滿以是年周智光反吐蕃/兩入冦京師戒嚴桂州山獠又反故云)
夜聞􁐲篥滄江上衰年側耳情所嚮鄰舟一聴多感傷
塞曲三更歘悲壯(趙曰胡笳有出/塞曲入塞曲也)積雪飛霜此夜寒孤
燈急管復風湍君知天地干戈滿(洙曰地/一作下)不見江湖行
路難(洙曰湖一作湘師曰樂部曰􁐲篥者笳管也巻蘆/葉為頭截竹為管出扵胡地制法角音九孔漏聲)
(五音咸備唐編入鹵部名為笳管通典日􁐲篥本名悲/慄出扵胡中其聲悲東夷有巻桃皮為之者亦出南蠻)
(雜錄云􁐲篥者龜兹國樂風湍謂風雜/湍水之聲行路難白居易之所作也)
　　發劉郎浦(大厯三/年作)
　　　(鮑曰先主納呉女處也吕溫詩云呉蜀成婚此/水潯真珠步障幄黄金誰將一女輕天下欲換)
　　　(劉郎鼎峙心鄭曰在荆州宋曰浦/屬峽州甫擬下峽過衡陽有此作)補注(鶴曰按/十道志)
　　　(劉郎浦在荆州當是大/厯三年往公安時作)
挂帆早發劉郎浦疾風颯颯昏亭午(夣符曰右按江陵/圖經劉郎浦在石)
(首縣浦或作伏趙曰自公安縣欲往岳州/所經行之處孫曰亭髙貌謂日正髙也)舟中無日不
沙塵岸上空村盡豺虎(洙曰言多盜賊也趙曰/張孟陽云盜賊如豺虎)十日北
風風未迴客行嵗晩尤相催白頭厭伴漁人宿黄帽青
鞋歸去來(趙曰雖在江湖厭與漁人為伴乃欲深蔵/髙隠矣沈曰黄帽乃籜冠青鞋乃芒鞋也)
　　暮秋枉裴道州手札率爾遣興寄近呈蘇渙侍御
　　(大厯四/年作)
　　　補注(鶴曰裴虬為道州刺史即大厯五年平臧/玠者此詩當是大厯四年在潭州作時蘇)
　　　(侍御/在潭)
久客多枉友朋書素書一月凡一束(蘇曰王玠避居逺/郊一月之中得親)
(知書僅成一束但虛詞寒温而巳空煩眼力使人厭/接又倦回答趙曰古詩云客従南方來中有尺素書)虚
名但䝉寒暄問泛愛不救溝壑辱(趙曰晉王献之嘗與/兄徽之操之詣謝安)
(三兄多言俗事献之寒暄而/巳孟子云志士不忘在溝壑)齒落未是無心人舌存恥
作窮途哭(洙曰張儀從楚相飲相忘璧門下意張儀盜/璧共笞掠之妻曰子每讀書游説安得此辱)
(儀曰視吾舌在不妻笑曰舌在/儀曰足矣阮籍遇窮途則哭)道州手札適復至紙長
要自三過讀盈把那須滄海珠(夣符曰右按唐書閻立/本謂狄人傑曰君可謂)
(滄海遺珠矣趙曰王/筠扵書三遇五抄)入懐本倚崑山玉(洙曰言得裴書/勝珠之盈把倚)
(裴如崑山玉也蘇曰世説毛曽與夏/侯𤣥共坐時人謂蒹葭倚玉樹也)撥弃潭州百斛酒
(洙曰步兵厨中/貯酒數百斛)蕪没瀟岸千株菊使我晝立煩兒孫令
我夜坐費燈燭(洙曰言得書而有所思也趙/曰煩兒孫者煩其侍立也)憶子初尉
永嘉去(鄭曰永嘉/温州縣)補注(鶴曰公有送裴/二尉永嘉詩)紅顔白面花映
肉軍符侯印取豈遲(趙曰軍符則為節度/使侯印則封侯矣)補注(希曰文/帝紀注)
(應劭曰銅虎符第一至第五國家當發兵遣使者至郡/合符符合乃聴受之張晏曰符以代古之珪璋從簡易)
(也師古曰謂郡守為符者謂各分其半右留京師左以/與之又按百官表諸侯王金璽凡吏秩比二干石以上)
(皆銀印師古曰古者印璽通言今則尊卑有别又漢儀/六百石四百石至二百石以上皆銅印此皆為裴作郡)
(也/)紫燕騄耳行甚速(趙曰言初為尉之少年而材之俊/逸紫燕文帝良馬列子周穆王駕)
(八駿之馬而左騄耳洙曰言負超逸之才也師曰道州/負超逸之才其視軍符侯印取之若其甚速豈困于永)
(嘉一/尉乎)聖朝尚飛戰鬬塵濟世宜引英俊人黎元愁痛會
蘇息夷狄跋扈徒逡巡授鉞築壇聞意㫖(洙曰晉禮志/漢魏故事遣)
(將出征符節即授節鉞於朝堂漢髙祖/築壇拜韓信聞意首言當與此亊也)頽綱漏網期彌
綸(洙曰勉興/滯補廢也)郭欽上書見大計(洙曰干寳著論思郭欽/之謨而悮戎狄之有釁)
(御史大夫郭欽言戎狄強獷厯世為患今西北方戎狄許/雜居恐百代之後為患宜及平吳之功以復上郡帝不)
劉毅答詔驚羣臣(洙曰晉武帝嘗顧謂劉毅曰朕方漢/之何如主對曰桓靈也帝曰朕克已)
(為理方之桓靈不亦甚乎對曰桓靈賣官錢/入公府陛下賣官錢入私門以此言則知也)他日更僕
語不淺(洙曰儒行孔子對魯哀公曰遽數之不能終其/物悉數之乃留更僕未可終也注僕太僕也君)
(燕朝則正位掌擯相更之者/為久将倦故使之相代也)明公論兵氣益振(鄭曰振/之人切)
傾壺簫管黑白髮(洙曰黑一作理言得/書而愁去白髪再黑)儛劍霜雪吹青
春(洙曰項莊舞/劍儛與舞同)宴筵曾語蘇季子後來傑出雲孫比(趙/曰)
(蘇季子蘇秦也徐穉傳角立傑出爾雅七世孫/曰雲孫故自季子至侍御取其最逺者言之)茅齋定
王城郭門藥物楚老漁商市(趙曰定王城乃潭州/漁商市亦潭州之地)市北
肩輿每聨袂補注(鶴曰茅齋謂蘇侍御所居與公同在/長沙故每肩輿來聫袂公有為蘇大)
(侍御渙作記異詩序云旅于江側凡是不/交州府之客肩輿忽訪老夫舟檝而巳)郭南抱甕亦
隠几(洙曰抱甕見汲井嵗榾榾注莊/子齊物論南郭子綦隠几而卧)無數將軍西第成
(洙曰衛青傳上為青治第令視之曰匈奴未滅無以家/為趙曰後漢馬融為大將軍西第頌頗為正直所羞舊)
(注引衛青治/第亊非是)補注(鶴曰北借以喻諸將平安史之亂各/矜其功扵京師置大第也漢有東第)
(北第西第皆因其地云如相如傳所謂東第師/古曰居帝城之東賜夏侯嬰北第以近北闕也)早作丞
相東山起(洙曰謝安起扵東山也趙曰班固曰山東出/相舊注引謝安事非是公亦何拘扵西對東)
(邪/)鳥雀苦肥秋粟菽蛟龍欲蟄寒沙水(洙曰鳥雀方得/時而蛟龍退蔵)
(甫自喻也蘇曰漢末兵戈蝟起鹿門隠公歎曰秋稔菽/粟鳥雀甚肥而鸞鳯何悴焉又鮑宰云鸞鳯棲荆艾蛟)
(龍蟄寒水言小人昇騰/君子淹滯不見用也)天下鼓角何時休陣前部曲終
日死(趙曰傷時干戈之未息以引/下句激昻二公之致功名也)附書與裴因示蘇此
生已愧須人扶致君堯舜付公等早據要路思捐軀補
注(希曰平原君/傳公等錄錄)
　　奉贈李八丈判官(大厯四/年作)
　　　補注(鶴曰詩云秋枯洞庭石風颯長沙栁當是/大厯四年在潭州作舊注李八丈名曛)
我丈時英特宗枝神堯後(洙曰神堯/唐髙祖也)珊瑚市則無(洙曰/珊瑚)
(至珍也非市/中所有之物)騄驥人得有(趙曰騄耳與騏驥穆天子/八駿中有之故曰人得有)早
年見標格秀氣衝星斗(洙曰劍埋扵豐城而氣衝/星斗之間言不可掩也)事業
富清機(蘇曰曹顔逺思友詩精/義測神奥清機發妙理)官曹正獨守頃來樹嘉
政皆已傳衆口艱難體貴安冗長吾敢取(洙曰言扵艱/難之際能脫)
(略細務也蘇曰漢文帝冗長中似人者亦可采取趙曰/凡物之剰者為冗長長去聲陸機文賦今言為政本分)
(之外其如物之冗/長者吾不取之)區區猶厯試炯炯更持久討論實解
頤操割紛應手(洙曰前漢匡衡曰匡説詩解人頤注使/人笑不能止也趙曰莊子得之於心應)
(之扵/手)篋書積諷諫宫闕限奔走(趙曰雖有諫書之多積/滿朝篋而身則限不能)
(造宫闕也又/詩曰駿奔走)入幕未展材(洙曰材一作懐夢符曰右按/晉史郄超在桓温幕下謝安)
(在外望見超曰郄生/可謂是入幕之賓也)秉鈞孰為偶(洙曰鈞鈞衡也詩/秉國之鈞言作相)所
親問淹泊汎愛惜衰朽(趙曰論語汎愛衆如殷仲文云/廣筵散汎愛遂以為朋友之呼)
(矣/)垂白辭南翁委身希北叟(洙曰馬融傳論得北叟之/後福淮南子北叟失馬人)
(皆弔之北叟曰此何詎不為福居數月其馬將駿馬而/歸人皆賀之對曰此何詎不為禍家富馬良其子好騎)
(墮而折髀人皆弔之對曰此何詎不為福居數年胡夷/大入丁壯者皆控弦而戰塞上之人死者十九此獨以)
(跛之故父子相保也趙曰前漢項籍使范増説項梁云/南公稱曰楚雖三户亡秦必楚注云南公南方之老人)
(也北叟出班固幽通賦云北叟頗識其倚伏則指塞上/之翁為北叟也舊注引淮南子遂輙塞上之翁為北叟)
(不知事則用淮南子而/塞翁失馬字則班固也)真成窮轍鮒(洙曰轍中之鮒呼/莊周求斗水之活)
或似喪家狗(洙曰孔子世家/累累如䘮家狗)秋枯洞庭石風颯長沙栁
髙興激荆衡知音為囘首(趙曰水落石出所以為枯也/洞庭長沙荆與衡皆相連之)
(地師曰治聞記拂林國出珊瑚生水底大船載鐵網下/水取之騏驥騄耳天下之良馬二物不可多得喻李公)
(人所希有曹顔逺思友詩清機發妙理公有機謀故能/建立事業又能守官忠正所親言李與杜同出陶唐氏)
(南翁甫自稱言寓居荆南也北叟塞翁也甫委身之窮/達希慕乎北叟洞庭長沙皆荆南之地知音為回首言)
(有所思/扵李也)
　　别董頲(大厯三/年作)
　　　補注(鶴曰詩云窮冬急風水逆浪開船難盖云/董自岳陽泝漢水而之鄧也當在大厯三)
　　　(年作詩又云老夫纜亦解/公是時亦有適潭之期矣)
窮冬急風水逆浪開帆難士子甘旨闕不知道里寒(洙/曰)
(急扵養父母故/不知道里寒)有求彼樂土(洙曰詩適/彼樂土)南適小長安(趙/曰)
(光武紀注曰小長安故城在今鄧州公今詩言逆/浪開帆若在潭州言之逆浪則往衡州而南矣)補注
(鶴曰小長安當是指鄧後云漢/陽峴首乃適鄧之所經行也)别我舟檝去覺君衣裳
單素聞趙公節兼盡賓主歡巳結門閭望無令霜雪殘
(趙曰趙公必知鄧州也董以甘旨之闕離母而往鄧故/用母主事齊王孫賈之母謂賈曰汝朝出而晩來則吾)
(倚門而望無令霜雪/殘則屬其早歸也)老夫纜亦解(蘇曰山濤帖曰子㡬/日挂席東下老夫得)
(風亦解纜矣/人别宜慎重)脱粟朝未餐(夢符曰右按前漢公孫𢎞傳/𢎞食一肉脱粟飯師古曰才)
(脱粟而巳/不精鑿也)飃蕩兵甲際㡬時懐抱寛(蘇曰王逸少曰懐/祖不來寒食俯至)
(天氣晴明不見容貌/使吾㡬時寛此懐抱)漢陽頗寧靜(洙曰漢陽軍/也在岳陽)峴首試
考槃(鄭曰峴胡典切山名在襄陽縣東十里洙曰詩考/槃在澗趙曰峴首在襄州與鄧州相近公因董君)
(之往鄧故/語及之)當念著白帽采薇青雲端(洙曰管寧不應州/郡之辟嘗著白帽)
(趙曰公嘗有云白帽應須似管寧考之本傳云嘗著皂/帽而杜佑通典作白帽豈今國志誤邪采薇則四皓之)
(亊也師曰孝子薦其甘旨董以甘旨有闕急於奉親故/不知道里之寒小長安乃武都也明皇幸蜀後改為西)
(京故云小長安或曰𦙍陽縣有小長安故城在今鄧州/南陽郡西漢陽軍在岳陽甫以此地寧靜欲寄居之故)
(云試考槃考/槃成其樂也)補注(希曰管寧傳雖云著皂帽而南史和/帝紀百姓皆著下屋白紗帽故云又)
(見寄峽州/劉使君詩)
　　奉送魏六丈佑少府之交廣(大厯三/年作)
　　　(鄭曰海/南郡)補注(鶴曰詩云遇我蒼梧陰按蒼梧山/在道州今云隂當在潭岳公大厯)
　　　(四年自岳之潭而今詩又云解帆嵗云暮戎馬/闇天宇則是三年在岳州作是年八月九月吐)
　　　(蕃冦邠州虛州京師戒嚴故/云若四年則無外夷之變)
賢豪贊經綸功成空名垂子孫不振耀(洙曰一云子/孫没不振)歴
代皆有之鄭公四葉孫(洙曰鄭/公徴也)長大常苦飢(蘇曰安諒/長大常苦)
(飢寒負薪拾黍未嘗不帶書/暇即誦習後以三傳馳名)衆中見毛骨猶是麒麟兒
(趙曰嵇紹謂其友曰琅邪王毛骨非常殆非人/臣之相寶誌見徐陵謂曰此兒天上石麒麟也)磊落正
觀事致君樸直詞(洙曰鄭公在正觀時多所献替新史/言犯顔正諫議者謂雖賁育不能遇)
家聲葢六合行色何其微(洙曰謂佑行色不稱家聲也/莊子孔子説盜跖歸遇栁下)
(季曰今者車/馬有行色)遇我蒼梧陰(鄭曰舜/葬處)忽驚會面稀議論有
餘地公侯來未遲(趙曰蒼梧桂州之地古詩主/稱會面難莊子曰刃有餘地)虚思黄
金貴(洙曰一/作遺)自笑青雲期(趙曰貴當作遺方在貧困之/中故思以黄金饋之青雲期)
(言貴達如在青雲之/上自笑其期之逺也)長卿久病渴武帝元同時(洙曰蜀/人楊得)
(意為狗監侍上上讀子虚賦而善之曰朕獨不得與此/人同時哉得意曰臣邑人司馬相如自言為此賦上驚)
(乃召問相如趙曰此魏佑病而能文不如相如之遇也/師曰虚思黄金貴言黄金不足羨也自笑青雲期以卑)
(宦為可哂也甫有渇疾故自比相/如相如雖遇武帝官亦不甚顯也)季子黑貂敝得無妻
嫂欺(洙曰蘇季子未用黑貂裘敝又出遊數/嵗大困而歸兄弟嫂妹妻妾皆竊笑之)尚為諸侯
客獨屈州縣卑南遊炎海甸(趙曰言其/為少府也)浩蕩從此辭(洙/曰)
(之交廣也師曰炎海即南/海甸謂郊甸浩蕩逺貌)窮途仗神道(洙曰/正也)世亂輕土
宐(師曰言避亂而/輕去鄉土也)解帆嵗云暮可與春風歸出入朱門
家華屋刻蛟螭玉食亞王者(洙曰洪範/惟辟玉食)樂張遊子悲(趙/曰)
(以其為/客也)侍婢豔傾城綃綺輕(洙曰一/作煙)霧霏掌中琥珀鍾
行酒雙逶迤新歡繼明燭梁棟星辰飛兩情顧盼合珠
碧贈扵斯(夢符曰右按博雅碧瓐玉也司馬相如子虛/賦錫碧金銀趙曰言珠碧則交廣之所有也)
上貴見肝膽下貴不相(洙曰一/作見)疑心事披寫間氣酣達
(洙曰一/云逺)所為錯揮鐵如意莫避珊瑚枝(洙曰石崇傳崇/與王愷爭豪武)
(帝毎助愷嘗以珊瑚樹賜之髙二尺許枝柯扶疏世所/罕比愷以示崇崇便以鐵如意擊之應手而碎愷既惋)
(惜崇曰不足恨乃命左右悉取/珊瑚樹髙三四尺者六七株)始兼(洙曰一/作無)逸邁興終
慎賓主儀(趙曰雖氣之豪邁而賓主之儀不可不慎也/師曰負此逸興要在慎賓主之儀斯能全其)
(交如甫之扵嚴武不慎其儀/㡬為武所殺故甫以是戒之)戎馬闇天宇嗚呼生别離
　　别張十三建封(大厯四/年作)
　　　補注(鶴曰詩云相逢長沙亭當是潭州大厯四/年作建封嘗為徐州節度朝覲京師賦朝)
　　　(天献/夀詩)
嘗讀唐實錄(師曰實錄/國史也)國家草昧初(洙曰未治/之初也)補注(鶴/曰)
(唐藝文志今上實錄二十巻敬播顔胤撰房𤣥齡監修/貞觀實錄四十巻許敬宗撰又有皇帝實錄三十巻公)
(所讀者其此故/知草昧時事)劉裴建首議龍見尚躊躇(師曰初髙祖/鎮太原劉文)
(靜裴寂首建議勸帝舉大事帝猶未允/賴秦王贊之遂起兵故曰龍見尚躊躇)秦王撥亂姿一
劒摠兵符(洙曰撥亂謂撥開其亂也漢書撥/亂反正漢髙祖持三尺劒取天下)汾晉為豐
沛(洙曰汾晉唐公故鄉/喻若漢祖之豐沛也)暴隋竟滌除宗臣則廟食(洙曰/漢以)
(蕭曹為宗臣子羙以裴劉比蕭/曹故曰宗臣廟食配享扵廟也)後祀何疏蕪(趙曰以子/孫之不顯)
(達/也)彭城英雄種宜膺將相圖爾惟外曾孫倜儻汗血駒
(洙曰建封劉文靜外孫也汗血/駒天馬種倜儻言其不羇之才)眼中萬少年用意盡崎
嶇(洙曰少年雖衆用/意無若建封者)相逢長沙亭(洙曰長/沙潭州)乍問緒業餘
(洙曰緒業世/緒所業也)乃吾故人子童丱聨居諸揮手洒衰淚仰
看八尺軀内外名家流風神蕩江湖范雲堪結交(洙曰/梁書)
(范雲初與髙祖遇扵齊竟陵王子良邸又嘗接里閈髙/祖受禪雲嘗侍讌髙祖謂臨川王宏等曰我與范尚書)
(少親善申四海之敬今為天下主此禮既革汝宐代我/呼范為兄二王下席拜與雲同車還尚書省時人榮之)
(雲好節尚竒專趣人之急少時與領軍長史王咳善/畡亡扵官舍貧無宅居雲乃迎喪還家躬營唅歛)嵇
紹自不孤(洙曰嵇康與山濤結神交康臨誅謂其子紹/曰山公在汝不孤矣師曰甫得建封可以囑)
(託其子故曰/嵇紹自不孤)擇材征南幕(洙曰杜預為/征南將軍)潮落回鯨魚載
感賈生慟(洙曰賈誼弔屈原文彼尋常之汗瀆兮豈能/容吞舟之魚横江湖之鱣鯨兮固將制扵螻)
(蟻/)復聞樂毅書(洙曰樂毅為燕伐齊燕惠王疑之使騎/刼代毅毅畏誅遂降趙惠王遺毅書且)
(謝之毅亦報書焉夏侯𤣥見其書以為知機合道以禮潮/終始趙曰既為幕客而主人不禮之故如鯨魚之去落)
(矣得無激昂慟哭欲有陳於朝/廷而又有與主人絶之書乎)主憂急盜賊師老荒京
都(洙曰人君方以盜賊為/急憂師久無功故曰老)舊丘復稅駕(趙曰言主憂臣/辱之時勉建封)
(之必往無止/息於舊丘也)大厦傾宜扶君臣各有分管葛本時須(趙/曰)
(管仲於齊諸葛亮扵先主君臣相/契皆定分也又勉建封之行矣)雖當霰雪嚴未覺栝
柏枯(洙曰言不以嵗寒變/易也禹貢杶榦栝柏)髙議在雲臺(洙曰見圖畫/在雲臺注)嘶
鳴望天衢(趙曰以駿馬比/之可以致逺也)羽人掃碧海功業竟何如(洙/曰)
(十洲記言蓬萊山在碧海之中水皆碧色故曰碧海言/當此之際建功業者如羽人掃碧海難為功爾趙曰羽)
(人神仙也以其飛騰如有羽毛焉楚辭仰羽人扵丹􁀫/掃碧海以言其無一塵一芥之汚也蓋澄清天下之譬)
(乎以建封為羽人/其所望之深矣)
　　人日寄杜二拾遺(上元二年蜀州/刺史髙適作)
　　　(趙曰適於肅宗時為李輔國毁短下除太子/詹事未㡬蜀亂出為彭州刺史又遷蜀州)補
　　　注(鶴曰公大厯五年追酬詩序云往居成都時/髙任蜀州刺史人日見寄詩自枉詩已十餘)
　　　(年則此合在上元元年作然上元元年人/日公未有草堂殆是二年人日作而寄之)
人日題詩寄草堂(洙曰草堂在/浣花溪上)遙憐故人思故鄉(洙曰/故人)
(謂甫也故鄉/謂長安也)栁條弄色不忍見梅花蒲枝空斷腸(洙曰/空一)
(作/堪)身在南蕃無所預(洙曰南一作逺趙曰南蕃指甫寄/居荆楚之地無所預言不預朝政)
(也/)心懐百憂復千慮今年人日空相憶明年此日知何
處(洙曰此/一作人)一卧東山三十春豈知書劔與風塵(洙曰與/一作老)
(風塵言盜/賊起也)龍鍾還忝二千石(趙曰龍鍾行不進貌二千/石謂其為蜀州刺史也)
愧爾東西南北人(洙曰孔子曰􁀫也東西南北之人也/則以孔子厯聘比杜公矣趙曰按集)
(甫有詩曰甫也東/西南北人故也)
　　追酬故髙蜀州人日見寄(并序年大/厯五  作)
　　　補注(鶴曰大厯五年正月二十一日臧玠未亂/公在潭州此詩當在潭州作故詩云瀟湘)
　　　(水國旁/黿鼉)
　開文書帙中檢所遺忘因得故髙常侍適往居在成
　都時髙任蜀州刺史人日相憶見寄詩淚洒行間讀
　終篇末自枉詩已十餘年莫記存没又六七年矣老
　病懐舊生意可知今海内忘形故人獨漢中王瑀與
　昭州敬使君超先在愛而不見情見乎辭大厯五年
　正月二十一日却追酬髙公此作因寄王及敬弟
自䝉蜀州人日作不意清詩久零落今晨散帙眼忽開
迸淚幽吟事如昨(洙曰迸淚言不可制/也昨言近如昨日也)嗚呼壯士多慷
慨合㳫髙名動寥廓歎我悽悽求友篇感君鬱鬱匡時
畧(洙曰鬱鬱不伸貌言有/匡君之畧不得伸也)錦里春光空爛熳瑶墀侍臣
已𡨕寞(趙曰適為刑部侍郎散騎常侍乃天子/玉墀之從臣今追言其死而𡨕寞也)補注(希/曰)
(任豫益州記錦里在州南華陽國志成都萬里橋南岸/道西有城故錦宫也命曰錦里瑶墀亦如禮樂志所謂)
(瑶堂師古曰/以瑶為飾)瀟湘水國傍黿鼉(趙曰公今和此詩乃在/潭州故言潭州景也)
鄠杜秋天失鵰鶚(蘇曰劉向亡父老歎曰鄠邑/杜陵何期風霜失扵鵰鶚也)補注(希/曰)
(楚人嘗献黿扵鄭靈公葢水國所常有也嘗食之似鼈/而大至百斤體具衆肉詩正義云鼉似蜥蜴四尺長丈)
(餘甲如鎧皮堅可以冒鼓上林賦云擊鴻鼉之鼓爾雅/王鳩郭云鵰屬江東呼為鶚鄒陽傳鷙鳥累百不如一)
(鶚孟康曰大鵰也師古曰鶚自大鳥而鷙者耳非鵰也/又李廣傳射鵰師古曰大鷙鳥名公嘗進鵰賦云鵰者)
(鷙鳥之殊特擊/摶而不可當)東西南北更堪論白首扁舟病獨存(趙/曰)
(以答髙君東西南北之/句且言其扁舟在潭也)補注(希日東西南北用孔子語/貨殖傳乃乗扁舟孟康曰)
(持舟/也)遥拱北辰纒冦盜(洙曰北辰象帝居時/猶為盜據未獲收復)欲傾東海
洗乾坤(洙曰思滌/去昏亂也)邊塞西蕃最充斥(洙曰西蕃吐蕃也/充斥猶縱横也)
衣冠南渡多崩奔(洙曰南渡避亂也崩奔蒼黄貌趙曰/晉元帝渡江而衣冠皆南渡今因借)
(其/意)鼓瑟至今悲帝子(洙曰湘妃堯之女也故曰帝子傳/言湘靈鼓瑟也趙曰公在潭州故)
(用潭州事/以為悲焉)曳裾何處覔王門(洙曰鄒陽傳何王之門不/可曳長裾此言愛漢中王)
(而不/見也)文章曹植波瀾闊(洙曰曹植/陳思王也)服食劉安德業尊(洙/曰)
(劉安淮南王與八公著/書言服食神仙事也)長笛誰能(洙曰一/云鄰家)亂愁思(夢符/曰右)
(按後漢馬融傳有雒客舍逆旅吹笛融云/京師逾年暫聞甚悲而樂之遂作長笛賦)昭州詞翰與
招魂(洙曰昭州敬使君趙曰嵇康序云鄰人有吹笛者/發聲寥亮追思曩昔遊晏之好感音而嘆故作賦)
(云今公追思髙/蜀州而及之)
　　蘇大侍御訪江浦賦八韻記異并序(大厯四/年作)
　　　補注(鶴曰蘇大侍御渙靜者也至亦記老夫傾/倒扵蘇至矣乃詩之序不當以為題合題)
　　　(曰蘇大侍御訪江浦賦八韻記異并序以暮秋/枉裴道州手扎率爾遣興寄呈蘇渙詩考之當)
　　　(是大厯四年潭州作而梁權道編在岳州詩内/然前詩云定王城郭門肩輿每聫袂等句可知)
　　　(在潭不在/岳甚明)
　蘇大侍御渙静者也旅於江側不交州府之客人
　事多絶久矣肩輿江浦忽訪老夫舟檝已而茶酒
　内余請誦近詩肯吟數首才力素壯詞句動人接對
　明日憶其湧思雷出書篋几杖之外殷殷留金石聲
　賦八韻記異亦記老夫傾倒扵蘇至矣
龎公不浪出(趙曰後漢龎徳公居峴/山之南未嘗入城府)蘇氏今有之(洙曰/言亦)
(不交州/府也)再聞誦新作突遇黄初詩(趙曰文帝為魏太子/七子從之游皆能詩)
(如謝靈運江文通皆擬其/作黄初文帝即位年號也)乾坤㡬(洙曰一/作泊)反覆揚馬宜
同時(洙曰司馬相如揚雄亦蜀人也師曰言世代變遷/而名終不歇可與揚雄相如齊名於當是時也)
今晨清鏡中勝食齋房芝(洙曰元封二年芝生甘泉齋/房歌云齋房産草九莖連葉)
(師曰清鏡中指江上勝食齋房芝/言咀味蘇渙之詩遇扵靈芝也)余髪喜却變白間生
(洙曰一/作添)黑絲(趙曰變白為黑/以聞其詩之故)昨夜舟天接(洙曰一/作接天)湘娥
簾外悲百靈未敢散(洙曰言百靈聞/誦詩而皆來也)風破(洙曰一/作波)寒江
遲(趙曰宗慤曰願乗/長風破萬里浪)
　　送重表姪王砅評事使南海(大厯四/年作)
　　　(鄭曰砅理罽切水深/至心曰砅今作厲)補注(鶴曰詩云畨禺親賢/領謂李勉為廣州刺)
　　　(史當是大厯四年/春岳州作詳見注)
我之曾老姑爾之髙祖母爾祖未顯時歸為尚書婦(洙/曰)
(新唐書王珪母李氏珪貞觀十年拜禮部尚書修可曰/西清詩話云唐王珪微時母李氏嘗云子必貴但未見)
(與汝遊者珪一日引房杜遇之母曰汝貴無疑所載至/此質之子美是詩我之曽老姑爾之髙祖母則珪母杜)
(氏非李氏也且一婦人識真主扵側微其事甚偉/史闕而不錄是詩載之為悉世號詩史信不誣也)隋朝
大業末房杜俱交友(趙曰王珪與房元齡杜如晦同/學扵文中子則交友可知矣)長
者來在門荒年自餬口(洙曰陳平門多長者車轍左/傳隠十一年餬其口扵四方)家
貧無供給客位但箕帚俄頃羞頗珍寂寥人散後入怪
鬢髪空吁嗟為之久自陳剪髻鬟鬻市充杯酒(洙曰晉/陶侃母)
(常剪髪具酒/食延賓客)上云天下亂宜與英俊厚向竊窺數公經
綸亦俱有(趙曰王珪與元齡如晦善母李嘗曰兒必貴/然未知所與逰者何如人㑹元齡等過其家)
(李窺大驚曰二客/公輔才汝貴無疑)次問最少年虬髯十八九子等成大
名皆因此人手下云風雲合龍虎一吟吼願展丈夫雄
得辭兒女醜秦王時在坐真氣驚户牖(趙曰秦王太宗/也太宗有虬髯)
(易曰雲從龍風從虎馬援/曰乃知帝王自有真也)及乎貞觀初尚書踐台斗(洙/曰)
(珪貞觀中以/侍中輔政)夫人常肩輿上殿稱萬夀(洙曰夫人以命/婦預期㑹也)
六宫師柔順法則化妃后(蘇曰班姬著内訓訓六宫/作女箴婦誡化及妃后)補
注(鶴曰三代之制諸侯之婦曰夫人唐外命婦之制文/武官一品國公母妻為國夫人三品以上妻為郡夫)
(人王珪貞觀中為侍中唐侍中正二品則其母為郡夫/人也通典云古者天子后立六宫三夫人九嬪二十七)
(世婦八十一御妻以聴天下之内治又鄭𤣥云帝嚳有/四妃以象后妃四星唐因隋制皇后之下有貴妃淑妃)
(徳妃/賢妃)至尊均嫂叔盛事傳不朽鳯雛無凡毛五色非爾
曹(趙曰古有鳯將鶵之曲南史謝超宗作殷淑/儀誄帝大嗟賞謂謝莊曰超宗殊有鳯毛)往者胡
作逆乾坤沸嗷嗷(洙曰謂安祿/山作亂也)吾客左馮翊爾家同遁
逃(洙曰避/亂也)爭奪至徒歩塊獨委蓬蒿逗遛熱爾腸十里
却呼號自下所騎馬右持腰間刀左牽紫遊韁飛走使
我髙(洙曰公言避亂日輟白馬載我使走免難於危險/之中昔鄴下童謡曰青青御路楊白馬紫戎韁)
茍活到今日寸心銘佩牢(洙曰懐輟/馬之恩也)亂離又聚散宿昔
恨滔滔水花笑白首(蘇曰阮紹泛西池云白首登畫舡/反慮水花笑水花水芝皆蓮也趙)
(曰公言在潭州/濵扵江故云)春草隨青袍(洙曰哀江南賦青袍如草/趙曰以言王評事往南海)
(也/)廷評近要津節制收英髦(趙曰言南海節度/使幕中要賢材也)補注(希/曰)
(漢宣帝地節三年初扵廷尉置左右平員四人後漢光/武省右平唯有左平魏晉以來直謂之廷尉評見六典)
(注唐天寳中緣邊禦戎之地置八節度使得以專制軍/事節制之名本扵此故常衮節度使制云統節制之師)
(此言廣南/節度使也)北驅漢陽傳南汎上瀧舠(鄭曰瀧力公切又/音雙舠都髙切洙)
(曰漢陽地名傳傳車也如今之乗驛是矣舠小舟也右/按嶺南人名急湍曰瀧趙曰傳郵馬之謂也自漢南而)
(往故曰漢陽傳以有使南海之役故曰上瀧舠師曰傳/有十二義漢文帝紀曰闗無用傳此符傳也以木為之)
(書符於其上又以一板封之所以為信也傳亦謂之棨/或有用繻者終軍所弃是也髙祖紀曰乗傳詣洛陽此)
(傳驛之傳也廣韻云南人名湍為瀧又州名在廣南音/雙舡三百斛曰舠舠短也江南所為名短而廣安而不)
(傾危也北驅謂自北驅車而來/遂從此南泛海泛海而往也)補注(鶴曰先君嘗官郴/郴與韶連贛地相)
(接鶴嘗自郴之桂陽之益漿問舟繇贛水之源以達于/南安之上㳺過所謂瀧者凡三盖衆石束隘水自上湍)
(瀉舟師藉羣力逆挽而下士人稱之為龍先君未之見/而聞其説故有詩云溪注三瀧險山連五嶺雄案韻書)
(瀧止收在四江内閭江切而扵一東二冬皆/不牧則不當如鄭云力公切趙云吕紅切也)家聲肯墜
地利器當秋毫(洙曰肯墜地言能自振立不令委墜虞/詡曰不逢錯節盤根何以知為利器也)
番禺親賢領(洙曰縣名屬廣州也趙曰必宗室之/子為節度也鄭曰番禺廣州屬縣)補注
(鶴曰九域志廣州有番山禺山山海經云桂林八柱在/賁禺東賁禺即番禺按舊史大厯三年十月以京兆尹)
(李勉為廣州刺史充嶺南節度使五年勉猶/一出兵共討臧玠則所謂親賢者蓋指勉也)籌運神功
操大夫出盧宋(趙曰廣州節度使清白者四裴迪先李/朝隠宋璟及盧奐所以比大夫扵盧宋)
(而又謂出/其上也)寶貝休脂膏洞主降接武(趙曰謂亷潔而不/汚扵貨利也昔漢)
(孔奮清潔身處膏脂而未嘗自潤降户江切廣南有溪/洞蠻其長謂之洞主禮記曰堂上接武言相繼而降也)
海胡舶千艘(夢符曰右按番禺雜編蕃商逺國運竒貨/非舶不可市舶錄劉向曰獨檣舶深五十)
(餘用三木舶深五十餘肘西域以肘為度李䖍通俗文/曰晉曰舶趙曰舶大舡也舡總名曰艘猶今言㡬隻也)
我欲就丹砂跋涉覺身勞(洙曰葛洪聞交趾出丹砂求/為句漏令至廣州刺史鄧洪)
(留洪乃止羅/浮山鍊丹)安能陷糞土有志乗鯨鼇或驂鸞騰天聊
作鶴鳴皋(洙曰見李白騎鯨魚注别賦駕鶴上漢驂鸞/騰天趙曰鯨莫大之魚也鼇巨鼇也師曰宗)
(章羨王砅領此得就丹砂以/錬養故有驂鸞鳴鶴之句)
　　詠懷二首(大厯四/年作)
　　　補注(鶴曰詩云飄颻桂水遊南為祝融客又云/風濤上春沙逆行少吉日當是大厯四年)
　　　(春自岳州上/潭州時作)
人生貴是男(洙曰莊子榮啓期三樂亦曰人之/所貴者男也而予幸得之一樂也)丈夫重
天機(洙曰莊子天機/不張注不露也)未達善一身得志行所為(洙曰孟/子窮則)
(獨善其身達/則兼善天下)嗟余竟轗軻將老逢艱危胡鶵逼神器逆
節同所歸河洛化為血公侯草間啼(洙曰胡鶵安史也/逼神器言陷長安)
(也安史亂河洛之間格鬭尤甚故云/化為血公卿奔竄故啼扵草間也)西京復陷没翠葢
䝉塵飛(洙曰吐蕃陷京師/天子幸陜故云)補注(希曰河洛既陷而京師/亦為祿山所破故曰復)
(陷非謂代宗時再陷扵吐蕃下句云兩宫棄/紫微可證若謂代宗陷陜不得謂之兩宫)萬姓悲赤
子兩宫棄紫微(洙曰𤣥肅/二宫也)倐忽向二紀姦雄多是非本
朝再樹立未及貞觀時日給在軍儲上官督有司(洙曰/國用)
(尚乏屈不免/上下督責也)髙賢迫形勢豈暇相扶持疲薾茍懷䇿棲
屑無所施(洙曰言上下顧/忌無所施為也)先王實罪巳愁痛正為兹(洙/曰)
(禹湯罪巳漢武哀痛/之語皆先王之事也)嵗月不我與蹉跎病於斯夜看酆
城氣(洙曰見紫氣/衝牛斗注)回首蛟龍池齒髪巳自料意深陳苦
辭(師曰轗軻不得志之貌紫微垣乃帝座也姦雄多是/非言祿山敗思明又起也貞觀時米斗三錢行旅不)
(齎糧今國用尚乏上下督責故云未及貞觀時髙賢迫/形勢言進用者皆以勢援何暇扶持扵甫哉疲薾甫自)
(言衰老雖懷䇿畧何所施設酆城獄有寳劍氣衝牛斗/蛟龍得雲雨非是池中物甫自視齒髪豁凋不復若寳)
(劒蛟龍之/亨奮也)
邦危壞法則聖逺益愁慕(師曰言祿山紊紀綱聖人/巳逺不復見三代之治也)飄
颻桂水逰(鄭曰郴州桂陽水北流入/連州桂陽縣在桂水之陽)悵望蒼梧暮(洙曰/桂水)
(出㑹稽禹崩之地/蒼梧舜𦵏之所)補注(鶴曰湘水出靈川之海陽行百/里分南北北下曰湘南下曰灕)
(桂州居湘灕分方之地公以湘水自桂州而來故云桂/水蒼梧山在道州鄭以為桂陽水而公未嘗至郴王以)
(出會稽而非岳/陽所經之道)潛魚不銜鈎走鹿無反顧(洙曰皆避難/意夢符曰右)
(按左氏傳古人有言曰鹿死/不擇音鋌而走險急何能擇)皦皦幽曠心拳拳異平素
(洙曰亂離之際不得遂其平昔幽曠之/心而反拳拳然言屈身以求其全也)衣食相拘閡(鄭/曰)
(牛代切/外閑也)朋知限流寓風濤上春沙十里侵江樹逆行少
吉日(師曰謂經厯/風波之險也)時節立復度井竈任塵埃舟航煩數
具牽纒加老病𤨏細隘俗務萬古一死生胡為足名數
多憂汚桃源拙計泥銅柱(鄭曰泥乃計切師曰昔秦人/避亂扵桃花源今我泥扵銅)
(柱山其計甚拙又且多/憂得無汚辱扵桃源乎)未辭炎瘴毒擺落跋涉懼虎狼
窺中原焉得所歴住(洙曰盜賊充斥/不可為久住計)葛洪及許靖避世
常此路賢愚誠等差自愛各馳騖(師曰葛洪許靖皆避/世之士其賢如彼愧)
(吾之愚困扵馳騖洙曰揚雄曰/方其有事則聖賢馳騖不足)羸瘠且如何魄奪針灸
屢擁滯僮僕慵稽留篙師怒(洙曰稽留遲滯/也篙師舟人也)終當挂帆
席天意難告訴南為祝融客(洙曰祝融峯地多神仙所/居鄭曰衡山止有祝融峯)
勉强親杖屨結託老人星羅浮展衰步(師曰祝融司南/方茅君内傳曰)
(大天之内有地中之洞天三十六所羅浮之洞周囘五/百里名曰朱明曜真之天羅浮山記曰羅浮者盖總稱)
(焉二山合體謂之羅浮在増城博羅二縣/之境有神仙所居南極星中有老人星)
　
　
　
　
　
　
　
　
　
　補注杜詩巻十五
欽定四庫全書
　補注杜詩巻十六　　　　宋　黄希　原本
　　　　　　　　　　　　　　黄鶴　補注
　　送顧八分文學適洪吉州(大厯三/年作)
　　　補注(鶴曰公在公安嘗使顧書醉歌行於尉廨/之壁則是公與顧相遇於公安今顧又適)
　　　(江西故送以此詩詩云逺作辛苦行舟檝無根/蔕又云崩騰戎馬際所在移長吏當是大厯三)
　　　(年在公安作是年吐蕃寇邠靈州商州兵馬使/劉洽殺刺史殷仲卿幽州兵馬使朱希彩殺節)
　　　(度使李懷仙皆是其年也梁權/道編在大厯四年岳州詩内)
中郎石經後八分蓋憔悴(洙曰蔡邕熹平中表求正定/六經文字靈帝許之邕乃自)
(書冊于碑使工刻立於太學門外兩京記/云貞觀中得邕石經數段邕能八分書)補注(鶴曰臨/漢石經)
(與今文不同者殊多石刻在洛陽本在洛宫前御史臺/中年久摧散洛人時時得之黄長睿東觀餘論云得其)
(石本論語之末題云書與博士臣左立郎中臣書上臣/下皆缺當是著書者姓名或云此即蔡邕書又有一版)
(公羊其末云谿典諫議大夫臣馬日磾臣趙䧕臣劉𢎞/郎中臣張文臣蘇陵臣傅楨雜下谿上缺谿上當是堂)
(謂堂谿典也此蓋鴻都一字石經然經各異手書不皆/蔡邕書歐公集古錄云興唐寺石經藏讚皆其作者自)
(書而八分者數家惟蔡有鄰著其姓氏有鄰名重當世/杜甫嘗稱之於詩其為阮咸所書小字與三代器銘何)
(異此詩言中郎石經初亦未嘗言邕盡書之雖一字亦/可以石經名也漢禮樂志纎微癄瘁之音作師古曰癄)
(瘁謂減縮也公之意亦謂/自邕之後八分不多見也)顧侯運鑪錘(鄭曰錘之瑞切/鍜也洙曰運鑪)
(錘言能鍛鍊以成一家之書夢符曰右按莊子曰無莊/之失其美據梁之失其力黄帝之亡其智皆在鑪錘之)
(間/耳)筆力破餘地(蘇曰黄刋見蔡邕八分/書曰筆力尚可破餘地)昔在開元中韓
蔡同贔屭(鄭曰上平祕切下虚器切洙曰開元中韓擇/木蔡有鄰二人善八分事見李潮八分歌注)
(修可曰張平子西京賦綴以二/華巨靈贔屭注贔屭作力之貌)𤣥宗妙其書是以數子
至御札早流傳揄揚非造次(洙曰明皇師韓擇木嘗於/彩牋上八分書賜張説)
三人並入直(洙曰韓蔡/顧三人也)恩澤各不二顧於韓蔡内辨眼
工小字分日示諸王鉤深法更祕(洙曰顧文學八分/外尤能小字也)文
學與我遊蕭疎外聲利追隨二十載浩蕩長安醉高歌
卿相宅文翰飛省寺視我揚馬間(洙曰視公如揚/雄司馬相如)白首
不相弃驊騮入窮巷(蘇曰顔倚訪原憲憲/曰驊騮亦肯入窮巷)必脫黄金轡
(趙曰顧君騎驊騮相訪/脫黄金轡言其富貴也)一論朋友難遲莫敢失墜古來
事反覆相見横涕泗嚮者玉珂人誰是青雲器(洙曰此/事之反)
(覆也言貴/者未必賢)才盡傷形體(洙曰一/作骸)病渇汙官位(洙曰司馬/病渇李尋)
(曰久汙玉/堂之署)故舊獨依然時危話顛躓(鄭曰躓/音致)我甘多病
老子負憂世志胡為困衣食顔色少稱遂逺作辛苦行
順從衆多意舟檝無根蔕蛟鼉好為祟況兼水賊繁特
戒風飊駛(師曰駛音山/吏切疾也)崩騰戎馬際往往殺長吏子于東諸
侯勤勉防縱恣補注(鶴曰洪吉在唐皆𨽻江南道自長安言/之則為東故曰東諸侯洪乃西道採訪)
(使所治故又曰請哀/瘡痍深告訴皇華使)邦以民為本魚饑費香餌(趙曰言當厚/施予以恤民)
(為本/也)請哀瘡痍深告訴皇華使使臣精所擇進徳知厯試
惻隠誅求情(洙曰當勤/恤民困也)固應賢愚異(洙曰不可一槩為苛急/當存賢愚之用心爾)烈
士惡茍得俊傑思自致(趙曰皆以指言顧文/學所以責望之深也)贈子猛虎
行出郊載酸鼻(洙曰陸士衡樂府猛虎行渇不飲盜泉/水熱不息惡木隂惡木豈無枝志士多)
(苦心此皆勉其自振立也師曰書苑云唐明皇好圗畫/工八分章草豐茂英特初張說為麗正殿學士獻詩明)
(皇自於彩牋上八分書讃曰徳重和鼎功逾濟川詞林/秀發翰苑光鮮所謂御札流傳者此也辨眼言于字中)
(最號明眼者也神農本草云珂貝類大如鰒皮黄黒而/骨白以為馬飾生南海勒謂之珂晉阮咸字仲容顔延)
(年五君詠曰仲容青雲器青雲言器之高逺也按齊書/江淹夢得五色筆由是文章日新後夢有人稱郭璞取)
(之後為詩絶無美句時人謂之才盡甫謙言巳才巳/盡况又病渇豈可汚辱官位是以下文有我甘之語)
　　上水遣懷(大厯四/年作)
　　　補注(鶴曰詩云一紀出西蜀于今向南斗當是/大厯四年入潭州時作故曰上水按公以)
　　　(天寳十四載冬避亂離長安自闗隴入蜀至大/厯三年春出峽故曰一紀非謂在蜀一紀而始)
　　　(出也趙注以為公自乾元二年入蜀至大厯五/年離蜀而在楚地恰十二年大非葢公不是大)
　　　(厯五年出蜀魯訔年譜却/以為四年自岳入潭時作)
我衰太平時身病戎馬後蹭蹬多拙為(洙曰蹭蹬失勢/貌趙曰潘耀老)
(夫蹭蹬任意/拙於主事)安得不皓首驅馳四海内童稚日餬口(洙/曰)
(左傳餬其口於/四方注餬鬻也)但遇新少年少逢舊親友低顔下邑地
故人知善誘後生血氣豪舉動見老醜(洙曰言少年不/相知但以老醜)
(見欺而巳李固曰一日朝㑹見諸侍中並皆年/少更無一宿儒大人可顧問曰誠可歎息也)補注(希/曰)
(阮籍詩胡為美少/年夕暮成老醜)窮迫挫曩懷常如中風走(鄭曰中陟/仲切洙曰)
(傷世態之薄也朱叔元與彭寵/書伯通獨中風狂走自捐盛時)一紀出西蜀于今向南
斗(趙曰公自乾元二年入蜀至大厯五年離/蜀而在楚地乃南斗之分恰十二年矣)孤舟亂春
華暮齒依蒲栁(洙曰暮齒暮年也顧況曰蒲栁/之姿望秋先零言其易衰也)冥冥九
疑葬聖者骨已朽蹉跎陶唐人鞭撻日月久(洙曰陶唐/帝堯氏也)
(山海經曰蒼梧之山其中有九疑山舜所/𦵏之處九山相似行者疑惑故名曰九疑)中間屈賈輩
讒毁竟自取鬱悒二悲魂蕭條猶在否(修可曰屈原汨/羅之沉賈誼長)
(沙之謫皆眼前楚/地之可弔者也)􁫺崒清湘石逆行雜林藪篙工密逞
巧(洙曰操舟者/矜其能也)氣若酣盃酒歌謳互激越回斡明受授
善知應觸類各藉頴脫手(洙曰穎脱/喻敏捷也)古來經濟才何事
獨罕有(趙曰回斡轉其船也相呼相命以求水脈謂之/受授善知此者應能觸類以推凡事皆藉鋒穎)
(脫見之手乃能妙絶也欲求經濟/天下如操舟之妙何獨罕有乎)蒼蒼衆色晩熊挂𤣥
蛇吼黄羆在樹顚正為羣虎守(趙曰詩疏曰熊能攀緣/上高樹見人則顚倒投)
(地而下也栁子厚作熊説云鹿畏貙貙畏虎/虎畏羆觀公詩意以羆在樹而守虎明矣)羸骸將何
適履險顔益厚庶與達者論吞聲混瑕垢
　　遣遇(大厯四/年作)
　　　補注(鶴曰詩云開帆駕洪濤見其為上水而作/當是大厯四年春自岳之潭作故又曰春)
　　　(水滿南國若自潭遡流入衡則時皆不/合四年五年公雖皆入衡然皆是夏初)
磬折辭主人開帆駕洪濤(洙曰莊子漁父篇夫子曲腰/磬折言其恭也饒曰腰曲如)
(磬之/折)春水滿南國朱崖雲日高(洙曰朱崖南海地名漢/賈捐之罷擊朱崖鄭曰)
(即潭州/之丹崖)舟子廢寢食飄風爭所操(洙曰乗風/而行也)我行匪利
涉謝爾從者勞石間采蕨女鬻菜(洙曰一/作市)輸官曹丈夫
死百役暮返空村號(洙曰譏役/歛煩重也)聞見事略同刻剥及錐
刀(趙曰所聞所見皆似此應官曹之誅求也左傳云錐/刀之未刻剝及錐刀則非特取其大者雖錐刀之瑣)
(末猶及/之也)貴人豈不仁視汝如莠嵩索錢多門戸(洙曰誅/求不一)
(也/)喪亂紛嗷嗷柰何黠吏徒漁奪成逋逃(洙曰姦黠吏/也漁如漁獵)
(然不以法也/逋逃走竄也)自喜遂生理花時貰緼袍(洙曰語衣敝緼/袍師曰甫覩百)
(姓困於賦役又自喜遂其生理雖/遇花時而衣緼絮所甘心不辭也)
　　解憂(大厯四/年作)
　　　補注(鶴曰此詩當是大厯四年自岳入潭時作/詩云向來雲濤盤衆力亦不細乃舟行有)
　　　(所阻礙藉衆力牽挽而過若是順流/自不勞衆力梁權道亦編在其時)
減米散同舟路難思共濟向來雲濤盤(洙曰雲濤盤灘/名極為險阻)
衆力亦不細(趙曰此言雲濤之間盤轉未出乃方言謂/之盤灘散米與同舟之人所以謝其用力)
(也舊注言/險阻非是)呀坑(洙曰一/作帆)瞥眼過(鄭曰呀虚加切趙曰呀/坈者淤坈如口之呀開)
(也/)飛櫓本無蔕得失瞬息間致逺宜恐泥百慮視安危
分明曩賢計兹理庶可廣拳拳期勿替(師曰雲濤盤至/險之灘實藉衆)
(力操舟故得利涉譬患難之際賴衆力扶持故得國安/甫之減米亦為國者憂以天下之意也呀坈乃灘口飛)
(櫓無根蔕/言至危也)
　　宿鑿石浦(大厯四/年作)
　　　補注(鶴曰詩云仲春江山麗正是大厯四年自/岳入潭時宿此遂賦詩蔡興宗年譜云春)
　　　(初發岳陽泛洞庭往潭州尚有春日岳麓山道/林二寺行今宿此而云仲春則浦在洞庭之上)
　　　(近於/潭矣)
早宿賓從勞仲春江山麗飄風過無時舟檝不敢繫(趙/曰)
(莊子曰泛乎若不繫之/舟風而不繫則流蕩矣)回塘澹暮色日没衆星嘒缺月
殊未生(洙曰缺/殘也)青燈死分翳(洙曰青言/無光也)窮途多俊異亂
世少恩惠(趙曰俊異之士在窮途則膏澤不下於民而/亂世少䝉其恩恵即非是亂世少恩恵以致)
(俊異之窮/舊注非)鄙夫亦放蕩草草頻卒嵗斯文憂患餘聖哲
垂彖繫(洙曰聖人作易與民同憂患也其言象皆示於/彖繫趙曰易曰作易者其有憂患乎師曰言彖)
(繫之作在仲尼不遇之日自古文士多因憂患/中而作文甫是詩之作葢亦憤懣而有所激耳)
　　早行(大厯四/年作)
　　　補注(鶴曰詩云髙帆終日征當是泝流赴湖南/時詩又云干戈未揖讓葢謂隔年九月吐)
　　　(蕃入寇白元光破吐蕃二萬於靈武/靈武又奏破六萬也大厯四年作)
歌哭俱在曉行邁有期程孤舟似昨日聞見同一聲飛
鳥數求食潜魚亦獨驚前王作網罟設法害生成(趙曰/鳥數)
(出求食所以自飽魚既潜而猶驚所以求活而小民利/之網羅其鳥罟罩其魚害物之生成此公反傷前王之)
(設法也易曰作結繩/而為網罟以佃以漁)碧藻非不茂高㠶終日征干戈未
揖讓崩迫開其情(洙曰以干戈未寜故崩廹而情偽日/開也趙曰開放此情懷於終日征行)
(之間也師曰網罟先王所以養民後世反以此而害物/賦歛所以平民後世反以此而肆暴碧藻非不茂也征)
(帆終日凌轢所以不能遂/性微物尚然況百姓乎)
　　過津口(大厯四/年作)
　　　補注(鶴曰詩云南岳自兹近湘流東/逝深當同是大厯四年春作)
南嶽自兹近湘流東逝深(洙曰南岳衡山/也湘流湘江也)和風引桂檝
(趙曰梁元帝烏栖曲/云沙棠作船桂為檝)春日漲雲岑回道過津口而多楓
樹林(趙曰阮籍詩湛湛長/江水上有楓樹林)白魚困宻網黄鳥喧嘉音物
㣲限通塞惻隠仁者心(趙曰物之通塞雖㣲不足道而/仁者於物每惻隠其困塞師曰)
(鳥喧嘉音魚困宻網或塞或通亦猶人/有幸有不幸此所以惻隠仁者之心也)瓮餘不盡酒膝
有無聲琴聖賢兩寂寞眇眇獨開襟(洙曰傷時無君子/故獨開襟而巳)
　　次空靈岸(大厯四/年作)
　　　(鄭曰空靈當作空舲酈道元水經湘水縣/有空舲峽十道四畨志云湘水空舲灘)補注
　　　(鶴曰雖寰宇記云空舲峡在秭歸縣東百二十/五里然後篇云午辭空舲岑夕得花石戍則無)
　　　(容午在歸州而夕至潭州也況首句云沄沄逆/素浪則是自岳遡潭甚明若是自䕫下峡則為)
　　　(順流矣當是大厯四年春作潭州自有空靈/灘也況詩與題俱為空靈與空舲自不同)
沄沄逆素浪(鄭曰沄/音雲)落落展清眺幸有舟檝遲得盡所
歴妙空靈霞石峻補注(希曰湘中記云湘水而綱雖深/五六丈見底了了石子如樗蒲)
(矢五色鮮明白沙如霜雪赤岸如朝/霞此云霞石葢亦指岸石如朝霞也)楓栝(洙曰一作枯/鄭曰古活切)
(木/名)隠奔峭(趙曰謝靈運詩徒旅若奔峭李善注云淮南/子曰岸峭者必陀許慎曰陀落也然奔亦落)
(之/義)青春猶無私白日亦偏照(洙曰為山嶺障閡故偏照/也蘇曰陳嬪妃白日昭然)
(亦有偏/照之處)可使營吾居終焉託長嘯(師曰逆素浪言遡流/也展清眺言去高峡)
(之阻漸入寛平之鄉栝乃栝栢也奔謂奔流峭謂峯峭/白日亦偏照言崗巒互為日所出没甫至此喜其景物)
(佳欲託居焉故/曰終焉託長嘯)毒瘴未足憂兵戈滿邊徼嚮者留遺恨
恥為達人誚迴帆覬賞延佳處領其要
　　宿花石戍(大厯四/年作)
　　　(鄭曰鄧慎思云在峽州鳯臺子以謂此詩在潭/衡之間作謂在巴峽非也十道志潭州湘潭縣)
　　　(北二十里有錦石/區疑花石即錦石)補注(鶴曰按唐地里志潭州/有淥口花石二戍又詩)
　　　(云地蒸南風盛春熱西曰暮當是大厯四年春/入潭州作無疑詩云誰能扣君門下令減租賦)
　　　(謂其年二月遣御史稅商錢又云山東/殘逆氣謂楊子琳反殺䕫州别駕張忠)
午辭空靈岑夕得花石戍(洙曰空靈在歸州花石唐屬/陕州鮑曰唐志潭州長沙有)
(花石戍舊注云陜州妄也夢符曰右按歸州圖經空舲/峡東西十四里在峡州夷陵縣界水經云江水歴峽東)
(逕宜昌縣之挿竈下酈道元曰江之左岸絶崖壁立數/百丈飛鳥所不能過棲有一火燼挿在崖間望見長數)
(尺父老傳言昔洪水時人泊船/岸側以餘燼挿之至今在焉)岸疏開闢水(洙曰一作/山自白狗)
(峡至空靈山花/石皆開闢之峡)木雜今古樹地蒸南風盛春熱西日暮
四序本平分氣候何回互茫茫天造間理亂豈恒數繫
舟盤藤輪杖策古樵路罷人不在村(鄭曰罷音疲洙曰/罷人言民困於征)
(役而罷敝不在村/謂其不安居也)野圃泉自注柴扉雖蕪没農器尚牢
固山東殘逆氣呉楚守王度(洙曰安史之亂王命之所/及者呉楚蜀而已夢符曰)
(右按左傳左史倚相誦祈招之詩曰祈招之/愔愔式昭徳音思我王度式如玉式如金)誰能扣君門
下令減征賦(洙曰憫下情不上達也師曰下令減征賦/言無人以重歛請於君薄賦以恤民也)
　　早發(大厯四/年作)
　　　補注(鶴曰詩云早行篙師怠席掛風不正亦/以船上水而言當同是大厯四年作)
有求常百慮斯文亦吾病以兹朋故多窮老驅馳併(趙/曰)
(以斯文自任衆所共知而/故舊之多自是驅馳頻併)　(友/)早行篙師怠席挂風不
正(洙曰席張席以為帆/也風不正不順也)昔人戒垂堂(洙曰謂千金之/子坐不垂堂)今
則奚奔命(修可曰傳云/一嵗七奔命)濤飜黒蛟躍日出黄霧映(洙曰/鮑明)
(逺詩騰沙鬱黄/霧飜浪揚白鷗)煩促瘴豈侵頽倚睡未醒(洙曰未一作/還鄭曰醒新)
(佞/切)僕夫問盥櫛暮顔(洙曰一/作朱)靦青鏡(鄭曰靦他典切洙/曰暮衰也靦媿也)
(言暮顔衰醜有/愧於對鏡也)隨意簪葛巾仰慙林花盛側聞夜來寇
幸喜囊中淨艱危作遠客干請傷直性(洙曰謂有/求於人也)薇蕨
餓首陽(洙曰史記伯夷叔齊不食周粟隠於首/陽山下采薇蕨而食之遂至餓死也)粟馬資
歴聘(洙曰六國以粟馬/資儀秦使之歴聘)賤子欲適從疑悞此二柄(洙曰/謂采)
(薇及歴聘也師曰昔夷齊不食周粟餓于首陽蘓秦張/儀資六國以歴聘此二柄者一出一處使人疑悞今甫)
(欲適從其一故云賤子/欲適從適音的主也)
　　次晚洲(大厯四/年作)
　　　補注(鶴曰詩云棹經垂猿把身在度鳥上當是/大厯四年入潭時春漲如此故詩首云坡)
　　　(陁風濤壯又云中原未/解兵謂吐蕃去年入寇)
叅錯雲石稠(洙曰叅錯雲石/相互雜然也)坡陁風濤壯(洙曰坡陁泛/濫貌風濤風)
(浪也趙曰顔延年/詩春江壯風濤)晚洲適知名(梅曰晚洲非素有名/因子美而名彰也)秀
色固異狀棹經垂猿把身在度鳥上(洙曰水漲而船所/經者高也張所論)
(曰白猿𤣥豹藏於檽檻何以知其接垂條於千/仞則可謂之垂猿矣梁虞騫詩澄潭寫度鳥)擺浪散
帙妨危沙折花當(師曰花當/乃花根也)羈離暫愉恱羸老反惆悵
(洙曰暫愉恱次晚洲/也反惆悵歎行役也)中原未解兵吾得終疎放(洙曰兵/未解而)
(得疎放以不/見用於世也)
　　望嶽(大厯四/年作)
　　　補注(鶴曰詩云南嶽配朱鳥又云行邁越瀟/湘當是大厯四年初至潭望見遂賦此)
南嶽配朱鳥秩禮自百王(洙曰五月南巡狩至于南嶽/衡山釋山又云霍山為南嶽)
(衡之與霍皆一山有兩名南嶽本自以兩山為名而學/者多以霍山不得為南嶽又云漢武帝始名之斯不然)
(矣衡山一名霍山言萬物霍而大也趙曰荆州記衡山/者五嶽之南嶽秩則尚書咸秩無文之秩秩等也所謂)
(五嶽視/三公)補注(希曰大宗伯鄭注五嶽南曰衡又漢武帝/嘗移嶽神於天柱山今土人皆呼天柱山)
(為南嶽然此専以衡而言秩禮正舜典所謂望/秩於山川何必更引周書注如其秩次望祭之)歘吸領
地靈(洙曰地之百靈顔延年詩邑社摠地靈趙曰/江文通雜擬詩歘吸鵾雞悲注云猶俄頃也)鴻洞
半炎方邦家用祀典(趙曰王褒四子講徳論洪洞朗天/言天地之神光若有相通明朗於)
(天/也)在徳惟馨香補注(希曰正用書黍稷非/馨明德惟馨之語)巡守何寂寥
有虞今則亡(洙曰自戰國縱横而巡守之禮/亡矣有虞舜也謂五年一巡守)洎吾隘世
網行邁越瀟湘(趙曰公之所以行邁者以世網/隘窄故欲曠懷於江湖之上也)渇日絶
壁出(趙曰難逢日霽以望其峯於/日如渇也葢如渇雨之渇)漾舟清光旁祝融五
峯尊峯峯次低昻紫葢獨不朝爭長嶫相望(洙曰祝融/峰名也朱)
(陵祝融紫葢石菌芙蓉所謂五峯也爭長言相峙而立/有如爭之也趙曰考衡山記有芙蓉峰紫葢峰石門峰)
(而韓退之詩曰紫葢連延接天柱石廪騰擲堆祝融則/又有天柱峰祝融峰為五峰舊注以朱陵補之非也)
恭聞魏夫人羣仙夾翺翔(洙曰魏夫人神仙也田曰夫/人諱華存字賢安晉司徒寄)
(之女也幼純讀書喜神仙其後四仙人降車從鮮盛夫/人既與仙者遊盡傳其秘術咸和八年終壽八十二舊)
(説以謂夫人實不死以杖代尸而升天扶桑/大帝君授夫人青瓊之板用籙之文治南岳)有時五峰
氣散風如飛霜牽迫限脩途未暇杖崇岡(洙曰言為行/邁拘限未暇)
(策杖而登/崇岡也)歸來覬命駕沐浴休玉堂三歎問府主曷以
贊我皇牲璧忍衰俗神其思降祥(洙曰呉都賦玉堂對/霤石室相距注皆仙)
(人所居又云玉堂府主所居也故有三歎之問謂世亂/俗蓐祀典闕不舉欲賛之於是帝崇牲璧則神必降祥)
(於此矣師曰衰亂之俗廢祀典而不舉今甫欲/以牲璧禮神庶使岳神賛翊吾君而降福祥矣)
　　湘江宴餞裴二端公赴道州(大厯四/年作)
　　　補注(鶴曰裴虬大厯五年四月已出軍共平臧/玠之亂而公亦去潭之衡當是四年夏作)
白日照舟師朱旗散廣川(趙曰楚詞云青/春受謝白日照)羣公餞南伯
肅肅秩初筵(洙曰餞謂羣公祖餞也南伯謂道州南/邦也詩賓之初筵左右秩秩亦整肅貌)補
注(希曰王制云二百一十國為州州有伯商之州長曰/伯虞夏及周皆曰牧一州牧二伯佐之雖非後來郡)
(守之制然公以道為南州/之州因曰南伯遂及之)鄙人奉末眷佩服自早年(洙/曰)
(謂於裴有親也早年少年/也自少已佩服其徳矣)義均骨肉地懷抱罄所宣盛
名富事業無取愧高賢不以喪亂嬰保愛金石堅(洙曰/言宜)
(以功業著盛名使無愧於高賢無嬰於喪亂以變名節/宜保之若金石之固此子美以骨肉之義故其所言及)
(此趙曰髙賢指裴端公也/保愛謂保身之意舊注非)計拙百竂下氣蘇君子前㑹
合苦(洙曰又/作共)不久哀樂本相纒交遊颯向盡宿昔浩茫
然促觴激百慮掩抑淚潺湲(洙曰重别/有所感也)熱雲集曛黒闕
月未生天(洙曰九歌横流涕兮潺湲謝靈運詩朝遊/窮曛黒古詩三五明月滿四五蟾兎闕)白
團為我破華燭蟠長煙(夢符曰右按梁元帝燭賦長袖/留賓侍華燭燼落燭華明花抽)
(珠漸落珠懸花更生又古樂府三/婦豔詩大婦留芳縟中婦對華燭)鴰鶡催明星(鄭曰鴰/古活切)
(鶡何葛切蘇曰魏文帝早起戒途至新林聞/鴰鶡催天明明星落林表今江湖水邊有之)補注(鶴曰/按韻)
(書鴰古活切麋鴰鳥名也鶡何葛切似雉釋/云似雞爾雅釋曰字林云鶷鶡似伯勞而小)解袂從此
旋上請減兵甲下請安井田永念病渇老附書逺山巔
(師曰道州南邦也州長曰伯肅肅敬也鄙人甫自稱於/裴有末親是以欲其盡懐抱以告之自盛名富事業以)
(下皆戒之之辭宜以功業著盛名使無愧於高賢無以/喪亂嬰懷抱保全節操如金石之堅甫之自為計則拙)
(其為道州謀則氣義宏矣故云氣蘇君子前㑹合苦不/久言欲别去樂極而哀繼之也颯衰颯也交遊之侣衰)
(替向盡平昔契舊回首茫然况今促觴行遽寧不感激/萬慮而淚落潺湲乎别筵夜熱團扇為之摇破鴰鶡催)
(曙之鳥夜已闌矣始分袂旋歸故甫又以/兵甲井田為戒古人謂贈人以言者此也)
　　題衡山縣文宣王廟新學堂呈陸宰(大厯五/年作)
　　　補注(鶴曰衡山唐初隸潭州神龍三年始屬衡/州公以大厯五年至衡山當是其年作按)
　　　(禮樂志貞觀四年詔州縣學皆作/孔子廟開元二十七年諡文宣王)
旄頭彗紫㣲無復俎豆事(洙曰旄頭胡星也彗彗星也/紫㣲帝宫也喻祿山亂中原)
(陷長安也世亂俎豆之事不講故云無復也趙曰按晉/天文志昴七星天之耳也又為旄頭胡星彗紫㣲言其)
(犯帝座彗孛在天/文志俱為妖星)補注(希曰漢文帝紀注文頴曰孛彗/長三星其占畧同云云彗星光)
(芒長參參如埽彗大法孛/彗多為除舊布新之災)金甲相排蕩青衿一憔悴(洙/曰)
(葢民狃於戰爭/不遑學校也)嗚呼巳十年儒服敝于地(洙曰不/振也)征夫
不遑息學者淪素志我行洞庭野歘得文翁肆侁侁胄
子行(鄭曰侁疎/臻切行貌)若舞風雩至(洙曰文翁為蜀郡守興建/學校以教蜀人故風俗大)
(變可比齊魯侁侁整肅貌胄子謂元子以下至卿大夫/子弟從學者若舞風雩而至也語曰風乎舞雩趙曰語)
(疏雩者祈雨之祭名使童男/女舞之因謂其處為舞雩)周室宜中興孔門未應弃
是以資雅才渙然立新意(洙曰周室借周以喻唐也言/唐所以宜中興則孔門豈可)
(弃乎雅才陸宰也/新學資之而成爾)衡山雖小邑首唱恢大義(洙曰世亂/而衡山能)
(首建學/校也)因見縣尹心根源舊宫閟(洙曰詩閟宫頌僖公/能復周公之宇也)
講堂非曩構大屋加塗塈(鄭曰塈巨至/切仰塗也)補注(鶴曰尚書/既勤墉垣)
(惟其塗塈茨注許氣反説文云仰塗也/廣雅云塗也馬云堊色一音故愛反)下可容百人墻
隅亦深邃何必三千徒始壓戎馬氣(洙曰言文徳/足以服逺也)林木
在庭戸密幹疊蒼翠有井朱夏時轆轤凍堦戺(鄭曰轆/盧谷切)
(轤落胡切圓轉水/戺鋤里切砌也)耳聞讀書聲殺伐災髣髴(髴芳未切/趙曰聞讀)
(書而樂被殺伐之災在/此特覺其髣髴而巳)補注(鶴曰長楊賦從者彷彿骫/屬而還師古曰讀曰髣髴)
(則髴未嘗/作芳未切)故國延歸望衰顔減愁思南紀收波瀾(洙曰/言能)
(以文徳易暴亂也趙/曰洗波瀾之氛妖)西河共風味(洙曰史記子夏居西/河敎授為魏文侯師)
(共風味者言/人樂其敎也)采詩倦跋涉載筆尚可記(趙曰言采詩之/官倦跋山涉水)
(之勞而不來采之則史官/載筆尚可記陸宰之美也)髙歌激宇宙凡百慎失墜(洙/曰)
(尚可記一云記竒異師曰青衿謂學士以青緣領也文/翁肆指縣學後漢髙彪有雅才而訥於言雅才指陸宰)
(塈塗壁也昔僖公修泮宫而服淮夷今陸宰為是學文/徳自足以懷逺何必三千之徒始壓戎兵氣乎殺伐災)
(髣髴言此邦絃誦之樂兵革之患少也南紀吹波瀾言/變其荆楚輕剽之風而恩波廣被也昔子夏居西河敎)
(授今陸宰與之同其風使人咀味其敎也太師采詩以/觀民風今采詩之官倦於跋涉使陸宰徳政不聞於上)
(甫尚得以是篇而記其/事以備國史之失墜也)
　　入衡州(大厯五/年作)
　　　補注(鶴曰大厯五年公在潭以臧玠之亂遂入/衡州故作此詩詩所以云元惡迷是似聚)
　　　(謀泄康莊竟流帳下血大降湖南殃按舊史大/厯五年四月湖南都團練使崔瓘為兵馬使臧)
　　　(玠所殺據潭州為亂灃州刺史楊子琳道州刺/史裴虬衡州刺史楊濟各出軍討之公以四年)
　　　(春自岳陽至潭如衡畏熱復歸潭今以兵亂再/入衡州又有逺歸兒侍側久客幸脫免等句)
兵革自久逺興衰看帝王(趙曰兵革不息徒自嵗月之/久而興起其衰微自看帝王)
(之舉/耳)漢儀甚照耀胡馬何猖狂(趙曰光武為司隸校尉/父老見之曰今日復見)
(漢官威儀今言唐法度未改故/以比之胡馬追言安史之亂)老將一失律清邊生戰
場(洙曰失律失法律/也易曰失律凶)君臣忍瑕垢河岳空金湯(洙曰言/避亂出)
(行城池不守也左傳國君含垢瑾瑜匿瑕言有所容也/金謂金城湯謂湯池趙曰傳曰國君含垢言君相初含)
(容姦逆不即誅戮故使河岳之地/雖是金城湯池而失守如空之也)重鎮如割據(洙曰安/史亂後)
(天下裂為藩鎮賦/不上供如割據焉)輕權絶紀綱軍州體不一(洙曰各自/為政也)
寛猛性所將嗟彼苦節士素於圓鑿方(洙曰九辨云圓/鑿而方枘兮吾)
(固知其鉏鋙而難入趙曰苦節指崔瓘也按唐史以士/行修謹聞大厯中為湖南觀察使將吏寛弛不奉法少)
(以禮法/䋲之)寡妻從為郡兀者安短墻(趙曰言寡妻平日遭/擾自從崔太守為郡)
(之後如兀足者安於堵/墻之下不復驚動也)凋弊惜邦本(洙曰惜民/之凋弊也)哀矜存
事常(趙曰言不妄刑/罰哀矜其人)旌麾非其任(洙曰言非/其人也)府庫實過
防恕已獨在此多憂増内傷偏禆限酒肉卒伍單衣裳
(洙曰厚自奉養而不恤軍旅也趙曰瓘之修謹既如上/所云然於是委以旌麾之任則悉其人防於府庫之費)
(而吝於賜予又以禆將卒伍衣食之/不繼則遂以召亂如下文所云也)元惡迷是似聚謀
洩康莊(夢符曰右按爾雅曰五達謂之康六達謂之莊/趙曰元惡指臧玠也以兵殺崔瓘遂據潭州)
竟流帳下血大降湖南殃(洙曰代宗時湖南兵馬使臧/玠殺其帥崔瓘王國良因之)
(而/反)烈火發中夜髙煙燋上蒼至今分粟帛殺氣吹沅湘
(鄭曰沅湘二水名沅/在象郡湘即湘江)福善理顛倒明徵天莽茫(洙曰九/歌令沅)
(湘兮無波趙曰書天道/福善禍淫又明徵定保)銷魂避飛鏑累足穿豺狼隠忍
枳棘刺遷延胝胼瘡(洙曰言避亂奔走危窘如穿豺狼/間行也心痛悼喪亂如忍棘刺手)
(足胝胼/而成瘡)逺歸兒侍側猶乳女在旁久客幸脫免暮年慙
激昻(洙曰幸於/免患也)蕭條向水陸汩没隨漁商報主身已老
入朝病見妨悠悠委薄俗鬱鬱回剛腸(洙曰老而不可/報主病不可入)
(朝故不免委身薄俗/鬱鬱回剛腸而已)叅錯走洲渚(洙曰謝靈運詩/臨圻阻㕘錯)舂容
轉林篁片帆在郴岸(鄭曰郴丑林/切桂陽縣)通郭前衡陽華表雲
鳥埤(埤賓/彌切)名園花草香旗亭壯邑屋烽櫓蟠城隍(趙曰/三代)
(世表㑹旗亭下注市樓也立旗於上故名旗亭選賦抗/旗亭之嶢嶭烽櫓者設烽燧於櫓也櫓者城上守禦望)
(樓城隍者城/下之壕也)中有古刺史(洙曰言其愛民/蒞事如古刺史)盛才冠巖廊
(趙曰武帝制曰舜游巖廊/之上文穎注殿下小屋也)扶顛待柱石獨坐飛風霜(趙/曰)
(言刺史乃柱石之臣獨坐/御史也風霜則御史之任)補注(希曰霍光傳將軍為國/柱石師古曰柱者梁下)
(之柱石承柱之礎言大臣負國重任如屋之柱及其石/也光武改御史長史復為中丞與尚書令司隸校尉朝)
(㑹皆專席而坐京師號三獨坐言其專也故孫樵記室/新書亦云内榮獨坐公指衡州刺史陽濟道州刺史裴)
(虬而云故公詩稱虬為/裴端公稱濟為陽中丞)昨者間瓊樹高談隨羽觴(洙曰/公自)
(言得侍刺史如間瓊樹然陸士衡詩羽觴不可筭注羽/觴謂其置鳥羽於觴以急飲也余曰晉束晳傳羽觴隨)
(波葢言觴輕如鳥羽之/飛也原叔謂急飲恐非)無論再繾綣已是安蒼黄劇孟
七國畏(洙曰前漢游俠傳劇孟以俠顯呉楚反時條侯/為太尉乗傳東討至河南得劇孟喜曰呉楚舉)
(大事而不求劇孟吾知其無能巳天/下騷動大將軍得之若為一敵國云)馬卿四賦良(洙曰/司馬)
(相如字長卿有子虚上/林賦哀二世賦大人賦)門闌蘇生在(洙曰蘇生/侍御渙)勇銳白
起强問罪富形勢凱歌懸否臧(趙曰劇孟馬卿以比刺/史白起以比蘇渙公自)
(注蘇生侍御渙則渙在崔公潩之幕/而其人勇銳故用白起以比其為將)氛埃期必掃蚊蚋
焉能當(趙曰氛埃蚊/蚋以比臧玠)橘井舊地宅仙山引舟航(趙曰橘/井在郴)
(州神仙傳蘇耽將仙謂其母曰以庭前橘葉神使病者以/井水服病即愈仙山則指言蘇耽所仙之山公謀欲)
(往郴故云/引舟航也)此行厭暑雨厥土聞清涼(洙曰言親刺史之/徳而亡炎暑趙曰)
(此指言郴州矣公詩意曰郴州頗涼冷橘井/尚凄清舊注所引却是衡州又無比徳之意)諸舅剖符
近(趙曰公詩毎以崔姓為舅豈剖/符為刺史乃崔侍御潩者乎)開緘書札光蘋蘩命
屢及磊落字百行江總外家養(洙曰陳書江總字總持/七嵗而孤依於外氏聰)
(敏有至性舅呉平光侯蕭/勵名重當時多所鍾愛)謝安乗興長(洙曰謝安寓居/㑹稽出則漁弋)
(山水入則言詠屬文無處世意又與孫綽等汎/海吟嘯自若放情丘壑毎遊賞必以妓女從也)下流匪
珠玉擇木羞鸞凰(洙曰下流自言也言已非珍異然得/所託也趙曰公自謙其為人特下流)
(耳非是珠玉之珍也傳曰窮猿投林豈暇擇木公之意/自謙其不暇擇木非若鸞鳯非梧桐不棲故羞鸞鳳也)
我師稽叔夜(趙曰公自言其放/曠懶散如稽康)世賢張子房(趙曰公自/有注以美)
(張勸/也)柴荆寄樂土(趙曰言/郴州也)鵬路觀翺翔(洙曰寄居樂土/當觀刺史為朝)
(廷拔用也趙曰觀則所以指衡/州刺史鵬路莊子九萬里者也)
　　風雨看舟前落花戲為新句(大厯五/年作)
　　　(趙曰此全/篇言落花)補注(鶴曰公在潭只船居蘇大渙肩/輿江浦訪老夫舟檝之語可驗)
　　　(今看舟前落花乃是/在潭大厯五年作)
江上人家桃李枝春寒細雨出疎籬影遭碧水潜勾引
(趙曰古樂府薄命/篇云艷花勾引落)風妬紅花却倒吹吹花困癲傍舟楫
水光風力俱相怯赤憎輕薄遮人懷(趙曰赤憎方言也/遮之為言輒也如)
(遮莫隣雞下/五更之遮)珍重分明不來接(洙曰一作折蘇曰劉公/幹居鄴下一日桃花爛)
(漫值諸公子進賞久之遂去公幹問僕曰損花乎僕曰/無但愛賞而已公幹曰珍重輕薄子不來損折使老夫)
(酒興不空也遂飲/花下作放歌行)補注(鶴曰公嘗有生憎栁絮白於綿/之句赤憎猶生憎殆皆方言也)
(薛宣傳得為公分明之師古/曰分明謂考問使知清白也)濕久飛遲半欲高縈沙惹
草細於毛蜜蜂蝴蝶生情住偷眼蜻蜓避百勞(師曰是/時甫在)
(舟中覩江上佳景春風細雨碧水紅花相映帶不勝喜/樂因戲為新句以歌詠之雖眼前之事皆可樂然猶有)
(輕薄可憎者但惟珍重謝之分明不來相接以至微物/猶能縈涉惹草蜂蝶尚生情性況人而不能無動情乎)
(蜻蜓避百勞百勞惡鳥恐為所害言/人豈不如蜻蜓尚能全身逺害乎)補注(鶴曰爾雅云/鵙伯勞也釋)
(曰李巡云伯勞一名鵙陳思王惡鳥論云伯勞以五月/鳴應陰氣之動陽氣為仁養陰為殘賊殺伯勞葢殘害)
(之鳥也其聲鵙鵙故以其音名云月令仲夏之月鵙始/鳴是也又云春秋傳曰少皡氏以鳥名官伯趙司至伯)
(趙鵙也以夏至來冬至去杜注云伯趙伯勞/也此二句亦喻細民側目於賊民之長吏也)
　　清明(大厯五/年作)
　　　補注(鶴曰詩云長沙千人萬人出又云此都好/遊湘西寺諸將亦自軍中至當是大厯五)
　　　(年作是時臧玠未亂諸將所以亦/事遊賞魯訔年譜亦編在是年)
著處繁華矜是(洙曰又/云務足)日長沙千人萬人出渡頭翠栁
豔明睂爭道朱蹄驕囓膝(洙曰朱達平善相馬魏文帝/將出取馬入達平曰此馬今)
(日死矣及將乗馬惡香囓帝膝帝使殺之趙曰以朱飾/其蹄耳舊注非公葢使王褒聖主得賢臣頌曰駕囓膝)
(驂乗旦張晏/注皆良馬名)補注(希曰孟康云良馬低頭口/至膝故曰囓膝亦一説)此都好遊
湘西寺諸將亦自軍中至馬援征行在眼前(洙曰伏波/將軍馬援)
(征交趾女子徵側復/又擊武陵五溪蠻夷)葛强親近同心事(洙曰葛强山/簡愛將也)金
鐙下山紅粉(洙曰一/作日)晩牙檣捩柂青樓逺(夢符曰右按/廣韻鐙與燈)
(同又魏鯨魚燈賦冩載其形記于金燈又郭景純江賦/舳艫相屬萬里連檣埤蒼曰檣帆柱也又相如子虛賦)
(浮文鷁揚旌枻張楫曰枻柂也古樂府劉生詩大路起/青樓又古曲青樓臨大道游俠盡淹留趙曰捩柂轉船)
(也青樓則所祓禊之處岸上有之也出/古樂府劉生詩紅粉義非當作紅日)古時䘮亂皆可
知人世悲歡暫相遣弟姪雖存不得書干戈未息苦離
居逢迎少壯非吾道況乃今朝更祓除(洙曰祓除上巳/也束晳曰周公)
(城洛邑因流水以泛觴後人相緣因為盛集趙曰周禮/女巫掌嵗時祓除盥浴鄭注如今三月三日上已往水)
(上之類唐氣朔大厯五年三月三日清明以清明值上/已則祓除之義尤明師曰務足誇多也所謂鬬草者正)
(此意也馬援以比衡州刺史葛强乃山簡愛將以比刺/史之部將也張正見採桑詩倡妾不勝愁結束下青樓)
(柂所以正船摇柂曰捩檣尾銳如牙故曰牙檣苦難居/謂無定居也甫老大干謁侯門俯仰於人非其本性故)
(曰逢迎少/壯非吾道)補注(鶴曰武衛后傳帝祓灞上孟康曰祓除/也於灞水上自祓除今三月上巳祓禊)
(也又見後漢志明帝永平二年三月上巳日官民皆潔/於東流水上曰洗濯祓除去宿垢灾為大潔潔者言陽)
(氣布暢萬物訖出始潔之矣蔡興宗/年譜亦以唐史氣朔考之與趙注同)
　　岳麓山道林二寺行(大厯五/年作)
　　　補注(鶴曰詩云潭府邑中甚純古太守庭中不/喧呼今幸樂國養微軀皆以為是大厯四)
　　　(年公初到潭時遊之蔡興宗年譜亦編在是年/詳考詩又云暮年且喜經行近春日兼䝉暄暖)
　　　(扶飄然班白身奚適旁此煙霞茅可誅若是四/年遊之則必不便如衡矣及其如衡則畏熱還)
　　　(潭當思松道清涼寒生五月當遂誅茅之願何/為不復再來意是五月春題此方幸樂國可以)
　　　(養軀而臧玠之亂/故不償此意也)
玉泉之南麓山殊(洙曰玉泉地/名山足曰麓)道林林壑爭盤紆(修可/曰荆)
(州記長沙西岸有麓山其下有精舍宗淵麓山記云足/曰麓盖衡山之足趙曰張平子南都賦谿壑錯謬而盤)
(紆/)補注(鶴曰嶽麓寺在湘山之西自潭而往必渡湘水/公賦清明詩云渡頭翠栁豔明眉葢謂此也九)
(域志云寺有陶太尉井髙/唐賦亦云水澹澹而盤紆)寺門髙開洞庭野殿脚挿入
赤沙湖(洙曰洞庭赤/沙皆湖名)五月寒風冷佛骨六時天樂朝香
爐地靈步步雪山草(趙曰楞嚴經云雪山大力/白牛食其山中肥膩香草)僧寳人
人滄海珠(洙曰言性圖明/而無瑕纇也)塔刼宫墻壯麗敵香厨松道
清涼俱(夢符曰右按梁劉孝威謝東宫賜聖僧餘饌唘/曰乳糜香飯素榛糗漿氣馥上天薰流下界)
蓮花(洙曰一/作池)交響共命鳥(洙曰釋書有共/命鳥二首一身)金榜雙迴三
足烏(洙曰三足烏言寺額金牓有回鸞反鵲之勢也趙/曰阿彌陁經極樂國常有迦陵頻迦共命之鳥金)
(榜出神異經西方有宫五色黄門有金榜/而銀鏤淮南子日中有踆烏注三足烏也)方丈涉海費
時節𤣥圃尋河知有無(洙曰天台賦涉海則方丈蓬萊/𤣥圃乃崑崙也張騫贊曰禹本)
(紀言河出崑崙騫窮河/源惡覩所謂崑崙者乎)暮年且喜經行近春日兼䝉暄
暖扶飄然班白身奚適旁此煙霞茅可誅(洙曰楚詞誅/鉏草茅以全)
(生乎言當暮年欲誅/鉏草茅旁此而居也)桃源人家易制度(洙曰桃源秦人/避難之地易制)
(度言世更變也趙曰桃源在今鼎州易制度/言其宫室朴畧所以制度易為也舊注非)橘洲田土
仍膏腴(洙曰橘洲在長沙夢符曰右按襄陽記李衡於/武陵龍陽洲上種橘千樹曰千頭木奴師曰武)
(陵圗經云橘洲在龍縣東北/五十里二百步周回三十里)補注(鶴曰夢符與師古引/武陵橘洲何闗於長)
(沙事按張舜民南遷錄記長沙事云橘洲在湘江南北/與州城相等又圗經云橘洲在長沙縣周回五里漢地)
(理志為九州膏腴師古曰腹之下肥曰腴故取喻云田/蚡傳田園極膏腴師古曰膏腴謂極厚肥之處谷永傳)
(云食膏/腴之都)潭府邑中甚淳古太守庭内不喧呼昔遭衰世
皆晦跡今幸樂國養微軀依止老宿亦未晩(洙曰老宿/僧之年臘)
(高/者)富貴功名焉足圖久為野客尋幽慣細學何顒免興
孤(洙曰見何顒/興未忘注)一重一掩吾肺腑山鳥山花吾友于(洙/曰)
(一重一掩山也有如吾肺腑然夢符曰衛青曰吾/幸得以肺腑待罪行間南史劉湛傳云友于素駕)補注
(希曰劉向傳亦云臣幸得託肺腑師古曰若解謂肺腑/相附着猶言心膂一説肺謂斫木之肺札自言於帝室)
(猶肺札附於大木也王莽傳亦云伏自惟念得託肺腑/友于二字自見書君陳及論語何必又引南史黄魯直)
(改此句曰山鳥山花共友于易一吾字便覺不逮洪駒/甫云謂兄弟為友于者歇後語也杜亦未能免俗何耶)
(魯直其舅亦/不免俗也)宋公放逐曽題壁物色分留與(洙曰/作待)老夫
(師曰昔宋之問貶經此留題在壁甫至此/復得吟詠景物故曰物色分留與老夫)
　　舟中苦熱遣懷奉呈陽中丞通簡臺省諸公(大厯/五年)
　　(作/)
　　　補注(鶴曰詩云媿為湖外客看此戎馬亂中夜/混黎甿脫身亦奔竄又詩中備述陽中丞)
　　　(與裴道州諸公共討臧玠甚詳當是大厯五年/自潭避亂之衡州時作臺省諸公謂裴虬與李)
　　　(勉皆端/公也)
媿為湖外客看此戎馬亂中夜混黎甿脫身亦奔竄(趙/曰)
(湖外言洞庭湖之外衡州是/也戎馬亂指言臧玠之亂)平生方寸心反掌帳下難
(洙曰謂崔/瓘見殺也)嗚呼殺賢良(洙曰按新史瓘為治不煩苛人/便安之居澧州二年増戸數萬)
(詔特進五階/以寵異政也)不叱白刃散(趙曰舊本反掌蔡伯世本作/反當其説是公自言平生有)
(經世之心而反當帳下有上至於賊殺賢良乃不能一/叱白刃使散葢自以為愧矣帳下指臧玠賢良指崔瓘)
(也/)吾非丈夫特没齒埋冰炭(夢符曰論語管仲奪伯氏/駢邑三百飯疏食没齒無)
(怨言韓子曰/冰炭不同器)恥以風病辭胡然泊湘岸入舟雖苦熱垢
膩可溉灌痛彼道邊人形骸改昏旦(洙曰痛彼遇/亂而死者)中丞
連帥職(洙曰詩有方伯連帥之職趙曰中丞陽公也舊/唐書云衡州刺史陽濟各出兵討臧玠謂連帥)
(乃古之/諸侯也)封内權得按身當問罪先縣實諸侯半(洙曰謂/陽中丞)
(也封邑半/於古諸侯)士卒既輯睦(夢符曰左傳隨武子曰昔嵗入/陳今兹入鄭民不罷勞居無怨)
(讟而卒乗輯/睦事不奸矣)唘行促精悍(師曰言督促精銳/强悍之兵以討玠)似聞上游
兵(夢符曰項藉傳古之王者地方千里必居上游注文/穎曰居水之上流也游或作流師古曰游即流也)
稍逼長沙館隣好彼克脩天機自明斷(趙曰公自注云/陽中丞琳問罪)
(將士皆自澧/上達長沙也)補注(鶴曰舊史云臧玠據潭州為亂澧州/刺史陽子琳道州刺史裴虬衡州刺)
(史陽濟各出兵討之道州居湘水之上流故曰上游兵/澧州屬山南道潭屬淮南道故曰脩隣好趙謂公自注)
(者豈公之自注後人/假公以文其説耳)南圖巻雲水北拱戴霄漢美名光
史臣長策何壯觀(田曰南圗葢莊子鵬飛萬里而圗南/事而北極奉星辰舊注謂畫湖南非)
(是趙曰南之所圖謀欲巻盡/雲水也北拱所以尊君上也)驅馳數公子咸願同伐叛
聲節哀有餘夫何激衰懦(師曰數公子指澧州刺史楊/子琳道州刺史裴虬衡州刺)
(史陽濟共出兵伐玠其英/聲節義足以振激衰懦)偏裨表三上鹵莽同一貫(夢/符)
(曰前漢馮奉世傳上曰大將軍出必有偏將又何疑焉/師曰偏裨副將也表三上謂上章陳臧玠之無罪言崔)
(瓘之減尅軍士/率皆鹵莽不明)始謀誰其間迴首増憤惋(趙曰裨將上/表而敷陳不)
(明同一貫耳所以問在其間而為/始謀者誰徒令我回首憤惋也)宗英李端公(洙曰宗/室之英)
(秀也田曰吕温河間元王孝桀賛堂堂河間為唐宗英/趙曰端公李勉也勉為御史中丞大厯中出為廣州刺)
(史亦以兵討玠李肇國史/補曰御史相呼為端公)守職甚昭煥變通迫脅地謀
畫焉得筭王室不肯微凶徒略無憚此流須卒斬神器
資强幹(夢符曰右按道徳經天下神器不可為也為者/敗之執者失之又西都賦州郡之豪傑五都之)
(貨殖三選七選充奉陵邑盖以/强幹弱枝隆上都而觀萬國也)扣寂豁煩襟皇天照嗟
嘆(師曰言李公不肯令王室之微必斬臧玠以斡正神/器亦使兇徒少有憚畏扣寂言以詩發寂黙而豁煩)
(悶之懷冀皇天/有以知之也)
　　聶耒陽以僕阻水書致酒肉療饑荒江詩得代懷
　　興盡本韻至縣呈聶令陸路去方田驛四十里舟
　　行一日時屬江漲泊于方田
　　　(鄭曰耒陽/衡州屬縣)補注(鶴曰耒陽在衡州東南百三十/五里公自衡往耒陽阻水泊于)
　　　(方田驛今序云陸路去方田四十里謂去耒陽/也又云舟行一日葢以泝流也聶令致酒肉或)
　　　(以為致牛肉白酒公因飫死為水所漂從而為/空墳以欺人主雖史不能辨其非唯韓退之一)
　　　(詩能分明之李觀作補遺傳亦因韓退之有是/詩而成耳鶴詳考公此詩其云禮過宰肥羊愁)
　　　(當置清醥則聶所致者未必誠牛肉白酒也詩/終云崔師乞巳至澧卒用矜少問罪消息眞開)
　　　(顔憩亭沼則是時方且喜討叛之詩已集而憩/於亭沼蓋知兇渠之亡可待序云至縣呈聶令)
　　　(者存至耒陽以與之後人往往以此遂信其為/死於耒陽殊不知此後尚有過南岳入洞庭湖)
　　　(詩與登舟適漢陽詩可考也二詩斷不可謂是/四年作且聶致酒肉已在五年五月間葢藏玠)
　　　(以四月庚子反公奔竄至衡又至方田且半旬/沮水矣是時肉非可久留無容醉飽在作詩之)
　　　(後若詩前嘗痛飲詩中亦必及之如願以野水/添金杯如澠之酒常快意喧呼且盡杯中緣但)
　　　(覺髙歌有鬼神等句初未嘗以醉為諱也温公/詩話云元和中其孫始改葬於鞏縣元微之為)
　　　(誌今誌乃云祔於偃師鞏與偃師/又異矣後世安知又不以為惑)
耒陽馳尺素見訪荒江眇義士烈女家風流吾賢紹(洙/曰)
(尺素書也史刺客傳聶政殺韓相自死其姊嫈伏尸哭/極哀死政之旁晉楚齊衛聞之皆曰非獨政能也乃其)
(姊亦烈/女也)昨見狄相孫許公人倫表(師曰狄相孫指兼謨/也南史孔休源為晉)
(安王長史武帝語王曰孔休源人倫儀表當師事之兼/謨善人倫風鑒許聶宰以人倫之表言聶才宜在翰林)
(而反屈/跡小縣)前期翰林後屈跡縣邑小(洙曰言聶之才宜在/翰苑而反屈跡縣邑)
(趙曰蔡伯世本前期作前朝其説是/豈聶之父或祖嘗任翰林之職乎)知我礙湍濤(師曰/以甫)
(阻水/也)半旬獲浩溔(趙曰溔以沼切大水貌謝/靈運山居賦吐泉之浩溔)麾下殺元
戎湖邊有飛旐(趙曰即臧玠殺崔瓘也潘/安仁賦飛旐飜以唘路)孤舟増鬱鬱
僻路殊悄悄側驚猿猱捷仰羨鸛鶴矯禮過宰肥羊愁
當置清醥(洙曰張平子詩鬱鬱不得志詩憂心悄悄蜀/都賦猨􁀙騰希而競捷又置酒髙堂觴以醥)
(清曺子建詩烹羊宰肥牛言聶以肥羊清醥乃見於禮/也鄭曰醥普沼切酒清曰醥修可曰曺子建七唘云乃)
(有春醥酒康狄所營揚雄酒賦云其味有宜城醪/醴蒼梧縹清酒也杜詩一本作清縹故兩載之)人非
西喻蜀(洙曰唐䝉通夜郎徴發巴蜀吏卒因軍興法誅/其渠帥巴蜀大驚上聞之使相如作檄以責唐)
(䝉因喻巴蜀人非/上本意之事也)興在北坑趙(洙曰秦將白起破趙四/十餘萬軍遂降秦起悉)
(坑/之)方行郴岸靜未話長沙擾(洙曰時臧玠殺崔/瓘長沙擾亂也)補注(鶴/曰)
(郴州與耒陽皆衡州之東南衡至郴四百餘里郴水入/衡公避臧玠之亂初欲往郴依舅氏卒不遂其至方田)
(也葢泝郴水而/上故曰郴岸)崔師乞已至澧卒用矜少(鄭曰澧里第/切荆州湖名)
問罪消息眞開顔憩亭沼(洙曰聞崔侍御潩乞師于洪/府師已至袁州北楊中丞琳)
(問罪將士皆自澧上達長沙師曰郴岸静謂衡州無恙/長沙擾指玠之亂崔潩乞師于洪府師已至袁州北楊)
(子琳將士又自澧州達長沙故/甫得以開顔而喜叛徒見擒也)
　
　
　
　
　
　補注杜詩巻十六
欽定四庫全書
　補注杜詩巻十七　　　　宋　黄希　原本
　　　　　　　　　　　　　　黄鶴　補注
　　冬日洛城北謁𤣥元皇帝廟(天寶八/年作)
　　　(洙曰天寳元年陳王府參軍田同秀上言𤣥元/皇帝降于丹鳳門之通衢告錫靈符在尹喜之)
　　　(故宅上遣使就函谷故闗尹宅發得之乃置𤣥/元廟於天寧坊是秋改為太上𤣥元皇帝宫二)
　　　(年追尊大聖祖𤣥元皇帝仍於天下諸郡為紫/微宫改譙郡紫㣲宫為太清宫趙曰𤣥元皇帝)
　　　(李老/君也)補注(鶴曰梁權道云天寳十一年公遊東/都時作按舊史天寳元年立𤣥元廟)
　　　(九月改太上𤣥元皇帝宫天下準此二年三月/壬子親祠𤣥元廟改西京𤣥元廟為太清宫東)
　　　(京廟為太微宫天下為紫極宫新史却云三月/壬子享于𤣥元宫改云云今謂十一年游東都)
　　　(作此詩何為更曰廟詩所言五聖聨龍衮又却/是天寳八年閏六月事詩云翠栢深留景紅梨)
　　　(迥得霜風箏吹玉柱露井凍銀牀當是其年冬/作葢天寳九年已歸長安進三大禮賦矣賦奏)
　　　(命宰相試文授河西尉不拜改率/府胄曹十一年未嘗至洛陽也)
配極𤣥都閟(洙曰配皇等極老子曰是謂配天極𤣥都/觀也閟閉也神也詩閟宫有恤趙曰以廟)
(在城之北故曰配極𤣥都丹臺仙真之所也故用/𤣥都言廟舊注言𤣥都觀妄引妄注惑亂義理)慿髙
禁籞長(洙曰前宣紀詔池籞未御幸者假與貧民注籞/者禁苑前漢音義曰折竹以懸繩連之使人不)
(得往來/謂之籞)守祧嚴具禮(洙曰周禮分官守祧注逺廟曰祧/遷主之所藏也趙曰周禮守祧掌)
(守先王之廟祧故/監廟者謂之守祧)掌節鎮非常(洙曰地官掌節猶信也/行者所執之信掌節掌)
(守邦節而辨其用以輔王命趙曰必有/御賜之信以為鎮故得借掌節以為言)　碧瓦初寒外
(琪曰碧瓦琉璃瓦也/初寒外指冬日也)金莖一氣旁(洙曰劉駼騊詩曰縹/碧以為瓦班孟堅西)
(都賦抗仙掌以承/露擢雙立之金莖)山河扶繡戸(洙曰謂戸上繪畫若繡/也梁沈約春風詠明珠)
(簾於繡戸散/芳塵於綺席)日月近雕梁(修可曰檀約陽春歌白日映/雕梁相近日月言高大也)
仙李盤根大(洙曰神仙傳老子姓李名耳字伯陽楚國/苦縣屬鄉人盤根大故枝葉繁盛謂唐室)
(以李為/聖祖也)猗蘭奕葉光(洙曰漢武故事曰孝景王后夢日/入其懷以七月七日生武帝於猗)
(蘭殿奕葉/猶累世也)世家遺舊史(洙曰史記有老/子傳而無世家)道徳付今王(洙/曰)
(老子道徳經/明皇御注)畫手看前輩呉生逺擅場(洙曰廟有呉道/子畫張平子東)
(京賦秦政利觜長距終得擅場鮑曰古人於/能事中不獨求誇時輩須要於前輩中擅場)森羅移地
軸(洙曰河圗括地象曰地有三百六十軸趙曰肇/論云萬象森羅海賦又似地軸挺拔而爭迴)妙絶
動宫墻(洙曰言筆跡/巧妙冠絶也)補注(希曰文選孔融論盛孝章書/曰今之少年喜謗前輩宫墻)
(字出論語今以新改為𤣥元宫故云魏文帝與呉質書/公幹五言詩之善妙絶時人然黄絹幼婦之碑在漢巳)
(先有此/語矣)五聖聨龍衮(洙曰唐書天寳八年上親謁太清/宫上聖祖𤣥元皇帝尊號為聖祖)
(大道𤣥元皇帝髙聖太宗中宗睿宗五/帝皆加大聖皇帝之字禮器天子龍衮)千官列鴈行(洙/曰)
(丘遲書功臣名將鴈行/有序謂繪五帝侍從也)冕旒俱秀發(洙曰禮器天子之/冕朱綠藻十有二)
(旒/)旌斾盡飛揚(洙曰儀/仗也)翠栢深留景紅梨迥得霜風箏
吹玉柱(洙曰風箏謂掣箏掛之風際風/至則鳴也江淹詩玉柱揚清曲)露井凍銀牀(洙/曰)
(古詩後園鑿井銀作牀金瓶素綆汲寒漿趙/曰露地之井也庾丹秋閨詩空汲銀牀井)身退卑周
室(洙曰史老子周守藏室之吏也脩道德其學自/以隠無名為務居國久之見周之衰乃遂去)經傳
拱漢皇(師曰漢文景皆崇尚黄帝老子之術故云經傳/拱漢皇拱謂用其術以致無為之治故垂衣拱)
(手/也)谷神如不死(洙曰老子谷神/不死是謂𤣥牝)養拙更何鄉(師曰谷所/以藏物谷)
(神猶云藏神何鄉謂無/所止猶云何有之鄉)
　　行次昭陵(天寳五/年作)
　　　(彦輔曰唐太宗/文皇帝之陵也)補注(鶴曰唐地理志醴泉縣有/九嵕山昭陵在西北六十)
　　　(里舊史云貞觀十年置昭陵於九嵕山因析雲/陽咸陽二縣置醴泉縣而新史云十一年二月)
　　　(丁已營九嵕山為陵十年十一月乃葬文徳皇/后于昭陵殆因葬后又營陵故舊史云十年者)
　　　(紀始事也今詩題云行次昭陵當是天寳五年/自東都歸長安時作詩云幽人拜鼎湖則是未)
　　　(奏賦授/官前也)
舊俗疲庸主(洙曰舊俗謂隋氏/庸主煬帝疲困也)羣雄問獨夫(洙曰獨夫/以失道而)
(無助也書獨夫紂羣/雄如李宻之流也)䜟歸龍鳳質(洙曰䜟書也唐/太宗龍鳳之姿)威定
虎狼都(洙曰蘇秦傳秦虎狼/之國謂先定闗中也)天屬尊堯典(洙曰父子天/屬也尊堯典)
(謂循功典法也師曰髙祖禪位/於太宗猶堯之禪位於舜故云)神功協禹謨(魯曰謂親/定九州也)
(趙曰謂禹成厥功/而書有大禹謨也)補注(希曰髙祖諡神堯又遜位如堯/故以其法度為堯典太宗有九)
(功之徳可/歌如禹也)風雲隨絶足(趙曰魏文與孫權送馬書曰中/國雖饒馬其知名絶足亦時有)
(之矣師曰時李靖之徒皆以/風雲之㑹隨馬足而奮也)日月繼髙衢(洙曰日月謂/相繼而明也)
(謂髙祖/禪位)文物多師古(洙曰文物典章左傳文物以紀/之師古謂以古為師猶稽古也)朝
廷半老儒(洙曰太宗之時朝廷多老儒/碩學趙曰老儒謂房杜之徒)直詞寧戮辱(趙/曰)
(如魏鄭公王/珪之諫諍)賢路不﨑嶇(趙曰言不艱於進用/如用馬周之才也)往者災
猶降蒼生喘未蘇指揮安率土盪滌撫洪鑪(歐陽曰謂/陶成天下)
(如洪/鑪爾)壯士悲陵邑(洙曰陵邑陵/廣也有奉邑)幽人拜鼎湖(洙曰鼎湖/黄帝鑄鼎)
(鼎成而仙去後世名其地為鼎湖趙曰言天變未弭而/指麾安率土盪滌撫洪鑪則言太宗之意猶欲勤兵於)
(逺也立志方如此遽爾升遐故繼/之以有陵邑之悲鼎湖之拜也)玉衣晨自舉(洙曰上/賜霍光)
(玉衣梓宫耿秉死亦睗玉衣修/可曰玉衣貴人死者珍異之衣)鐵馬汗常趨(薖日陸左/公鐵馬千)
(羣/)松栢瞻虛殿(洙曰虛/一作靈)塵沙立暝途寂寥開國日(洙曰/謂太)
(宗躬親戎馬平一天下開/建國社也易開國承家)流恨滿山隅(師曰追想太宗/開國之日今無)
(英雄之主如太宗以/安天下是以流恨也)補注(鶴曰古者陵廟多植松栢公/之祖審言和李嗣真奉使河)
(東詩云陵園松栢田又顔延年拜陵廟詩松風遵路急/公謁先主廟枯木半龍鱗謂雙栢是也昭陵多植松柏)
(故重經昭陵詩亦云再窺松柏路又按㑹昌三年勅諸/陵植栽今後每至嵗首正二七八四箇月内擇日與百)
(姓栽植畢日縣與安當則唐諸陵皆有栢公作此詩時/明皇任用寖非其人國勢已不如開元亂萌危兆早自)
(可見故流恨為/之滿山隅也)
　　贈韋左丞丈濟(天寳七/年作)
　　　(鮑曰唐韋濟嗣立子/天寳中為尚書左丞)補注(鶴曰舊史天寳七載/韋濟為河南尹遷尚)
　　　(書左丞見本傳今詩云左轄頻虚位今年得/舊儒即是其年作梁權道編在十一載非)
左轄頻虚位(洙曰晉天文志轄星傳軫兩旁主王侯左/轄為主者同姓右轄為異姓詩節南山尹)
(氏太師維周之氐箋云氐作挃轄之轄修可曰唐六典/左右丞掌管轄省事糾舉憲章又舊唐史劉洎上疏曰)
(尚書萬機實為政本是以二丞方於管/轄八座比於文昌故以左丞為左轄)補注(鶴曰舊史/濟本傳云)
(三代為省轄衣冠榮之白居易為庾丞宣尚書右丞制/云昔我太宗文皇帝嘗謂尚書丞百職綱維事一失中)
(則天下有受其弊者云云今乃命承宣操右轄/然則以二丞為左右轄其殆起於公與白耶)今年得
舊儒(趙曰皆以紀韋文也魏晉以來左丞得彈奏八座/故傅咸云斯乃皇朝之司直天臺之管轄後人用)
(左轄義起於此舊注引晉/天文志以為星名非是)相門韋氏在經術漢臣須(洙/曰)
(漢韋賢及子𤣥成父/子皆以經術為相)時議歸前列天倫恨莫俱(洙曰穀/梁云兄)
(弟天倫也趙曰指濟兄/弟是前輩為時議所歸)鴒原荒宿草(洙曰常棣詩脊令/在原注脊令雝渠)
(也箋云雝渠水鳥而在原失其常處猶兄弟之於急難/檀弓曽子曰朋友之墓有宿草而不哭注宿草謂陳根)
(也趙曰惜其一亡/至於宿草已荒)鳳沼接亨衢(洙曰晉荀朂守尚書令/朂久在中書専管機事)
(及失之甚惘然悵恨或有賀之者曰奪我鳳凰池諸君/賀我耶趙曰濟由左丞可以接鳳池亨衢又美其為中)
(書之貴師曰此句/言累世為尚書也)補注(鶴曰濟之兄洹亦/為給事中故云)有客雖安命
(趙曰公/自言也)衰容豈壯夫(洙曰謂以窮達而/肥癯非壯夫也)家人憂几杖(洙/曰)
(几老者所憑杖老者所/扶持謂家人憂其老也)甲子混泥塗(洙曰襄三十年傳/晉悼夫人食輿人)
(之城杞者絳縣人或年長矣無子而往與於食有與疑/年使之年曰臣小人也不知紀年臣生之嵗正月甲子)
(朔四百有四十五甲子矣其季於今三之一也吏走問/諸朝趙孟召之而謝過焉曰武不才任君之大事以晉)
(國之多虞不能由吾子使吾子辱在泥/途久矣武之罪也敢謝不才遂仕之)不謂矜餘力還來
謁大巫(洙曰呉志張紘傳陳琳答紘書/曰小巫見於大巫神氣盡矣)嵗寒仍顧遇日
暮且踟蹰(洙曰日暮謂暮齒/也漢書日暮途逺)老驥思千里(洙曰魏武樂/府云老驥伏)
(櫪志在/千里)饑鷹待一呼(洙曰魏志陳登謂吕布曰曹公言/待將軍譬如養鷹然飢則為用飽)
(則揚去蘇曰楚人云饑如鷹/待此一呼事見吕氏春秋)君能㣲感激亦足慰榛蕪
(洙曰明本一云折骨效區區趙曰此又不能無所求也/師曰此詩有意於韋之薦拔故末章云君能微感激亦)
(足慰/榛蕪)
　　投贈哥舒開府二十韻(天寳十/二年作)
　　　(鄭曰名翰其先葢突厥/施酋長哥舒部之裔)補注(鶴曰天寶六年十/月帝在華清宫召)
　　　(哥舒翰見十一月辛卯以翰判西平太守充隴/右節度使八載命攻石堡城又天寳十四載隴)
　　　(右河西節度使哥舒翰入朝今詩投贈稱開府/按傳十一載加開府儀同三司翰凡三入朝初)
　　　(以六載十月次以十一年十二月又以十四年/二月今詩云每惜河湟弃新兼節制通又云茅)
　　　(土加名數則是指十二年加河西節度進封西/平後而在十四年拜太子先鋒兵馬元帥前梁)
　　　(權道編在天寳十一年是年翰未為河西節度/及封王無容先言節制并茅土當是十二載作)
　　　(為十三載又拜太子太保加/實封三百戸此詩不言矣)
今代麒麟閣何人第一功(洙曰漢武帝獲麟作麒麟閣/以畫功臣漢宣帝甘露三年)
(上思股肱之美乃圖畫大將軍霍光等十二人於麒麟/閣髙祖即位論功行封以蕭何功為第一師曰唐制開)
(府儀同三司者三公也從一品官甫意哥舒/翰特膺帝眷必立大功為麒麟閣第一人)君王自神
武駕馭必英雄(洙曰漢刑法志髙祖躬神武之才摠/攬英雄呉張昭曰人君能駕御英雄)開
府當朝傑(洙曰齊職儀曰開府儀同三司秦漢無文唐/制開府儀同三司從一品官趙曰翰於天寳)
(十一年加開/府儀同三司)補注(鶴曰漢未嘗無文按通典漢文帝元/年用宋昌為衛將軍位亞三司東觀)
(漢記章帝建初三年使車騎將軍馬防班同三司殤帝/元年鄧隲為車騎將軍儀同三司魏志黄權以車騎將)
(軍開府儀同三司晉起居注羊祐/為車騎將軍開府如三司之儀)論兵邁古風先鋒百
勝在(洙曰勝一作戰劉牢之為前鋒百/戰百勝號為北府兵敵人畏之)略地兩隅空(洙/曰)
(漢書鄂秩曰曹叅有野戰略地之功師曰/北征突厥西伐吐蕃略取也故云兩隅空)青海無傳箭
(洙曰翰築城青海上吐蕃攻破之移築龍駒鼻吐蕃不/敢近青海趙曰胡人毎起兵則傳箭為號或曰守城之)
(法更夜傳箭/以驚其睡)天山早挂弓(洙曰薛仁貴傳將軍三箭定/天山天山即初連也匈奴謂)
(天為祁連趙曰早/挂弓則不復用)補注(鶴曰青海天山並/見八哀王思禮詩)廉頗仍走敵
(洙曰見㢘頗/出將頻注)魏絳已和戎(洙曰魏絳勸晉侯和戎以為/有五利公従之魏絳盟諸戎)
(脩民事田以時既而鄭人來歸賂晉侯以師悝師觸師/蠲歌鍾二肆具及鎛罄女樂二八晉侯以樂之半賜魏)
(絳曰子教寡人和戎八年之中九合諸侯如樂之/和請與子樂之於是魏絳始有金石之樂禮也)每惜
河湟棄新兼節制通(趙曰翰十二載進封凉國公兼河/西節度使葢以河湟之久棄欲得)
(翰收復之故使之節度河西也師曰河隍乃河曲築隍/以備寇王忠嗣守河隍為寇所敗翰入朝陳攻守計帝)
(以翰領節制虚心待之出/入朝廷諸公莫敢比望)智謀垂睿想(趙曰方謀復河/隍而為帝所繫)
(想/)出入冠諸公日月低秦樹乾坤繞漢宫(趙曰此言收/復之功也按)
(傳云攻破吐蕃共濟收黄河九曲以其地置兆陽郡/此所謂日月所臨特低秦樹乾坤所包獨繞漢宫)胡
人愁逐北(趙曰翰之威武胡人愁其攻逐而敗北矣漢/書注師敗曰北舊注引吐蕃盜麥為翰所破)
(非/是)宛馬又從東(鄭曰宛於爰切洙曰漢伐大宛得天馬/乃作歌曰天馬來歴無草徑千里循東)
(道言翰能振威武故蠻/夷畏服宛馬復來也)受命邊沙逺(洙曰邊沙一作軍/麾翰屢節鎮邊郡)
歸來御席同(趙曰邊沙逺鎮言河西為逺御席同言復/河隍功成而歸寵宴之盛洙曰翰嘗來朝)
(帝命髙力士賜宴詔尚食生擊/鹿取血瀹腸為熱洛河以賜之)軒墀曾寵鶴(洙曰左傳/狄人伐衛)
(懿公好鶴鶴有乗軒者將戰國人受甲者皆曰使鶴鶴/實有祿位余焉能戰余曰邵氏聞見錄云子美軒墀曽)
(寵鶴左傳注云軒大夫車也非軒墀/之軒或以為病惟知詩者能辨之)畋獵舊非熊(洙曰/文王)
(將出獵卜之曰所獲非熊非羆非虎非貔乃霸王之輔/也於是文王獵果遇太公於渭之陽載歸以為師趙曰)
(言翰之貴寵已如乗軒之鶴/明皇得之如文王之得吕望)茅土加名數(洙曰禹貢徐/州厥貢惟土)
(五色注王者封五色土為社建諸侯則各割其方色土/與之使立社燾以黄土苞以白茅茅取其潔黄土取王)
(者覆四方名數謂等其爵位輕重而為之/名數也趙曰此言翰進封西平郡王也)山河誓始終
(洙曰髙祖即位封功臣為之誓曰使黄河如帶泰山若/礪國以永存爰及苖裔於是申以丹書之信重以白馬)
(之/盟)策行遺戰伐契合動昭融(師曰䇿行言以計用兵不/暇交戰故云遺戰伐昭融)
(言帝之/哲鑒也)勲業青㝠上(洙曰須賈謂范睢曰不意君能自/致於青雲之上蘇曰灌夫致功名)
(勛業在青/冥之上)交親氣槩中(蘇曰五侯門戸棨㦸森列百夫/守衛出入交舊親契皆在豪英)
(氣槩之中/誰敢反目)未為珠履客(洙曰春申君客三千餘/人其上客皆躡珠履)巳見白
頭翁壯節初題柱(洙曰公自言壯節有題柱志也成都/記昇仙橋司馬相如初西去題其柱)
(曰不乗髙車駟馬不過/此橋果以傳車至其處)生涯獨轉蓬(洙曰言晚節流離/如蓬之轉風也曹)
(子建詩轉蓬離本/根飄颻隨長風)幾年春草歇(修可曰梁元帝/云既看春草歇)今日暮
途窮(洙曰主父偃云日暮途窮嵇/康書曰若道盡途窮則已耳)軍事留孫楚(洙曰晉/孫楚字)
(子荆才藻卓絶爽邁不羣多所陵傲闕鄉曲之譽年四/十餘始叅鎮東軍事後復參石苞驃騎將軍楚既負其)
(材氣頗侮易於苞初至長揖曰天子命我參卿軍事因/此而嫌隙遂構劾參軍不敬府主楚既輕苞遂制施敬)
(於是楚/始也)行間識吕䝉(洙曰呉志吕䝉字子明年十六幼/隨妹夫鄧當嘗擊賊時當職吏以)
(䝉年小輕之曰彼豎子何能為此以肉餧虎耳他日與/䝉㑹又嗤辱之䝉大怒拔刀殺吏出俄因校尉袁雄自)
(首於是袁雄得以因間言䝉於孫䇿䇿竒之/召至左右一云鄉曲輕周處將軍拔吕䝉)防身一長
劒將欲倚崆峒(洙曰一作防身有長劍聊亦倚崆峒宋/玉賦長劍耿介倚天師曰崆峒山在西)
(正當吐蕃所入之道將倚/劍崆峒従翰守節鎮也)
　　上韋左相二十韻(天寳十/三載作)
　　　(彦輔曰按韋見素傳見素嘗為左丞相子倜鄂/位至給事中孫顗為尚書左丞也鮑曰韋見素)
　　　(襲父爵彭城郡公十三載拜武/部尚書従帝入蜀詔兼左相)補注(鶴曰按史/天寳十五)
　　　(載七月明皇幸蜀次巴西郡以韋見素為左相/是時天下危亂不應詩云八荒開壽域一氣轉)
　　　(洪鈞當是天寳十三載見素同中書門下平章/事時投之故詩曰韋賢初相漢今題曰左相乃)
　　　(後來編寫之誤梁權道編在十一載是年見素/未同平章况天寳十五載見素為左相時公旋)
　　　(陷賊營無容再投以詩如廟堂知至理/風俗盡還淳又豈軍興人主播遷時語)
鳳厯軒轅紀(洙曰昭十七年傳郯子曰我髙祖少皡摯/之立也鳳鳥適至故紀於鳥為鳥師而鳥)
(名鳳鳥氏厯正也注鳳鳥知天時故/以名厯正之官史記曰黄帝名軒轅)龍飛四十春(洙曰/自𤣥)
(宗即位至天寳十一載四十年十三載見素為武/部尚書同中書門下平章事龍飛𤣥宗即位也)八荒
開壽域(洙曰荒大也八方也敺民庶於仁壽之域昱曰/列子逺在八荒之外前漢王吉疏敺一世之民)
(躋之仁/壽之域)一氣轉洪鈞(洙曰張茂先答何/劭詩洪鈞陶萬類)霖雨思賢佐(洙/曰)
(髙宗命傅説曰若嵗/大旱用汝作霖雨)丹青憶老臣(洙曰趙充國以功徳/與霍光等列畫未央)
(宫成帝時西羌嘗有警上思將帥之臣追美充國迺召/揚雄即充國圗像而頌之後漢胡廣傳靈帝思感舊臣)
(乃圗畫廣及太尉黄瓊於省/内詔議郎蔡邕為其頌云)應圖求駿馬(洙曰梅福傳/欲以三代之)
(法取當世之士猶以伯樂之圗求騏驥於市而不可得/亦已明矣趙曰此言見素以才見用也魏曹植獻文帝)
(馬表曰臣於先帝世得大宛紫騂一疋/形法應圗舊注引梅福傳非干此也)驚代得麒麟(洙/曰)
(張揖注相如賦雄曰麒雌曰/麟其狀䴢身牛尾狼蹄一角)沙汰江河濁(洙曰言為吏/部日也北史)
(新雄為尚書郎㑹沙汰郎官/雄與羊琛等八人俱見留)調和鼎鼐新(鄭曰鼐乃代/切洙曰言為)
(相也説命若作和羮用汝為鹽/梅釋器云鼎絶大者謂之鼐)韋賢初相漢(洙曰韋賢/字長孺授)
(昭帝詩宣帝本始三/年代蔡義為丞相)范叔已歸秦(洙曰史記范雎字叔/更名姓曰張祿王稽)
(載入秦昭王大説拜睢/為客卿封應侯相秦)盛業今如此傳經固絶倫(洙曰/韋賢)
(兼通禮尚書少子𤣥成復以明經仕至丞/相故鄒魯諺曰遺子黄金滿籯不如一經)豫樟深出地
滄海闊無津(洙曰豫樟木良材也滄海百/谷之所歸其淵不可津涯)北斗司喉舌
(洙曰李固傳陛下之有尚書猶天之有北斗也北斗為/天之喉舌尚書亦為陛下喉舌斗斟酌元氣運平四時)
(尚書出/納王命)東方領搢紳(洙曰郊祀志搢紳者弗道李竒曰/搢紳挿笏於紳紳大帶也臣瓚曰)
(縉赤白也紳大帶也師古曰李云搢紳是也縉本作搢/挿笏於大帶之間與革之間耳非挿於大帶也或作薦)
(紳者亦謂薦笏於紳帶之間其義同師曰東方朔為縉/紳領袖或云康王之誥太保率西方諸侯入應門左畢)
(公率東方諸侯入應門右時/公為相率百官故云領搢紳)持衡畱藻鑒(師曰見素天/寳五年為吏)
(部侍郎銓序平允/故云持衡畱藻鑒)聴履上星辰(洙曰見素時兼兵部尚/書故云聴履上星辰鄭)
(崇哀帝時為尚書僕射數求見誎爭上納用之每見曳/革履上笑曰我識鄭尚書履聲趙曰見素為吏部侍郎)
(平判皆誦於口銓選平允人多德之上/星辰以言其親帝之旁猶言上青霄也)獨歩才超古(昱/曰)
(王粲字仲宣曹植曰/仲宣獨歩於漢南)餘波徳照隣(洙曰一云餘隂照北/隣余曰左傳僖三十)
(三年波及晉/國君之餘也)聰明過管輅(洙曰魏方伎傳管輅字公明/喜仰視星辰明天文地理變)
(化之數徐州號為神童師曰天寳十五年八月肅宗立/改元至徳十月丙申有星犯昴見素言於肅宗曰昴者)
(胡也祿山將死帝曰日月可知乎見素曰福應在徳禍/應在刑昴金忌火行當火位昴之昏乃其時也及祿山)
(死日月皆不差管輅善天文地理今/見素所言如此故曰聰明過管輅)尺牘倒陳遵(洙曰/前漢)
(陳遵贍於文辭惟善書與/人尺牘主皆藏弆以為榮)豈是池中物(洙曰呉周瑜傳/晉劉元海傳並)
(云蛟龍得雲雨/非復池中物)由來席上珍(無已曰記儒行儒有/席上之珍以待聘)廟堂
知至理風俗盡還淳(魯曰此言宰相/之能事畢矣)才傑俱登用愚䝉
但隠淪(趙曰公/自謂也)長卿多病久(洙曰司馬相如字長卿常/有消渇病稱疾間居不慕)
(官/爵)子夏索居貧(趙曰公以二人自比也相如常有消/渇病子夏離羣索居索居蕭條也)回
首驅流俗生涯似衆人巫咸不可問(洙曰列子有神巫/自齊來命曰季咸)
(知人生死存/亡禍福壽夭)鄒魯莫容身(洙曰莊子盜跖篇孔子再逐/於魯削跡於衛窮於齊圍於)
(陳蔡不容身於天/下者豈足貴耶)感激時將晩蒼茫興有神(師曰時將/晩傷衰老)
(也蒼茫曠逺貌/言興之超逺)為公歌此曲涕淚在衣巾
　　奉贈太常張卿均二十韻(天寳十/一載作)
　　　(彦輔曰按唐書均張説之長子也九載為大理/卿後出為建安太守嵗中召還再遷太常卿祿)
　　　(山亂後偽命特/免死長流合浦)補注(鶴曰按史均未嘗為太常/卿舊史帝紀天寳十三載)
　　　(三月均由憲部尚書貶建安太守還為大理卿/均之弟垍却以太常卿貶盧溪郡司馬嵗中召)
　　　(還再遷為太常卿兄弟貶皆在十三載今詩當/是與垍垍尚主多留禁中所以冀其援引詩殆)
　　　(作於十一載舊注非作/是詩時公方進賦後)
方丈三韓外(洙曰前漢郊祀志自齊威宣燕昭使人入/海求蓬萊方丈瀛洲三神山者其傳在渤)
(海中魏志三韓在帶方之南東西以海為限有/三種一曰馬韓二曰辰韓三曰棄韓故曰三韓)補注(鶴/曰)
(王洙注前漢郊祀志云威宣燕昭事葢先見史記封禪/書又魏志三韓按通典則云馬韓後漢時通焉有三種)
(一曰馬韓二曰辰韓三曰弁/辰與魏志三曰棄韓不同)崑崙萬國西(洙曰禹貢注/崑崙在荒服)
(之外流沙之内羌髣/髴之属皆西戎也)建標天地闊(洙曰天台賦赤/城霞起以建標)詣絶
古今迷氣得神仙迥恩承雨露低(洙曰按唐書均弟垍/以主婿𤣥宗特深恩)
(寵許於禁中置内宅侍為文章賞賜珍玩不可勝數時/均亦供奉翰林垍嘗以所賜示均均戲謂垍曰此婦翁)
(與女壻非是天子與學士也趙曰上四句以譬禁掖之/清切乃神仙之地唯有仙風道骨者始能遊且承恩寵)
(也此指言/張均父子)補注(希曰詩蓼蕭注雨露者天所潤萬/物喻王者恩澤不為逺不及也)相門
清議衆(趙曰張均父説相/門之子故曰相門)儒術大名齊(魯曰均張説之/子其名與父齊)
(等/也)軒冕羅天闕(洙曰均垍俱能文説在中/書兄弟皆掌綸翰之任)琳琅識介珪
(洙曰禹貢厥貢球琳琅玕注球琳皆玉名琅玕石而似/珠詩崧髙錫爾介珪以作爾寳箋云長尺二寸謂之介)
(非諸侯之圭故以為/寳美均為介珪也)伶官詩必誦(洙曰邶詩簡兮序仕/於伶官注伶官樂官)
(也伶氏世掌樂官而善焉/故後世號樂官為伶官也)䕫樂典猶稽(洙曰書后䕫典/樂趙曰此贈太)
(常張卿復用樂事/太常卿掌樂者也)健筆凌鸚鵡(洙曰後漢禰衡字正平/有才辯在黄祖座上為)
(鸚鵡賦筆不停綴/文不加㸃凌過也)銛鋒瑩鸊鵜(洙曰鸊鵜水鳥也膏中/瑩刀修可曰戴暠度闗)
(山詩云劍/瑩鸊鵜膏)補注(希曰爾雅鵜鳹注云膏堪瑩劍本草鸊/鵜條刀劍令不綉以膏塗之水鳥也)
友于皆挺拔(洙曰友于言兄弟也趙曰言/均垍兄弟之貴且有勲業也)公望各端倪
(洙曰公望各有所歸也余曰莊子大宗師篇/反覆終始不知端倪疏云端緒也倪畔也)通籍踰青
瑣(洙曰元帝紀令從官給事官司馬中者得為大父母/父母兄弟通籍應劭曰籍者為二尺竹牒記其年紀)
(名字物色縣之宫門案省相應乃得入也謝元暉詩既/通金閨籍漢給事曰暮入對青瑣門拜謂之夕郎貴瑣)
(以青戸邊鏤中天子制也/刻為青瑣文而青塗也)補注(希曰元后傳赤墀青瑣/孟康曰以畫戸邊鏤中)
(天子制也如淳曰門楣格再重如人衣/領再重裹者青名曰青瑣天子門制也)亨衢照紫泥(洙/曰)
(亨衢亨塗也後漢志漢舊儀曰天子信璽六璽皆以武/都紫泥封青囊曰素裏兩端無縫尺一板中約署皇帝)
(余曰易火畜卦/何天之衢亨)靈虬傳夕箭(洙曰梁陸倕新漏刻銘云/靈虬承龍言漏刻之體以)
(龍承之也趙曰箭浮水之/物鄭曰虬居幽切無角龍)歸馬散霜蹄(昱曰莊子馬蹄/可以踐霜雪)
能事聞重譯(洙曰前漢平帝紀越裳重譯獻雉師古曰/譯謂傳言也道路絶逺風俗殊隔故累譯)
(而後乃通趙曰言所能之/事聞播於重譯之蠻夷矣)嘉謨及逺黎(余曰楊子或問/忠言嘉謨曰謨)
(合皋陶/之謂嘉)弼諧方一展(洙曰臯陶謨/曰謨明弼諧)班序更何躋(洙曰左/傳朝以)
(正班爵之義/帥長幼之序)適越空顚躓(洙曰莊子逍遙篇宋人資章/甫而適諸越越人斷髪文身)
(無所用顛/躓危困也)游梁竟慘悽(洙曰鄒陽齊人知呉王不可説/是時梁孝王待士於是陽與枚)
(乗嚴忌等皆去之陽從孝王游羊勝公孫詭等疾陽惡/之孝王孝王怒將殺之陽從獄中上書而得免趙曰公)
(初落魄嘗適越矣傳所謂客呉越是也公又/嘗遊梁矣贈李白詩所謂亦有梁宋遊是也)謬知終畫
虎(洙曰馬援傳初兄子嚴敦並喜譏議援在交趾還書/戒之曰效杜季良不得陷為天下輕薄子所謂畫虎)
(不成終/類狗也)微分是醯雞(洙曰莊子田子方篇孔子見老聃/出以見顔回曰丘之道也其猶醯)
(雞歟微夫子之發吾覆也吾不知天地之大/全也注醯雞者瓮中之蠛蠓也醯許西反)萍泛無休
日(趙曰公自譬/其無定也)桃陰想舊蹊(洙曰李廣賛曰桃李不言/下自成蹊趙曰公言其想)
(舊蹊之桃陰乃懷念/舊日見知之人也)吹嘘人所羨騰躍事仍暌碧海眞
難渉(洙曰十洲記扶桑在碧海之中也一面/萬里太常之宫太眞東主君所治之也)青雲不可
梯(安石曰郭璞游仙詩靈谿可潛盤安事/登雲梯曽曰謝靈運詩共登青雲梯)補注(希曰史/記范睢)
(傳賈不意君能/自致青雲之上)顧深慙鍛鍊(洙曰韋彪傳鍛鍊之吏注/言深文之吏入人之罪猶)
(工冶陶鑄鍛鍊使之成熟也田曰張景陽七命曰楚之/陽劍歐冶所營乃鍊乃鑠萬辟千灌注云鍛鍊刻苦成)
(材之義此言張卿恩顧我雖深而自慙鍛鍊/之未至耳舊注所引乃刑罰鍜鍊之義非是)才小辱提
擕(趙曰公自言才能之/小辱張卿之提携也)檻束哀猿呌(洙曰呌一作巧淮/南子置猿檻中巧)
(捷無所/肆其能)枝驚夜鵲棲(洙曰魏武帝樂府云月明星稀/烏鵲南飛繞樹三匝何枝可依)幾
時陪羽獵應指釣璜歸(趙曰孝成帝時羽獵而揚雄從/焉幾時陪羽獵有羨慕其得近)
(清光之意鄭曰璜戸光切十道志櫟陽有釣漢浦乃吕/望所釣璜溪也師曰太公老年見用今甫亦有意于暮)
(年故/云云)
　　敬贈鄭諫議十韻(天寶十/一載作)
　　　補注(鶴曰諫議大夫其名起於後漢韋彪上疏/曰諫議之職應用公直之士是也續通典)
　　　(武后龍朔二年改為正諫大夫開元以來復凡/四人屬門下此詩云旅食嵗崢嶸又云使者求)
　　　(顔闔諸公厭禰衡當是天寶十載奏賦後作謂/天子雖召試而莫有従而薦送之者梁權道編)
　　　(在十一/載為是)
諫官非不達詩義早知名(趙曰為天子諫官非不謂之/顯達而於作詩之義又早嵗)
(已有名此專美之也下句/正言其詩可以知名者)破的由來事(洙曰言詩句中/理如射之破的)
(也庾翼謂謝尚曰卿若破的當以鼓吹相/賞尚應聲中之翼即以其副鼓吹給之)先鋒孰敢爭
(趙曰破的如射之中先鋒如戰之/勇王濟與王愷發射一發射破的)思飄雲物外(洙曰外/一作動)
(言詩思逺到也趙曰如文賦言神游萬仞/情騖八極舊注引飄飄有凌雲之氣非是)律中鬼神驚
(修可曰詩律既中可驚鬼神如李白詩内/云詩成泣鬼神舊注謂如律吕和諧誤矣)毫髪無遺恨
(趙曰公言作詩中有一字一句不佳雖/如毫髮之小則心自慊慊有遺恨矣)波瀾獨老成(洙/曰)
(曲盡物理故無遺恨/才思浩瀚故如波瀾)野人寧得所(趙曰自此以下皆公/自敘也野人公自稱)
(耳/)天意薄浮生多病休儒服(晏曰莊子田子方篇哀/公曰舉魯國而儒服)㝠
搜信客旌(趙曰欲搜幽㝠之/地信客旌所指耳)築居仙縹緲(洙曰木𤣥虚/海賦神仙縹)
(緲食玉/清涯)旅食嵗崢嶸(鄭曰鮑明逺舞鶴/賦嵗崢嶸而催暮)使者求顔闔(洙/曰)
(莊子讓王篇魯君聞顔闔得道之人也使人以幣先/焉顔闔守陋閭苴布之衣而自飯牛終逃魯君之使)諸
公厭禰衡(洙曰禰衡有才辯氣剛傲好矯時慢物曹操/怒之送與劉表表恥不能容以江夏太守黄)
(祖性急故送衡與/之後竟為祖所殺)將期一諾重(洙曰辯士曹丘生謂季/布曰楚諺曰得黄金百)
(斤不如得季布一諾足下何/以得此聲於梁楚之間哉)歘使寸心傾(洙曰謂傾嚮/於鄭也徐庶)
(指心曰以此方寸之地/鄭曰歘許勿切暴起也)君見途窮哭宜憂阮歩兵(洙曰/阮籍)
(為步兵校尉率意命駕不由/徑路車迹所窮輒慟哭而反)
　　奉贈鮮于京兆二十韻(天寶十/一載作)
　　　(鮑曰鮮于仲通也紀十載書劍南節度使鮮于/仲通及雲蠻戰于西洱河敗績不見其為京兆)
　　　(豈先為京兆也豈以節度為京兆耶唐開元以/來在位無鮮于姓者詩有鮮于萬州乃其子也)
　　　(鄭曰鮮于相然/切漢複姓也)補注(鶴曰按通鑑天寳十二載/正月京兆尹鮮于仲通諷)
　　　(選人請為國忠刻頌立於省門制仲通撰其詞/則仲通為京兆尹在十一載十一月國忠為相)
　　　(後也詩云獻納紆皇眷中間謁紫宸當是公獻/文待詔集賢院後作梁權道編在十一載然王)
　　　(鉷得罪勅國忠鞫之仍兼京兆尹葢在十一載/四月而五月又加京畿闗内採訪使凡鉷所綰)
　　　(使務悉歸國忠十一月庚申為右相意國忠為/相後仲通方為京兆尹則此詩在十一載十二)
　　　(月/作)
王國稱多士(洙曰文王詩思皇/多士生此王國)賢良復幾人異才應間
出爽氣必殊倫(洙曰氣宇清爽有殊於衆/人趙曰以言鮮于京兆也)始見張京兆
宜居漢近臣(洙曰張敞守京兆尹其治京兆略循趙廣/漢之迹為久任職漢制出為二千石有治)
(狀者入為公/卿故曰近臣)驊騮開道路(蘇曰淮陰侯韓信語蒯通曰/觀子與諸郎談論辨析是非)
(落落可聽如駑駘駕車使驊騮開路非容易/追逐也使人心服可喜可喜見國語别集)鵰鶚離風
塵(洙曰猶駿異得路者然也/趙曰驊騮鵰鶚言其俊也)侯伯知何算(洙曰一/作等)文章
實致身(趙曰此言侯伯之人多矣至於無/算而鮮于之致身則實以文章也)奮飛超等級
容易失沉淪(師曰言京兆乃輦轂之下不/可驕易而失身此戒之之辭)脫略蟠溪釣
(洙曰吕望/釣於蟠溪)操持郢匠斤(洙曰莊子郢人堊漫其鼻端若/蠅翼使匠石斵之匠石運斤成)
(風聴而斵之盡堊而鼻/不傷郢人立不失容)雲霄今已逼台衮更誰親(趙曰/上公)
(應天上三台衮則衮服三公一命衮故得/稱衮也師曰言近天子必見擢為公相也)鳳宂雛皆好
(洙曰此言鮮于諸子也陸雲幼時閔鴻/見而竒之曰此兒若非龍駒當是鳳雛)龍門客又新(洙/曰)
(後漢李膺性簡亢無所交接唯以同郡荀淑陳寔為師/友被容接者名為登龍門師曰言門下客皆賢士也)
義聲紛感激(洙曰劉越石詩/鄧生何感激)敗績自逡巡(洙曰左傳巳/敵大崩曰敗)
(績趙曰皆公自謂也言鮮于之義聲雖紛然/感激之多而我之敗績則自逡巡不進耳)途逺欲何
向(洙曰逺一作永主/父偃曰日暮途逺)天髙難重陳(鄭曰重儲用切再也/洙曰劉越石棄置勿)
(重陳曹植云/天髙聴逺)學詩猶孺子(洙曰一云子夏論語小子何/莫學夫詩又子曰起予者商)
(也始可與/言詩已矣)鄉賦念嘉賓(洙曰鄉賦猶鄉舉/也鹿鳴燕嘉賓)不得同晁錯
(洙曰公傳言公舉進士不/第晁錯舉賢良對策髙第)吁嗟後郄詵(洙曰郄詵曰臣/舉賢良對策為)
(天下第一猶/桂林一枝也)補注(鶴曰舊史云舉進士不第故不得如/晁錯郄詵之擢第考公壯遊詩云中)
(嵗貢舊鄉贈韋左丞云早充觀國/賔盖嘗得鄉舉故云鄉賦念嘉賓)計疎疑翰墨時過憶
松筠(趙曰言時已過矣/則思隠於山林)獻納紆皇眷中間謁紫宸(洙曰/殿名)
且隨諸彦集(洙曰江淹别/賦金閨諸彦)方覬薄才伸(洙曰公獻三賦/召試集賢殿)
破膽遭前政(洙曰劉陶傳/闗東破膽)隂謀獨秉鈞(趙曰子美對詔/意本望髙選而)
(為林甫所沮故有破膽隂謀之語師曰甫以/上疏雪房琯為當權者所疾遂見斥逐故云)微生霑忌
刻萬事益酸辛交合丹青地恩傾雨露辰(洙曰交契在/華顯之地又)
(當沛澤下流之辰而愁餓死者以時所不容也趙曰丹/青地指言公卿之地也鹽鐵論曰公卿者神化之丹青)
有儒愁餓死早晩報平津(洙曰東方朔傳臣朔飢欲死/平津侯公孫𢎞開閤延賢人)
(與叅謀議報平津喻報鮮于也趙曰公以獨餓死為愁/所賴者在鮮于京兆如公孫𢎞故人賓客仰給衣食焉)
(平津侯公/孫𢎞也)
　　贈特進汝陽王二十韻(天寶五/載作)
　　　(彦輔曰舊注王名僎天寳中封為王祕書監同/正員父棣王琰琰𤣥宗第四子也琰妃韋氏少)
　　　(師之女也新注按唐史譲皇帝長子璡封汝陽/位特進僎位祕書監此詩乃贈璡非僎也璡已)
　　　(見八哀詩云鮑曰璡讓皇帝子新史書贈太子/太師不書特進失之舊史言小特進贈太子太)
　　　(師與公詩合趙曰公八哀詩太子太師汝陽王/璡曰汝陽讓帝子而舊注又以此為棣王琰之)
　　　(子何自眩惑也此詩在八哀詩所贈之先葢其/特進時耳特進正二品而太子太師正一品也)
　　　補注(鶴曰舊史云天寳初終父喪加特進九載/卒新史不言加特進而梁權道編在十一)
　　　(載非葢讓皇帝憲以開元二十九年十一月薨/天寶三載璡喪服方終必其年二月封琳為嗣)
　　　(憲王時併加璡特進此詩當在天寶五六載間/公壯遊詩是開元二十四年下考功第去遊齊)
　　　(趙八九年則歸長安在天寶四五載間詩云賞/遊實賢王則從汝陽之遊葢在天寶五六載間)
　　　(此詩作/於其時)
特進羣公表(洙曰漢官儀曰諸侯功德優盛朝廷所敬/異者賜位特進在三公下特進漢官也二)
(漢魏晉以加/官表儀表也)補注(希曰宣帝用太子外祖許廣漢為平/恩侯位特進後漢皇后兄弟率為特)
(進侯唐為文散官皆崇官盛/德罷劇就閑居之見通典)天人夙德升(洙曰邯鄲淳/見曹植才辨)
(歸對其所知歎植之/才謂之天人夙早也)霜蹄千里駿(洙曰武帝謂劉德為/千里駒師古曰其所)
(言若駿馬可/致千里也)風翮九霄鵬(洙曰莊子鵬怒而飛其翼若/垂天之雲摶扶搖而上者九)
(萬/里)服禮求毫髪(趙曰言於禮/無纎毫違背)推忠忘寢興聖情常有眷
朝退若無憑(洙曰不/挟貴也)仙醴求浮蟻(洙曰醴一作醖師古/曰醴甘酒也少麴多)
(米一宿而熟不齊之漢書楚元王敬禮申公穆生不嗜/酒王每置酒嘗為穆生設醴曹子建七唘云浮蟻鼎沸)
(酷烈/馨香)竒毛或賜鷹(蘇曰隋文帝賜/楊素白花角鷹)清闗塵不雜(洙曰㑹/稽典錄)
(丁寛門/無雜賓)中使日相乗(洙曰呉志朱然傳中使/日食之物相望於道)晩節嬉遊
簡平居孝義稱自多親棣萼(洙曰友愛/兄弟也)補注(鶴曰舊史/讓皇帝傳)
(𤣥宗於興慶宫西南置樓四面題曰花萼相輝之樓諸/王遊踐之所中使相望或近郊從禽或别墅追賞讓皇)
(帝薨葬于橋陵號為恵陵璡上表懇辭新史四方所獻/酒酪異饌皆分餉之此詩雖述𤣥宗眷待其父之事然)
(璡傳亦云/帝愛之)誰敢問山陵(洙曰後漢東平王蒼傳帝欲為/原陵顯節陵起縣邑蒼聞之遽)
(上疏諫帝/從而止)學業醇儒富(洙曰賈山涉獵書/記不能為醇儒)辭華哲匠能
(秦曰殷仲文詩/哲匠感蕭辰)筆飛鸞聳立章罷鳳騫騰(洙曰羨其/書翰也)精
理通談笑(洙曰雖談笑/皆精於理)忘形向友朋(洙曰不/驕也)寸腸堪繾
綣(昱曰板詩以謹/繾綣注反覆也)一諾豈驕矜(洙曰一諾見/鄭諫議詩注)巳沗歸曹
植(洙曰見天人/夙德升注)何知對李膺(洙曰後漢杜宻傳黨錮事/起宻與李膺俱坐而名行)
(相次故時人亦稱李杜前有李固杜喬故言亦也范滂/母曰汝得與李杜齊名死亦何恨謂膺宻也子美對汝)
(陽謙/辭也)招要恩屢至(鄭曰要/伊消切)崇重力難勝(洙曰子美自言/雖䝉招要之恩)
(而禮意崇重非/力所能勝也)披霧初歡夕(洙曰衛瓘見樂廣曰見此/人瑩然若披雲霧而覩青)
(天/也)高秋爽氣澄樽罍臨極浦鳬鴈宿張燈花月窮遊宴
炎天避鬱蒸(石曰猶河朔/避暑之㑹)硯寒金井水(洙曰荆州記益/陽有金井數百)
(故老傳金人以/杖撞地輒成井)簷動玉壺冰(洙曰鮑明逺詩/清如玉壺冰)瓢飲唯三
逕(洙曰顔回一/瓢蔣詡三逕)巖栖異一塍(洙曰謝靈運詩/栖巖挹飛泉)謬持蠡測
海(洙曰東方朔論以蠡測海張晏曰蠡瓠瓢也師古/曰蠡音來戈反師曰今辱宴㑹酒量非公敵故云)況
挹酒如澠(鄭曰澠食陵切洙曰左昭十二年晉侯與齊/侯宴中行穆子相投壺晉侯先穆子曰有酒)
(如淮有肉如坻寡君中此為諸侯師中之齊侯舉矢曰/有酒如澠有肉如陵寡人中此與君代興亦中之昱曰)
(澠水出齊國臨/淄縣北入時水)鴻寶寧全秘(洙曰劉向傳上覆興神仙/方術之事而淮南有枕中)
(鴻寶苑秘書師古曰鴻寳苑秘書並道/術篇名藏在枕中存錄之不漏泄也)丹梯庶可陵(洙/曰)
(謝𤣥暉敬亭山詩要欲/追竒趣即此陵丹梯)淮王門有客(洙曰有一作下淮/南王劉安善屬文)
(天下方術之士多往歸焉於是遂與蘇飛李向左昊田/由雷被晋昌時八人及諸儒大山小山之徒共講論道)
(徳摠統仁義而/著鴻烈解也)終不愧孫登(洙曰晉隠逸孫登傳初楊/駿徵高士孫登遺以布被)
(登截被於門大呼曰斫斫刺刺後果如其言黎余幽憤/詩曰昔慚栁下今愧孫登師曰楊駿無徳而登諷之璡)
(無愧於甫/故云云)
　　重經昭陵(天寳九/載作)
　　　補注(鶴曰前經昭陵詩是天寳四載此詩當是/在九載作是年髙祖與四宗皆加大聖字)
　　　(五后皆加順聖字故詩云宗祀日光輝還見五/雲飛以言天子之孝也天寳五載遊齊趙歸應)
　　　(詔退下復至東都有八年謁𤣥元皇/帝廟詩九載歸長安重經陵下作此)
草昧英雄起(洙曰屯難之時也師曰草而不/齊昧而不明言隋末之亂也)謳歌厯數
歸(洙曰孟子謳歌者不謳歌堯之子而謳歌舜/論語天之厯數在汝躬言其天命之所在也)風塵三
尺劍(洙曰髙祖曰吾以布衣提三/尺取天下師古曰三尺劍也)社稷一戎衣(洙曰武/成一戎)
(衣天下大定衣服也一著/戎服而滅紂言衆心同也)翼亮貞文徳丕承戢武威(洙/曰)
(書丕顯哉文王謨丕承哉武王烈/師曰置文館以招學士故云云)聖圗天廣大(洙曰無/不覆燾)
(也/)宗祀日光輝(洙曰奕葉/隆盛也)陵寢盤空曲熊羆守翠微(洙/曰)
(陵山陵也寢寢廟也/古詩陵寢暮煙青)再窺松栢路還見五雲飛(洙曰天/子有孝)
(感則五雲見俯曰/五雲五色雲也)補注(鶴曰唐志注長安縣有翠㣲宫/後改為翠㣲寺昭陵雖在醴泉)
(而翠㣲尚可想其臨幸之盛熊羆指言居守之兵/也爾雅疏未及頂上在旁坡陀之處名翠㣲亦是)
　　鄭駙馬宅宴洞中(潜曜載天/寶四  作)
　　　補注(鶴曰按史臨晉公主皇甫淑妃所生下嫁/鄭潜曜又按公所撰皇甫淑妃碑鄭潜曜)
　　　(尚臨晉公主乃代國長公主之子官曰光祿卿/爵曰駙馬都尉又云甫沗鄭莊之賔客遊竇主)
　　　(之山林觀此詩與東亭詩亦可知矣碑云開元/二十三年葬於河南縣而公主戚然謂左右曰)
　　　(自我之西嵗陽再紀乃以斯文見託則/是碑作於天寳四載而詩在其先後也)
主家隂洞細煙霧(洙曰公主家也/陰洞幽洞也)留客夏簟青琅玕(洙/曰)
(江淹賦夏簟清兮/晝不寐琅玕竹也)補注(希曰本草唐注云琅玕乃有數/種色是琉璃之類且琅玕五色)
(其以青者為勝今出巂州自/蠻中及于闐國此言簟似之)春酒盃濃琥珀薄(洙曰本/草琥珀)
(是千年茯苓所化/言酒色如琥珀也)冰漿椀碧碼碯寒(洙曰陸機苦寒行/渇飲堅氷漿鄭曰)
(碼音馬碯乃老切石次玉夢符曰古/樂府湘東王曰幄中清酒碼碯鍾)悞疑茅堂過江麓
(洙曰堂/一作屋)巳入風磴霾雲端(洙曰陸士衡詩/飛陛躡雲端)自是秦樓壓
鄭谷(洙曰秦樓以秦女弄玉吹簫於樓上得仙故/曰秦樓鄭谷以鄭子真耕於谷口故曰鄭谷)時聞
雜佩聲珊珊(洙曰孔子入見衛靈公夫人南子自絺帷/中再拜環佩玉聲璆然師曰山海經曰崑)
(崙山有琅玕樹其子似珠以珠為簟如琅玕色琥珀出/罽賓國初似桃膠凝乃成焉魏文帝碼碯賦序曰碼碯)
(玉屬也出自西域文理交錯有似碼碯因以名之甫有/渇疾故喜飲氷漿風磴乃風路也駙馬富貴非谷口貧)
(賤之比雜佩珊珊/指公主之環佩也)
　　李監宅(天寳/初作)
　　　補注(鶴曰梁權道編在天寳十三年東都作未/詳李監何所人如梁編在東都作則在天)
　　　(寳初/作)
尚覺王孫貴(洙曰王孫王者之後亦相/尊敬之稱韓信傳哀王孫)豪家意頗濃(洙/曰)
(豪貴之/家也)屏開金孔雀(洙曰隋長孫晟貴盛嘗畫/二孔雀於屏間以擇壻)褥隠繡
芙蓉(洙曰刺繡文為芙蓉也師/曰隠如隠几之隠倚也)且食雙魚美誰看異味
重門闌多喜色女婿近乗龍(夢符曰按楚國先賢傳孫/雋李元禮俱娶太尉桓𤣥)
(女時人謂桓叔元兩女婿/俱乗龍言得婿如龍也)補注(希曰光武紀郡國異味/不得有所獻異味二字)
(出左傳子公謂食指動應嘗異味蕭史善吹簫秦穆公/以女弄玉妻焉遂教弄玉吹簫作鳳鳴鳳凰來止其屋)
(公為作鳳臺一日弄玉乗/鳳蕭史乗龍升天而去)
　　重題鄭氏東亭(洙曰在新安縣鮑曰即駙/馬鄭潜曜  天寳三載作)
　　　補注(鶴曰新安縣在河南府當是公天寳三年/在東都作前篇宴洞中是夏作此詩乃秋)
　　　(作故詩云秋日亂清暉天寶八九載雖又嘗至/東都若是後來作必題云再遊鄭氏東亭不曰)
　　　(重題也謂之重題則紹/前一篇故曰同是載作)
華亭入翠微(洙曰爾雅釋名山水及上曰翠㣲薛曰按/爾雅釋山疏曰未及頂上在旁坡陀之處)
(名翠微一説山氣/青縹色故曰翠微)秋日亂清輝(洙曰江文通詩秋日懸輝/清光謝靈運山水含清)
崩石欹山樹清漣曳水衣(薛曰詩河水清且/漣漪水成文曰漣)紫鱗衝岸
躍(紫鱗/魚也)蒼隼䕶巢歸向晩尋征路殘雲傍馬飛
　　題張氏隠居二首(開元二十/四年後作)
　　　補注(鶴曰舊史李白傳云少與魯中諸生張叔/明等隠於徂徠山號為竹溪六逸又公作)
　　　(雜述亦云魯有張叔卿聰明深察是何面目黧/黒不得飽飯喫意叔明叔卿止是一人卿與明)
　　　(有一誤耳不然亦兄弟也今日張隠居豈非其/人歟詩云不貪逺害與李傳雜述頗合梁權道)
　　　(編在天寶十二載東都作然十二載公在長安/有投哥舒翰詩及十一載十二月有投鮮于京)
　　　(兆詩此詩當是開元二十四年後與髙李遊齊/趙時作蓋詩云石門斜日到林丘而輿地廣記)
　　　(云石門屬齊州公嘗與劉九/法曹鄭瑕丘宴集于石門也)
春山無伴獨相求伐木丁丁山更幽(洙曰詩伐木丁/丁伐木聲也)澗
道餘寒歴氷雪(洙曰一云澗道陸機苦寒行/凝冰結重澗積雪被長巒)石門斜日
到林丘(洙曰謝靈運詩/落雪洒林丘)不貪夜識金銀氣(洙曰史天官/書敗軍破國)
(之墟下積金寶上皆有氣不可/不察以不貪故夜識氣象也)遠害朝看麋鹿遊(洙曰/伍被)
(諫淮南王曰昔子胥諫呉王不用乃曰臣今見麋鹿/遊姑蘇之臺今臣亦將見宫中生荆棘露霑衣也)乗
興杳然迷出處(洙曰言不以/出處介意也)對君疑是泛虚舟(洙曰莊/子山木)
(篇方舟而濟於河有虚船来觸舟雖有褊心之人不怒/人能虚己以遊世孰能害之師曰歴冰雪言甫破雪訪)
(張氏斜日到林丘言所居幽逺也張全身逺害於此與/鹿豕遊説者以麋鹿遊姑蘇之臺則誤矣虚舟以喻虚)
(己以/遊世)
之子時相見邀人晚興留補注(希曰漢武帝將微行出/過陽河渚作樂上見趙)
(飛燕而悦之先是童謡曰燕/燕尾涎涎張公子時相見)濟(洙曰一/作霽)潭鱣發發(洙曰/碩人)
(詩鱣鮪發發釋文鱣大魚口在頷下長二/三丈江南呼為黄魚與鯉全異發發盛貌)春草鹿呦呦
(洙曰詩呦呦鹿鳴食野之苹註鹿得草呦呦然鳴/而相呼也蘇子卿詩云鹿鳴思野草可以喻嘉賓)杜酒
偏勞勸(洙曰魏武帝樂府何以解/憂唯有杜康杜康造酒者)張梨不外求(洙曰/潘安)
(仁閒居賦張/公大谷之梨)前村山路險歸醉每無愁(師曰之子指張/氏鹿食苹則呦)
(呦而求其類喻張氏之相招也張梨不外求言宴飲惟/園果而已意勤不必豐美其物盜賊之險可慮路險宜)
(無/愁)
　　天寶初南曹小司寇舅於我太夫人堂下累土為
　　山一匱盈尺以代彼朽木承諸焚香瓷甌甌甚安
　　矣旁植慈竹蓋兹數峯嶔岑嬋娟宛有塵外致
　　乃不知興之所至而作是詩(天寳元/年作)
　　　補注(鶴曰此亦詩之序也不當為題合題曰假/山唐志吏部貟外郎二人從六品上一人)
　　　(判南曹兵部貟外郎二人一人掌貢舉雜請一/人判南曹皆為尚書侍郎之貳按六典南曹在)
　　　(選曹之南故謂之南曹今題曰南曹小司寇則/小司寇為刑部侍郎而唐未聞以侍郎判南曹)
　　　(豈郎亦得稱為小司寇耶謂之天寳初專指為/元年故吕汲公魯訔俱編此詩在元年不然則)
　　　(太夫人指公之祖母盧氏盧以天寳三載卒公/作誌無姓崔者今從吕魯譜為天寳元年作)
一匱功盈尺(洙曰論語子曰譬如為山/未成一匱註匱土籠也)三峯意出羣(趙/曰)
(華山記有云其三/峯直上晴霽可睹)望中疑在野幽處欲生雲慈竹春隂
覆(師曰陸機本草疏云南方生子母竹今慈竹是也又/謂之孝竹章帝三年子母竹生白虎殿前時謂之孝)
(竹羣臣作/孝竹頌)補注(鶴曰竹紀云慈竹呉蜀皆有之其竹藂/生每年笋出不離藂内夏月經雨滴㕔)
(下地生薦似鹿角色白堪食食之已痢/本朝國初樂史有慈竹詩以喻兄弟)香爐曉勢分(洙/曰)
(廬山有/香爐峯)惟南將獻壽(洙曰詩如/南山之夀)佳氣日氛氲
　　龍門(魯曰在洛陽之南逺望雙闕對峙如門然鄭/曰河南志龍門驛在河南縣南十八里  天)
　　(寶元/年作)
　　　補注(鶴曰詳見遊龍門奉先寺注龍門一山連/跨數郡今詩云氣色皇居近蓋指東京而)
　　　(言按公天寳元年在東京為姑萬年縣君制服/又為墓誌四載又為皇甫妃范陽太君盧氏作)
　　　(墓誌此詩當是其時作/故詩又云往來時屢改)
龍門横野斷驛樹出城來(曽鞏曰驛樹言驛/道兩畔之樹也)氣色皇居
近(洙曰東都也曽/曰言近洛邑也)金銀佛寺開(洙曰山有佛寺洪覺範/曰此蓋謂山有奉先寺)
(佛地有金世/界銀世界)往來時屢改川陸日悠哉相閲征途上生
涯盡幾回(趙曰在龍門閲視征行/之人盡此生涯能幾回)
　　贈李白(開元十/八年作)
　　　補注(鶴曰按公昔遊詩云昔與髙李輩晚登單/父臺史又云甫與李白髙適酒酣登汴州)
　　　(吹䑓則公遊齊趙時多與白俱今詩云痛飲狂/歌空度日飛揚跋扈為誰雄指林甫祿山俱跋)
　　　(扈也當是開元十八年在東都/作蓋天寳初白已客㑹稽矣)
秋來相顧尚飄蓬(洙曰潘安仁詩譬如/野田蓬斡流隨風馭)未就丹砂愧葛
洪(趙曰葛洪以交趾出/丹砂求為句漏令)痛飲狂歌空度日飛揚跋扈為
誰雄(洙曰跋扈强梁也質帝以梁冀横當朝羣臣目冀/曰此跋扈公趙曰北齊髙祖謂世子曰侯景專制)
(河南十四年常有/跋扈飛揚之心)補注(希曰漢志景星歌雅聲逺佻註/云佻僄佻言飛揚也史記孟嘗)
(君勢不兩立為雄陳子昻詩可憐驄馬使/白手為誰雄又漢志董卓雖跋扈終竄逃)
　　與任城許主簿遊南池(天寳元/年作)
　　　(鮑曰任城/屬兖州)補注(鶴曰唐志任城為兖州𦂳縣此/詩公遊齊趙至兖時所作以後)
　　　(篇登兖州城樓詩論之當是天寳元/年末改為魯郡之前作詳見後註)
秋水通溝洫城隅進小船晩涼看洗馬森木亂鳴蟬菱
熟經時雨蒲荒八月天晨朝降白露遙憶舊青氊(洙曰/王獻)
(之夜臥齋中而有偷人入室盜物都盡獻之徐曰偷兒/青氊我家舊物可特置之偷驚走師曰甫悲秋而思故)
(鄉故有/是句)
　　登兖州城樓(開元二十/九年前作)
　　　補注(鶴曰輿地廣記隋大業二年改兖州為魯/郡唐武徳克徐圓朗復曰兖州天寶元年)
　　　(曰魯郡舊史上元年復為兖州今公以開元二/十四年前下第後遊齊趙至此故曰兖州詩當)
　　　(作於開元二/十九年之前)
東郡趨庭日(洙曰兖州/漢之東郡)南樓縱目初浮雲連海岱平野
入青徐(洙曰禹貢海岱惟青州又海岱及淮惟/徐州王禹偁曰海岱青徐皆與兖相接)孤嶂秦
碑在(洙曰秦本紀始皇東行郡縣上鄒/嶧山與諸生刻石頌徳李斯作文)荒城魯殿餘(洙/曰)
(王文考魯靈光殿賦序云恭王餘之所立遭漢中微/未央及建章之殿悉皆見隳壞而靈光巋然獨存)從
來多古意臨眺獨躊躇(師曰甫感時亂文風不振是以/懷古臨眺之際躊躇而不能去)
(矣/)
　　劉九法曹鄭瑕丘石門宴集(開元二十四/年巳後作)
　　　補注(鶴曰瑕丘本魯負瑕邑漢屬山陽郡隋開/皇十三年復置為魯郡唐復為兖州而瑕)
　　　(丘為兖上縣石門屬齊州此當是開元二十/四年已後作兖與齊為鄰至兖則至齊也)
秋水清無底蕭然淨客心掾曹乗逸興(洙曰漢制以曹/官為掾如室之)
(掾也言其有所負荷趙曰/題是與劉法曹故云掾曹)鞍馬去相尋(洙曰一云/到荒林)能吏
逢聨璧(洙曰潘岳夏侯湛每/同行人以為聨璧)華筵直一金(張詠曰文帝/惜百金罷露)
(臺師古曰以為金一兩直十千則百/金者一千緡乃中人十家之産也)晩來横吹好(沈括/曰後)
(漢班超假鼓吹註古今樂錄曰横吹胡樂也張騫自西/域傳其法於長安唯得摩訶兠勒一曲李延年因之更)
(造新聲二十八解乗興以/為武樂後漢以給邉將)泓下亦龍吟(洙曰馬融長笛/賦近世雙笛從)
(羌起羌人伐竹未及已龍鳴水/中不見已截竹吹之聲相似)
　　暫如臨邑至㟙山湖奉懷李員外率爾成興(鄭曰/㟙當)
　　(作厝資昔切縣在臨卬今云如臨邑/至㟙山故知當作厝  天寳四載作)
　　　補注(鶴曰臨邑唐屬齊州按李邕有登歴下古/城貟外新亭詩而公和之自註亭對鵲湖)
　　　(而今題云至㟙山湖奉懷李貟外則㟙山湖即/鵲湖也疑㟙與鵲有一誤李貟外皆以李之芳)
　　　(為駕部員外郎而云然李邕唐隆元年𤣥宗清/内難召拜殿中侍御史改戸部貟外郎貶崖州)
　　　(舍城丞開元三年擢為戸部郎中自是左遷括/州司馬陳州刺史又貶為欽州遵化縣連轉括)
　　　(淄滑三州太守天寳初為汲郡北海二太守六/載正月即就郡故殺之則邕亦可稱貟外北海)
　　　(郡為青州今詩云暫遊阻詞伯却望懷青闗蓋/公嘗與邕宴歴下亭而却未嘗與之芳至此也)
　　　(當是天寶四載作在邕五載/事發之前是年公西歸咸陽)
野亭逼湖水歇馬髙林間鼉吼風奔浪(洙曰鼉吼/則風起)魚跳
日映山(洙曰日暖/魚跳躍)暫遊阻詞伯却望懷青闗(趙曰詞伯/指李貟外)
(也王兖論衡文詞之伯也李/應在青闗故有回望之句)藹藹生雲霧唯應促駕還
(洙曰促駕猶速駕師曰詞伯詞人之長也指李貟外青/闗地名李之所居生雲霧謂天將雨故曽車馬速歸也)
　
　
　
　
　
　
　
　
　補注杜詩巻十七
欽定四庫全書
　補注杜詩巻十八　　　　宋　黄希　原本
　　　　　　　　　　　　　　黄鶴　補注
　　奉寄河南韋尹丈人(天寶七/載作)
　　　(洙曰甫故廬在偃師承韋/公頻有訪問故有是詩)補注(鶴曰按舊史韋/濟傳天寶七載)
　　　(為河南尹遷左丞唐地理志河南府偃師注云/天寳七載尹韋濟以北坡道迂自縣東山下開)
　　　(新道通孝義橋則詩當作於是年詩云章甫尚/西東又云江湖漂短褐霜雪滿飛蓬牢落乾坤)
　　　(大周流道術空可知是時公又去京師而他矣/意在近畿故詩云奉寄是年韋方拜左丞公有)
　　　(兩詩贈之謂之贈則/歸京師後投贈也)
有客傳河尹逢人問孔融(洙曰河尹河南尹也孔融公/自比也趙曰見問者河南尹)
(也故得以孔融為比蓋李膺為/河南尹而孔融造門為上客也)青囊仍隠逸(洙曰郭璞/授業於鄭)
(公以青囊九書與之遂開洞五行/後門人竊青囊未及讀為火焚之)章甫尚西東(洙曰章/甫儒冠)
(也孔子生於魯/冠章甫之冠)鼎食為門戸(洙曰列鼎而食門戸閥閲/也趙曰以言河尹之貴)
詞場繼國風(洙曰詩之國風趙曰/以言河尹之能詩)尊榮瞻地絶(洙曰言/地望崇)
(重/)疎放憶途窮(洙曰阮籍詩/途窮能無慟)濁酒尋陶令(趙曰陶淵明/嘗曰偶有名)
(酒無日/不傾)丹砂訪葛洪(趙曰祈心於遐年故訪葛洪洪嘗/於帝乞為勾漏令以出丹砂而就)
(之/)江湖漂短(洙曰當/作裋)褐(鄭曰裋臣庾切敝布襦褐胡葛/切短衣洙曰淮南子霜雪亟集)
(短褐不完/褐毛布)霜雪滿飛蓬(洙曰詩首如飛蓬定功曰公此/詩作於潭州適當冬時述其羈)
(旅流落之狀上句言短褐為江湖所/漂下句言飛蓬之髪為霜雪所滿)補注(鶴曰短褐二/字見史記田)
(文傳又貨殖傳貧者裋褐不完裋布長襦也褐偏枲衣/也然唐志士服短褐庶人以白則短褐對飛蓬亦是此)
(非謂真至江湖也第言流轉道路如此爾若曰作於潭/州則是大厯四年及五年是時河南尹乃杜鴻漸及裴)
(冕無姓/韋者)牢落乾坤大(蘇曰余絳失意雲霄羈思牢/落歸栖無巢始知乾坤之大)周流
道術空(趙曰言天地廣大而我獨牢落雖挟/道術竟於周流之際成空而無用)謬慙知薊
子(洙曰後漢方術傳薊之訓有神異之道到京師公卿/以下候之者坐上常數百人皆為設酒脯終日不匱)
眞怯笑揚雄(洙曰揚雄解嘲曰子乃以鴟梟而笑鳳凰/子徒笑我𤣥之尚白吾以笑子之病甚不)
(遭叟跗扁/鵲悲夫)盤錯神明懼(洙曰虞詡曰不遇盤/根錯節何以知利器)謳歌徳義
豐(趙曰如鄭歌子産/漢歌岑君是也)尸鄉餘土室難說(洙曰一/作誰話)祝雞翁
(洙曰後漢地理志偃師有尸鄉列仙傳祝雞翁居/尸鄉山下養雞百餘各有名字呼名則種别而至)補注
(鶴曰土室謂依土山以為室如宿贊公土室詩云天寒/鳥已歸月出山更靜土室延白光松門耿疎影是也諸)
(杜廬與墓多在河南偃師故憑孟倉曹覔士婁舊莊詩/平居喪亂後不到洛陽岑則喪亂之前公屢到矣宜自)
(開元二十九年酹逺祖于洛之首陽及天寳元年為姑/萬年縣君制服作銘三年為皇甫妃范陽太君盧氏作)
(誌皆在河南也所以/公死又歸袝於偃師)
　　對雨書懷走邀許主簿(開元二十/九年作)
　　　補注(鶴曰主簿即任城許主簿當是開元二十/九年至兖州與許遊南池時相先後今詩)
　　　(云東嶽雲峯起則是在兖州甚明魯訔年譜引/公酹文云二十九年在洛之首陽祭逺祖則至)
　　　(兖在二十九年之前梁權道編在/天寶十三年非蓋是年公在長安)
東嶽雲峯起溶溶滿太虚震雷翻幕燕(洙曰左傳季札/曰夫子在此猶)
(燕巢/幕上)驟雨落河魚(洙曰河/一作溪)補注(鶴曰幕燕猶檣烏門龜/之類謂幕上為燕形以)
(係飾者河魚乃水面之塵所結成者如釡生魚也/公秋述懷云臥病長安旅次多雨生魚此義也)座對
賢人酒(洙曰魏志徐邈為尚書郎時禁酒而邈私飲至/於沉醉從事趙逢問以曹事邈曰中聖人逢白)
(之太祖甚怒將軍鮮于輔進曰平日醉客謂酒清者為/聖人濁者為賢人邈性修慎偶醉言耳竟坐得免刑)
門聽長者車(洙曰陳平家廼負郭窮巷以/席為門然門外多長者車轍)相邀愧泥濘
騎馬到堦除(蘇曰沈遜見徐陵陵㑹文士騎馬至堦除/下馬坐客與陵皆惡之遜自若良久揮玉)
(麈髙談清逸闔坐傾伏師曰東岳泰山也雲起於/泰山須叟徧天下雨遂作長者車以詣許主簿)
　　已上人茅齋(開元二十/九年間作)
　　　(歐陽修曰僧齊已也/善吟詩知名於唐)補注(鶴曰梁權道編天寳/十二載游山東時作)
　　　(然舊次與洛兖所作詩先/後當是開元二十九年間)
已公茅屋下(定功曰潘安仁秋興賦序云/偃息不過茅屋茂林之下)補注(希曰漢/外戚許)
(皇后傳幸得免/離茅屋之下)可以賦新詩枕簟入林僻(蘇曰王𢎞常/擕竹簟石枕)
(於林泉僻處終/日偃臥長嘯)茶𤓰留客遲江蓮搖白羽(洙曰白/羽扇也)天棘
夢(洙曰當/作蔓)青絲(鮑曰吕吉甫言當作天棘薪然棘不可/以絲為比曽子開云恐是巴㦸天今按)
(本草巴㦸雖名三蔓草而葉似茗又似麥門冬亦不可/比絲唯天門冬注引博物志抱朴子一名巔棘圗經言)
(春生藤蔓髙丈餘葉如絲杉而細散可以絲為比蓋合/天門冬巔棘為一稱之歟近有冷齋夜話謂之栁而不)
(著所出蘇曰天棘梵語栁也伊吾日本竺國呼栁為天/棘夢疑弄字可與正文妥帖王逸少詩曰湖上春風舞)
(天棘信栁非疑也田曰夢作蔓云天棘乃天門冬非也/趙曰歐陽公善本夢作蔓字蔡伯世云此句最疑學者)
(或以天棘為栁妄引近傳東坡事載王逸少詩湖上春/風舞天棘非有與義疑非坡説以余考之本草圗經云)
(則天棘為天/門冬明矣)補注(希曰洪駒甫詩話云王仲至云天棘/非煙非霧自一種物出異書今意夢)
(者夢夢然也仲至弟/曰異書又似不可信)空沗許詢輩難酬支遁詞(洙曰支/遁字道)
(林講維摩經謂無以歴難許設一難遁不能復通趙曰/支遁講維摩經許詢常設問難公蓋言我空沗許詢之)
(流而難酬對支遁/所以美巳上人也)補注(鶴曰髙僧傳云優婆塞支謙一/名越本月支人來遊漢境初漢)
(桓靈之世有支䜟譯出衆經有支亮資學於䜟謙又受/筆於亮亮學異書通六國語時人語曰支郎然則支云)
(者其僧之/通稱歟)
　　房兵曹胡馬(開元二十八/九年間作)
　　　補注(鶴曰唐志東宫王府三都都督府都䕶府/皆有兵曹房兵曹未詳何人以舊次先後)
　　　(當在開元二/十八九年間)
胡馬大宛名(鄭曰宛於爰切洙曰漢伐大宛/獲汗血馬作西極天馬之歌)鋒稜瘦骨
成(張耒曰馬以神氣清勁/為佳不在多肉故云云)竹批雙耳峻(趙曰後魏賈思/勰載相馬經耳)
(欲銳而小/如削筒)補注(希曰九懷/驥垂兩耳)風入四蹄輕所向無空闊眞
堪託死生(洙曰如髙歡之的盧是可託死生鄭之小駟/則異於此蘇曰齊繆叔見張儀論議之久回)
(語子姪曰張儀忼慨真君子人雖死生堪託非有中道/之意也趙曰如劉寂之為慕容垂所逼䇿馬跳五丈澗)
(而脫/也)驍騰有如此(洙曰顔延年赭白/馬賦藝品驍騰)萬里可横行(蘇曰/劉章)
(曰使我得三尺快刃立止靜/兩川兵四萬里亦可横行)
　　畫鷹(未詳何/年作)
　　　補注(鶴曰此詩雖未詳何年在何地賦然舊次/在與李白同尋范十隠居則不得為在天)
　　　(寳十三年作/權道失之)
素練風(洙曰一/作如)霜起(張孝祥曰言鷹之/威猛如風霜也)蒼鷹畫作殊􁫒
身思狡兎(鄭曰􁫒荀勇切洙曰􁫒身猶竦/身也孫楚鷹賦擒狡兎於平原)側目似愁胡
(洙曰隋魏彦深鷹賦立如植木望似愁胡琪/曰鷹産於岱北出於胡地愁胡謂思胡地也)絛鏇光堪
擿(鄭曰絛他刀切鏇徐釧切圓轆轤也趙/曰所畫絆鷹之絛鏇也光而堪擿取也)軒楹勢可呼
(庭堅曰曰可/呼以獵也)何當擊凡鳥毛血洒平蕪
　　與李十二白同尋范十隠居(開元二十/四年後作)
　　　補注(鶴曰舊史云白天寳初已客遊㑹稽與呉/筠隠於剡中𤣥宗詔筠赴京師筠薦之於)
　　　(朝召與筠俱待詔翰林久之以沉醉斥出乃浪/跡江湖崔宗之謫官金陵與白詩酒唱和則天)
　　　(寳十三載未嘗歸兖梁編為非當是開元二十/四年後公遊齊趙與髙李同至齊兖時作舊史)
　　　(又云白之父為任城尉/因家焉任城屬兖州)
李侯有佳句往往似隂鏗(洙曰陳書阮卓傳武威隂鏗/字子堅五嵗能誦賦日千言)
(及長博涉史傳尤善五言詩為/當時所重有集三巻行於世)余亦東䝉客(趙曰東䝉/山名公時)
(在兖州故云洙曰語夫顓臾昔者先/王以為東䝉主禹貢徐州䝉羽其藝)憐君如弟兄醉眠
秋共被(洙曰姜肱兄弟同被而寢趙曰昔/祖逖劉琨情好綢繆共被而寢)攜手日同行
更想幽期處還尋北郭生(洙曰列子與北郭生連墻而/不相通北郭生指言范十隠)
(居也舊注所引/乃南郭生非是)補注(鶴曰唐志䝉山在沂州新秦縣九/域志云髙士傳老萊子隠䝉山之)
(陽是也沂與兖州為隣公在兖故為東䝉客/范非居兖州之北郭即居任城之北郭也)入門髙興
發(修可曰殷仲文/詩能使髙興盡)侍立小童清落景聞寒杵屯雲對古
城向來吟橘頌(洙曰張華有橘詩郭璞有贊恵連有賦/修可曰楚詞自有橘頌非橘詩贊賦也)
(今備載之曰皇嘉樹橘徠服兮受命不遷生南國兮深/固難従更壹志兮綠葉素榮紛可喜兮曽枝剡棘云云)
誰欲討蓴羮(洙曰陸機詣侍中王濟濟指羊酪謂機曰/卿呉中何以敵此答曰千里蓴羮未下鹽)
(䜴時為名對趙曰張翰在齊王冏府因見秋風起乃思/呉中菰米蓴羮鱸魚鱠曰人生貴適志何能羈宦數千)
(里以要名爵乎遂命駕而歸舊注所引非師曰甫咀/味李白之詩雖張翰蓴羮之美不足思也故云云)不
願論簪笏悠悠滄海情(趙曰故公無復簪笏/之願而欲寄情江海)
　　臨邑舎弟書至苦雨黄河泛溢隄防之患簿領所
　　憂因寄此詩用寛其意(開元二十/九年作)
　　　補注(鶴曰唐志輿地廣記並云臨邑屬齊州在/河南道按五行志開元二十九年七月伊)
　　　(洛及支川皆溢是秋河南河北二十四郡水齊/其一也當是其年作故曰吾衰同泛梗利涉想)
　　　(蟠桃蟠桃/在齊地)
二儀積風雨百谷漏波濤(洙曰老子江/海為百谷王)聞道洪河拆遙
連滄海髙職司憂悄悄(洙曰謂當職/司水之官)郡國訴嗷嗷舎弟
卑棲邑防川領簿曹(洙曰隄/防也)尺書前日至(洙曰韓信傳/咫尺之書)
版築不時操(洙曰以版夾土而築也/書得傅説於版築之間)難假黿鼉力(趙曰/紀年)
(曰周穆王三十七年東至/于九江以黿鼉為橋梁)空瞻烏鵲毛(洙曰淮南子云/烏鵲填河成橋)
燕南吹畎畝濟上没蓬蒿(洙曰泛濫至於燕/南濟上皆漂没也)螺蚌滿近
郭蛟螭乗九臯(洙曰泛溢故螺蚌/在陸蛟螭在霄漢)徐闗深水府碣石小
秋毫(洙曰徐闗碣石皆地名書碣石入於海張天覺曰/徐闗盡成水府碣石山為水所没其細如秋毫)
補注(鶴曰爾雅云蚌含漿釋曰說文云蜃屬郭云即蜃/也老産珠者武帝紀至碣石文穎曰此石著海旁)
(師古曰碣石特立之貌以特立者如秋毫之小則水溢/可知又齊地紀云渤海東有碣石謂之渤海應是指此)
(而言詳見上注徐闗亦指齊地而云故公/送舍弟頻赴齊州亦有徐闗東海西之句)白屋留孤樹
青天(洙曰一/作雲)失萬艘(趙曰白屋已漂矣唯孤樹存焉下/句言萬艘乗漲速去於青天長逺)
(之間頃刻之中/望之若失矣)吾衰同泛梗利涉想蟠桃(洙曰山海經/曰東海有山)
(名度索山有大桃屈盤三千里名曰蟠桃趙曰蟠桃/正在齊地東海度索山故因水漲可以渉舟望之也)倚
賴(洙曰一/作却)天涯釣猶能掣巨鼇(洙曰龍伯國大人一釣/六鼇趙曰列子言龍伯)
(之國人一舉釣六鼇師曰甫意以此職司/大手必能治河邑之所倚賴也故云云)
　　過宋員外之問舊莊(天寳二/三載作)
　　　補注(鶴曰按舊史宋之問虢州𢎞農人景龍中/再轉考功員外郎之問之居雖在虢州而)
　　　(莊在首陽枉道祇従入當是開元二十九年至/天寳二三年公在河南時作舊史宋之問傳中)
　　　(宗増置修文館學士擇朝中文學之士之問與/杜審言首應其選當時榮之又之問有送審言)
　　　(詩有臥病人事絶嗟君萬里行之句審言死之/問又有景龍二年祭文公與之有世契宜過其)
　　　(莊而問/耆舊也)
宋公舊池館零落守陽阿(洙曰守一作首阿山之阿師/曰陽阿乃山之南時宋貟外)
(與弟執金吾居此甫/枉道過之金吾巳死)補注(鶴曰善本作零蕩守陽作首/陽是首陽山在河南府虢與)
(河南為鄰故宋/有别墅在焉)枉道祗從入吟詩許更過(趙曰凡枉道/而遊者猶任)
(其入況能詩者而不許其/過乎則公自負可知矣)淹留問耆老寂寞向山河(趙/曰)
(淹留駐迹之義欲問耆老員外平昔之事所以為/之淹留貟外亡矣其莊空存對此山河徒寂寞耳)更識
將軍樹悲風日暮多(洙曰馮異毎所止舍獨居樹下軍/中呼為大樹將軍漢光武以此多)
(之師曰將軍/樹美金吾也)補注(鶴曰舊史之問弟之悌有勇力開元/中自右羽林將軍出為益州長史劍)
(南節度兼採訪使尋遷太原尹/故云將軍初不曽為金吾也)
　　夜宴左氏莊(天寳二/三載作)
　　　補注(鶴曰公未得鄉貢之前遊呉越下第之後/遊齊趙此詩云詩罷聞呉詠扁舟意不忘)
　　　(謂因呉音而思其地也則是在遊齊趙時作未/詳左氏莊在何郡舊次在過宋之問舊莊後則)
　　　(左氏莊亦在河南詩/是天寳二三年間作)
風林纎月落衣露淨琴張(饒節曰月落露/下言夜深也)暗水流花逕
春星帶草堂檢書燒燭短(蘇曰韋𤣥每使子弟讀書或/檢閲文字燒短燭燼則罷課)
(夜常以/此為程)看劍引盃長(洙曰看一作説看劍一云煎茗師/曰東坡有云引盃看劍話偏長正)
(使此/句也)詩罷聞呉詠(蘇曰公孫滿寓秦中月夜聞人呉音/棹歌浩然有歸心即日命駕歸矣)
扁舟意不忘(趙曰惟其聞呉詠/故有扁舟之興)
　　送蔡希魯都尉還隴右寄髙三十五書記
　　　(洙曰時哥舒翰入/奏勒蔡子先歸)補注(鶴曰哥舒翰天寳十四/載春入朝道遇風疾留)
　　　(京師勒都尉蔡希魯先歸隴右故詩以送之當/是其年作按舊史隋置驃騎鷹揚等府凡天下)
　　　(守戍兵不成軍曰牙府有上中下折衝都尉各/一人左右果毅都尉各一人都尉掌領五校之)
　　　(屬以備宿衛以従師役摠其戎具資糧差㸃敎/習之法令凡衛士三百人為一團以校尉領之)
蔡子勇成癖(蘇曰張遼養勇銳/成癖恃才業成癡)彎弓西射胡(鄭曰射食/亦反洙曰)
(曹子建白馬篇宿昔秉良弓楛矢/何参差控弦破左的右發摧月支)健(洙曰一/作男)兒寧鬭死
壯士恥為儒(洙曰世説桓車騎使健兒鼓行刼鈔趙曰/强健之兒也故對壯士蓋自是今日以黥)
(面者為健兒故學者致疑耳曹子建詩名/在壯士籍洙曰如項羽目樊噲曰壯士也)補注(希曰健/兒乃軍)
(士之名按史天寳十四載十一月於京師召募十萬衆/號曰文武健兒壯士亦軍卒之稱如通鑑云思明多遣)
(壯士竊官軍/裝號是也)官是先鋒得材緣挑戰須(鄭曰挑徒了切/洙曰先鋒謂先)
(師衆而行也鋒取鋒銳之義挑/戰挑之使戰如左氏之致師也)身輕一鳥過(余曰歐公/詩話云初)
(陳舍人從易偶得杜集舊本文多脫誤至送蔡都尉詩/身輕一鳥其下脫一字陳公與數客各用一字補之或)
(云疾或云落或云下莫能定後得一善本乃是過字陳/公歎服以為雖一字諸君亦不能到洙曰言輕健如飛)
(鳥/也)槍急萬人呼雲幕隨開府(洙曰幕府以幕為府西京/雜記成帝設雲幕於甘泉)
春城赴(一作/入)上都(趙曰此言哥舒之入奏也天寳十一/載冬入朝今言春城赴上都豈由冬)
(末而涉/春乎)補注(鶴曰文選張景陽詩忽如鳥過目公用此/字也一字亦有所本槍急謂用槍之急使)
(萬人為驚呼也開元十三年四月勅四軍槍矟有緋綠/紅碧之辨𤣥宗實錄翰為河西衙前將吐蕃大寇邊翰)
(持半段槍當其鋒擊之此用其事寳應元年建卯月以/京兆府為上郡而此詩天寳十四載作乃先言上郡何)
(耶蓋古詩號國都多曰上都按舊史哥舒翰天寳六載/充隴右節度副史其冬代王忠嗣為隴右節度度支營)
(田副大使知節度事而兼河西却在十二載奏前封丘/尉髙適為掌書記今詩題送蔡希魯還隴右寄髙三十)
(五書記則是天寳十四載春翰入/朝非指天寳十一載冬而言也)馬頭金匼匝(鄭曰匼/口荅反)
(匝作荅反洙曰古詩白/馬黄金羈驄馬金絡頭)補注(希曰匝當/書作帀)駞背錦糢糊(趙/曰)
(駞之背負物矣而以錦/帕䝉之此之謂糢糊)咫尺雪山路(洙曰郭義恭廣志/曰西域有白山通)
(嵗有雪亦名雪山班超贊曰定逺慷慨専功西域坦步/葱雪咫尺龍沙注八寸曰咫咫尺者言不以為逺也)
歸飛西(洙曰一/作青)海隅(趙曰謂希魯先/勒還隴右也)上公猶寵錫突將
且前驅(趙曰上公指哥舒翰猶有錫命未已固當/少留則蔡子突將當往為前驅以先歸也)補注
(鶴曰漢平帝元始元年始置太師太傅太保東漢以後/常曰上公吳詔范慎為太尉曰宜登上公突將猶飛將)
(驍將謂能馳衝/亦突騎之義)漢使黄河逺(洙曰漢使張騫窮河源趙/曰翰為河西節度使故云)
凉州白麥枯(洙曰漢桓帝童謡曰小麥青青大麥枯/誰當穫者婦與姑丈夫何在西擊胡)因
君問消息(洙曰問/髙消息)好在阮元瑜(洙曰王粲傳陳留阮瑀/字元瑜少受學於蔡邕)
(建安中都䕶曹共欲使管記室瑀不為屈師曰甫因問/髙適消息適随哥舒翰為掌書記故比之阮元瑜在乃)
(存問/之辭)
　　春日憶李白(天寳元/年作)
　　　補注(鶴曰詩云渭北春天樹江東日暮雲何時/一樽酒重與細論文則是時白在江東也)
　　　(按舊史云白天寳初已客遊㑹稽與呉筠/隠於剡中乃其時也當是天寳元年春作)
白也詩無敵(洙曰一/作數)飄然思不羣補注(希曰鍾嶸評曹/植超逸今古卓)
(爾不羣又離騷鷙鳥之不羣三國/志楊戱評曰楊戯商略意在不羣)清新庾開府(洙曰蕭/楊州薦)
(士表辭賦清新鄭曰庾信/字子山為車騎將軍開府)俊逸鮑叅軍(洙曰鮑照字明/逺為宋臨海王)
(叅軍蘇曰鍾榮曰鮑叅軍詩如/野鶻飜雲良馬走堤俊逸奔放)渭北春天樹江東日暮
雲(洙曰江淹詩曰日暮碧雲合蘇曰王濟曰雲日暮不/成霖雨空返故山此詩㣲諷讀者當識意李泰伯曰)
(渭北甫所居江/東白之所在也)何時一樽酒重與細論文(洙曰沈休文/詩勿言一樽)
(酒明日難重持趙曰論文而至於細始盡其妙矣非/李杜莫造也亦孟浩然何時一杯酒重與李膺傾意)補
注(希曰魏文帝典論有論文一篇李白詩自云欲向江/東去定將誰舉杯此殆因白有是詩故云鶴曰孟浩)
(然詩公用其語意而/易三字意又髙矣)
　　贈陳二補闕(天寳十/三載作)
　　　補注(唐志武后垂拱元年置補闕拾遺左右各/二員其後各増至六人掌供奉諷諫大事)
　　　(廷議小事上封事陳雖未詳其名然詩云皁鵰/寒始急天馬老能行蓋老儒也天寳十三載長)
　　　(安/作)
世儒多汩没夫子獨聲名獻納開東觀(洙曰謝元暉詩/獻納雲臺表後)
(漢和帝幸東觀覽書林閲篇/籍博選術藝之士以充其官)補注(希曰中庸聲名洋溢/乎中國莊子以收聲)
(名後漢圗書在東觀華嶠謝祕書/監表曰馬融博通三入東觀是也)君王問長卿(洙曰司/馬相如)
(字長卿蜀人楊得意為都監侍上上讀子虚賦而喜之/曰朕獨不得與此人同時哉得意曰臣邑人司馬相如)
(自言為此賦上/驚乃召問相如)皁鵰寒始急(師曰皁鵰御史以比/補闕補闕諫官也)天馬
老能行(洙曰所謂老而益壯修可/曰大宛馬乃天馬之種也)自到青㝠裏休看白
髪生(洙曰自言可致於青/霄之上無以老自怠)
　　寄髙三十五書記(天寳十/三載作)
　　　補注(鶴曰髙謂髙適也唐志節度使有掌書記/一人按舊史云適解褐為汴州封丘尉非)
　　　(其好也乃去位遊河右河西節度使哥舒翰異/之表為左驍衛兵曹充翰府掌書記翰以十二)
　　　(載加河西節度使十三載拜太子太保明年入/京而適為書記亦在十三載則詩當作於是年)
　　　(詩云聞君巳朱紱是時適未經賜緋何以有此/句按史云𤣥宗嘉適陳潼闗敗亡之勢至成都)
　　　(方賜緋除諫議大夫則在至徳二載若是賜緋/後寄之亦不應題曰書記蓋祿山之亂徵翰討)
　　　(賊拜適拾遺仍轉監察御史佐翰守潼闗矣當/是十三載作詩時聞賜緋故及之而言者誤也)
歎息髙生老新詩日又多美名人不及佳句法如何(洙/曰)
(按新唐書適五十始為詩即工以氣/質自髙每吟一篇已好事者輒傳)主將收才子崆峒
足凱歌(趙曰主將哥舒翰也翰為河西節度使以適為/掌書記崆峒隴右山名足凱歌以言必勝也)
聞君巳朱紱(蘇曰潘岳近聞朱紱猶慰老/夫師曰朱紱言增爵秩也)補注(希曰紱/古蔽膝)
(也象冕服以韋為曹子建俯愧朱紱易朱紱方來又韋/賢傳黼衣朱紱師古曰朱裳畫為亞文也亞古弗字故)
(因謂/之紱)且得慰蹉跎
　　送裴二虬作尉永嘉(天寳十/三載作)
　　　補注(鶴曰裴虬大厯四年為道州刺史所謂裴/端公者公有暮秋枉裴道州手札詩憶子)
　　　(初尉永嘉去考世系表虬終於諫議大夫乃洗/馬裴之後此詩云隠吏逢梅福遊山憶謝公扁)
　　　(舟吾已就把釣待秋風則公欲學靈運遊山以/償前者不能窮扶桑之恨梁權道編在天寳十)
　　　(三載或是蓋枉手札詩云軍符侯印取豈遲紫/燕騄耳行甚速謂七年之間自尉而至於守也)
　　　(是時公獻三賦俾集賢委官試文章但送𨽻有/司叅列選序以為儒術難起遂欲歸故山尋勝)
　　　(槩觀留贈集賢崔于二學/士詩可知其詩與此合)
孤嶼亭何處天涯水氣中故人官就此絶境與誰同(趙/曰)
(故人指裴二也絶/境則指孤嶼亭矣)隠吏逢梅福(洙曰漢梅福九江人補/南昌尉王莽専政福棄)
(妻子去九江至今傳以為仙其後見福於/㑹稽更名為呉市門卒所謂隠於吏也)遊山憶謝公
(洙曰謝安石寓居㑹稽常往臨安山中坐石室臨濬谷/悠然難曰此亦伯夷何逺安雖放情邱壑然每游賞必)
(以妓女從也趙曰謂謝靈運也為永嘉守/好遊山水時號謝公舊注妄引謝安非是)扁舟吾巳就
(洙曰一/作具)把釣待秋風(蘇曰杜預書曰吾本麋鹿心性强/拘名利欲脱不能漢水澄明鯿魚)
(正肥待得秋風涼冷吾/當把釣盡此林泉之志)
　　城西陂泛舟(天寳十/三載作)
　　　補注(鶴曰城西陂即渼陂公與源少府宴渼陂/詩云為愛西陂好金錢罄一飱即此陂也)
　　　(梁權道編在天寳/十三載長安詩内)
青蛾皓齒在樓船横笛短簫悲逺天春風自信牙檣動
(洙曰庾信賦鐵軸牙檣/宋曰船檣首鋭如牙)遲日徐看錦纜牽(洙曰呉甘寧/以錦纜牽船)
魚吹細浪揺歌扇燕蹴飛花落舞筵(洙曰以扇自障而/歌故謂之歌扇程)
(曰歌扇所以/掩口遮羞)不有小舟能盪槳百壺那送酒如泉(夢符/曰按)
(方言楫謂之橈或謂之櫂所以櫂謂之槳又前漢地理/志酒泉郡師古曰舊俗傳云城内有金泉其味如酒)
　　贈田九判官(天寳十/四載作)
　　　補注(鶴曰詩云崆峒使節上青霄河隴降王款/聖朝謂哥舒翰天寶十四載春入朝師云)
　　　(哥舒翰為安西都䕶辟田梁丘為判官是也河/隴謂翰為隴右節度又兼河西節度也此詩當)
　　　(是十四/載春作)
崆峒使節上青霄河隴降王欵聖朝(趙曰此詩乃哥舒/翰獻捷之事何以)
(明之崆峒隴右之山名也翰於天寳八載為隴右節度/使與吐蕃戰于石堡城敗之拔其城更號神武軍上青)
(霄言領吐蕃/降王以朝也)宛馬揔肥(洙曰一/作飛)春苜蓿(洙曰大宛國漢/時通人嗜蒲桃)
(酒馬嗜苜蓿後二師至宛取善馬遂採蒲/桃苜蓿種而歸師與趙曰苜蓿所以飼馬)補注(鶴曰按/唐百官)
(志駕部郎中員外郎掌按馬凡驛馬給地四頃蒔以苜/蓿閩中名士傳薛令之詩云初日上團團照見先生盤)
(盤中何所有苜蓿長闌干謂苜蓿之穗如闌干星之長/春生而秋成今云揔肥春苜蓿謂去年所收者非食其)
(苗/也)將軍只數漢(洙曰一/云霍)嫖姚(洙曰霍去病為嫖姚校尉/注嫖姚皆勁疾之貌今讀)
(音飄颻者非趙曰指言哥舒也漢霍去病為嫖姚校尉/姚在漢書音作去聲而公作平聲沈存中筆談嘗論之)
(矣以為無/害於義)陳留阮瑀誰爭長(洙曰王粲傳始文帝為五/官將及平原侯植與北海)
(徐幹廣陵陳琳陳留阮瑀汝南應璩東平劉楨並相友/善曹洪欲使瑀掌書記瑀終不為屈太祖辟為軍謀祭)
(酒/)京兆田郎早見招(洙曰田鳳為郎端正入奏事靈/帝目送之曰堂堂乎京兆田郎)麾
下賴君才並入獨能無意向漁樵(蘇曰阮瑀語叔曰今/涉仕路者如躍駿馬)
(於薄冰何苦戀戀獨無意向漁樵乎趙曰此言主將麾/下賴田君之才與諸俊並入可獨能無意而甘心於漁)
(樵/乎)
　　贈獻納起居田舎人澄(天寳十/三載作)
　　　(洙曰一云贈田/起居獻納使)補注(鶴曰詩云揚雄更有河東/賦唯待吹嘘送上天當是)
　　　(天寳十三載/作詳見注)
獻納司存雨露邊(洙曰一作偏武后初置匭以受四方/之言謂之理匭使𤣥宗改為獻納使)
(趙曰唐制獻納使掌/受封事以獻天子)補注(鶴曰舊史云天寳九載三月/庚戌改匭使為獻納又㑹要)
(云三月十八日/改匭為獻納)地分清切任才賢(洙曰劉公幹詩拘限/清切禁趙曰以田君)
(為起居舍人從六品上/𨽻中書省斯為禁近矣)舎人退食收封事(洙曰唐以舍/人給事中知)
(匭/事)補注(鶴曰按舊史志起居舍人隋置貞觀二年省置/起居郎二員明慶中又置始與起居郎分在左)
(右掌起居注錄天子言動以修記事之史未嘗知匭事/其知匭使自垂拱已來常以諫議大走及補闕拾遺一)
(人充使受納訴狀毎日暮進内而晨出之也今云收封/事者殆是以封事裁決其是非爾蓋中書省亦有起居)
(舍人二員司左省起居舍人掌修記言之史錄天子制/誥徳音如記事之制以紀時政之損益是時中書舍人)
(掌百司奏議文武考課皆預裁焉起居/舍人與之同省故亦得而收封事也)宫女開函近(洙/曰)
(一作/捧)御筵(洙曰函為匭函也宫女/開函以所投封事奏御)曉漏追趨青瑣闥(洙/曰)
(青瑣門也范彦龍詩攝/官青瑣闥遥望鳳凰池)晴忩㸃檢白雲篇揚雄更有河
東賦唯待吹嘘送上天(洙曰揚雄成帝時客有薦雄文/有似相如還上河東賦此子美)
(自比雄也故有/唯待吹嘘之句)補注(鶴曰公既獻三賦又作封西岳賦/欲奏上故云揚雄更有河東賦亦)
(賦料揚雄敵意也按進賦表云惟岳授陛下元弼克生/司空又云春將披圖視典冬乃展采錯事司空指楊國)
(忠舊史天寳十三載二月戊寅右丞相兼吏部尚書楊/國忠守司空甲申授冊則進賦必在是年所謂視典展)
(采欲在十四載蔡興宗亦謂進賦在十三載冬然則是/詩乃其年未進賦時投贈也或謂九載已封華岳不應)
(公十三載又進賦按史九載正月庚戌羣臣請封西岳/從之三月辛亥西岳廟災時久旱制停封西岳㑹要云)
(天寳九載正月九日勑以今載十一月有事華山三月/二十七日西岳廟災京師旱遂停封岳之禮宜公十三)
(載又奏賦以請未幾兵戈四起卒不果行此禮/也魏志鄭渾曰孔子緒能清談髙論嘘枯吹生)
　　送韋書記赴安西(天寳十/一載作)
　　　補注(鶴曰公以天寳十載獻三賦召試文章進/封西嶽表云幸得奏賦待制於集賢今詩)
　　　(云公車留二年當是十一載作文云白頭無籍/在公自謂未受官也安西都䕶府治所在龜兹)
　　　(國城内節度使撫寜西域是載封常清為安西/副大都䕶攝御史中丞持節充安西四鎭節度)
　　　(經略度支營田副/大使知節度事)
夫子歘通貴(趙曰歘音許勿切有所吹/起貌歘通貴忽然而貴也)雲泥相望懸(余/曰)
(後漢逸民傳呉倉與矯仲彦/書云乗雲行泥棲宿不同)白頭無籍在(洙曰無籍在/朝列也籍如)
(通籍/之籍)朱紱有(洙曰一/作即)哀憐(趙曰韋君為書記則賜緋矣/有哀憐則言朱紱之人有哀)
(憐於/我)書記赴三捷(洙曰一作接采薇詩豈敢定居一/月三捷注捷勝也三勝謂侵伐戰)補
注(希曰魏太祖以陳琳阮瑀為司空軍謀祭酒掌書記/室宋江夏王恭取丘巨源為掌書記唐制元帥節度)
(使有掌書記一人故韓昌黎徐濠泗三州節度掌書記/㕔石記云元戎揔齊三軍之事云云凡文辭之事皆出)
(書/記)公車留二年(洙曰東方朔待詔公車師古曰/公車今屬衛尉上書者所詣)欲浮江
海去此别意茫(洙曰一/作蒼)然(趙曰公自謂也公自負其才/既見韋之通貴而身留公車)
(不能無觖望故欲/去而之江海矣)
　　陪鄭廣文遊何將軍山林十首(天寳十/二載作)
　　　(彦輔曰東方朔傳竇太后曰回輿枉路臨幸山/林應劭曰公主園中有山謙不敢稱第故言山)
　　　(林/)補注(鶴曰何將軍未詳為何人如彦輔注則/是公主園何將軍乃尚主雖唐駙馬有)
　　　(為將軍者如周道務為古驍衛將軍程懷亮為/寧逺將軍之類而諸公主列傳無下嫁何氏者)
　　　(又詩無言公主之意天寳九載秋七月乙亥置/廣文館於國子監而鄭䖍首膺博士之命則詩)
　　　(當在天寳十二載作以此詩第四首及後詩第/五首考之是官未定時遊此罷河西尉授率府)
　　　(胄曹在/十四載)
不識南塘路今知第五橋(趙曰於志在萬年縣郭外之/西南師曰甫詩謂第五橋東)
(流恨水則第五/橋乃蜀中橋名)補注(希曰師云第五橋乃蜀中橋名然/長安亦有之城中東五十四坊萬)
(年縣領之則東南郭亦其所領後詩云東橋即此橋也/公題鄭十八著作文詩云第五橋東流恨水皇陂岸側)
(結愁亭豈是指蜀中而言師殆不考鄭貶台州司戸/在至徳二載而公詩作於乾元元年是時未入蜀也)名
園依綠水野竹上青霄(洙曰北山移文/干青霄而直上)谷口舊相得(洙/曰)
(揚雄曰谷口鄭子真不詘其志耕乎巖石之/下名震于京師趙曰谷口以鄭子眞指廣文)濠梁同見
招(洙曰莊子惠子/同遊濠梁之上)平生為幽興未惜馬蹄遙(蘇曰蘇博/招杜預曰)
(山家酒香雞肥君子不惜道長馬/蹄遥逺可訪蓬蓽慰此拳拳耳)
百頃風潭上千重夏木清(趙曰舊本千重無義善本作/章出前漢食貨志大木曰章)
補注(希曰潭當是廣運/潭亦在萬年縣)卑枝低結子接葉暗巢鸎鮮鯽
銀絲鱠香芹碧澗羮(洙曰謝靈運詩銅陵映碧澗趙曰/碧澗皆狀物之語而薛公補遺以)
(為地名名偶/同耳非是)翻疑柂樓底(鄭曰柂/徒可切)晩飯越中行(師曰越/地盛有)
(芹魚行船中多煑芹鱠魚故甫/有翻疑柂樓底晚飯越中行)
萬里戎王子何年别月支(趙曰戎王子説者以為花名/義固然矣又言别月支是必)
(月支之物師曰月支西域國名何將軍嘗/征西域擒其王子歸朝傳其地花草數種)補注(鶴曰爾/雅戎菽)
(樊光逺舍人李巡郭氏皆以為是胡豆釋者云郭氏等/以戎胡俱是夷名故以戎菽為胡豆也又戎葵郭云蜀)
(葵釋者曰戎葵蜀葵蓋其所自也因以名之鶴謂尚書/牧誓以庸蜀𦍑髳微盧彭濮八國皆蠻夷戎狄故郭亦)
(以蜀葵為戎葵也然則戎王子其此意歟且爾雅釋唐/䝉曰蒙王女郭云即唐也是又名王女觀此安知王子)
(不知王女之為名也爾雅亦有王蒸王帚王芻之名月/令又有王𤓰之名今於王子之上加以戎字以言其自)
(戎中來正猶/戎菽戎葵也)異花開絶域滋蔓匝清池漢使徒空到(趙/曰)
(張騫於西域止移胡桃石榴苜蓿而/不移此所謂戎王子是為徒空到矣)神農竟不知(趙曰/言此)
(絶域異花不載/於神農本草)露翻兼雨打開拆漸離披(趙曰宋玉云/白露下衆草)
(兮奄梧楸/而離披)
旁舍連高竹疎籬帶晩花碾渦深没馬(洙曰碾渦碾磑/間水渦旋也鄭)
(曰渦烏禾/切水回也)藤蔓曲藏蛇(洙曰藏/一作垂)詞賦工無益(洙曰無一/作何趙曰)
(公時為布/衣故云)山林跡未賖(趙曰言我之蹤跡/不久在山林也)盡捻書籍賣
(趙曰王叔艾嗜酒家貧常挟祖父所蓄書籍賣酬酒價/鄭曰捻正本作拈如兼切唐韻指取物也師曰何將軍)
(雖武人家藏書籍多故/甫欲依之以就其書)補注(希曰公以奏賦止令集賢/委學官試文章再降恩澤)
(又止送𨽻有司参列選序故云詞賦雖工而無/益旅次之久安得不捻書籍賣以為山林之資)來問爾
東家(夢符日文選陳孔璋為曹洪與魏文帝書曰怪乃/輕其東家謂為倩人邴原列傳曰原遊學詣孫崧)
(崧曰君鄉里鄭君學者之模範也君乃舍之所謂以鄭/君為東家丘也原曰君以鄭君為東家丘以僕為西家)
(愚夫/耶)
剰水滄江破殘山碣石開(趙曰禹貢地名碣石以其碣/起之石矣唐書有殘膏賸馥)
(之句賸俗作剰字師曰殘山碣石山水之雄/言何將軍山水之樂分得滄江碣石之真趣)綠垂風折
笋紅綻雨肥梅銀甲彈箏用(洙曰古詩十五學彈箏銀/甲不曽卸以銀作指甲取)
(其有/聲)金魚換酒來(洙曰魚一作盤阮孚/為常侍以金貂換酒)興移無洒掃隨
意坐莓苔(蘇曰鄭子眞得酒以瓦盞瓷瓶随意所在/藉芳草快飲趙曰此尤見野逸之興也)
風磴吹隂雪(趙曰磴石/梯之道也)雲門吼瀑泉(鄭曰瀑薄報切師/曰雲門謂雲擁翼)
(山/門)酒醒思臥簟衣冷欲裝綿(洙曰欲/一作得)野老來看客河魚
不取錢(師曰野老來看客言少有人/到也河魚不取錢言魚賤也)只疑淳朴處自有
一山川(趙曰淳朴者太古之世也/以其山野乃淳朴處也)
棘樹寒雲色茵蔯春藕香(蘇曰東方朔好食蘭以醋鹽/拌之同茵蔯蘭牙食之皆笑)
(之朔/自若)脆添生菜美(趙曰生菜非一美而得/茵蔯春藕又添其美也)隂益食單凉
(趙曰言鋪食單於棘樹之下隂益/其凉也謂之益則山中已涼矣)野鶴清晨出(洙曰一/作至)
山精白日藏(洙曰山精鬼魅趙曰蜀帝得山/精以為妻庾信云山精鏤寳刀)石林蟠水
府百里獨蒼蒼
憶過楊栁渚(鄭曰過/古禾切)走馬定昆池(洙曰唐安樂公主作/定昆池言勝昆明趙)
(曰皆何將軍山/林所經過之處)補注(希曰安樂公主請昆明池為私沼/不得乃自鑿定昆池延袤數里言)
(可抗衡之是無君父矣卒死於/兵追貶為悖逆庶人其有由矣)醉把青荷葉(蘇曰李膺/醉手常把)
(青荷葉為扇障日師/曰青荷葉酒杯也)狂遺白接䍦(洙曰接䍦衫也世説/山簡為襄陽守嘗醉)
(習家高陽池襄陽小兒歌曰山公時一醉遥造高陽池/日暮倒載歸酩酊無所知復乗驄馬去到着白接䍦舉)
(手問葛彊何如并州/兒師曰白接䍦巾也)刺船思郢客(洙曰郢客/善操舟)解水乞呉
兒(洙曰呉兒善泅趙曰南人謂北人為/傖父北人謂南人為呉兒皆常語也)坐對秦山晚江
湖興頗隨
牀上書連屋階前樹拂雲將軍不好武稚子摠能文醒
酒㣲風入聴詩靜夜分絺衣挂蘿薜(鄭曰薜比激/切或作壁)涼月
白紛紛(趙曰白紛紛言其在薜蘿之間/如此蘿薜者藤蘿與薜荔也)
幽意忽不愜(蘇曰嵇彦不愜幽意忽然出山趙曰暗使/世説云左太沖作三都賦初意思甚不愜)
歸期無奈何出門流水住(師曰水住言/水歸駐也)回首白雲多(洙/曰)
(一作雜/花多)自笑燈前舞誰憐醉後歌祗應與朋好風雨亦
來過(鄭曰過/古禾切)
　　重過何氏五首(天寳十/三載作)
　　　補注(鶴曰前詩云千章夏木清又云綠垂風折/笋紅綻雨肥梅皆是言夏初景物今詩云)
　　　(花妥鶯捎蝶溪喧獺趁魚又云春風啜茗時則/是春作前既以為天寳十二載作則此當是十)
　　　(三載春也故第五首云相留可判年判年半年/也又云何日霑微祿乃是未授官時作故十三)
　　　(載進封西岳賦表亦云一匹夫也若十四載則/已授河西尉又改率府胄曹矣所謂昔罷河西)
　　　(尉初興薊/北師是也)
問訊東橋竹將軍有報書(蘇曰郝隆王將軍近日有邊/報趙曰言欲重過主人所以)
(託為問訊其竹/而報許之也)倒衣還命駕(洙曰倒衣如詩/有云顛倒衣裳)髙枕乃吾
廬(洙曰陶潛詩/吾亦愛吾廬)花妥鶯捎蝶(蘇曰闗中人/謂落為妥)溪喧獺趂魚
(趙曰句法則花枝安妥之際有鶯捎掠於蝶溪聲喧沸/之中獺趂魚也師曰花妥言花閒靜也捎欲捎取之花)
(無情而鶯有情溪無意而獺有意/靜中有動意古人立語多如此)補注(希曰曲禮正義/云妥下也又引)
(庾氏云妥頽下之貌蘇氏/謂闗中人謂落為妥是)重來休沐地真作野人居(師/曰)
(休沐言此可以休/歇為湯沐之所)
山雨樽仍在沙沉榻未移(趙曰樽與榻皆前日之所設/樽在而榻未移又見將軍之)
(好/客)犬迎曽宿客鵶䕶落巢兒雲薄翠微寺天青皇子陂
(鄭曰貞觀十二年於洛南營太和宫後改為翠微宫元/和中改為翠微寺趙曰舊本作黄子義非按志所載皇)
(子陂在萬年縣以秦葬皇子起冢陂北原上得名别無/黄子之稱公又有鄭䖍詩云皇陂岸北結愁亭是也師)
(曰山未及上曰翠微黄叔度汪汪如千頃/陂翠微黄子非寺與陂名特言其義也)補注(鶴曰唐/志既曰)
(元和中改翠微宫為翠微寺則不應未改寺而先言之/師説或是第以叔度汪汪之喻為黄子陂恐未必然)
向來幽興極步屧過東籬
落日平臺上(洙曰梁孝王築東苑廣睢陽城大治宫室/為複道自宫連屬於平臺三十餘里如淳)
(曰平臺在大梁東北離宫所在也師古曰今其城東二/十里所有故臺基其處寛博世俗云平臺上趙曰平臺)
(應是平穏之臺别/無他義舊注非是)春風啜茗時石欄斜㸃筆(趙曰置硯/於石欄之)
(上/)桐葉坐題詩(蘇曰黄藏好詩酒幽居得句家無紙即/摘桐葉題之句法膾炙人口好事者常)
(以毫楮遺之趙曰/題詩於桐葉之上)翡翠鳴衣桁(鄭曰戸庚切杜作側/聲用師曰下浪切)蜻
蜓立釣絲自今幽興熟(洙曰一云自/逢今日興)來往亦無期(蘇曰/謝敦)
(往來既相熟相見亦/無定期閒暇即造門)
頗怪朝參懶(洙曰樂於安閒故懶於/朝叅朝叅謂入朝叅謁)補注(希曰自唐以/來有朝參之)
(名/)應耽野趣長雨抛金鏁甲(蘇曰李廣云金鎖甲未可/輕抛朝廷尚憂西北趙曰)
(甲言金鎖以金線連鏁之也苻堅造/金銀細鎧金為綫以縲之乃其類也)苔臥綠沉槍(夢符/曰綠)
(沉精鐵也北史隋文帝賜張奫綠沉槍甲獸文具裝武/庫賦曰綠沉之槍蘇曰霍去病痛苔生槍架塵滿馬鞍)
(無復征戰之用趙曰以綠色之物沉沬其柄也武庫賦/有云綠沉之槍舊薛云以綠沉為精鐵非也田曰廣志)
(言綠沉古弓名劉劭趙郡賦言弓弩亦有綠沉黄間之/號師曰予嘗博考綠沉之義或以為漆或以為用綠設)
(飾羲之筆經云有人以綠沉漆竹鏤管見遺藏之多年/實有愛玩此以綠沉為漆廣志曰綠沉古弓名古樂府)
(結客少年場行云綠沉明月絃此言綠沉皆謂弓也弩/名黄間以黄飾之也弓謂之綠沉其亦以綠為飾乎綠)
(沉槍疑以綠飾之三/説不同故並載之)補注(鶴曰唐詩選楊巨源上劉侍/中詩云吟詩白羽扇校獵綠)
(沉槍以綠沉對白羽亦猶此以金鎖甲對按唐㑹要云/開元十三年四月勑四軍槍矟左飛騎用綠紛右飛騎)
(用緋紛疑紛字傳冩之誤為沉何將軍其督左飛騎歟/縦是以綠飾槍矟亦無害於義甲名金鏁槍名綠沉各)
(以其名言不/妨為精對也)手自移蒲栁家纔足稻梁看君用幽意白
日到羲皇(洙曰陶潛髙臥北忩自以為羲皇上人/趙曰言白日則有雍容閑暇不盡之意)
到此應嘗宿相留可判年(師曰判年/半年也)蹉跎暮容色(洙曰/容色)
(衰暮也蹉/跎差跌也)悵望好林泉何日霑㣲祿歸山買薄田斯遊
恐不遂把酒意茫然(趙曰言未霑㣲祿此為布衣時也/公方三十九嵗冬方獻三賦次年)
(方召試得官故此言/斯遊恐不遂其意也)
　　冬日有懷李白(開元二十/九年冬)
　　　補注(鶴曰古人和詩第和其意而不和其韻或/有用其一韻者疑此詩是和李白贈公詩)
　　　(按段成式酉陽雜俎云李集有堯祠贈杜補闕/者老杜也詩云我覺秋風逸誰言秋氣悲山將)
　　　(落日去水與晴相宜煙歸碧海少鴈度青天遲/相失各萬里茫然空爾歸蓋用第三韻遲字李)
　　　(詩秋作而此冬作也白傳云天寳初客遊㑹稽/殆是先與公别今詩云未因乗興去當在開元)
　　　(二十九年冬作按九域志青州汝州俱有堯/祠其是年白去江東在堯祠賦詩寄公歟)
寂寞書齋裏終朝獨爾思更尋嘉樹傳不忘角弓詩(洙/曰)
(昭二年傳晉侯使韓宣子來聘公享之韓子賦角弓既/享宴于季氏有嘉樹韓宣子譽之武子曰宿敢不封殖)
(此樹以無忘角弓遂賦甘棠宣/子曰起不堪也無以及召公)裋褐風霜入(鄭曰裋臣/庾切洙曰)
(貢禹裋褐不完師古曰裋者謂/僮竪所着布長襦也褐毛布也)還丹日月遲(洙曰道經/言還丹能)
(使人長生不死師曰還丹九轉丹也九徧循/環然後成就服之可使延年故云日月遲)未因乗興
去(洙曰王子猷乗/興訪戴安道)空有鹿門期(趙曰公自言無因乗興/如王子猷訪戴而去徒)
(與白有效龎德公隠/鹿門山之期約也)
　　杜位宅守嵗(天寳十/載作)
　　　(鮑曰天寳十載辛夘時年四十嵗在京師/杜位宅守嵗是以有四十明朝過之句)補注
　　　(鶴曰詩云四十明朝過則是天寳十載除夜公/九載預獻明年大禮三賦表云行四十嵗則十)
　　　(載為四十嵗無疑蔡興宗魯訔與鮑注趙注俱/同獨梁權道編在天寳十三載為非世系表杜)
　　　(位在襄陽居為考功郎/中朔州刺史後貶新州)
守嵗阿戎家(洙曰王戎字濬仲少阮籍二十嵗而籍與/之交籍與戎父渾為友戎年十五隨父渾)
(在郎舍籍每適渾俄頃輒去過視戎良久/然後出謂渾曰共卿語不如與阿戎談)補注(鶴曰杜/位乃公)
(之従弟有奉送栢二州别駕因示従弟行軍司馬位詩/不應用父子事王註蓋不知善本作阿咸東坡與子由)
(詩云頭上銀旛笑阿咸又和章饒二君/詩欲喚阿咸來守嵗盖用公此詩也)椒盤已頌花(洙/曰)
(周庾信正旦詩椒花逐頌來蘇曰周處風俗/記正旦楚人拜壽上五辛盤松栢頌椒花酒)盍簮喧櫪
馬(洙曰易豫卦勿疑朋/盍簮古詩老驥伏櫪)列炬散林鵶四十明朝過(趙曰/公三)
(十九嵗冬預獻明年三大禮賦表云甫行年四十/載矣當强仕之年官猶未定宜其感歎之切故云)飛騰
暮景斜誰能更拘束(蘇曰徐昉真是傲逸之士誰能/拘束於俗禮也乃長揖而去)爛
醉是生涯
　　與鄠縣源大少府宴渼陂(得寒字載天/寳十四  作)
　　　補注(鶴曰鄠縣屬京兆夏之有扈國也陂在其/境梁權道編在天寳十四載詩云𤓰嚼水)
　　　(精寒乃是夏月之作/意是時方授河西尉)
應為西陂好金錢罄一餐(蘇曰隋煬帝宫娃遊揚州見/菱芡曰罄錢一餐其奢富如)
(此/)飯抄雲子白(洙曰雲子雨也荀子雲賦曰託地而遊/宇友風而子雨時可曰漢武内傳王母)
(謂帝曰太上之藥乃有𤣥光梨角風實雲子趙曰雲子/指言菰米飯也西陂中則有菰矣宋玉云主人女吹香)
(菰之飯惟菰米之香滑潔白足以當雲子之譬也師曰/漢武帝傳王母謂帝曰太上之藥云云内翰以雲子為)
(雨誤/矣)補注(希曰蜀中有雲子石/内翰以為雨非矣)𤓰嚼水精寒無計迴船
下空愁避酒難(趙曰言主人苦相/勸酒無計避之耳)主人情爛漫持答翠
琅玕(師曰翠琅玕以喻投我/之㤙重故以此詩荅之)
　　崔駙馬山亭宴集(天寳十/三載作)
　　　補注(鶴曰𤣥宗二十九女唯晉國公主下嫁崔/惠童咸宜公主下嫁崔嵩而㑹要云髙都)
　　　(公主下降裴惠童雖晉國始封高都貞元元年/徙封晉國而崔與裴為異此詩未辨與誰然非)
　　　(亂離後作梁權道編在天寳十四載今觀詩云/清秋多宴㑹終日困香醪必非是年作蓋是年)
　　　(祿山反狀巳明七月表獻馬三千疋每疋執控/夫二人遣蕃將二十二人部送上寤又輔璆琳)
　　　(受祿山賂事亦泄上撲殺之其時上下皆/憂公豈容終日困於酒當在十三載秋作)
蕭史幽棲地林間踏鳯毛(師曰蕭史娶秦女弄玉故言/比崔駙馬踏鳯毛謂蕭史與)
(弄玉同跨彩/鸞而去也)洑流何處入(鄭曰洑房六切/洙曰洄洑之水)亂石閉門髙
(趙曰皆言/其幽棲)客醉揮金椀(趙曰戴暠詩云/揮金留客坐)詩成得繡袍(洙/曰)
(李白外傳云白對明皇撰樂府新詞得宫錦袍趙曰/唐武后使東方虯宋之問賦詩詩先成者得錦袍)清
秋多宴㑹(彦輔曰一/云賞樂)終日困香醪
　　九日楊奉先㑹白水崔明府(天寳十/三載作)
　　　補注(鶴曰安祿山以天寳十四載十一月反公/遣家先往奉先或謂公送家至縣故有此)
　　　(作然是時有自京赴奉先詠懷詩云嵗暮百草/零疾風髙岡裂天衢隂崢嶸客子中夜發與此)
　　　(詩語與時俱不合按橋陵詩云呈縣内諸官而/有荒嵗兒女瘦廨宇容秋螢時與此合荒嵗謂)
　　　(十三載饑也詩又云王劉美竹潤王與楊音同/當有一誤時葢十三載作也崔與楊皆邑宰故)
　　　(云鳬舄共參差後有白水/明府舅宅喜雨詩即崔也)
今日潘懷縣(洙曰潘岳自/河陽轉懷縣)同時陸浚儀(洙曰陸雲出補/浚儀令縣居都)
(㑹之委要為難/理雲到官肅然)坐開桑落酒(洙曰世説桑落河多美酒/蘇曰桑落河出馬乳酒羌)
(人兼蒲萄壓之晉宣帝時/來獻九日賜百僚飲焉)來把菊花枝(洙曰晉陶潛九/月九日無酒宅)
(邊摘菊盈把望見白衣人至乃王𢎞送酒便飲醉而歸/趙曰有劉堕者善造酒熟於桑落之辰故酒得名焉庾)
(信從蒲州史君乞酒詩曰蒲城/桑落酒灞岸菊花秋舊注非)天宇清霜淨(洙曰言氣/宇清徹也)
公堂宿霧披(洙曰衛瓘見樂廣曰若披雲霧而覩青/天宿霧披言毎登公堂如披開宿霧也)晩
酣留客舞鳬舄共差池(洙曰王喬為鄴令旦望必入朝/每至即雙鳬飛來帝令舉網獲)
(之乃雙舄也差池言舞/也昱曰詩差池其羽)
　　贈翰林張四學士(天寳九/載作)
　　　(鮑曰張垍也張説之子尚寧親公主明皇眷之/即禁中置内宅公詩故云天上張公子宫中漢)
　　　(客星/也)補注(鶴曰按舊史張説在中書均兄弟已/掌絲綸之任説開元十九年卒垍傳)
　　　(云垍以主婿許禁中置内宅侍為文章嘗賜珍/玩以示均均戲謂此婦翁賜女婿非天子賜學)
　　　(士天寳十三載貶廬溪郡司馬旋召還遷太常/卿此題云贈翰林張學士則在未貶司馬前梁)
　　　(權道編在十四載非按詩云此生任春草垂老/獨漂萍意是天寳九載自河南歸時作是時未)
　　　(獻賦故詩/不及之)
翰林逼華蓋(洙曰蔡邕傳擁華蓋而奉皇極逼言宻邇/帝座蒼舒曰𤣥宗初置翰林待詔以張説)
(陸堅張九齡等為之掌四方表疏批答應和文章既而/又以中書務劇文書多壅滯乃選文學之士號翰林供)
(奉與集賢學士分掌制誥書勑開元二十六年又改翰/林供奉為學士别置學士院専掌内命凡拜免將相號)
(令征伐皆用白麻其後選用益重而禮遇益親至號為/内相天子私人凡充其職者無定員自諸曹尚書下至)
(校書郎皆得與選入院一嵗則遷知制誥班/矣各以其官内宴則居宰相之下一品之上)補注(鶴曰/韋執)
(誼翰林故事云翰林院在麟德殿西重廊之後學士院/在翰林院之南别戸向東以其逼近宸居故曰逼華蓋)
(㑹要云開元二十六年置學士院在翰林院之南别戸/東向是年始改翰林供奉稱學士俾專内命於是太常)
(少卿張垍與起居舍/人劉光謙等首居之)鯨力破滄溟(趙曰滄溟乃游泳寛/縦之地鯨力破之則)
(如宗慤云願乗長風/破萬里浪之破矣)天上張公子(洙曰公子公侯之子/孫美張翰林也故稱)
(天上言非/人間人)宫中漢客星(洙曰漢光武引嚴光入論/太史奏客星犯御座甚急)賦詩
拾翠殿(蘇曰曹子建侍宴拾翠殿上/命賦詩落筆即成一座驚服)佐酒望雲亭(趙曰/拾翠)
(殿在東内大福殿之東南望雲亭在西内/景福臺之西以其應和文章且禮遇内亭)紫誥仍兼綰
黄麻似六經(洙曰翰林學士掌制誥紫誥謂以紫泥封/誥黄麻謂寫誥詞於黄麻紙上似六經言)
(訓辭深厚如六經昱曰隴右記武都紫水有泥每貢封/璽書故詔誥有紫泥之美趙曰凡拜免將相皆用白麻)
(而馮鑑續事始貞觀十一年/太宗詔用黄麻紙寫詔勅文)補注(鶴曰制誥本集賢學/士領之今翰林學士)
(得分掌故云兼綰韋執誼翰林故事中書用黄白/二麻為綸命重輕之辨近者所出獨得用黄麻)内分
金帶赤恩與荔枝青(洙曰翰林拜命日賜金荔枝帶趙/曰楊文公談苑載自樞宰節度使)
(賜二十五/兩金帶)無復隨高鳯(洙曰髙鳯後/漢逸民也)空餘泣聚螢(洙曰/車𦙍)
(以絹囊盛螢火照讀書趙曰此皆公自謂也舊注謂高/鳳逸民也言翰林之貴不復與鳳為偶殊無意義豈可)
(以人名對聚螢乎田曰謂鳳之飛鳴必在於髙詩云鳯/凰鳴矣于彼髙岡言我不能隨張翰林之髙飛而止餘)
(泣於聚/螢爾)此生任春草垂老獨漂萍(蘇曰呉淑云此生棄/擲如春江野草任車)
(馬踐/踏)儻憶山陽㑹悲歌在一聽(洙曰山陽嵇康所居㑹/竹林之㑹向秀經康山)
(陽舊居作/聞笛賦)
　　送張二十參軍赴蜀州因呈楊五侍御(天寳十/三載作)
　　　補注(鶴曰楊侍御使蜀而張參軍往依之故作/此詩張與揚未詳其為何人唐志三都大)
　　　(都督府諸州俱有參軍事掌出使贊導武徳初/改行書佐尋又改曰參軍事以舊次考之當在)
　　　(十三/載)
好去張公子通家别恨添(洙曰兩家相通往來言至/契熟也此别恨所以添)補
注(希曰漢成帝嘗微行出過河陽主作樂上見飛燕而/悦之先是童謠曰燕燕尾涏涏張公子時相見蓋帝)
(每微行常與放俱而稱富平侯家故曰張公子前篇贈/張垍言天上張公子今又云吕東萊謂凡詩人於姓張)
(者得曰張公子如杜牧贈張/祐亦曰誰人得似張公子)兩行秦樹直補注(鶴曰樹/而謂之)
(兩行者夹路所植之樹也按㑹要開元二十八年正月/十三日令兩京道路並種果樹大厯八年七月勑諸道)
(官路不得令有耕種所伐樹木其有闕處勾當補塡則/在唐時道路兩旁皆植樹木今自長安入蜀道出於秦)
(故/云)萬㸃蜀山尖御史新騘馬(洙曰為呈楊侍御桓典拜/侍御史常乗騘馬京師畏)
(憚為語曰行行且/止避騘馬御史)㕘軍舊紫髯(洙曰為張赴參軍郗超/髯府中語曰髯參軍)
皇華吾善處於汝定無嫌(趙曰正以言楊侍御為皇華/之使乃吾所厚善之人則於)
(張二十亦必無/嫌所以薦之也)
　　陪諸貴公子丈八溝攜妓納涼晩際遇雨二首(天/寳)
　　(十三/載作)
　　　補注(鶴曰謂之陪諸貴公子則是在長安丈八寶/溝意是天寳元年韋堅所通漕渠當是天)
　　　(十三載舊史大厯元年九月京兆尹奏開漕渠/入苑闊八尺深一丈渠成上御安福門以觀之)
　　　(豈素有是溝/至是又開歟)
落日放船好輕風生浪遲竹深留客處荷淨納涼時(趙/曰)
(簡文帝晩景納涼/詩荷淨月應來)公子調冰水佳人雪藕絲(洙曰謝𤣥/暉詩秋藕)
(折輕絲蒼舒曰右按家語魯哀/公曰黍以雪桃也注云雪拭也)片雲頭上黒應是雨催
詩(趙曰葢戲言也東坡嘗/使云颯颯催詩白雨來)
雨來霑席上風急打船頭(洙曰急/一作惡)越女紅裙濕燕姬翠
黛愁(洙曰越多美女西施越女也趙曰枚乗七/發越女侍側鮑明逺舞鶴賦燕姬色沮)纜侵堤
栁繫(趙曰蓋急雨當避進舟於/岸傍故侵堤栁而繫纜也)幔巻浪花浮歸路翻蕭
颯陂塘五月秋(趙曰必稱月也以當五月炎/天而遂成秋葢公句法也)
　　白水明府舅宅喜雨(得過字載天/寶十三  作)
　　　補注(鶴曰詩云精禱既不昧歡娱將謂何湯年/旱頗甚今日醉弦歌則作詩前閔雨而新)
　　　(舊史俱不書旱豈旱不甚故不書以九日楊奉/先㑹白水崔明府詩論之當在天寳十三載作)
　　　(白水見/上注)
吾舅政如此(洙曰喜雨之應/禱故美其政)古人誰復過碧山晴又濕
(饒曰碧山晴又濕言雨不多/而於白水縣最為優渥也)白水雨偏多精禱既不昧
歡娯將謂何湯年旱頗甚今日醉弦歌(洙曰湯有七年/之旱此詩先言)
(精禱即禱而得雨/故有醉弦歌之句)
　　陪李金吾花下飲(天寳十/四載作)
　　　補注(鶴曰詩云醉歸應犯夜可怕李金吾當在/長安作金吾李嗣業也詳見注天寳十四)
　　　(載春/作)
勝地初相引徐行得自娯見輕吹鳥毳(充芮/切)隨意數花
鬚(鄭曰數所矩切計也蘇曰王逸少居山隂日凭欄/黙數花鬚或摘撚咀嗅怡然自若人莫識其意)細
草稱偏坐香醪懶再沽(蘇曰張超曰香醪遽盡吾/懶再沽煩爾輩與吾去取)醉歸
應犯夜可怕李金吾(時可曰韋述西都新記曰京城街/衢有金吾曉暝傳呼以禁夜行唯)
(正月十五日夜勑許金吾弛禁前後各一日故蘇味道/上元詩曰金吾不禁夜玉漏莫相催師曰薛夢符補遺)
(引李廣從之田間飲歸霸陵縣尉/止之今將軍尚不得夜行事誤矣)補注(鶴曰六典左右/金吾衛大將軍)
(各一人將軍各二人掌宫中及京城晝夜巡警之法以/執禦非違李嗣業為左金吾大將軍祿山反兩京陷上)
(在靈武詔嗣業赴行在謁見/以時論之李金吾為嗣業也)
　　贈髙式顔(天寳十/五載作)
　　　補注(鶴曰詩云相逢皆老夫又云削跡共艱虞/當是祿山反後天寳十五載與髙相逢於)
　　　(奉先白/水間作)
昔别是何處(洙曰是/一作人)相逢皆老夫故人還寂寞削跡共
艱虞(洙曰莊子孔/子削跡於衛)自失論文友空知賣酒壚(師曰甫少/與髙適李)
(白常入酒壚論文酣詠自亂離以來相失今/見式顔亦髙李之類不能無聳動故有末句)平生飛動
意見爾不能無(趙曰言一見髙公則平生飛/揚轉動之意不能自巳也)
　　贈比部蕭郎中十兄(天寳五/載作)
　　　(甫從姑/之子)補注(鶴曰唐志比部屬刑部郎中貟外/郎各一人掌勾㑹内外賦歛經費)
　　　(俸祿公廨勲賜等物梁編在天寳十四載長安/作按詩云漂蕩雲天闊沉埋日月奔致君時巳)
　　　(晩懷古意空存則是未獻賦前作/當是天寳五載自河南歸應詔時)
有美生人傑(洙曰人中之豪傑以其傑/出故謂之人傑漢有三傑)由來積德門漢
朝丞相系(洙曰謂蕭/相國何)梁日帝王孫(洙曰梁武/帝姓蕭)藴藉為郎
久(洙曰以藴藉而為郎東觀漢記桓榮/温恭有藴藉文頴曰寛博有餘也)魁梧秉哲尊(洙/曰)
(周勃魁梧竒偉梧一音/悟梧者言其可驚悟)詞華傾後輩(蘇曰髙鳳詞華後/輩傾推宜為師範)
風雅藹孤騫(師曰騫騰也言飛騰/無與之偶故曰孤騫)宅相榮姻戚(洙曰晉/魏舒少)
(孤為外家甯氏所養甯氏起宅相宅者云當出貴甥舒/曰當為外氏成此宅相後為公趙曰蕭兄杜家之外孫)
(故比之為/魏舒也)兒童恵討論(趙曰方兒童時得蕭兄恵以討/論之益也林敏公曰恵聰慧也)
見知眞自幼(洙曰潘安仁懷舊賦序云余十二而獲見/於父友東武戴侯楊君始見知名遂申之)
(以為/婚姻)謀拙愧諸昆(洙曰子美與蕭/為姑舅之昆仲)漂蕩雲天闊沉埋日
月奔致君時巳晩懷古意空存(趙曰上句言見知於蕭/兄巳自幼時而自後謀)
(拙則每愧諸兄其謀拙者何飄/蕩於外而不能仕進以致君也)中散山陽鍛(洙曰嵇康/為中散大)
(夫尚性絶巧而好鍜王戎自言與康/居山陽二十年未嘗見喜愠之色)愚公野谷村(洙曰/列子)
(愚公移山而北智叟笑止之修可曰韓子昔齊威公入/山問父老此為何谷答曰臣舊畜牛生犢以子買駒少)
(年謂牛不生駒遂持而去傍/鄰以臣為愚遂名為愚公谷)寧紆長者轍(洙曰陳平以/席為門而門)
(多長者車轍陶/潜曰王公紆轍)歸老任乾坤
　　九日曲江(天寶十/四載作)
　　　補注(鶴曰梁權道編在天寳十四載詩内按是/年祿山反自八月巳來屢饗士秣馬莫不)
　　　(共憂故有九日意兼悲揺/蕩菊花期之句梁編為是)
綴席茱萸好(洙曰風土記九月九日折/茱萸房以挿頭言辟邪惡)浮舟菡萏衰(洙/曰)
(蓮莖為茄葉為荷花為/菡萏實為蓮根為藕)季秋時欲半(洙曰一作百/年秋已半)九日
意兼悲江水清源曲(塡曰西京雜記以水/源屈曲故謂之曲江)補注(鶴曰寰/宇記曲)
(江池漢武帝所造名為宜春苑其/水曲折有似廣陵之江故名之)荆門此路疑(洙曰桓/温以九)
(日宴從事於龍山孟嘉落㡌龍山在荆門外/師曰甫云此路疑疑其風景與曲江相若也)晩來髙興
盡摇蕩菊花期(師曰摇蕩猶云飄蕩恐復/飄蕩不得與菊花相期也)
　　官定後戯贈(天寳十/四載作)
　　　(鮑曰天寳十三載公年四十三在京師明皇朝/獻太清宫享太廟及郊獻賦三篇帝竒之使待)
　　　(制集賢院令宰相陳希烈試文章為希/烈刻忌權河西尉不拜改衛率府參軍)補注(鶴/曰)
　　　(鮑注謂獻賦在天寳十三載非按公十載獻賦/上令待詔集賢院試文章十三載再進封西嶽)
　　　(賦表上云一匹夫則其時未得官改衛率府參/軍乃在十四載所謂昔罷河西尉初興薊北師)
　　　(是也此詩當作於天寳十四載方官未定時公/贈崔于二學士詩云故山多藥物欲整還鄉斾)
　　　(而今詩云耽酒須微祿狂歌託聖朝故/山歸興盡回首為風飈葢官已定也)
不作河西尉凄涼為折腰(洙曰陶潜為彭澤令郡遣督/郵至縣吏白應束帶見之潛)
(歎曰吾不能為五斗米/折腰拳拳事鄉里小兒)老夫怕趨走率府且逍遥(洙曰/老夫)
(自言也謂州縣有趨走之勞/故怕之率府閑曹得自肆也)耽酒須微祿狂歌託聖朝
(蘇曰崔獬狂歌痛/飲託聖朝之至化)故山歸興盡回首向風飈(趙曰謂須/微祿故無)
(復歸山之興但/臨風回首而巳)
　　承沈八丈東美除膳部員外郎阻雨未遂馳賀奉寄
　　此詩(天寳十/三載作)
　　　補注(鶴曰膳部郎中在隋為膳部郎武德三年/加中字龍朔二年為司膳大夫咸亨三年)
　　　(復為膳部郎中其貟外郎改復與郎中同今詩/云清秋便寓直經過霖潦妨當是天寳十三載)
　　　(作是年九月滛雨不止梁權道編在十四載非/是年祿山詐為勑書召諸將討國忠上下驚愕)
　　　(若果其年作不/應詩不及之也)
今日西京掾多除南省郎(洙曰府掾四人同日拜郎師/曰漢制以曹官為掾言有所)
(負荷/也)補注(希曰兩漢有决曹掾賊曹掾又張湯以兒寛/為奏讞掾明掾起於漢西京即京兆府掾者)
(司錄功曹倉曹月曹田曹法曹兵曹士曹皆可通稱並/正七品下南省郎謂禮部志云諸郎中皆從五品員外)
(郎從六品沈自七/品而升六品也)通家惟沈氏謁帝似馮唐(趙曰公自/比也馮唐)
(以白首而見文帝公四十嵗始以獻賦召試見明皇也/師曰甫與沈家相通往來馮唐年老為郎今東美亦然)
(故以/比之)詩律羣公問(蘇曰王仲宣流落荆南/多有名士日問詩律)儒門舊史長
(趙曰謂之舊史則東美/者史官沈既濟之胄也)補注(希曰宋之問傳魏建安後/訖江左詩律屢變至沈約)
(庾信以音韻相婉附屬對精宻及之問沈佺期又加靡/麗回忌聲病約句凖篇如錦繡成學者宗之號為沈宋)
(語曰蘇李居前沈宋比肩佺期嘗為修文館直學士既/侍宴帝詔學士等舞回波佺期為弄辭悦帝公舉佺期)
(作詩既濟作史以譽東美/也沈約亦修宋書蘇注非)清秋便寓直(洙曰寓寄也晉/潘岳兼虎賁中)
(郎將寄直於散騎/省中故云寓直也)列宿頓輝光(洙曰謂郎官/上應列宿也)未暇申安
慰含情空激揚司存何所比膳部黙悽傷(趙曰言沈丈/所存之司何)
(所比擬乎公直以比其大父也盖公之大/父審言嘗為此官故因沈丈而追感矣)貧賤人事略
經過霖潦妨禮同諸父長(洙曰父長猶父兄/之行也相尊爾)恩豈布衣
忘天路牽騏驥雲臺引棟梁(師曰甫末章有意於沈丈/故云牽騏驥引棟梁也馬)
(曰淮南子雲臺之髙髙注云/髙際於雲即非漢之臺名)徒懷貢公喜䬃䬃鬢毛蒼
(洙曰見切效貢公喜注/王陽入仕貢禹彈冠)
　
　
　
　
　
　
　
　
　
　
　
　
　
　
　
　補注杜詩巻十八
欽定四庫全書
　補注杜詩巻十九　　　　宋　黄希　原本
　　　　　　　　　　　　　　黄鶴　補注
　　奉留贈集賢院崔于二學士(天寳十/一載作)
　　　補注(鶴曰唐百官志集賢殿書院學士直學士/侍讀學士修撰掌刋緝經籍凡圖書遺逸)
　　　(賢才隱滯則承旨以求之韋述集賢記注開元/五年始有制於東京乾元殿之東廊排寫四庫)
　　　(書六年冬車駕入京始令乾元殿書籍於京大/内麗正殿安置十三年改集仙殿為集賢殿改)
　　　(麗正書院為集賢書院以張説徐堅並為集賢/學士公以天寳九載獻賦明皇竒之俾待詔集)
　　　(賢召學官試文章然再降恩澤止送隸有司參/列選席今詩云青雲猶契闊陵厲不飛翻謬稱)
　　　(三賦在難述二公恩葢/其時作也天寳十一載)
昭代將垂白(洙曰昭代/猶明時也)途窮乃呌閽(洙曰公因不第乃/獻賦阮籍哭途窮)
(思𤣥賦/呌帝閽)氣衝星象表詞感帝王尊(洙曰公嘗有詩云往/年文彩動人主修可)
(曰此言獻三大禮賦/也賦獻而上悦之)天老書題目春官驗討論(洙曰春/官宗伯)
(趙曰言召試文章所謂集賢學士/如堵牆觀我落筆中書堂時也)補注(鶴曰天老指宰/相猶云元老堂)
(老東觀記趙喜行太尉事三葉在位為國元老史補云/宰相曰堂老按公天寳九載預獻正賦考史云九載制)
(自今告獻太清宫及太廟改為朝獻十載正月壬辰朝/獻太清宫癸巳朝享太廟甲午有事于南郊故公為三)
(大禮一朝獻太清宮二朝享太廟三有事于南郊而朝/堂太廟賦云壬辰既格于道祖乗輿即以是日致齋于)
(九室則為十載大禮明矣史以為天寳三載呂公年譜/又以為十三載何考之不詳雖蔡興宗魯訔年譜以為)
(在十載而梁權道編此詩於十四載亦是以為獻賦在/十三載矣此詩當獻賦後待詔集賢院命宰相試文授)
(官時作崔于乃/是時考文者也)倚風遺鶂路(鶂倪/厯切)隨水到龍門(劉敞曰/龍門在)
(封州三秦記魚/登者化為龍)竟與蛟螭雜寧(洙曰一/作空)無鷰雀喧(洙曰/言不)
(能自致霄漢故雜蛟/螭也鷰雀喻小人)青雲猶契闊陵厲不飛翻(趙曰公/以文采)
(動人主矣意其遂騰踏進用止授河西尉不/行改右衛率府兵曹而已此公所以歎也)儒術誠難
起家聲庶已存(洙曰見烜赫/舊家聲注)故山多藥物(蘇曰張揩故/山幸多藥物)
(足以度流年何必塵埃中踆/踆老死乎趙曰故山指襄陽)勝槩憶桃源欲整還鄉斾
長懐禁掖垣(洙曰劉楨贈徐公幹詩誰謂相去逺隔此/西掖垣拘限清切禁中情無由宣思子沈)
(心曲長歎不能言趙/曰懐崔于二學士也)謬稱三賦在難述二公恩(師曰呌/閽言呌)
(天子之門而愬之詞感帝王謂獻三賦而帝悦之也天/老乃天子之老指宰相春官禮部也帝命宰相試文章)
(故天老出題目而春官考之倚風遺鶂路隨水到龍門/言不登第也公既不第不免與蛟螭混而為鷰雀所笑)
(青雲猶契闊言卑棲而逺于天也儒衛誠難起言為儒/冠所誤也禁中有東西兩掖垣乃禁牆也甫既不用遂)
(有歸故山採藥怡養之/意故云欲整還鄉斾)
　　故武衞將軍挽詞三首(天寳九/載作)
　　　補註(鶴曰武衛將軍之名起于魏許禇唐職官/志左右武衞大將軍各一員將軍各一員)
　　　(掌統領宫禁警衛之法梁權道編在天寶十四/載然是年十一月禄山反今詩云嚴警當寒夜)
　　　(又云王者今無戰似非其時今以黄河十月氷/之句求諸通鑑謂天寳八載冬永合意將軍是)
　　　(年死詩作于九/載公歸奏賦時)
嚴警當寒夜軍前落大星(洙曰晉陽春秋曰有星赤而/芒角自東北西南流投于諸)
(葛亮營/而亮卒)壯夫思敢決哀詔惜精靈(趙曰思其敢決/邁往之氣也)王者
今無戰(洙曰鍾士季檄蜀文/王者之師有征無戰)書生巳勒銘(洙曰班孟堅/為竇憲徳勒)
(燕然山銘秦曰書生公/自謂也當為之勒銘)封侯意疎闊編簡為誰青
　　其二
舞劒過人絶(洙曰高祖紀項/莊請以劒舞)鳴弓射獸能(洙曰曹子建/詩攬弓健鳴)
(鏑驅上彼南山左挽/因右發一縱兩禽連)銛鋒行愜順(趙曰言舞/劒之絶也)猛噬失蹻
騰(蹻音穚趙曰言/射獸之能也)赤羽千夫膳(修可曰家語赤羽若日/白羽若月千夫膳言所)
(膳者千兵也師曰赤雨/千夫膳赤雨言落葉也)黄河十月氷横行沙漠外(洙曰/所向)
(無前故/曰横行)神速至今稱(洙曰􁘈彭兵至蜀公孫述/以杖擊地曰是何神也)補注(希/曰)
(河西有赤水軍李光弼嘗為河西兵馬使充赤水軍使/疑赤羽是赤水水訛而為羽赤羽於千夫膳無義書千)
(夫長百夫長注師帥卒帥此言千夫膳謂師徒食於將/軍者衆可見其為軍帥漢書樊噲曰臣願得十萬衆横)
(行匈奴中公晚出左掖詩春殿晴曛赤羽旗注以/赤鳥羽為旗不言其所本考儀衛志無赤羽旗)
　　其三
哀挽青門去(洙曰哀挽哀歌也漢書/霸城門民間所謂青門)新阡絳水遙路人
紛雨泣(洙曰諸葛亮亡人皆野哭時可曰曹子建作王/仲宣誄曰延首歎息雨泣交頤趙曰詩泣涕如)
(雨/)補注(希曰三輔黄圖曰長安城東出南頭第一門曰/霸城門或曰青門絳水指絳州而言唐志絳属)
(晉州而水則水經所謂澮水出河東絳縣也絳在京兆/之東垂六百里置阡於此宜謂之遙也五行志無雲而)
(雨為/雨泣)天意颯風飈部曲精仍鋭(見部曲異/平生注)匈奴氣不驕
(孫云氣不驕/言畏其威也)無由覩雄略大樹日蕭蕭(馮異傳諸將並/坐論功異常獨)
(屏樹下軍中號/曰大樹將軍)
　　九日藍田崔氏莊(乾元元/年作)
　　　補注(鶴曰藍田在京兆東南七十里梁權道編/在至徳元載陷賊中作魯訔年譜亦然雖)
　　　(公是年自鄜州赴行在為賊所得然在賊營則/不應更能逺至藍田又是時兩宫奔竄四海驚)
　　　(擾公豈有興來今日盡君歡之理意是乾元元/年為華州司功時至藍田有此作葢以後篇東)
　　　(山草堂詩知之詳見其詩注公在華州時尚能/至東都孰謂不能至藍田華至藍田八十里爾)
老去悲秋强自寛(洙曰宋玉曰悲/哉秋之為氣也)興來今日盡君歡羞
將短髪還吹帽(洙曰孟嘉九/日為風吹帽)笑倩傍人為正冠(趙曰借/李下不)
(正冠/也)補注(希曰正其衣冠語自有之何必借此魏陳思/王植十嵗善屬文太祖嘗視其文曰汝倩人)
(耶跪進曰云/云奈何倩人)藍水逺從千澗落(洙曰三秦記曰藍田有/洲方三十里其水北流)
(出銅鐵/玉石)玉山高並兩峰寒(洙曰前漢地理志藍田山出/美玉晏曰玉山與秦山華山)
(峙立故云高/並兩峰寒)補注(希曰藍水指南山水而云武徳三年/嘗祈藍田置玉山縣貞觀三年省則)
(自有玉山也以後詩/論之則玉山乃東山)明年此會知誰健(一云在蘇曰阮/瞻元日會親友)
(曰人生如風中燭樽酒何必拒其滿/不知明年今日再開此㑹誰是強健)醉(一作/再)把茱萸子
細看(夢符曰按西京雜記武帝宫人/賈蘭佩茱萸食飲餌菊花酒)
　　崔氏東山草堂(乾元元/年作)
　　　補注(鶴曰詩云何為西莊王給事柴門空閉鎖/松筠按舊史王維晚年得宋之問藍田别)
　　　(墅在輞口此云王給事者葢維為禄山迎置洛/陽拘於普施寺後肅宗還京正從偽之罪維以)
　　　(詩及弟縉納官代罪之故得為太子中允庶子/中書舎人復拜給事中舊注謂被張通儒禁在)
　　　(東山此時有所嘆息故云然時維未得此别墅/詩意謂維有此别墅却再仕朝廷遂令門鎖松)
　　　(筠不如我之放蕩以此論之當同前詩是乾元/元年作其復為給事中舊史言之而新史不載)
愛汝玉山草堂靜高秋爽氣相鮮新有時自發鐘磬響
(師曰言無/鄰築也)落日更見漁樵人盤剥白鵶谷口栗飯煑青
泥坊底芹(洙曰白鵶谷青泥坊皆地/名石曰坊音防即堤邊也)何為西莊王給事
柴門空閉鎖松筠(趙曰唐史鄭䖍傳安禄山反遣張通/儒却置百官於東都鮑曰王維時被)
(張通儒禁在東山此/詩有所嘆息故云)
　　對雪(天寳十/五載作)
　　　補注(鶴曰詩云戰哭多新鬼又云數州消息斷/當是天寳十五載梁權道亦編在陷賊中)
　　　(詩内趙次公以為十四載禄山反/今嵗又陷東京此之謂消息斷)
戰哭(一作/國)多(一作/苦)新鬼(洙曰見新鬼煩/寃舊鬼哭注)愁吟獨老翁亂
雲低薄暮急雪舞回風(洙曰洛神賦若/流風之舞回雪)瓢棄樽無縁(杜/曰)
(酒亦曰綠酒沈休/文云憂來命綠酒)爐存火似紅數州消息斷愁坐正書
空(洙曰時方亂離故數州斷消/息殷浩書空作咄咄怪事)
　　月夜(至徳元/載作)
　　　補注(鶴曰至徳元載八月自鄜州赴行在為賊/所得時作故詩云遙憐小兒女未解憶長)
　　　(安至徳元載即/天寳十五載)
今夜鄜州月閨中只獨看(鄭曰鄜芳無切今陜西路保/大軍趙曰公以家避難鄜州)
(秋八月挺身赴朝廷獨轉陷賊中閨/中指其家也公在賊中而懐鄜州耳)遙憐小兒女未解
憶長安香霧雲鬟濕清輝玉臂寒何時倚虛幌雙照淚
痕乾(鄭曰幌帷也趙曰江文通擬王徵詩練藥爥虚幌/雙照者以言月照其夫妻相會之時也師曰時寇)
(亂甫以家寄鄜州禄山陷都城甫/故里焚刼蕩盡虚幌謂無人也)
　　遣興(至徳元/載作)
　　　補注(鶴曰詩云天地軍麾滿山河戰角悲儻歸/免相失見日敢辭遲當是至徳元載陷賊)
　　　(中/作)
驥子好男兒(洙曰驥子公子宗武/也見宗武生日詩注)前年學語時問知人
客姓誦得老夫詩(洙曰老夫/公自謂也)世亂憐渠小家貧仰母慈
(洙曰嵇叔夜母凡/鞠育有慈無威)鹿門攜不遂(洙曰龎徳公攜妻/子入鹿門山隱)鴈足
繫難(洙曰一/作無)期(洙曰一云鹿門攜有處鳥道去/無期蘇武鴈足繫書事見上)天地軍
麾滿山河戰角悲儻歸免相失見日(洙曰一/作爾)敢辭遲
　　元日寄韋氏妹(至徳三/載作)
　　　補注(鶴曰詩云京華舊國移謂肅宗行宫在靈是/武不見朝正使謂國亂道梗使客不至當)
　　　(至徳二載元日時陷賊中公/乾元寓居同谷縣作七首)
近聞韋氏妹迎在漢鍾離(洙曰濠州/鍾離縣)補注(鶴曰濠州是/為鍾離郡唐)
(屬河南道鍾離徐之别封也公乾元中寓居同谷作七/首其四云有妹有妹在鍾離良人早歿諸孤癡即此妹)
(也/)郎伯殊方鎮京華舊國移(趙曰以禄山之亂而奔移/也莊子有舊國舊都望之)
(暢/然)春城迴北斗郢樹發南枝(趙曰長安城曰北斗城方/春迴於北斗之城乃樹木)
(發南枝於郢地之日以紀元日公在長安而妹在鍾離/也鄭曰王彦輔云或云郢字誤卭以意考之當作嶺樹)
(故王公注大庾嶺南/南枝落而北枝開)補注(希曰春城疑是秦城如太嵗/日詩云北斗故臨秦也長安)
(上直北斗而北杓以盛春而迴故云楚辭哀郢云望長/楸而太息兮涕其若霰注顧望楚都見其大道長樹悲)
(而太息則郢樹亦不為無所自公之意殆謂秦城巳北/斗之迥郢樹已南枝之發而獨不見正使之來所以啼)
(痕垂於/滿面也)不見朝正使啼痕滿面垂(趙曰重紀亂離四/方之使隔絶故也)補
注(希曰天寳六載十一月勅中書門下奏今後賀正使/並取元日隨京官例序立便見此云不見者道路隔)
(絶/也)
　　春望(至徳二/載作)
　　　補注(鶴曰詩云國破山河在當是至徳二載春/作梁亦編在此年是時公陷賊中故曰城)
　　　(春草/木深)
國破山河在(洙曰劉越石云家/國破亡親友凋殘)城春(洙曰一/作荒)草木深感
時花濺淚恨别鳥驚心(梅曰花鳥常時可娛之物今/覩之濺淚心驚其憂可知)烽
火連三月家書抵萬金(蘇曰王筠久在沙場得家書抵/得萬金顔師古曰王筠意思真)
(堪笑却把家書抵萬金趙曰考此作於天寳十五載之/正月葢禄山反於十四載之十一月至此烽火連三月)
(也/)補注(鶴曰天寳十五載正月明皇未幸蜀方且命嗣/吳王祗季隨李光弼等討安禄山安得謂之國)
(破是時公攜家在奉先五月方入鄜道路未絶書非難/達趙注以十四載之十一月至次年正月為三月失於)
(不考當是至徳二載三月陷賊/營時作三月者直指三月而云)白頭搔更短渾欲不勝
簪(洙曰司馬公曰牂羊墳首三星在罶言不可久古人/為詩貴於意在言外使人思而得之故言之者無罪)
(聞之者足以戒也近世詩人唯杜子美最得詩人之體/如國破山河在城春草木深明無人矣花鳥平時可娛)
(之物見之而泣聞之而悲則時可知矣他皆類此不/可徧舉修可曰鮑照行路難云白髮零落不勝簪)
　　憶㓜子(至徳二/載作)
　　　(洙曰字驥子時/隔絶在鄜州)補注(鶴曰詩云驥子春猶隔鶯/歌暖正繁則是公在長安)
　　　(故與之相隔此詩當在至徳二載春謂/之春猶隔則去年巳隔至春猶未見也)
驥子春猶隔鶯歌暖正繁别離驚節換聰慧與誰論澗
水空山道柴門老樹村(趙曰指言鄜/州寄家之所)憶渠愁只睡(一作/卧)
炙背俯晴軒(師曰甫作此詩/恨不得見也)
　　一百五日夜對月(至徳二/載作)
　　　補注(鶴曰荆楚嵗時記曰去冬至一百五日即/有疾風甚雨謂之寒食據厯合在清明前)
　　　(二日亦有云去冬至一百六日詩云無家對寒/食有淚如金波謂身陷賊中而家在鄜州當是)
　　　(至徳二/載作)
無家對寒食有淚如金波(洙曰前漢歌月/穆穆以金波)斫却月中桂
清光應更多(師曰桂所以礙月之光無桂則無所/礙形所以為人之累無身則無患矣)仳離
放紅蘂想像嚬青娥(洙曰謝靈運詩想像崑山􁌚趙曰/詩中谷有蓷有女仳離舊本娥作)
(蛾翠眉之謂也倪曰宋南平王/白紵舞曲曰佳人舉袖羅青蛾)牛女漫愁思秋期猶渡
河(洙曰牽牛織女二星世説牛女隔河而居每七夕則/渡河而會趙曰因月有感故起牽牛興言二星離而)
(終聚師曰甫對月娥而思妻子矣牛女猶/有會之期甫久别家曾牛女之不若也)
　　大雲寺贊公房二首(本四首二首在前/巻  至徳二載作)
　　　補注(鶴曰以前兩首考之當是/至徳二年陷賊中時作)
心在水精域(趙曰江總大莊嚴寺碑云光遍水精/之域葢佛寺莊嚴皆以金寳故也)衣霑
春雨時洞門盡徐步深院果幽期(馬曰謝靈運詩平生/協幽期師曰甫與贊)
(公有期於洞門徐步以待/雖春雨霑衣不為之避)到(一作/倒)扉開復閉撞鐘齋及
兹醍醐長發性(洙曰釋氏言聞正法如食醍醐然趙曰/陶潛居云佛經稱乳成酪酪成酥酥成)
(醍醐醍醐乃酥酪之精液也覺範曰出説云淳/酪養性人無妬心則醍醐之能發性抑可知已)飲食遇
扶衰把臂有多日(洙曰絶交論/把臂之英)開懐無愧辭(洙曰開懐/言露底裏)
黄鶯度結構(洙曰見新亭/結構罷注)紫鴿下罘罳(余曰前漢文帝/紀未央宫東闕)
(罘罳災師古曰罘罳謂連闕曲閣也以覆重/刻垣墉之處其形罘罳然一曰屏也罘音浮)愚意會所
適花邊行自遲湯休起我病微笑索題詩(洙曰沙門惠/休姓湯氏善)
(屬文趙曰僧易思善/詩與文以比贊公也)
細軟青絲履光明白㲲巾(鄭曰㲲逹協切毛布也/洙曰以白㲲布為巾)深藏
供老宿取用及吾身(洙曰老宿僧之年老而有宿徳昔/以供老宿之物而奉吾所以言其)
(敬時可曰南史高昌國多草木有草實如繭/中絲如細纑名為白㲲國人取織以為布)自顧轉無
趣交情何尚新道林才不世(洙曰支遁字/道林有才辯)惠逺徳過人
(洙曰高僧惠/逺有夙徳)雨瀉暮簷竹風吹青(一作/春)井芹天隂對圖
畫最覺潤龍鱗(師曰天隂對圖畫言二人相對如畫圖/中人也揚子攀龍鱗附鳳翼最覺潤龍)
(鱗言攀附贊公/而有所滋潤也)補注(鶴曰貨殖傳荅布皮革千石孟康/曰荅布白㲲也師古曰麄厚之布)
(也其價賤故與皮革同其量非白㲲也馬援傳都布單/衣注云東觀記云都作荅史記曰荅布前書音義曰荅)
(布白㲲布也漢中王瑀使回紇歸獻白㲲等物本/草白㲲草也出高昌國粗者名吉其細名白㲲)
　　喜聞官軍巳臨賊境二十韻(至徳二/載作)
　　　補注(鶴曰詩云胡虜潛京縣謂安史本蕃種又/云花門騰絶漠謂回紇助討賊收京當是)
　　　(至徳二載作詩又云元帥歸龍種司空握豹韜/按史至徳二載閏八月丁夘廣平王椒為天下)
　　　(兵馬元帥郭子儀副之則此詩九/月作葢是月方與賊戰也詳見注)
胡虜潛京縣(洙曰虜一作騎趙曰至徳二載子儀以朔/方兵討安慶緒於灃水慶緒奔於陜郡此)
(之謂潛京縣京縣/者京師之縣也)官軍擁賊壕(洙曰城/壕也)鼎魚猶假息穴
蟻欲何逃(洙曰鼎魚穴蟻言雖假息終不能逃死趙曰/南史丘遲與陳伯之書而將軍魚遊於鼎沸)
(之中異苑曰桓謙太元中忽有人皆長寸餘悉被鎧持/槊從埳中緣機登竈蔣山道士以沸湯澆所入處寂不)
(復出因掘之有斛/許大蟻死在穴中)補注(希曰後漢謝夷吾第五倫擢為/督郵使收烏程長按罪夷吾到)
(縣無所驗但望閣伏哭而還白倫曰切以占候知長當/死遊魂假息非刑所加不收之倫聽其言至月餘長果)
(暴/卒)帳殿羅元冕(洙曰以帳為殿羅元冕言君臣聚集趙/曰庾肩吾曲水聫句回川入帳殿元冕)
(卿大夫/之服)補注(鶴曰舊史開元十三年十一月景戍至岱/宗頓云云壬辰御悵殿受朝賀葢行幸時)
(以幄帟為殿也唐志尚舎局奉御直長掌殿庭祭祀張/設汎掃行幸則設三部帳幕有古帳大帳次帳小次帳)
(小帳凡五等各三部/其外則蔽以排城)轅門照白袍(沈曰周禮以車轅為/門梁陳慶之所統之)
(兵悉著白袍/所向披靡)秦山當警蹕(趙曰肅宗在鳳翔也沈曰前/漢出稱警入稱蹕止行人也)
漢苑入旌旄(洙曰言内地漸復趙/曰漢苑上林苑也)路濕(一云/失)羊腸險雲
横雉尾高(洙曰羊腸坂也在太行天下之險也光武贊/金湯失險崔豹古今注高宗有雉雊服章多)
(用翟羽故有雉尾扇趙曰慶緒弑父之年光弼敗其衆/於太原郡今杜公所謂羊腸者指太原非太行山也天)
(子所居雲横其上黄帝戰於涿鹿之野上常有/雲氣沈曰皇甫謐地書太原北九十里有羊腸)補注(潞/州)
(長安縣有廢鳩山漳水出有羊腸坂又太原嵐州有羊/腸坂石磴縈回若羊腸焉又後漢鄧訓傳注酈元水經)
(注云汾陽故城積粟所在謂之羊腸倉在晉陽西北石/磴縈委若羊腸故以為名今嵐州界羊腸坂是也文選)
(魏武苦寒行羊腸險詰曲車輪為之摧注引漢氏春秋/九山曰太行羊腸其山盤行如羊腸在太原晉陽地前)
(漢地理志上黨壺闗縣有羊腸坂言委曲如羊腸之盤/也然前數郡唐皆在河東路距靈武鳳翔為逺此云羊)
(腸當是指肅宗自靈武攻鳯翔所經之路若羊腸坂之/險耳非指太原也爾雅鷸雞郭云即鷸雞長尾走且鳴)
(説文鷸長尾雉走鳴乘轝以尾為/防釳著馬頭上舊注謂之扉者非)五原空壁壘(洙曰五/丈原地)
(名近長安時賊退敗故壁壘空趙曰長安縣之外有畢/原白鹿原少陵原高陽原細栁原正徳原謂之五原也)
(舊注謂五/丈原非是)補注(鶴曰五原屬鹽州僑治靈州貞觀元年/州省縣隸靈州二年復置州天寳元年)
(更郡曰五原謂肅宗即位於靈武今次鳳翔漸可還/京所以五原空存壁壘若如趙注則長安有六原矣)八
水散風濤(洙曰闗内八水一涇二渭三滻四灞五澤六/浩七灃八潏散風濤言寇亂漸平趙曰言風)
(濤止息/之意)今日看天意遊魂貸爾曹乞降那更得尚詐莫
徒勞(趙曰賊窘則乞降黠則尚詐今安賊/既為官軍所臨欲望如是不可也)元帥歸龍種
司空握豹韜(趙曰以廣平王俶為天下兵馬元帥往收/長安是為代宗也以司空郭子儀副之太)
(公六韜有/豹韜也)前軍蘇武節(洙曰軍一作旌蘇武至海上杖/漢節旌毛盡落言前軍皆守節)
(之/士)左將呂䖍刀(洙曰晉書呂䖍為刺史有佩刀相者曰/三公可佩䖍乃贈别駕王祥曰茍非其)
(人刀或為害以卿有公輔之量/故相與也言左將皆輔相之才)兵氣回飛鳥(趙曰言氣/之陵噴可)
(彗飛鳥回也回/如回天之回)威聲沒巨鼇(洙曰威聲雄重趙曰巨鼇/􁁜贔之物威聲所加乃至)
(沒之比狂賊/懾服之意)戈鋋開雪色(洙曰東都賦戈鋋/彗雲注矛矟也)弓矢向秋
毫(洙曰秋毫言極末也/弓矢向言雖微必中)天步艱方盡(洙曰詩天/步艱難)時和運
更遭(趙曰選云/遭遇嘉運)誰云遺(一作/貴)毒螫(洙曰一作蠆西京賦/蕩亡秦之毒螫螫行)
(毒也遺/無遺也)已是沃腥臊(洙曰如以湯/沃去腥臊也)睿想(一作/思)丹墀近(趙/曰)
(言車駕有可/還之勢也)神行羽衞牢(趙曰神行天子之行也羽衞/葆羽之衞牢則安而無警也)
花門騰絶漠拓羯渡臨洮(洙曰燕山銘經磧鹵絶大漠/石曰臨洮郡名鄭曰十道志)
(洮郡秦漢魏置/皆吐谷渾所處)補注(鶴曰花門謂回紇公有留花門是/也回紇同朔方安西南蠻大食討)
(安慶緒故言花門又云拓羯者以此通鑑云九月丁亥/元帥廣平王俶將朔方等軍及回紇西域之衆十五萬)
(號二十萬發鳳翔壬寅至長安城西陳於香積寺北/灃水之東賊衆十萬陳於其北是日斬賊首六萬級)此
輩感恩至羸俘何足操(洙曰言回紇感恩而助順其勇/鋭所向無前趙曰時用朔方安)
(西回紇等兵花門回紇拓羯安西是也師曰此輩/感帝徳爭來助唐討賊然賊已係羸不足執也)鋒先
衣染血(洙曰太宗平劉武周/躬臨矢石血衊兩袖)騎突劒吹毛(洙曰吹毛言/其利也古有)
(吹毛/之劒)喜覺都城動悲憐子女號家家賣釵釧只待獻香
醪(洙曰董卓傳呂布殺卓馳賫赦書以令官陛内外士/卒皆稱萬嵗百姓歌舞於道長安中士女賣其珠玉)
(衣裝市酒肉相/慶者填滿街市)補注(希曰鄧訓傳家/家為訓立祠)
　　喜達行在所三首(彦輔曰更始立光武為蕭王悉/令罷兵詣行在所蔡邕獨斷曰)
　　　(天子以四海為家謂所居為行/在所時子美自京竄至鳳翔)補注(鶴曰漢書/言行所巡)
　　　(至猶言行在所平帝紀有在所元狩六年微詣/行在所顔注以在以行為二字則是行所在所)
　　　(今云行在所是至徳二載夏公自賊營逃至鳳/翔行在所時作此詩當在喜官軍巳臨賊境前)
　　　(二至徳/  載作)
西憶岐陽信(洙曰岐陽在鳳翔西左傳成王有岐陽之/蒐鄭曰十道志岐陽漢扶風杜陽之地)
無人遂却迴眼穿當落日心死著寒灰(洙曰庚桑楚曰/心若死灰别賦)
(骨肉悲/而心灰)霧樹行相引(霧一作茂師曰言/甫冒霧露奔行在)蓮峰望或(一作/忽)
開(洙曰華山有蓮花峰趙曰一作連峰謂/華州蓮花峰也非是當以連山為正)所親驚老瘦
辛苦賊中來(洙曰奔走憔悴故所親驚其老瘦/漢書師古曰所親素所親任也)
愁思胡笳夕(洙曰言陷賊久厭胡笳也李陵胡笳動兮/邊馬鳴沈曰胡笳胡人巻蘆葉吹之一作)
(樂/)凄涼漢苑春(趙曰漢苑漢儀注養鳥獸者通/名為苑雖春而凄涼言殘敝也)生還今
日事(洙曰後漢班超妹昭上書請超曰/丏超餘年一得生還復見闕廷)間道暫時人(洙/曰)
(間道言伺間隙之道而行班超從間道/至疏勒師曰暫時人言不敢具性命也)司隸章初覩(洙/曰)
(更始以光武行司隸校尉人見司隸僚屬皆歡喜不自/勝老吏或垂泣曰不圖今日復見漢官威儀由是識者)
(皆屬/心焉)南陽氣巳新(洙曰後漢光武紀云望氣者蘇伯阿/為王莽使至南陽遙望見舂陵郭唶)
(曰氣佳哉鬱鬱葱葱黄曰/此二句指肅宗中興也)喜心翻倒極嗚咽淚沾巾(師/曰)
(樂極則哀繼之此/詩人抑揚之意)
死去憑誰報歸來始自憐猶瞻太白雪喜遇武功天(洙/曰)
(楚詞私自憐兮何極太白山也武功縣名屬鳳翔趙曰/太白山在湄縣鳳翔之屬縣也武功在唐不屬鳳翔但)
(近鳳翔爾公詩所以顯言歸行在也沈曰録異記曰金/星之精墜於東南圭峰之西因號為太白其精化為白)
(石狀如美玊常/有紫氣覆之)補注(鶴曰太白山在鳳翔天寶八載太/白山人李渾言太白山金星洞有)
(帝福夀玉版石記求得之乃封太白山為神應公武功/屬京兆公云至鳳翔則喜近京兆漸可以還京師也)
影靜千官裏心蘇七校前(洙曰公入朝鮮當途之交故/言影靜心蘇言憂釋而心蘇)
(也前漢刑法志京師有南北軍屯武帝内増/七校注中壘屯騎步兵越騎長水射聲虎賁)補注(嚴助傳/奉千官)
(之供師古曰千官猶/百官也多言之耳)今朝漢社稷新數中興年(洙曰凡/王室中)
(否而再興謂之中興如周宣漢/光武時唐有安史之亂故云)
　　得家書(至徳二/載作)
　　　補注(鶴曰詩云二毛趨帳殿一命侍鑾輿當是/至徳二載在鳳翔行在作時未往鄜州迎)
　　　(家故又云西/郊白露初)
去憑遊客寄(革曰一云休汝騎趙曰/言出遊彼處客寄之人)來為附家書今日
知消息他鄉且舊居(趙曰公寄居在鄜已是/他鄉故知消息而喜耳)熊兒幸無
恙(洙曰後漢蘇竟傳公君執事無恙爾雅曰恙/憂也公孫𢎞傳何恙不巳師曰熊兒甫小女)補注(鶴/曰)
(風俗通云噬蟲曰恙古者人多野宿為/恙所嚙故早相見必相勞問曰無恙乎)驥子最憐渠(革/曰)
(驥子公之/子宗武)臨老羈孤極(革曰謂流/離孤苦)傷時會合疎(符曰以/時無交)
(舊/也)二毛趨帳殿(洙曰二毛言鬢毛二色謂班白也帳殿/謂行在以帳為殿左宋公曰君子不禽)
(二毛黄巢之屯八/角帳幄皆象宫殿)一命侍鑾輿(洙曰公至行在授左拾/遺師曰周有一命再命)
(之士一命/言官卑也)北闕妖氛滿(洙曰北闕帝闕也妖氛謂未/收復也趙曰時安慶緒方熾)西
郊白露初(洙曰謂肅殺/之威漸生)涼風新過鴈秋雨欲生魚(饒曰/甫得)
(家書故云/新過鴈)農事空山裏眷言終荷鋤(洙曰宋陶潛雜詩/種豆商山下草盛)
(豆苗稀晨興理荒穢帶月荷鋤/歸倪曰甫欲棄官歸老之意)
　　奉贈嚴八閣老(鮑曰嚴武也至徳初房琯薦為給/事中收長安拜京兆尹稱閣老時)
　　　(為給事中師曰臺/閣之長謂之閣老)補注(鶴曰按舊史遷給事中/在收長安之前令云閣)
　　　(老葢給事中屬門下省唐開元元年曰黄門省/又有給事黄門侍郎故詩云扈聖登黄閣此詩)
　　　(在至徳二載作雖武至徳初用房琯薦而累遷/至給事中則在二載是年公亦為拾遺故又曰)
　　　(官曹可接聫左/拾遺屬門下省)
扈聖登黄(一云今/日登扈)閣明公獨妙年(洙曰扈扈從也宋忠/曰三公黄閣前史無)
(此義禮記士鞸與天子同公侯大夫則異鄭元注士賤/與君同不嫌夫朱門洞啟當陽之正色三公之與天子)
(禮秩相亞故黄其閣以示謙不敢比天子疑是漢舊制/陳三公之制開黄閣聽事明公相尊美之稱蔡文姬謂)
(曹公曰明公廏有/萬馬妙年少年也)補注(鶴曰陳葢用漢制也漢舊儀丞/相聽事閣曰黄閣然則給事中)
(何以得云登黄閣葢給事中屬門下省其長曰侍中與/中書令參總而顓判省事即宰相也給事掌分判省事)
(故得同登黄閣按舊史武在收長安後為京兆少尹兼/御史中丞時年三十五則為給事時年三十一也豈非)
(妙/年)蛟龍得雲雨(洙曰吳志周瑜傳上疏孫權曰劉備以/梟雄之姿而闗侯張飛熊虎之將猥割)
(土地以資業恐蛟龍/得雲雨終非池中物)鵰鶚在秋天(洙曰秋天鷙鳥擊摶/之時也在秋天得其)
(時/也)客禮容疎放官曹可(一作/許)接聫(師曰甫性疎放雖屬/官曹而嚴每以客禮)
(優/之)新詩句句好(蘇之王獻之怗云早得/新詩披味句句皆好)應任老夫傳(趙/曰)
(欲廣傳嚴/公之詩句)
　　留别賈嚴二閣老兩院補闕(洙曰得聞字嚴武賈/至按新書公家寓鄜)
　　　(彌年艱窶詔/許公自往視)補注(鶴曰唐志垂拱二年置左右/補闕二員掌供奉諷諫按公)
　　　(至徳二載六月十二日薦岑參狀左補闕乃韋/少遊裴薦而賈為中書舎人嚴為給事中此詩)
　　　(乃是年秋往鄜州省家時作詩云一秋常苦雨/而舊史苐云三月癸亥大雨至癸酉不止此又)
　　　(可以補/史之闕)
田園須蹔往(魯曰陶潛歸去來辭田園將蕪胡不歸師/曰甫家在鄜詔許公視之故云須蹔往)
補注(希曰漢汲黯傳/已云隱於田園)戎馬惜離羣(洙曰老子戎馬生於/郊禮記離羣索居師)
(曰惜離羣/言惜别也)去逺留詩别愁多任酒醺一秋常苦雨今日
始無雲山路晴吹角那堪處處聞(洙曰處處聞/言所在有兵)
　　晚行口號(至徳二/載作)
　　　補注(鶴曰詩云三川不可到歸路晚山稠/當是至徳二載往鄜州時作詳見注)
三川不可到(洙曰時三川在賊境左傳周之亡也其三/川震注涇渭洛水也趙曰三川鄜州縣名)
(也地理志注華池水黒水洛水所㑹故謂三川舊注引/西州三川却是説長安矣不知其名偶同眩惑學者矣)
補注(鶴曰新舊史志皆以華池黑水洛水會同因名為/三川縣縣乃隋置新史云禄山亂天子入蜀甫避)
(走三川肅宗自鄜州羸服欲奔行在為賊所得又云甫/家寓鄜彌年艱窶孺弱至餓死因許甫自往省視故有)
(此/作)歸路晚山稠(師曰山/重疊也)落鴈浮寒水飢烏集戍樓(洙曰/戍樓)
(防戍之樓也師曰言/兵敗散故烏集之)市朝今日異(蘇曰江總亂後歸金/陵過秦淮覽物傍徨)
(長歎市朝人情異於曩日/本中曰謂經亂風物變也)喪亂㡬時休逺愧梁江總還
家尚黒頭(洙曰江總在陳後主即位授尚/書令京城陷入隋後歸老江南)
　　獨酌成詩(至徳二/載作)
　　　補注(鶴曰詩云醉裏從為客又云苦被微官/縛低頭愧野人當是往鄜州迎家時作)
燈花何太喜(洙曰西京雜記云樊噲問陸賈曰自古人/君皆云受命于天有瑞應豈有是乎賈應)
(曰有之夫目瞤得酒食燈花/得錢財小既有徵大亦宜然)酒緑正相親(緑一/作色)醉裏從
為客(師曰言為客得/醉且以寛釋也)詩成覺有神(洙曰如有神助也趙/曰禰衡之能文章曰)
(思若/有神)兵戈猶在眼儒術豈謀身(師曰言兵戈之際/儒道非可圖富貴)苦被
微官縛低頭愧野人(何曰低頭言愧而不能仰視也蘇/曰鮑暾放逸傲世不仕士大夫多)
(枉駕過廬不問高下皆平揖未嘗低折人目為後輩卧/龍一日部使者謁暾少頃弟昭曰子卑賤如此如何不)
(深雲笑傲作此態/豈不愧野人耶)
　　收京三首(至徳二/載作)
　　　補注(鶴曰此詩梁權道編在至徳二載然第三/首又似乾元元年作意二篇非同時作也)
仙仗離丹極(洙曰謂大/駕出幸也)妖星照玉除(洙曰晉天文志妖/星一曰彗星二曰)
(孛星三曰天棓四曰地槍五曰天欃六曰蚩旗七曰天/衝八曰國星九曰昭明十曰司危十一曰天攙慧十二)
(曰五殘十三曰六賊十四曰獄漢十五曰旬始十六曰/天鋒十七曰燭星十八曰蓬星十九曰長庚二十曰四)
(填二十一曰地維曹子建曰凝霜依王除除階/也西都賦曰玉除彤庭師曰言禄山陷京闕)須為下
殿走(洙曰世説熒惑入斗/天子下殿走謂避亂)不可好樓居(洙曰一云得非/羣盜起難作九)
(重居史武紀公孫卿曰仙人可見但仙人好樓居於是/上令長安作蜚簾桂觀甘泉作延夀觀焉趙曰公以仙)
(人比天子也師曰元宗好/神仙故有好樓居之句)暫屈汾陽駕(洙曰莊子堯往/見四子藐姑射)
(之山汾水之陽釋文/云按汾水出太原)聊飛燕將書(洙曰史記魯仲連傳/燕將攻下聊城聊城)
(人或讒之燕將懼誅因保守聊城不敢歸齊田單攻聊/城嵗餘士卒多死而聊城不下仲連乃為書約之矢射)
(城中遺將將見仲連書泣三日猶豫不能/自定喟然歎曰與人刃我寧自刃乃自殺)依然七廟略
(洙曰天子七廟趙曰兵謀謂之廟略葢/謀於七廟之中也師曰謂復立宗廟也)更與萬方初(趙/曰)
(與民更/始之義)
生意甘衰白天涯正寂寥忽聞哀痛詔又下聖明朝(洙/曰)
(漢武帝末年/下哀痛之詔)補注(希曰嵇康養生論曰積損成衰從衰/得白從白得老鶴曰肅宗至徳二載)
(十一月壬申御丹鳳樓下制云早承聖訓嘗讀禮經義/切奉先恐不克荷云云十二月戊午朔又御丹鳳門下)
(制大赦此所謂/哀痛之詔也)羽翼懐商老(洙曰漢高祖時戚夫人以/寵將移動太子呂后用張)
(良計召四皓使侍太子朝高祖見而問之四人各以姓/名對上曰煩公調䕶太子四人趨去上指示戚夫人曰)
(彼羽翼巳成難/動矣商山四皓)文思憶帝堯(洙曰堯典放勲欽明文思/又曰聰明文思鮑曰乾元)
(元年正月戊寅上皇御宣政殿授皇帝傳國受命寶符/公云羽翼懐商老文思憶帝堯謂裴冕杜鴻漸等輔相)
(肅宗猶商山四皓輔漢太/子𤣥宗傳授猶堯授舜也)叨逢罪已日(洙曰罪巳詔也/左臧文仲曰禹)
(湯罪已其/興也勃馬)霑洒望青霄(蘇曰青園翁曰秦鹿未息四海/如斯終日洒淚霑衣仰霄漢而)
(巳師曰今觀肅宗能刻/責奮厲猶有所仰望也)
汗馬收宮闕春城鏟賊壕賞應歌枤杜歸及薦櫻桃(洙/曰)
(漢蕭何傳未有汗馬之勞詩枤杜勞還役也反而勞之/者歸一作福禮記月令仲夏之月羞以含桃先薦寢廟)
(即櫻桃也今所謂朱櫻是也前漢叔孫通傳古者有春/嘗果今櫻桃熟可獻願陛下出因取櫻桃獻宗廟上許)
(之鄭曰/鏟平也)補注(鶴曰嚴助傳亦曰煩汗馬之勞乎或謂廣/平王俶郭子儀與朔方安西回紇諸軍以)
(至徳二載九月復京師十月肅宗至自靈武而今詩云/春城鏟賊壕歸及薦櫻桃何也意此篇期以三載之事)
(如此不然乃乾元元年作賞應歌枤杜謂應云者未為/而當為也元年二月丁未果賞成都靈武扈從功臣三)
(品已上與一子官五品已下與一子出身六品已下量/與改轉歸及薦櫻桃謂明年可親享太廟果元年四月)
(九廟成迎神主入新廟上親享九廟/是假仲夏薦含桃之義以明親享也)雜虜横戈數功臣
甲第高(洙曰武帝為霍去病治第第宅也甲第甲猶言/甲乙之次第謂第一之第田蚡治宅甲謂第)
補注(鶴曰楊盈川碑云匈奴未滅甲第何高按舊史馬/璘傳安史大亂之後内臣戎帥競務奢豪亭館第)
(舎力窮乃止璘之第中堂費錢二十萬貫又郭英乂恃/富而驕於京城創起甲第窮極奢靡雜虜謂回紇吐蕃)
(諸外夷叛/服不常也)萬方頻送喜無乃聖躬勞(師曰此聖主之勲/勞人臣不宜貪大)
(功以為已力/諷之之辭)
　　月(至徳二/載作)
　　　補注(鶴曰詩云干戈知滿地休照國/西營當在至徳二載作詳見注)
天上秋期近人間月影清入河蟾不沒(洙曰庾肩吾望/月詩渡河光不)
(濕/)補注(鶴曰肅宗以天寶十五載七月甲子即位於靈/武故託言而云秋期靈武唐雖在闗内道而魏)
(明帝置靈州初在河北唐志靈州亦云黄河外有豐安/等城故以月入河不沒其光喻肅宗入靈武不失其業)
(也/)搗藥兔長生(夢符曰按後漢張衡靈憲序曰月者隂/宗之精積而成獸象兔隂之類其數耦)
(其後有憑焉羿請不死之藥於西/王母姮娥竊之以奔月是為蟾蜍)只益丹心苦能添白
髪明干戈知滿地休照國西營(洙曰時官軍營於國西/休照為征夫見月而感)
補注(鶴曰通鑑云至徳二載八月王伯倫李椿攻中渭/橋殺賊守者千人乘勝至苑門賊有先屯武功者)
(奔歸自是賊不復屯武功矣按武功在長安西北國西/營當是指賊營故云休照若官軍陳於長安城西香積)
(寺乃是年九月旋即敗賊/而復京師豈虞見月而感)
　　哭長孫侍御(至徳二/載作)
　　　補注(鶴曰長孫侍御即後有送長孫九侍御赴/武威判官者此詩不言為判官事而言其)
　　　(為詩流與夫才思闊則與此合意是得武威之/命未到而死當是至徳二載周置御史掌邦國)
　　　(都鄙及萬民之治令以贊冢/宰漢因置十五員唐四人)
道為詩書重(孝祥曰人誰不讀書但誦其章句而不明/其道不足重也長孫之學獨為可重以其)
(達道/故也)名因賦頌雄禮闈曾擢桂憲府舊乗驄(洙曰禮闈/禮部所設)
(以取士也郄詵對武帝云臣舉賢良對策為天下第一/猶桂林一枝御史所居之署漢謂之御史府亦謂之憲)
(臺唐龍朔中為東宫憲府/桓典拜侍御史常乗驄馬)補注(希曰唐初考功試進士/開元二十四年徙禮部)
(以春官侍郎主之則長孫權第在開元二十四/年之後類要亦云持綱憲府孫樵新書亦言之)流水生
涯盡(趙曰子在川上曰逝者如斯/夫宋曰生涯盡言其清貧也)浮雲世事空唯餘舊
臺柏蕭瑟九原中(趙曰漢朱博為御史大夫其府列柏/樹常有野烏數千棲宿其上檀弓注)
(卿大夫之墓/地在九原)補注(希曰御史臺侍御史㕔前有兩柏總/章中李元同張仁禕為侍御史所植)
(也杜易簡為之贊云爰有貞柏徙植/清堂楚辭蕭瑟兮草木搖落而變衰)
　　奉送郭中丞兼太僕卿充隴右節度使三十韻
　　　(鮑曰郭英乂也至徳三載/加隴右節度使傳與詩合)補注(鶴曰舊史言至/徳初英乂遷隴)
　　　(右節度使兼御史中丞不言兼太僕卿新史言/禄山亂拜秦州都督隴右採訪至徳二載加隴)
　　　(右節度使不言兼御史中丞與太僕卿公此詩/題曰送郭中丞兼太僕卿充隴右節度使殆有)
　　　(補於二史之闕信其為詩史也當是至徳二載/作唐制中丞二人正四品下太僕寺卿一人從)
　　　(三品卿掌廏牧輦輿之政以中丞而/兼卿所以為加恩  至徳二載作)
詔發山西將(洙曰辛慶忌贊曰山/東出相山西出將)秋屯隴右兵(洙曰屯/一作營)
(唐書郭英乂傳英乂知運之季子肅宗興師朔野英乂/以將門子特見任用趙曰英乂先為秦州都督乃加隴)
(右節度使故公詩云即非山/西之出將事鄭曰屯聚也)凄涼餘部曲(趙曰秦州/部曲也)燀
赫舊家聲(洙曰謂知運先朝亦為隴右節度使也宋鮑/昭東武吟將軍既即世部曲亦空存漢光武)
(紀注大將軍營有五部部下有曲司馬子/長報任少卿書曰李陵既生降頽其家聲)鵰鶚乗時去
(師曰言得/時則駕也)驊騮顧主鳴(趙曰二句美英乂也師曰言戀/王室也忠臣之志不忘於君)
艱難須上策容易即前程(洙曰策策略也容易猶无難/也言其功名策略足以自取)
(富貴/無難)斜日當軒葢高(一作/歸)風巻斾旌(修可曰夏侯湛禊/賦清風捲斾師曰)
(高風八/月也)松悲天水冷沙亂雪山清(洙曰天水郡漢武帝/元鼎三年置後漢明)
(帝紀祁連山名也即天山一名雪山今名析羅漢/山在伊州北沈曰其山至高冬夏有雪故曰雪山)補注
(鶴曰開山圖經云漢陽西南有祁山九域志云亦於秦/州云有祁山然公與嚴武詩多言雪山如公來雪山重)
(公去雪山輕皆指西山而言今郭自西山遷隴右故詩/首云詔發西山將則雪山似指西山而言葢天水巳言)
(秦州則雪山乃言西山無疑喻郭/在兩鎮而虜皆懐惠不敢擾邊也)和虜猶懐惠(洙曰和/和好也)
(惠恩/惠也)防邊不敢驚(趙曰指言/吐蕃也)古來於異域鎮靜示専征
(洙曰専征請受斧/鉞之賜得専征伐)燕薊奔封豕(洙曰薊縣燕之所都昭/王在隨申包胥如秦乞)
(師曰吳為封豕長蛇以薦食上/國豕之性善突故以喻禄山)周秦觸駭鯨(洙曰按新/史禄山之)
(亂英乂授秦州都督隴右採訪使賊將高嵩擁兵入汧/隴英乂偽勞之既而伏兵發盡虜其衆駭鯨言若鯨魚)
(之駭難禦也陳琳檄云若駭鯨觸細網言易決也趙曰/禄山反幽州陷河北陷東京陷京師此所謂奔突幽薊)
(而觸冒/周秦也)中原何慘黷餘孽尚縱横(洙曰文選上慘下黷/殘孽餘寇也趙曰禄)
(山既誅慶緒為寇/此所謂尚縱横也)箭入昭陽殿(趙曰言禍亂/及於宫中也)笳吟細栁
營(洙曰笳者胡人捲蘆葉吹之以作樂也故曰胡笳趙/曰細栁周亞夫之營在長安笳吟細栁言胡人之笳)
(乃在漢/營也)内人紅袖泣王子白衣行(趙曰言王子避/亂白衣而行也)宸極
妖星動(洙曰虞翻别傳曰仰瞻/宸極趙曰妖星注見前)園陵殺氣平(洙曰陵/一作林)空
餘金椀出(椀一作盌洙曰光武紀赤眉焚西京宫室發/掘園陵注園謂山墳金椀出見早時金椀出)
(人間注趙曰漢武事/有持金椀賣於市)無復繐帷輕(洙曰魏武帝遺令堂/上施六尺牀張繐惟)
(此言賊凌/暴園陵也)毁廟天飛雨焚宫火徹明(洙曰項羽入咸陽/殺降王子嬰燒其)
(宫室火三月不滅蘇曰周盤龍/焚紫翠宫綺羅經火徹明不烕)罘罳朝共落掄桷夜同
傾(洙曰言賊焚毁宗廟及宫室漢書注師古曰罘罳謂/連闕曲閣也蒼舒曰按詩方斵是䖍注椹謂之䖍升)
(景山掄材木取松柏易直者斵/而遷之正於椹上以為桷也)三月師逾整羣胡勢就
烹瘡痍親接戰勇決冠垂成(洙曰此言英乂躬冒矢石/功冠垂成垂成猶欲成也)
(趙曰此微言英乂之敗而激其再立功也是時英/乂戰於武功敗績故有瘡痍之譬且言其功垂成)妙譽
期元宰(趙曰美其/可以為相)補注(希曰元宰乃冢宰榖梁所謂王/㑹宰周公於葵丘是也又後漢)
(酈炎絳灌臨衡宰王猛疏曰鼎宰/崇重兹者元宰猶謂元侯元弼)殊恩且列卿(趙曰言/其兼太)
(僕卿/也)㡬時回節鉞戮力掃欃槍(上初銜下楚耕切洙曰/成十三年傳戮力同心)
(釋文云欃槍妖星也前漢天文志石氏見攙雲如生甘/氏不出三月乃生天槍石氏見搶雲如馬甘氏不出三)
(月乃生天欃謝宣逺子房詩/鴻門銷薄蝕垓下隕欃槍)圭竇三千士(洙曰儒行儒/有蓽門圭竇)
(註門旁窬穿牆為竇如圭僖二十四年/秦伯送衞於晉三千人實紀綱之僕)雲梯七十城(洙/曰)
(雲梯攻城其高長上與雲齊可依雲而立所以攻敵之/城中楚王令公輸作雲梯以攻宋墨子設守宋之備九)
(攻而墨子/九却之)恥非齊説客(洙曰酈生嘗為説客漢王使説/齊王田廣罷厯下兵淮隂侯乃)
(度兵襲齊齊以酈/生賣已遂烹之)甘似魯諸生(洙曰叔孫通傳臣願徵/魯諸生與臣弟子共起)
(朝儀趙曰公自言也葢以謂圭竇之貧士尚有三千而/下七十城亦有為雲梯之具者如我曾無説客之談時)
(有諸生之事而巳葢/自責其無補於戰也)通籍微班忝(洙曰此公自言得通/朝籍也微班言位下)
(也前漢元帝紀令從官給事官司馬中者得為大父母/父母兄弟通籍籍者為三尺竹牒記其年紀名字物色)
(縣之宫門案省/相應乃得入也)周行獨坐榮(洙曰詩寘彼周行箋云周/之列位也後漢宣秉拜御)
(史中丞與中隸校尉尚書令㑹同並専席/而坐故京師號曰三獨坐時英乂為中丞)隨肩趨漏刻
(蘇曰漢宣帝置行/刻漏賜十郡列卿)短髮寄簪纓(寄一/作愧)徑欲依劉表(洙曰/魏志)
(王粲以西京擾亂皆不/就辟乃之荆州依劉表)還疑厭禰衡(洙曰還疑一云能/無後漢文苑傳禰)
(衡孔融愛衡材數稱述於曹操操欲見之不肯往操懐/忿以其才名不欲殺之送與劉表表先服其才名甚賔)
(禮之後侮慢表表恥不能容以江夏太守/黄祖性急躁故送衡與之卒為祖所殺)漸衰那此别
忍淚獨含情(蘇曰劉機含情/忍淚夜起薊門)廢邑狐狸語(洙曰襄十四/年傳南鄙之)
(田狐狸所居/豺狼所嘷)空村虎豹爭(洙曰空村言無居人虎/豹爭盜賊縱横故也)人頻
墜塗炭(洙曰仲虺之誥有夏昏徳民墜/塗炭言民之危險若蹈泥墜火)公豈忘精誠元
帥調新律前軍厭舊京(鮑曰謂廣平王/將復京師也)安邊仍扈從(才/用)
(切/)莫作後功名(洙曰莫作一云無使時代宗為元帥期/於收復公勉郭令立功名無後衆人也)
(趙曰新律是師律之律舊京指言長安更云仍扈從則/望長安收復而車駕復還也師曰前軍厭舊京言前軍)
(巳收京而鎮壓之尚頼諸將/安邊扈駕此勉郭公之辭)
　　送楊六判官使西蕃(至徳二/載作)
　　　補注(鶴曰詩云帝京氛祲滿又云送逺秋風落/當是至徳二載未復京師前是年吐蕃遣)
　　　(使來請討賊且修好肅宗遣給事中南巨川往/報聘楊其贊巨川以行者故有慎爾參籌畫之)
　　　(句/)
送逺秋風落西征海氣寒帝京氛祲滿(洙曰氛祲不祥/之氣言胡塵汚)
(染帝室趙曰往吐蕃度青海故云海氣/寒也葢京師猶未復故曰氛祲滿也)人世别離難(蘇/曰)
(季珏人間萬事/惟别離最難)絶域遙懐怒和親願結歡勅書憐贊普
(贊普吐/蕃王名)兵甲望長安(馬曰望長安/言欲入寇)宣命前程急惟良待
士寛子雲清自守今日起為官(洙曰揚子雲仕宦不達/寂寞自守起為官以子)
(雲比楊/判官也)垂淚方投筆(言以戎事為憂故垂淚投筆/如班超投筆而起志在功名)傷時
即據鞍(洙曰馬援傳劉尚深入五溪軍沒馬援因復請行被/時年六十二帝愍其老未許之援自請曰臣尚能)
(甲上馬帝令試之援/據鞍顧盼示可用)儒衣山鳥怪(蘇曰桑聞再歸中條/時春鳥嘐戛聞嘆曰)
(山鳥亦怪/我儒衣歸)漢節野童看(趙曰蘇武杖/漢節牧羊)邊酒排金盞(一作/盌)
夷歌捧玉盤草肥蕃(一作/輕)馬健(洙曰胡人至秋則/草肥馬健思入寇)雪重
拂廬乾(修可曰拂廬蕃帳名趙曰吐蕃/聫毳帳以居號大小拂廬也)慎爾參籌畫從
兹正羽翰(鄭曰何干/切羽也)歸來權可取九萬一朝摶(晁曰言/當以功)
(名自致逺大黄曰言刷整/羽翼飛騰之兆在此時也)
　　憶弟二首(乾元元/年作)
　　　(洙曰時歸在/南陸渾莊)補注(鶴曰詩云且喜河南定不問/鄴城圍當是乾元元年春作)
　　　(是時公在長安故詩又云東西消/息斷謂公在西京而弟在東也)
喪亂聞吾弟飢寒傍濟州(鄭曰水名禹貢有/濟河此因水名州)人稀書不
到(葛曰以道路榛梗/人稀少而難行)兵在見何由補注(希曰韓信傳/然則何由)憶
昨狂催走(洙曰狂催走謂/避亂出奔如狂)無時病去憂即今千種恨惟
共水東流(師曰濟屬山東弟居水/東故恨與水東流也)
且喜河南定不問鄴城圍(洙曰安慶緒棄東都走也趙/曰至至徳二載復東京故喜)
(也炎曰鄴城/史思明所據)補注(鶴曰至徳二載十一月克河南郡縣/而相州至乾元二年三月猶未解圍)
(以其弟在濟陽/故喜河南之定)百戰今誰在三年望汝歸(洙曰東山周/東征也三年)
(而歸三章言其室家之望汝也鮑曰自天寳十四載乙/未冬因亂而相别至乾元戊戌是為三春故曰三年望)
(汝/)故園花自發(師曰花自發/言無主也)春日烏還飛(洙曰言草木/禽鳥尚得其)
(所而人遭亂離/不得相保爾)斷絶人烟久東西消息稀
　　得舎弟消息(乾元元/年作)
　　　補注(鶴曰詩云亂後誰歸得他鄉勝故鄉為舎/弟在他鄉而公在故鄉故云當是乾元元)
　　　(年/作)
亂後誰歸得他鄉勝故鄉(蘇曰崔審與友人曰江南兵/火全不如舊聞三峽人物富)
(盛况勝故鄉何頻頻發吟思耶趙曰休眀之際則他/鄉雖樂不如還家惟亂離則他鄉安處自足居也)直
(洙曰一/作昔)為心厄苦久念(洙曰一/作得)與存亡(趙曰以弟存亡/在念也若主在)
(與在主亡/與亡之義)汝書猶在壁汝妾巳辭房(洙曰李陵書/生妻去室也)舊犬
知愁恨垂頭傍我牀
　　鄭駙馬池臺喜遇鄭廣文同飲(至徳二/載作)
　　　補注(鶴曰詩云燃臍郿隖敗指禄山死則是此/詩在至徳二載作葢禄山以是年正月為)
　　　(安慶緒所弑公是時陷賊中而鄭駙馬池臺在/河南新安縣不聞公陷賊時至東都豈張敦儒)
　　　(拘諸官於東都時公以陷賊亦暫拘東都故得/與鄭䖍相遇而同飲詩所以有握節漢臣回之)
　　　(句期禄山死後皆可以全身而歸也梁權道編/在乾元元年然至徳二載十二月巳定從偽者)
　　　(之罪䖍在其中貶台州司户公在諫省不應乾/元元年尚與之同飲為留連之舞又與詩云握)
　　　(節漢臣回不叶再味别離經死地披寫/忽登臺之句是公未為拾遺前作無疑)
不謂生戎馬(洙曰老子戎/馬生于郊)何知共酒盃燃臍郿隖敗(洙/曰)
(董卓傳呂布殺卓使皇甫嵩攻卓弟旻於郿隖殺其母/妻男女盡滅其族乃尸卓於市天時始熱卓素充肥脂)
(流於地守尸吏燃火置卓臍中光/明達晝師曰此言禄山伏誅也)握節漢臣回(洙曰蘇/武杖漢)
(節牧羊起卧操持節毛盡十九/年還歸師曰此言鄭自賊歸也)白髮千莖雪丹心一寸
灰(洙曰言為憂患所困而心/已無物矣故云一寸灰)别離經死地披寫忽登臺
(師曰披寫/言剖懐也)重對秦簫發(見秦女善/吹簫注)俱過阮宅來(師曰以/䖍之疎)
(放比之/阮籍也)留連(一作/醉留)春夜舞淚落強徘徊(洙曰一云醉連/春苑夜舞淚落)
(徘/徊)
　　臘日(至徳二/載作)
　　　補注(鶴曰詩云還家初散紫宸朝當是至徳二/載扈從還京師時作嚴延年傳母欲從延)
　　　(年臘師古曰建丑之月為臘/祭因會飲若今之蜡節也)
臘日常年暖尚遙今年臘日凍全消侵陵雪色還萱草
(洙曰萱草乃忘憂草今/俗云萬年韭霜雪不凋)補注(希曰崔豹古今注曰欲蠲/人之憂則贈以丹棘丹棘)
(一名忘憂嵇康養生論從而曰萱草忘憂按詩焉得諼/草言樹之背孔氏曰諼訓忘非草名爾雅曰諼忘也後)
(人誤以為萱為諼草至王篇始作藼與萱同王洙謂俗/云萬年韭霜雪不凋非萱草何嘗不凋也苐初茁土時)
(徃徃不畏/霜雪耳)漏洩春光有栁條縱酒欲謀良(一作/長)夜醉還
家初散紫宸朝(鄭曰紫宸志宣政殿北曰紫宸/門内有紫宸殿即内衙正殿)口脂面
藥隨恩澤翠管銀甖下九霄(洙曰唐制臘日宣賜口脂/面藥及賜宴趙曰唐制臘)
(日賜面藥翠管銀甖所以盛之也定功曰太平御/覽載盧公家範凡臘日上澡豆及頭膏面脂口脂)補注
(鶴曰唐志中尚署/令丞臘日獻口脂)
　　紫宸殿退朝口號(鄭曰長安志宣政殿北曰紫宸/門内有紫宸殿即内衙正殿)
　　　補注(鶴曰唐會要云龍朔二年六月七日制蓬/萊宫諸門殿亭等名三年四月二十五日)
　　　(始御紫宸殿聽政百寮賀新宫成開元十六年/補遺施敬本張烜李鋭等謂紫宸殿者漢之前)
　　　(殿周之露寢陛下饗萬國朝諸侯人臣至敬之/所是也今詩云宫中毎出歸東省當是乾元元)
　　　(年為拾/遺時作)
戸外昭容紫袖垂(洙曰唐制昭容/正二品係九嬪)雙瞻御座引朝儀(蒼/舒)
(曰按唐制天子坐朝宮人引至殿上至天佑二年十二/月詔曰宫嬪女職本備内任今後每遇延英坐日只令)
(小黄門祗候引從官人不得出内趙曰/應用朝儀二人為引謂之瞻則回瞻也)香飄合殿春風
轉花覆千官淑景移(景一作日師曰/淑景淑日也)晝漏聲(一作/稀)聞高
閣報(趙曰以閣之高/而傳之逺也)天顔有喜近臣知(洙曰言近臣/密邇清光)宫
中每出歸東省會送䕫龍集(一作/到)鳳池(洙曰䕫龍舜/之良臣夔典)
(樂龍納言鳳池荀朂為中書令及罷云奪我鳳凰池趙/曰唐制左拾遺領門下省而門下省在東故曰東省)
　　曲江二首(乾元元/年作)
　　　補注(鶴曰按後篇云朝回日日典春衣每日江/頭盡醉歸當是乾元元年為拾遺在京師)
　　　(作/)
一片花飛減却春(蘇曰丘豫見庭中花落謂友人曰飛/此一片減却青春色不趁行樂復待)
(何時/耶)風飄萬㸃正愁人且看欲盡花經眼莫厭傷多酒
入脣江上小堂巢翡翠(蘇曰宋丘䝉為南陽守政善廉/愛有翡翠巢於堂庾信詩翡翠)
(本微物知/愛巢高堂)花(一作/苑)邊高塚卧麒麟(趙曰塚前有石麒麟/葢富貴之家西京雜)
(記云是秦始皇驪山墓上物也今詩/言卧則塚荒廢故公落句有感焉)細推物理須行樂
何用浮名絆此身(浮一作榮余曰絆音半馬縶師曰曲/江舊時風景頗佳麗為京城勝遊自)
(禄山焚蕩之後無復向時奢華是以堂巢翡翠塚卧麒/麟一盛一衰其理不常觀此理則人生不可不行樂矣)
朝回日日典春衣(趙曰王長元古/意思淚㸃春衣)毎日江頭盡醉歸(洙/曰)
(日出陳/遵醉歸)酒債尋常行處有人生七十古來稀(洙曰孫濟/權之叔也)
(嗜酒不治産業常醉欠人酒緍人皆笑之濟怡然自若/謂人曰尋常行坐處欠人酒債欲貨此緼袍償之古詩)
(云典盡春衣無可奈尋常行處欠人錢古詩人生/不滿百常懐千嵗憂晝短苦夜長何不秉燭遊)補注
(鶴曰賈誼傳彼尋常之汙瀆兮應劭曰八尺曰尋倍尋/為常故以對七十然江南逢李龜年詩云岐王宅裏尋)
(常見崔九堂前幾度聞則又未嘗/拘以數對也尋常幾度皆俗語)穿花蛺蝶深深見(一/作)
(舞/)㸃水蜻蜓欵欵飛(洙曰一作緩緩趙曰司/馬遷云效其欵欵之愚)補注(希曰/詩大)
(雅板萹云老夫灌灌毛傳云灌灌猶欵欵也又爾雅懽/懽釋亦引板篇毛傳所云又引鄭箋云老夫諫女欵欵)
(然懽懽/音義同)傳語風光共流轉暫時相賞莫相違(洙曰馮少/憐春日詩)
(傳語春光道先歸何處邊公參用之焉/言相與賞翫莫相違戾此豈語同舎耶)
　　曲江對酒(乾元元/年作)
　　　補注(鶴曰詩云懶朝真與世相違又云吏情更/覺滄洲逺當是乾元元年為拾遺在京師)
　　　(作/)
苑外江頭坐不歸(趙曰苑外者芙蓉苑/之外也曲江在苑北)水精春(一作/宫)殿
轉霏微(趙曰以水精言春/殿葢狀其清幽也)桃花細逐楊花落(洙曰一云/桃花欲共)
(梨花/語)黄鳥時兼白鳥飛(蘇曰古倚欄曲云紅雨亂和春/雨落白鳥時兼黄鳥飛工部用)
(語有體法復用古/人語者以為龜鑑)補注(希曰爾雅曰皇黄鳥郭云黄離/留亦名摶黍陸云黄鸝留黄栗)
(黄鶯倉庚商庚鵹黄楚雀其名毛詩綿蠻黄鳥亦是鶯/白鳥鷗鷺之類公詩所謂白鳥去邊明江湖多白鳥是)
(也/)縱飲久判人共棄(鄭曰判普官/切正作拚棄)懶朝真與世相違吏
(一作/含)情更覺滄洲逺老大悲傷未拂衣(洙曰謝元暉復/叶滄洲趣古樂)
(府老大徒悲傷師曰縱飲久判人共棄甫性放誕與世/相忤為人所棄故縱飲懶朝無復顧惜葢任真如此然)
(為薄宦所繫不遂滄州之期至於老大/悲傷不能拂衣而去也滄洲神仙之境)
　　曲江對雨(乾元元/年作)
　　　補注(鶴曰詩云何時詔此金錢㑹暫醉佳人錦/瑟傍當是乾元元年為拾遺在京師時作)
城上春雲覆苑牆江亭晚色靜年(一作/天)芳(魯曰沈休文/三月三日詩)
(年芳俱/在斯)林花著雨燕脂(一作/支)落水荇牽風翠帶長(洙曰/荇水)
(草也相連而/生故曰翠帶)龍武新軍深駐輦芙蓉别殿謾焚香(洙曰開/元二十)
(六年析左右羽林軍置左右龍武軍以左右萬騎營隸焉/芙蓉城連曲江趙曰言駕深駐曲江不復幸芙蓉苑則别)
(殿焚香為謾耳師曰唐諱/虎故改龍虎軍為龍武)補注(鶴曰如舊注則不見新軍/別殿之義案志至徳二載)
(左右神武兩軍賜名天騎今詩作於次年故曰新軍又/志云芙蓉園在京城南内築夾城入園中有殿而曲江)
(又連芙蓉苑駕常遊幸其中亦有殿故/曰别殿公詩云江頭宫殿鎖千門是也)何時詔(一作/重)此
金錢會暫(一作/爛)醉佳人錦瑟傍(蘇曰開元别記明皇與妃/子在花萼樓下以金錢逺)
(近為限賽其元擲於地者以金觥為賞今里巷皆效之諺曰/卓親趙曰劇談録載開元中都人遊賞曲江盛於中和上巳)
(節即賜宴臣僚㑹於山亭賜太常教坊樂推此則賜金錢會/者賜金錢為宴也師曰開元天寶遺事内庭妃嬪至春時於)
(禁中結伴擲金錢為戲薛曰按李商隠詩有錦瑟篇其詞/曰錦瑟無端五十弦一弦一柱思華年或云是美人名)補
注(鶴曰按貞元九年二月中書門下奏云中和節初賜宴錢/給百官宰臣巳下於曲江合宴此賜金錢會也漢惠帝紀)
(二千石錢二萬將軍四十金晋灼曰此言四十/金實金也下凡言黄金真金不言黄謂錢也)
　　早朝大明宫呈兩省寮友(新添/)　　　賈至
銀燭朝天紫陌長禁城春色曉蒼蒼千條弱栁垂青鎖
百囀流鶯滿建章劒佩聲隨玉墀步衣冠身染御爐香
共沐恩波鳳池裏朝朝染翰侍君王
　　和賈至舎人早朝大明宫(乾元元/年作)
　　　(洙曰舎人先世掌絲綸鄭/曰長安志東内大明宫)補注(鶴曰按舊史京/師西有大明興)
　　　(慶宫謂之三内東内有大明宫在西内之東北/會要云貞觀八年十月營永安宫九年正月改)
　　　(名大明宫龍朔二年改名蓬萊宫咸享元年二/月四日改蓬萊宫為含元殿長安元年復改為)
　　　(大明宫此當是乾/元元年諫省作)
五夜漏聲催曉箭(洙曰顔氏家訓云或問一夜何故五/更更何所訓答曰漢魏以來謂為甲)
(夜乙夜丙夜丁夜戊夜又云一鼓二鼔三鼓四鼓五鼓/亦云一更二更三更四更五更皆以五為節更厯也經)
(也鼔五四更爾趙曰五夜指五更初也師曰箭乃/漏箭軍中傳箭以直更五夜謂五鼓天將曉也)補注
(希曰漢儀中/黄門持五夜)九重(一作/天)春色醉仙桃(洙曰天子之門九/重漢武故事西王)
(母齎其桃七枚獻帝帝欲留核種之王母笑曰此桃一/千年生一千年結實人夀幾何遂止西王母指東方朔)
(曰仙桃三熟此兒巳三偷師曰凡詩稱春/者皆酒也醉仙桃言入朝飲酒其色如春)旌旗日暖龍
蛇動宫殿風微燕雀高(余曰百斛明珠云七言之偉麗/者杜子美如此二句後寂寥無)
(聞/)朝罷香烟攜滿袖(蘇曰韋賢詩曰御爐/香滿袖丞相出朝時)詩成珠玉在
揮毫欲知世掌絲綸美(趙曰賈至曾之子也曾於開元/間掌制誥元宗幸屬拜至起居)
(舎人帝曰昔先天誥命乃父為之辭今兹命册乃爾為/之兩朝盛典出卿家父子可為繼羙矣昱曰記緇衣篇)
(王言如絲其出如綸/王言如綸其出如綍)池上於(一作/如)今有鳳毛(有一作得/時可曰宋)
(謝鳳子超宗有文辭補新安王常侍作王母/殷淑儀誄帝大嗟賞謝莊曰超宗殊有鳳毛)
　　同前(新添/)　　　　　　　　　　王維
絳幘雞人送曉籌尚衣方進翠雲裘九天閶闔開宫殿
萬國衣冠拜冕旒日影纔臨仙掌動香烟欲傍衮龍浮
朝罷須裁五色詔佩聲歸到鳳池頭
　　同前(新添/)　　　　　　　　　　岑參
雞鳴紫陌曙光寒鶯囀皇州春色闌金闕曉鐘開萬户
玉堦仙仗擁千官花迎劒佩星初落栁拂旌旗露未乾
獨有鳳凰池上客陽春一曲和皆難
　　宣政殿退朝晚出左掖(鄭曰掖夷益切長安志宣/政門内有宣政殿殿東有)
　　　(東上閣門西有西/上閣門故以掖稱)補注(鶴曰舊史高宗龍翔二/年置正殿曰含元含元)
　　　(之後曰宣政宣政左右有中書門下二省公為/左拾遺屬門下故曰左掖當是乾元二年春作)
天門日射黄金牓(洙曰崔融詩金牓照/晨光銅鈎起夕涼)春殿晴曛赤羽
旗(洙曰以赤/鳥羽為旗)宫草微微(一云/霏霏)承委佩(洙曰曲禮主佩/垂則臣佩委)爐
烟細細駐遊絲(洙曰遊絲蛛絲之/遊散者香烟似之)雲近蓬萊常五色雪
殘鳷鵲亦多時(洙曰蓬萊殿名趙曰鳷鵲漢觀名在甘/泉宫秦曰謝元暉詩金波麗鳷鵲借漢)
(殿觀名以比/當時之禁掖)侍臣緩步歸青瑣(洙曰青瑣門也以青畫/戶邊鏤中天子制也)
退食從容出每遲(昱曰羔羊詩/自公退食)
　　題省中壁(乾元元/年作)
　　　補注(鶴曰既謂之題省中壁又詩云衮職曾無/一字補當是乾元元年為拾遺時作省謂)
　　　(門下/省也)
掖垣竹埤梧十尋(趙曰禁掖之垣牆也竹埤當側聲皮/靡切國語訟垣不生埤注埤下濕也)
(又音/卑)補注(希曰高后紀入未央宫掖門師古曰非正門/而在兩旁若人之臂掖也掖垣即此義公在)
(左掖故云十/一本作干)洞門對雪(一作/霤)常隂隂(師曰董賢傳重殿/洞門注洞門謂門)
(之相當也定功曰對雪當作對霤左太冲吳都賦云増/岡重阻列真之宇玉堂對霤石室相距葢是時有鳴鳩)
(乳燕落花游絲之話乃春時非可言雪傳冩/之誤耳蘇曰魯直常云唐省中皆青壁畫雪)落花游絲
白日靜(洙曰梁簡文帝春日詩落/花隨燕入游絲帶蝶驚)鳴鳩乳燕青春深腐
儒衰晚謬通籍(洙曰黥布傳上置酒對衆折隋何曰腐/儒為天下安用腐儒哉通籍見通籍微)
(班沗/注)退食遲回違寸心衮職曾無一字補(洙曰詩衮職/有闕仲山甫)
(補之注衮君之上服補之善補過/也趙曰公前為拾遺故用補衮事)許身愧比雙南金(洙/曰)
(古詩美人贈我縁綺琴何以報之雙南金師曰甫自賊/歸謁肅宗肅宗授左拾遺得通籍禁省退食遲回違寸)
(心言老年仕宦非其本心況無忠言以補天/子無以報君恩之重故云許身愧比雙南金)
　　春宿左省(乾元元/年作)
　　　補注(鶴曰公為左拾遺屬門下省而門/下省在東故曰左省乾元元年作)
花隠掖垣暮啾啾棲鳥過星臨萬戶動月傍九霄多不
寢聽金鑰因風想玉珂(丘河切洙曰玉珂鳴珂也蒼舒/曰通典老鵰入海為城可截作)
(馬勒謂之珂趙曰公有封事欲/上故聽開門且想朝馬鳴珂也)明朝有封事數問夜如
何(趙曰詩夜如何其師曰萬戶指宫中之門也月傍九/霄言親近天子也聽金鑰恐天子門開羣臣入朝風)
(傳玉珂之聲故數問夜如何玉/珂導者所鳴之珂或云馬非也)補注(鶴曰貞觀三年太/宗始於太極殿聽)
(政令文武官各上封事極言得失又唐志補闕拾遺掌/供奉諷諫大事廷諍小則上封事今封事欲上而至於)
(數問夜之如何其憂國愛君之意展轉於/中視岑參所云自覺諫書稀者為不侔矣)
　　送翰林張司馬南海勒碑(乾元元/年作)
　　　補注(鶴曰唐志翰林無司馬唯王府長史下有/司馬一人又元帥府有行軍司馬行軍左)
　　　(右司馬大都督府上下州有司馬今題云翰林/張司馬豈非以司馬而居翰林之事按唐韋執)
　　　(誼翰林故事云翰林院者在右銀臺門内麟徳/殿西重廊之後天下以藝能技術召見者之所)
　　　(處也唐百官志又云翰林院者待詔之所也乗/輿所在必有文詞經學之士下至卜醫技術之)
　　　(流皆直於别院今題云勒碑詩云碑到百蠻開/其文又是相國巳製則張非文詞經學之士明)
　　　(矣殆鐫工之精者梁權道編在乾元元年亦從/舊次耳按南詔傳元宗詔何履光以兵定南詔)
　　　(境立馬援銅柱乃還葢在天寶七載恐是此/時往勒碑其後鮮于仲通楊國忠討之皆敗)
冠冕通南極(趙曰冠冕指言張司/馬南極指言南海地)文章落上台(洙曰謂/相國製)
(文/)詔從三殿去碑到百蠻開(洙曰唐有三殿學士趙曰/李翰林志院在麟徳殿西)
(廂重廊之後故曰三殿出者言詔自翰林院經三殿而/出也舊注云唐有三殿學士何所據而亂立名字耶師)
(曰三殿謂蓬萊拾翠紫微是/也學士直院故詔從三殿去)補注(鶴曰阮嗣宗奏記以/舎一之徳據上台之)
(位又摯盧册隴西王太尉文曰進登上台則上台指宰/相而云也李肇云為翰林院在右銀臺門之北第一門)
(東向牓曰翰林之門入門直西為學士院其北為學士/院又北為少陽院東臺三殿又公之祖審言有蓬萊三)
(殿侍宴奉勅詠終南山應制則三殿乃殿名當是指此/又越王係傳亦云夜入三殿收係又會要云會昌元年)
(六月於三殿造九天道場駕幸三殿高帝紀百粤之兵/服䖍曰非一種若今言百蠻也鄭吉傳拊循外夷師古)
(曰夷蠻戎狄亦四方之/總稱故史傳曰百蠻)野館濃花發春帆細雨來(師曰/此言)
(春時/之别)不知滄海上天遣幾時迴
　　晚出左掖(乾元元/年作)
　　　補注(鶴曰詩云晝刻傳呼淺春旗簇仗/齊當是乾元元年春在諫省作)
晝刻傳呼淺(洙曰新漏刻銘云衞宏/載傳呼之節較而未詳)春旗簇仗齊(洙曰/春旗)
(羽/衞)退朝花底散歸院栁邊迷樓雪融城濕宫雲去殿低
避人焚諫草騎馬欲雞栖(洙曰高士廉毎有獻納必焚/其藁文選雞登栖而斂翼師)
(曰騎馬出左掖雞欲/棲于塒謂日之夕矣)補注(希曰唐馬周焚章表魏陳羣/每上封事輒削其藁通鑑云)
(故事宰相午後六刻乃出杜甫奏今太平無事巳時即/還第軍國機務皆決於私家今觀此詩不唯至午且至)
(於雞栖雖曰時丁多事自應如此/亦裴冕苗晉卿輩知所以懲監也)
　　曲江陪鄭八丈南史飲(乾元元/年作)
　　　補注(鶴曰詩云近侍只今難浪跡當是乾元元/年在諫省時作是時未貶華州司功也)
雀啄江頭黄栁花鵁鶄鸂鶒滿晴沙自知白髪非春事
(趙曰春事嬉遊賞翫皆年少/之所宜故白髪則非春事矣)且盡芳樽戀物華近侍即
今難浪跡(魯曰近侍/謂為拾遺)此身那得更無家丈人才力猶強
健豈傍青門學種瓜(師曰卲平種瓜長安城東門/末章勉鄭公出仕未可遽隠)
　　送賈閣老出汝州(乾元/元年)
　　　(鮑曰按紀二年九節度師潰汝州刺史賈/至奔於襄鄧而傳不書隠之也紀與詩合)補注
　　　(鶴曰至傳不書出汝州而書出蒲州今考此詩/云艱難歸故里雲山紫邏深則至誠守汝州葢)
　　　(至之父曾河南洛陽人而汝州唐屬河南道與/河南又為鄰而紫邏山亦在汝州傳不書史失)
　　　(之其奔襄鄧在乾元二年三月今詩云西掖梧/桐樹空留一院隂又云去住損春心則是在元)
　　　(年春作公是/時在左掖)
西掖梧桐樹空留一院隂(洙曰喻賈之徳猶足庇覆一/院也趙曰賈厯中書舎人而)
(省在月華門/西故曰西掖)艱難歸故里去住損春心(師曰言奔走之/勞而減少年之)
(心/也)宫殿青門隔(洙曰青門長安東城門也卲平種/瓜青門外隔青門謂賈出汝州)雲山
紫邏深(趙曰王立之云九域圖/汝州有紫邏山故云)人生五馬貴莫受二毛
侵(趙曰漢官儀太守五馬葢天子六馬而諸侯五馬師/曰昔王羲之出守永嘉庭列五馬後人皆援為太守)
(事彦輔曰潘岳秋興賦予生/三十有二而見二毛斑白也)補注(希曰南齊栁元伯之/子五人皆領郡號五)
(馬然趙引漢官儀之説為是彦輔引/潘岳賦證二毛然當以左傳語為始)
　　送鄭十八虔貶台州司戶傷其臨老陷賊之故闕
　　為面別情見於詩(趙曰按唐史虔以禄山反陷賊/偽授䖍水部郎中潛以密章達)
　　　(靈武賊平與王維等並囚宣揚然皆善畫崔圓/使繪齋壁䖍等即祈解於圓卒免死貶台州)
　　　補注(鶴曰按通鑑至徳二載十二月崔器呂諲/言陷賊官凖律皆應處死李峴云槩以叛)
　　　(法處死恐乖仁恕之道於是上從峴議以六等/定罪以三等者流貶䖍在次三等之數故正貶)
　　　(台州司户所以詩云垂死中興時又云蒼惶已/就長途往當是至徳二載十二月作梁權道編)
　　　(在乾元元年若十二月定罪正月就/道則無容闕為面别也至徳二年作)
鄭公樗散鬢如絲(洙曰莊子有樗散/之材言不合世用)酒後常稱老畫師
(洙曰䖍善畫常獻詩畫/明皇御批號為三絶)萬里傷心嚴譴日百年垂死中
興時(洙曰時初復京/師䖍以汙賊貶)蒼惶已就長途往邂逅無端出餞
遲便與先生應永訣九重泉路盡交期(洙曰言結契之/期死生不替)
　　題鄭十八著作䖍(乾元元/年作)
　　　補注(鶴曰䖍以至徳二年十二月貶台州而今/詩云春深逐客一浮萍當是乾元元年三)
　　　(月/作)
台州地闊(一作/僻)海𡨕㝠雲水長和島嶼青(洙曰台州/鄭貶所)亂
後故人雙别淚春深逐客一浮萍(洙曰以䖍貶故稱逐/客浮萍言隨流也秦)
(李斯在逐/客中上書)酒酣懶舞誰相拽詩罷能吟不復聽第五橋
東流恨水皇陂岸北結愁亭(洙曰第五橋皇陂皆/長安郭外送别之地)賈生
對鵩傷王傅(洙曰見地顯愁飛鵩注/趙曰以言䖍遷謫也)蘇武看羊陷賊庭
(洙曰見握節漢臣迴注趙曰/言䖍為賊所刼而不附賊也)可念此心懐直道也霑新
國用輕刑(洙曰懐一作常周禮秋官大司/寇之職一曰刑新國用輕典)禰衡實恐遭
江夏(洙曰見本巻/送郭中丞詩)方朔虛傳是嵗星(趙曰神仙傳傳説/上據辰尾為宿嵗)
(星降為/東方朔)窮巷悄然(一云/一朝)車馬絶案頭乾死讀書螢(洙曰/車胤)
(聚螢/讀書)
　　端午日賜衣(乾元元/年作)
　　　補注(鶴曰公乾元元年端午見諫省未出為/華州司功宜與宫衣之賜故有此作)
宫衣亦有名(師曰受之當有名也賜之豈/可無名賜之無名是濫賞也)端午被恩榮
細葛含風軟香羅疊雪輕補注(鶴曰高紀賈人毋得衣/錦繡綺縠絺紵罽師曰)
(絺細葛也香羅疊雪言其色白且輕亦如地理/志所謂氷紈師古曰布帛之細其色鮮潔如氷)自天題
處濕(師曰謂賜/從天子)當暑著來清意内稱長短(洙曰一云恰/稱身長短)
終身荷聖情(一作明師曰言長短皆/稱意足見君恩之重)
　　贈畢四曜(玉臺後集載曜詩二/首  乾元元年作)
　　　補注(鶴曰公在秦州有賀畢曜除監察詩云與/之有故逺喜遷官乃乾元二年作今詩云)
　　　(才大今詩伯家貧苦宦卑同調嗟誰惜論文笑/自知則公在長安時贈之當是乾元元年)
才大今詩伯(趙曰詩伯葢/宗師之稱也)家貧苦宦卑饑寒奴僕賤顔
狀老翁為同調嗟誰惜(洙曰謝靈運誰謂古今殊異代/可同調師曰同調言才調之同)
論文笑自知流傳江鮑體(江文通/鮑明逺)相顧免無兒(洙曰伯/道無兒)
(趙曰唐宗嘗曰蘇瓌有子李嶠/無兒免無兒言各有子以傳世)
　　酬孟雲卿(乾元元/年作)
　　　補注(鶴曰詩云明朝牽世務揮淚各西東當是/乾元元年六月出為華州司功將行時作)
樂極傷頭白更深愛燭紅相逢難衮衮(趙曰衮衮相繼/之意字出晉書)
(張華讀史衮衮可聽師/曰言際會不得數也)告别莫悤悤(魯曰張芳云悤/悤不暇草書)但
恐天河落(洙曰鮑明逺夜移衡漢落劉曰/寓意禄山之亂恐朝廷傾陷也)寧辭酒盞空
(趙曰飲盡/而空也)明朝牽世務揮淚各西東
　　奉贈王中允維(乾元元/年作)
　　　(鮑曰王維字摩詰累遷給事中禄山反為賊所/得禄山素知其才迎至洛陽迫為給事中禄山)
　　　(大宴凝碧池維聞甚悲作詩悼痛賊平下/獄以詩聞行在肅宗憐之下遷太子中允)補注
　　　(鶴曰唐志左春坊中允二人掌侍從贊相駁正/啓奏維遷中允在至徳二載今云一病緣明主)
　　　(三年獨此心當/是乾元元年作)
中允聲名久如今契闊深共傳收庾信(趙曰侯景之亂/梁簡文帝使庾)
(信率宫中文武千餘人營於朱雀航及景至信以衆奔/江陵梁元帝承制除信御史中丞以言王維初以禄山)
(之脅授偽命肅宗憐/維釋其死下遷中允)不比得陳琳(洙曰陳琳避難冀州/袁紹初使典文章作)
(檄以告劉備言曹公失徳不堪依附反譏曹公父子後/紹敗曹公得琳愛其才不之責趙曰言王維在賊中禄)
(山大宴梨園樂工皆泣維/賦詩痛悼則異乎陳琳矣)一病緣明主三年獨此心窮
愁應有作試誦白頭吟(師曰甫自言得肺疾只緣思君/也言在寇庭未嘗以忘於君身)
(雖困辱而此心無變洙曰虞卿窮愁著書白頭吟以人/情樂新而厭故蘇曰張跋欲娶妾其妻曰子試誦白頭)
(吟妾當聽之/跋慙悚而止)補注(鶴曰舊史云元宗出幸維扈從不及/為賊所得維服藥取痢偽稱瘴病新)
(史亦云今曰一病者正以維偽病而言豈公自謂自天/寶十五載至乾元元年為三年其戴君之心未嘗有二)
(故終以白頭吟喻其不改節也西京雜記司馬相如將/聘茂陵女子為妾卓文君作白頭吟以自絶相如感之)
(乃止其詞云凄凄重凄凄嫁女不/須啼願得一心人白頭不相離)
　　奉陪鄭駙馬韋曲二首(乾元元/年春作)
　　　補注(鶴曰鄭駙馬即潛曜韋曲地名在長安公/贈韋七贊善詩云杜陵韋曲未央前是也)
　　　(今詩云野寺垂楊裏春畦亂水間又/云白髪好禁春當是乾元元年春作)
韋曲花無頼家家惱殺人(趙曰古詩云/蕭蕭愁殺人)渌樽須盡日(趙/曰)
(沈休文詩憂來命渌樽鄭曰/渌龍玉切本作醁美酒也)白髮好禁(一作傷鄭曰禁/居吟切勝也)
春石角鈎衣破(沈曰石角/石菱角也)藤枝刺眼新(刺七/亦切)何時占叢
竹頭戴小烏巾(蘇曰劉岩隠逸不仕常著緇衣小烏/巾師曰甫意欲卜居植竹以怡情也)
野寺垂楊裏春畦亂水間美花多映竹好鳥不歸山(曰/)
(托言猶在仕途/未能拂衣林下)城郭終何事風塵豈駐顔(趙曰言城中/多風塵徒催)
(人老/耳)誰能共公子薄暮欲俱還(師曰甫意欲與鄭於/暮年還政以自養也)
　　　寄左省杜拾遺(新添/)　　　　　　岑參
聨步趨丹陛分曹限紫微曉隨天仗入暮惹御香歸白
髪悲花落青雲羨鳥飛聖朝無闕事自覺諫書稀
　　　奉答岑參補闕見贈(乾元元/年春作)
　　　　補注(鶴曰公至徳二載六月十二日同左右拾/遺裴薦孟昌浩魏齊􁎔左補闕韋少遊薦)
　　　　(參為近侍其狀云今諫諍之路大開獻替之臣/未備是時參試大理評事攝諫察御史今題云)
　　　　(奉答岑參補闕則是薦後除參補闕亦可謂言/聽矣詩云冉冉栁條碧娟娟花蘂紅當是乾元)
　　　　(元年/春作)
窈窕清禁闕罷朝歸不同(師曰岑為補闕屬中書居右/署甫為拾遺屬門下居左署)
(故云歸/不同)君隨丞相後我往(一作/住)日華東(蘇曰郭偲家住/日華門東畔趙)
(曰拾遺在百官志皆隸門下省而省/在華門之東杜公為左拾遺故云云)補注(鶴曰拾遺左/屬門下右屬)
(中書通典所載也當是岑補闕居右署而公居左署故/不同不獨公云罷朝歸不同岑亦有分曹限紫微之句)
(紫微指中書而云趙云岑兼官乃隨丞相恐未必然所/居既異歸路自應不同其隨丞相之後亦適然耳岑詩)
(云暮惹御香歸則/非歸省治事也)冉冉栁枝碧娟娟花蘂紅故人得佳
句獨贈白頭翁
　　送許八拾遺歸江寧覲省甫昔時嘗客遊此縣
　　於許生處乞瓦棺寺維摩圖様志諸篇末(乾元元/年作)
　　　補注(鶴曰江寧郡唐為昇州志云至徳二載以/潤州江寧縣置公開元末嘗遊此許當是)
　　　(二載六月後為拾遺葢是年六月十二日公同/遺補薦岑參時許不預名此詩當是乾元元年)
　　　(作/)
詔許辭中禁慈顔赴北堂(洙曰詩馬得諼草言樹之背/注北堂也北堂母氏也一云)
(天語辭中禁/家榮赴北堂)聖朝新孝理(洙曰以孝/理天下)祖席倍輝光(洙曰/祖席)
(飲餞也漢祖二疏/一云行子倍恩光)内(一作/贈)帛擎偏重宫衣著更香淮隂
新夜驛京口渡江航(洙曰淮隂京口皆江南地名/鄭曰淮隂楚州京口潤州)春隔
雞人晝(洙曰雞人宫中司曉者言許/方歸江寧當隔雞人報曉爾)秋期燕子涼(秋期/還也)
賜書誇父老夀酒樂城隍(洙曰一云竹引趨庭曙山添/扇枕涼十年過父老幾日賽)
(城隍薛曰按古樂府前有一樽酒主人行夀今日合來/者皆令富且貴欲令主人三萬嵗終嵗不知老為吏當)
(高遷賈市得萬倍桑蠶/當大得主人宜子孫)看畫曾饑渴追蹤限(一云/恨)淼茫
虎頭金粟影神妙獨難忘(洙曰虎頭維摩相也金粟釋/有金粟也修可曰愷之字長)
(康小字虎頭晉陵無錫人多才氣尤工丹青傳寫形勢/莫不絶妙曾於瓦棺寺北殿畫維摩詰畫訖光耀月餘)
(日師曰王洙以虎頭為維摩相大誤矣薛曰按王簡栖/頭陀寺碑金粟如來儀文殊戾止發迹經曰淨明大士)
(是往古金/粟如來)補注(希曰歐陽論藝文類聚引世説顧愷之/為虎頭將軍然今世説不載厯代名畫)
(記曰愷之小字虎頭按祖庭事苑十門辨惑論云維摩/是金粟如來吉藏法師謂出思惟三昧經自云未見其)
(本今諸經目録中/無此經名何也)
　　因許八奉寄江寧旻上人(乾元元/年作)
　　　補注(鶴曰詩云聞君話我為官在又因/許拾遺以寄之當是乾元元年作)
不見旻公三十年封書寄與淚潺湲補注(鶴曰楚辭横/流涕兮潺湲)
(詩作於乾元元年戊戌而云不見三十年遡而計之當/在開元十七年巳巳然公進三大禮賦表云浪跡於陛)
(下豐草長林實自弱冠之年則其遊吳越乃在/開元十九年是年公年二十嵗當以表為是)舊來好
事今能否老去新詩誰與(一作/為)傳碁局動隨尋(一作/幽)澗
竹袈裟憶上泛湖船聞君話我為官在頭白昏昏只醉
眠
　　至徳二載甫自京金光門出道歸鳳翔乾元初從
　　左拾遺移華州掾與親故别因出此門有悲往事
　　(乾元元/年作)
　　　補注(鶴曰此詩作於乾元元年之六月雖史不/載移掾月日而七月巳有代華州郭使君)
　　　(進滅/寇狀)
此道昔歸順西郊胡正煩(洙曰公昔自賊中間道歸行/在趙曰言其逃賊之行在是)
(為歸順言當歸順時/正值胡在西郊爾)至今猶破膽應有未招魂(洙曰言/履艱危)
(膽破魂飛也宋/玉有招魂文)近得(一作/侍)歸京邑移官豈(一作/逺)至尊(洙/曰)
(言移外官非/天子意也)無才日衰老駐馬望千門(趙曰凝望於宫/禁徬徨不忍去)
(也師曰甫陷禄山軍中竄歸鳳翔謁肅宗故云歸順後/論房琯事移華州司功非出天子之意葢䜛邪毁傷之)
(也漢武帝宫中有千門萬户駐/馬望千門葢戀君不忍去也)
　　寄高三十五詹事(鮑曰高適肅宗竒之除揚州大/都督李輔國惡其才下除太子)
　　　(詹/事)補注(鶴曰按志太子詹事正四品上詹事秦/官掌皇太子宫詹事掌東宫三寺十率)
　　　(府之政令少詹為之貳梁權道編在乾元二年/秦州作按新舊史本傳云至徳二載永王璘敗)
　　　(李輔國數短於上前左授太子少詹事此詩云/兵戈久索居則是為詹事巳久當是乾元元年)
　　　(作/)
安穏高詹事兵戈久索居(洙曰蕭索也子/夏離羣索居)時來如(一作/知)
宦達嵗晚莫情疎(魯曰言無/隨世態)天上多鴻雁池中足鯉魚
相看過(古禾/切)半百不寄一行書(洙曰蘇武繫書雁足古/詩呼童烹鯉魚中有尺)
(素書古人言音信多以此二物或謂之鱗羽趙曰/劉諭故人各在異方不能寄一行書通闗中消息)
　　路逢襄陽少府入城戯呈楊員外綰(乾元元/年作)
　　　(彦輔曰甫赴華州/日許寄員外茯苓)補注(鶴曰按綰本傳綰華州/華隂人新史不言為員)
　　　(外郎舊史云肅宗即位綰自賊中冒難赴行在/除起居舎人知制誥厯司勲員外郎新史務簡)
　　　(而事多遺類如此此/詩當是乾元元年作)
寄語楊員外山寒少茯苓(師曰史記龜䇿傳云茯苓在/兔絲之下狀如飛鳥之形新)
(雨已以夜晴兔絲去之即篝燭此地火滅記/其處明日乃掘取入地四尺至七尺得矣)歸來稍暄
(一云/候和)暖當為斸青㝠(鄭曰斸斫也師曰/斸以錐刺地也)翻動(一作/倒)神仙
窟(洙曰茯苓松脂所化斸之乃得/世言華山神仙所居地多茯苓)封題鳥獸形(唐曰茯/苓以鳥)
(獸形者/為尚)補注(希曰後漢靈帝中平元年郡國生異/草備龍蛇鳥獸之形此借用其字)兼將
老藤杖扶汝醉初醒
　　題鄭縣亭子(乾元元/年作)
　　　補注(鶴曰鄭縣隸華州詩云鄭縣亭子澗之濱/雲斷岳蓮臨大路當是乾元元年赴華州)
　　　(司功/時作)
鄭縣亭子澗之濱户牖憑高發興新(洙曰言臨高/多發新興)雲斷
岳蓮臨大路(一作道趙曰指/言蓮花峰也)天晴(一作/清)宫栁暗長春(趙/曰)
(指言長春宫也在同州/朝邑縣皆華山所臨)巢邊野雀羣欺燕花底山蜂逺
趁人更欲題詩滿青竹晚來幽獨恐傷神(洙曰野崔欺/燕山蜂趁人)
(皆感時而作故末有幽獨傷神趙曰舊注謂感時而作/非也此實道其事而似譏之爾葢公以論房琯不宜廢)
(帝怒而出之當/時無嫉之者)
　　望岳(乾元元/年作)
　　　補注(鶴曰詩云西岳崚嶒竦處尊是為西岳作/西岳在華州當是乾元元年赴華州司功)
　　　(時/作)
西岳崚嶒(一云/稜危)竦處尊(華岳/也)諸峰羅立(一作/列)似兒孫(洙/曰)
(言序列而不/敢與岳爭長)安得仙人九節杖拄到玉女洗頭盆(洙曰/仙人)
(有九節杖笻杖亦有九節玉女洗頭盆因山形而名蘇/曰列仙傳王烈魯授赤城老人九節蒼藤竹杖行地馬)
(不能追三峰記華山云臺上有石盆可容水數斛明瑩/如玉俗呼為玉女洗頭盆修可曰集仙録明星玉女者)
(居華山服玉漿白日昇天中頂白龜其廣數畝高二仞盆/其側有梯磴達皆見玉女祠前有五石臼號玉女洗頭)
(秦曰張衡思元賦云載太華兮/召洛浦之宓妃即明星玉女也)補注(希曰真誥楊義布/蓬萊仙翁拄九節)
(杖而視白龍閬州天/目山上亦有玉女池)車箱入谷無歸路(一作/回)箭括通天
有一門稍待秋風涼冷後高尋白帝問真源(洙曰白帝/西方之帝)
(趙曰言白帝則華岳乃西方之鎮也/梁孝儀和昭明太子詩降道訪真源)
　　至日遣興奉寄北省舊閣老兩院故人二首(乾元/元年)
　　　(作/)補注(鶴曰詩云去嵗兹辰捧御牀謂至徳二/載至日在近侍也又云孤城此日堪腸)
　　　(斷則在華州也/當是乾元元年)
去嵗兹辰捧御牀五更三㸃入(一作/出)鵷行(師曰鵷鷺之/行喻縉紳之)
(列余曰唐上官/儀傳簉羽鴛鷺)補注(鶴曰杜審言守嵗侍宴應制詩云/季冬除夜接新年帝子王臣捧御)
(筵此用其/意與字)欲知趨走傷心地(洙曰此言為華掾/趨走參謁郡將也)正想氤
氲滿眼香(洙曰御/爐香烟)無路從容陪語笑有時顛倒著衣裳
(趙曰詩東方未明顛倒/衣裳師曰言行之遽也)何人錯憶窮愁日愁日愁隨一線
長(洙曰一云日日愁隨一線長嵗時記云宫中以紅線/量日影至日日影添一線蘇曰唐雜録謂宫中以女)
(工揆日之長短冬至後日晷漸長比/常日增一線之功黄魯直云此説是)
憶昨逍遙供奉班(趙曰唐拾遺/掌供奉諷諫)去年今日侍龍顔(洙曰/漢高)
(祖隆凖/而龍顔)麒麟不動爐烟上(蘇曰漢武時月氏進七寳/麒麟爐百和香續絃膠)孔
雀徐開扇影還(鮑曰孝明時南蠻進白孔雀尾/扇趙曰以言至日受賀之儀)玉几(一/作)
(座/)由來天北極朱衣只在殿中間(洙曰周禮王左右玉/几孝祥曰言拾遺只)
(在殿中間與侍御史同/立所謂立螭頭是也)補注(鶴曰玉几字書亦有之公/為拾遺時未賜緋所謂青)
(袍朝士最困者是也又公有送班司馬入京詩云正殿/引朱衣當是奉引者唐儀衛志云朝日殿上設黼衣躡)
(席熏爐香案御史大夫領屬官至殿西廡/從官朱衣傳呼促百官就班朱衣其此歟)孤城此日堪
腸斷(趙曰公在外不得預朝賀/而懐之耳故有腸斷之句)愁對寒雲雪滿山(洙曰/舞鶴)
(賦氷塞長河/雪滿羣山)
　　得舎弟消息二首(天寳十/五載作)
　　　補注(鶴曰梁權道編此詩在乾元元年華州詩/内然詩云兩京三十口殆是在京師作又)
　　　(詩中無言為拾遺移司功之意乃云烽舉新酣/戰雖在命如絲等語是夫寶十五載避賊時作)
近有平隂信(鮑曰平隂/屬河南郡)遙憐舎弟存側身千里道(洙曰/言避)
(賊不得/正行)寄食一家村補注(希曰韓信寄/食於漂毋)烽舉新酣戰(洙/曰)
(烽舉時有寇則舉趙曰淮南子魯陽/公與韓戰戰酣日暮援戈而麾之)啼垂舊血痕不知
臨老日招得幾人(一作/時)魂
汝懦歸無計(鄭曰懦/弱也)吾衰往未期浪傳烏鵲喜(洙曰西/京雜記)
(乾鵲噪而/行人至)深負鶺鴒詩(洙曰常棣詩鶺鴒/在原兄弟急難)生理何顔面
(蘇曰何敬祖生理荒涼家風零替/重見故人揣心撫膺夫何顔面)憂端且嵗時兩京三
十口雖在命如絲(魯曰言雖不死亦若絲/之欲絶可謂至危矣)
　　寄高適(新添年寳/應元  作)
　　　補注(鶴曰詩云北闕更新主謂代宗初即位當/是寳應元年作是時公在成都而適召還)
　　　(矣故曰南/星落故園)
楚隔乾坤逺難招病客魂詩名唯我共世事與誰論北
闕更新主南星落故園定知相見日爛漫倒芳樽
　
　
　
　
　
　
　
　補注杜詩巻十九
欽定四庫全書
　補注杜詩巻二十　　　　宋　黄希　原本
　　　　　　　　　　　　　　黄鶴　補注
　　秦州雜詩二十首(乾元二/年作)
　　　(鄭曰寰宇記魏初中分隴右為秦州師曰甫論/房琯事貶華州司功屬關輔饑棄官去客秦州)
　　　(遂有/此作)補注(鶴曰公以乾元二年夏之秦史云貧/采橡栗自給此詩當是其年秋作)
滿目悲生事因人作逺遊(師曰因琯/有此逰也)遲迴度隴怯浩蕩
及(一作/又)闗愁水落魚龍夜山空鳥鼠秋(洙曰秦有魚龍/川鳥鼠谷名禹)
(貢所謂鳥鼠同穴者蘇曰倦逰録隴州地名魚隴出石/魚掘地破石得之多鰍鯽之形鱗鬛俱備狀如描畵魚)
(龍古之陂澤也豈非魚生其中山頽塞久而土凝為石/遂留形迹此詩正謂隴川沈曰太平御覽載水經注有)
(一水出天水縣西山人謂之小隴山其水出五色魚俗/以為龍而莫敢捕謂是水為魚龍水鄭曰鳥鼠共為雌)
(雄同穴/而處)補注(希曰舊史太宗紀貞觀四年十月幸隴州/十三日校獵於魚龍川自是隴州地名書)
(終南惇物至於鳥鼠註三山名言相望又西傾朱圉鳥/鼠注云渭水所出在隴西之西爾雅釋鳥鼠同穴山在)
(隴西首陽縣隴西唐為渭州唐志髙宗上元二年更渭/源為首陽儀鳳三年省首陽入渭陽有鳥鼠同穴山一)
(名青/雀山)西征問烽火心折此淹留(洙曰别賦心折骨驚趙/曰時有吐蕃之亂蘇曰)
(王戎非吾願在此淹留每/想故園風物客心将折)
秦州山(一作/城)北寺勝跡(一云/傳是)隗囂宫(洙曰後漢隗囂據/隴西天水郡寺即)
(隗囂/故居)苔蘚山門古(一作/故)丹青野殿空月眀垂葉露雲逐
度溪風(蘇曰李隠尋友人不見謂童曰何往童不答又/曰主人何往童曰白雲無心逐風度溪耳李驚)
(異久/之)清渭無情極愁時獨向東(師曰言東望燕/薊之亂故愁也)
州圖領同谷驛道出流沙(洙曰同谷縣名流沙地名鄭/曰寰宇記成州禹貢梁州之)
(域古西南夷地天寳元年改/為同谷郡流沙西域地名)補注(鶴曰秦州天寳元年/改為天水郡依舊都)
(督府督天水隴西同谷三郡故云領同谷非謂領同谷/縣也圖乃圖志之謂流沙即書所謂西被於流沙也唐)
(使者使吐蕃過鄯州之西赤嶺分界牌即經莫離那録/驛又至衆龍驛劉驛婆驛之類其名非一近贊普牙帳)
(勃勃令驛/故曰驛道)降虜兼千帳居人有萬家馬驕珠汗落(趙曰/傅元)
(乗輿馬賦/流汗如珠)胡舞白蹄斜(蹄一作題夢符曰按南史裴子/野傳時西北逺邉有白題入貢)
(莫知所出子野曰漢頴隂侯斬/白題一人服䖍曰白題胡名也)年少臨洮子(洙曰子一/作至臨洮)
(郡/名)西來亦自誇(師曰臨洮通羌胡其人驍勇/善戰願随王師撃賊故云)補注(鶴曰/臨洮)
(人勇勁可備戎如通鑑載大厯二年李抱玉使右軍都/將臨洮李晟撃吐蕃晟將千人出大震闗至臨洮屠定)
(秦堡/是也)
鼓角縁邊郡川原欲夜時秋聽殷地發風散入雲悲(趙/曰)
(此詠鼔角也當秋/而聞則可悲矣)抱葉寒蟬静歸山獨鳥遲(蘇曰古詩/有夕鳥背)
(山遲又歸林孤鳥遲逸曰/獨鳥失羣之鳥公自喻也)萬方(一作/年)聲一槩(趙曰時東/有安史之)
(亂西有吐蕃之/擾故曰聲一槩)吾道竟何之(洙曰戎馬之際天下皆有/鼓角聲人方以武事為急)
(吾道何所施趙曰孔子云/吾道非耶莊子茫乎何之)
南使宜天馬由来萬匹强(趙曰此篇專賦天馬也出漢/書初天子發易卜之曰神馬)
(當從西北来得烏/孫馬號曰天馬)補注(鶴曰此篇雖専賦天馬然豈無/因而賦盖秦州有馬池源出嶓)
(冢山開山圖云隴西神馬/山有泉池龍馬所生故云)浮雲連陣沒秋草徧山長(洙/曰)
(徧一/作滿)聞說真龍種仍殘老驌驦(洙曰天馬徕龍種也仍/殘一云空餘趙曰左傳)
(唐成公如楚有兩驌驦唐人語以餘為殘盖言所餘驌/驦遺而不用於戰故哀鳴思戰鬬也豈非公自况耶)
補注(希曰一本注云真龍種喻元帥/代宗也老驌驦喻巳不見用)哀鳴思戰鬬逈立
向蒼蒼(師曰言巳雖有千里/之才奈老而不用何)
城上胡笳奏山邊漢節歸(趙曰言用兵以禦吐畨也使/蘇武持漢節事言通使於吐)
(畨/爾)防河赴滄海奉詔發金徽(蒼舒曰按續唐通典羈縻/州有金徽𨽻振武軍也趙)
(曰防河之士自金徽而發/也鄭曰金徽隴右地名)補注(鶴曰唐㑹要單于都䕶/府永徽元年九月左衛)
(中郎髙􁀙置單于瀚海二都督府瀚海領金徽新黎等/七都督府仙蕚賀蘭等八州舊注謂金徽𨽻振武軍按)
(舊唐志朔方莭度使統經畧安北都䕶振武等七軍府/注云振武軍在單于東都䕶府又元和七年正月振府)
(界黄河溢毁東受降城兹河患所以當防也滄海本號/渤海郡去海為近又九域志濵州有秦臺郡國志云秦)
(始皇東逰築此臺以望東海當是河水東入海防其泛/溢者雖非一處而大槩河之上流狭隘尤宜隄防故於)
(金徽為/急也)士苦形骸黒(趙曰士卒/勞苦之故)旌(一作/林)踈鳥獸稀那堪
往来戍恨解鄴城圍(洙曰鄴城史思明所據恨解圍者/言士苦於征戍而恨賊之未平也)
莽莽萬重山孤城山(一作/石)谷間無風雲出塞不夜月臨
闗(趙曰今秦州有無風塞不夜城後人因杜詩而為之/名也田曰齊地記曰齊地有不夜城盖古者有月夜)
(中照於東境故菜子立此城以不夜/為名師曰云不夜盖取月明如晝也)屬國歸何晚(洙曰/蘇武)
(歸漢為/典屬國)樓蘭斬未還(洙曰傅介子傳先是龜兹樓蘭嘗/殺漢使者介子持節使誅斬樓蘭)
(王安歸首懸之北闕以直報怨/不煩師衆詔封介子為義陽侯)烟塵一(一作/獨)長望衰颯
正摧(一作/催)顔
聞道尋源使從天此路回(洙曰張騫尋河源趙曰時遣/使吐畨云尋源使借張騫以)
(為/官)牽牛去㡬許(洙曰博物志昔有人乗查泛河忽忽不/知晝夜至一處多見織女有一丈夫牽)
(牛渚次飲之歸問嚴君/平曰某日客星犯牛女)宛馬至今来(逸曰宛馬每入/貢置牧監於兹)一
望幽燕隔何時郡國開(洙曰時幽燕在賊/境郡國未安寧)東征健兒盡
羌笛暮吹哀(洙曰士多死亡哀/憤氣形於羌笛)補注(鶴曰天寳十四載/十一月於京師召)
(募十萬號天武健兒時禄/山反兵籍少旋募之也)
今日明人眼臨池好驛亭叢篁低地碧髙柳半天青(洙/曰)
(叢篁低地碧桞半天是亦傷君子沉下位也師/曰竹有節喻君子柳質柔脆望秋先零喻小人)稠疊多
幽事(洙曰稠疊/猶重疊)喧呼閱使星(洙曰時亂民喜見使者故/喧呼晋志流星天使趙曰)
(往来使/吐畨者)老夫如有此不異在郊坰
雲氣接崑崙涔涔塞雨繁羌童看渭水使客向河源(蘇/曰)
(黄河記云雲氣浩漫逺接崑崙趙曰言吐畨之兵窺覷/渭水洙曰張騫奉使西域尋黄河源師曰此句甫自比)
(也/)補注(鶴曰山海經曰崑崙山有琅玕樹爾雅云海内/西經云帝之下都崑崙之墟方八百里髙萬仞)
(渭水在闗内道唐志云其大川涇渭華州有渭津闗有/漕渠自苑西引渭水因石渠㑹㶚滻經廣運潭至縣入)
(渭按書注渭水自扵鳥鼠故曰𨗳渭自鳥鼠同穴河源/所自古今所不能知故書但言𨗳河積石以紀其始功)
(之地然爾雅云河出崑崙墟釋云崑崙山名墟山下基/也言河源出於崑崙山下之基按唐志儀鳳三年鄯州)
(置鄯城縣有上樓山有河源軍西六十里/有臨畨城唐遣使入吐畨必經此故云)煙火軍中幕
牛羊嶺上村所居秋草静正閉小蓬門
蕭蕭古塞冷漠漠秋風(一作/雲)低黄鵠翅垂雨(蒼舒曰按/文選黄鵠)
(一逺别千/里顧徘徊)蒼鷹饑啄泥(洙曰公/自傷也)補注(希曰古者鵠與鶴/字通用爾雅鷹鶆)
(鳩釋曰春秋曰爽鳩氏司㓂鷹鷙故云司㓂郭云/鶆當云鷞昭十七年鷞鳩氏司冦注爽鳩鷹也)薊門
誰自北漢將獨征西(趙曰薊門指安史言収復燕薊者/誰也征西則指言討吐畨漢有征)
(西將/軍)不意書生耳(薛曰南史沈慶之曰耕當問奴織當/問婢今欲伐國而與白靣書生輩謀)
(事何/由濟)臨衰厭(一作/見)鼓鞞
山頭南(一作/東)郭寺水號北流泉(師曰水萬折必東其勢/順也今而北流其逆如)
(此叛臣之謂乎泰曰彪/池北流盖亦惡其逆耳)老樹空庭得清渠一邑傳補注
(鶴曰九域志云郡有清水本秦中所封為附庸之地故/有清水縣渠亦因此而名故至徳二載五月子儀乃慶)
(緒將安守忠戰於清渠敗績/清渠在京城之西詩非引此)秋花危石底(師曰秋花非/元物况危於)
(石底公之命意/自傷類如此)晩景卧鐘邊(一作/前)俯仰悲身世溪風為
颯(一作/肅)然
傳道東柯谷(鄭曰秦/地名)深藏數十家對門藤蓋瓦映竹水
穿沙瘦地翻宜粟陽坡可種𤓰(田曰毛文錫茶譜云宣/州宣城縣有塢如山其)
(東為朝日所/燭號曰陽坡)船人近相報但恐失桃花(彦輔曰桃/花水也)
萬古仇池穴(鄭曰在/成州)潛通小有天(洙曰世說仇池有地/穴通小有洞中出神)
(魚食之者仙蘇曰趙徳麟曰仇池小有洞天之附庸也/王仲至謂余曰吾嘗奉使過仇池有九十九泉石萬山)
(環之可以避世如桃源鮑曰按唐志成州同谷縣有仇/池與秦城接壤修可曰引茅君傳大天之内有元中洞)
(三十六所第一王屋之之洞周/囘萬里名曰小有清虚之天)補注(鶴曰秦州記仇池/山本名維山形如)
(覆囊上廣百頃壁立萬仭漢書氐人所居也方百頃四/靣斗絶其山下石上玉形如覆壺在今成州上禄縣水)
(經云鞏縣士社津有山臨河其間有穴潛/通淮浦有渚謂之鮪渚亦潛通之義也)神魚久不見
福地語真傳(洙曰仙經有福地鎮地皆以名山或洞府/為之夢符曰按道書有三十六洞天七十)
(二福地真誥曰金陵者洞墟之膏腴句曲之福地履之/者萬萬知之者無一内經福地志曰伏龍之地在栁谷)
(之西金壇之右可以/髙洒金陵之福地)近接西南境長懐十九泉(師曰公/有卜居)
(之/意)何時一茅屋送老白雲邉
未暇泛滄海悠悠兵馬間塞門風落木(洙曰一云塞/風寒落木)客
舍雨連山阮籍行多興龎公隠不還東柯遂(一作/放)踈懶
休鑷鬢毛班(師曰南史鬱林王年五嵗戯髙帝傍帝令/左右鑷白髪問王我誰耶答曰太翁帝笑)
(謂左右曰豈有為人作曽祖而㧞白髪/乎即擲鏡鑷子曰道不行乗桴浮於海)
東柯好崖谷不與衆峯羣落日邀雙鳥(覺範曰落日喻/暮年邀雙鳥言)
(欲與妻子/隠居於此)晴天巻片雲補注(鶴曰辨命論/云丹雲不巻)野人吟險絶
水竹㑹平分採藥吾將老童兒未遣聞
邊秋隂易夕不復辨晨光(洙曰鮑昭詩/晨光復泱漭)簷雨亂淋幔山
雲低度牆(蘇曰公宙過友人舍問其牆/低友人曰使山雲易度耳)鸕鷀窺淺井蚯
蚓上深堂(鄭曰水鳥不卵生口吐其雛正作鶿喻細民/饑而無食洙曰深一作髙鸕鷀窺淺井無食)
(也蚯蚓上深堂言至空/也蘇曰譏小人得志也)補注(希曰爾雅鶿鷧釋曰别二/名也字林似鶂而黒郭云)
(即鸕鷀也井深則有魚矣/未可測井淺而窺徒勞)車馬何蕭索門前百草長(趙曰/張仲)
(蔚所居蓬蒿滿/門寂無車馬)
地僻秋將盡山髙夜未歸塞雲多斷續邊日少光輝警
急烽常報傳聞檄屢飛(薛曰按前漢書長安匈奴大入/烽火通於甘泉洙曰鮑明逺詩)
(羽檄起邊亭烽火入咸陽師曰說文曰檄以木簡為書/長尺二以徴軍也魏武奏事曰若有急則揷以雞羽謂)
(之羽/檄)補注(鶴曰賈誼傳斥侯望烽燧文頴曰邊方備胡/冦作髙土櫓櫓上作桔橰桔橰頭兠零以薪)
(草置其中常低之有㓂即火然舉之以相告曰烽師古/曰夜則舉烽陳琳為魏祖草檄韓愈送侯參謀詩亦云)
(檄筆无與謀則/檄亦有文也)西戎外甥國(為尚主也蒼舒曰按唐書/景龍四年以金城公主下)
(嫁吐畨乾元元年肅宗以㓜女寧國公主下降回紇爾/雅曰妻之父為外舅郭璞曰謂我舅者謂之甥然則亦)
(呼壻為甥唐書贊普遣名悉/躐奉表言甥先帝舅顯親也)何得近天威(近一作迕洙/曰天子之威)
(也左傳齊侯曰天/威不違顔咫尺)
鳳林戈未息魚海路常難(魯曰鳳林魚/海皆地名)補注(鶴曰河州/有鳳林縣)
(北有鳳林闕見唐志戈/未息言吐畨入㓂也)候火雲峯峻(洙曰烽候之火/夏雲多竒峯)懸
軍幕井乾(洙曰懸軍謂路險阻懸之使下也鄧艾伐蜀/懸軍深入幕一作暮夢符曰按周官挈壺氏)
(掌挈壺以令軍井凡軍事縣壺以序聚柝趙曰/易井収勿幕注井口曰収勿幕則勿遮幕之)風連西
極動月過北庭寒故老思飛將(彦輔曰李/廣飛將)何時議築壇
(師曰漢祖築壇拜將/甫思得如信者出焉)
唐堯真自聖(趙曰謂肅宗也逸曰君自聖則/忠讜不聞用㣲言以託諷也)野老復何
知(趙曰公/自謂也)曬藥能無婦應門亦有兒(洙曰李令伯表内/無應門五尺之童)
(世說荀淑使叔明應門兹明行酒/師曰應音因當門户幸有兒子)藏書聞禹穴(洙曰司/馬遷年)
(十嵗誦古文二十四而南游江淮上㑹/稽探禹穴窺九疑趙曰言禹穴藏書也)讀記憶仇池(憶/一)
(作悟蘇曰許靖過仇池樹下有/碑靖駐馬一覧無遺人皆稱賞)為報鴛行舊(趙曰指言/平日同禁)
(省之/人)鷦鷯在一枝(趙曰莊子鷦鷯巢林不過一枝韓曰/甫之執友皆在鴛行想其子必有所)
(託故/云云)
　　月夜憶舎弟(乾元二/年作)
　　　補注(鶴曰詩云戍鼔斷人行秋邊鴈一聲當是/乾元二年秦州作是年九月史思明陷東)
　　　(京及齊汝鄭滑四州宜戍鼓之未作/二弟在許一在齊皆在河南故憶之)
戍鼓斷人行(洙曰戍/樓鼓也)秋邊一鴈聲(洙曰言/孤也)露從今夜白
月是故鄉明有弟皆分散(洙曰一云羇旅趙曰公之二/弟方賊亂時一在齊州一在)
(陽/翟)無家問死生寄書長不逹况乃未休兵(一雁聲言其/兄弟隔絶遂)
(孤也當亂離流/落故曰無家也)
　　宿贊公房(彦輔曰贊大雲寺主謫/此安置  乾元二年作)
　　　補注(鶴曰詩云隴月向人圓又言菊荒蓮/倒當是乾元二年晚秋在秦州作)
杖錫何来此秋風巳颯然雨荒深院菊霜倒半池蓮(師/曰)
(昔慧逺禪師與陶淵明結白蓮社甫平昔與贊公/逰從亦其比也今之霜倒半池蓮言蓮社冷落也)補注
(希曰此特言宿贊公房時景物如此爾豈為蓮/社冷落而言若以蓮喻蓮社冷落則菊将安喻)放逐寧
違性(洙曰性安窮達不/以放逐而違爾)虗空不離禪(洙曰釋經以/禪宗為空門)相逢
成夜宿隴月向人圓補注(希曰晋劉惔傳卿今/日作此靣向人耶)
　　東樓(乾元二/年作)
　　　補注(鶴曰傳聲看驛使盖使吐畨者/經此當是乾元二年秦州作)
萬里流(一作/行)沙道征西過此門(洙曰流沙地名老子西/渉流沙而不返晋漢有)
(征西將軍官趙曰泛言西行之人出/此西門耳一本作西征過北門義非)補注(鶴曰流沙在/西之極吐番)
(所居之域中國使吐畨者道出於此漢書有西征三字/師古以為以日為喻故言西征然此云征西猶言往西)
(耳往西則過/此門趙注是)但添新戰骨(蘇曰袁耽數年相持邊/疆沙塲但添新戰骨耳)不返
舊征魂(洙曰一云但添征/戰骨不返死生魂)樓角凌風逈城隂帶水昏傳
聲看驛使送莭向河源(趙曰時遣使與吐畨和借/使張騫奉使尋河源事)
　　雨晴(洙曰一作秋霧/  乾元元年作)
　　　補注(鶴曰詩云塞栁行踈翠又云胡笳/樓上彂當是乾元元年秦州作)
天際(一作/外)秋雲薄從西萬里風今朝好晴景久雨不妨
農(洙曰以得時也蘇曰元狩/年中雖久雨不妨農事)塞(一作/岸)桞行踈翠山梨結
小紅胡笳樓上發一鴈入髙空(修可曰張祐詩萬人齊/指處一鴈落寒空同此)
　　寓目(趙曰左傳楚子玉之/語曰得臣與寓目焉)
　　　補注(鶴曰詩云闗雲塞水羌女胡兒當是在秦/州作乾元二年詩又云一縣葡萄熟指隴)
　　　(西所出/而言也)
一縣葡萄熟(沈曰永徽圖經曰葡萄生隴/西五原煌山谷今處處有之)秋山苜蓿多
(洙曰西域人好飲葡萄酒馬食苜蓿貳師伐宛将種歸/中國沈曰神農本草云苜蓿味苦平無毒主安中利人)
(可久/食)闗雲常帶雨塞水不成河羌女輕(一作/搖)烽燧(趙曰/然火)
(曰烽舉/炬曰燧)胡兒制(一作/摯)駱駝自傷遲暮恨喪亂飽經過
　　山寺(乾元二/年作)
　　　補注(鶴曰范成大嶺海志云鸚鵡出炎方稍北/中冷則發瘴噤秦地寒宜無鸚鵡而梁權)
　　　(道編此詩在秦州作按鸚鵡賦云命虞人於隴/抵閉以彫籠剪其羽翅秦隴右州也故有之公)
　　　(賀薛璩畢曜遷官詩在秦州亦曰隴俗/輕鸚鵡則此詩正在秦州作乾元二年)
野寺殘僧少山園細路髙麝香眠石竹鸚鵡啄金桃(洙/曰)
(麝鹿也蘇曰麝香鳥名石竹野花麝香之鳥其骨極小/石竹之花㣲弱叢生而纎短麝香所以能眠釋者以為)
(麝鹿也豈能眠於石竹或以為釋者是師/曰天厨禁臠云麝香小鳥也與蘇注同)補注(希曰爾/雅麝父)
(麕足釋曰字林云小鹿有香其足似麞故云麕足郭云/脚似麕有香文嵇叔夜養生論麝食柏而香本草云麝)
(香形似麞嘗食柏五葉得香又夏自食蛇多至寒香滿/入春懐急痛以脚剔去置矢溺中覆之時有常處漢異)
(域志能言鳥注云鸚鵡說文鶯母能言鳥也貞觀間唐/國獻黄桃大如鵝卵其色如金亦呼為金桃兹云者亦)
(其類歟鶴曰崇仁饒焯景仲與余言嘗見武林有金桃/色如杏七八月熟因知東都事畧所記外國進金桃銀)
(桃種命植之/御苑即此也)亂水通人過(定功曰詩/渉渭為亂)懸崖置屋牢(蘇曰/姚崇)
(梵僧居麥積山下以巖/造成屋今自為石巖寺)上方重閤晩百里見纎毫
　　即事(乾元二/年作)
　　　補注(鶴曰詩曰人憐漢公主生得渡河歸謂寧/國公主乾元二年八月丙辰自囘紇歸當)
　　　(是其/年作)
聞道花門破和親事却非人憐漢公主生得渡河歸(趙/曰)
(囘紇助討禄山有功乾元元年請婚肅宗以歸/寧國公主下嫁眀年可汗死公主以無子得)補注(鶴曰/花門)
(破謂囘紇乾元元年和親後嘗使王子骨啜勒宰相帝/里等率騎討賊明年囘紇與九節度攻相州王師潰帝)
(徳奔京師帝厚賜遣還俄/而可汗死公主歸故云)秋思抛雲髻(一作/鬢)腰支賸(一作/勝)
寳衣羣凶猶索戰(蘇曰王世充羣凶兵猶索戰/但持重吾軍然後大事可成)迴首意
多違
　　遣懐(乾元二/年作)
　　　補注(鶴曰詩云寒城塞日皆是/指秦州而言乾元二年作)
愁眼㸔霜露寒城菊自花(蘇曰古出塞雲寒城菊自花/曠野木脱盡子羙全用深有)
(包蓄木脫盡言無嵗寒之志交情薄也/菊自花不似澆培乃君子以道自營也)天風隨斷桞客
淚墮清笳水淨城隂直山昏塞日斜夜来歸鳥盡啼殺
後棲鴉(趙曰以其無枝可/棲故啼之多爾)
　　天河(乾元二/年作)
　　　補注(鶴曰公為小人所間自拾遺出為華州司/功故託天河以自喻而有縱被㣲雲掩終)
　　　(能永夜清之句此詩當是乾元二年七月/在秦州作所以又有伴月落邉城之句)
常時任顯晦秋至最分明(洙曰天河至秋則/顯見人自謂銀河)縱被㣲雲
掩終能(一作/當)永夜清(魯曰賢人雖為羣小/所掩然終不害其明)含星動雙闕
伴月落邉城補注(希曰雙闕當是指龍門按/韋述東都記龍門號雙闕)牛女年年
渡(趙曰齊諧記曰桂陽武丁忽謂其家曰牛女渡河/諸仙悉還宫吾向巳被召不得停明日失丁所在)何
曽風浪生(浪曰世說牽牛織女/二星七夕渡河相㑹)
　　初月(至徳二/載作)
　　　補注(鶴曰師古謂肅宗乾元初子美在秦州避/亂作而梁權道編在乾元二年按至徳二)
　　　(載十月還京子美扈從當在是年秋作盖詩意/屬肅宗即位於靈武詩曰影斜輪未安喻其未)
　　　(正位於京師也成都府詩云初月出/未髙衆星尚争光亦此意餘見注)
光細(洙曰一/云常時)弦欲上影斜輪未安(魯曰魄未/圓滿也)㣲升古塞
外巳隠暮雲端(洙曰言易落也蒼舒曰魏秦云夏鄭公/評杜公初月詩曰微升古塞外已隠暮)
(雲端以謂意屬肅宗鄭公善評詩者也秦觀云退之詩/煌煌東方星奈此衆客醉其順宗時乎東方謂憲宗在)
(東宫也此論/與此詩合)補注(希曰鄧通傳徼外注師古曰徼猶塞/也東北謂之塞西南謂之徼塞者以)
(障塞為名肅宗即位於/靈武於國為北故云)河漢不改色(趙曰言月出便隠/惟河漢不以月之)
(隠而改/色也)補注(鶴曰亦喻肅宗即位河漢之地雖不至於/改色而闗山之地尚多擾擾其與影斜輪)
(未安皆喻肅宗未還京/而天下尚未安寧也)闗山空自寒庭前有白露暗滿
菊花圑
　　歸鷰(乾元二/年作)
　　　(彦輔曰此詩公/託意以自喻也)補注(鶴曰公見歸鷰而傷巳之/未歸故有故巢儻未毁㑹)
　　　(傍主人飛之句舊次在乾元/二年秦州詩内梁編亦然)
不獨避霜雪其如儔侣稀四時無失序八月自知歸(洙/曰)
(言四時迭運自得其序而以/炎凉往来者乃燕之自知爾)春色豈相訪衆鶵還識機
故巢儻未毁㑹傍主人飛(傍去聲師曰此詩公託意以/自况也避霜雪言避亂也四)
(時迭運自有炎凉公之去就非/若俗態之奔競也故巢喻故鄉)
　　促織(乾元二/年作)
　　　補注(鶴曰促織趨織也詳見注自此至除架五/詩皆託以喻人當是乾元二年秦州作)
促織甚㣲細(洙曰促織/秋蟲也)補注(希曰爾雅釋曰蟋蟀一名/蛬今促織也亦名青􁇾唐)
(風云蟋蟀在堂陸機云似蝗而小正黒有光澤一名蛬/一名蜻蛚楚人謂之王孫豳人謂之趍織里語云趍織)
(鳴嬾婦驚是也今詩曰故妻難及晨本此詩也七月云/十月蟋蟀入我牀下又古今注促織一名梭機莎雞一)
(名絡/緯)哀音何動人草根吟不穏牀下夜相親(趙曰人多/置牀下也)
久客得無淚故妻難及晨悲絲(一作/絃)與急管感激異天
真(師曰促織常/夜鳴甚哀切)
　　𢷬衣(乾元二/年作)
　　　補注(鶴曰詩云亦知戍不返又云一寄塞垣深/是時安史之亂既未息又備吐畨也乾元)
　　　(二年/作)
亦知戍不返(趙曰婦人知其/去戍邉而不返)秋至拭清砧巳近苦(一作/暮)
寒月况經(一作/驚)長别心(洙曰言征戍之/苦不保其生死)寧辭𢷬衣倦一
寄塞垣深(洙曰垣/城牆也)用盡閨中力君聽空外音(洙曰砧聲/也師曰此)
(詩言征戍之苦秋至拭砧作寒衣送至塞垣邉城也盡云/閨中之力𢷬衣其砧聲音聞於空外使人不忍聽也故)
　　螢火
　　　補注(鶴曰爾雅云螢火一名即炤夲草一名夜/光一名熠燿傳曰螢載火而寒一名挟火)
　　　(一名夜火一名宵燭今詩云幸因腐草出敢近/太陽飛盖指李輔國輩以宦者近君而撓政也)
　　　(乾元二年秦州作師云喻小人/起於㣲賤而侵凌大徳之士)
幸因腐草出(洙曰月令腐/草化為螢)敢近太陽飛(洙曰太陽之光/固非螢火之可)
(近喻小有才而/侵侮大徳者)未足臨書巻時能㸃客衣隨風隔幔小
帶雨傍林㣲補注(鶴曰爾雅釋云腐草得暑濕之氣為/螢至秋而天沉隂數雨螢火夜飛之)
(時也詩東山云熠燿宵行兹云敢近/太陽飛又云帶雨傍林㣲盖本於此)十月清霜重飄零
何處歸(師曰螢出於腐草喻小人起於㣲賤而侵凌大/徳之士一旦時清必䝉擯斥故云飄零何處歸)
　　蒹葭(乾元二/年作)
　　　補注(鶴曰爾雅釋葭一名葦即今之蘆也葦之/未成者一名蒹郭云似萑而細髙數尺江)
　　　(東呼為蒹適秦風云蒹葭/蒼蒼從舊次乾元二年作)
摧折不自守(洙曰生質衰/脆不能自守)秋風吹若何暫時花載雪幾
處葉沉波(洙曰言非/嵗寒之質)體弱春苗早叢長夜露多江湖後
搖落亦(一作/只)恐嵗蹉跎
　　苦竹(乾元二/年作)
　　　補注(鶴曰戴凱之竹譜云亦有紫苦竹處處有/之又梧州思安縣有黄苦竹白苦竹之名)
　　　(東越謂之髙苦/竹同上年作)
青冥亦自守軟弱强扶持(强其兩切洙曰/猶强自振立也)味苦夏蟲避
叢卑春鳥疑軒墀曽不重剪伐欲(一作/亦)無辭幸近幽人
屋(蘇曰崔浩菜賦種近幽/人之屋藏當野客之窻)霜根結在兹(師曰言此竹質/雖疲軟然得其)
(所託亦足以/保其生矣)
　　除架(洙曰𤓰架也/乾元二年作)
　　　補注(鶴曰詩云束薪巳零落瓠葉轉蕭踈又云/寒事今牢落人生亦有初當是秋冬之交)
　　　(公将赴同谷以秦人待我/不如始至也同上年作)
束薪巳零落瓠葉轉蕭踈幸結白花了寧辭青蔓除秋
蟲聲不去暮雀意何如(洙曰架除而/鳥失栖也)寒事今牢落人生
亦有初(洙曰言𤓰未生之初則作架以承之才結花則/有將實之望而其意稍怠矣故架壊則除去而)
(不修也亦猶人事鋭始而怠終趙曰人生未嘗無初公/初在太平之時文采動上聲譽烜赫本不如是牢落也)
　　夕烽(乾元二/年作)
　　　補注(鶴曰詩云照秦過隴則是在秦州當乾元/二年九月史思明陷東京反齊攻鄭滑四)
　　　(州之後十月李光弼與思明戰於河陽之時思/明敗故此詩云每日報平安當在其年作師古)
　　　(曰畫則然燧夜則/舉烽故題曰夕烽)
夕烽来不近每日報平安(趙曰有警急之報/則舉烽火以相應)補注(鶴曰/烽有)
(報平安火如哥舒翰潼闗之敗翰麾下来告急上遣李/福等将監牧兵赴潼及暮平安火不至上始懼是也)
塞上傳光小雲邉落㸃殘照秦通警急過隴自艱難(趙/曰)
(言安史之兵猶/出沒隴上也)聞道蓬莱殿(鄭曰長安志殿在/東内紫宸殿北)千門立
馬㸔
　　秋笛(乾元二/年作)
　　　補注(鶴曰詩云他日傷心極征人白骨歸盖秦/當攻守吐畨之俗今聞笛聲之悲故有此)
　　　(作乾元/二年秋)
清商欲盡奏奏苦血沾衣(趙曰五音惟商最悲今欲盡/奏以全其曲則聞者必揮涕)
(而繼之/以血也)他日傷心極征人白骨歸(趙曰他日士有死於/戰以白骨歸聞此聲)
(尤傷/心也)相逢恐恨過故作發聲㣲不見秋雲動悲風稍稍
飛(洙曰言笛聲哀切/風雲亦為之悽惨)
　　送逺(乾元二/年作)
　　　補注(鶴曰乾元二年冬去秦而此詩云帶甲滿/天地當是指其年史思明之亂方殷而李)
　　　(光弼等平之又詩云草木嵗月晚闗/河霜雪清則作詩時公将去秦也)
帶甲滿天地(洙曰盗賊充/斥時方用兵)胡為君逺行親朋盡一哭(洙/曰)
(楚辭悲莫悲/於生别離)鞍馬去孤城草木嵗月晚闗河霜雪清别
離巳昨日因見古人情(蘇曰張翰命駕歸吳一世髙其/節阮攸嘆曰讀陳留范蠡遺史)
(因此知季世/見古人情矣)
　　觀兵(乾元二/年作)
　　　補注(鶴曰詩云北庭送壯士按北庭即鎮西北/庭莭度之兵元帥謂李嗣業乾元元年九)
　　　(月嗣業㑹九莭度攻鄴是時公有觀安西兵赴/闗中待命詩今詩云莫守鄴城下斬鯨遼海波)
　　　(乃鄴師未潰之前作公意欲且平吐/畨也當是乾元二年春作非秦州詩)
北庭送壯士(洙曰燕太子送荆軻於易水/上軻歌曰壯士一去不復還)貔虎數尤多
(洙曰書如虎如貔師曰時囘/紇送兵三千助討賊故云云)精銳舊無敵(洙曰精銳/猶勇敢也)邊
隅今若何(趙曰此望其必/勝而憂之之辭)妖氛擁白馬元帥待雕戈(趙/曰)
(妖氛指言吐畨之兵待雕戈則待北庭之賜/也古鼎銘曰王命虎臣賜爾和鸞黼黻雕戈)莫守鄴城
下斬鯨遼海波(師曰元帥代宗也時九莭度兵圍賊将/慶緒於相州欲誅其渠魁故云云趙曰)
(思明據城宋下公謂可以緩圖且/於遼海斬鯨則以吐畨為急也)補注(鶴曰吐畨自至/徳元載陷威戎)
(神威等軍石堡石谷等城二載又陷西平乾元元年又/陷河源其侵陵之氣方張公所以欲其先斬遼海之鯨)
(也/)
　　廢畦(乾元二/年作)
　　　補注(鶴曰詩云秋蔬擁霜露當是秋晚作從舊/次則乾元二年作時公巳有去秦之意矣)
秋蔬擁霜露豈敢惜凋殘暮景數枝葉天風吹汝寒緑
霑泥滓盡香與嵗時䦨生意春如昨悲君白玉盤
　　不歸(乾元二/年作)
　　　補注(鶴曰詩云河間尚征伐按唐志瀛州為河/間郡屬河北當是禄山自范陽反河北諸)
　　　(郡望風反解時公之從弟死於城中天寳十四/載十一月至乾元元年為三年今云面上三年)
　　　(土春風草自生則是經三春當是乾元二年/春公是時在東都而梁權道編在秦州作非)
河間尚征伐(宋曰河間郡名此詩甫/從弟經亂離未歸也)汝骨在空城(趙曰/此言)
(公之從弟有死/而寄骨於其處)從弟人皆有終身恨不平數金憐俊邁
(師曰謂初時/知錢數也)總角愛聰明靣上三年土春風草又生(師/曰)
(言三年飄蕩風埃之/中今春草又生也)
　　天末懐李白(趙曰白於至德二載坐永王璘而/謫夜郎故公在秦州懐之而作)
　　　補注(鶴曰趙注乾元二年春秦州作今考詩云/應共寃魂語投詩贈汨羅謂白有捉月之)
　　　(事當在寳/應元年後)
凉風起天末君子意如何(洙曰月賦/雲歛天末)補注(希曰陸士衡/詩借問欲何)
(為凉風起天末白亦自有詩/云滄波渺川汜白日隠天末)鴻鴈㡬時到江湖秋水多
文章憎命達魑魅喜人過(趙曰譬小人害君子之意師/曰自古文章之士命運多蹇)
(魑魅言貶/所窮僻)應共寃魂語投詩贈汨羅(琪曰指屈原也馬/曰若原不遇投汨)
(羅江死故/甫有是句)
　　獨立(乾元二/年作)
　　　補注(鶴曰詩云空外二鷙鳥河間雙白鷗又云/云天機與人事獨立萬端憂鷙鳥喻得時)
　　　(則可以撃物白鷗喻失時則可以遂性公為拾/遺為小人所間遂遲回於秦華間因覩草露蛛)
　　　(絲而知天機之與人事於是不能無憂其憂/也豈為巳而巳詩在乾元二年秦華間作)
空外一鷙鳥河間雙白鷗(師曰皆得/其勢也)飄颻搏撃便容易
往来逰(趙曰摶撃謂鷙鳥也往来逰言白鷗也白/鷗往来不知鷙之將搏撃此可為寒心矣)草露
亦多濕蛛絲仍未収(師曰詩云豈不夙夜謂行多露露/犯之則濡蛛絲易染惹人甫官拾)
(遺宜若鷙鳥獨立遇事則誅撃姦回時抗䟽論房琯反/為小人沾惹以朋黨至於斥逐故有草露多濕蛛絲未)
(収之/句)天機近人事獨立萬端憂(蘇曰蘇筠獨立西樓/俛仰身世憂患萬端)
　　日暮(乾元二/年作)
　　　補注(鶴曰詩如前篇言羗婦胡兒/當亦在秦州作乾元二年)
日落風亦起城頭烏尾訛(修可曰按後漢五行志桓帝/時京師童謠云城上烏尾畢)
(逋盖言處髙利獨食不與下共謂人/主多聚斂也師道曰訛以言驚動也)黄雲髙未動白水
巳揚波羌婦語還哭胡兒行且歌將軍别上馬夜出擁
雕戈(蘇曰馬援夜出撃五蠻陣/換馬自備遂横戈而出)
　　空囊(乾元二/年作)
　　　補注(鶴曰詩云翠柏苦猶食晨霞朝可飱正史/謂在秦州拾橡栗以自給之意當是乾元)
　　　(二年/作)
翠柏苦猶食(修可曰楚詞云山中人兮採杜若飲泉石/兮飯松柏又列仙傳仙人偓佺食松柏之)
(實/)晨霞朝可飡(田曰楚詞云飡六氣而飲沆瀣潄正陽/而飡朝霞注陵陽子明經曰春食朝霞)
(者日始出赤氣也華陽真妃曰日者霞之實霞者日之/精君惟聞服日之法未聞飡霞之法也師曰甫欲飱霞)
(食柏髙/遁於世)世人共鹵莽吾道屬艱難不㸑井晨凍(洙曰樵/蘇不㸑)
(清談而巳趙曰以不㸑/不及井而井晨凍矣)無衣牀夜寒(洙曰七月詩無衣/無褐何以卒嵗)
囊空恐羞澁留得一錢看(蘇曰晋阮孚山野自放嗜酒/日持一皂囊逰㑹稽客門囊)
(中何物但一錢看囊庶免其羞澁趙曰趙壹之文章雖/滿腹不如一囊錢也師曰甫嘗云語言少味無阿堵物)
(少味者羞/澁之謂也)補注(希曰梁武帝詩書云羊忻書似婢作夫/人不堪位置而舉止羞澁終不似真蘇)
(注巳盡似不必更注此第蘇注多引小/說又或以為非蘇所注故又筆之於後)
　　病馬(乾元二/年作)
　　　補注(鶴曰詩云天寒闗塞深當/是在秦州作乾元二年)
乗爾亦巳久天寒闗塞深塵中老盡力嵗晚病傷心(趙/曰)
(田子方出野見病馬問御者對曰此故公家畜也罷而/不能為用故出放之曰少盡其力老棄其身仁者不為)
(也命束/帛贖之)毛骨豈殊衆馴良猶至今物㣲意不淺感動一
沉吟(師曰此詩託意人君始用其/才終乎捐棄而失之寡恩也)
　　蕃劎(乾元二/年作)
　　　補注(鶴曰詩云風塵苦未息持汝奉明王又舊/次與梁編皆在乾元二年秦州詩内則風)
　　　(塵云者指思明雖敗/於李光弼而未息也)
致此自僻逺又非珠玉裝如何有竒怪每夜吐光芒(趙/曰)
(斗牛之間/有紫氣)虎氣必騰上龍身寧久藏(趙曰孔章臨亡戒/其子以劍自隨後)
(其子為建安從事劍忽/耀出見二龍相隨焉)風塵苦未息持汝奉明王
　　銅瓶補注(此詩當與蕃劍同時/作  乾元二年作)
亂後碧井廢時清瑶殿深(師曰銅瓶所以汲水以濟人/者也喻賢者宣君之㤙以及)
(衆世亂則棄捐於寒勞/時清可収用於瑤殿)補注(希曰漢禮樂志眺瑤堂師/古曰以瑤飾堂此云瑤殿)
(亦其/義)銅瓶未失水百丈有哀音側想美人意應悲寒甃
沉蛟龍半缺落猶得折黄金
　　觀安西兵過赴闗中待命二首(乾元元/年作)
　　　補注(鶴曰按安西節度至徳元載更名鎮西故/乾元二年九節度圍鄴之師潰後李光弼)
　　　(退守河陽時周摯逼中潬遣荔元禮撃之摯遁/去以功知鎮西北庭行營節度使則安西之兵)
　　　(元年巳赴闗中是時節度盖李嗣業也嗣業以/乾元二年正月卒通鑑所謂九月庚寅命朔方)
　　　(節度郭子儀淮西魯炅鎮西北庭李嗣業七節/度將歩騎二十萬討安慶緒李光弼王思助之)
　　　(是也此詩當是乾元元年華州作不曰鎮西/而曰安西循舊名也梁權道編在二年作非)
四鎮富精銳摧鋒皆絶倫(洙曰言勇銳能摧鋒陷陣也/唐軄官志四鎮通於柔逺通)
(典鎮西將軍後漢末魏武帝為之鎮南將軍劉表為之/魏張魯晋杜元凱並為之鎮西将軍後漢劉表魏鍾離)
(鄧艾為之鎮北將軍南魏明帝太和中置劉靖許允並/為之各一人宋時四鎮與中軍通為雜號後魏加大次)
(尚書令夢符曰按唐武后時右鷹揚衛將軍王孝傑撃/吐畨大破其衆復取四鎮更置安西都䕶府於龜兹以)
(兵鎮守又唐志四鎮都督府/謂龜兹於闐焉耆䟽勒也)補注(鶴曰舊史地里志安/西莭度撫寧西域統)
(龜兹於闐焉耆䟽勒四國故謂之四鎮注云都䕶府治/所在龜兹國城内管戎兵二萬四千人馬二千七百疋)
(新史云初治西州後徙治龜/兹至徳元載更名鎮西後復)還聞獻士卒足以静風塵
老馬夜知道(洙曰齊桓公失道管仲使隨老馬而得出/老馬多知也師曰老馬喻哥舒翰老将)
補注(鶴曰哥舒翰天寳十五載巳降安禄山此豈是/喻舒翰師注非若以老馬喻主将則謂李嗣業)蒼
鷹饑著人(著且畧切洙曰晋載記言慕容垂猶鷹也飢/則附人飽則髙飛師曰鷹饑喻禄山未髙也)
臨危經久戰用意始知神(洙曰精􁆐戰陣用意如神師/曰當此時正好使之立功以)
(充其志願/故云云)
竒兵不在衆(洙曰史兵以正合以竒勝傳云留侯用/竒兵不必衆多雖多不精銳而無益)萬
馬救中原(洙曰蔡琰謂曹公/曰明公廐有萬馬)談笑無河北(洙曰言談笑/可以却敵趙)
(曰禄山之叛河北一帶已陷沒今言安西兵/之精銳主將於談笑之間可以蔑無河北矣)心肝奉至
尊(洙曰言/至誠也)孤雲隨殺氣飛鳥避轅門(蒼舒曰項羽傳將/入轅門是也石曰)
(轅門以車為軍門兵屯/嚴肅雖飛鳥不敢過)竟日留歡樂(歡一/作觀)城池未覺喧
　　送人從軍(乾元二/年作)
　　　補注(鶴曰王仲宣詩從軍有苦樂借問所從誰/詩云弱水陽闗在甘州汝州皆屬隴右道)
　　　(當是乾元二/年在秦州作)
弱水應無地陽闗巳近天今君渡沙磧累日斷人烟(洙/曰)
(弱水水也以其力不能載物故謂之弱水陽闗地名趙/曰無地言水多也近天言山髙也余曰唐王維詩勸君)
(更盡一杯酒西出陽闗無/故人後人為陽闗曲唱之)補注(鶴曰禹貢導弱水至於/合黎而唐志合黎山在)
(甘州張掖縣弱水栁子厚所謂西海之山有水散渙無/力不能負芥者陽闗唐志云在沙州夀昌縣西二地乃)
(備吐畨之所按唐志西州西南有南平安昌兩城百二/十里至天山西南入谷經礌石磧二十里至銀山磧又)
(北庭大都䕶府有小磧又云伊麗河西行千里至碎葉/城水皆北流入磧今曰沙磧則沙乃流沙之類自是兩)
(名八哀詩首篇贈司空王思禮詩云意無流沙磧是也/又自中國往髙昌從武威西北有㨗徑度沙磧千餘里)
(四靣茫然無有蹊徑唯以人畜/及駝糞為驗餘見王思禮詩注)好武寧論命(洙曰志/於功名)封
侯不計年(洙曰有功即封趙曰言其從軍好縁好武於/是用命之秋故不論命有功封侯漢制也不)
(計年所以/激發之)馬寒防失道(師曰李廣征匈奴失道當/斬贖為庶人此戒之之辭)雪沒
錦鞍韉
　　送靈州李判官(新添年乾/元二  作)
　　　補注(鶴曰詩云近賀中興主神兵動朔方謂至/徳二載史思明降後河北悉為唐有後思)
　　　(明再叛郭子儀還東都經營河北李光弼乾元/二年又為幽州大都督府長史兼河北節度故)
　　　(稱神兵詩又云將軍專䇿畧當是指王思禮是/年七月為闗内路府節度兼太原尹北京留守)
　　　(故亦可謂神兵動朔方也此/詩當是乾元二年在秦州作)
羯胡腥四海囘首一茫茫血戰乾坤赤氛迷日月黄將
軍專策略幕府盛才良近賀中興主神兵動朔方
　　野望(乾元二/年作)
　　　補注(鶴曰詩云獨鶴歸何晚昏鴉巳滿林公以/鶴自喻以鴉喻小人謂巳之所以未歸者)
　　　(由小人衆多而詩又云逺水兼天净/孤城隠霧深則是秦州作同上年)
清秋望不極迢遞起層隂(趙曰晉陸仲詩/層巒起層隂)逺水兼天净
孤城隠霧深葉稀風更落山逈日初沉獨鶴歸何晚昏
鴉巳滿林(洙曰譏小人衆多也趙/曰何遜詩昏鴉接翅歸)
　　示姪佐(魯曰佐草堂在東柯/谷  乾元二年作)
　　　補注(鶴曰一本題下注云佐草堂在東阿谷東/柯在秦州公秦州雜詩有云聞道東柯谷)
　　　(深藏數十家是也今以詩云多病秋風落定為/乾元二年九月作盖十月公巳入同谷世系表)
　　　(佐是襄陽房殿中/侍御史暐之子)
多病秋風落(師曰七月秋風起八/月風髙九月風落)君来慰眼前自聞茅
屋趣只想竹林眠(師曰甫欲得/佐共住故云)滿谷山雲起侵籬澗水
懸嗣(一作/阮)宗諸子姪早覺仲容賢(洙曰阮咸字仲容籍/之姪也任達不拘與)
(叔父籍為/竹林之逰)
　　佐還山後寄三首補注(鶴曰還山謂還東/柯谷也同上年作)
山晚黄雲合歸時恐路迷澗寒人欲到村黒鳥應栖野
客茅茨小田家樹木低舊諳踈懶叔湏汝故相攜(趙曰/嵇康)
(性復/踈懶)
白露黄粱熟分張素有期巳應舂得細頗覺寄来遲味
豈同金菊香宜配緑葵(趙曰潘安仁賦/有緑葵含露)老人他日愛正
想滑流匙
㡬道泉澆圃交横落幔坡葳蕤秋葉小(洙曰小一/本作少)隠映
野雲多隔沼連香芰通林帶女蘿甚聞霜薤白重恵意
如何(分引泉水以灌圉故交横而落也幔坡言青翠如/幔葳蕤衰貌秋葉言黄落之葉女蘿乃松蘿也)
　　從人覔小胡孫許寄(乾元二/年作)
　　　補注(鶴曰詩云人說南州路則詩在西北作當/是寓秦州時梁權道編在大厯二年夔州)
　　　(詩/内)
人說南州路山猨樹樹懸舉家聞若咳(又作挽一/云共愛)為寄
小如拳預哂愁胡靣(趙曰晋傳元鷹/賦狀如愁胡)初調見馬鞭許求
聰慧者童稚捧應癲
　　秋日阮隠居致薤三十束(鄭曰葷菜葉似韭/  乾元二年作)
　　　補注(鶴曰公以乾元二年夏至秦州有貽阮隠/居詩云塞上得阮生則阮乃秦州人此詩)
　　　(同是其年作薤至秋江南人巳不食而阮當秋/日乃致於公又公作詩寄佐姪亦有甚聞霜薤)
　　　(白重恵意如何之句豈/秦地寒故尚堪食耶)
隠者柴(一作/荆)門内畦蔬繞舍秋盈筐承露薤(洙曰詩巻/耳不盈頃)
(筐挽歌/薤上露)不待致書求束比青芻色(魯曰詩云/生芻一束)圓齊玉筋
頭衰年闗鬲冷味暖併(一作/腹)無憂(唐曰薤清暖益老人/故云闗莭也鬲胸也)
　　秦州見勑(一作/除)目薛三璩授司議郎畢四曜除監
　　察與二子有故逺喜遷官兼述索居三十韻(乾元/二年)
　　　(作/)補注(鶴曰唐百官志司議郎二人掌侍從規/諌駁正啓奏凡皇太子可傳於史册者)
　　　(録為記注貞觀十八年方置以比給事中監察/御史十五人掌分察百寮巡按州縣云云六典)
　　　(云八人武徳初方置貞觀二十二人加二人/今詩云秋風動闗塞當是乾元二年春作)
大雅何寥闊斯人尚典刑(洙曰詩雖無老/成人尚有典型)交期余潦倒
材力爾精靈(洙曰嵇康書足下舊知吾潦倒/麤踈不切事情精靈猶精明也)二子陞同
日諸生困一經文章開突奥(洙曰突又作陵東北隅也/一云窟也突奥深䆳貌荀)
(子突奥之内枕簟之上鄭曰突拖沒切爾/雅傳謂之突奥方到切室之西南隅曰奥)遷擢潤朝廷
(趙曰潤如徳/潤身之潤)舊好何由展新詩更憶聽别来頭併白(秦/曰)
(古詩有云相/看俱白頭)相見眼終青(洙曰阮籍善為青白眼見佳客/則為青眼見俗客即為白眼)
伊昔貧皆甚同憂心(一作/嵗)不寧栖遑分半菽浩蕩逐流
萍(洙曰劉孝標絶交論莫肯廢其半菽罕有落其一毛/流萍喻流落如萍之在水也趙曰祖出漢書項羽嵗)
(饑人貧卒/食半菽)俗態猶猜忌(一云/猜忍)妖氛忽杳㝠獨慙投漢閣
(洙曰見子雲識/字終投閣注)俱議哭秦庭(洙曰吳入郢申包胥求救/於秦秦兵未出包胥哭於)
(秦庭者七日勺/水不入於口)還蜀祗無益囚梁亦固扄(洙曰司馬相/如還蜀梁孝)
(王怒鄒陽下獄吏將殺之/陽從獄中上書王立出之)華夷相混合宇宙一羶腥(洙/曰)
(言胡兵/亂華也)帝力収三統(夢符曰按前漢書三統謂天統地/統人統為夏商周之三正也趙曰)
(周得天統商得地統夏得/人統言天地人皆歸之也)天威摠四溟(天威見秦/州雜詩注)舊都
俄望幸清廟肅惟馨(洙曰顔延年車駕幸京口詩春方/動震駕望幸傾五州張平子南都)
(賦頌曰真人南廵覩舊里焉詩清廟注清廟謂有清明/之徳者之宫也天有清明之徳而文王象之故以名詩)
(書明徳惟馨趙曰舊都指言長安/望幸言車駕還而再見宗廟也)補注(鶴曰文帝紀上/幸甘泉如淳曰)
(蔡邕云天子車駕所至民臣以為僥倖故曰幸至徳二/載九月復京師左僕射裴冕告太清宫郊廟十一月作)
(九廟神主告享於長樂殿乾元元年四月辛亥祔/神主於太廟甲寅朝享於太廟有事於南郊故云)雜種
雖(一作/難)髙壘(洙曰漢書羌胡雜種類不一/也髙壘言壁壘尚髙深也)長驅甚建瓴
(洙曰髙祖紀若髙屋之上建/瓴水言其勢順而易為力也)焚香淑景殿(鄭曰長安志/殿在西内絳)
(綵院/西)漲水望雲亭法駕初還日羣公若㑹星(洙曰言帝/初収復還)
(宫日百官之輳於/朝者若聚星焉)補注(希曰梅福傳當户牖之法坐師/古曰正坐也猶言法宫法駕西)
(都賦亦云乗鸞輿備法駕律厯志注孟康曰太初上/元甲子夜半朔日冬至時七曜皆㑹聚斗牽牛分度)宫
臣仍㸃染(洙曰宫臣謂薛受司議也屬/東宫趙曰㸃染零文字也)柱史正零丁(洙/曰)
(畢受御史老𣆀為柱下史㸃染零貌/丁言未盡其才也趙曰零丁介獨)宫忝趨栖鳳朝囘歎
(一作/欲)聚螢(車𦙍/聚螢)喚人看騕褭不嫁惜娉婷(洙曰張易之/出塞行騕褭)
(青緑騎娉婷紅粉粧趙曰言二公初不自炫鬻以駿/馬佳人為喻師曰凡此皆甫自喻不見用於世也)掘
劍知埋獄提刀見發硎(洙曰劍埋於豐城獄張華夜見/其氣在斗牛間使人掘之庖丁)
(解牛十九年而刀刃若新發硎鄭曰硎音刑砥石梅曰/此二句喻薛畢二子㡬年埋沒今始奮發始見遇事剸)
(裁/也)侏儒應共飽(洙曰東方朔傳方待詔公車俸禄薄未/得省見久之朔紿侏儒曰上以若曹無)
(益於縣官欲盡殺若曺侏儒大恐啼泣朔教曰上即過/叩頭請罪居有頃聞上過侏儒皆號泣頓首上問何為)
(對曰東方朔言上欲盡誅臣等上知朔多端召問朔何/恐侏儒為對曰臣朔生亦言死亦言侏儒長三尺餘俸)
(一囊粟錢二百四十臣朔長九尺餘亦俸一囊粟錢二/百四十侏儒飽欲死臣朔饑欲死臣言可用幸異其禮)
(不用罷之無令但索長安米上大笑因使待詔金馬門/遂稍稍得進用焉趙曰以言二公猶未甚顯㧞與侏儒)
(共飽/耳)漁父忌偏醒(洙曰屈原既放行吟澤畔顔色憔悴/漁父問曰子非三閭大夫耶何故至)
(此屈原曰衆人皆醉惟我獨醒漁父曰何不哺其糟而/啜其醨趙曰公自比屈原之放逐以漁父忌其獨醒也)
旅泊窮清渭長吟望濁涇(趙曰公在秦州/而憶長安故也)羽書還似急
(洙曰以鳥羽揷檄書上馳告四方故/云羽書髙祖曰吾以羽檄徴天下兵)烽火未全停(洙曰/烽燧)
(也未全停尚/有餘烽也)師老資殘宼戎生及近坰忠臣辭憤激烈
士涕飄零上將盈邉鄙元勲溢鼎銘(洙曰銘功/鍾鼎也)仰思調
玉燭誰定握青萍(洙曰爾雅曰四時調謂之玉燭玉燭/調猶爕理也青萍劍名也陳孔章答)
(東阿王牋君侯體髙俗之才秉青/萍干將之噐拂鍾無聲應機立斷)隴俗輕鸚鵡(洙曰鸚/鵡賦命)
(虞人於壠坻閉以雕籠剪/其羽翅趙曰公自况也)原情類鶺鴒(洙曰詩鶺鴒在/原兄弟急難趙)
(曰指與二公如/兄弟之急難也)秋風動闗塞髙卧想儀形
　　　寄彭州髙三十五使君適虢州岑二十七長史參
　　　三十韻(乾元二/年作)
　　　　補注(鶴曰新舊史皆以適由太子少詹事出為蜀州/刺史遷彭州而考公前後詩則有不然者以適)
　　　　(如史云先刺蜀而移彭則何為乾元二年公在秦而/州有此詩題云寄髙彭州又有彭門劔閤外之句)
　　　　(適贈杜拾遺詩云傳道招提客又具官云蜀州刺史/髙適又有追酬髙蜀州人日見寄詩而適詩云人日)
　　　　(題詩寄草堂盖招提客指公上元元年方到成都時/居浣花寺而是年人日未有草堂當是二年寄之以)
　　　(此三詩論則是先刺彭而後移蜀然公有因崔五侍/御寄髙彭州詩又云百年巳過半則公上元二年後)
　　　(五十一嵗所作也何為適又却在彭是可疑者嘗考/二史適以至徳二載二月永王敗後為李輔國數短)
　　　(於上前左授少詹事則下除當在是年之夏而公有/寄髙詹事詩云安穏髙詹事干戈久索居謂其索居)
　　　(之久則詩是乾元二年作是時未出為刺史也史又/云乾元二年五月貶李峴為蜀州刺史而此詩亦是)
　　　(年秋作既題云寄髙彭州又中不言刺蜀苐云諸侯/非棄擲則是初得刺彭無疑栁芳厯亦云適乾元初)
　　　(刺彭州盖史誤其先後耳當以詩為是其寄髙彭州/一絶云秋至轉饑寒與此詩云今我獨凄涼意亦同)
　　　(又俱是秋作殆與此詩作時相去不逺正不必以百年/過半為在上元二年後疑之凡近五十者皆可謂百)
　　　(年過半也如乾元元年作立秋後題詩/是時公年方四十七亦云惆悵年半百)
故(一作/古)人何寂寞今我獨凄凉老去才難盡秋来興甚
長(洙曰潘安仁/有秋興賦)補注(希曰晋鍾毓歎魏舒曰吾之不足/以盡卿才云云又江淹任昉人皆)
(謂之/才盡)物情尤可見(師曰目有所見則/心有所感故云云)詞客未能忘(洙曰/詞客)
(謂髙岑也俱/以詩名世)海内知名士雲端各異方(洙曰彭在蜀/虢在山南)髙
岑殊緩歩沈鮑得同行(洙曰沈休文鮑明逺言/髙岑可與沈謝並驅也)意惬闗
飛動篇終接混茫(趙曰以言二子之詩其妙如此沈/佺期祭文思合飛動才冠卿雲)舉
天悲富駱(洙曰富嘉謨為文皆以經典為本時人欽慕/文體為之一變駱賔王嘗作帝京篇當時以)
(為絶/唱)近代惜盧王(洙曰盧照隣王勃也照隣為鄧王典/籖王重其文待以相如勃六嵗能文)
(與兄勔助才相類人謂之王氏三/珠樹悲惜各以才不容於世故也)似爾官仍貴前賢命
可傷(傷上/四人)諸侯非棄擲半刺巳翺翔(洙曰刺史古之諸/侯庾亮與郭㳺書)
(曰别駕與刺史同流王化於萬里任居刺史之半安可/非其人趙曰諸侯以言髙適為刺史半刺以言參為長)
(史/)詩好㡬時見書成無使將(趙曰言公在秦州/欲寄書於二公也)男兒行
處是客子鬬身强羇旅推賢聖(洙曰孔孟皆羇旅趙曰/公自言孔孟皆如此不)
(獨我/也)沉綿抵咎殃三年猶瘧疾一鬼不銷亡(趙曰公言/其病之沉)
(綿也世言/瘧鬼故云)隔日搜脂髓増寒抱雪霜(洙曰此言/瘧之狀也)徒然濳
隙地有靦屢鮮粧(洙曰俗言辟瘧鬼必伏於幽隙之地/不爾即盡易容貌鄭曰靦說文面見)
(也/)何太龍鍾極(蒼舒曰抱廣韻龍鍾竹名世言龍鍾取/此義謂其年老如竹之枝葉搖曳不能)
(自禁/持也)於今出處妨(趙曰言病/而妨出入)無錢居帝里盡室在邉疆
(洙曰寓/同谷也)劉表雖遺恨龎公至死藏(趙曰後漢龐公居峴/山之南未嘗入城府)
(荆州刺史劉表數延請不/能屈竟隠於鹿門山不反)心㣲傍魚鳥(魯曰嵇康㳺山/觀魚鳥而心甚)
(樂/之)肉瘦怯豺狼(洙曰豺狼/類貪暴者)隴草蕭蕭白洮雲片片黄彭
門劔閤外(洙曰劍閤劔闗也在蜀定功曰後漢郡國志/湔氏道注蜀王本紀曰縣前有兩石對如闗)
(號曰/闗門)虢畧鼎湖傍(洙曰虢有朔城乃鼎湖也夢符曰按/史記黄帝採首山之銅鑄鼎於荆山)
(下鼎成乗龍而昇天號鼎/湖此近虢畧未知孰是)荆玉簮頭冷(趙曰荆山之玉/也為岑君而言)
巴牋染翰光(洙曰荆玉出虢巴牋蜀/牋也趙曰為髙君而言)烏麻蒸續曬丹橘
露應嘗豈異神仙宅俱兼山水鄉竹齋燒藥竈花嶼讀
書牀更得清新否遙知對屬忙(洙曰言吟詩也趙曰/言二子才思清新也)舊
官寧改漢淳俗本歸唐(師曰虢本晋地詩晋國風曰此/晋也而謂之唐本其風俗憂思)
(深逺乃有堯之/遺風焉故云云)濟世宜公等補注(希曰房元齡傳太宗/曰守文之難與公等)
(成/之)安貧亦士常(趙曰安貧/公自言也)蚩尤終戮辱胡羯漫猖狂(洙/曰)
(史記蚩尤最為暴黄帝/能伐之胡羯安史也)㑹待祅氛静論文暫裹粮(師曰/甫欲)
(㓂平裹粮就髙岑共/論文章也故有末句)
　　寄岳州賈司馬六丈巴州嚴八使君兩閤老五十
　　韻(乾元二/年作)
　　　補注(鶴曰詩云隴外翻投跡當是乾元二年秦/州作按史賈至由中書舍人出慰安蒲州)
　　　(坐小法貶岳州司馬寳應初召復故官然乾元/二年九莭度師潰時至自汝州奔襄鄧公又有)
　　　(送賈閤老出汝州詩則是由中舎出汝州史赴/失書當是自汝貶岳州司馬也嚴武至徳初)
　　　(肅宗行在房琯薦為給事中収長安拜京兆少/尹坐琯事貶巴州刺史則乾元初在巴州矣)
衡岳啼猿裏巴州鳥道邉(洙曰言州居山之險絶處也/李白云西當太白有鳥道道)
(徑㣲窄只能容鳥過而已趙曰南中八志曰交趾郡治/龍編縣自古興馬道四百里以其險絶獸猶無蹊人所)
(莫由特上有/飛鳥之道耳)故人俱不利(一作/别)謫宦兩悠然開闢乾坤
正(趙曰言収/復二京矣)榮枯雨露偏(洙曰言澤不均也趙曰言二/子不得受聖恩而謫去也)
長沙才子逺釣瀬客星懸(洙曰漢賈誼洛陽才子也黜/為長沙王傳嚴子陵釣瀬光)
(武徴之太史奏客星犯/於帝座謂嚴使君也)憶昨趨行殿(洙曰天子行幸/所止曰行殿)補
注(希曰漢文帝紀應劭舊典天子行幸所/至必先遣静室令先遣按行清静殿中)殷憂捧御筵
(彦輔曰言自/賊中赴鳳翔)討胡愁李廣奉使待張騫(趙曰討强胡未/㨗則愁李廣使)
(之未還則/待張騫)無復雲臺仗虛修水戰船(洙曰漢武作昆明/池以習水戰中有)
(戈船樓船百艘上建樓櫓趙曰言行宫草創不/復嚴整法仗也便言哀江南賦猶有雲臺之仗)蒼茫城
七十(洙曰酈食其憑軾/下齊七十餘城)流落劒三千(洙曰莊子說劒昔/趙文王喜劒劍士)
(来門而客三千餘/人日夜相撃於前)畫角吹(一作/歌)秦晋(洙曰一作塞春秋/時秦晋通烟又為)
(敵/國)旄頭俯澗瀍(洙曰澗瀍二水也在伊洛間趙曰此言/安史前漢天文志昴為旄頭胡星也)
小儒輕董卓(洙曰董卓廢立凶暴無道忍性矯情擢用/羣士以尚書韓馥等為刺史馥等到官與)
(袁紹之徒十餘人各/興義兵同盟討卓)有識笑苻堅(洙曰苻堅違衆伐晉/遂至破敗撫畜鮮卑)
(苻融諌之不聽後為鮮卑所亡故為有識者所笑/趙曰小儒有識公自謂也董卓苻堅指安史也)浪作
禽填海(洙曰山海經曰發鳩之山有鳥名精衛本赤帝/之女嬉逰於東海溺而死不返化為精衛常取)
(西山木石以填東海江淹詩/精衛銜木石誰能測幽㣲)那將血射天(洙曰商本紀/帝乙無道為)
(偶人謂之天神與之博令人為行天神不勝乃僇辱之/為革嚢盛血仰而射之命曰射天趙曰皆言安史之不)
(知量/也)萬方思助順(助順助/天子也)一鼓氣無前(晏曰言得衆助/故所向必破左)
(傳曹劌曰夫戰勇氣也一/鼔作氣再而衰三而竭)隂𣪚陳倉北晴熏太白巔(洙/曰)
(陳倉郡陳寳雞在焉北/近長安池太白山名)亂麻屍積衛(洙曰武五子贊秦/始王即位三十九)
(年内平六國外攘四夷死人如/亂麻衛地河北湘衛之間也)破竹勢臨燕(洙曰杜預/傳今兵威)
(巳震勢如破竹數莭之後迎刃/而解燕地范陽禄山巢穴也)法駕還雙闕(洙曰天子/還京也西)
(都賦乗鸞/輿備法駕)王師下八川(見八水𣪚/風濤注)此時霑奉引(趙曰公/為拾遺)
(掌供奉/故云)佳氣拂周旋(洙曰光武紀論曰/氣佳哉鬰鬰葱葱)貔虎開金匣(洙/曰)
(書如虎/如貔)麒麟受玉鞭(洙曰京州記咸寧二年發張駿陵/得鞭飾以珊瑚趙曰麒麟以言御)
(馬按蘇鴞杜陽編代宗嘗賜郭/子儀九花虬馬并紫玉鞭轡)侍臣諳入仗廐馬解登
仙(趙曰法仗復備皆侍臣所舊諳入者矣時可曰/淮南子乗黄獸名龍翼馬身黄帝乘之而仙)花動
朱樓雪城凝碧樹煙(洙曰江淹詩碧樹露阡阡生烟/紛漠漠顔延年詩空城凝寒雲)衣
冠心慘愴故老淚潺湲(洙曰九辯倚結軫太息涕潺/湲沾軾九歌横流淚兮潺湲)哭
廟悲風急(見及夫哭/廟後注)朝正霽景鮮(朝正元/日朝㑹)月分梁漢米
(洙曰梁漢間所出/者米月分廪給也)春得水衡錢(洙曰宣帝本始二年春/以水衡為平陵徙民起)
(第宅應劭曰水衡與少府皆天子私藏耳縣官公作當/仰給司農今出水衡錢言宣帝即位為異政也晋灼曰)
(食貨志初大司農管鹽鐡官布多故置水衡欲以主鹽/鐵及楊可告緡上林則物衆乃令水衡主上林上林三)
(官主鐵/錢也)内蕊繁於纈(魯曰内蕊宫花也/鄭曰纈文繒也)宫花軟勝綿恩
榮同拜手出入(一作/處)最隨肩(洙曰書臯陶曰拜手稽首/禮五年以長則肩隨之)
晩著華堂醉寒重繡被眠轡齊兼秉燭(趙曰言並/轡而行也)書枉
滿懐牋(趙曰言在禁掖/時往来書尺也)每覺昇元輔深期列大賢(趙曰/言二)
(公之才噐可/為宰輔也)秉鈞方咫尺(洙曰詩莭南山秉國之/鈞左傳不違顔咫尺)鎩翮
再聨翩(洙曰顔延年鸞翮有時鎩注鎩殘也謝靈運聨/翩何窮也趙曰言為宰執不逺而乃謫去如鳥)
(之聨翩也無巳曰淮南子/飛鳥鎩羽許慎注鎩殘羽)禁掖朋從改(一作/換)㣲班性命
全青蒲甘受(一作/就)戮(洙曰漢元帝疾史丹以親宻侍疾/候上寢直入卧内頓首伏青蒲誅)
(趙曰公以拾遺為/軄故使青蒲事)白髮竟誰憐(洙曰左太冲馮唐豈/不偉白首不見招)弟
子貧原憲諸生老服䖍(趙曰公自比原憲服䖍也公本/傳云入太學受業有雅才以其)
(入學之故故云/諸生老服䖍爾)師資謙未達鄉黨敬何先舊好腸堪斷
(洙曰謝靈運楚人心昔絶越客/腸今斷鮑明逺行子心腸斷)新愁眼欲穿(逸曰穿破/也趙曰公)
(懐二/公也)翠乾危棧竹(鄭曰棧/棚也)紅膩小湖(一作/池)蓮賈筆論孤
憤(洙曰屬/賈司馬)嚴君賦㡬篇(逸曰屬/嚴使君)定知深意苦莫使衆人
傳貝錦無停織(洙曰詩萋兮菲兮成是貝/錦趙曰貝錦以喻讒也)朱絲有斷絃
(洙曰鮑昭直如朱絲繩趙曰/歎二子無知音而戒之也)浦鷗防碎首霜鶻不空拳
(趙曰兩句通意謂二子如浦鷗言官如霜鶻既不空/拳期於必中則鷗當有碎首之防矣其戒之至也)地
僻昏炎瘴(趙曰言岳州/近南為有瘴)山稠隘石泉(言巴山在/亂山間也)且將棊
度日應用酒為年典郡終㣲眇(嚴使/君也)治中實棄捐(洙曰/賈司)
(馬也晋職官志州置别駕治中從事趙曰治/平聲二公在禁掖而出斯為㣲眇棄捐矣)安排求傲
吏(洙曰謝靈運居常以待終處順故安排定功曰莊子/嘗為漆園吏楚威王聘之欲以為丞相謂使者曰亟)
(去無汚我/故曰傲吏)比興展歸田(洙曰陶淵明田/園將蕪胡不歸)去去才難得(洙/曰)
(語才難不其然乎趙/曰古詩去去復去去)蒼蒼理又𤣥(洙曰蒼蒼天也言天/理元妙莊子天之蒼)
(蒼其正色耶趙曰謂天理/難喻也老子曰𤣥之又𤣥)古人稱逝矣(洙曰漢髙紀吾/亦從此逝矣)
吾道卜終焉(洙曰終窮也吾/道窮於此乎)隴外翻投迹漁陽復控弦
(趙曰言安慶/緒復熾也)笑為妻子累甘與嵗時遷親故行稀少(洙/曰)
(時亂而離𣪚/故親故稀少)兵戈動接聨(洙曰接迹聨/屬也充斥也)他鄉饒夢寐失
侣自迍邅多病加淹泊長吟阻静便如公盡雄俊志在
必騰騫(洙曰一云公如盡憂患何事有陶/甄趙曰言二公不久將復用也)
　　寄張十二山人彪三十韻(乾元二/年作)
　　　補注(鶴曰詩云流轉依邉徼逢迎念席珍當是/乾元二年秦州作唐隠居者多稱山人如)
　　　(稱李泌曰衣白者山人是也自後如稱/南山人水北山人少室山人之類皆是)
獨卧嵩陽(一作/雲)客三違潁水春艱難隨老母慘澹向時
人(師曰時彪避禄山隠居嵩陽/凡三年矣故云三違違别也)補注(鶴曰嵩陽為河南/屬邑彪盖邑人也)
(以禄山天寳十四載陷東京故攜母避亂所以有艱難/隨老母慘淡向時人之句自天寳十五載春至乾元二)
(年秋為三違春矣河南大/川曰汝曰潁故云潁水)謝氏尋山屐(洙曰宋謝靈運/好登山陟嶺必)
(造幽峻常著木屐上山/去前齒下山則去後齒)陶公漉酒巾(洙曰陶潛在家酒/熟取頭上葛巾漉)
(酒畢還/復著之)羣兇彌宇宙此物在風塵(黄曰此物/指彪也)歴下辭姜
被(趙曰後漢姜肱有兄弟四/人居貧作一布被而共之)闗西得孟鄰(洙曰見荒蕪/孟母鄰注)
早通交契宻晩接道流新静者心多妙先生藝絶倫草
書何太古(一云應/甚苦)詩興不無神(洙曰公詩云/下筆如有神)曹植休前
輩(洙曰曹植能詩/休言為張所掩)張芝更後身(洙曰言山人草/書若張芝再生)數篇吟
可老一字買堪貧將恐曽防宼深潛託所親寧聞倚門
夕(洙曰薛包事母至孝凡出入必有時未/嘗違也至期母必倚門望之包必至矣)盡力潔飡晨
(洙曰東廣㣲補亡南陔/詩馨爾夕膳潔爾晨飡)踈懶為名誤(彦輔曰嵇康書信/復疎懶筋駑肉緩)
驅馳喪我真索居猶寂寞(洙曰禮離羣索/居猶一作尤)相遇益愁辛
(洙曰江淹嵇中𣪚/詩鐘鼔或愁辛)流轉依邉徼(洙曰邉徼/邉境也)逢迎念席珍
(洙曰儒行席上/之珍以待聘)時来故舊少亂後別離頻世祖修髙廟
(洙曰後漢祭祀志光武建武二年正月立髙/廟於洛陽四時祫祀髙帝為太祖一嵗五祀)文公賞從
臣(洙曰僖二十四年晋侯賞從亡/者介之推不言禄禄亦弗及)商山猶入楚(洙曰見/羽翼懐)
(商老/注)渭水不離(一作/知)秦(洙曰見欲問桃花宿注/趙曰源本指言桃源也)存想青
龍秘(洙曰青龍道/家存想之術)騎行白鹿馴(洙曰周義真入龍矯山/見羡門子乗白鹿而行)
耕巖非谷口(洙曰揚子谷口鄭子/真耕於巖石之下)結草即河濵(洙曰河/上公不)
(知姓結草河濵讀老子漢景/帝親問道以素書授帝云云)肘後符應騐(洙曰葛洪有/肘後方數巻)
囊中藥未陳旅懐殊不惬良覿𦕈無因(洙曰謝靈運詩/引領冀長覿)
自古皆悲恨浮生有屈伸此邦今(一作/全)尚武(洙曰方以/武濟於時)
何處且依仁(洙曰語/依於仁)鼓角凌天籟(洙曰莊子女/不聞天籟乎)闗山倚
月輪(洙曰古今注/有月重輪)官場羅鎮磧賊火近洮岷(趙曰言官/之戰場也)
(言四鎮皆置官場収賦斂以供軍也洙曰/洮岷地名屬隴右孫曰言吐畨入寇乎此)補注(鶴曰磧/巳詳見)
(上注鎮如北庭大都䕶府有神山鎮又有大漢小磧安/西大都䕶府有胡弩固城等鎮是也洮岷謂洮州岷州)
(皆去秦/不逺)蕭瑟論兵地蒼茫鬬將辰大軍多處所餘孽尚
紛綸髙興知籠鳥(彦輔曰潘岳秋興賦猶池魚/籠鳥而有江湖山藪之思)斯文起
(一作/豈)獲麟(洙曰孔子西狩獲麟師曰張之髙興視如籠/鳥之局促其文不遇如孔子傷麟出非其時)
(也/)窮秋正搖落迴首望松(一作/湘)筠(洙曰松筠有/嵗寒之操)
　　寄李十二白二十韻(乾元二/年作)
　　　補注(鶴曰按白至徳元載坐繫潯陽獄至徳二/載以宋若思將兵赴河南道過潯陽釋囚)
　　　(辟為㕘謀乾元元年長流夜郎而此詩云五嶺/炎蒸地三危放逐臣則是在長流之後從舊次)
　　　(當在乾元二/年秦州作)
昔年有狂客號爾謫仙人筆落驚風雨詩成泣鬼神(洙/曰)
(賀知章㑹嵇人自號四明狂客見白文章乃歎曰子謫/仙人也驚一作聞驚風雨言敏速泣感鬼神蘇曰李白)
(墓銘云公在長安時秘書賀知章/吟公烏栖曲云此詩可以哭鬼神)補注(希曰李白憶賀/監詩序曰太子)
(賔客賀分於紫極宫一見呼余為謫仙人/因解金龜換酒為樂蒼頡作字鬼神夜哭)聲名從此大
汩沒一朝伸(洙曰按史言知章言白𤣥宗召見金鑾殿/奏頌一篇賜食帝為調羮名供奉翰林)
文彩承殊渥流傳必絶倫(洙曰帝嘗召白為樂白巳醉/援筆成文婉麗精巧無留思)
(帝愛其才/數宴見)龍舟移棹晩(趙曰𤣥宗泛白蓮池觀既合召/白作字時白被酒命髙力士扶)
(登/舟)獸錦奪袍新(洙曰白外傳云白/作樂章賜錦袍)白日来深殿青雲滿
後塵乞歸優詔許(洙曰白為髙力士所譛自知不為/親近所容懇求還山帝賜金放還)遇
我宿(一作/夙)心親(趙曰公詩集中屢與/白詩交情可見矣)未負(一作/遂)幽棲志
兼全寵辱身劇談憐野逸嗜酒見天真(洙曰嗜好也揚/雄家貧嗜酒)
醉舞梁園夜行歌泗水春才髙心不展道屈善無鄰處士禰
衡俊(洙曰平原處士禰衡字正平見諸公厭禰衡註趙曰黄/祖太子射賔客大㑹有獻鸚鵡者舉酒於衡前曰禰處)
(士今日無用娱/賔願先生賦之)諸生原憲貧(洙曰見難甘/原憲貧注)稻粱求未足(洙曰/廣絶)
(交論分鴻/鶩之稻粱)薏苡謗何頻(洙曰馬援征交趾載薏苡種還人謗/之以為明珠大貝喻白之遇讒也)
五嶺炎蒸地三危放逐臣(洙曰見雲山分五/嶺風壤帝三苗注)補注(希曰張耳/傳南有五)
(嶺之戍師古曰西自衡山之南東窮於海一山之限耳/而別標名則有五裴氏黄州記云大庾始安臨賀持陽)
(掲陽是為五嶺書注三危西裔白坐為永王璘/府僚長流夜郎五嶺三危與夜郎接境故云)㡬年遭
鵩鳥(洙曰賈誼作長沙王傅不得志/有鵩集於舍隅遂作鵩鳥賦)獨泣向麒麟(洙曰/王翰)
(古峨眉怨朝晡泣對麒麟樹樹下蒼苔日漸班/趙曰孔子見麟而泣曰出非其時吾道窮矣)蘇武先
還漢(趙曰蘇武在匈奴十九年/而還白比武則先還也)黄公豈事秦(趙曰黄公/四晧之一)
(避秦居商山以比白/之不從永王璘也)楚筵辭醴日(趙曰言白在永王璘/如申公見楚王待之)
(不設醴而/辭行也)梁獄上書辰(洙曰坐事下潯陽獄鄒陽於/梁孝王獄中上書即出之)巳
用當時法誰將此義陳(趙曰盖言永璘王本待白之薄/而白豈與謀哉當時不知察而)
(施之以法也誰/將以此義陳之)老吟秋月下病起暮江濵莫怪恩波隔
乗槎與問津(洙曰博物志有居海者八月乗查而上天/犯牽牛星孔子使子路問津焉趙曰言如)
(白之才器當䝉上知而恩/波頓隔欲上天與問之也)
　
　
　
　
　
　
　
　補注杜詩巻二十
欽定四庫全書
　補注杜詩巻二十一　　　宋　黄希　原本
　　　　　　　　　　　　　　黄鶴　補注
　　蜀相(上元元/年作)
　　　補注(鶴曰蜀相謂諸葛武侯當是上元元年作/公雖以乾元二年歲暮至成都而此詩言)
　　　(映階碧草隔葉黄鸝/當是次年春日也)
丞相祠堂何處尋錦官城外栢森森(洙曰蜀諸葛亮傳/先主建安二十六)
(年即帝位册亮為丞相録尚書事祠堂孔明廟也成都/記府城亦呼為錦官城以江山明麗錯雜如錦也廟有)
(古栢武侯/手植之)補注(鶴曰華陽國志成都夷里橋南岸道西/有城故錦官也諸葛公在先主廟故宅)
(城西前有/雙大栢)映階碧草自春色(洙曰江文通别/賦春草碧色)隔葉黄鸝
空(一作/多)好音(洙曰王僧達詩/楊園流好音)三顧頻煩天下計(洙曰本/傳徐庶)
(謂先主曰諸葛孔明卧龍也将軍宜枉駕顧之先主凡/三往乃見又亮上䟽曰先主不以臣卑鄙猥自枉屈三)
(顧於草廬之中言先主之自見亮/亮為先主而仕皆為天下大計)補注(鶴曰王莽傳鄭/重頻煩也三國)
(志費禕以奉使/稱能頻煩至矣)兩朝開濟老臣心(洙曰先主於永安病/篤召見屬以後事謂)
(亮曰君才十倍曹丕必能安國定大事若嗣子可輔輔/之如其不才君可自取亮泣曰臣敢竭股肱之力効貞)
(信之節繼之以死又亮表云興漢室還於舊都此臣所/以報先帝而忠陛下之職分也兩朝謂先主及禪也)
出師未㨗(洙曰一云未/戰又未用)身先死長使英雄淚滿襟(洙曰/閔其)
(志不遂也本傳云十二年春亮率大衆由斜谷出以流/馬運據武功五丈原與司馬宣王對於渭南相持百餘)
(日其年八月亮疾卒於軍軍退司馬宣王案行其營壘/處所曰天下之竒才師曰亮欲合一天下未及出師一)
(戰而死使亮未死則吳/魏豈能保其土地哉)
　　卜居(上元元/年作)
　　　(洙曰屈原作卜居一首原往太卜鄭詹尹家卜/已宜何所居因述其詞成都記草堂寺府西七)
　　　(里浣花亭三里寺極宏麗有名僧履空居其中/杜員外居處逼近常恣游焉鮑曰上元元年歲)
　　　(次庚子公年四十九在成都劒南節度使裴冕/為卜成都西郭浣花溪作草堂居焉所謂主人)
　　　(為卜林塘幽是也前注以主人為嚴武非趙曰/縁楚辭屈原有卜居一篇故得倚以名詩公又)
　　　(有卜居一篇/則在夔州也)補注(鶴曰公有寄題草堂詩云經/營上元始斷於寳應年則此)
　　　(云卜居當是/上元元年作)
浣花流水(一作/之水)水西頭主人為卜林塘幽(洙曰浣花溪/名主人嚴武)
(也鄭曰在成都趙曰主人謂地主/或所館置之人不可指為嚴武也)補注(鶴曰寰宇記浣/花溪在成都西)
(郭外地屬犀浦縣公至成都時裴冕為節度已為卜居/浣花溪上寺今云主人指裴冕也浣花與百花潭相接)
已知出郭少塵事(洙曰梁張纉啟常願/卜居幽僻屏避諠塵)更有澄江銷客
愁(洙曰謝𤣥暉詩/澄江靜如練)無數蜻蜓齊上下一雙鸂鶒對沈浮
東行萬里堪乗興須向山隂上(一作/入)小舟(洙曰蜀有萬/里橋在浣花)
(之東昔孔明送吳使至此曰萬里之行從此始矣因此/得名乗興欲傚王子猷月夜泛舟謁戴安道也山隂王)
(子猷所/居之地)
　　一室(上元元/年作)
　　　補注(鶴曰一室即草堂/也當是上元元年)
一室他鄉逺(洙曰逺一作老後漢陳蕃曰大丈/夫處世當掃除天下安事一室乎)空林暮
景懸(洙曰江文通詩秋日懸清光趙/曰張景陽雜詩鳴鶴聒空林)正愁聞塞笛獨立
見江船巴蜀來多病(洙曰成都記其西即隴之南首/故曰隴蜀以與巴接復曰巴蜀)荆
蠻去幾年(洙曰荆蠻楚也詩謂之蠻荆太史公得漢古/文春秋乃知中國之虞與荆蠻勾吳兄弟也)
應同王粲宅留井峴山前(洙曰峴山荆楚也今屬襄陽/有井焉人呼為仲宣井云王)
(粲故/宅也)補注(鶴曰魏志王粲字仲宣山陽人以西京擾亂/乃之荆州依劉表公以此喻入蜀依裴公)
　　梅雨(上元元/年作)
　　　(彦輔曰梅熟而雨曰梅雨江東呼為黄梅雨趙/曰周處風土記云夏至前雨名黄梅雨沾衣服)
　　　(皆敗/黦)補注(鶴曰裨雅云江湘二浙四五月間梅/欲黄落則水潤土溽柱礎皆汗蒸鬱)
　　　(成雨謂之梅雨沾衣敗汚故自江以南三月雨/謂之迎梅四月雨謂之送梅然則蜀亦不異江)
　　　(南也此詩在成都作第未詳何年今以詩云/茅茨踈易濕意是上元元年草堂初成時)
南京犀浦道(洙曰𤣥宗幸蜀改成都置尹視二京號為/南京鮑曰至徳二載十二月戊午大赦以)
(蜀郡為南京舊注以𤣥宗所改非/師曰原叔以為𤣥宗所改誤矣)補注(希曰按舊史肅/宗至徳二載十)
(二月戊午改蜀郡為南京為成都府郡有犀浦縣熙寧/間方省為鎮入郫又蜀江有伏犀灘水有黄牛從𤏡溪)
(出上此崖化為石又蜀郡有石犀李/氷以壓水怪犀浦之名往往本此)四月熟黄梅湛湛
長江去(洙曰阮籍詩湛湛長/江水上有楓樹林)㝠㝠細雨來(洙曰隋煬帝/江都夏詩梅)
(黄雨細麥秋横楓/樹蕭蕭江水平)補注(希曰楚辭靁填填兮雨㝠/㝠又湛江水兮上有楓)茅茨
踈易濕(洙曰茅茨以茅覆屋也庾/信小園賦穿漏兮茅茨)雲霧宻難開竟日蛟
龍喜盤渦與岸回(洙曰瓠子歌曰蛟龍騁兮方逺逰郭/璞江賦盤渦谷轉凌濤山頽師曰水)
(之蟠聚而洄洑者故與岸/回旋蛟龍喜以水漲故也)
　　為農(上元元/年作)
　　　補注(鶴曰公嘗有南京乆客耕南畝之句今/又為此詩當是上元元年營草堂後作)
錦里煙塵外江村八九家(洙曰華陽國志錦江織錦濯/其中則鮮明濯他江必不好)
(故命曰錦里公居在近/郊無塵埃故云煙塵外)補注(希曰寰宇記載華陽志云/夷里橋南岸道西有城故)
(錦官也命曰錦里公/居在錦里之外故云)圓荷浮小葉細麥落(一作/墜)輕花卜
宅從兹老為農去國賖(洙曰顔延年詩去國/還故里幽門樹蓬藜)逺慚勾漏
令(鄭曰交/趾也)不得問丹砂(洙曰晉葛洪字稚川從祖元吳/時學道得仙號曰葛仙翁其鍊)
(丹秘術悉得真法以年老欲鍊丹砂以期遐夀聞交趾/出丹求為勾漏令帝以洪資髙不許洪曰非欲為榮以)
(有丹砂/帝從之)補注(希曰寰宇記勾漏山在容州云是葛元鍊/丹之處九域志容州有古勾漏縣城又云)
(勾漏山即洞天之一而唐志交/州交趾郡無邑名勾漏何也)
　　有客(上元元/年作)
　　　補注(鶴曰詩云幽棲地僻經過少又云莫嫌野/外無供給當是上元元年在草堂作莫嫌)
　　　(一作/不嫌)
幽棲地僻經過少(洙曰謝叔原遊西池詩逍遥越城肆/願言屢經過謝靈運詩恣此永幽棲)
(豈伊年/歲别)老病人扶再拜難豈有文章驚海内謾勞車馬
駐江干(洙曰詩寘之河之干兮注干/涯也梁范雲詩江干逺樹雲)竟日淹留佳客坐
百年麄糲腐儒飡(洙曰麄糲麄衣糲食也/腐儒見題省中壁詩注)莫嫌野外無
供給乗興還來看藥欄
　　狂夫(上元元/年作)
　　　補注(鶴曰詩言風含翠篠雨裛/紅蕖當是上元元年夏作)
萬里橋西一(一作/新)草堂百花潭水即滄浪(洙曰公築居/浣花里在萬)
(里橋之西萬里橋事見卜居詩注其注云蜀有萬里橋/在浣花之東昔孔明送吳使至此曰萬里之行從此始)
(矣因得名成都記杜員外/别業在百花潭臺猶在)補注(鶴曰萬里橋在成都門/外非在浣花之近寰宇)
(記云杜甫宅接浣花溪地名百花潭圖經云本冀國任/夫人居夫人幼時有僧過其家遍身瘡穢夫人事之甚)
(謹一日令浣衣皆膿血夫人不生嫌惡遂就溪濯之蓮/花隨手出於潭中後貴因名楚地雖有滄浪水之名而)
(二字大率言水之貌選詩云垂影釣滄/浪今詩意以潭水似滄浪之水而言)風含翠篠娟娟
靜雨裛紅蕖冉冉香(洙曰謝靈運詩緑篠媚清漣/趙曰選詩云柔條紛冉冉)厚禄
故人書斷絶(洙曰言交態薄也杜元凱曰僻居林下謝/絶人事厚禄故交音書斷絶晚進小子不)
(足與言他/其如予何)補注(希曰後漢陳遵為河南太守至官/召吏十人作私書謝京師故人)恒飢
稚子色凄凉欲填溝壑唯踈放自笑狂夫老更狂(洙曰/公以)
(狂自隠爾舊史言公於成都浣花里結廬枕江與田/畯野老相狂蕩嚴武過之有時不冠其傲誕如此)
　　賔至(上元元/年作)
　　　補注(鶴曰詩云臨江卜宅新/當是上元元年草堂作)
患氣經時乆(師曰甫有/肺疾故云)臨江卜宅新(洙曰舊史所謂/結廬枕江也)喧
卑方避俗踈快頗宜人有客過茅宇呼兒正葛巾(洙曰/諸葛)
(亮葛巾手扇指麾三軍司/馬宣王聞之歎曰名士也)自鋤稀菜甲小摘為情親(師/曰)
(物雖薄出於/力之所致)
　　王十五司馬弟出郭相訪遺營草堂貲
　　　補注(鶴曰題謂遺營草堂資又詩云憂我營茅/棟攜錢過野橋當是上元元年初營草堂)
　　　(時/作)
客裏何遷次江邊正寂寥(修可曰陳樂昌公主詩今/日何遷次新官對舊官)肯
來尋一老(趙曰詩不/愸遺一老)愁破是今朝(蘇曰阮籍乆寓西山/一日友人攜酒炙雞)
(往見阮大笑曰今朝愁/腸破矣其曠放如此)憂我營茅棟攜錢過野橋他鄉
唯表弟還往莫辭遥(師曰漢初應曜隠於淮陽山中與/四皓俱徴曜獨不至時人語曰南)
(山四皓不如淮陽一老曜即應劭八代祖次乃次/舍遷次謂遷卜此居愁破言客來破吾之愁也)
　　堂成(上元元/年作)
　　　補注(鶴曰公之初至成都居於浣花溪寺乆之/公乃營草堂於寺側今方堂成故作此詩)
　　　(而詩云頻來語燕定新巢/當是上元元年三月作)
背郭堂成䕃白茅(洙曰以白/茅覆也)縁江路熟俯青郊榿林礙
日吟風葉(洙曰榿木名不材可充/薪而已惟蜀地最宜種)籠竹和煙滴露梢(洙/曰)
(竹有籠筀名趙曰榿木籠竹正川中/之物鄭曰籠力鍾切蜀有以鍾籠竹)暫止(一作/下)飛烏将
數子頻來語燕定新巢旁人錯比揚雄宅懶惰(一作/慢)無
心作解嘲(洙曰揚雄傳有田一㕓有宅一區世世以農/桑為業哀帝時丁傳董賢用事雄方草太𤣥)
(或嘲雄以𤣥尚白而雄解之號曰解嘲左/太冲詠史詩寂寂揚雄宅門無卿相輿)
　　田舍(上元元/年作)
　　　補注(鶴曰詩云田舍清江曲柴門古道傍又云/櫸栁枝枝弱枇杷樹樹香當是上元元年)
　　　(初夏/作)
田舍清江曲(亦作/上)柴門古道傍草深迷市井地僻嬾衣
裳(蘇曰穆政林居地僻見客衣裳亦嬾/着吾雖放曠如此不識客意如何)櫸栁枝枝弱(鄭/曰)
(櫸居許切/正作柜)枇杷樹樹香鸕鷀西日照曬翅滿魚梁(洙曰/鸕鷀)
(水鳥也蜀人以之捕魚趙曰/陶侃母責其為漁吏而寄鮓)
　　進艇(上元二/年作)
　　　補注(鶴曰詩云南京乆客耕南畆又云並蒂芙/蓉本自雙謂之乆客則當是上元二年作)
南京乆客耕南畝(洙曰明皇幸蜀號成都/為南京置尹比兩都)北望傷神卧
北窓晝引老妻乗小艇晴看稚子浴清江俱飛蛺蝶元
相逐並蒂芙蓉本自雙茗飲蔗漿攜所有瓷甖無謝玉
為缸(洙曰鄒陽酒賦醪釀既成緑瓷既啓/宋玉招魂云濡鱉炮羔有蔗漿些)
　　西郊(上元元/年作)
　　　補注(鶴曰詩云西郊向草堂又云江/路野梅香當是上元元年冬作)
時出碧雞坊(洙曰漢郊祀志宣帝時或言益州有金馬/碧雞之神可醮祭而致遣王褒持節而求)
(之故成都有碧雞坊鄭曰梁益記成/都之坊一事有二第四曰碧雞坊)西郊向草堂(洙曰/成都)
(記草堂寺/府西七里)市橋官栁細(洙曰成都記市橋水中有石犀/蓋吳漢為賊将延岑所破之處)
(鄭曰酈元水經注益州西南石牛門曰市橋趙/曰按樂史寰宇記云於成都府載市橋在州西)補注(希/曰)
(公孫述傳市橋即七星橋之一橋李膺益州記中星橋/市橋也在今成都縣西南四里寰宇記常璩云石牛門)
(曰市橋華陽國志市橋星橋之五陶侃課/諸營種栁都尉夏施盜栁種之于已門)江路野梅香
(趙曰市橋江路皆/草堂所經之地)傍架齊書帙看題减(一作/檢)藥囊無人
競(洙曰一云/與一作覺)來往踈懶意何長(趙曰荆公本作覺來往/甚善余嘗讀梁徐姚婦)
(題甘蕉示人曰夕泣已非踈夢啼真太數惟當/夜枕知過此無人覺舊本作競又作執誤矣)
　　所思(上元二/年作)
　　　補注(鶴曰詩云故憑錦水将雙淚/當是在成都作上元二年)
苦憶荆州醉司馬(崔吏/部猗)謫官(一作/居)樽爼(一作/酒)定常開九
江日落醒何處(洙曰禹貢九江孔殷地里志九江在今/廬江潯陽縣南皆東合為大江然則江)
(以南水以大小俗呼為江應劭謂江自潯陽合為九道/潯陽記有九江之名一曰烏江二曰蜯江三曰烏白江)
(四曰嘉靡江五曰畎江六曰源江/七曰廩江八曰提江九曰箘江)補注(洙曰江賦流九/𣲖於潯陽又潯)
(陽記九江在潯陽郡北五里名曰烏江逺則百餘里是/大禹所䟽桑落洲上三百餘里合流又太康地記曰九)
(江劉歆以為湖漢九水入彭蠡也荆州之水/亦合於潯陽荆州又距九江不大逺故云)一柱觀頭
眠幾回(洙曰荆州路畔有一柱觀在山上士人呼為木/履觀梁劉孝綽江津寄劉之遘詩經過一柱觀)
(出入二/休臺)可憐懐抱向人盡欲問平安無使來故憑錦水
将雙淚好過瞿塘灔澦堆(洙曰瞿塘峽名灧澦石名也/在水中荆州記云灧澦如馬)
(瞿塘莫下灧澦如象瞿塘/莫上盖人以為水則也)
　　江村(上元元/年作)
　　　補注(鶴曰詩云長夏江村事事/幽當是上元元年夏作)
清江一曲抱村流(趙曰此言浣花溪之澄清也舊/注以為清江縣却是施州矣)長夏
江村事事幽(洙曰沈佺期詩/坐看長夏曉)自去自來(一作/歸)堂上燕相
親相近水中鷗老妻畫紙為(一作/成)碁局稚子敲針作釣
鈎(師曰妻比臣夫比君碁局直道也針本全直而敲曲/之言老臣以直道成帝業而幼君壊其法稚子比幼)
(君也此天厨禁臠之説也或説老妻以比楊妃稚子以/比禄山盖禄山為妃養子碁局天下之喻也妃欲以天)
(下私禄山故禄山得以邪曲包藏禍心此説為得之雖/然甫之意亦不如此老妻稚子乃甫之妻子其肯以已)
(妻子而託意於淫婦逆臣哉理必不/然皆村居與妻子適情以自樂耳)補注(希曰楚辭以/直針而勾耶)
(又何魚之能得盖傷直道之難行/稚子盖指小人邪曲以干世也)多病所須唯藥物微
軀此外更何求(何一/作無)
　　江漲(上元元/年作)
　　　補注(鶴曰詩云江漲柴門外當/是上元元年在草堂作)
江漲柴門外兒童報急流(蘇曰李栩居淫水上讀書謝/絶賔客一日滻漲兒童報曰)
(急流至栩怡然自若整巻几/上書徐徐而出人皆服其量)下牀髙數尺倚杖没中洲
(趙曰鮑明逺詩/倚杖牧雞豚)細動迎風鷰輕揺逐浪鷗漁人縈小楫
容易拔(洙曰又云/伖一作捩)船頭
　　野老(上元元/年作)
　　　補注(鶴曰詩云城闕秋生畫角哀又云片雲何/事傍琴臺當是上元元年初秋作詩又云)
　　　(王師未報收東郡盖以乾元二年九月史思明/陷東京及濟汝鄭滑四州通鑑云上元元年六)
　　　(月田神功破思明之兵於鄭州/然東京與諸郡猶未復故云)
野老籬前江岸迴柴門不正逐江開漁人網集澄潭下
(趙曰謂百/花潭也)賈客船隨返照來(鄭曰賈公土切/行曰商坐曰賈)長路闗心
悲劒閣(洙曰劒門也/閣棧道也)片雲何意(洙曰一作事又云行雲/幾處趙曰事字一作意)
(不若事/之快)傍琴臺(鄭曰十道志成都有琴臺即相/如與文君貰酒處今海安寺)補注(希/曰)
(寰宇記相如宅在州西四里益都耆舊傳云在少/城中笮橋下有百餘歩又有琴臺今為金花等寺)王師
未報收東郡(馬曰/滑州)城闕秋生畫角哀(趙曰成都改為南/京故公自注得稱)
(城/闕)
　　雲山(上元元/年作)
　　　補注(鶴曰詩云神交作賦客力盡望鄉臺當是/在成都作上元元年是年羌渾黨項冦涇)
　　　(隴史思明入東京故詩云/京洛雲山外音書靜不來)
京洛雲山外音書靜不來神交作賦客(洙曰神交作賦/客謂宋玉也山)
(濤阮籍為神交喻不渉形跡似神交而已趙曰京洛言/長安與洛陽也賦客指班張也望長安洛陽之音書而)
(不來故神交於賦客/而巳非謂宋玉也)力盡望鄉臺(洙曰成都記望鄉臺/隋蜀王秀所築鄭曰)
(益州記昇仙亭夾路/有二臺一曰望鄉臺)衰疾江邊卧親朋日暮迴白鷗元
水宿何事有餘哀
　　遣興(乾元二/年作)
　　　補注(鶴曰詩云地卑荒野大天逺暮江遲不當/是成都詩當是乾元二年秦州作而舊次)
　　　(與梁權道俱編/在成都詩内)
干戈猶未定弟妹各何之(洙曰言避亂奔/㪚不知其所適)拭淚霑襟血
梳頭滿靣絲(趙曰以思憶/而痛悼之極)地卑荒野大天逺暮江遲衰
疾那能乆應無見汝期(一作時蘇曰鄧廩送子南遷執/手悵恨乆之語曰汝去萬里吾)
(殘喘如桑榆末景應無/再見汝時宜自勉力)
　　北鄰(上元元/年作)
　　　補注(鶴曰此與下篇皆指草堂之隣故云時來/訪老疾當是上元元年公詩多以縣令為)
　　　(明府此詩云明府者其王明府/與王與公游公亦有詩以與之)
明府豈辭滿(洙曰後漢張湛傳明府注郡所居曰府明/府者尊髙之稱前漢韓延夀為東郡太守)
(門卒謂之明/府亦其義也)藏身方告勞(洙曰詩不/敢告勞)青錢買野竹白幘
岸江臯(洙曰劉隗岸幘大言意氣自若/趙曰青錢蜀人語謂見錢也)補注(鶴曰後漢/光武紀注)
(漢官儀曰幘者古之卑賤不冠者之所服方言覆髻謂/之幘或謂之承露又謝奕為桓温司馬岸幘嘯咏青錢)
(如謂青銅錢是也未必用蜀人/語盖白幘正是言幘之白者)愛酒晉山簡(趙曰山簡/每出嬉游)
(多之池上置酒輒/醉名之曰髙陽池)能詩何水曹(洙曰梁書何遜字仲言/八歲能賦詩沈約愛其)
(文嘗謂遜曰吾每讀卿詩一日三復猶不能已/其為名流所稱如此為安武王叅軍兼水部郎)時來訪
老疾歩屧到蓬蒿(洙曰三輔决録注張仲蔚隠身不仕/所居蓬蒿没人屧悉協切履薦也)
　　南鄰(上元元/年作)
　　　(修可曰左太冲詩云南鄰撃鐘/磬有此南鄰字故公取以為題)補注(鶴曰詩云/錦里先生)
　　　(烏角巾又云相送柴門月色新正是草堂之鄰/先生其所謂南鄰朱山人者乎上元元年作)
錦里先生烏角巾(洙曰巾之有角者郭林宗遇/雨而角折人皆折角以傚之)園收芋
栗(一作/粟)不全貧(洙曰史記卓氏曰吾聞汶山之下沃野/下有蹲鴟注大芋也成都風俗曰大飢)
(不飢蜀有蹲鴟言有所濟爾蘓曰舊本作粟甫以其園/只取芋栗故謂之貧然猶有芋栗可收所以不為全貧)
(若更收粟則/不可為貧矣)補注(希曰荘子䟽芋橡子也似栗而小蹲/䲭猶可使人不飢若有之亦不可為)
(貧/)慣看賔客(洙曰又作朋友/一本作門戸)兒童喜(趙曰慣看賔客則/常喜即與魏野詩)
(云兒童不慣見車馬走/入蘆花深處藏異矣)得食堦除鳥雀馴(蘓曰黄湛養/鳥雀數百就)
(掌中取食俱無疑/忌自號林泉逸老)補注(希曰長安志云興善寺素和尚/齋時鳥雀就掌中取食况於堦)
(除/乎)秋水纔(一作/雖)深四五尺野航(一作/艇)恰受兩三人(趙曰/世多)
(疑此謂之航豈止恰受兩三人乎余觀詩云誰謂河廣/一葦杭之如今之一葉舟也杭即航也則野航不必名)
(其大/矣)補注(鶴曰詩云誰謂河廣一葦杭之毛氏曰杭度/也非舟航之航雖野航不當以大小論要不)
(必引此為證蕭何/世家多者兩三人)白沙翠竹江村暮相送(一作/對)柴門(一/作)
(籬/門)月色新
　　赴青城縣出成都寄陶王二少尹(上元元/年作)
　　　補注(鶴曰唐志成都府有少尹二人從四品下/掌二府州之事歲終則更次入計此當是)
　　　(上元元年作青城乃蜀州外邑在成都之世/故公嘗暫至焉魯訔年譜亦以為在是年)
老被樊籠役(洙曰一云老/恥妻孥笑)貧嗟出入勞客情投異縣詩
態憶吾(一作/君)曹東郭滄江(一作/浪)合(洙曰蜀城之東二水/合流而南下土人謂)
(之合/水)西山白雪髙(洙曰西山近接維松/上有積雪經夏不消)文章差底病(趙/曰)
(差病校也盖公尚投異縣以/干戈雖有文章可差得病乎)迴首興滔滔
　　因崔五侍御寄髙彭州適一絶(上元二/年作)
　　　補注(鶴曰髙適為彭州詳見上注今詩云百年/已過半當是寳應元年公年五十一歲作)
　　　(而適上元二年已代崔光逺為劒南節度當是/上元二年作雖其年方五十不應言已過半恐)
　　　(已字誤彭州至/成都不滿百里)
百年已過半秋至轉飢寒(蘇曰黄旦秋至人皆實/其倉箱吾見飢寒相逼)為問
彭州牧何時救急難(師曰此一絶詩/兄弟急難故云)
　　野望因過常少仙
　　　補注(鶴曰少仙當是常徴君公有寄常徴君詩/云徴君晚節旁風塵當是晚年却出仕此)
　　　(詩當是上元元/年在青城作)
野橋齊度馬(孫曰蜀多以竹為橋参差/不齊今云野橋齊可度馬)秋望轉悠哉竹
覆青城合江從灌口來(洙曰青城山名灌口地名昔秦/守李氷疏鑿離堆以灌蜀土因)
(而得/名)補注(鶴曰青城山在興元府而蜀州有青城縣縣/亦有青城山其州又有灌口府寰宇記灌口)
(山在西嶺又云在彭州九隴縣鎮城西李膺益州記清/水路西七里灌口此云江從灌口來則不指益州灌口)
(府/矣)入村樵徑引嘗果栗皺開落盡髙天日幽人未遣回
　　出郭(上元元/年作)
　　　補注(鶴曰詩云逺煙鹽井上斜景雪峯西當是/在成都作又云故國猶兵馬他鄉亦鼓鼙)
　　　(謂上元元年羌渾党項冦涇隴史思明陷東京/而段子璋反陷緜州劉展反陷昇潤州西原巒)
　　　(又冦邉當是上元/元年在成都作)
霜露晚凄凄髙天逐望低逺煙鹽井上(洙曰蜀都賦家/有鹽井立之曰)
(逺煙盖/煑鹽也)斜景雪峯西(洙曰雪山也立之/曰斜景落日也)故國猶兵馬(洙/曰)
(公長安/人也)他鄉亦鼓鼙江城今夜客還與舊烏啼
　　過南鄰朱山人水亭(廣德二/年作)
　　　(趙曰此篇公歸草堂所作也所/謂南鄰豈前者錦里先生乎)補注(鶴曰詩云/歸客村非)
　　　(逺當是廣徳二年自閬州歸草堂時作也/梁權道編在上元元年恐於歸客不合)
相近竹參差相過人不知幽花欹滿樹小水細通池歸
客村非逺(趙曰公/自言也)殘樽席更移看君多道氣從此數追
隨(趙曰曹子建公讌/詩飛盖相追隨)
　　恨别(乾元二/年作)
　　　補注(鶴曰詩云聞道河陽近乗勝當是乾元二/年冬成都作故又云草木變衰行劒外)
洛城一别四(一作/三)千里胡騎長驅五六年(洙曰一云六/七年公因避)
(亂入/蜀)補注(鶴曰天寳十四載禄山反至乾元二年為五/年而其勢未艾将渉明年故云五六年是年)
(十月乙已李光弼/敗史思明於河陽)草木變衰行劒外(洙曰宋玉九辨草/木摇落兮變衰)
兵戈阻絶老江邉(洙曰道路梗/阻未可歸也)思家歩月清宵立憶弟
看雲白日眠聞道河陽近乗勝司徒急為破幽燕(洙曰/幽燕)
(安史巢穴司徒李光弼也新破賊於河南三橋故也趙/曰乾元二年司徒李光弼敗史思明於河陽幽燕思明)
(窟穴/也)
　　寄賀蘭銛(廣德元/年作)
　　　(鄭曰銛/息廉切)補注(鶴曰詩云朝野懽悞後乾坤震蕩/中謂廣德元年收京後吐畨之亂)
　　　(未息考公贈别賀蘭銛詩亦云國歩初反正乾/坤尚風塵與此詩合當在廣德元年作是時公)
　　　(在閬州而梁權道編在上元/元年恐非詳見贈别詩注)
朝野懽娛後(洙曰張景陽詠史詩昔/在西京時朝野多懽娛)乾坤震蕩中相隨
萬里日揔作白頭翁(洙曰曹丕書已成/老翁但未白頭耳)歲晚仍分袂江
邊更轉蓬勿云俱異域(洙曰古詩與/君俱異域)飢啄幾回同
　　寄楊五桂州(上元元/年作)
　　　(鮑曰名譚因州叅軍段子之任即廣州段/功曹也楊五長史盖自桂徙廣段子從之)補注
　　　(鶴曰桂州唐屬嶺南道中都督府詩云江邊送/孫楚指段子為功曹而云當是上元元年在成)
　　　(都/作)
五嶺皆炎熱宜人獨桂林梅花萬里外雪片一冬深(洙/曰)
(五嶺有梅嶺/因以得名)補注(鶴曰山海經云桂林有八桂在畨禺/東且桂州雖居嶺外然治古始安𨽻)
(荆州之零陵非秦漢時桂林故白樂天亦云桂林無瘴/氣兹所以宜人也嶺南無雪獨桂林有之范成大云靈)
(川興安之間兩山蹲踞中容一馬謂之嚴闗朔雪至闗/輒止大盛則度闗至桂州城下不復南矣北城舊有樓)
(曰雪觀所以/夸南州也)聞此寛相憶為邦復好音江邊送孫楚逺
附白頭吟(洙曰晋孫楚字子荆/嘗叅石苞嘌隨軍事)
　　逢唐興劉主簿弟(上元二/年作)
　　　補注(鶴曰莫州有唐興縣神龍元年二月四日/改武昌縣為唐興台州有唐興上元二年)
　　　(六月改始豐為唐興又道州有唐興貞觀八年/改梁興為唐興天寳元年八月二十四日復為)
　　　(延唐遂州有唐興亦是與道州唐興同日改為/蓬溪盖莫台道遂四州皆有唐興此詩云劒外)
　　　(官人冷當是指遂州而言然唐志云天寳元年/更唐興為蓬溪而唐㑹要又云天寳元年八月)
　　　(二十四日改為蓬溪而公上元二年為邑宰王/潜作唐興縣客館記及此詩俱題云唐興劉主)
　　　(簿何也無乃因舊名而云耳此詩當/是上元二年與簡王明府詩同時作)
分手開元末連年絶尺書(洙曰古詩中/有尺素書)江山且相見戎
馬未安居(洙曰戎馬之際方奔/走避亂未安所止)劒外官人冷(洙曰蜀/在劒外)闗
中驛騎疎輕舟下吳㑹(洙曰都㑹之㑹謂/當全吳都㑹之地)主簿意何如
(趙曰公欲往兩浙而/問主簿之意如何)補注(希曰地里志吳亦江東之一/都㑹也公初到蜀已有東下)
(之意陳書髙祖謂/蔡凝曰卿意何如)
　　和裴迪登新津寺寄王侍郎(上元元/年作)
　　　(王時為/蜀牧)補注(鶴曰成都雖有新津橋而蜀州有/新津縣又有下篇和裴迪蜀州東)
　　　(亭送客逢梅見寄詩則寺亦在蜀州當是上元/元年作蜀州至成都纔百里宜可以唱和詩云)
　　　(老夫貪佛日隨意宿僧房或是公暫如新津時/與裴同至寺故有此作案宰相世系表裴迪出)
　　　(洗馬裴天/常之後)
何限(一作/恨)倚山木吟詩秋葉黄蟬聲集古寺鳥影度寒
塘風物悲遊子(蘇曰江淹過㶚陵秋深葉脱嘆曰何/限風物寥落袛悲遊子故園之思)登
臨憶侍郎補注(希曰登臨二字本出宋玉賦登山臨/水送将歸又謝靈運有登臨海嶠詩)老
夫貪佛日隨意宿僧房(田曰金光明經云佛/日大悲滅一切闇)
　　敬簡王明府(上元二/年作)
　　　補注(鶴曰明府當是遂州唐興縣宰王潜也公/上元二年辛丑歲嘗為王作唐興客館記)
　　　(前有逢唐興劉主簿詩此殆因劉而簡/之詩云鷹秋怕苦籠上元二年秋作)
葉縣郎官宰(洙曰後漢方術傳王喬為葉令有神術即/古仙人王子喬也明帝云郎官上應列宿)
(出宰百里鄭曰葉失渉/切唐韻縣名在汝州)周南太史公(洙曰司馬遷傳是/歲天子始建漢室)
(之圭而太史公留滯周南不得從事發憤且卒淳如/曰周南洛陽也張晏曰自陕以東皆周南之地也)神
仙才有數流落意無窮驥病思偏秣鷹秋怕苦籠看君
用髙義恥與萬人同
　　重簡王明府(上元二/年作)
　　　補注(鶴曰詩云甲子西南異冬來/只薄寒當是上元二年冬作)
甲子西南異(洙曰言西南寒/者有異中土)冬來只薄寒江雲何夜靜
(一作/盡)蜀雨幾時乾(洙曰楚詞泥汚/后土兮何時乾)行李須相問(洙曰襄/八年傳)
(知武子使行人子員對曰君有楚命亦不/使一介行李告於寡君注行李行人也)窮愁豈有(一/作)
(自/)寛君聴鴻鴈響恐致稻粱難
　　建都十二韻(寳應元/年作)
　　　(彦輔曰建都以蜀為南京也置尹比二京鮑曰/寳應元年歲次壬寅公年五十一歲在成都建)
　　　(卯月辛亥建五都以京兆府為上都河南府為/東都鳳翔府為西都江陵府為南都太原府為)
　　　(北都故/有是詩)補注(鶴曰詩云建都分魏闕下詔闢荆/門則建都當是指江陵為南都案)
　　　(舊史上元元年九月甲午以荆州為南都州曰/江陵府官吏制置同京兆而鮑以為寳應元年)
　　　(建都則非盖上元元年初建二年停四京及南/都之號寳應元年復建五都荆門正指江陵而)
　　　(魏闕分為北都也此詩寳應元年作以詩云窮/冬客江劒乃避成都之亂入梓州時梓劒相鄰)
　　　(是年復建五都故有此作江陵望/幸詩所以有雄都元壯麗之句)
蒼生未蘇息胡馬半乾坤(洙曰半/天下也)議在雲臺上(洙曰後/漢議功)
(於雲/臺)誰扶黄屋尊(洙曰黄屋天子車盖此/指言誰為安王室者)建都分魏闕
下詔闢荆門恐失東人望其如西極存(洙曰東人謂闗/中父老也時明)
(皇在蜀故/云西極)時危當雪恥(洙曰洗雪也/恥國恥也)計大豈輕論雖倚
三階正(洙曰東方傳云願陳泰階六符應劭曰泰階天/之三階也上階為天子中階為諸侯公卿大夫)
(下階為士庶人三階平/則天下大安是為太平)終愁萬國翻牽裾恨不死(洙曰/魏文)
(帝欲遷冀州士以實河南辛/毗諌帝不答而起毗引其裾)漏網辱殊恩(洙曰漢刑法/志漏網吞舟)
(之/魚)永負漢庭哭(洙曰賈誼傳/可為痛哭)遥憐湘水魂(洙曰屈/原沉湘)窮冬
客江劒隨事有田園風斷青蒲節霜埋翠竹根衣冠空
穰穰(洙曰史記貨殖傳天/下穰穰皆為利往)闗輔乆(一作/逺)昏昏願枉(一作/唯駐)
長安日光輝照北原
　　嵗暮(廣德元/年作)
　　　補注(鶴曰詩云邊隅還用兵煙塵犯雪嶺當是/是指吐畨廣德元年陷松維保三州雪嶺)
　　　(引維州也九域志云南至雪嶺二百六十里梁/權道編在上元元年成都詩内然考史及通鑑)
　　　(是年與二年及寳應元年雪嶺無警雖吐畨寳/應元年十二月冦成秦渭三州然無闗於雪嶺)
歲暮逺為客邊隅還用兵煙塵犯雪嶺(趙曰此篇全言/吐畨之亂也西)
(山近接維松上有積雪經/夏不消人謂之雪山也)鼓角動江城天地日流血(洙/曰)
(謂多/戰鬬)朝廷誰請纓(洙曰終軍願請/長纓以繫狂虜)濟時敢愛死寂寞壯
心驚(趙曰公自悼其有濟時/之志而壯心已消故也)
　　和裴迪登蜀州東亭送客逢早梅相憶見寄
　　　(上元元/年冬作)補注(鶴曰此詩當是與和裴迪登新津/寺詩同年作然此詩題云逢梅相)
　　　(憶見寄則是上元元年冬在成都作也迪/與王維善維與迪游輞川賦詩相酬為樂)
東閣官梅動詩興還如何遜在揚州(蘇曰梁何遜作揚/州法曹廨舍有梅)
(花一株花盛開遜吟詠其下後居洛思梅花再/請其往從之抵揚州花方盛遜對花徬徨終日)此時對
雪遥相憶送客逢春(一作/花)可自由幸不折來傷歲暮若
為看去亂鄉(一作/春)愁江邊一樹垂垂發(蘇曰吳防雪梅/賦照寒溪之豔)
(豔帶冷雪之垂垂想子美雪中見梅作也今/梅花中用垂垂字但可雪中梅花即用之)朝夕催人
自白頭
　　寄贈王十将軍承俊(大厯元/年春作)
　　　補注(鶴曰詩云纒結青驄馬出入錦城中則王/将軍在成都而公作詩寄之則不得云公)
　　　(在成都作而梁權道編在上元二年則是年公/在成都也以期王将軍不至考之當是在永泰)
　　　(間在成都欲至夔所以公大厯元年冬以/期之不至而作詩此當在大厯元年春作)
将軍膽氣雄(趙曰孫子曰并敵/一向奪其膽氣)臂懸兩角弓(蘇曰趙括/每出乘髙)
(馬左右懸/二白角弓)纒結青驄馬出入錦城中時危未受鉞(趙曰/受鉞)
(則為大/将矣)勢屈難為功賔客滿堂上何人髙義同
　　遊修覺寺(上元元/年作)
　　　補注(鶴曰詩云吾得及春遊盖公以乾元二年/季冬至成都及春遊之所以有是句當在)
　　　(上元/元年)
野寺江天豁山扉花竹幽詩應有神助(修可曰謝靈運/嘗於永嘉西堂)
(思詩竟日不就忽夢見惠連即得池塘生春/草大以為工常云此語有神助非吾語也)吾得及春
遊徑石相(一作/深)縈帶川雲自(一作/免)去留禪枝宿衆鳥(趙/曰)
(庾信安昌寺碑云禪枝四靜公/於佛寺每用佛家書斯為當體)漂轉暮歸愁(師曰言衆/僧得所棲)
(託傷已漂轉曾/衆僧之不若也)
　　後遊(上元元/年作)
　　　補注(鶴曰當是一春兩遊之故詩云江/山如有待花栁更無私同上年作)
寺憶曾遊處橋憐再渡時江山如有待花栁更無私(趙/曰)
(言遊者皆得見/之無所私也)野潤煙光薄沙暄日色遲客愁全為减
捨此復何之
　　題新津北橋樓(得郊字上/元元年作)
　　　補注(鶴曰新津縣在蜀州上元元年公嘗暫如/新津此詩殆其年作也又云池水觀為政)
　　　(當是與仕於蜀州者/同登故分韻得郊字)
望極春城上開筵近鳥巢白花簷外朶青栁檻前梢池
水觀為政(洙曰澄清/而不撓)厨煙覺逺庖(洙曰言觀厨煙/知其不親庖厨)西川
供客眼(一作/逺)唯有此江郊(蘇曰向兆曰唯有此江郊可/喜故挂冠援老率兒童操舟)
(回/)
　　奉酬李都督表文早春作(上元元/年作)
　　　補注(鶴曰蜀之都督府獨多未詳李為何人然/詩云力疾坐清曉當是上元元年作盖公)
　　　(初至蜀有一室詩云巴蜀來多病有客詩云老/病人扶再拜難賔至詩云患氣經時乆雲山詩)
　　　(云衰病江邊卧/詩言疾者甚多)
力疾坐清曉(趙曰晉載記姚戈仲求見石虎虎力疾/見之師曰力疾言雖病猶力起坐也)来
詩悲早春轉添愁伴客(蘇曰王當避地江表徒歩唯有/愁恨伴遂無情悰作文字後醉)
(作放/歩行)更覺老隨人紅入桃花嫩青歸栁葉新望鄉應未
已四海尚風塵
　　登樓(廣德二/年作)
　　　(趙曰此聞代宗車/駕還長安之作)補注(鶴曰案史崔旰以永泰/元年閏月辛亥冦成都)
　　　(郭英乂死於靈池是時公已在雲安闕年大厯/元年春尚在雲安今此詩云錦江春色來天地)
　　　(玉壘浮雲變古今若以西山冦盜為崔旰則是/大厯元年作公在雲安不應言錦江春色來天)
　　　(地王注師注為非意是廣德二年作指吐畨廣/德元年十二月陷松維州而言西山近維州故)
　　　(也廣德二年春晚公避亂還成都故贈王侍御/有猶得見殘春之句故此詩亦言錦江春色詩)
　　　(又云北極朝廷終不改者亦謂吐畨陷京師立/廣武郡王承宏為皇帝将欲改命而旋為郭子)
　　　(儀克復代宗還京終不/為吐畨所廢趙注為是)
花近髙樓傷客心萬方多難此登臨錦江春色來(洙曰/一作)
(水/流)天地玉壘浮雲變古今(洙曰左太冲蜀都賦云夫蜀/都者擴雲闗以為門包玉壘)
(而為宇玉壘山名也湔水出焉在/成都西北岷山界蜀有銅梁玉壘)補注(希曰笮橋江水/亦名濯錦江俗)
(云以此濯錦鮮明唐志玉壘山在彭州導江縣又/華陽國志玉壘山出璧玉漢志玉壘山湔水所出)北極
朝廷終不改西山冦盜莫相侵(洙曰時崔旰起兵於西/山師曰此二句諷崔旰)
(反成都不能/為朝廷之害)可憐後主還祠廟日暮聊為梁父吟(師曰/諸葛)
(亮佐先主圖收復功未就而亮卒及後主即位祠祭亮/廟嘆無人為之助亮未達時作梁父吟故甫因旰之亂)
(傷朝廷無/諸葛之才)補注(鶴曰公正以代宗還京而李光/弼死故以比後主之失孔明也)
　　春歸(廣德二/年作)
　　　(趙曰此言歸當春時/非言春色之歸也)補注(鶴曰詩云别來頻甲/子歸到忽春華當是)
　　　(廣德二年避亂歸成都時作梁權道編在/上元二年恐於别來頻甲子之句不合)
苔徑臨江竹茅簷覆地花别來頻甲子歸到忽春華(師/曰)
(甫避崔旰亂適東川後復以春時歸草堂見江竹無恙/唯落花覆地故下文云别來頻甲子甲子記時節也如)
(甲子混泥塗皆言歴時之乆及歸草堂倐怱又春華也/内翰不明春歸草堂謂春色歸去遂以忽為輕忽誤矣)
倚杖看孤石(蘇曰謝安所居有石一株安常倚杖相對/吟嘯終日忘歸北齊謝洙名之為玉笋峯)
(唐栁公權榜其/亭曰獨秀峯)傾壺就淺沙逺鷗浮水靜輕燕受風斜
世事雖多梗吾生亦有涯(洙曰荘子曰/吾生也有涯)此身(洙曰一/作且應)醒
復醉乗興即歸家
　　歸鴈(廣德二/年作)
　　　補注(鶴曰詩云春來萬里客亂定幾年/歸當是同前篇在廣德二年作)
春(洙曰一/作東)來萬里客亂定幾年歸膓斷江城鴈髙髙向
(洙曰一/作正)北飛(師曰甫客居萬里外覩鴈北飛/傷已未有歸期曾鴈之不若也)
　　三絶句(寳應元/年作)
　　　(彦輔曰此三絶皆愍交道凋敝風俗衰薄也初/章言新合之情不能乆則莫若不見之也次章)
　　　(言疏數之無常也三章言莫若以歲寒自守也/公當亂離之際奔走流落而無上下之交故見)
　　　(於詩者率/皆如此)補注(鶴曰詩云無數春笋滿林生柴/門宻掩斷人行固當在成都時)
　　　(作梁權道編在上元二年然公經營草堂方植/竹乃在上元元年一年之間笋生未應至無數)
　　　(當在寳應元/手斷手之歲)
楸樹馨香倚釣磯(鄭曰楸此由切/洙曰楸一作春)補注(希曰爾雅釋椅/梓郭云即楸陸)
(機疏云梓者楸之類/理白色而生子者)斬新花蘂未應飛不如醉裏春風
盡可(洙曰一/作何)忍醒時雨打稀(師曰此詩譏後進暴貴雖/可為一時榮觀奈何思重)
(才薄眼見其零落不若未受恩眷之/時雨比天恩以雨多故致花易壊也)
門外鸕鷀乆不來沙頭忽見眼相猜自今已後知人意
一日須來一百迴(蘇曰齊騄見童癡且鄙鞭扑不時妻/曰但以財使之果善事人笑謂妻曰)
(一日一百回亦須來往矣工部造法宜體之師曰此詩/言貪利小人畏君子之譏其短也然君子以䝉養正瑜)
(瑾匿瑕山藪藏疾不發其隠而/小人來革靣諂䛕不能愧恥也)
無數春笋滿林生柴門宻掩斷人行㑹須上畨看成竹
(趙曰上畨乃川語上畨/則成竹故謂上筤竹)客至從嗔不出迎(師曰前篇言/花始雖斬新)
(終為風吹雨打以至零落此詩言笋初生終乎成竹而/有客至從嗔不出迎之語盖言唯君子守道為歲寒異)
(夫小人之暴/貴易壊也)
　　客至(上元二/年作)
　　　(魯曰喜崔/明府相過)補注(鶴曰詩云舍南舍北皆春水又/云盤飱市逺無兼味當在浣花)
　　　(作然詩花已成徑酒有舊醅皆非上元元年經/營時事當在二年作若云在寳應元年作則其)
　　　(年秋旱無/春水如此)
舍南舍北皆春水但見(一作/有)羣鷗日日來花徑不曾縁
客掃(蘇曰王武仲隠居羊欣相訪武仲曰君子宜去吾/不可啓闗恐踏碎滿徑落花欣嗟賞乆之而歸)
蓬門今始為君開盤飱市逺無兼味(趙曰潘岳作夏侯/湛誄有云重珍兼)
(味/)樽酒家貧只舊醅肯與隣翁相對飲隔籬呼取盡餘
盃
　　遣意二首(上元二/年作)
　　　補注(鶴曰詩云孤村春水生又云細/雨夜移橙當同是上元二年作)
囀枝黄鳥近泛渚白鷗輕一徑野花落孤村春水生衰
年催釀黍(蒼舒曰春秋緯曰凡黍為酒陽/據隂乃能動故以麥釀黍為酒)細雨夜移橙
(洙曰橙香/橙也柑屬)補注(希曰上林賦/黄柑橙榛)漸喜交游絶幽居不用名
(洙曰陶淵明歸去來兮請息交以絶/游程曰息交絶游不好聲名故爾)
簷影微微落(宋曰微微落簷月斜/故簷影落水而斜)津流脉脉斜野船明
細火宿鴈聚圓(一作/寒)沙雲掩初弦月(趙曰庾肩吾七夕/詩初弦值早秋)
香傳小樹花隣人有美酒稚子夜(一作/也)能賖(蘇曰馬舉/好飲夜聞)
(隣家有酒使兒童去賖隣家以雙瓶贈/之舉欣然曰非老好飲喜稚子能賖)
　
　
　
　
　
　
　
　
　
　
　
　
　
　
　補注杜詩巻二十一
欽定四庫全書
　補注杜詩巻二十二　　　宋　黄希　原本
　　　　　　　　　　　　　　黄鶴　補注
　　琴臺(上元二/年作)
　　　補注(鶴曰寰宇記云琴臺在川西四里益部耆/舊傳云少城中笮橋下有琴臺十道志云)
　　　(果州左濵西漢水叢薄蔚然名相如琴臺九域/志果州有相如故宅而於成都亦云豈果州所)
　　　(載者乃隋蜀王所增者此詩/當是上元二年在成都作)
茂陵多病後(洙曰相如後居/茂陵常病渴)尚愛卓文君(洙曰文君臨/卭卓氏女少)
(寡好音相如以琴心挑之文/君夜奔相如相如與歸成都)酒肆人間世(洙曰相如既/歸成都家居)
(徒四壁立乃之臨卭賣車騎/酤酒文君當壚自滌器於市)琴臺日暮雲(洙曰成都記/琴臺院以司)
(馬相如琴臺得名而非其舊舊臺在浣花溪正路金花/寺北相號海安寺梁蕭藻鎮蜀増建楼臺以備遊觀元)
(魏伐蜀下營於此掘為塹得大甕二十餘口盖/所以響琴也隋蜀王秀更増五臺并舊為六)野花留
寳靨(鄭曰靨益渉切頬輔也/趙曰以譬寳靨花鈿)蔓草見羅裙(蘇曰江揔妻/一日見庭草)
(作詩曰雨過草芊芊連雲鎖南/陌門前君試看似妾羅裙色)歸鳳求凰意寥寥不復
聞(修可曰徐陵玉臺新詠載相如琴臺歌云司馬相如/遊臨卭富人卓王孫女新寡竊於壁間窺之相如鼓)
(琴歌挑之鳳兮鳳兮歸故鄉遨遊四海求其凰蘇曰何/遜聽琴畢謂客曰吾恐伯牙絶絃之後此意寥寥世不)
(復聞今日何期/再洗吾耳也)
　　漫成二首(上元二/年作)
　　　補註(鶴曰詩云江皋巳仲春花下復清晨/當是在浣花作從舊次上元二年)
野日(一作/月)荒荒(一作/茫茫)白江流泯泯清(師曰泯絶也/言其絶清)補註
(希曰張有復古編云涽古活字泯泯當是/涽涽如詩北流活活之義傳寫之誤耳)渚蒲隨地有
(趙曰梁簡文帝晚/春詩渚蒲變新節)村逕逐門成只作披衣慣常從漉酒
生(洙曰陶潛以/葛巾漉酒)眼邊無俗物多病也身輕(蘇曰全紹獨/居一小室前)
(後種松竹窗下列圗史燒香黙坐語/曰眼前無俗物撓雖病身亦安穩)
江皋巳仲春(洙曰謝靈運歌白日麗江皋師曰/皋緩也江岸其土性緩故云江皋)花下復
清晨仰面貪看鳥回頭錯應人讀書難字過(師曰言老/年讀書但)
(識大義不能/逐字經意也)對酒滿壺頻近識峨嵋老(石曰峨嵋/山在蜀)補注
(希曰峨嵋山在嘉州唐志嘉州有峨嵋縣而山乃在/羅同縣眉州得名者以武德二年析嘉州置故也)知
余懶是真
　　春水(上元二/年作)
　　　補注(鶴曰詩云朝來没沙尾碧色動/柴門當是上元二年在浣花作)
三月桃花浪(趙曰韓詩於溱與洧方渙渙兮注云謂三/月桃花水下時也鄭曰桃花開時水乃漲)
(云桃/花水)補注(希曰溝洫志來春桃花水盛師古曰月令仲/春之月始雨水桃始華盖桃方華時既有雨)
(水川谷水泮衆流猥集波瀾盛長故謂之桃/華水而韓詩傳云三月桃華水又見杜欽傳)江流復舊
痕朝來沒沙尾碧色動柴門接縷垂芳餌(洙曰水深/可以垂釣)連
筒灌小園巳添無數鳥(趙曰古詩寄語故林無/數鳥㑹入羣裏比毛衣)爭浴故
相喧
　　江亭(上元二/年作)
　　　補注(鶴曰坦腹江亭暖又云故林歸未得雖是/在浣花作而未詳何年從舊次上元二年)
坦腹江亭暖(洙曰王羲之/東床坦腹)長吟野望時水流心不競雲
在意俱遲寂寂春将晩欣欣物自私(洙曰陶淵明歸去/來木欣欣以向榮)
補注(希曰詩無憲憲注/憲憲猶欣欣也)故林歸未得排悶强裁詩(蘇曰/劉公)
(幹曰吾非好吟咏强裁排悶耳師曰萬物感傷而各遂/其性甫以故林歸未得以至憂悶殆不若欣欣之物邪)
　　村夜(上元元/年作)
　　　補注(鶴曰詩云村舂雨外急隣火夜深明此兩/句在浣花在瀼西東屯皆可用然又云胡)
　　　(羯何多難盖指安史也當是上元元年浣花作/是年十一月史思明遣田承嗣将兵徇淮西王)
　　　(同芝将兵徇陳許敬江将兵徇兖鄆薛鄂将兵/徇曺州首句云肅肅風色起一本作蕭蕭皆秋)
　　　(時也梁權道從舊次編在二年若果二年則是/年段子璋反李奐奔成都不應詩不及而及安)
　　(史/也)
蕭蕭風色暮江頭人不行村舂雨外急鄰火夜深明胡
羯何多難漁樵寄此生(蘇曰梁革曰衣冠我非敢倚甘/寄生於漁樵中盡此天年也)
中原有兄弟萬里正含情
　　畏人(寳應元/年作)
　　　補注(鶴曰詩云萬里清江上三年落日低當是/寳應元年作盖言公底成都恰三年而梁)
　　　(權道編在上/元二年似非)
早花隨處發春鳥異方啼萬里清江上(趙曰公所居在/萬里橋西也)
三年(洙曰一/作峯)落日低畏人成小築褊性合幽棲(蘇曰殷/亮性器)
(褊窄才術無能肉食非我所/宜幽棲林泉平生心足矣)門逕(一作/逕没)從榛草無心待
(洙曰一/作走)馬蹄(蘇曰崔豹讀書尚無暇/誰有心待輪蹄來往)
　　可惜(寳應元/年作)
　　　補注(鶴曰詩云可惜歡娛地地指/成都也意是寳應元年春作)
花飛有底急(趙曰謂有/甚底事)老去願春遲可惜歡娛地都非
少壮時寛心應是酒遣興莫過詩此意陶潛解吾生後
汝期(趙曰淵明所樂詩酒而已公恨不與同時師曰陶/潛以早悟棄官而歸今甫當衰老而困於羈旅故)
(云吾生/後汝期)
　　落日(寳應元/年作)
　　　補注(鶴曰詩云溪邊春事幽溪浣/花也同是寳應元年春作)
落日在簾鈎溪邊春事幽芳菲縁岸圃(洙曰楚詞/芳菲滿堂)樵爨
倚灘舟(洙曰應璩樵蘇不爨趙曰言/樵爨之舟倚灘而泊者也)啅雀爭枝墜飛蟲
滿院遊濁醪誰造汝一酌(洙曰一/作酌酒)散千憂(洙曰一云一/酌罷人憂東)
(方朔曰夫積憂/者得酒而解)
　　獨酌(寳應元/年作)
　　　補注(鶴曰前篇云濁醪誰造汝一酌散千憂/此詩乃繼此而作獨酌即酌濁醪也)
歩屧深林晩開樽獨酌遲仰蜂粘落絮(洙曰一作蘂趙/曰蜂黏花蘂是)
(也一作落/絮非是)行(行列/之行)蟻上枯梨薄劣慙真隱(洙曰謝靈運/詩彼美邱園)
(道喟然傷薄劣師曰隱有真有假如杜淹之隱嵩山徼/求利禄此所謂仕塗之㨗徑耳甫以薄劣而遁世故云)
(真隱非有意/於軒冕也)補注(希曰宋何尚元致仕方山為退居賦/以明所守後還攝職袁叔乃録古人)
(隱士有迹無名者/為真隱傳以嗤焉)幽偏得自怡本無軒冕意不是傲當
時(蒼舒曰古按荘子曰今之所謂得志者軒冕之/謂也軒冕在身非性命也物之儻來寄者也)
　　逺遊(廣德元/年作)
　　　補注(鶴曰詩云竹風連野色江沫擁春沙而下/又云似聞胡騎走為寳應元年冬十月諸)
　　　(軍發陜州攻史朝義朝義屢敗将輕騎數百東/走僕固懐恩進克東京及河陽十一月露布至)
　　　(京師朝義自濮州北渡河帥衛州兵來戰又敗/走此詩當是廣德元年春作前此不聞其敗走)
　　　(而舊次并梁權道/編在二年似非)
賤子何人記(師曰賤子甫自稱何人/記猶言君不録用之也)迷方著處家(洙曰/言所)
(至即安趙曰迷方則漫行而不知所定止/也鮑照擬古云南國有儒生迷方獨淪誤)竹風連野色
江水擁春沙種藥扶衰病吟詩解嘆嗟似聞胡騎走失
喜問京華(洙曰失喜言/出於不自覺)
　　徐歩(上元二/年作)
　　　補注(鶴曰詩云整履歩青蕪當是在浣花作又/云芹泥隨燕觜花蘂上蜂鬚乃春月作從)
　　　(舊次為上/元二年)
整履(一作/屐)歩青蕪荒庭日欲晡(洙曰晡/向午也)芹泥隨燕觜(蘓/曰)
(梁王覺為佞人奪權故人慰問指庭下泥笑謂客曰非/久當隨燕觜汙君子雕梁盖譏執政非特達賢者大抵)
(晉唐人率多以燕雀指人王覺能/說工部善用補綴之工尤妙耳)花蘂上蜂鬚把酒從
衣濕吟詩信杖扶敢論才見忌(洙曰賈誼/以才見忌)實有醉如愚
　　寒食(上元二/年作)
　　　補注(鶴曰詩云汀煙竹日又云田父要皆去當/是在浣花作從舊次為上元二年)
寒食江村路(一作/樹)風花高下飛汀煙輕冉冉竹日淨暉
暉田父(一作/舎)要皆去(趙曰要平聲言有/招要則皆去也)鄰家鬧(一作/問)不
違(蘓曰董寧淳至每有借問不違人意甚喜得良鄰趙/曰當作問言鄰家之問亦不違而受之師曰甫既卜)
(居浣花溪上日與田父野老相狎蕩故有田父要皆/皆去鄰家問不違之語不違者不逆其情乃問遺也)地
偏相識盡雞犬亦忘歸(一作機趙曰陶淵明/所謂心逺地自偏也)
　　高柟(上元二/年作)
　　　(鄭曰那含切木名葉似桑子似/杏而酸俗作柟爾雅云梅柟)補注(鶴曰按公/有柟樹為)
　　　(風雨所㧞歌曰倚天柟樹草堂前則此云髙柟/即草堂前之柟也又此詩云江邊一盖青而歌)
　　　(云浦上童童一盖青故知為即此柟風雨拔於/永泰之初則此詩當作於上元間從舊次為上)
　　　(元二/年)
柟樹色㝠㝠江邊一蓋青(洙曰劉先主所居籬/角一樹逺望若車盖)近根開
藥圃接葉製茅亭落景隂猶合(趙曰言枝/葉濃茂也)微風韻可聽
尋常絶醉困卧此片時醒
　　惡樹(上元二/年作)
　　　補注(鶴曰惡樹不材木也如榿木/之類是也當在上元二年作)
獨遶虚齋徑常持小斧柯幽隂成頗雜惡木剪還多(洙/曰)
(陸士衡云熱不息惡木隂蘇曰王筠野中吟曰蘭薫種/而不茂樗蕕剪而還多此明君子道消小人道長也)
枸杞固吾有(趙曰以惡木蔽障而枸杞不/生因公翦去雜隂而有也)補注(希曰爾/雅杞一)
(名枸繼郭云今枸杞也詩四牡集于苞杞陸機䟽/云一名苦杞一名地骨葉及子服之輕身益氣)雞棲
奈汝(一作/以)何(趙曰剪去木枝似妨雞棲故云師曰枸杞/嘉䔫也雞棲嘉木也惡樹既剪則枸杞雞)
(棲遂得生長故云因言有奈汝/何猶小人既去則君子道長矣)方知不材木(一作/者)生長
謾婆娑(洙曰荘子言櫟杜之樹匠伯不顧弟子問之匠/伯曰彼散木也無所可用故能若是之夀也)
　　石鏡(上元二/年作)
　　　(洙曰成都記武都山精化為女子蜀王開明納/為妃無幾物故王哀之取武都山土築為冢盖)
　　　(地數畝以石/鏡表其門)補注(鶴曰蜀記云蜀王妃物故蜀/王遣五丁於武都擔土為冢)
　　　(盖地數畝高七丈上有一石厚五寸徑五尺塋/徹號曰石鏡又寰宇記新都縣麗元山平地特)
　　　(起四絶髙三丈有石鏡雙廣五尺然味詩意盖/表冢者為是又唐志合州有石鏡縣而此當以)
　　　(成都記為定/上元二年)
蜀王将此鏡送死至空山冥寞憐香骨(趙曰謝惠連祭/古冢文號為㝠)
(寞/君)提攜近玉顔衆妃無復歎千騎亦虚還(趙曰言送/𦵏之騎)獨
有傷心石埋輪玊宇間(洙曰見石/笋行注)
　　聞斛斯六官未歸(上元二/年作)
　　　補注(鶴曰詩云土銼冷踈煙蜀人以釡為銼王/褒土銼無煙是也此詩當在成都作舊次)
　　　(上元二年斛斯覆姓名融/公所謂南鄰愛酒伴者)
故人南郡去去索作碑錢本賣文為活(洙曰唐書言以/文獲財未有似)
(李邕者蘇曰段湛家貧賣文為活後子孫多歴顯要趙/曰夫為人作碑以至逺去索錢為可傷矣其求碑之人)
(亦可/鄙矣)補注(鶴曰南郡江陵府也王隱君歌云前/度相逢正賣文一錢不直休云云)翻令室
倒懸(趙曰孟子云猶解倒懸言/其室中飢餓不啻倒懸)荆扉深蔓草土銼冷踈
煙(蘇曰王褒家貧土銼經日無煙土銼瓦/鍋也鄭曰銼粗卧切唐韵蜀呼鍩䥈)老罷休無賴
歸來省醉眠(師曰唐史拾遺斛斯子明尤工碑銘四方/以金帛求其文者嵗不减十萬隨得隨費)
(家人至貧窶不給故/甫末章深以為戒也)
　　絶句漫興九首(上元元/年夏作)
　　　(趙曰題名漫興盖言眼前/之景而漫成耳别無譏刺)補注(鶴曰詩云熟知/茅齋絶低小江)
　　　(上燕子故來頻又云懶慢無堪不出村呼兒/日在掩柴門當是上元元年在浣花溪作)
眼見(一作/前)客愁愁不醒無頼春色到江亭即遣花開深
造次便覺(一作/教)鶯語太丁寧
手種桃李非無主野老牆低還是家(趙曰野老/公自况也)恰似春
風相欺得夜來吹折數枝花
熟(一作/耐)知茅齋絶低小江上燕子故來頻㘅泥㸃汚琴
書内(一作/困)更接飛蟲打著人(師曰已上甫自傷為/客而為小人見欺也)
二月已破三月來漸老逢春能幾回莫思身外無窮事
且盡生前有限杯(洙曰張翰詩使有身後/名不如即時一杯酒)
腸斷春江(一云/江春)欲盡(一作/白)頭杖藜徐歩立芳洲顛狂栁
絮隨風去(蘇曰嵇叔夜見豪少年上巳遊恣嵇搘頥長/嘯久乃作栁篇云有縱其輕薄兮飄舞隨風)
輕薄桃花逐水流(洙曰栁絮桃花非久固之物欲隨風/逐水無有定止此詩亦譏以勢利相)
(交/)
懶慢無堪不出村呼兒日在掩柴門蒼苔濁酒林中静
碧水春風野外昏
糝徑楊花鋪白氊㸃溪荷葉疊青錢筍根稚子無人見
(鮑曰說者引唐人食笋詩云稚子脫錦䙀謂稚子為笋/賛寧雜志竹根有䑕大如猫其聲類人名竹豚亦名稚)
(子今按稚即雉字字畫小訛耳若以笋為稚子則鳬雛/復是何物笋詩雖以稚子脫䙀喻笋非便以稚子為笋)
(也蘓曰笋是稚子乃竹根稚子葛琰云竹根數稚子喜/無人見採送阿洪為早饌阿洪乃葛洪也琰洪叔也趙)
(曰是稚雞子耳西京雜記太液池其間鳬雛雉子布世/滿充實稚子性好浮沉其身小在笋之傍難見縁近)
(本誤作稚子故起紛紛之說夫既謂之笋/根稚子則稚子别是一物豈仍是笋耶)沙上鳬雛傍
母眠(師曰稚子說者不一或以為竹留或以為雉雛或/以為笋皆非也殊不知稚子乃甫之子宗文也甫)
(有二子一曰宗文字稚子二曰宗武字驥子如云驥子/春猶隔鶯歌暖正繁乃憶幼子之詩也借驥子以偶鶯)
(歌正似此以稚子對鳬雛之類是也盖謂小兒戯/於竹邉偶尋不見遂至感物以興已意其理灼然)
舎西柔桑葉可拈江上細麥復纎纎人生幾何春巳夏
(洙曰魏武帝短歌行/對酒當歌人生幾何)不放香醪如蜜甜(蘇曰巴子歌香/醪甜似蜜峽魚)
(美可/膾)
隔户(一云/户外)楊栁弱嫋嫋(修可曰宋鮑明逺/詩嫋嫋栁垂道)恰似十五女
兒腰誰謂朝來不作意狂風挽斷最長條
　　戱為六絶(上元二/年作)
　　　補注(鶴曰詩言作文未詳何時作梁權道編在/上元二年成都詩内亦從舊次而編也此)
　　　(詩固在成都作苐未/决知作於何年耳)
庾信文章老更成凌雲健筆意縱横(趙曰庾信文章綺/麗為世所尚江南)
(賦尤見稱於世謂若相如作/大人賦飄然有凌雲之氣)補注(希曰後漢周舉傳五/經縱横周宣光南史)
(范曄傳諸序論筆勢/縱横真天下竒作)今人嗤㸃流傳賦(田曰干寳晉紀/云盖世共嗤㸃)
(以為灰塵而/相詬病矣)不覺前賢畏後生(洙曰周庾信字子山有/盛才文章綺麗為世人)
(所尚謂之庾體宿/學後生竟相模範)
楊王盧駱當時體(洙曰楊烱王勃盧照鄰駱賔王以文/詞齊名天后初海内呼為楊王盧駱)
(號為/四傑)補注(鶴曰宋之問祭杜審言文云國有至寳家獻/靈珠復有王楊盧駱繼之以子躍天衢王也)
(服參卿於西陜楊也終逺宰於東吳盧則哀其棲山而/卧疾駱則不能保族而全軀由運然耶莫有福夀将神)
(忌也不得華實斯俱惟靈昭昭度越諸子言必得俊意/常通理衆轍同遵者擯落羣心不際者探擬以之問稱)
(其祖者如此宜輕薄為文者可哂公雖戯為六絶而俱/言作文大槩欲人以庾信為法而以王楊盧駱為戒葢)
(亦黙寓其祖得/作文之正解也)輕薄為文哂未休爾曹身與名俱滅不
廢江河萬古流(歐曰唐史李敬元重楊烱盧照隣駱賔/王王勃必當顯貴裴行儉曰士之致逺)
(先器識後文藝勃等雖有文才/而浮躁淺露豈享爵禄之器也)
縱使盧王操翰墨劣於漢魏近風騷(趙曰此又舉照鄰/與勃也言漢魏之)
(文去古未逺終有風騷之/氣而盧王之文比之為劣)龍文虎脊皆君馭(修可曰漢/天馬歌驊)
(騮駿驥龍文虎脊武帝時西域大宛/馬虎脊魚目龍文鳳頸尾如蒲梢也)歴塊過都見爾曹
(過古禾切洙曰見學並盧王敏/注王褒頌過都越國蹶若歴塊)
才力應難跨數公凡今誰是出羣雄或看翡翠蘭苕上
(趙曰郭景純詩翡翠戯蘭苕容色更相鮮言珍/禽在芳草間交相輝映而公借用言文章也)未掣鯨
魚碧海中(洙曰言今之為文/者止得小巧而已)
不薄今人愛古人清詞麗句必為鄰竊攀屈宋宜方駕
恐與齊梁作後塵(趙曰此公之志也公必欲追逐屈宋/而與之並駕者唯恐不超越齊梁而)
(翻與之作後塵葢齊梁/體格輕麗公所不取也)
未及前賢更勿疑遞相祖述復先誰别裁偽體親風雅
(夢符曰右按南史徐/陵多變舊體有新意)轉益多師是汝師(師曰遞相祖述/言齊梁相習為)
(輕薄之文無有慨然以風雅正/體倡先者多師言意尚不一也)
　　江漲(上元二/年作)
　　　補注(鶴曰詩云江發蠻夷漲山添雨雪流當是/夏作蜀山髙而隂多雪常難消故至盛夏)
　　　(然後始解濟之以雨江流愈漲按舊史上元二/年七月霖雨至八月朔方止豈是時耶梁權道)
　　　(編在/其年)
江發蠻夷漲(洙曰蜀水之/源皆出夷地)山添雨雪流大聲吹地轉(洙/曰)
(海賦又似地軸/拔挺而爭迴)髙浪蹴天浮(洙曰海賦浮天無岸/逰仙詩髙浪駕蓬萊)魚鼈
為人得蛟龍不自謀(洙曰七發横暴/之極魚鼈失勢)輕帆好去便吾道
付滄州(洙曰公以道之不/行故有乗桴之意)
　　晩晴(上元二/年作)
　　　補注(鶴曰詩云村晚驚風度庭幽過雨霑當在/浣花作從舊次為上元二年夕陽薫細草)
　　　(一本作黄/殊失之)
村晚驚風度庭幽過雨霑夕陽薫細草(洙曰别賦/陌上草薫)江色
映疎簾書亂誰能帙杯乾自可添(蘇曰王符好飲閉/户獨酌自歡自飲)時
聞有餘論未怪老夫潛(夢符曰右按後漢/王符著潛夫論)
　　朝雨(上元二/年作)
　　　補注(鶴曰詩云黄綺終辭漢巢由不見堯葢公/自謂詩又云草堂樽酒在幸得過清朝當)
　　　(是上元二年秋作/寳應則在梓矣)
凉氣曉蕭蕭江雲亂眼飄(趙曰周庾信詩/驚花亂眼飄)風鴛藏近渚
雨燕集深條黄綺終辭漢(師曰漢四皓黄公綺里季太/子厚幣招之既定太子位遂)
(辭漢歸/商山)巢由不見堯(洙曰巢父許由古之隱者/列子曰堯以天下譲許由)草堂樽
酒在幸得過清朝
　　送裴五赴東川(上元二/年作)
　　　補注(鶴曰詩云何日通燕塞當是在廣德元年/史朝義未死前詩是上元二年成都作若)
　　　(以為寳應元年則公/是年秋亦在梓州矣)
故人亦流落髙義動乾坤何日通燕塞相看老蜀門東
行應暫别北望苦銷魂凛凛悲秋意非君誰與論
　　奉簡髙三十五使君(上元元/年作)
　　　補注(鶴曰髙詹事出為蜀彭二州刺史詳見上/注矣今詩云天涯喜相見披豁封吾真當)
　　　(是上元元年秋作/故云行色秋将晚)
當代論才子如公復幾人驊騮開道路鷹隼出風塵行
色秋将晩交情老更親天涯喜相見披豁對吾真
　　送韓十四江東省覲
　　　補注(鶴曰詩云黄牛峽白馬江以言韓出峽所/經之處則公在上流矣從舊次為上元二)
　　　(年在成/都作)
兵戈不見老萊衣(洙曰見休覔/綵衣輕注)歎息人間萬事非我巳
無家尋弟妹君今何處訪庭闈黄牛峽静灘聲轉(洙曰/盛宏)
(之前州記宜都四陵峽中有黄/牛山山上有黄牛商江湍縈廽)白馬江寒樹影稀(洙曰/江陵)
(縣有白/馬洲)補注(鶴曰按九域志興元府有白馬山巴州有/白馬宂鼎州有白馬湖寰宇記綿州有白)
(馬潭江陵有白馬洲此雖未詳以何為言然公有登白/馬潭詩䕫州歌云白畫攤錢髙浪中而江鄰幾雜志引)
(此詩作白馬灘前當是䕫州有此地/名與黄牛峽不逺皆出峽之所經也)此别應須各努力
故鄉猶恐未同(一作/堪)歸(師曰峽與江皆險阻甫/因戒之欲其慎重也)
　　贈杜二拾遺(上元元年蜀州/刺史高適作)
傳道招提客(洙曰招/提佛寺)詩書自討論佛香時入院僧飯屢
過門聽法還應難(洙曰支遁與許詢同/講維摩經互為設難)尋經剰欲飜(趙/曰)
(舊注誤引莊子繙十二經為飜十二部經非也莊子言/繙十二經以説老子其云繙者委曲敷衍之謂非飜譯)
(爾十二經解者以為六經/六緯非佛十二部經也)草元今巳畢此後更何言(洙/曰)
(揚子雲作太元經解嘲曰時方草太元師曰此詩/乃髙適作以贈子羙故後篇子美用以酬髙適)
　　酬高使君相贈(上元元/年作)
　　　補注(鶴曰髙詩云傳道招提客而公酬之又云/古寺僧牢落空房客寓居則是公初到成)
　　　(都時居於浣花寺時也上元元年疑蜀州是彭/州詳見寄彭州髙三十五使君虢州岑長史詩)
　　　(下/)
古寺僧牢落空房客寓居故人供禄米鄰舎與園蔬雙
樹容聽法(洙曰釋書言佛說/法於祗園樹下)三車肯載書(洙曰法華經/火宅喻三車)
(牛車羊車/鹿車也)草元吾豈敢賦或似相如(洙曰司馬相/如善為賦)
　　草堂即事(上元二/年作)
　　　補注(鶴曰詩云荒村建子月獨樹老夫家當是/上元二年十一月在成都作葢上元元年)
　　　(公營草堂而二年以/十一月為歲首故云)
荒村建子月(趙曰蕭宗上元元年九月壬寅大赦去尊/號又去上元號稱元年以十一月為歲首)
(以斗所建/辰為名)獨樹老夫家(趙曰王褒送塟/詩平原看獨樹)雪裏江船渡風
前逕竹斜寒魚依密藻宿鷺起圓沙蜀酒禁愁得無錢
何處賖
　　廣州段功曹到得楊五長史譚書功曹却歸聊寄此
　　詩(寳應元/年作)
　　　補注(鶴曰詩云銅梁書逺及以寰宇記方輿記/云梓州有銅梁山則當是公寳應元年在)
　　　(梓州時得書而有此作然送功曹歸之詩又云/時寄錦宫城則在成都當以此詩為是豈非在)
　　　(蜀皆可言銅梁餘見送功曹詩注通典兩漢有/功曹史主選署功勞北齊諸州有功曹參軍唐)
　　　(曰司功參軍開元初京尹及諸都督府/並曰功曹參軍廣州為中都督故置)
衛青開幕府(洙曰李廣傳注云衛青伐匈奴絶大漠克/獲帝就拜大将軍於幕中故曰幕府幕府)
(之名始/於此也)楊僕将樓船(洙曰漢征南越以/楊僕為樓船将軍)漢節梅花外(趙/曰)
(漢遣使者必持節廣州大庾嶺多梅/花故言梅花外州近海故言海水)春城海水邊(上/注)銅
梁書逺及(洙曰銅梁玉壘/皆成都地名)補注(鶴曰唐志銅梁山屬合/州石鏡縣亦有銅梁縣)
(合州與渝果州為鄰寰宇記銅梁山有二屬梓州合州/益州耆舊傳云楚襄王滅巴子封庶子於濮江之南曰)
(銅梁侯十道志云銅梁在涪江之南方輿記云/梓州有銅梁益州記云巴蜀分於合州青石山)珠浦使
将旋(洙曰廣州合浦出珠師曰甫在蜀報楊/以書附段功曹還故云珠浦使将旋)貧病他鄉
老煩君萬里傳
　　得廣州張判官叔卿書使還以詩代意(寳應/元年)
　　　補注(鶴曰叔卿其雜述所謂魯之張叔卿者歟/叔卿與孔巢父同不遇巢父後為給事中)
　　　(御史大夫晚節未為不遇而叔卿自此詩云判/官之後他無所聞信乎其窮也詩云宇宙蜀城)
　　　(偏又云遥從月峽傳當是在梓州同楊長史書/得之趙次公云荆州記巴蜀有明月峽而巴蜀)
　　　(之分在合州青石山而峽程記云瀘合遂蜀四/郡皆峽之郡蜀與成都鄰故亦可用明月峽也)
　　　(同上/年作)
鄉關胡騎逺宇宙蜀城偏忽得炎州信(洙曰廣在南/故謂之炎州)遥
從月峽傳(洙曰夷陵有明月峽趙曰荆州記巴蜀/有明月峽孫曰十道志渝州有明月峽)雲深
驃騎幕(洙曰霍去病為驃騎将/軍趙曰張公居幕中也)夜隔孝廉船(洙曰劉恢/為丹陽尹)
(張憑詣恢恢留宿明日乃還船須叟恢/出傳教求張孝廉船召同載時人榮之)却寄雙愁眼相
思淚㸃懸
　　送段功曹歸廣州(寳應元/年春作)
　　　補注(鶴曰詩云南海春天外功曹幾月程當是/寳應元年春作故詩云幸君因旅客時寄)
　　　(錦官城若在梓州作則公是時有意於/出峽屢見之詩必不言時寄錦官城矣)
南海春天外功曹幾月程峽雲籠樹小湖日落(一作/蕩)江
明交趾丹砂重(趙曰交州丹砂葛稚/川求為勾漏令見上)韶州白葛輕(蘇曰/胡歗)
(寄王稽韶陽白葛巾一匹稽製為凉/帔王逸少與銘其紳世號三表衣)幸君因旅(一作/估)客
時寄錦官城(饒曰錦宫/城即蜀也)
　　魏十四侍御就敝廬相别(寳應元/年作)
　　　補注(鶴曰題云就敝廬相别又詩云江邉問草/堂當是在草堂作從舊次為寳應元年詩)
　　　(又云書跡及滄浪公詩所/謂百花潭下即滄浪也)
有客騎騘馬(趙曰桓典為御史常乗騘馬人為之語曰/行行且止避騘馬御史故公用以比魏侍)
(御/也)江邊問草堂逺尋留藥價惜别倒文場(師曰留藥價/言有所餽也)
(倒文場言傾/寫詩章也)入幕旌旗動(洙曰入王儉/幕為蓮花池)歸軒錦繡香時
應念衰疾書跡(洙曰一/作䟽)及滄浪
　　徐九少尹見過(上元二/年冬作)
　　　(魯曰唐以少尹為行軍長史有/節度使即謂之行軍司馬也)補注(鶴曰少尹/與行軍自)
　　　(不同按唐志西都東北都鳳翔成都河中江陵/興元興德府尹各一人少尹二人初不言以少)
　　　(尹為行軍長史但云永徽中改尹為長史又志/云天下兵馬元帥府有行軍長史行軍司馬今)
　　　(詩與徐少尹而云行馬數騎來當是其時成都/尹兼節制兵馬以討亂故少尹兼行軍也詩又)
　　　(云何當看花蘂欲發照江梅當是上元二年冬/作而梁權道編在寳應元年然是年公在梓)
晩景孤村僻行軍數騎來交新徒有喜禮厚媿無才賞
静憐雲竹忘歸歩月臺何當看花蘂欲發照江梅
　　范二員外邈吳十侍御(郁/)特枉駕闕展待聊寄此
　　作(上元二/年作)
　　　補注(鶴曰詩云野外貧家逺村中好客/稀當在浣花作當是上元二年)
蹔往比鄰去(洙曰比近/也音毗)空聞二妙歸(洙曰衛瓘與尚書/郎索靖俱善草書)
(時人號為/一䑓二妙)幽棲誠簡略衰白巳光輝野外貧家逺村中
好客稀(蘇曰栁下惠荘/周好客稀少)論文或不愧重肯欵柴扉(洙曰/范彦)
(龍贈張徐州詩還聞/稚子說有客欵柴扉)
　　王十七侍御掄許攜酒至草堂奉寄此詩便請邀
　　髙三十五使君同到(上元二/年冬作)
　　　補注(鶴曰王侍御終於彭州刺史公有哭王彭/州掄詩此詩云皂葢能忘折野梅當是上)
　　　(元二年冬作時髙適刺蜀州髙在蜀則有城守/不應可邀至草堂意是髙同崔光逺平段子璋)
　　　(後崔不能戢将士大掠天子怒以適代其節度/時在成都故邀之按舊史適本傳崔光逺攻段)
　　　(子璋斬之西川牙将花驚定者恃勇既誅子璋/大掠東蜀天子怒光逺不能戢軍乃罷之以適)
　　　(代光逺為成都尹西川節度然公今詩不曰高/尹而仍謂為高使君又是年建子月光逺卒建)
　　　(丑月旋以嚴武為成都尹則適實未嘗代光逺/為尹殆是攝節度事而在成都如崔瓘為臧玠)
　　　(所殺衡州刺史陽濟平之而公詩云中丞連帥/職封内權得按是也嚴武寳應元年召歸為京)
　　　(尹充山陵橋道使後却不見成都别除尹史云/代宗即位吐蕃陷隴右漸逼京畿適練兵於蜀)
　　　(臨吐蕃南境以牽制之帥出無功而松維等州/尋陷代宗以嚴武代還必寳應元年五月至廣)
　　　(德元年十二月乃適尹成都不知公何以無一/詩與之獨有寄髙常侍詩云總戎楚蜀應全未)
老夫卧穩朝慵起白屋寒多暖始開江鸛(一作/鶴)巧當幽
徑浴鄰雞還過短牆來繡衣屢許攜家醖(洙曰漢侍御/有繡衣直指)
(出討姦猾治大獄劉恢/每一見令人欲倒家醖)皂葢能忘折野梅(洙曰續漢志/二千石皂葢)
(朱兩/幡)戲假霜威促山簡須成一醉(一云/醉裏)習池迴(趙曰霜/威言王)
(侍御謂御史風霜之任山簡指高公簡傳無習池事惟/出襄陽記曰崐山南習郁大池山季倫每臨此池大醉)
(而/歸)
　　王竟攜酒髙亦同過(共用寒字上/元二年冬作)
　　　補注(鶴曰同/上年作)
卧病荒郊逺通行小徑難故人能領客攜酒重相看自
愧無鮭菜(蘇曰梁受友人至曰家貧愧無鮭菜以待君/子蜀人重鮭菜趙曰鮭户皆切晉人以魚為)
(鮭菜也又南史庾杲之清貧自業食惟生/韮雜菜任昉戲之曰誰謂庾郎貧食鮭)空煩卸馬鞍
移時勸山簡頭白恐風寒
　　少年行二首(上元二/年作)
　　　補注(鶴曰梁權道編在寶應元年成都作今詳/詩云巢燕養雛渾去盡當是夏作而是年)
　　　(夏公在錦綿州/當是上元二年)
莫笑田家老瓦盆(蘇曰陳暄好飲一日貴客過笑暄用/陶器暄曰莫笑此老瓦盆多見興廢)
(也客/無語)自從盛酒長兒孫(長一/作養)補注(希曰漢有居官長子/孫者此用其語意)
傾銀注瓦驚人眼共醉終同卧竹根(修可曰酒譜云共/醉終同卧竹根為)
(飲器事見江淹集然徧閱江集並無竹根事惟庾信報/趙王賜酒詩曰野爐燃樹葉山杯捧竹根此以竹根為)
(飲噐子美謂卧竹根者但謂醉卧竹林中且理甚易曉/若以竹根為酒噐失之太鑿趙曰言與田家自瓦盆中)
(喫酒共醉卧竹根之傍耳田曰竹根為飲噐引庾信報/趙王賜酒詩然予切疑之以為酒噐豈得謂之卧乎)
補注(希曰以竹根為酒杯世固有之田謂疑酒噐不得/謂之卧豈不聞酒尊之能眠故曰牆角數尊猶未)
(眠是也但既曰注瓦自是以瓷為飲噐/矣無容更用竹根杯當是醉眠於竹下)
巢燕養雛渾去盡江花結子巳(一作/也)無多黄衫年少來
宜數不見堂前東逝波(趙曰黄衫想唐/人富貴家之服)補注(鶴曰武德/四年八月)
(勑庶人服紬絁布其色通用黄飾用銅鐵婦人從夫色/雖有令仍許通著黄此云黄衫似非為庶人而言按李)
(適傳凡天子饗㑹㳺豫唯宰相及學士得從云云從行也/給翔麟馬品官黄衣各一則宰相學士亦有時而黄衣)
　　野人送朱櫻(寳應元/年作)
　　　補注(鶴曰詩云西蜀櫻桃也自紅當是/在成都作從舊次為寳應元年)
西蜀櫻桃也自紅野人相贈滿筠籠數回細寫愁仍破
萬顆勻圓訝許同憶昨賜霑門下省退朝擎出大明宫
(修可曰唐李綽歲時記云四月一日/内園進櫻桃寝廟薦訖頌賜各有差)金盤玉筯無消息
此日嘗新任轉蓬補注(希曰食貨志社閣嘗新李適傳/云天子夏宴蒲萄園賜宰相學)
(士朱櫻金盤玉筯謂/賜時所用之噐也)
　　即事(寳應元/年作)
　　　補注(鶴曰此為舞者作未詳屬誰/從舊次為寳應元年成都作)
百寳装腰帶真珠絡臂鞲(洙曰馬后傳蒼頭衣緑鞲注/臂衣以縛左右手於事便也)
補注(希曰史記滑稽傳淳于髠云若親有嚴客髠帣鞲闕/鞠􁆨賜酒於前注鞲臂捍也人東方朔傳董君録)
笑時花近眼舞罷錦纒頭(注/闕)
　　贈花卿(注/闕)
錦城絲管日紛紛半入江風半入雲此曲祗應天上有
人間能得幾回聞(注/闕)
　　少年行(注/闕)
馬上誰家白靣郎臨堦下馬坐人牀不通姓氏麤豪甚
指㸃銀瓶索酒嘗(注/闕)
　　蕭八明府實處覓桃栽(上元元/年作)
　　　補注(鶴曰詩云春前為送浣花村當是隔年詩/上元元年作梁權道編在寳應元年而公)
　　　(是年夏已送嚴武至綿州因避亂於梓閬矣此/必經營草堂乗就時求之不然亦是上元二年)
　　　(嵗下作考公廣徳二年歸草堂有題桃樹詩云/五株桃樹亦從遮則雖見百根而不果栽也)
奉乞桃栽一百根春前為送浣花村河陽縣裏雖無數
(洙曰潘岳為河陽令種桃/李花人號曰河陽一縣花)濯錦江邊未滿園
　　從韋二明府續處覓錦竹三數叢(寳應元/年作)
　　　補注(鶴曰考竹譜竹記無錦竹以俟博聞者錦/云者必其色錯雜如錦而竹記有蒸竹有)
　　　(䈄壐竹其皮類繡豈此類歟韋亦/未詳為何人從舊次為寳應元年)
華軒藹藹他年到錦竹亭亭出縣髙江上舍前無此物
幸分蒼翠拂波濤(蘇曰阮籍居家有竹欲分蒼翠但數/箇而巳粗欲補闕也師曰華軒則言)
(韋明府下車來種錦/竹已成矣故就韋乞)
　　憑何十一少府邕覓榿木數百栽(上元元/年作)
　　　補注(鶴曰詩云草堂塹西無樹林當是上元元年作以/榿木易長故欲三年之後成十畝之隂若候寳應)
　　　(斷子之年而求之則公無意於故園矣梁編為公非有/贈別何邕詩在後當是綿谷尉與公為鄉人見後篇述)
草堂塹西無樹(洙曰一/作木)林非子誰復見幽心飽聞榿木
三年大與致溪邊十畝隂(洙曰蜀人以榿/為薪三年可燒)
　　憑韋少府班覓松樹子栽(上元元/年作)
　　　補注(鶴曰當是與覓榿木時同作乃上元元年/公有涪江泛舟送韋班詩當是涪江尉與)
　　　(公為鄉人/見後注)
落落出羣非櫸栁(洙曰天台賦䕃/落落之長松)青青不朽豈楊梅欲
存老葢千年意為覓霜根數寸栽(洙曰一/云來)
　　又於韋處乞大邑瓷盌(上元二/年作)
　　　補注(鶴曰梁權道編在寳應元年然是年夏公已去/草堂詩云急送茅齋也可憐當是上元二年)
大邑燒瓷輕且堅扣如哀(洙曰一/作寒)玉錦城傳君家白盌
勝霜雪急送茅齋也可憐
　　詣徐卿覓果子栽(上元二/年作)
　　　補注(鶴曰公嘗為徐卿賦二子歌即其人也當是/上元二年作詩云果園坊乃徐之所居處)
草堂少花今欲栽不問緑李與黄梅(洙曰西京雜記初修上/林苑羣臣各獻名果)
(制為美石以標竒麗/李十五種内有緑李)石筍街中却歸去果園坊裏為求來
　　贈别何邕(寳應元/年作)
　　　補注(鶴曰何邕即前所謂何十一少府詩云綿/谷元通漢當是何為綿谷尉又云五陵花)
　　　(滿眼傳語故鄉春則何與公同京兆人也按綿/谷屬利州而利與劒州為隣劒至綿不滿三百)
　　　(里公寳應元年送嚴武/至緜時作此詩以送之)
生死論交地何由見一人(洙曰鄭當時傳一/死一生乃見交情)悲君隨燕
雀(洙曰公孫宏傳鴻/漸之翼困於燕雀)薄宦走風塵緜谷元通漢沱江不
向秦(趙曰緜谷緜名屬利州言何公所往利州而去得/歸漢上也洙曰沱江在蜀城北三十里水不入秦)
補注(鶴曰漢水自集閬而下與利州之水合流故緜谷/能通漢如何自緜谷而歸京也岷山之江别而為)
(沱故禹貢曰江别為沱毛詩曰江有沱其流入/荆州故不通秦公以自喻在蜀不得歸秦也)五陵花
滿眼傳語故鄉春(蘇曰張翊送友人入關曰憑君傳語/故園春色來歲相期友人笑而去)
　　贈别鄭錬赴襄陽(寳應元/年作)
　　　補注(鶴曰詩云柴門老病身當是公在浣花作/首云戎馬交馳際盖指寳應元年史朝義)
　　　(陷營州羗渾奴刺陷梁州河東河中軍皆亂故/也當是其時作詩又云地濶峨眉晩天髙峴首)
　　　(春可謂/精對)
戎馬交馳際柴門老病身(蘓曰王子敬見戴文文曰公/子意厚時過柴門來慰病身)
(所謂歲寒知/松栢之操也)把君詩過日(蘇曰晉索靖語魏元同曰弊/居謝絶人事病中無以慰牢)
(落把君詩軸過/日足有發益)念此别驚神地濶峨眉晩(洙曰一作曉/峨眉山在蜀)
(地/)天髙峴首春(趙曰言鄭之赴襄陽也峴首在/襄陽羊叔子墮淚碑所在也)為於耆
舊内試覓姓龎人(洙曰龎德公隱/於鹿門屬襄陽)
　　重贈鄭鍊絶句
　　　補注(鶴曰詩云鄭子将行罷使臣囊無一物獻/尊親夫為使臣而囊無一物亦可謂之賢)
　　　(今之為使者/視此可愧)
鄭子将行罷使臣囊無一物獻尊親江山路逺羈離日
裘馬誰為感激人(蘇曰江㧾曰今出入無馬禦寒無裘/誰是感激之士憫此遷客趙曰言乗)
(肥衣輕之人誰感/激而憐鄭之貧也)
　
　
　
　
　
　
　補注杜詩巻二十二
欽定四庫全書
　補注杜詩巻二十三　　　宋　黄希　原本
　　　　　　　　　　　　　　黄鶴　補注
　　奉和嚴中丞西城晩眺十韻(寳應元/年作)
　　　補注(鶴曰題云嚴中丞則是寳應元年作同年/有說旱公初中丞嚴公莭制劒南日奉此)
　　　(說今詩云廉頗岀将頻謂武屢為蜀郡守帥矣/又云政簡移風速層城臨媚景絶域望餘春史)
　　　(謂上元二年建丑月以武為成都尹而此詩作/於寳應元年之春故云魯訔年譜亦云是年武)
　　　(至成都/和此詩)
汲黯匡君切(洙曰前漢汲黯以數切諌不得久留内遷/於東海太守武帝曰古有社稷之臣如汲)
(黯近/之矣)廉頗出将頻(洙曰史記廉頗趙之良/将頻為趙将兵破齊魏)直詞才不世
雄略動如神(洙曰取汲黯之直言廉/頗之雄畧以美嚴公也)政簡移風速(洙曰/史記)
(世家太公至國修政因其俗簡其禮故五月/而報政成周公曰政不簡不易民不有近)詩清立意
新(余曰吕氏童蒙訓老杜詩云詩清立意新最是/作詩用力處葢不可循習陳言只規摹舊作也)層城
臨媚(洙曰一/作暇)景絶域望餘春(洙曰層城髙城也絶域逺/域也言蜀與京畿逺絶)
旗尾蛟龍㑹樓頭鷰雀馴(洙曰禮蛟龍為旗師/曰公之德及烏獸也)補注(希/曰)
(燕雀且馴在民可知此政簡移風速之/證古者信及豚魚化行蝗虎不過如此)地平江動蜀天
濶樹浮秦(趙曰此兩句張大/城上所望之逺也)帝念深分閫(洙曰馮唐曰/上古王者之)
(遣将也跪而推轂曰閫以内者/寡人制之閫以外者将軍制之)軍須逺算緡(洙曰軍須/師旅之費)
(也漢武帝元狩四年初算緡錢李旻曰緡絲也以貫錢/出算二十也師古曰謂有儲積錢者其緡貫而稅之)
花羅封蛺蝶瑞錦送麒麟(洙曰蛺蝶麒麟羅錦上絲繡/也蘇曰漢武時西域獻蛺蝶)
(羅日本國貢麒麟錦十端金花眩人/眼目趙曰言嚴公入貢不忘朝廷也)辭第輸高義(洙曰/霍去)
(病傳上為治第令視之對曰匈奴/未滅無以家為由此上益重愛之)觀圖憶古人(洙曰馬/援傳顯)
(宗圖畫建武名臣列将於雲臺以椒房故不及馬援東/平王蒼觀圖言於帝曰何故不畫伏波将軍像帝哭而)
(不/言)征南多興緒事業闇相親(晉杜預作征南将軍興/緒公自為緒以預為祖)
　　嚴中丞枉駕見過(寳應元/年作)
　　　(洙曰嚴自東川除西川勑令兩川/都節制一本云嚴黄門枉駕見過)補注(鶴曰按/史廣德)
　　　(二年正月令劒南東西川合為一道以黄門侍/郎嚴武為節度此詩既曰川合東西而題云嚴)
　　　(中丞何也趙曰公自注云嚴自東川除西川勑/令都節制則是未合為一道時故得稱為中丞)
　　　(葢廣德元年十月武方拜黄門侍郎當是寳應/元年權令兩川都節制時作若以一本作嚴黄)
　　　(門為是則廣德二年武再尹成都時公已入其/幕府不應詩云扁舟不獨如張翰白帽兼應似)
　　　(管/寧)
元戎小隊出郊坰(洙曰詩六月元戎十乗以先啟行注/元大也夏后曰鈎車先正也殷曰寅)
(車先疾也周曰元戎先良也爾/雅曰邑外謂之郊林外謂之坰)補注(希曰董賢傳統辟/元戎師古曰元戎)
(大衆也今觀詩意以武為元/戎則詩注為大者乃公所本)問栁尋花到野亭川合東
西瞻使節(洙曰元宗在蜀合東西/兩川為一道以武為尹)地分南北任流(洙曰/一作)
(孤/)萍(趙曰公自言也自蜀望長安/則長安為北而蜀為南也)扁舟不獨如張翰(洙/曰)
(晉文苑傳張翰字季鷹㑹稽賀循赴命入洛經吳閶門/於船中彈琴翰初不相識乃就循言談便相欽悅翰曰)
(吾亦有事北京便同載即去而不告家人後為齊/王曹囧曹掾因見秋風起思蓴鱸遂命駕南歸)白帽
應兼似管寧(洙曰魏青龍中徴命管寧不至/居海上常著白帽布襦袴而巳)補注(希曰/貨殖)
(傳乃乗扁舟孟康曰特舟/也白帽見别董頲詩注)寂寞(洙曰一/作今日)江天雲霧裏何
人道有少微星(洙曰隋天文志少微四星在太微西士/大夫之位也一名處士明黄則賢士舉)
　　江畔獨歩尋花七絶句(寳應元/年作)
　　　補注(鶴曰江畔一本作江上詩云東望少城花/滿烟當是在浣花作從舊次為寶應元年)
江上被花惱不徹無處告訴只顛狂走覔南鄰愛酒伴
經旬出飲獨空牀(洙曰斛斯/融吾酒徒)補注(希曰公有南鄰詩又/有過南鄰朱山人水)
(亭詩而舊注以為斛斯融融即斛斯六官也公有聞/斛斯六官未歸詩云歸來省酒眠則又似是酒徒)
稠花亂蘂畏(一作/裹)江濵行步欹危實怕春詩酒尚堪驅使
在未須料理白頭人
江深竹静兩三家多事紅花映白花報答春光知有處
應須美酒送生涯
東望少城花滿煙(洙曰梁益記云少城張儀城蒼舒曰/按左太冲蜀都賊亞以少城接乎其)
(西市㕓所舎商賈之淵注少/城小城也在城西市在其中)百花高樓更可憐補注(希/曰)
(百花樓百花/潭上之樓也)誰能載酒開金盞(洙曰盞一作鎖揚雄家/素貧耆酒人希至其門)
(有好事者/載酒從學)喚取佳人舞繡筵
黄師塔前江水東春光懶困倚微風桃花一簇開無主
可愛深紅愛(一作/映)淺紅
黄四娘家花滿蹊千朶萬朶壓枝低留連戱蝶時時舞
自在嬌鶯恰恰啼(蘇曰齊魯大臣史失其名黄四娘/者獨何人哉因託是詩而不朽)
不是愛花即欲死只恐花盡老相催繁枝容易紛紛落
嫩葉(一作/蘂)商量細細開
　　春水生二絶(上元二/年作)
　　　補注(鶴曰詩云門前小灘渾欲平當是在浣花/作梁權道編在寳應元年然是年春旱自)
　　　(十月不雨至建夘月而旱年/說所由作也當是上元二)
二月六夜春水生(洙曰孫權傳/春水方生)門前小灘(一作/籬)渾欲平
鸕鷀鸂䳵莫漫喜吾與汝曹俱眼明(趙曰二禽見水生/而喜公語之以與)
(汝曹俱眼明則公可謂/與物委蛇而同其波矣)
一夜水高二尺强數日不可更禁當南市津頭有船賣
無錢即買繫籬傍
　　春夜喜雨(上元二/年作)
　　　補注(鶴曰詩云花重錦官城則是成都詩梁權/道亦編在寳應元年然是年春旱當是上)
　　　(元二/年作)
好雨知時節(洙曰洪範休/應則時若)當春乃發生(一作/及)隨風潛入
夜潤物細無聲(如膏/也)野徑雲俱黑江船火獨明曉看經
(一作/紅)濕處花重錦官城(洙曰蜀城人以江山明媚/錯雜如繡故多呼錦官城)
　　江頭五詠(彦輔曰王筠有才名沈約重之約於郊/居作齋閭請筠作草木十詠書之於壁)
　　　(皆直寫之並不加篇題約曰/此詩指物呈形無假題署)補注(鶴曰江頭即/前所謂江畔)
　　　(獨歩尋花處以是日所見入詠從舊次為/寳應元年作五篇皆有意寓當熟味之)
　　丁香
丁香體柔弱亂結枝猶墊(鄭曰都念/切下也)細葉帶浮毛踈花
披素艶深栽小齋後庶近幽人占晩墮蘭麝中休懐粉
身念(洙曰言丁香結實則墮於/蘭麝間而有粉身之患也)補注(鶴曰此篇言公見/棄逺方漁樵為伍)
(不復更懐末路之/榮自貽粉身之患)
　　麗春
　　　補注(鶴曰此篇言競進者多而公/獨流轉逺僻少有知巳者)
百草競春華麗春應最勝少須好顔色多漫枝條剰紛
紛桃李枝處處總能移如何貴此種(洙曰一作稀/如可貴重)却怕
有人知
　　梔子(魯曰漢書曰梔茜園注梔支子也本草曰支/子一名木丹晉宫閤名曰華林囿者梔子五)
　　　(株名山志曰樓石山多梔子齊謝眺有牆/花梔子樹詩梁簡文帝有詠梔子花詩)補注
　　　(鶴曰此篇言公飽歴風霜雨露而獨見遺於外/也佛書為薝蔔花佛說譬如入薝蔔林中惟􁀙)
　　　(薝蔔不聞餘香禪月詩云白薝蔔花露滴滴山/谷云染梔子花六出雖香不濃郁山梔子花八)
　　　(出一株可/香一園)
梔子比衆木人間誠未多於身色有用(洙曰蜀人取梔/子色以染帛)
與道氣傷和(梔性/絶冷)紅取風霜實(洙曰實經/霜則紅)青看雨露柯
無情移得汝貴在映江波
　　鸂䳵(彦輔曰臨海異物志鸂䳵水鳥毛/有五色食短狐其在溪中無毒氣)補注(鶴曰/此篇)
　　　(言公失位於外無心孤進雖/有留滯之嘆而無搏撃之虞)
故使籠寛織須知動損毛看雲莫悵望失水任呼號六
翮曽經剪(夢符曰按韓詩外傳曰/鴻飛千里特六翮耳)孤飛卒未高且無鷹
隼慮留滯莫辭勞(洙曰謝惠連鸂䳵賦㩁羽翮/於翩翻又云宛羈畜於籠樊)
　　花鴨
　　　補注(鶴曰此篇言公以直言受妬而出居/於外雖有一飽之適猶以先鳴為戒)
花鴨無泥滓堦前(一作/中庭)每緩行羽毛知獨立黑白太分
明(洙曰諸葛謂張温其人/於清濁太明善惡不分)不覺羣心妬休牽衆眼驚稻
粱霑(一作/知)汝在作意莫先鳴
　　野望(寳應元/年作)
　　　補注(鶴曰詩首云西山白雪三城戍南浦清江/萬里橋當是在成都作公以寳應元年四)
　　　(月送嚴武至綿州遂入梓州秋/歸挈家往梓此詩未去綿時作)
西山白雪三城戍(洙曰按新史髙適傳上皇還京復分/劒南為兩節度百姓弊於調度而西)
(山三城列戍適上疏論之不納蘇曰西山/雪嶺松州蕃界也趙曰舊本作三年非)南浦清江萬
里橋(鄭曰成都第三橋趙曰/公草堂在萬里橋西)海内風塵諸弟隔天涯涕
淚一身遙(洙曰冦亂諸弟離/散獨公一人入蜀)唯将遲暮供多病未有涓
埃答聖朝跨馬出郊時極目不堪人事日蕭條
　　官池春鴈(寳應元/年作)
　　　補注(鶴曰漢州城西池乃房琯所鑿今曰官池/即城西池也公送嚴武至綿道出漢故至)
　　　(官池按九域志成都北至漢不滿百里而漢東/北至綿不滿二百里葢漢在成都綿州之間當)
　　　(是寳應元年五月而今/詩云青春欲盡何也)
自古稻粱多不足至今鸂䳵亂為羣且休悵望看春水
更恐歸飛隔暮雲(師曰鴈有序喻兄弟冦亂諸弟/離散有阻隔故云歸飛隔暮雲)
青春欲盡急還鄉紫塞寧論尚有霜(洙曰蕪城賦北/走紫塞鴈門)翅
在雲天終不逺力微繒繳絶須防(夢符曰按文選班固/兩都賦撫鴻罿御繒)
(繳師曰繒繳言以/繩繫矢而射之)
　　水檻遣興二首(寳應元/年作)
　　　補注(鶴曰公有水檻在草堂前嘗試水檻詩云/茅軒駕巨浪是也此詩云去郭軒楹敞無)
　　　(村眺望賖又云蜀天常夜雨江檻已朝晴又云/澄江平少岸則作是詩時方雨而霽當在寳應)
　　　(元年建巳月得雨/後前乎此旱也)
去郭軒楹敞無村眺望賖澄江平少岸幽樹晩多花細
雨魚兒出微風鷰子斜城中十萬户此地兩三家補注
(希曰唐志成都户十六萬九百五十此云/城中十萬户雖未必及此數亦誇其盛耳)
蜀天常夜雨(尹曰蜀雅州常多/隂雨號曰漏天)江檻巳朝晴葉潤林塘
密衣乾枕席清不堪秪老病何得尚浮名淺把涓涓酒
深憑送此生
　　屏跡二首
用拙存吾道幽居近物情桑麻深雨露燕雀半生成村
鼓時時急漁舟箇箇輕杖藜從白首(趙曰荘子原憲/杖藜而應門)心
迹喜雙清(蘇曰阮瑀白首杖藜來往亦鄉里中風流事/謝靈運齋中讀書詩曰昔余逰京華未嘗廢)
(坵壑矧乃歸山川心迹雙寂寞/梅曰心迹雙清無塵俗氣也)
曉起家何事無營地轉幽竹光團野色舎(一作/山)影漾江
流失學從兒懶長貧任婦愁百年渾得醉一月不梳頭
　　寄題杜二錦江野亭(成都尹/嚴武作)
漫向江頭把釣竿懶眠沙草愛風湍莫倚善題鸚鵡賦
(洙曰襧衡為黄祖作鸚鵡/賦筆不停綴文不加㸃)何須不著鵕䴊冠(洙曰佞幸/傳孝惠時)
(皆冠鵕䴊冠貝帶傳脂粉化閎籍之屬也鵕䴊鳥名也/以羽飾於冠趙曰以子美之才如禰衡而剛直不肯為)
(侍中冠鵕䴊/厠佞臣之側)補注(希曰師古云鵕䴊鷩鳥也似山鷄而/小冠背毛黄腹下赤項緑色其尾毛)
(紅赤光悉鮮明今俗/呼為山雞其實非也)腹中書籍幽時曬(洙曰郝隆七月/七日曬腹於庭)
(中人問之曰/我曬腹中書)肘復醫方静處看(洙曰葛供傳洪抄金匱/藥方一百巻肘後要急)
(方四/巻)興發㑹能馳駿馬終須直到使君灘(洙曰駿/一作五)補注
(希曰九域志使君灘在/萬州而雲安亦有之)
　　奉酬嚴公寄題野亭之作(寳應元/年作)
　　　補注(鶴曰稱公而不曰鄭公未封鄭也為中丞/大夫時作如後篇云中丞嚴公是也詩云)
　　　(枉沐旌麾出城守即前所謂嚴/中丞枉駕見過當在寳應元年)
拾遺曽奏數行書(洙曰公曽/任左拾遺)懶性從來水竹居奉引濫
騎沙苑馬(洙曰赭白馬賦弭雄姿以奉引公有沙苑/馬詩趙曰拾遺掌供奉則騎馬以奉引)幽
棲真釣錦江魚謝安不倦登臨費(洙曰以謝安比嚴公/也安寓居㑹稽與王)
(羲之髙陽許詢桑門支遁逰處出則漁弋山水每往臨/安山中坐石室臨濟谷放情坵壑然每逰賞處必以妓)
(女從/之)阮籍焉知禮法踈(洙曰阮籍性踈懶至為禮法之/士疾之如讎焉師曰唐於沙苑)
(置坊監養馬甫為拾遺侍肅宗收復京師奉引者導駕/也武數過子美草堂攜酒餽遺頗厚故云謝安不倦登)
(臨費阮籍焉知禮法踈公/自釋不著鵕䴊冠之罪也)枉沐(洙曰一/作今日)旌麾出城府草
茅無(洙曰一/作荒)逕欲教鋤(洙曰卜居賦寧誅/鋤草茅以力耕乎)
　　中丞嚴公雨中垂寄見憶一絶奉答二絶
　　　補注(鶴曰詩云雨映行宫辱贈詩當是寳應元/年建己月得雨時作行宫謂明皇嘗幸成)
　　　(都故/云)
雨映行宫辱贈詩元戎肯赴野人期(洙曰一云元戎/欲動野人知)江
邊老病雖無力强擬晴天理釣絲
何日雨晴雲出溪白沙青石光(洙曰一/云洗)無泥只須伐竹
開荒徑拄杖穿花聽馬嘶(洙曰一作鳥啼趙曰/側聽嚴公之馬嘶也)
　　謝嚴中丞送青城山道士乳酒一瓶(寳應元/年作)
　　　補注(鶴曰題云嚴中丞/則是寳應元年)
山瓶乳酒下青雲氣味濃香幸見分鳴鞭走送憐漁父
(趙曰謝靈運詩鳴鞭適/太阿漁父公自謂也)洗盞開嘗對馬軍(洙曰軍州謂/馬軍葢以騎)
(兵送酒趙曰公自注軍州謂驅使騎為馬軍以/漁父對馬字為工矣師曰遣馬軍走送乳酒)補注(希/曰)
(錦屏山題名有記河南府使馬軍送/新酒者漁父亦以避世隐身而言)
　　嚴公仲夏枉駕草堂攜酒饌(寳應元/年作)
　　　(魯曰得寒字一云鄭/公枉駕擕饌訪水亭)補注(鶴曰既題云嚴公則/是寳應元年嚴未赴)
　　　(召時作按舊史記元年四月庚戌朔十八日丁/夘肅宗崩於長生殿是月二十日巳已代宗即)
　　　(位史云代宗即位召武者非即位之日也故五/月猶能枉駕草堂若以一云鄭公枉駕擕饌訪)
　　　(水亭為是則此詩不在廣德二年五月即在永/泰元年五月作然鄭公廣德二年春再鎮蜀而)
　　　(公以是年春晩歸草堂有猶得見殘春之句而/所謂水檻者巳為水損水檻詩云逰子久在外)
　　　(門户無人持髙岸尚為谷何傷浮柱欹則非其/年亦明永泰五月嚴公已薨當在寳應元年五)
　　　(月/作)
竹裏行厨洗玉盤花邉立馬簇金鞍(蒼舒曰古樂府對/酒行金樽清俊滯)
(玉盤亟來親又白馬行白馬黄金鞍蹀躞栁/城前又輕薄篇象牀沓繡被玉盤傳騎食)非關使者
徴求急(趙曰荘子載顔閤守陋閭魯君之使者至閤對/曰恐聽者謬而遺使者罪不若審之使者還反)
(審之復求/之不得矣)自識将軍禮數寛(洙曰稽唐書云阮籍為禮/法之士所繩頼大将軍保)
(持/之)百年地闢柴門逈五月江深草閤寒看弄漁舟移白
日老農何有罄交歡(趙曰老農/公自言也)
　　嚴公㕔宴同詠蜀道畫圖(得空字作寳/應元年)
　　　補注(鶴曰題云嚴公㕔/則是寳應元年作)
日臨公館静畫列地圖雄劒閤星橋北(洙曰華陽記李/冰造七星橋上)
(應七/星)松州雪嶺東(洙曰西山有松州當吐蕃要衝也趙/曰雪嶺在令威州之外冬夏常雪)
華夷山不斷吳蜀水相通興與煙霞㑹清樽幸不空
　　奉送嚴公入朝十韻(寳應元/年夏作)
　　　補注(鶴曰詩云鼎湖瞻望逺象闕憲章新正謂/肅宗晏駕代宗即位又云宫鶯罷囀春乃)
　　　(寳應元/年夏作)
鼎湖瞻望逺(趙曰前漢郊祀志黄帝采首山銅鑄鼎於/荆山下鼎成龍有垂胡鬚下迎後世因名)
(其處曰/鼎湖)象闕憲章新(洙曰陸公佐石闕銘以為象闕之/制其來巳逺春秋設舊章之教經)
(禮垂布/憲之文)四海猶多難中原憶舊臣與時安反側自昔有
經綸感激張天歩(洙曰劉越石詩鄧生/何感激千里來相求)從容静塞塵南
圖回羽翮(洙曰荘子夫鵬九萬里而圖南趙/曰言嚴公入朝如鵬之圖南也)北極捧星
辰漏鼓還思晝宫鶯罷囀春空留玊帳術(趙曰唐藝文/志有玉帳經)
(一巻葢/兵書也)愁殺錦城人(趙曰人思/戀之也)閤道通丹地(洙曰禁中/謂之彤庭)
(言丹地也張正已/艶歌執㦸趨丹地)江潭隱白蘋(洙曰栁渾詩汀洲採白/蘋趙曰公自言也爾雅)
(曰萍之大/者曰蘋也)此生那老蜀不死㑹歸秦公若登臺輔臨危
莫愛身(洙曰言當/殺身成仁)
　　酬别杜二(新添作/嚴武)
獨逢堯典日再覩漢官時未效風霜勁空慙雨露私夜
鍾清萬户曙漏拂千旗並向殊庭謁俱承别館追斗城
憐舊路渦水惜歸期峰樹還相伴江雲更對垂試回滄
海棹莫妬敬亭詩秪是書應寄無忘酒共持但令心事
在未肯鬢毛衰最悵巴山裏清猿惱夣思
　　與嚴二歸奉禮别(新添年廣/徳元  作)
　　　補注(鶴曰詩云遥聞盛禮新又云山東羣盗散/闕下受降頻當是廣德元年在閬州作故)
　　　(詩又云巴俗自為鄰舊次在嚴公入朝詩後而/梁權道從而編在寳應元年非詳見注唐志太)
　　　(常寺奉禮二人掌朝㑹祭祀君臣之版位漢大/鴻臚有治禮郎後齊為奉禮後周為理禮隋又)
　　　(為奉禮/唐因之)
别君誰暖眼将老病纒身出涕同斜日臨風看去塵商
歌還入夜巴俗自為隣尚愧微軀在遙聞盛禮新山東
羣盗散闕下受降頻補注(鶴曰山東羣盜謂來瑱自襄/陽朝京師分諸将戍福昌南)
(陽瑱誅戍者潰是時薛嵩以四州降張忠志以五州降/張獻誠以汴州降李懐仙以幽州降田承嗣以魏州降)
(故云受降頻其降在寳/應元年冬廣德元年春)諸将歸應盡題書報旅人
　　送嚴侍郎到綿州同登杜使君江樓宴(得心/字)
　　　補注(鶴曰嚴公寳應元年赴召時未為黄門侍/郎其再以黄門侍郎尹成都又薨於官乃)
　　　(題之者誤此詩寳/應元年五六月作)
野興每難盡江樓延賞心歸朝送使節落景惜登臨稍
稍煙集渚微微風動襟重船依淺瀬輕鳥度層隂檻峻
背幽谷窗虛交茂林燈光散逺近月彩静髙深城擁朝
來客(師曰言滿城擁/送侍郎之來)天横醉後參(師曰參西方之宿蜀/在西以江樓之髙逼)
(於參/星)窮途衰謝意苦調短長吟此㑹共能幾諸孫賢至
今(師曰杜使/君乃宗人)不勞朱戸閉自待白河沈(趙曰白河謂銀/河也師曰白河)
(沈言天曙不現不勞/閉户坐待白河沈也)
　　奉濟驛重送嚴公四韻(寳應元/年作)
　　　補注(鶴曰奉濟驛在綿州/同是寳應元年作)
逺送從此别青山空復情補注(希曰謝元暉詩/嬋娟空復情)幾時盃
重把昨夜月同行列郡謳謌惜三朝出入榮(洙曰三朝/武仕明皇)
(肅代/也)江村獨歸處(一作/去)寂寞養殘生
　　巴西驛亭觀江漲呈竇使君(廣德元/年春作)
　　　補注(鶴曰綿州號巴西郡詩云萬井逼舂容則/非寳應元年夏作當是廣德元年春自梓)
　　　(州送辛員外暫至綿州時作後有又呈竇使君/詩亦云日兼春有暮梁權道以又呈詩為廣德)
　　　(元年作却以此詩并又一首/為寳應元年作何不考也)
宿雨南江漲波濤亂逺峰補注(希曰按志蜀有中江北/二江而不言南江巴西)
(為綿州今云巴西驛亭觀江漲則所謂南/江其岷江歟岷山出茂州而茂與綿為隣)孤亭凌噴薄
(洙曰見直氣/森噴薄汪)萬井逼舂容(趙曰記注舂容/謂重撃鍾也)霄漢愁髙鳥
(黄曰鳥愁言/不得其食)泥沙困老龍(蘇曰吳漢老龍/失勢暫困泥沙)天邊同客舎
攜我豁心胷
　　又一首補注(鶴曰與前/篇同時作)
轉驚波作怒即恐岸隨流賴有杯中物還同海上鷗(黄/曰)
(列子海上人好鷗鳥其父欲取玩/之明日之海上鷗鳥舞而不下)關心小剡縣傍眼見
揚州補注(希曰剡溪漢置屬㑹稽郡而揚州在淮南公/觀江漲於巴西驛亭而及此者葢借以喻水)
(之大/也)為接情人飲朝來減片愁
　　又呈竇使君(廣德元/年春作)
　　　補注(鶴曰詩云向晩波微緑又云日兼春/有暮皆是言春當是廣德元年春作)
向晩波微緑連空㟁脚青日兼春有暮愁與醉無醒漂
泊猶盃酒踟蹰此驛亭相看萬里别同是一浮萍
　　遣憂(新添年廣/徳元  作)
　　　補注(鶴曰詩云亂離知又甚又云隋氏留宫室/焚燒何太頻當是廣德元年吐蕃陷京師)
　　　(時作代宗惟不受諌故程元載輩又從而召亂/太常博士栁伉上䟽其詞切直豈虛言哉公至)
　　　(是亦有受諌無今日之/句可謂憂國之言也)
亂離知又甚消息苦難真受諫無今日臨危憶古人紛
紛乗白馬攘攘著黄巾隋氏留宫室焚燒何太頻
　　早花(新添年廣/徳元  作)
　　　補注(鶴曰詩云西京安穩未又云臘月巴/江曲當是廣德元年十二月閬州作)
西京安穩未不見一人來補注(鶴曰西京謂長安志云/天寳六年曰西京至德)
(二年曰中京上元二年復曰西京肅宗元年曰上都按/紀上元二年曰上都志誤此云西京安穏未又云臘月)
(巴江曲為廣徳二年十月吐蕃陥京師代宗幸陜十/二月至自陜不曰上都而曰西京者循其舊名也)臘
月巴江曲山花已自開盈盈當雪杏豔豔待香梅直苦
風塵暗誰憂客鬢催
　　巴山(新添年廣/徳元  作)
　　　補注(鶴曰此詩廣德元年十一月公在閬州作/閬居巴子國之中故曰巴山前詩所謂臘)
　　　(月巴江曲是也代宗以是年十二月還京而此/云乗輿恐未回故知其為十一月作梁權道編)
　　　(在寳應/元年非)
巴山遇中使云自陜城來盜賊還奔突乗輿恐未回天
寒邵伯樹地濶望仙臺狼狽風塵裏羣臣安在哉
　　收京(新添二廣徳二/年十  月作)
　　　補注(鶴曰既題為收京又詩云衣冠却扈從車/馬巳還宫則是廣德二年十二月作也)
復道收京邑兼聞殺犬戎衣冠却扈從車馬巳還宫尅
復誠如此扶持在數公莫令回首地慟哭起悲風
　　巴西聞收京送班司馬入京(新添年廣/徳二  作)
　　　補注(鶴曰巴西指綿州當是廣德二年春公在/綿州作故詩云劒外春天逺巴西勑使稀)
　　　(與後篇當合為一隋志上州置司煬帝罷置贊/務唐上中下州皆有司馬梁權道編在廣德元)
　　　(年收京後是不攷劒/外春天逺之句也)
聞道收宗廟鳴鑾自陜歸傾都看黄屋正殿引朱衣(本/中)
(曰黄屋/車葢也)劒外春天逺巴西勑使稀念君經世亂疋馬向
王畿
　　送司馬入京(新添年廣/徳二  作)
　　　補注(鶴曰與前篇同作後人妄分為二當合為/一題曰送班司馬入京二首班司馬意是)
　　　(班宏按舊史云為髙適劒南判官累拜大理/司直攝監察御史疑誤以司直為司馬也)
羣盗至今日先朝忝從臣歎君能戀主久客羡歸秦黄
閤長司諌丹墀有故人向來論社稷為話涕霑巾
　　花底(新添春廣徳/元年  作)
　　　補注(鶴曰當在遣憂之前廣德/元年春同栁邉在梓州作)
紫萼扶千蘂黄鬚照萬花忽疑行暮雨何事入朝霞恐
是潘安縣堪留衛玠車(蘇曰潘岳為河陽令植桃李花/人號曰河陽一縣花衛玠在羣)
(伍中有異所至看者如堵/號為璧人常乗白羊車)深知好顔色莫作委泥沙
　　栁邊(新添春廣徳/元年  作)
　　　補注(鶴曰詩云漢南應老盡當/是在梓州作廣德元年春)
只道梅花發那知栁亦新枝枝總到地葉葉自開春紫
燕時翻翼黄鸝不露身漢南應老盡灞上逺愁人
　　城上(廣德元/年作)
　　　補注(鶴曰詩云八駿隨天子羣臣從武皇當是/廣德元年十二月閬州作而梁權道編在)
　　　(是年春綿州作徒惑於草滿巴西緑之句而不/知代宗未出幸也要之綿閬皆可為巴西詳見)
　　　(注/)
草滿巴西緑空城白日長風吹花片片春動水茫茫八
駿隨天子(洙曰王子年拾遺記周穆王巡行天下馭八/龍之駿名曰絶地翻羽奔宵超影踰輝超光)
(騰霧挾翼穆王神智逺/謀使車轍跡周於四海)羣臣從武皇(趙曰漢武帝初幸/汾隂至洛陽寝尋)
(於泰山其所巡/幸周萬八千里)遥聞出巡守早晩遍遐荒(趙曰不敢言/天子蒙塵姑)
(以巡守微言之師曰禄山亂元宗出幸蜀蜀在巴之西/昔周穆王漢武帝皆出巡守以比元宗之西幸也天子)
(諱言出奔特云巡守亦若春/秋書天王出狩於河陽是也)補注(鶴曰明皇以天寳十/五載六月幸蜀是時)
(公在畿縣無由言草滿巴西緑師注為非至於引春秋/以比唐君之出奔正是此詩當是言代宗廣德元年幸)
(陜代宗還京在十二月甲午時已逼歲公未之知也故/云春動巴西地暖而草已緑滿亦其當然梁權道以此)
(遽謂是元年/春作殊失之)
　　翫月呈漢中王(寳應元/年作)
　　　補注(鶴曰漢中令興元府漢中王名瑀讓皇帝/之子乾元二年使回紇回以東率百官馬)
　　　(得罪貶蓬州長史寳應元年公在章梓州水亭/與之同㑹有近屬淮王至之句此詩當同時在)
　　　(梓州作故云江月滿江城也詩又云歸舟應獨/行乃瑀自是出峽梁權道亦編在寳應元年)
夜深露氣清江月滿江城浮(洙曰一/作游)客轉危坐歸舟應
獨行關山同一照鳥鵲自多驚欲得淮王術風吹暈巳
生(洙曰古詩千里共明月樂府月明星稀鳥鵲南飛淮/南子月隨灰而暈闕注云以蘆灰環月缺其一面暈)
(亦隨而闕鄭曰日月傍氣田曰樂府/關山月云天寒光轉白風生暈欲生)補注(希曰照或作/㸃嘗見善本)
(如此故東坡有一㸃明月之詞如淳曰暈/讀曰運孟康曰日傍氣圎覺經雲駚月暈)
　　陪王漢州留杜綿州泛房公西湖(廣德元/年作)
　　　補注(鶴曰西湖在漢州即前所謂城西池也當/是公廣德元年再至漢州故有此作若以)
　　　(為寳應元年夏到漢時作則詩不應云春池賞/不稀又其年杜綿州未去巴西公與嚴武嘗同)
　　　(登樓今至漢州意是受代而之成都故公又有/巴西驛亭觀江漲呈竇使君詩及又呈竇使君)
　　　(詩巴西邑即在/綿州皆春作也)
舊相恩追後春池賞不稀(洙曰房琯相肅宗以事謫官/後為漢州刺史湖琯所鑿也)
闕庭分未到舟檝有光輝䜴化蓴絲熟(洙曰世說王武/子前有羊酪指)
(示陸雲雲曰千里蓴羮但未下鹽䜴師曰唐吳筠隱不/仕帝賜以湖為扁舟之樂甫雖未䝉朝廷之賜然舟檝)
(亦有光輝矣本草云蓴生水中葉似鳬葵採莖堪啖花/黄白子紫色三月至八月莖細如釵股通名為絲蓴)
刀鳴鱠縷飛(趙曰潘安仁西征賦云/饔人切縷鑾刀若飛)使君雙皂葢灘淺
正相依(洙曰漢二千/石皂葢朱幡)
　　舟前小鵝兒(洙曰漢州城西/北角宫池作)補注(鶴曰以舊注當/是寳應元年作)
鵝兒黄似酒對酒愛新鵝引頸嗔船逼無行亂鴈多補
注(希曰爾雅注引聘禮云私覿愉愉焉出如舒鴈鄭注/云威儀自然而有行列也鵝一名舒鴈羲之愛其宛)
(頸而今乃引頸/所以見其嗔也)翅開遭宿雨力小困滄波客散層城暮
狐狸奈若何
　　得房公池鵝(廣德元/年作)
　　　補注(鶴曰房琯上元元年八月為漢州刺史鑿/城西池寳應二年四月拜特進刑部尚書)
　　　(在路遇疾八月薨於閬州公有祭文是年改廣/德此詩當作於其年拜特進時故有鳯凰池上)
　　　(應回首葢期/之再入也)
房相西池鵝一羣眠沙泛浦白於雲鳯凰池上應迴首
(洙曰見鳯沼/接亨衢注)為報籠隨王右軍(師曰王羲之性愛鵝/道士常以鵝易其字)
　
　
　
　
　
　
　
　
　
　
　補注杜詩巻二十三
欽定四庫全書
　補注杜詩巻二十四　　　宋　黄希　原本
　　　　　　　　　　　　　　黄鶴　補注
　　戲作寄上漢中王二首(王新誕明珠/廣德元年作)
　　　補注(鶴曰詩云秋風嫋嫋吹江漢當是在/梓州作與翫月詩同時乃廣德元年)
雲裏不聞雙鴈過掌中貪見一珠新(洙曰三輔決録曰/孔融見韋乞將其)
(父書曰不意雙珠生於老蚌蘇曰馬/梵賀人有子曰欣得掌中之一珠)秋風嫋嫋吹江漢
(洙曰謝靈運嫋嫋秋風過/湘夫人云嫋嫋兮秋風)只在他鄉何處人
謝安舟楫風還起(洙曰謝安嘗與孫綽等泛海風起浪/湧諸人並懼安吟嘯自若舟人以安)
(爲悅猶去不止風轉急安徐曰如此將/何歸耶舟人黙然即回衆咸服其雅量)梁苑池臺雪欲
飛(洙曰謝靈運雪賦歲將暮時既昏寒風積愁雲/繁梁王不悅游於兔園俄而微霰零宻雪下)杳杳
東山攜漢妓(洙曰謝靈運攜妓游東山趙曰戲言/漢中王謝安攜妓東山之興杳杳然)泠泠
修竹待王歸(修可曰修竹梁孝王園名也續漢書梁王/兔園多植竹即所謂修竹園地志云孝王)
(東苑方三百里苑/中有鴈池修竹園)
　　投簡梓州幕府兼簡韋十郎官
　　　補注(鶴曰梁權道編在寳應元年梓州作然詩/云幕下郎官安穩無從來不奉一行書則)
　　　(不在梓州作當是在/漢州以後篇知之)
幕下郎官安穩無(趙曰出佛書問世/尊曰世尊安穩否)從來不奉一行書
補注(希曰幕下郎官謂韋十以郎官而入梓州之幕唐/多以朝士入州幕如韋應物寄洪州幕府盧侍御)
(是也應物詩亦/云冰壺幕下清)因知貧病人須棄能使韋郎跡也疎
　　答楊梓州(廣德元/年作)
　　　補注(鶴曰詩云悶到房公池水頭坐逢楊子鎮/東州蓋謂公在漢州遇楊也當是廣德元)
　　　(年再至漢/州時作)
悶到楊(洙曰一/作房)公池水頭坐逢楊子鎮東州(洙曰梓州/東州也)
却向青溪不相見回船應載阿戎遊(洙曰阮籍謂王渾/曰與卿語不若與)
(阿戎談阿戎謂王戎也渾之子師曰楊梓州先人嘗守/鑿池一百頃引水爲農田利今在梓州青溪之西號楊)
(公池今子又再守此州故/甫詩有載阿戎遊之詩)補注(希曰鑿池百頃爲農田/利史必書之而志皆不)
(載不知師注何所本楊公作房公爲是蓋公在漢州逢/楊子去守梓州也若池爲楊公池在梓州其子又從而)
(鎮此州詩必/不爾云也)
　　贈韋贊善别(寳應元/年作)
　　　補注(鶴曰詩云扶病送君發自憐猶未歸江漢/故人少音書從此稀當是寳應元年梓州)
　　　(作公又有贈韋贊善詩梁權道編在大厯五年/潭州則韋亦流轉南州不得歸也韋乃韋見素)
　　　(之後詳見後注唐志東宫有一名贊善/大夫各五人掌傳令諷過失贊禮儀)
扶病送君發自憐猶不歸秖應盡客淚復作掩荆扉江
漢故人少音書從此稀往還二十載歲晚寸心違(蘇曰/張季)
(鷹秋日北園詩旅途驚歲晚歸興與心違工部用/語補綴尤有工巧了不見痕迹後進可爲師範)
　　送李卿煜(廣德元/年作)
　　　補注(鶴曰詩云王子思歸日長安已亂兵霑衣/問行在走馬向承明當是廣德元年十二)
　　　(月作按宗室世系表煜大鄭王房/淮安忠公琇之子終刑部侍郎)
王子思歸日長安巳亂兵(趙曰王子指李煜/時有吐蕃之亂也)霑衣問行
在(趙曰代宗車/駕出幸陜也)走馬向承明(趙曰承明/漢殿名)暮景巴蜀僻春
風江漢清晉山雖自棄魏闕尚含情(趙曰按宣室志載/庻史有道士尹君)
(者隠晉山不食粟嘗餌栢葉北門從事嚴綬敬/事之莊子言身在江湖之上心遊魏闕之下)
　　絶句(趙曰或云江邊踏青乃成都事毎以三月三/日出郊言踐踏青草故謂之踏青  廣德元)
　　　(年/作)
　　　補注(鶴曰梁權道編在寳應元年梓州作按公/是年夏送嚴武至綿州尋避亂至梓巳是)
　　　(秋豈踏青之時當/是廣德元年春)
江邊踏青罷迴首見旌旗風起春城暮髙樓鼓角悲(修/可)
(曰唐李綽歲時記云三月上已有錫宴羣/臣於曲江傾都人物於江頭褉飲踏青)補注(希曰盧/公範饋)
(餉儀三月三/日上踏青鞋)
　　九日登梓州城(寳應元/年作)
　　　補注(鶴曰公於寳應元年廣德元年皆在梓州/今以後篇詩云去年登髙郪縣北考之則)
　　　(此詩在寳應元年作此詩云兵戈與闗塞此日/意無窮蓋指史朝義之亂未巳而黨項羌又入)
　　　(宼/也)
伊昔黄花酒如今白髮翁追歡筋力異望逺歲時同弟
妹悲歌裏朝廷醉眼中(蘇曰索休曰近戮子胥/朝廷在吾醉眼中矣)兵戈與
闗塞(趙曰兵戈以言戰鬬闗塞以言/屯戍時吐蕃之亂既戰復守也)此日意無窮
　　九日奉寄嚴大夫(趙曰時嚴武歸朝以御/史中丞進爲大夫故云)
　　　補注(鶴曰嚴武以寳應元年夏赴召公送至綿/尋入梓故有何路出巴山之句蔡興宗魯)
　　　(訔年譜所載同然武夏離成都而九日/尚在巴嶺何其遲遲如此必是路梗)
九日應愁思經時冒險艱不眠持漢節(趙曰謂嚴武充/明皇肅宗山陵)
(橋道/使也)補注(希曰髙帝紀注師古曰節以毛爲之上下相/重取象竹節因以爲名將命者持之以爲信)
(趙注以爲武充橋道使故云殊/非是時武未到闕尚在巴嶺也)何路出巴山(趙曰公自/言也蓋公)
(時方在梓久客/厭倦而欲出耳)小驛香醪嫩重巖細菊斑遙知簇鞍馬
迴首白雲間(趙曰公遥想其簇鞍馬而迴首白雲以/望之北嚴武所謂杜二見憶者謂此也)
　　巴嶺答杜二見憶　　　　　　　嚴武作
卧向巴山落月時(趙曰指言/杜公也)兩鄉千里夢相思(趙曰嚴/與杜各)
(在一鄉相去千/里而夢想之也)可但歩兵偏愛酒(洙曰阮籍聞歩兵厨/多美酒營人善釀求)
(爲校/尉)也知光禄最能詩(洙曰謝光禄名莊字希逸所著/文章四百餘首仕至光禄大夫)
江頭赤葉楓愁客(洙曰楚辭湛湛/江水兮上有楓)籬外黄花菊對誰(趙/曰)
(列以問杜公也使淵/明採菊東籬下句)跂馬望君非一度(趙曰答杜前篇/簇鞍馬之語)
冷猿秋鴈不勝悲(薛曰此詩洪覺謂之滑吞蘇/李體見前巻題省中院壁注)
　　懷舊(趙曰懷蘇源明也公平生所最善今巳/死而追悼之故曰懷舊  永泰元年作)
　　　補注(鶴曰詩云地下蘇司業蓋指源明也源明/以廣德二年死此詩當作於永㤗元年是)
　　　(年公在成都亦有哭蘇少監鄭司/户詩梁權道編此詩於雲安作)
地下蘇司業親情獨有君(洙曰司業即源明也/新史云雅善杜甫)那因喪
(一作/衰)亂後(鄭曰喪/息郎切)便有(一作/作)死生分老罷知明鏡悲來
望白雲自從失詞伯不復更論文(趙曰王充論衡文詞/之伯師曰時源明巳)
(死故云地下知明鏡言覽鏡知其衰老古/有白雲篇觀蘇之篇詠則情不勝其悲)
　　所思(趙曰古樂府云有所思故公倚以爲題䖍/以禄山之汙貶台州司戸  乾元二年作)
　　　補注(鶴曰鄭䖍之貶在至德二載十二月其去/在乾元元年是時公在諫省而此詩云台)
　　　(州信所傳何也無乃議罪之時公不與間既謂/之信所傳則當是乾元二年未去諌省時作)
鄭老身仍竄台州信(洙曰一/作始)所傳(洙曰鄭老䖍也/以賊汙貶台州)爲農
山澗曲卧病海雲邊世已疎儒素(蘇曰梁珩世方用兵/戈與儒業相疎三代)
(典謨慮後/此掃地)人猶乞酒錢(洙曰公嘗贈䖍詩云賴/得蘇司業時時與酒錢)徒勞望
牛斗無計斸龍泉(趙曰使牛斗之間有紫氣龍泉劒名/也斸之爲言掘也以劒比䖍之在台)
(州如劒之埋於土中徒望其衝牛斗之氣無由掘顯之/也師曰台州屬呉呉應牛斗之域昔雷煥掘劒於豐城)
(獄上常有紫氣夜衝牛斗斸謂掘取之也喻/䖍有衝斗氣朝廷不用故云無計斸龍泉)
　　不見(魯曰近無李白消/息  乾元二年作)
　　　補注(鶴曰詩云不見李生久蓋以公自開元中/與白同遊齊兖至乾元元年白流夜郎時)
　　　(可謂久矣此詩當是二年作故云世人皆欲殺/梁權道編在寳應元年梓州作不知是年白已)
　　　(死/矣)
不見李生久佯狂真可哀(趙曰箕子被髮佯狂唐史/載以永王璘之累流夜郎)世
人皆欲殺(趙曰白㑹赦還潯陽坐事/下獄此衆人欲殺之證也)吾意獨憐才敏㨗
詩千首飄零酒一杯匡山讀書處(鄭曰匡/廬山也)頭白好歸來
(洙曰新史載白始隠岷山後客任城居徂徠山而不載/匡山也修可曰范傳正李白新墓碑云白之先客居蜀)
(之彰明太白生焉彰明綿之屬邑有小大匡山白讀書/於大匡山有讀書臺尚存其宅在清廉鄉後廢爲僧房)
(號隴西院蓋以太白得名所謂匡/山乃彰明之大匡山非匡廬也)補注(鶴曰李白望廬/山五老峯詩云)
(九江秀色可攬結吾將此地鎖雲松望廬山瀑布水詩/云而我遊名山對之心益閒且諧宿所好永願辭人間)
(又南康軍圖經云李白性喜名山飄然有物外志以廬/阜水石佳處遂往遊焉至五老峯愛其險峭竒勝曰天)
(下之壯觀也卜築於此吾將老焉今峯下有書堂舊基/白後北歸猶不忍去乃指廬山曰與君再㑹不敢寒盟)
(丹崖緑壑神其鑒之故白送姪嵩遊廬山序又云慙未/歸於名山指廬山而言也然則指廬山而言亦未必不)
(是元和十二年丁酉/白樂天有祭匡山文)
　　題𤣥武禪師屋壁(寳應元/年作)
　　　補注(鶴曰髙僧傳宋曇摩密多爲連眉禪師又/爲大禪師蓋師之尊稱也以舊次前後篇)
　　　(詩觀之當是寳/應元年梓州作)
何年顧虎頭(趙曰世說載顧愷之爲虎頭/將軍舊注以爲僧相誤矣)滿壁畫滄洲
(修可曰顧愷之小字虎頭晉陵無錫人多才氣尤工丹/青傳寫形勢莫不絶妙曾於瓦棺寺北殿畫維摩詰畫)
(訖光耀/月餘)赤日石林氣青天江海(洙曰一/作水)流錫飛常近鶴
(洙曰天台賦振金策之鈴鈴飛錫杖也田曰圖經舒州/潛山最竒絶而山麓尤勝誌公與白鶴道人欲之同謀)
(於梁武帝帝以二人悉具靈通俾各以物識其地得者/居之道人云某以鶴止處爲記誌公云某以卓錫處爲)
(記已而鶴先飛去至麓將止忽聞空中錫飛聲誌公之/錫遂卓於山麓道人不懌然以前言不可食遂各以所)
(識築/室焉)杯渡不驚鷗(洙曰髙僧傳杯渡者不知其名姓常/乗木杯渡河因名焉不修細行不甚)
(精持飲酒食肉與俗人不殊趙曰傳燈録載劉宋時杯/渡者不知姓名嘗乗木杯渡水嘗宿一家竊一金像去)
(主人追之至孟津浮木杯渡河無假風掉輕/疾如飛不驚鷗使列子海人有狎鷗之意)似得廬山
路真隨惠逺遊(洙曰世說逺公在廬山雖老講論不輟/弟子中或有墮者逺公曰桑榆之光理)
(無逺照但願朝陽之輝時與並光明耳沈曰/昔陶淵明與惠逺遊從結白蓮社甫以比之)
　　聞官軍收河南河北(新添春廣徳/元年  作)
　　　補注(鶴曰按通鑑史朝義屢敗於寳應元年之/冬至廣德元年田承嗣說令親往幽州發)
　　　(兵還頴莫州請自留守莫州朝義既去承嗣即/以城降送朝義母妻子於官軍又范陽節度使)
　　　(李懷仙已因中使駱奉仙請降至温泉驛懷仙/遣兵追之朝義窮蹙縊於林中今詩云劒外忽)
　　　(傳收薊北正謂此也又云青春/作伴好還鄉乃廣德元年春作)
劒外忽傳收薊北初聞涕淚滿衣裳却看妻子愁何在
漫巻詩書喜欲狂(趙曰讀書之際聞巳收薊北得妻子/有長聚之慶所以漫巻之而喜欲至)
(於狂/也)白首放歌須縱酒青春作伴好還鄉即從巴峽穿
巫峽便下襄陽向洛陽(余曰田園/在東京)
　　涪江泛舟送韋班歸京(得山字春廣/德元年  作)
　　　補注(鶴曰涪江在梓州故有涪城縣詩云傷/春一水間當是廣德元年春在梓州作)
追餞同舟日傷春(洙曰/作心)　一水間(趙曰古詩云/相望一水間)飄零爲
客久衰老羨君還花逺(洙曰一/作雜)重重樹雲輕處處山(趙/曰)
(一作花逺非蓋重重樹則/已有逺意不可疊用也)天涯故人少更益鬢毛斑
　　春日梓州登樓二首(廣德元/年春作)
　　　補注(鶴曰詩云江水流城郭春風入鼓鞞當是/廣德元年春作又云戰塲今始定蓋以史)
　　　(朝義/巳死)
行路難如此登樓望欲迷身無却少壯跡有但羈栖江
水流城郭春風入鼓鞞(洙曰石勒聞/鼔鞞之聲)雙雙新燕子依舊
巳銜泥(洙曰古詩思爲雙飛燕銜泥巢君堂師曰甫言/久客一身羈栖今日登樓所見景物如此不無)
(所/感)
天畔登樓眼隨春(洙曰一/作風)入故園(趙曰指/洛陽也)戰場今始定
移柳更(洙曰一/作豈)能存(趙曰史朝義巳滅戰場雖定而故/園舊所移柳更能存乎更疑辭也)
補注(希曰李華曰此古戰場也常覆三軍今云定則不/復用兵矣移柳正用陶依課諸營種柳事言既寢)
(兵則可移柳而/柳亦可存也)厭蜀交遊冷(蘇曰廖岸遷居人問其故/曰厭此交態寒冷故有所)
(適/耳)思吳勝事繁(歐曰晉張翰守官於洛及秋風起忽思/呉蓴菜鱸魚之興遂棄官歸甫既厭蜀)
(欲適呉楚故/有思呉之句)應須理舟楫長嘯下荆門(定功曰袁山松/宜都山川記曰)
(南崖有山名荆門北崖有山/名虎牙二山相對有象門然)
　　遣憤(永泰元/年作)
　　　補注(鶴曰詩云聞道花門將論功未盡歸當是/永泰元年子儀與回紇再盟藥葛羅帥衆)
　　　(追吐蕃子儀使白元光帥精騎與之俱殺吐蕃/於靈臺西原萬計又破之於涇州於是回紇胡)
　　　(禄督等二百餘人入見前後贈賚繒帛十萬疋/府藏空竭稅百官俸以給之此所以爲可憤也)
　　　(事見通鑑詩云蜂蠆終含毒雷霆可震威莫令/鞭血地再濕漢臣衣可謂身在江湖而心存王)
　　　(室/也)
聞道花門將(洙曰回/紇也)論功未盡歸自從收帝里(趙曰長/安也)
誰復總戎機蜂蠆終懷毒(洙曰左傳君無謂邾小蜂蠆/有毒況國乎蘇白武黨廟記)
(張良謂蕭何曰黥布輩如蜂蠆逐/時暫親近人其懷毒之性不革)雷霆可震威(洙曰賈/山傳人)
(性之威非特雷霆也趙曰大意以回紇助討/史朝義恐其恃功難制欲早加威以絶止之)莫令鞭血
地再濕漢臣衣(洙曰時回紇恃功陵暴此詩之作蓋有/所警也師曰禄山亂回紇以兵助討賊)
(其後恃功桀驁故蜂蠆終懷毒欲帝震之以威無使彼/再蹈禄山之陷京闕也漢書云禁中非刑人鞭血之地)
(鞭血地指禁中也花/門將即回紇之將)
　　送竇九歸成都(廣德元/年作)
　　　補注(鶴曰竇九意是檢察竇侍郎者/故詩云持節廣德元年梓州作)
文章亦不盡竇子才縱横非爾更持節何人符大名讀
書雲閣觀問絹錦官城我有浣花竹題詩須一行
　　贈裴南部(新添年廣/徳元  作)
　　　補注(鶴曰南部縣名屬閬州詩云塵滿萊蕪甑/堂横單父琴是裴爲南部宰元年公至閬)
　　　(州時/贈之)
塵滿萊蕪甑堂横單父琴(蘇曰范丹字史雲爲萊蕪令/清貧人歌曰釜中生魚范萊)
(蕪甑中生塵范史雲宓子賤/爲單父宰彈琴不下堂而治)人皆知飲水公輩不偷金
(本中曰鄧攸爲呉郡載米之郡惟飲呉水/而巳同舍郎誣直不疑偷金不疑買償之)梁獄書應作
(去/聲)秦臺鏡欲臨獨醒時所嫉羣小謗能深即出黄沙在
應須白髪侵使君傳舊德巳見直繩心
　　奉送崔都水翁下峽(新添年廣/徳元  作)
　　　補注(鶴曰詩云無數涪江筏當是廣德元年/梓州作觀末句則知公有意於到䕫矣)
無數涪江筏(鄭曰筏房越/切海中桴)鳴橈總發時(鄭曰橈如/招切楫也)别離
終不久宗族忍相遺白狗黄牛峽(鄭曰十道志開州有/白狗峽又有黄牛峽)
朝雲暮雨祠所過憑問訊(過古/禾切)到日自題詩
　　郪城西原送李判官兄武判官弟赴成都府(鄭曰/郪七)
　　　(稽切縣名/在梓州)
　　　補注(鶴曰詩云野花隨處發官柳/著行新當是廣德元年春作)
憑髙送所親久坐惜芳辰逺水非無浪(趙曰以言其/行路之辛苦)他
山自有春(蘇曰阮咸歸陳留咸曰看洛中春罷去王尚/曰他山春色甚可人意清泉白石清人耳目)
(比洛中無/塵土氣味)野花隨處發官(洙曰一/作妖)柳著行新(行胡/岡切)天際
傷愁别離筵何太頻(師曰甫與二判官於情最親臨此/送别言其此去如逺水不能無風)
(浪他山雖有春兄弟不得同賞以至/野花官柳觸目使人不能無傷感也)
　　題郪原郭三十二明府茅屋壁(與前篇/同時作)
　　　補注(鶴曰詩云雲散灌壇雨春青彭澤/田當是在梓州作與前篇同時)
江頭且繫船爲爾獨相憐雲散灌壇雨(鄭曰博物志太/公爲灌壇令)
春青彭澤田補注(希曰彭澤縣名雖在江州以郭明府/爲縣令故用淵明事淵明有田種秫)
頻驚適小國一擬問髙天補注(希曰楚辭/有天問)别後巴東路
逢人問幾賢
　　客夜(寳應元/年作)
　　　補注(鶴曰公寳應元年自綿至梓時家在成都/秋晚方迎家再至梓今云老妻書數紙應)
　　　(悉未歸情當是在梓州作若如梁權道/編在是年閬州詩内則家固同在也)
客睡何曾著秋天不肯明入簾殘月影髙枕逺江聲補
注(希曰葉挺嘗云客睡何曾著秋天不/肯明工在不肯字入簾一本作捲簾)計拙無衣食途
窮仗友生(洙曰見今日暮途窮/注伐木詩不如友生)老妻書數紙應悉未歸
情
　　陪王侍御宴通泉東山野亭(寳應元/年作)
　　　補注(鶴曰通泉縣名屬梓州當是寳應元年冬/十一月公至通泉時作梁權道編在廣德)
　　　(元年非惟蔡興宗魯訔/年譜編在寳應元年)
江水東流去清樽日復斜異方同宴賞何處是京華亭
景臨山水村煙對浦沙狂歌遇形勝得醉即爲家(蘇曰/阮宣)
(飄流往來人間居止何/地曰得醉處即爲家)
　　客亭(寳應元/年秋作)
　　　補注(鶴曰與客夜詩同是寳/應元年秋在梓州作)
秋窓猶曙色落木更天(洙曰一/作髙)風日出寒山外江流宿
霧中聖朝無棄物(蘇曰王祥聖世物無大小/皆料材適用無棄擲者)老病巳成
(一作/衰)翁多少殘生事飄零似轉蓬
　　行次鹽亭縣聊題四韻奉簡嚴遂州蓬州二使君
　　　諮議諸昆季(廣徳元/年作)
　　　(魯曰此詩奉簡嚴遂州/兩兄弟以比蜀之名士)補注(鶴曰鹽亭縣屬梓/州當是廣德元年)
　　　(公自梓州至鹽亭時作公是年春夏在梓鹽亭/縣在梓州東九十里遂州與梓州爲鄰蓬州則)
　　　(鄰於閬州而閬與梓又爲鄰也嚴非/梓州人則所領州近梓故公有此詩)
馬首見鹽亭髙山擁縣青雲溪花淡淡(洙曰一/作漠漠)春郭水
泠泠全蜀多名士(洙曰蜀都賦近則江漢炳靈世載其/英鬱若相如皭若君平王襃曄曄而)
(秀發揚雄含章而挺生趙/曰多名士指言當日之人)嚴家聚德星(洙曰陳仲子從/諸子造荀季和)
(德星聚太史/奏賢人聚也)長歌意無極好爲老夫聽
　　倚杖(洙曰鹽亭縣作趙曰鮑昭有倚杖牧雞豚/之句故公倚以爲題  廣德元年春作)
　　　補注(鶴曰詩云山縣早休市江橋/春聚船當是廣德元年春作)
看花雖郭外倚杖即溪邊山縣早休市江橋春聚船狎
(洙曰一/作野)鷗輕白浪(洙曰子列子有狎鷗翁言忘機故物/亦不懼趙曰言可狎之鷗遊泳乎白)
(浪之/中)歸鴈(一作/鳥)喜青天物色兼生意凄凉憶去年
　　泛江送魏十八倉曹還京因寄岑中允參范郎中
　　　季明(廣德元/年作)
　　　補注(鶴曰詩云帝鄉愁緒外春色淚痕邊指𤣥/宗肅宗將葬當是廣德元年梓州作是年)
　　　(岑參自號州長史/歸爲太子中允)
遲日深春(洙曰一/作江)水(洙曰詩春/日遲遲)輕舟送别筵帝鄉愁緒
外春色淚痕邊見酒須相憶將詩莫浪傳補注(希曰朝/野僉載)
(咸亨中謠曰莫/浪傳阿婆瞋)若逢岑與范爲報各衰年
　　送路六侍御入朝(廣德元/年春作)
　　　補注(鶴曰詩云劒南春色還無賴觸忤愁/人到酒邊當是廣德元年春梓州作)
童稚情親四十年(洙曰言相/得於總角)中間消息兩茫然更爲後
㑹知何地忽漫相逢是别筵不分桃花紅似錦(蘇曰李/夫人病)
(起南園桃花盛開李不悅武帝問其故李曰不分桃/花如錦惱人病眼帝感其言遂去其花爲一國笑)生
憎柳絮白於綿劒南春色還無賴觸忤愁人到酒邊(師/曰)
(甫與路侍御相得於總角之時中間不得消息未知/後㑹在何處言今春色使人愁悶不若以酒消遣之)
　　泛江送客(廣德元/年作)
　　　補注(鶴曰詩云二月頻送客東津江欲平當是/廣德元年公暫遊左綿時作東津在綿州)
　　　(按打魚歌云綿/州江水之東津)
二月頻送客東津江欲平煙花山際重舟楫浪前輕淚
逐勸杯落愁連吹笛生(洙曰馬融去京踰年有洛客/逆旅吹笛暫聞之甚悲感)離
筵不隔日那得易爲情(洙曰離筵/祖席也)
　　上牛頭寺(廣德元/年作)
　　　補注(鶴曰寺在梓州當是廣德元年作牛頭/山在梓州九州記云葛仙翁嘗遊於此)
青山意不盡衮衮上牛頭(趙曰衮衮相/繼不絶之義)補注(希曰寰宇/記云牛頭)
(山在梓州郪縣西南二里髙一里形似牛頭四/面孤絶下有長樂寺樓閣煙花爲一方之勝槩)無復能
拘礙真成浪出遊花濃春寺靜竹細野池幽何處鶯啼
切移時獨未休
　　望牛頭寺(廣德元/年作)
　　　補注(鶴曰詩云春色浮山外而上篇云/濃花春寺靜當是與之同時作)
牛頭見鶴林(薖曰鶴林即/靈仙觀也)梯逕繞幽深(洙曰一作秀/麗一何深)春
色浮(洙曰一/作流)山外天河宿(洙曰一/作沒)殿隂(詠曰言殿髙/通天河也)傳
燈無白日(洙曰釋書以燈諭法謂能破暗也六祖相傳/一法故云傳燈故釋書有傳燈録趙曰此言)
(長明燈也借傳燈字言之所以照/夜而白日亦有燈故云無白日)布地有黄金(洙曰見/長者自)
(布地注趙曰言佛/宇有黄金布地)休作狂歌老回看不住心(洙曰釋書/有不住相)
(趙曰佛書有住相而公用之取/於無所住而生其心之義也)
　　上兠率寺(兠當/侯切)
　　　補注(鶴曰寺在梓州當/是廣德元年作)
兠率知名寺(洙曰佛書有兠率/天宫故取以名寺)真如㑹法堂(洙曰真如/禪理也趙)
(曰佛書言/真如實際)江山有巴蜀(趙曰江山自有巴蜀時便有之/此乃羊叔子所謂自有宇宙來)
(便有此/山之義)補注(鶴曰此謂江山占巴郡蜀郡之地蓋劒南/道古梁州之域漢巴郡蜀郡之地寺在梓)
(州故云非謂江山自/有巴蜀時便有之)棟宇自齊梁庾信哀雖久何顒好
不忘(洙曰何顒後漢人尚氣節感友人之義與李膺善/後爲宦者所陷亡匿汝南間所至皆稱其豪傑袁)
(紹愛慕之私與往來結奔走之友趙曰庾信作哀江南/賦所以哀者以金陵瓦解而身竄荒谷後漢黨事起顒)
(私入洛陽後袁紹計議其爲求救援以濟其患蓋公言/身巳流離有庾信之哀而哀愁之中不忘交好何顒者)
(有救之之心也師曰言甫所至爲人所/好詩所謂在彼無惡在此無斁是也)白牛車逺近(趙/曰)
(法華經云有太白牛肥壯多/力以駕寳車蓋喻大乗也)且欲上慈航(夢符曰按清/涼禪師序般)
(若心經云般若者苦海/之慈航昏衢之巨燭也)
　　望兠率寺
　　　補注(鶴曰與前/篇同時作)
樹密當山徑江深隔寺門霏霏雲氣重(洙曰九章曰霰/雷紛其無垠兮)
(雲霏霏/而乗宇)閃閃浪花翻不復知天大空餘見佛尊時應清
盥罷隨喜給孤園(洙曰釋書有給孤/園又有給孤長者)
　　甘園(廣德元/年作)
　　　補注(鶴曰詩云春日清江岸又云白雪避花/繁橘之開花在春晚當是廣德元年作)
春日清江岸千甘二頃園青雲著(洙曰一/作羞)葉密白雪避
花繁(洙曰郭璞柑贊花染繁霜葉鮮翠籃趙曰本言密/葉如雲白花如雪而變其語云雲羞雪避乃公新)
(竒之/句)結子隨邊使開筒近至尊(洙曰蜀柑歲入貢蘇曰/隋文帝好食柑蜀中摘)
(董柑即以蠟汗其蔕用筠/籃盛封之使不泄香氣)後於桃李熟終得獻金門(洙/曰)
(公自記意/於章末)
　　數陪李梓州泛江有女樂在諸舫戲爲豔曲二首
　　　(廣德元/年春作)
　　　補注(鶴曰詩云競將明媚景偷眼/豔陽天當是廣德元年春作)
上客迴空騎佳人滿近船江清歌扇底(洙曰以扇自障/而歌故謂之歌)
(扇/)野曠舞衣前玉袖淩風並金壺隠浪偏補注(希曰玉/袖如霍)
(光傳所謂玉衣子虛賦所/謂玉綏蓋以玉爲飾也)競將明媚色偷眼豔陽天(洙/曰)
(一作年趙曰公言佳人自衒其美色偷眼瞻視春光/以爭相勝之意鮑明逺詩兹辰自爲美當避豔陽天)
白日移歌袖青霄近笛牀翠眉縈度曲(鮑曰古詩云/度曲翠眉低)補
注(鶴曰前漢元帝紀自度曲被歌聲應劭曰自隠度作/新曲因持新曲以爲歌詩聲也臣瓚曰度曲謂歌終)
(更授其次謂之度曲西京賦曰度曲未終雲起雪飛張/衡舞賦亦曰度終復位次受二八師古曰應荀二說皆)
(是/)雲鬢儼分行立馬千山暮迴舟一水香使君自有婦
莫學野鴛鴦(修可曰古樂府陌上桑羅敷行云使君謝/羅敷寧可共載車羅敷前致詞使君一何)
(愚使君自有婦羅敷自有夫李梓/州泛江有女樂公用此以諷之)
　　登牛頭山亭子(廣德元/年作)
　　　補注(鶴曰詩云猶殘數行淚忍對百花叢當/是廣德元年作與上牛頭寺同一時作)
路出雙林外亭窺萬井中(洙曰市/井也)江城孤照日山(洙曰一/作春)
谷逺含風兵革身將老闗河信不通(趙曰吐蕃/猶盛也)猶殘數
行淚忍對百花叢
　　陪李梓州王閬州蘇遂州李果州四使君登惠義
　　　寺(廣德元/年春作)
　　　補注(鶴曰詩云春日無人境又云鶯花隨世界/當是廣德元年春在梓州作魯訔年譜亦)
　　　(云在/是年)
春日無人境虛空不住天(修可曰取佛書不住相意謂/天運無常以成四時覺範曰)
(不住者言/無著也)鶯花隨世界樓閣倚山巔(洙曰倚一作寄爾/雅釋名山頂曰冢)
(亦曰/巔)遲暮身何得(洙曰言衰老而/未有所得也)登臨意惘然誰能解
金印(趙曰所以諷/四使君也)瀟洒共安禪(洙曰一云三軍將五馬/若箇合安禪蘇曰王得)
(至少室山寺愛其瀟洒顧弟待曰好解金/印共此安禪庻免榮華之累弟笑而不答)補注(希曰法/華經偈)
(曰安禪/合掌)
　　送何侍御歸朝(彦輔曰李梓州泛舟筵/上作  廣德元年作)
　　　補注(鶴曰詩云舟楫諸侯餞又云春日/垂霜鬢當是廣德元年泛江作)
舟楫諸侯餞(趙曰言李梓州/作泛舟之筵也)車輿使者歸(洙曰御史/乃使者)山
花相映發水鳥自孤飛春日垂霜鬢天隅把繡衣(洙曰/漢御)
(史繡衣/持斧)故人從此去(洙曰一/作逺)寥落寸心違
　　江亭送眉州辛别駕昇之(得無字作廣/徳元年)
　　　補注(鶴曰公有江亭王閬州筵餞蕭遂州則江/亭在閬州當是廣德二年春公在閬州作)
　　　(梁權道編在/梓州作恐非)
柳影含雲幕(洙曰一/作重)江波近酒壺異方驚㑹面終宴惜
征途(趙曰曹子建詩/終宴不知疲)沙暖低風蝶天晴喜浴鳬别離傷
老大意緒日荒蕪(蘇曰孔孟傷别離/情悰唯傷老大)
　　涪城縣香積寺官閣(鄭曰涪城梓州縣/  廣德元年作)
　　　補注(鶴曰長安亦有香積寺代宗爲元帥率諸/軍屯於香積寺是也此寺在梓州涪城縣)
　　　(不得不以涪城縣冠寺名之上不如牛頭寺兠/率寺直以寺言涪城在梓州西北五十五里詩)
　　　(云寺下春江深不流亦/當是廣德元年春作)
寺下春江深不流山腰官閣逈添愁含風翠壁孤雲細
背日丹楓萬木稠小院回廊春(洙曰一/作青)寂寂浴鳬飛鷺
晚悠悠諸天合在藤蘿外昏黑應須到上頭(洙曰釋書/有諸天皆)
(言勝樂事公之末章因以見志也蘇曰常琮侍煬帝遊/寳山帝曰幾時到上方琮曰昏暗應須到上頭左右失)
(笑帝曰淳/古君子也)
　　戲題寄上漢中王三首(寳應元/年作)
　　　(洙曰時王在梓州初王/乃斷酒不飲篇中有戲)補注(鶴曰按漢中王傳/肅宗詔收羣臣馬)
　　　(助戰瑀與魏少遊持不可帝怒貶蓬州長史而/舊史魏少遊傳云率羣臣馬在乾元二年十月)
　　　(今詩云成都老客星一别五愁螢謂公自乾元/六年出華州時與王别至寳應元年爲五年則)
　　　(公是年在成都故曰成都老客星而趙注謂此/梓州詩爲非王注謂王時在梓州亦非蓋詩云)
　　　(不能隨皂蓋則王尚在蓬州雖當更代而道便/未得歸故詩又云羣盜無歸路今考此云不能)
　　　(隨皂蓋及奉漢中王手札詩云剖符來蜀道皆/是太守事疑史誤且魏少遊是時以衞尉卿貶)
　　　(渠州長史而瑀以親王無容亦貶長/史當是刺史而史誤爲長史無疑)
西漢親王子(洙曰王讓皇帝之/子汝南王璡弟也)補注(希曰蔡邕獨斷漢/制皇子封王其實)
(諸侯也周末諸侯或稱王漢天子稱皇帝故以王號加/之總名諸侯王封德彞曰漢所封惟帝子若親昆弟其)
(屬逺非大/功不立)成都老客星(洙曰公自喻也趙曰嚴武與/光武同宿史占客星犯帝座)百
年雙白鬢一别五秋(洙曰一/作飛)螢(洙曰五飛螢/則歲五換矣)忍斷杯中
物(蘇曰呉術好飲酒因醉詬權貴遂誡酒阮宣命飲術/曰近斷飲宣歐其背曰看看老逼癡漢忍斷杯中物)
(耶抑而/飲之)秖看座右銘(洙曰崔子玉/有座右銘)不能隨皂蓋(趙曰皂/蓋指漢)
(中王也漢二千/石朱轓皂蓋)補注(希曰漢中王貶蓬州長史長史别/駕不應稱皂蓋孔恂爲别駕别駕)
(車有屏星如刺史/車豈皂蓋亦然耶)自醉逐浮萍
策杖時能出王門異昔遊(洙曰謂其/斷酒也)巳知嗟不起(師曰/王以)
(酒得病/遂斷飲)未許醉相留蜀酒濃無敵(洙曰蜀都賦觴以/醥清一醉累月)江
魚美可求終思一酩酊淨掃鴈池頭(鄭曰西京雜記梁/孝王死有鴈池)
羣盜無歸路衰顔㑹逺方尚憐詩警策(洙曰文賦立片/言以居要乃一)
(篇之警策趙曰梁鍾嶸作詩品曰陳思贈弔仲宣七哀/公幹思友阮籍詠懷靈運鄴中士衡擬古陶公詠貧之)
(製惠連搗衣之作/皆五言之警策者)猶憶酒顛狂魯衞彌尊重(蒭曰語云/魯衞之政)
(兄弟也漢中王與/兄璡俱領重鎮)徐陳畧喪亡(洙曰魏文帝與王粲書/云徐陳應劉一時俱逝)
(何數言之間零落畧盡/趙曰言王賓客多喪)空餘枚(洙曰一/作故)叟在應念早升
堂(洙曰枚叟公自喻也/趙曰雪賦延枚叟)
　　陪章留後侍御宴南樓(得風字作廣/徳元年)
　　　補注(鶴曰按舊史梓州刺史章彞初爲武判官/及是小不副意召赴成都殺之乃在廣德)
　　　(二年再鎮成都時則前所謂李梓州者乃寳應/元年及廣德元年之春在梓州而是年之夏至)
　　　(二年則章侍御守梓州也此詩云朝廷燒/棧比事亦在廣德元年當是其年夏末作)
絶域長夏晚(趙曰非吾鄉而在/逺亦可用絶域矣)補注(鶴曰凡材茂行可/使絶域漢武帝詔)
(也當時絶域指匈奴逺國而言公今/於蜀亦云者蓋蜀在漢亦夷地也)兹樓清宴同朝廷
燒棧北鼓角滿天東(洙曰謂在大散之北也髙祖入漢/張良說髙祖燒絶棧道攻破大散)
(雅州在蜀之西地地多雨名漏天滿/一作漏趙曰因宴南樓而望長安也)補注(鶴曰廣德元/年吐蕃陷隴)
(右諸州詔焚大散闗公在成都言之則燒棧北也是時/史朝義已自殺東郡又隔年巳無事鼔角不至於滿天)
(東舊注漏天或是猶言朝廷在燒棧之北鼓角在漏天/之東雅州屬西川而梓爲東川故也又寰宇記云巂州)
(有漏天巂/亦屬西川)屢食將軍第(蘇曰呉罕屢乞食於/將軍第宥俱蒙魚味)仍騎御史
驄(洙曰見憲府舊乗驄注唐曰甫以避亂食/章公之宅騎章公之馬敘其恩禮之厚)本無丹竈
術(洙曰道家燒丹之事修可曰江文通别賦華隂上士/服食還仙術既妙而猶學道以寂而未傳守丹竈而)
(不顧鍊金/鼎而方堅)那免白頭翁(洙曰言無丹竈/之術以延年也)宼盜狂歌外形
骸痛飲中(洙曰以酒/自飲耳)野雲低渡水簷雨細隨風出號江
城里(趙曰夜傳號令此/節度府之事也)題詩蠟炬紅(趙曰言宴中/明燭而題詩)此身
醒復醉不擬哭途窮(洙曰阮籍以酒自隠故得免難出/不由徑遇途窮則慟哭而反公自)
(言取籍之自隠於酒/而不倣其哭窮途也)
　　臺上(得凉/字)
　　　補注(鶴曰詩云改席臺能迥當是/自南樓復宴臺上而作也)
改席臺能迥(趙曰改席則自南/樓改於臺上也)留門月復光雲霄遺暑
濕(洙曰蒸/鬱也)山谷進風涼老去一杯足(洙曰不如生/前一杯酒)誰憐
屢舞長(洙曰賔之初/筵屢舞傞傞)何須把官燭似惱鬢毛蒼
　　送王十五判官扶侍還黔中(得開字作廣/徳元年)
　　　補注(鶴曰詩云大家東征逐子回又云青青竹/笋迎船出當是王侍母於夏初歸黔中郡)
　　　(即黔州採訪使之所/治舊次廣德元年)
大家東征逐子回(洙曰後漢曹世叔妻者班彪之女名/昭字惠姬和帝數召入宫令王后貴)
(人師事焉號曰大家子殻爲陳留長垣縣長大家隨/至官作東征賦以敘行李趙曰大家指言王判官母)風
生洲渚錦帆開(洙曰煬帝/以錦爲帆)青青竹笋迎船出白白江魚
入饌來(修可曰楚國先賢傳孟宗至孝母好食笋冬月/無之宗入林中哀號笋爲之生後漢烈女傳姜)
(詩及妻龎氏並至孝母好飲江水嗜魚鱠又不獨食夫/婦嘗力作鱠呼鄰母共之舍側忽有泉湧味如江水每)
(日輙出雙鯉常供二母之膳/王判官侍母回黔故有此句)離别不堪無限意艱危深
仗濟時才黔陽信使應稀少(鄭曰寰宇記/黔州黔陽郡)莫怪頻頻勸
酒杯(蘇曰蕭鳳使玉門闗弟肅勸酒頻/頻謂兄曰醉中庻使分袂不悲)
　　隨章留後新亭㑹送諸君(新添年廣/徳元  作)
　　　補注(鶴曰諸君一本作諸軍然作君者爲/是新亭在梓州當是廣德元年作)
新亭有髙㑹行子得良時補注(希曰漢項羽傳飲酒有/髙㑹行子得良時亦楚)
(辭日吉兮良辰又歴/吉日兮吾將行之義)日動映江幕風鳴排檻旗絶葷終
不改歡酒欲無詞巳墮峴山淚(鄭曰在襄陽羊祜作/鎮曰立碑記功於此)因
題零雨詩
　　倦夜(廣德二/年作)
　　　補注(鶴曰詩云竹凉侵卧内野月滿庭除當是/在浣花作廣德二年自閬州歸未爲參謀)
　　　(時詩又云萬事干戈/裏蓋吐蕃之亂未巳)
竹凉侵卧内(趙曰漢書/引入卧内)野月滿庭隅重露成涓滴(墮/也)稀
星乍有無(洙曰明/滅也)暗飛螢自照(蘇曰王􁀙如飛螢自/照言其勢焰尋常也)水
宿鳥相呼(洙曰蜀都賦雲飛水宿修可曰師曠禽經曰/陸鳥曰棲水鳥曰宿又曰凡鳥朝鳴曰嘲夜)
(鳴曰㖡林鳥以朝嘲水鳥以夜㖡蘇/曰江湜水鳥相呼言其欲共安居也)補注(希曰春秋繁/露曰鶴水鳥)
(也夜半水立感其/生氣則益喜而鳴)萬事干戈裏空悲清夜徂(師曰古詩/云良馬白)
(日足壯士中夜心甫有感詩之志/而不見用於時故空悲清夜徂)
　　悲秋(寳應元/年作)
　　　補注(鶴曰詩云家逺傳書日又云羣盜尚縱横/當是寳應元年秋在梓州未歸迎家時作)
　　　(是時史朝義與/吐蕃之亂未巳)
凉風動萬里羣盜尚縱横家逺傳(洙曰一/作待)書日秋來爲
客情(洙曰此二事皆/情意之極者)愁窺髙鳥過(洙曰髙鳥言東西/南北猶得所適)老
逐衆人行(洙曰老者尚爲衆人/亦悲時之不與也)始欲投三峽何由見兩
京
　　對雨(廣德元/年作)
　　　補注(鶴曰此詩當作於廣德元年梁權道亦編/在此年詩云雪嶺防秋急謂是年吐蕃入)
　　　(寇公將入閬州故/曰不愁巴道路)
莽莽天涯雨江邊獨立時不愁巴道路(趙曰指言/梓州也)恐濕
漢旌旗雪嶺防秋急(趙曰雪嶺在/松維州之外)繩橋戰勝遲(洙曰見/防秋却)
(背五繩橋注趙曰以岷江湍急不/可爲梁乃竹繩爲橋駕虛而渡)西戎甥舅禮(洙曰言/父尚公)
(主則子爲甥/中國爲舅也)未敢背恩私(趙曰景龍一年以金賊公主/妻贊普今公望其篤甥舅之)
(禮而勿背焉師曰時回紇恃功欲入寇甫不愁飄轉道/路之間恐闗中復遭汚辱也故託意言不愁巴道路恐)
(濕漢旌旗胡人秋髙馬肥常入宼故曰防秋雪/嶺繩橋皆蜀中蜀人以竹綍爲橋名曰繩橋)補注(鶴/曰)
(九域志云雪嶺距威州二百六十里山有九峯上有積/雪春夏不消威即維州髙適傳適出西山三城置成論)
(東西兩川當合爲一即雪嶺也唐志注唐興有羊灌田/朋笮繩橋三守捉城今指繩橋蓋三城之一非謂岷江)
(以竹繩/爲橋也)
　　警急(趙曰時髙適代崔光逺領西/川節度使  廣德元年作)
　　　補注(鶴曰崔光逺憂恚而死在上元二年以適/代光逺在其年建丑月而松州陷於吐蕃)
　　　(却在廣德元年十二月趙注爲非此詩云松/州㑹解圍則是在未陷時作公時在閬州)
才名舊楚將妙畧擁兵機(趙曰以美/髙適也)玉壘雖傳檄松州
㑹解圍(洙曰傳檄言吐蕃入寇檄書相聞也趙曰廣德/元年吐蕃取隴右十二月遂亡松維保三州)
補注(鶴曰髙適至德間爲揚州大都督府長史淮安節/度使故曰舊楚將玉壘山在彭州導江縣有玉壘)
(記/)和親知計拙公主漫無歸(洙曰見留花門注趙曰/吐蕃方請和繼而又叛)補
注(希曰和親謂以安成金城公主降吐蕃而卒不免其/入寇所以爲計拙舊注云見留花門注然非回紇也)
青海今誰得西戎實飽飛(洙曰曹公言吕布猶鷹也飽/則飛去按唐書適代崔光逺)
(爲節度吐蕃取隴右適出兵南鄙以牽制之既無功遂/亡松維二州趙曰言青海爲吐蕃所有其勢如鷹之飽)
(而飛揚不/就縶紲也)
　　王命(廣德元/年作)
　　　補注(鶴曰詩云牢落新燒棧謂廣德元年燒大/散闗蒼茫舊築壇謂是年吐蕃寇近幾旋)
　　　(命子儀禦敵子儀久閒廢才得二十騎而行詩/又云巴西道路難巴西閬州也時公在閬州當)
　　　(是廣德元/年十月作)
漢北豺狼滿巴西道路難(趙曰漢與巴相連/蓋吐蕃入寇之地)血埋諸將
甲骨斷使臣鞍(趙曰廣德元年使李之芳崔倫往聘吐/蕃留不遣虜破邠州入奉天天子幸陜)
(使臣指李之芳崔倫矣骨斷/則憂懼而骨欲斷折之義)補注(鶴曰諸將云者如渭/北行營兵馬使吕同)
(將將精卒二千與吐蕃戰於盩厔兵盡爲虜所擒而六/軍逃潰者多在商州諸將縱兵暴掠是也御史大夫李)
(之芳等使吐蕃爲虜留/兩年不歸事並見通鑑)牢落新燒棧(洙曰漢髙紀張良/說漢王燒絶棧道)
(棧即閣也今/謂之閣道)蒼茫舊築壇(洙曰漢王齊戒設壇場拜韓/信爲大將軍趙曰時雍王䀨)
(爲兵馬元帥子儀副之而禦奉天之/寇委子儀則舊築壇指郭令公也)深懷喻蜀意慟哭
望王官(洙曰司馬相如有喻巴蜀檄時段子璋反東川/適與崔光逺逆戰斬之光逺不戢兵遂大掠至)
(有斷士女腕取金者故/民怨哭而欲聞王命也)補注(鶴曰段子璋事在上元二/年與此詩相距二年所引)
(非蓋廣德二年吐蕃陷松維保三州及雲山新築二城/西川節度使髙適不能求於是劒南西山諸州亦入於)
(吐蕃矣巴蜀之人陷新夷虜所以慟哭望王官之/至巴蜀諸州既陷則血埋諸將之甲又可知矣)
　　征夫(廣德元/年作)
　　　補注(鶴曰詩云十室幾人在千山空自多時廣/德元年吐蕃陷松維州髙適在蜀調征夫)
　　　(防守故有此作自警急至此三首皆爲髙適作/所以譏其不能禦虜也首冠以才名舊楚將妙)
　　　(畧擁兵機之句而其下皆/敗北之事則機畧可見矣)
十室幾人在千山空自多路衢惟見哭城市不聞歌(洙/曰)
(民苦役故/多怨哭)漂梗無安地(蘇曰宗夀已身如水上浮梗南/北無安身之地趙曰此公自言)
(爾蓋旅寓之人如梗/之飄蕩於義分明)銜枚有荷戈(洙曰漢紀章邯夜銜/枚擊項梁師古曰銜)
(枚者止言語讙囂欲令敵人不知其來也周官有銜枚/氏枚狀如蓍横銜之蘇曰呉起中夜起謂裨將曰防彼)
(銜枚荷戈/衝突吾寨)官軍未通蜀吾道竟如何
　　惠義寺園送辛員外(廣德元/年作)
　　　補注(鶴曰惠義寺在梓州/當是廣德元年作)
朱櫻此日垂朱實郭外誰家負郭田萬里相逢貪握手
髙才仰望足離筵
　　又送(廣德元/年作)
　　　補注(鶴曰魯訔年譜云公送辛員外暫至綿今/詩云直到綿州始分首則魯之說爲是廣)
　　　(德元/年作)
雙峯寂寂對春臺萬竹青青照(洙曰一/作送)客杯細草留連
侵坐軟殘花悵望近人開同舟昨日何由得並馬今朝
未擬迴直到綿州始分首江頭樹裏共誰來
　　章梓州橘亭餞成都竇少尹(得凉字/新添)
　　　補注(鶴曰此詩一本作兩首自衰老應爲難離/别已下題曰長流然合爲一者是當在廣)
　　　(德元年秋作是/年九月公至閬)
秋日野亭千橘香玉杯錦席髙雲涼主人送客何所作
(音/佐)行酒賦詩殊未央衰老應爲難離别賢聲此去有輝
光預傳籍籍新京兆青史無勞數趙張補注(希曰成都/前號南京)
(公故借京尹事用前漢趙廣漢行京兆尹滿歲爲真/張敞亦爲京兆尹故吏民語曰前有趙張後有三王)
　　送元二適江左(廣德元/年作)
　　　補注(鶴曰詩云風塵爲客日謂廣德元/年九月吐蕃入寇此詩是時作)
亂後今相見秋深復逺行風塵爲客日(趙曰公言其遭/戰鬬之時旅泊)
(於/外)江海送君情晉室丹陽尹(洙曰温嶠/爲丹陽尹)公孫白帝城(洙/曰)
(公孫據白帝城師曰丹陽尹指元二適/丹陽也白帝城甫自言客居夔州也)經過自愛惜取
次莫論兵(洙曰元嘗應/孫吳科舉)
　　章梓州水亭(洙曰時漢中王兼道士席謙在/㑹同用荷字韻  廣德元年作)
　　　補注(鶴曰魯訔梁權道皆以爲在廣德元年然/是年春梓州是李使君夏方是章彞爲刺)
　　　(史詩云秋水席邊/多當是其秋作)
城晚通雲霧亭深到芰荷吏人橋外少(蘇曰尹伯吉爲/丹陽令好飲語)
(友人曰可同過橋飲彼處吏/人少潘岳詩貪杯避吏人)秋水席邊多近屬淮王至
(洙曰淮南王劉/安以比漢中王)髙門薊子過(薊居例切洙曰家家迎薊/子以比席道士也趙曰後)
(漢薊子訓有神異之術士大夫嚮慕之/今公此句以尊章梓州之能致異人也)荆州愛山簡吾
醉亦長歌(洙曰山簡習池事以比章梓州也趙曰以山簡/比章留後山簡每出嬉遊多之池上置酒輒)
(醉時有童兒歌曰山公出何許毎至髙陽池日夕倒載/歸酩酊無所知公言吾醉亦長歌則效童兒之爲歌矣)
　　送陵州路使君之任(廣德元/年作)
　　　補注(鶴曰幽燕通使者謂史朝義廣德元年正/月縊死而河北盡平詩又云秋天正搖落)
　　　(當是廣德元年秋在梓/州作陵州唐屬東川)
王室比多難髙官皆武臣(洙曰時方急於賞功故武臣/在髙位蘇曰宋鍼近世兵戈)
(擾擾而髙爵厚禄皆武官髙牙大飾金紫煌/煌駭人耳目我輩頭白作冷局官復何益哉)幽燕通使
者(洙曰時安史之亂/平而幽燕路通矣)岳牧用詞人國待賢良急君當拔
擢新佩刀成氣象(洙曰晉書吕䖍爲刺史有佩刀相者/曰以三公可服䖍乃贈别駕王祥曰)
(茍非其人刀或爲害卿/有公輔之量故相與也)行蓋出風塵(趙曰時方吐蕃之/亂而刺史之蓋出)
(風塵以/往也)戰伐乾坤破(洙曰在所/殘敝也)瘡痍府庫貧(洙曰軍用/匱乏急也)
衆寮宜潔白萬役但平均(蘇曰元興曰今世事若此諸/公宜潔正廉白不可學日前)
(貪饕又王子敬萬民徭役/宜科使平均自無怨謗)霄漢瞻佳士(蘇曰張景陽近/數佳士致身在)
(於霄漢之上趙曰指路/君自此遷擢當在霄漢)泥塗任此身(趙曰公/自言也)秋天正搖
落回首大江濱
　　簿暮(廣德元/年作)
　　　補注(鶴曰詩云髙秋心苦悲又云寒花隠亂草/當是廣德元年秋在閬州作是年公九月)
　　　(至閬/矣)
江水最深地(洙曰此/指蜀江)山雲薄暮時寒花隠亂草(師曰寒/花巳非)
(其時甫自/比衰年也)宿鳥擇(洙曰一/作探)深枝(趙曰左傳鳥則擇木木/豈能擇鳥師曰鳥志在)
(奮飛宿鳥巳有棲息之地/甫自比無飛騰之志也)舊國見何日髙秋心苦悲人
生不再好鬢髮白(洙曰一/作自)成絲
　　東津送韋諷攝閬州録事(新添年廣/徳元  作)
　　　補注(鶴曰東津在綿州打魚歌云綿州江水之/東津是也當是廣德元年送辛員外暫至)
　　　(綿州時作梁權道編在/寳應元年梓州詩内)
聞說江山好憐君吏隠兼寵行舟逺泛惜别酒頻添推
薦非承乏操持必去嫌他時如按縣不得慢陶潛
　　惠義寺送王少尹赴成都(分得峯字春新添/廣德元年  作)
　　　補注(鶴曰公嘗陪李梓州四使君登惠義寺則/寺在梓州今詩云騎馬行春徑當是廣德)
　　　(元年/春作)
苒苒谷中寺娟娟林表峯欄干上處逺結構坐來重騎
馬行春徑衣冠起暮鐘雲門青寂寞此别惜相從
　　西山三首(廣德元/年作)
　　　補注(鶴曰詩云雨雪閉松州當是廣/德元年十二月松州被圍時作)
夷界荒山頂蕃州積雪邊(洙曰成都記西/山冬夏積雪)築城依(洙曰/一作)
(連/)白帝轉粟上青天(洙曰白帝城在䕫州此西山詩而/言築城依白帝恐傳者誤矣趙曰)
(兩句通義公孫述自號白帝其所築城在髙山上本曰/白帝城今公言髙山上築城依倣白帝所以轉粟之難)
(如上/青天)補注(希曰白帝西方之帝也今築城於西山之上/言其髙可依於白帝故下曰轉粟上青天非)
(指公孫述城而言但假用其字耳䕫州白帝城在赤甲/相近其山初不大髙豈西山所依倣者髙適疏謂今所)
(界吐蕃城堡不過平戎巳西數城邈在窮山之巔垂於/險絶之末運糧於束馬之路坐甲於無人之鄉故此云)
(轉粟如上/天之難也)蜀將分旗鼓(趙曰以吐蕃陷松維保三州/勢迫近蜀故分旗鼓以禦之)羌
兵助(洙曰一/作動)鎧鋋(洙曰一/作井泉)西南背和好殺氣日相纒(趙/曰)
(以吐蕃背先帝時/盟好而爲寇不巳)
辛苦三城戍長防萬里秋(洙曰明皇還蜀後復分東西/兩川爲兩節度西山列防秋)
(三戍民罷於役/髙適論之不聽)煙塵侵火井雨雪閉松州(洙曰雪賦火/井滅蜀都賦)
(火井沉熒於幽泉髙焰飛煽於天垂趙曰火井雖在卭/州大率是蜀地名言吐蕃迫蜀中也孫曰蜀志云火井)
(在臨/卭)補注(鶴曰唐志雖云火井在卭州有火井縣而九/域志又云有火井在蓬州蓬與果巴州爲鄰)
(而卭與雅州爲鄰雅去羈縻羅巖州不滿三百里此當/指卭而言松州與維州唐屬西川自廣德元年後吐蕃)
(復置行州以首領/爲刺史司馬矣)風動將軍幕(洙曰一/云蓋)天寒使者裘漫
山賊營壘迴首得無憂(洙曰漫山言/賊壘之多也)
子弟猶深入(趙曰子弟言/充兵之人也)闗城未解圍蠶崖鐵馬瘦灌
口米船稀(洙曰寰宇記蠶崖闗在永康軍西北四十七/里洙曰蠶崖灌口並西山隘口地名趙曰蠶)
(崖在西山闗隘處灌口在今永康軍戰馬不足充戰而/瘦米船以運多不繼而稀此爲可憂矣程曰灌口山在)
(永康軍導江縣李膺益州記云清/水路西七里灌口古所謂天彭闗)補注(希曰唐志云彭/州導江縣有蠶)
(崖闗寰宇記灌口山在西嶺有天彭闗又云有灌口鎮/在彭州九隴縣唐志蜀州有灌口府然則蠶崖灌口皆)
(指彭州/而言也)辯士安邊策元戎決勝威(洙曰元戎元帥/也史決勝千里)今朝
烏鵲喜(洙曰西都雜記云/乾鵲噪而行人至)欲報凱歌歸補注(希曰文選/淮徐獻㨗)
(河兖/凱歸)
　　薄遊(廣德元/年作)
　　　補注(鶴曰詩云巴城添淚眼按唐志閬州綿州/皆爲巴西郡公廣德元年皆至兩郡然至)
　　　(綿乃是春晚至閬乃是秋晚祭房公文乃是年/九月二十三日此詩云病葉多先墜寒花只暫)
　　　(香當是在/閬州作)
淅淅風生砌(洙曰謝惠連/淅淅振條風)團團月隠牆(洙曰班媫妤/團團似明月)遙
空秋鴈滅半嶺暮雲長病葉多先墜寒花只暫香巴城
添淚眼今夕復清光(趙曰公以薄遊之無/定見月而添淚也)
　
　
　
　
　
　
　
　
　
　補注杜詩巻二十四
欽定四庫全書
　補注杜詩巻二十五　　　宋　黄希　原本
　　　　　　　　　　　　　　黄鶴　補注
　　送梓州李使君之任(魯曰故陳拾遺射洪人也/篇末有云  寳應元年作)
　　　補注(鶴曰按公廣德元年有陪李使君泛江陪/李梓州四使君登惠義又秋有章梓州橘)
　　　(亭水亭等詩及史云梓州刺史章彞爲嚴武召/至成都殺之乃廣德二年則李使君之任乃在)
　　　(寳應元年夏故詩云火雲揮汗日山驛醒心泉/是時公在綿州詩又云遇害陳公殞于今蜀道)
　　　(憐君行射洪縣爲我一澘然則是公未訪陳拾/遺故宅及到陳拾遺學堂前作也公是年十一)
　　　(月洪至射/有詩此二)
籍甚黄丞相能名自潁川(洙曰前漢循吏傳黄覇爲頴/川太守咸稱神明治爲天下)
(第一聲名籍/甚後爲丞相)近看除刺史(洙曰前漢景帝紀注凡/言除除故官就新官也)還喜
得吾賢五馬何時到(洙曰古陌上羅敷行使/君從南來五馬立踟躇)雙魚㑹早
傳(趙曰囑李使君早寄書也古樂府客從逺方來遺我/雙鯉魚呼兒烹鯉魚中有尺素書師曰昔王羲之守)
(永嘉庭列五馬此二句言使/君幾時到任早寄書達甫)老思笻竹杖冬要錦衾眠
(洙曰一云笻竹柱漢張騫在大夏時見笻竹杖云賈人/市之於身毒國漢朱寵爲太尉家貧布被帝聞之賜錦)
(被趙曰公從李使君要此二物也笻竹蜀中所出蜀都/賦云笻竹縁嶺注云中實而髙節可以作杖錦衾雖是)
(錦被而字出詩錦衾爛/兮蜀中有錦故公及之)補注(希曰蜀記云漢張騫奉使/尋河源得髙節竹植於卭)
(山今縁嶺皆是堪爲杖號曰卭竹杖古詩凜凜歲云暮/螻蛄多鳴悲凉風率已厲遊子寒無衣錦衾遺洛浦同)
(袍與我違此用其意也鶴曰戴愷之竹譜卭竹一名扶/彦竹記云卭州多生笻竹俗謂之扶老竹又云出卭山)
不作臨岐恨(洙曰陳隂鑑送始興王詩/背飛傷客念臨岐憫聖情)惟聽舉最先(洙/曰)
(京房舉最當遷/注以課最被舉)火雲揮汗日(洙曰淮南子旱雲煙火生/趙曰隋盧思道詩火雲赫)
(而四舉史記云/臨溜揮汗如雨)山驛醒心泉遇害陳公殞(洙曰子昂後/爲縣令段簡)
(收繫憂憤/死獄中)于今蜀道憐君行射洪縣爲我一澘然(洙曰/射洪)
(屬梓州鄭曰/澘然涕流貌)
　　王閬州筵奉酬十一舅惜别之作(廣德元/年作)
　　　補注(鶴曰詩云千崖秋氣髙當是廣德元年九/月至閬州作時吐蕃黨項與僕固懷恩之)
　　　(亂方殷故有羣/盜尚如毛之句)
萬壑樹聲滿(洙曰顧愷之言千/巖競秀萬壑爭流)千崖秋氣髙(洙曰宋玉/曰悲哉秋)
(之爲氣也天/髙而氣清)浮舟出郡郭别酒寄江濤良㑹不復久此
生何太勞窮愁但有骨羣盜尚如毛(洙曰窮愁而瘦極/也羣盜尚多故如)
(毛/)吾舅惜分手使君寒贈袍(洙曰范睢見須賈賈曰范/叔一寒如此乃取綈袍以)
(賜/之)沙頭暮黄鶴失侣自(一作/亦)哀號(趙曰自當以亦爲正/言人别而哀黄鶴失)
(侣亦/然也)
　　閬州奉送二十四舅使自京赴任青城(新添/)
　　　補注(鶴曰詩云聞道吾喬舄當是其舅爲青城/宰青城蜀州之邑也又云涪江醉泛船廣)
　　　(德元/年作)
聞道王喬舄名因太史傳如何碧雞使把詔紫微天(定/功)
(曰王襃傳曰方士言益州有金馬碧雞/之寳可祭祀致也宣帝使襃往祀焉)秦嶺愁回馬涪
江醉泛船(鄭曰秦嶺/在秦川)補注(鶴曰唐志秦川有秦嶺縣貞/觀十七年省大中二年先收)
(復權𨽻鳳翔府三年來屬涪江雖出合州而水/經云涪江水東南合射江則梓閬皆可言也)青城漫
汚雜吾舅意凄然
　　放船(廣德元/年秋作)
　　　補注(鶴曰詩云送客蒼溪縣又云黄知/橘柚來當是廣德元年秋閬州作)
送客蒼溪縣(鮑曰唐志蒼/溪屬閬州)補注(希曰蒼溪唐屬閬中舊/史志云漢分宕渠置漢)
(昌縣屬巴郡改漢昌爲蒼溪/九域志云州西北四十里)山寒雨不開直愁騎馬滑
故作泛舟回(趙曰孟浩然詩爲多/山水樂頻作泛舟行)青惜峯巒過黄知橘
柚來(鮑曰言舟行湍移景物/如畫雖速而不言速也)江流翠自在坐穩興悠哉
　　奉待嚴大夫(寳應元/年作)
　　　補注(鶴曰此詩皆以爲武廣徳二年再鎮成都/公待其至故有此作然武是時以黄門侍)
　　　(郎鄭國公出爲成都尹公所與詩有曰嚴中丞/嚴大夫嚴侍郎嚴鄭公皆隨武所受官而稱之)
　　　(如是年自閬州將赴草堂途中先寄嚴鄭公是/也若是其時作顧曰嚴大夫何耶按舊史武出)
　　　(爲綿州刺史劒南東川節度使兼御史中丞上/皇誥以劒南兩川合爲一拜武成都尹兼御史)
　　　(大夫充劒南節度而公上武說旱在寳應元年/建巳月則云中丞嚴公節制劒南日奉此說又)
　　　(與史異今觀詩如曰不知旌節隔年回蓋史公/上元二年建丑月以武爲成都尹而詩作於寳)
　　　(應元年之正月故云若廣德二年武再鎮蜀乃/是二月不應有隔年回之句諸將詩第五首爲)
　　　(武作也詩云主恩前後三持節而通鑑亦云武/再鎮劒南則武嘗三鎮蜀趙以寳應元年正月)
　　　(權令兩川都節制爲第一六月專以節制西川/阻徐知道反不得進爲第二廣德二年正以兩)
　　　(川合一節度而武以黄門侍郎來爲第三然𤣥/宗以上元元年七月移居西内髙力士陳𤣥禮)
　　　(等阻遷謫上寢不擇豈復更預國事史云爲綿/州誥以劒南西川合爲一拜武成都尹者意在)
　　　(乾元二年裴冕爲尹之前是時止是節制也合/以此時爲一而寳應元年再尹爲二廣德三年)
　　　(爲兩川節度者爲三此詩是寳應元年作故又/云殊方又喜故人來重鎮還須濟世才新史云)
　　　(貶巴州刺史久之遷東川節度上皇合劒南爲/一道而不言爲綿州按房琯傳貶巴州在乾元)
　　　(元年六月當/是自巴遷綿)
殊方又喜故人來重鎮還須濟世才(洙曰時武再鎮蜀/鄭曰重直隴切厚)
(也/)常怪偏裨終日待不知旌節隔年回(洙曰偏裨諸將/校也旌節麾幢)
(也楊國忠兼領劒南每/幸驪山必以旌節前引)補注(希曰左傳云偏師而偏裨/又巳見馮奉世傳矣唐職)
(官志天寳中縁邊禦戎之地置八節度使/受命之日賜之旌節武爲劒南節度故云)欲辭巴徼啼
鶯合逺下荆門去鷁催(洙曰公自言欲辭蜀而入楚趙/曰此言蓋船首畫鷁以驚水怪)
(師曰鷁舟已/督舟將行)補注(希曰子虛賦浮文鷁張楫曰水鳥也/畫其象於船首淮南子龍舟鷁首天)
(子之/乗也)身老時危思㑹面(洙曰古詩道路阻/且長㑹面安可知)一生襟(洙曰/一作)
(懷/)抱向誰開(洙曰言人/不已知)
　　奉寄髙常侍(洙曰一云寄髙三十五/大夫  永泰元年作)
　　　補注(鶴曰梁權道編在廣德二年閬州作按舊/史適代崔光逺爲成都尹西川節度然崔)
　　　(光逺以上元二年建子月卒而建丑月巳除嚴/武爲尹則適代光逺爲尹者攝也武來即仍守)
　　　(蜀州史又云代宗即位吐蕃逼京畿適練兵臨/吐蕃南境以牽制之師出無功而松維等州爲)
　　　(賊兵所陷以嚴武代還則適爲成都尹在寳應/元年夏武歸朝之後而適代還乃在廣德二年)
　　　(三月也史又云代還用爲刑部侍郎轉散騎常/侍永㤗元年正月卒今題云寄髙常侍又詩云)
　　　(今日朝廷須汲黯則適在朝明矣又云天涯春/色催遲暮別淚遙添錦水波當是永㤗元年正)
　　　(月在成都作若謂在廣德二年春則是時適/未出蜀又公未歸成都意作詩未久適已卒)
汶上相逢年頗多(洙曰地理志汶水出泰山萊蕪蜀亦/有汶川山西出修可曰魯之汶今在)
(鄆州論語有吾必在汶/上之語非蜀之汶川矣)飛騰無那故人何(鄭曰那乃箇/切洙曰故人)
(指侍御也趙曰髙適與公皆拜拾遺/其後髙爲散騎常侍則其飛騰明矣)總戎楚蜀應全未
(洙曰爲帥也趙曰總戎大將之事適先除揚州大都督/淮南節度使又出爲彭蜀二州刺史蓋言雖總戎於楚)
(蜀而猶未焉尹曰適代崔光逺節度西川又守/彭州故云總戎楚蜀應全未者言年未及老也)方駕(洙/曰)
(一作/價)曹劉不啻過(洙曰方齊也言文才過於曹丕劉楨/也不啻猶過多也修可曰方駕並駕)
(也劉孝標廣絶交論曰遒文麗藻方駕曹王注/謂曹植王粲此言曹劉乃曹植劉楨非曹丕也)今日朝
廷須汲黯(洙曰漢書汲黯在朝淮南寢謀言黯之材足/以折衝千里爾時寇賊充斥朝廷須如汲黯)
(者/)中原將帥憶廉頗(洙曰馮唐傳文帝輦過郎署問馮/唐曰言李齊之賢唐對曰齊尚不)
(如廉頗李牧之爲將也云云上既聞廉頗李牧爲人/迺拊髀曰嗟乎吾獨得廉頗李牧爲將豈憂匈奴哉)天
涯春色催遲暮别淚遙添錦水波(趙曰時髙在成都/起發赴召故云)
　　奉寄章十侍御(彦輔曰時初罷梓州刺史東川留/後將赴朝廷一云寄梓州張使君)
　　　補注(鶴曰二史皆云嚴武殺梓州刺史章彞則/章罷梓州刺史不當更赴朝廷而詩云朝)
　　　(覲從容問幽側勿云江漢有垂綸則又是送其/入朝豈非將行時爲武所殺當是廣德二年作)
淮海惟揚一俊人(洙曰禹貢淮海惟揚/州耒曰章彞揚州人)金章紫綬照青
春(洙曰百官公卿侯表金印紫綬師古曰漢儀云銀印/皆龜鈕其文曰章謂刻曰某官之章孝祥曰青春言)
(年少/也)指麾能事回天地(洙曰唐張元素有回天之力能/回人主之意也趙曰指麾所能)
(之事雖天地亦可回所以大言之/歐曰時段子璋反章討平之故云)訓練強兵動鬼神(趙/曰)
(言威力/所致然)湘西不得歸闗羽(洙曰蜀將闗侯先主收江南/諸郡乃拜侯爲襄陽太守先)
(主西走益州拜/侯董荆州事)河内猶宜借寇恂(洙曰後漢寇恂光武/取河内拜恂爲太守)
(行大將軍後頴州盜賊羣起帝曰頴川迫近京師當以/時定惟卿能平之即日車駕南征恂從至頴川盜賊悉)
(降而竟不拜郡百姓遮道曰願從陛下復借寇君一年/乃留恂鎮撫吏人納餘降也黄曰甫意美章善守東川)
(恐如闗寇/不得去也)朝覲從容問幽側勿云江漢有(洙曰一/作老)垂綸
(晁曰甫/自言也)補注(希曰諸侯之見天子曰朝書云羣后肆朝/是也天子之見諸侯曰覲書云乃日覲四)
(岳羣牧是也文選沈約恩/倖論明揚幽側惟才是與)
　　將赴荆南寄别李劒州(廣德二/年春作)
　　　補注(鶴曰劒州唐爲晋安郡本始州先天二年/更名詩云使君髙義驅今古寥落三年坐)
　　　(劒州唐刺史其以三年爲任也公寳應元年至/廣德二年三月遊綿梓閬其在梓閬屢欲出峽)
　　　(故作此詩以嚴武再鎮成都復往依之此詩/當在廣德二年春作故曰春風回首仲宣樓)
使君髙義驅今古寥落三年坐劒州但見文翁能化俗
(洙曰前漢循吏傳文翁來爲蜀郡太守仁愛好教化見/蜀地僻陋有蠻夷風乃選郡縣小吏開敏有才者張叔)
(等十餘人親自飭厲遣詣京師受業博士數歲蜀生皆/成就歸文翁以爲右職又修起學宫於成都市招下縣)
(子弟以爲學官子弟爲除更繇使傳教令出入閨門吏/民見而榮之由是大化蜀地學於京師者比齊魯焉至)
(武帝時乃令天下郡國皆立學校官自文翁爲之始文/翁終於蜀吏民爲立祠堂祭祀不絶至今巴蜀好文雅)
(文翁之/化也)焉知李廣未封侯(洙曰李廣傳初廣與從弟李/蔡俱爲郎蔡積功武帝封爲)
(樂安侯廣不得爵邑官不過九卿常與望氣王朔言之/朔曰將軍自言豈嘗有恨者乎廣曰吾爲隴西守羌嘗)
(反吾誘降者八百餘人詐而同日殺之至今恨獨/此耳朔曰禍莫大於殺巳降此乃將軍不得封侯)路經
灩澦雙蓬鬢天入滄浪一釣舟(趙曰灩澦堆在巫峽之/口滄浪則楚漁父所謂)
(滄浪之/水也)戎馬相逢更何日春風回首仲宣樓(洙曰荆州/有仲宣樓)
(魏志王粲字仲宣年十七司徒辟詔除黄門侍郎以西/京擾亂皆不就乃之荆州依劉表遂登江陵城樓作賦)
(云趙曰方當戎馬之亂果何日乎/舊注遂謂荆州有仲宣樓非也)
　　奉寄别馬巴州(彦輔曰時甫除京兆功曹/在東川  上元二年作)
　　　補注(鶴曰詩云功曹非復漢蕭何按史云流落/劒南結廬成都西郭召補京兆功曹不至)
　　　(㑹嚴武節度劒南東西川往依焉則公除功曹/在上元二年冬嚴武節度兩川之前而蔡興宗)
　　　(年譜以爲廣德元年補功曹又云春日有寄馬/巴州詩注云時除功曹在東川而本傳與集記)
　　　(作上元間舊譜作永㤗年皆誤殊不知舊注乃/薛彦輔之言爾舊譜固誤矣而謂本傳有集記)
　　　(爲誤可乎蓋武表公爲節度參謀又在廣德二/年秋武再鎮成都時若曰除功曹在元年則武)
　　　(是時尚在京師以公平時屢起故鄉之念何憚/不因此而歸舊里惟其召在上元間草堂方成)
　　　(道路多梗而嚴武又來蜀是以不赴王原叔記/亦以爲召補功曹以道阻不赴此詩云扁舟繫)
　　　(䌫沙邊久又是在東川作公在浣花未嘗不繫/舟也當是上元二年作馬巴州未詳何人意是)
　　　(上元二年死/於遂州者)
勳業終(洙曰一/作真)歸馬伏波(洙曰謂馬巴州也馬援封伏/波將軍少有大志以功名自)
(許/)功曹非復漢蕭何(洙曰功曹公自謂也前漢蕭何爲/沛王吏掾修可曰劉貢父作詩話)
(稱杜甫云功曹非復漢蕭何按曹參嘗爲功曹非蕭何/也王定國云髙祖紀何爲主吏孟康注云主吏功曹也)
(貢父之言誤矣二說皆非按呉志虞翻爲孫策功曹策/曰孤有征討事未得還府卿復以功曹爲吾蕭何守㑹)
(稽/耳)扁舟繫纜沙邊久南國浮雲水上多(趙曰公欲爲荆/楚之行尚留東)
(川故繫纜久而空望南國也此詩蓋公雖/除京兆功曹乃有南往之興而不赴矣)獨把漁竿終
逺去難隨馬翼一相過知君未愛春湖色興在驪駒白
玉珂(洙曰前漢儒林傳王式詔除爲博士既至舍中㑹/諸大夫博士共持酒肉勞式博士江公心嫉式謂)
(歌吹生曰歌驪駒式曰聞之於師客歌驪駒主人歌客/毋庸歸今日諸君爲主人曰尚早未可也驪駒逸詩見)
(大戴禮客欲去歌之文頴曰其辭云驪駒在門僕夫具/存驪駒在路僕夫整駕公言馬巴州不以我欲遊江湖)
(其興在於朝覲見君驪駒白玉珂則早朝騎馬之事/古詩驪駒在門珂者馬口中鳴珂也以白玉言之)
　　泛江(廣德二/年作)
　　　補注(鶴曰詩云長日容杯酒深江淨綺羅亂離/還奏樂飄泊且聽歌當是廣德二年春在)
　　　(閬州/作)
方舟不用楫(趙曰方舟並船也字出/爾雅大臨曰隨流也)補注(希曰酈食其/傳亦云方舟)
(而下師古/曰方併也)極目總無波(洙曰招魂曰目極/千里兮傷春心)長日容杯酒
深江淨綺羅(大觀曰言江花/色淨如綺羅也)亂離還奏樂飄泊且聽歌
故國流清渭如今花正多
　　陪王使君晦日泛江就黄家亭子二首(廣德二/年作)
　　　補注(鶴曰王使君即王閬州也晦日爲唐/令節當是廣德二年正月晦日作)
山豁何時斷江平不肯流稍知花改岸始驗鳥隨舟結
束多紅粉(趙曰古詩娥/娥紅粉糚)歡娯恨白頭(蘇曰陳亮曰青春/風物雖好歡娛獨)
(恨白頭翁不得/馳逐五陵年少)非君愛人客晦日更添愁(洙曰添一作/禁蔡伯世曰)
(古以正月盡爲令/節曰晦日其說是)
有徑金沙軟無人碧草芳野畦連蛺蝶(趙曰裴子野雲/詩栖葉如連蝶)
江檻俯鴛鴦日晚煙花亂風生錦繡香(趙曰言花如錦/繡而有香也)
不須吹急管衰老易悲傷
　　南征(廣德二/年春作)
　　　補注(鶴曰詩云春岸桃花水而題曰南/征當是廣德二年春在閬州作)
春岸桃花水(洙曰謝靈運詩海鷗戲春岸庾/信詩流水桃花色春洲杜若香)雲帆楓樹
林(洙曰阮籍詩湛湛長/江水上有楓樹林)偷生長避地(洙曰李陵書曰陵/豈偷生之士論語)
(賢者避世/其次避地)適逺更霑襟(洙曰王仲宣詩逺身適荆蠻/四愁詩側身南望涕沾襟)老
病南征日(洙曰招魂曰洎吾南征/趙曰公言其將適楚也)君恩北望心(趙曰公/既有功)
(曹之命爲領君恩矣/所以北望長安也)補注(鶴曰出處皆荷君恩豈以京/兆功曹之命爲領君恩而後)
(北望哉況是時/不起功曹巳久)百年歌自苦未見有知音(洙曰古詩人/生不滿百常)
(懷千歲憂又云不愁歌者苦但傷知音稀師曰峽人以/二月桃花發時春水生謂之桃花水水漲可以下峽甫)
(自蜀南征/呉楚故云)
　　久客(廣德二/年作)
　　　補注(鶴曰詩云羈旅知交態淹留見俗情衰顔/聊自哂小吏最相輕又云狐狸何足道豺)
　　　(虎正縱横當是廣德二年在/閬州莫有相知者故有此作)
羈旅知交態(洙曰鄭當時傳翟公大書其門曰一死/一生乃知交情一貧一富乃知交態)淹
留見俗情(蘇曰張遼漂泊淹留始見世俗人情炎/凉俯仰皆時世體態仁者必不爲也)衰顔
聊自哂小吏最相輕(蘇曰何晏見梁王王不爲/禮晏叱曰小吏何敢侮予)去國哀
王粲(洙曰王仲宣七哀詩西京亂無象豺/虎正遘患復棄中國去逺身適荆蠻)傷時哭賈生
(洙曰賈誼上書言時事云可爲痛哭/者一可爲流涕者二可爲太息者六)狐狸何足道豺虎
正(洙曰一/作亂)縱横(洙曰孟陽七哀詩李葉喪亂起盜賊如/豺虎張綱傳豺狼當道安問狐狸趙曰)
(時吐蕃之/亂未息也)
　　春逺(永泰元/年作)
　　　補注(鶴曰詩云故鄉歸未得地入亞夫營當是/永㤗元年春在浣花作時吐蕃雖退而是)
　　　(年二月戊寅黨項羌寇富平富平屬京兆府故/諸將營於近畿詩又云春逺獨柴荆謂是年正)
　　　(月已歸溪上梁權道編在廣/德二年閬州作與詩多不叶)
肅肅花絮晚菲菲紅素輕(趙曰兩句通義紅/以言花素言絮也)日長惟鳥
雀(蘇曰周素山居風暖日長不謝賔客俯簷/把琖但聞鳥雀啁啾亦足爲幽人之樂)春逺獨柴
荆(趙曰言無/往來之人)數有闗中亂何曾劒外清故鄉(洙曰一/作園)歸
不得地入亞夫營(趙曰指言長安屯兵乃公之故鄉而/爲軍營矣亞夫營在長安文帝時單)
(于入寇亞夫/屯軍細柳營)
　　暮寒(廣德二/年作)
　　　補注(鶴曰詩云戍鼓猶長擊當是廣德二年春/在閬州作閬與梓利巴劒果州爲鄰時吐)
　　　(蕃新陷松維保三/州故戍鼓未靜也)
霧隠平郊樹(洙曰江淹詩千里何蕭條白日/隠寒樹趙曰言霧遮掩其樹)風含廣岸
波沉沉春色靜慘慘暮寒多戍鼓猶長擊(趙曰言吐蕃/亂今尚防戍)
林鶯遂不歌忽思髙宴㑹朱袖拂雲和(洙曰古詩今日/良宴㑹周禮春)
(官大司樂雲和之琴瑟𤣥謂雲和空桑龍門皆山名東/京賦孤竹之管雲和之瑟趙曰漢祖置酒髙㑹朱袖紅)
(袖/也)
　　雙燕(廣德二/年作)
　　　補注(鶴曰詩云旅食驚雙燕又云今秋天地在/吾亦離殊方當是廣德二年春在閬州作)
　　　(公有意於出峽未/知嚴武再鎮蜀也)
旅食驚雙燕(洙曰一作/雙飛燕)銜泥入此堂(洙曰古詩思爲雙/飛燕銜泥巢君堂)
補注(希曰爾雅燕燕又名鳦詩云燕燕于飛蓋燕/方春時以其匹至故曰于飛以言其雙也)應同
避燥濕(夢符曰左傳子罕曰吾儕小/人皆有闔廬以避燥濕寒暑)且復過炎涼養子
風塵際來時道路長(趙曰梁呉均燕詩問余/來何遲山川幾紆直)今秋天地
在吾亦離殊方(禹偁曰此詩子美/托物以見巳意)
　　百舌(廣德元年/二年間作)
　　　補注(鶴曰詩云重重秖報春而舊次在閬州詩/内今未詳爲何年作要不出廣德元年二)
　　　(年/也)
百舌來何處重重秖報春知音兼衆語整翮豈多身花
密藏難見(洙曰一云/難相見)枝髙聽轉新過時如發口君側有
讒人(鮑曰王直方詩話山谷云余讀周書月令反舌有/聲讒人在側乃解杜詩過時如發口君側有讒人)
(之句按周書月令乃周公時訓也朝野僉載百舌春轉/夏止唯食蚯蚓正月凍開蚓出而來十月蚓藏而往蒼)
(舒曰按吕氏春秋反舌有聲佞人在側十/朋曰反舌鳥能反復其舌隨百鳥之鳴)補注(希曰禮/記仲夏)
(反舌無聲鄭氏云反舌百舌鳥正義云百舌鳥者蔡云/蟲名鼃也今謂之蝦蟇通卦驗曰博勞鳴蝦蟇無聲)
(夙問曰蝦蟇五月得水適當聒人耳何反無聲是以知/蝦蟇非反舌反舌鳥春始鳴至五月稍至其聲數轉故)
(名反舌又興州有音聲子云是百舌之類今公此/詩云花密藏難見枝髙聽轉新益知非蝦蟇矣)
　　地隅(廣德二/年作)
　　　補注(鶴曰詩云江漢山重阻風雲地一隅當是/廣德二年閬州作禹貢荆州江漢朝宗于)
　　　(海注二水經此而入海閬州唐屬/山南道志云古荆梁二州之域)
江漢山重阻風雲地一隅(洙曰李陵詩風波一失所各/在天一隅石曰此句謂其流)
(徙不止於/故常之地)年年非故物(趙曰遷徙不常所/見非故舊之物)處處是窮途
(洙曰遭亂而道不行爾趙/曰顔延年詩窮途能無慟)喪亂秦公子(洙曰謝靈運擬/魏公子鄴中詩)
(王粲家本秦川貴公子/孫遭亂流寓自傷情多)悲涼楚大夫(洙曰屈原宋/玉皆楚大夫)平生
心巳折(洙曰江淹别/賦心折骨驚)行路日荒蕪
　　遊子(廣德二/年作)
　　　補注(鶴曰詩云巴蜀愁誰語呉門興杳然當是/廣德二年閬中作是時以嚴武再鎮蜀欲)
　　　(往之而尚在閬下峽之意/不遂故曰呉門興杳然)
巴蜀愁誰語呉門興杳然(趙曰此篇公欲南下而/尚在巴蜀留滯而愁也)九江
春草外(洙曰九江江名/見所思詩注)三峽暮帆前(洙曰見忠州/三峽内注)厭就
成都(卜洙曰史記嚴君平避/  世賣卜於成都市中)休爲吏部眠(洙曰晉書畢/卓爲吏部郎)
(比舍郎釀熟卓因醉夜至其甕間盜飲之爲掌酒者所/縛明旦視之乃畢吏部也趙曰言休爲酒而眠以爲留)
(滯/也)蓬萊如可到(洙曰庾信哀江南賦云舟楫路遙星漢/非乗槎可上風飇道阻蓬萊無可到之)
(期前漢郊祀志自武宣昭使人入海求蓬萊方丈瀛洲/有三神山者在渤海中去人不逺蓋常有到者未至望)
(之如雲及到三神山反居水下水臨/之患且至則風引舡而去終莫能至)衰白問羣仙(洙曰/世說)
(蓬萊有羣仙/及不死之藥)
　　歸夢(廣德二/年作)
　　　補注(鶴曰詩云伐叛巳三朝又云雨急青楓暮/雲深黒水遙當是廣德二年閬州作詳見)
　　　(注/)
道路時通塞江山日寂寥(趙曰以時當用兵道路或通/或塞故江山氣象日月蕭索)
偷生惟一老伐叛已三朝(洙曰明皇肅/宗代宗三朝)雨急青楓暮雲
深黑水遙夢歸歸未得(洙曰一云夢/魂歸亦得)不用楚辭招(趙曰/言南)
(下之景蓋楚地多楓洙曰華陽黑水惟梁州蘇曰班彪/雲黄藏黒水雪白認青城趙曰言懷長安也黒水在鄠)
(杜之間去長安爲近師曰楚岸多青楓甫客居荆/楚懷想故鄉故云洙曰宋玉哀屈原故作招魂)補注
(鶴曰公詩屢言楓林如曰獨嘆楓香林蓋指閬州南池/今在閬又曰雨急青楓暮意是地名所以對黒水按寰)
(宇記巂州越巂縣有黒水云杜甫詩曰雲深黑水遙是/也九州要記亦云臺登縣有奴諾川鸚鵡山黑水之間)
(招魂云魂兮歸來故居些今/歸未得故云不用楚辭招)
　　江亭王閬州筵餞蕭遂州(洙曰一云閬州王使/君江亭餞蕭遂州)
　　　補注(鶴曰題云王閬州筵而云春色/是他鄉則是廣德二年春作)
離亭非舊國(洙曰莊子舊/國望之暢然)春色是他鄉老畏歌聲繼(洙/曰)
(一作/短)愁隨舞曲長二天開(洙曰一/作悲)寵餞(洙曰後漢蘇章/順帝時遷冀州)
(刺史故人爲清河太守章行郡按其姦贓乃請太守爲/設酒殽陳平生之好甚歡太守喜曰人皆有一天我獨)
(有二天章曰今夕蘇孺文與故人飲私恩也/明日冀州刺史案事公法也遂舉正其罪)五馬爛生
光(洙曰古陌上羅敷行使/君從南來五馬立踟蹰)川路風煙接(洙曰謝𤣥暉詩/馳驛不可接何)
(況隔兩鄉風煙有/鳥路江漢無限梁)俱宜下鳳凰(洙曰黄霸爲頴川太守/是時鳳凰神爵數集郡)
(國頴川師曰閬與遂皆屬蜀道故云川路風煙接昔蕭/史王喬皆神仙人也蕭與秦女跨鳳而去喬亦飛乗雙)
(鳬今云俱宜下鳳/凰豈非皆不凡歟)
　　絶句二首(在成/都作)
　　　補注(鶴曰梁權道編在廣德二年閬州作然公/歸成都與王侍御詩有猶得見殘春之句)
　　　(而此詩云今春看又過何日/是歸年則當在成都作矣)
遲日江山麗春風花草香(趙曰爲春日所/照景象佳麗也)泥融飛燕子
沙暖睡鴛鴦
江碧鳥逾白山青花欲然今春看又過何日是歸年
　　滕王亭子二首(彦輔曰在玉臺觀内王調露中任/閬州刺史云一云閬州玉臺觀滕)
　　　(王亭子作王/曾典此州)
　　　補注(鶴曰按二史滕王元嬰自夀州刺史移隆/州刺史後隆州避𤣥宗諱改爲閬州亭在)
　　　(玉臺觀故嬰嘗遊憩於此詩云春日鶯啼修竹/裏仙家犬吠白雲間又云寂寞春山路君王不)
　　　(復行當是廣/德二年春作)
君王臺榭枕巴山補注(希曰閬州古巴子國地所以舊/謂之巴西郡故山亦謂之巴山)
(其指雲臺山而言歟述巴志一/名天柱山張道陵升仙之山也)萬丈丹梯尚可攀(洙曰/謝靈)
(運詩灑歩臨丹梯謝𤣥暉敬亭/山詩要欲追竒趣即此淩丹梯)春日鶯啼修竹裏仙家
犬吠白雲間(洙曰神仙傳淮南王丹成上昇雞犬/舐其鼎亦仙去今天上有雞鳴犬吠)清江
碧石傷心麗(趙曰追感滕王之/歿空餘景在耳)嫩蘂濃花滿目斑人到
于今歌出牧來遊此地不知還
寂寞春山路君王不復行古牆猶竹色虛閣自松聲鳥
雀荒村暮雲霞過客情尚思歌吹入千騎把霓旌(洙曰/髙唐)
(賦不見其底虛聞松聲又云蜺爲旌翠爲蓋梁/孝王傳得賜天子旌旗千乗萬騎吹盡僞切)
　　玉臺觀二首(滕王造趙曰觀在髙處其中有/臺號曰玉臺也  廣德二年作)
　　　補注(鶴曰九域志云故老相傳云唐刺史滕王/嘗於此遊憩此詩當與滕王亭子詩同年)
　　　(作/)
中天積翠玉臺(洙曰一/作虛)遙上帝髙居絳節朝(洙曰列子/曰周穆王)
(築臺號曰中天臺樂府歌閶闔觀玉臺注帝之所居修/可曰顔延年應詔詩攢素既森靄積翠亦葱芊注松栢)
(重布曰積翠趙曰以臺之髙而在道觀故指/爲上帝之髙居而羣仙絳節所朝之處也)補注(希曰/漢禮)
(樂志玉臺觀應劭注/云玉臺上帝之所居)遂有馮夷來擊鼓(洙曰曹子建洛/神賦馮夷鳴鼔)
(女媧清歌馮夷乃河伯師曰張平子思𤣥賦注馮夷者/𢎞農華隂潼鄉首里人服八石得水仙爲河伯抱朴子)
(釋鬼篇曰馮夷華隂人以八月上庚日渡河/溺水死天帝署爲河伯生羽翰言飛仙也)始知嬴女
善吹簫(洙曰秦本紀大費佐舜是爲伯翳舜賜姓嬴氏/列仙傳簫史秦女弄玉之夫也教弄玉吹簫作)
(鳳凰鳴而作鳳凰臺吹其/上一旦夫妻隨鳳仙去)江光隠見黿鼉窟(洙曰李華/海賦或屑)
(沒於黿/鼉之穴)石勢參差烏鵲橋(洙曰淮南子烏鵲填/河成橋而渡織女)更有紅
顔生羽翰便應黄髮老漁樵
浩劫因王造(洙曰一作起劫猶世也頭陀碑云功濟塵/劫趙曰公言道觀多使道書度人經曰惟)
(有元始浩劫之家師曰劫蓋俗謂塔之一級二級爲一/劫二劫子美岳麓道林二寺行亦曰塔劫宫牆壯麗敵)
(若以爲世劫之劫則玉臺乃滕王於髙宗調露中任閬/州刺史日所造去子美未百年豈可言浩劫因王造乎)
平臺訪古遊(洙曰梁孝王大治宫室爲複道自宫連屬/於平臺如淳曰平臺在大梁東北趙曰以)
(梁王平/臺比之)綵雲簫史駐(見前/詩注)文字魯恭留(洙曰景帝二年/魯恭王餘初治)
(宫室壞孔子舊宅以廣其居聞鐘磬琴瑟之聲遂不敢/壊復於其壁中得古文經傳云趙曰以魯恭比滕王也)
宫闕通羣帝(洙曰道書云天有羣帝而大/帝最尊羣帝五方之帝也)乾坤到十洲
(洙曰道書中有十洲記皆言神仙境土定功曰東方朔/十洲記漢武帝既見西王母言說八方巨海之中祖洲)
(瀛洲元洲炎洲長洲鳳麟洲聚屋洲流洲/生洲充洲云十洲並是人跡所稀絶處)人傳有笙鶴
時過北山頭(洙曰列仙傳云王子喬周靈王太子晉也/好吹笙作鳳鳴遊伊洛間道士浮丘公接)
(上嵩上三十餘年後來於山上告栢良曰告我家七月/七日俟我緱氏山頭果乗白鶴駐山頂望之不得到舉)
(手謝時/人而去)
　　渡江(廣德二/年作)
　　　補注(鶴曰詩云春江不可渡二月已風濤意是/廣德二年公自閬歸成都時作梁權道亦)
　　　(編在/是年)
春江不可渡(蘇曰河記曰春江桃花浪漲吾弟/舟重不可迅渡恐風浪驚兒女輩)二月已
風濤(洙曰顔延年云春江/壯風濤蘭野茂荑英)舟楫欹斜疾(洙曰一/作甚)魚龍偃
卧髙渚花張素錦汀草亂青袍(趙曰古詩青/袍似春草)戲問垂綸
客悠悠見汝曹(洙曰見/一作是)
　　喜雨(永泰元/年作)
　　　補注(鶴曰詩云南國旱無雨按史永㤗元年自/春不雨四月已巳乃雨詩又云巢燕林花)
　　　(皆四月間事當是其年作梁權道編在廣德二/年閬州作既渡江詩云春江不可渡二月已風)
　　　(濤爲廣德二年閬州作而此詩云南國旱無/雨亦編在廣德二年閬州詩内何不考之甚)
南國旱無雨今朝江出雲(趙曰南國荆楚也安石曰記/云山川出雲爲風雨故曰江)
(出/雲)入空纔漠漠洒迥已紛紛巢燕髙飛盡林花潤色分
晚來聲不絶(洙曰一/作更急)應得夜深聞
　　送韋郎司直歸成都(廣德元/年作)
　　　補注(鶴曰詩云别筵花欲暮春日鬢俱蒼又云/爲問南溪竹抽梢合過牆則非廣德二年)
　　　(閬州詩蓋其年春暮公已歸成都縱未離閬州/亦當巳知嚴武再鎮蜀行往依之而此詩殊無)
　　　(此意疑是廣德元年/梓州作梁編亦不考)
竄身來蜀地同病得韋郎(洙曰以避難奔入蜀故言/竄身韋亦避難故言同病)天
下兵戈滿江邊歲月長别筵花欲暮春日鬢俱蒼(洙曰/一云)
(春鬢色/俱蒼)爲問南溪竹(洙曰一/云笋)抽梢合過牆(趙曰公自注/余草堂在成)
(都西郭則南溪者/又草堂傍近之名)
　　將赴成都草堂途中有作先寄嚴鄭公五首
　　　補注(鶴曰詩云得歸茅屋赴成都真爲文翁再/剖符當是廣德二年自閬州歸成都作故)
　　　(曰寄嚴/鄭公)
得歸茅屋赴成都(洙曰潘安仁秋興賦偃/息不過茅屋茂林之下)真(洙曰一/作直)爲
文翁再剖符(洙曰謂嚴再鎮成都也文翁見李劒州詩/注剖符分符也漢制符皆有合契當給符)
(者止給一半/留一半京師)但使閭閻還揖讓(洙曰循吏傳孝宣興於/閭閻師古曰閭里門也)
(閻里中/門也)敢論松竹久荒蕪(洙曰陶淵明云田園將蕪胡/不歸又曰三徑就荒松菊猶)
(存/)魚知丙穴猶來美(洙曰左太沖蜀都賦嘉魚出於丙/穴劉淵林注曰丙穴在漢中沔陽)
(縣北有魚穴二所常以三月取之丙地名也任豫益州/記曰嘉魚鱗似鰌魚師曰水經曰丙穴出嘉魚常以二)
(月出十月入水泉懸注魚自穴下逺入水穴口向丙故/曰丙穴又酉陽雜俎曰丙穴魚食乳水食之甚是温神)
(農本草云嘉魚味甘食之令人肥健悅懌此乳穴中小/魚常食乳水所以益人子美稱丙穴魚美其以此歟)
補注(鶴曰寰宇記云夷惜水在嘉州東北五十里源出/巂州界中有嘉魚長三尺毎年二月隨水而下八)
(月逆水而上蜀都賦嘉魚出於丙穴蓋此也又卭州太/邑縣有嘉魚穴其魚秋冬則乗流而出入春夏嚇鰓於)
(巖間時人往往乗之世傳謂之魚穴又萬州梁山縣栢/枝山在縣東南十五尋江源記云景穴有嘉魚其味甚)
(美景穴出栢枝山唐諱丙故曰景穴興州順政縣丙水/出丙穴穴口闊五六尺去地七八尺泉源垂注有嘉魚)
(常以三月出穴下然則蜀多丙穴而此詩公自閬赴成/都有云當是指大邑縣魚穴蓋成都西南至卭州才百)
(五十/里耳)酒憶郫筒不用酤(郫賔彌切洙曰成都記曰郫縣/因水得名蜀王杜宇所都華陽)
(風俗録曰郫人刳竹之大者傾春釀於筒閉以藕絲包/以蕉葉信宿馨達於竹外然後斷之以獻俗號爲郫筒)
(酒也修可曰郫出大竹土人截以盛酒故號郫筒李商/隠詩錦石爲棊子郫筒當酒壺蘇曰山濤治蜀之郫城)
(用筠管釀酴醿作酒浹旬方開香聞百歩故蜀/人傳其法趙曰言酒不須酤而從嚴公飲耳)五馬舊
曾諳小徑(蘇曰古今風俗通巨士逸少出守永/嘉庭列五馬繡鞍金勒出即鞚之)幾回書
札待潛夫(洙曰五馬見餞蕭遂州詩注趙曰後漢王/符隠居著書作潛夫論詠曰潛夫甫自比)
　　其二
處處青江帶白蘋(洙曰白蘋水草也趙曰/爾雅萍之大者曰蘋)故園猶得見
殘春(趙曰故園/指成都也)雪山斥候無兵馬(洙曰雪山蜀之西山/也無兵馬罷三城戍)
(也大覺曰無兵/馬言靖亂也)錦里逢迎有主人(洙曰成都記錦里城/呼爲錦城公與嚴故)
(德故有主人之說蘇曰王襃/歸蜀謂人曰逢迎有賢主人)補注(希曰戰國策燕/太子逢迎却行)休怪
兒童延俗客不教鵝鴨惱比鄰(比頻脂切蘇曰魏陸勗/居櫟陽性淡正潔嘗見)
(童驅鵝鴨出顧四之曰不曾使惱比鄰/客伏其清謹趙曰比鄰者比近之鄰也)習池未覺風流
盡況復荆州賞更新(洙曰晉山簡字季倫永嘉三年出/爲征南將軍鎮襄陽于時四方寇)
(亂朝野危懼簡優游惟酒是耽諸習氏荆上豪族有佳/園池簡每出戲游多池上飲名曰髙陽池洙曰武每訪)
(草堂酣飲賦詠故比之習池之游荆/州賞更新言武之來宴賞復無窮也)補注(希曰風流盡/見南史張傳)
(斥候見賈誼西域傳誼傳/云斥候望烽燧不得卧)
　　其三
竹寒沙碧浣花溪(洙曰梁益記溪水出湔江/居人多造綵牋故號浣花)菱(洙曰一/作橘)
刺藤梢咫尺迷補注(希曰橘刺一作菱刺橘頌曾枝剡/棘圓果摶兮注剡利也棘橘刺若)
(棘/也)過客徑須愁出入居人不自解東西(鄭曰解佳買切/曉也以蓬蒿之)
(礙/也)書籖藥裹封蛛網(洙曰沈休文詩/網蟲垂戸織)野店山橋送馬蹄
肯藉荒庭春草色(洙曰一云新月色天台賦藉/萋萋之纎草别賦春草碧色)先判一
飲醉如泥(判普官切洙曰後漢周澤字穉都爲太常清/潔循行盡敬宗廟嘗卧疾齋宫其妻哀澤老)
(疾闚問所苦澤大怒以妻子犯齋禁遂收詔獄謝罪當/世疑其詭激時入爲之語曰生世不諧作太常妻一歲)
(三百六十日三百五十九/日齋一日不齋醉如泥)
　　其四
常苦沙崩損藥欄也從江檻落風湍新松恨不髙千尺
(洙曰魯連子庚方有/松縱髙千仞無故也)惡竹應須斬萬竿(洙曰去其惡/者留其善者)生
理秖憑黄閣老(洙曰黄閣見贈嚴八閣老詩注/薖曰言甫生計皆仰於嚴鄭公)衰顔欲
付紫金丹(洙曰神仙有金丸可以延年却老蒼舒曰按/樂府歌行定取金丹作幾服能令華表得千)
(年沈曰丹陽抱陽山人大藥證曰煉鉛爲粉化緑爲塵/自然伏火去鉛取丹更入華池還源反色再入神室更)
(養火六十日成紫金火丹若人服/食化腸爲筋變髓凝骨自然不死)三年奔走空皮骨(蘇/曰)
(王剪三年奔走邊鄙老夫/但存皮骨誰敢有勞王事)信有人間行路難(洙曰言爲/憂患所迫)
(而癯瘠也古/詩有行路難)
　　其五
錦官(洙曰一/作館)城西生事微(師曰言土/田薄有也)烏皮几在還思歸
(洙曰以烏/皮裹几也)昔去爲憂亂兵入今來巳恐鄰人非(洙曰恐/經亂離)
(而人物/改變)側身天地更懷古(洙曰側身言無所容坡曰張/融側身俯仰天地間懷古弔)
(今轉增/悽惻)回首風塵甘息機(洙曰息忘也馬援回/首往事甘自息機)共說總
戎雲鳥陣(洙曰元帥也雲鳥陣名薛曰按唐獨孤及風/后八陣圖記天命聖者以廣戰術俾懸衡于)
(未然察變於倚數握機制勝作爲陣圖田曰太公六韜/以車騎分爲鳥雲之陣所謂鳥雲者鳥散而雲飛變化)
(無窮/者也)不妨遊子芰荷衣(洙曰北山移文焚芰製裂荷衣/趙曰總戎以言嚴公遊子公自)
(謂/也)補注(希曰唐人以節度使爲總戎李觀/邠寜節度享軍記云仗鉞總戎)
　　别房太尉墓(廣徳二/年作)
　　　(彦輔曰閬州太尉名琯常與嚴武等交結貶邠/州刺史上元元年爲漢州刺史寳應二年拜刑)
　　　(部尚書在路遇疾廣德元年/卒於閬州僧舍年六十七)補注(鶴曰按舊史/廣德元年八)
　　　(月四日卒於閬州僧舍而新史云寳應二年召/拜刑部尚書道病卒酉陽雜俎云邢和璞居髙)
　　　(頴間房琯問邢終身事邢言降魄之處非館非/寺病起於魚飡而休於龜兹板其後房公舍閬)
　　　(州/刺)　(極宫見有治龜兹板者始憶邢之言有頃/具魚膾邀房房悟云云按公祭房公文云)
　　　(廣德元年歲次癸卯九月辛丑朔二十二日壬/戌其中有云撫墳日落把劒秋髙意與八月四)
　　　(日爲合是年公自梓遊閬明年春自閬歸成都/而今詩云唯見林花落鶯啼送客聞殆詩作於)
　　　(二年春别其墓/而歸成都也)
他鄉復行役駐馬别孤墳近淚無乾土(趙曰言淚多/而濕之也)低
空有斷雲對碁陪謝傳(洙曰晉謝安傳安贈太傅初符/堅入寇諸將敗走相繼次於淮)
(淝京師震恐加安征討大都督姪謝𤣥入問計安夷然/無懼色𤣥不敢言乃令張𤣥重請問遂命駕出墅親朋)
(畢集至夜還指授帥將各當其任𤣥等既破堅有驛書/至安方對客圍碁看書既竟便攝於床上了無喜色碁)
(如故客問之徐啓云小兒遂已破賊既罷還内/過戸限心喜甚不覺屐齒折其矯情鎮物如此)把劒覔
徐君(洙曰新序曰延陵季子將西聘晉帶寳劒以過徐/君徐君不言而色欲之季子爲有上國之事未獻)
(也然心許之矣使於晉顧返則徐君死於是以劒/帶徐君墓樹而去逢原曰謝傅徐君指房太尉也)惟見
林花落鶯啼送客聞
　　自閬州領妻子却赴蜀山行三首(廣德二/年作)
　　　補注(鶴曰詩云不成向南國復作遊西川正是/廣德二年春再歸成都依嚴武時作故詩)
　　　(又云汩汩避羣/盜悠悠經十年)
汩汩避羣盜悠悠經十年不成向南國(趙曰言自閬而/欲南下之計不)
(成/)復作遊西川物役水虛照(趙曰言身爲物所役水亦/虛徒相照而不得優游覩)
(賞之/也)魂傷山寂然我生無倚著(洙曰師古曰地/著謂安土也)盡室畏
途邊(趙曰盡室全家也左傳盡室以行莊子畏途者十/殺一人則父子兄弟相戒師曰甫初欲遊荆楚今)
(聞嚴武再鎮成都故云不成向南國復/作遊西川畏途者言道路盜賊險阻也)
長林偃春色迴(一作/首)復意猶迷衫裛翠微潤(洙曰蜀都/賦鬱葐蒀)
(以翠微山色之輕飄也趙曰言/山中翠微之氣潤裛衣服也)馬銜青草嘶棧(一作/逕)懸
斜避石(洙曰棧/閣道也)橋斷却尋溪何日兵戈盡飄飄愧老妻
行色遞隠見(洙曰孔子見盜跖回遇柳下惠於魯東門/曰車馬有行色得微往見盜跖耶師曰言)
(山環合其身/遞隠見也)人烟時有無僕夫穿竹語稚子入雲呼轉
石驚魑魅(洙曰天台賦始經魑魅之途趙曰山/中之人以其有魑魅而轉石驚之)抨弓落
狖鼯(洙曰狖猿屬也鼯䑕也荀卿鼯䑕五技而窮蘇曰/陸續爲黔江太守官署後多鼯抨弦即驚墮鄭曰)
(抨波耕切/訓彈也)補注(希曰爾雅鼯䑕釋曰狀似小狐似蝙蝠/肉翅脚短爪長尾三尺許聲如人呼食)
(火烟能從髙赴下/不能從下上髙)真供一笑樂似欲慰窮途
　　山館(廣德元/年作)
　　　補注(鶴曰詩云南國畫多霧北風天正寒當是/廣德元年自閬州暫往梓州時作世亂敢)
　　　(求安爲吐蕃陷京師而蜀亦備吐蕃之急也梁/權道編在廣德二年途中寄嚴鄭公詩後却於)
　　　(北風天正寒之句不叶蓋二/年歸成都乃二三月之交)
南國晝多霧北風天正寒(蘇曰張茂先北風凜烈天色/正寒游子不歸吾心如割)
路危行木杪身逺宿雲端(洙曰鮑明逺詩雲端/楚山見林表呉岫微)山鬼吹
燈滅厨人語夜闌(趙曰楚辭有山鬼篇此山館乃楚地/晉傳𤣥詩厨人進藿茹有酒不盈杯)
雞鳴問前館世亂敢求安
　　贈王二十四侍御契四十韻(廣德二/年作)
　　　補注(鶴曰詩云一别星橋夜三移斗柄春當是/廣德二年春自閬州歸成都時作觀詩所)
　　　(言王蓋/成都人)
往往雖相見(蘇曰蘇章曰與子相/别往往難得再相見)補注(希曰呉王傳寡/人金錢在天下)
(者往往而有師古曰言處處郡國皆有之漢/書屢有此字見董仲舒傳咸宣匈奴等傳)飄飄愧此
身不闗輕紱冕(洙曰冕冠冕也紱朱紱也皆朝服言此/身之不仕非輕禄仕也不得志而巳)
俱是避風塵(洙曰兵氛也竇融拔起風塵之中趙曰公/以左拾遺出爲華州功曹而遂自罷官若)
(輕紱冕者但以風塵/之警不得不避亂也)一别星橋夜(洙曰華陽記李冰造/七星橋上應七星)
三移斗柄春(洙曰公羊隠元年春王正月注春者天地/開閉之端斗指東曰春趙曰以志時也斗)
(杓隨時而指於昏指東/則爲春三移則三年矣)敗亡非赤壁(洙曰周瑜爲曹公/作書與孫權曰昔)
(赤壁之役遭罹疫氣燒船自還以避惡也非周瑜水軍/所能挫抑也江陵之守物盡穀殫無所復據徙民還師)
(又非瑜之所能敗也馬曰赤壁近江陵尹曰言/潼闗之敗兩京遂陷其禍酷烈殆非赤壁之比)奔走爲
黄巾(洙曰漢靈帝中平元年春鉅鹿人張角自稱黄天/其部師有三十六萬皆著黄巾同日反叛炎曰黄)
(巾以喻禄/山者也)補注(希曰非指禄山指段子璋徐/知道返盜賊因之爲亂者也)子去何蕭
灑(洙曰孔德璋北山移/文蕭灑出塵之想)余藏異隠淪(洙曰見行歌非隠/淪注朋曰甫因奔)
(走避寇遂成隠淪非/本志也故曰異隠淪)書成無過鴈(洙曰蘇武傳昭帝即/位數年匈奴與漢和)
(親漢求武等匈奴詭言武死後漢使復至匈奴常惠請/其守者與俱得夜見漢使具自陳道教使者謂單于言)
(漢天子射上林中得鴈足有繫帛書言武等在某澤中/使者大喜如惠語以責單于單于視左右而驚謝漢使)
(曰武等實在范彦龍詩寄/書雲中鴈爲我西北飛)衣故有懸鶉(洙曰荀子曰子/夏貧衣若懸鶉)
恐懼行裝數(色角切蘇曰王敬恐/懼行裝數煩遷挈)伶俜卧疾頻(蘇曰賈/瞻伶俜)
(萬里不宜風土頻頻疾/作夢符曰伶俜失所貌)曉鶯工迸淚秋月解傷神(洙曰/聞鶯)
(而泣見月而傷公之不得志於時可知矣蘇曰王粲觀/秋月懷弟妹故里而傷神趙曰春鶯秋月人所賞翫而)
(鶯所工者在於迸人之淚月所解者在/於傷人之神則以亂離疾病之所感也)補注(希曰秋月/倍傷神乃)
(東坡夫人語今乃引此必非東坡之言也胡元任葛常/之嚴敦常諸公皆以爲老杜事實者考之史傳畧不見)
(一事閩蜀所刋杜集乂以入注余固知其僞也不敢遽/去亦俾後人得以考其僞今復證以此事益可知其僞)
(矣/)㑹面嗟黧黑(洙曰李斯傳二世責問斯曰禹鑿龍門/手足胼胝面色黧黑趙曰列子載楊朱)
(之語曰面/目黧黑)含悽話苦辛(洙曰陸機慷慨含辛/楚古詩坎軻長苦辛)接輿還入
楚(洙曰論語楚狂接輿師/曰言甫自蜀適荆衡也)王粲不歸秦(洙曰謝靈運曰/王粲家本秦川)
(貴公子孫遭亂流寓自傷情多詩曰整裝辭秦川秣馬/赴楚壤趙曰公嘆其不得歸長安故以王粲爲比師曰)
(自喻不得/歸故鄉也)錦里殘丹竈(趙曰以景物明煥錯雜如錦故/曰錦里别賦云守丹竈而不顧)
花溪得釣綸(洙曰浣花溪見上注詩其釣/維何維絲伊緍注緍綸也)消(洙曰一/作宵)中
秖自惜(趙曰消中消渴也司/馬相如常有消渴病)晚起索誰親(趙曰爲況蕭/索無親之者)
(又音求索之索言求誰/親我乎亦通以俟明識)伏柱聞周史(洙曰史記周太史/儋見秦孝公或曰)
(儋即老子也王康琚詩伯夷竄首/陽老耼伏柱史師曰柱史比王公)乗槎似漢臣(洙曰見/查上憶)
(張騫詩注趙曰兩句指言王侍御上句以御史之官故/用老子比之老子爲周柱下史下句豈王侍御嘗使吐)
(蕃乎别篇有云魂斷/使臣鞍查上似張騫)鴛鴻不易狎龍虎未宜馴(趙曰言/王侍御)
(如鴛鴻龍虎之/莫能狎馴也)客即挂冠至(洙曰葛洪/挂冠不仕)交非傾蓋新(洙/曰)
(鄒陽傳白頭如新傾蓋如故師曰時公守漠州甫往依/之公一見如舊不以甫貧賤爲恥故甫嘆世之勲貴不)
(易親近比之鴛鴻龍虎/而有恥於公之傾蓋)由來意氣合直取性情真浪跡
同生死(趙曰言共遭亂離而/爲友即同生同死也)無心恥賤貧(洙曰樂/窮通也)偶然
存蔗芋(洙曰蜀都賦𤓰疇/羊區甘蔗辛薑)幸各對松筠(洙曰歲寒/之物也)麤飯
依他日(洙曰公孫/洪脫粟飯)窮愁怪此辰(洙曰虞/卿窮愁)女長裁褐穏男
大巻書勻(趙曰四句通義言麤糲之飯依如他日所以/窮愁者繼以男長女大則婚嫁之事迫矣)
漰口江如練(漰普崩切洙曰漰口岷江所經也謝𤣥暉/詩澄江靜如練趙曰此以下言王侍御所)
(居也樂史寰宇記李冰擁/江作漰口漰堰在導江縣)蠶崖雪似銀(洙曰蠶崖闗/名在西山也)名
園當翠巘野棹沒青蘋(洙曰宋玉風賦風生/於地起於青蘋之末)屢喜王侯
宅時邀(洙曰一/作逢)江海人(趙曰王侯宅普言之而王侍御/亦在其中矣江海人公自況也)
追隨不覺晚(洙曰江文通月出照/園中冠佩相追隨)欵曲動彌旬但使芝
蘭秀(洙曰謝𤣥暉少爲叔父安所器重安嘗戒約子弟/輩曰子弟亦何豫人事而正欲使其佳諸人莫有)
(言者答曰譬如芝蘭玉樹/欲使其生於庭階耳安悅)何須棟宇鄰(趙曰陶淵明答/龎參軍四言詩)
(歡心孔洽棟宇惟鄰公居在成都/浣花注侍御在導江故有此句)山陽無俗物(洙曰向/秀與嵇)
(康爲竹林之游作思舊賦云濟黄河以泛舟/兮經山陽之舊居師曰言王門下無俗客也)鄭驛正留
賔(趙曰史記鄭莊爲太子舍人嘗置驛/馬於長安諸郊請謝賔客夜以繼日)出入並鞍馬光
輝參(洙曰一/作沗)席珍(洙曰儒行儒有席上之珍趙/曰鮑明逺云鞍馬光照地)重遊先
主廟(洙曰見謁先主廟注師曰自此句以下甫又傷嚴/武之死朋舊彫喪今幸遇王侍御禮待之隆可以)
(駐/足)更歴少城闉(洙曰少城/張儀城)石鏡通幽魄(洙曰見石/鏡詩注)琴臺
隠絳唇(洙曰文君挑琴心事鮑明逺蕪城賦若夫歌堂/舞閣之基玉貌絳唇莫不理魂幽石委骨窮塵)
(趙曰蜀王葬其妃徇以石鏡/琴臺則司馬相如彈琴之所)送終惟糞土結愛獨荆榛
置酒髙林下(師曰自此句以下/敘甫之依王也)觀碁積水濵(趙曰此以/結上句初)
(以石鏡送終今墓中之人巳糞土矣以琴結夫婦之情/今則徒生荆棘矣既往之事爲可弔則置酒觀碁以遣)
(懷/耳)區區甘累趼(洙曰謂奔走避難故累趼也趙曰莊子/云百舍重趼而不息鄭曰趼古典切)
稍稍息勞筋(蘇曰秦伯犂歸永嘉十餘年謝絶人事杜/門著書人勸其仕秦曰邇來漸覺耳目清)
(爽勞筋稍息/何再爲耶)網聚粘圓鯽絲繁煮細蓴(洙曰蓴菜也陸/雲曰千里蓴美)
(趙曰此又言歸成都之樂也/本草云鯽魚合蓴作羮食良)長歌敲柳癭(洙曰柳癭木/之節目如疣)
(鄭曰癭於/郢切瘤也)小睡凭藤輪(洙曰蒲團也/以藤爲之)農月須知課田家
敢忘勤(忘無/放切)浮生難去食(洙曰洪範八政一曰食食/者萬物之始人之所本)良
㑹惜清晨(洙曰曹子建名都賦雲/散還城邑清晨復來還)列國兵戈暗今王德
教淳安聞除猰㺄(鄭曰上烏八下勇主切獸名修可曰/爾雅猰㺄類貙虎牙食人迅走山海)
(經曰少减山有獸狀似牛而赤身人面馬足名曰窫􁁉/聲如嬰兒則窫􁁉自是一獸注引窫􁁉證猰㺄非也師)
(曰猰㺄比盜賊/當從爾雅說)休作畫麒麟(洙曰見今代麒麟閣注趙/曰但以除猰㺄爲心不必)
(志於繪畫麒/麟閣上也)洗眼看輕薄(趙曰輕薄言交道之不/終者蓋公有激而云)虛懷
任屈伸莫令膠漆地萬古重雷陳(洙曰古詩以膠投漆/中誰能别離此後漢)
(陳重與同郡雷義同爲舉辟更相推讓鄉里爲之語曰/膠漆自爲堅不如雷與陳趙曰公之望王侍御者至矣)
　補注杜詩巻二十五
欽定四庫全書
　補注杜詩巻二十六　　　宋　黄希　原本
　　　　　　　　　　　　　　黄鶴　補注
　　寄董卿嘉榮十韻(廣德二/年作)
　　　補注(鶴曰詩云犬羊曾爛熳宫闕尚蕭條當是/廣德二年作公時在成都蓋是年春自閬)
　　　(歸草堂而今詩/云秋天憶射鵰)
聞道君牙帳防秋近赤霄(洙曰曹子建闗中詩髙牙乃/建牙大旗也兵家書牙旗將)
(軍之旗立於元帥/帳前故謂之牙旗)補注(鶴曰唐志佛堂一百八十里至/勃令驛鴻臚館至贊普牙帳赤)
(霄言三城之髙也髙適/謂邈在窮山之巔是也)下臨千雪嶺(洙曰西山記曰上/有積雪經夏不消)
却背五繩橋(洙曰岷江湍急不可爲梁乃以竹/橋駕虛而渡鄭曰即岷江笮橋)海内久
戎服(洙曰用/兵日久)京師今晏朝(洙曰漢明帝論日晏坐朝幽/枉必達趙曰以前日用兵之)
(久而今日罷兵/則可以晏朝也)犬羊曾爛熳(洙曰應劭曰鮮卑隔/在漠北犬羊爲羣)宫闕
尚蕭條(洙曰孫子荆書四海蕭條非復漢有趙曰以/吐蕃爲患之久故前日嘗陷京師今尚蕭條)猛
將宜嘗膽(洙曰李陵書猛將如雲越王勾踐反國苦身/勞思置膽於坐坐卧即仰膽飲食亦嘗膽曰)
(汝忘㑹稽之恥耶趙/曰猛將指董嘉榮也)龍泉必在腰(洙曰見三尺/獻龍泉詩注)黄圖遭
汚辱(洙曰天子圖籍也趙曰有三輔黄圖/之書言宫殿名號與京畿地理也)月窟可焚燒
(洙曰長楊賦西壓月窟又言月窟雖髙猶可燒之也蘇/曰呉術曰大丈夫按劒横行沙塞取月支之首焚其竁)
(窟章炳壯其言薦爲游擊將/軍趙曰指言吐蕃巢穴也)㑹取干戈利(趙曰此戒董/卿之辭干戈)
(利取書敿乃干/糓乃戈之義)無令斥候驕(洙曰西域傳斥候百人五/分之夜擊刁斗自衞趙曰)
(無令其驕則號令嚴肅/也斥候兵家探候也)居然雙捕虜(洙曰後漢世祖建/武四年拜馬武捕)
(虜將軍顯宗初西羌寇隴西覆軍/殺將朝廷患之復拜武捕虜將軍)自是一嫖姚(洙曰霍/去病爲)
(嫖姚/校尉)落日思輕騎(蘇曰何斌輕騎數百轉/戰至日暮斬馘擒酋首)秋天憶射鵰
(修可曰北史斛律金子光見一大禽射之正中其頸形/如車輪而下乃鵰也邢予髙嘆曰此射鵰手也人號爲)
(落鵰/都督)雲臺畫形像(洙曰見雲臺/終日畫注)皆爲掃氛妖(洙曰掃氛/妖言能靖)
(患亂也趙曰所以激昂董卿也漢雲臺/畫二十八將之像以其有功掃氛妖也)
　　寄司馬山人十二韻(廣德二/年作)
　　　補注(鶴曰詩云闗内昔分袂天邊今轉/蓬當是廣德二年未歸成都作)
闗内昔分袂(洙曰謝惠連詩飲餞/野亭館分袂澄湖隂)天邊今轉蓬(洙曰曹/子建詩)
(轉蓬離/本根)驅馳不可說(蘇曰劉韻曰年來驅馳不/可與子細說恐子心折)談笑偶
然同道術曾留意先生早擊蒙(洙曰/蒙卦)家家迎薊子(洙曰/後漢)
(方術傳葪子訓有神異之道到京師公卿巳下候之者/坐上常數百人皆爲設酒酺終日不匱後因遁去遂不)
(知所/止)處處識壺公(洙曰費長房傳市中有老翁懸一壺/於肆頭及市罷輒跳入壺中市人莫)
(之見長房於樓上覩/之異焉因往再拜)長嘯峨嵋北潛行玉壘東(洙曰江/賦峨嵋)
(爲泉陽之揭玉壘作東别/之標曾曰潛行言晦迹也)補注(希曰壺公詳見真人謝/元三洞神仙記峨嵋山)
(有嘉州今曰嘯其北則山人嘗至眉雅玉壘/山在茂州今曰行其東則山人嘗至彭綿)有時騎猛
虎虛室使仙童髮少何勞白(梅曰此以下/甫自嘆也)顔衰肯更紅
望雲悲轗軻(洙曰陶潛詩望雲慙/飛鳥臨水愧遊魚)畢景羨冲融(洙曰謝/希逸賦)
(餘景就畢洙曰言司/馬養和氣如陽春也)喪亂形仍役(蘇曰徐邈喪亂之際/形役心勞趙曰陶淵)
(明云既自以/心爲形役)淒涼信不通懸旌要路口(趙曰史記云搖/搖懸旌無所終)
(薄/)倚劒短亭中(修可曰宋玉賦云倚長劒兮天外康/曰懸旌倚劒言屯戍之兵以防寇盜)永
作殊方客殘生一老翁相哀骨可換亦遣馭清風(洙曰/莊子)
(云列子御風而/行冷然善也)
　　寄李十四員外布十二韻(廣德二/年作)
　　　(洙曰新除司議郎兼萬州/别駕雖尚伏枕已聞理裝)補注(鶴曰詩云正是/炎天闊當是廣)
　　　(德二年夏在草堂作故又云/悶能過小徑自爲摘嘉蔬)
名參漢望苑(洙曰漢博望苑武帝爲戾太/子置之使通賓客從其所好)職述景題輿
(洙曰周景爲豫州刺史辟陳蕃爲别駕/蕃不就景題别駕輿曰陳仲舉坐也)巫峽將之郡荆
門好附書(趙曰預囑其/不相忘也)逺行無自苦(蘇曰王粲逺行異/域無勞自苦事事)
(慎/重)内熱比何如(洙曰内熱言熱中也/莊子我其内熱歟)正是炎天闊那堪
野館疎黄牛平駕浪(洙曰黄牛峽名郭/景純髙浪駕蓬萊)畫鷁上淩虛(修/可)
(曰張平子西京賦鷁首注/云船頭畫鷁鳥厭水神)試待盤渦歇(洙曰郭璞江賦/盤渦谷轉淩濤)
(山頽趙曰水漲則有盤渦今/勸其且休行故曰待盤渦歇)方期解纜初(洙曰江淹解/纜候前侣還)
(望方/鬱陶)悶能過小徑自(洙曰一/作日)爲摘嘉蔬(洙曰陶淵明歡/言酌春酒摘我)
(園中蔬趙曰自此以下/約李員外訪其居也)渚柳元幽僻村花不掃除宿隂
繁素㮏(洙曰潘安仁閑居/賦素㮏丹白之色)過雨亂紅蕖(洙曰紅/蕖蓮花)寂寂夏
先晚泠泠風有餘江清心可瑩(洙曰郭景純詩前有/寒泉井聊可瑩心神)竹
冷髮堪梳(堪一/作宜)直作移巾几秋帆發敝廬(夢符曰按春/秋左氏張趯)
(謂太叔曰自子之歸也小人糞除先人之敝廬師曰黄/牛峽浪髙與峽齊故云平駕浪畫鷁船也上淩虛謂船)
(逆水而上如淩虛空盤渦言水洄洑如碾碓然甫意欲/待峽水稍平穏即解纜訪李故末章又云直作移巾几)
(秋帆發/弊廬)
　　歸來(廣德二/年作)
　　　補注(鶴曰詩云門開野䑕走帙散壁魚/乾當是廣德二年初歸草堂時作)
客裏有所過(洙曰一/作適)歸來知路難(趙曰此篇敘其久/往東劉而歸也)門
開野䑕走帙散壁魚乾(洙曰謝𤣥暉詩陵澗尋我屋散/帙問所知定功曰壁魚白魚也)
(俗傳壁魚入道經函中因蠧食神仙字則身有五色人/得而吞之可致神仙沈曰郭璞注衣書中蟲今人謂之)
(壁/魚)洗杓開(洙曰一/作斟)新醖低頭拭小盤(洙曰一云/着小冠)憑誰給
麴糵(洙曰書若作酒/醴爾惟麴糵)細酌老江干(洙曰干涯也趙曰司/空飲酒詩開君一壺)
(酒細酌/對春風)
　　王録事許修草堂貲不到聊小詰(寳應元/年作)
　　　補注(鶴曰此詩梁權道編在閬州歸後作今觀/詩云昨屬愁春雨能忘欲漏時而公廣德)
　　　(二年暮春方歸不應詩乃云爾/當是寳應元年未歸綿州時作)
爲嗔王録事不寄草堂貲昨屬愁春雨能忘欲漏時
　　寄卭州崔録事(廣徳二/年作)
　　　補注(鶴曰詩云應愁江樹逺怯見野亭荒當是/廣德二年歸在草堂作又云聞在果園坊)
　　　(坊在成都城中公爲徐卿/覔桃栽亦云崔時在府中)
卭州崔録事聞在果園坊(洙曰坊名/在成都)久待無消息終朝
有底忙應愁江樹逺(洙曰謝𤣥暉詩/中流辨江樹)怯見野亭荒(洙曰/謝惠)
(連詩飲餞/野亭館)浩蕩風煙外誰知酒熟香
　　過故斛斯校書莊二首(老儒艱難病於庸蜀/嘆其沒後方受一官)
　　　補注(鶴曰斛斯即斛斯六乃草堂之鄰公所謂/酒伴者詩云此老已云歿鄰人嗟未休廣)
　　　(德二/年作)
此老巳云沒鄰人嗟未休竟無宣室召(洙曰文帝召/賈誼於宣室)徒
有茂陵求(洙曰謝𤣥暉詩廣平聽方籍茂陵將見求司/馬相如病免家居茂陵天子曰司馬相如病)
(甚可往從悉取其書所忠往而相如巳死無遺書問妻/對曰長卿未嘗有書也時時著書人又取去長卿未死)
(時爲一巻書曰有使來求書奏/之其遺札言封禪事天子異之)妻子寄他食園林非昔
遊空餘繐帷在(洙曰謝𤣥暉詩繐帷飄井幹儀禮鄭註/凡布細而踈者謂之繐趙曰繐帷靈帳)
(也/)淅淅野風秋
燕入非傍舍(趙曰燕仍/入其舍)鷗歸秪故池斷橋無復板卧柳
自生枝(洙曰池館依舊而人不見也/趙曰梁孝威詩卧柳尚還生)遂有山陽作(洙曰/見贈)
(王侍御/契詩注)多慙鮑叔知(洙曰鮑叔與管仲交貧則知其困/而容之達則知其賢而舉之管仲)
(曰生我者父母/知我者鮑叔)素交零落盡(洙曰劉孝標絶交論斯賢/達之素交歴萬古而一遇)
(素交盡利交興謝/靈運萬事俱零落)白首淚雙垂
　　立秋雨院中有作(李泰伯曰此詩在/嚴武書院中作)
　　　補注(鶴曰題曰院中又詩云暮齒借前籌當是/嚴公奏爲參謀在幕中作按公有院中晚)
　　　(晴懷西郭茅舍詩又有正月三日歸溪上簡院/内諸公則當時指帥屬公廨爲院故院中晚晴)
　　　(云院中一作使院李泰/伯指爲嚴武書院恐非)
山雲行絶塞大火復西流(洙曰張景陽詩大火流坤維/夢符曰按左傳哀十二年冬)
(十二月螽仲尼曰丘聞之火復而後蟄者畢今火猶西/流司歴過也又爾雅云大火謂之大辰注大火心也)
飛雨動華屋蕭蕭梁棟秋(洙曰謝𤣥暉詩朔風吹飛雨/蕭條江上來既灑百常觀復)
(集九/城臺)窮途愧知巳(趙曰指嚴/鄭公也)暮齒借前籌(洙曰張良願/借前箸以籌)
(之趙曰言其晚年/而得嚴府參謀也)巳費清晨謁(希聲曰甫言日/過武㕔謀府事)那成長
者謀(趙曰又自/謀之辭)解衣開北戸髙枕對南樓樹濕風涼進
江喧水氣浮禮寛心有適(趙曰言嚴公/待以寛禮)節爽病微瘳(趙/曰)
(時節清爽公素有肺/疾惟氣爽則少蘇也)主將歸調鼎吾還訪舊丘(洙曰主/將謂嚴)
(公也言公還朝秉政日吾當遂歸計也/鮑明逺詩去鄉三十載復得還舊丘)補注(希曰鼎鉉/三公之任)
(侯霸爲司徒嚴子陵遺之書曰君房位至鼎足是也公/期嚴武歸處公相之任而巳遂託以歸鄉也公京兆人)
(所以云/舊丘)
　　軍城早秋　　　　　　　　　　嚴武作
昨夜秋風入漢闗朔雲邊雪滿西山更催飛將追驕虜
(洙曰漢匈奴號/李廣爲飛將)莫放沙場匹馬還(洙曰吐蕃常入積石/軍取麥哥舒翰殺之)
(隻馬無還修可曰春秋僖公/公羊云匹馬隻輪無返者)
　　奉和(廣徳二/年作)
　　　補注(鶴曰嚴武以廣德二年九月敗吐蕃於當/狗城十月克吐蕃鹽川城此詩和其軍城)
　　　(早秋則是其/年七月作)
秋風嫋嫋動髙旌(洙曰九歌嫋嫋兮/秋風髙旌旌旗也)玉帳分弓射虜營
(蘇曰賀若弼征可汗夜分勁弓射虜營皆/破繼而追殺大㨗趙曰帳大將軍之帳)補注(希曰抱/朴外篇)
(軍在太乙玉帳/之中不可攻也)巳收滴博雲間戍(趙曰滴博城名雲/間戍以言其髙也)欲
奪蓬婆雪外城(洙曰滴博蓬婆皆西山地名趙曰蓬/婆吐蕃城名以其逺在雪山之外)補
注(鶴曰滴博西山城名雲間以言其髙也公所謂轉粟/上青天而髙適所謂窮山之巔是也蓬婆乃吐蕃城)
(名故云欲奪按唐書吐蕃傳蕭昇杜希望王昱分道碎/赤嶺碑昱以劒南兵入攻安戎城築二少壘左右之兵)
(次蓬婆嶺輸/劒南粟餉軍)
　　院中晚晴懷西郭茅舍(廣德二/年作)
　　　(院中一/云使院)補注(鶴曰詩云幕府秋風日夜清當是/廣德二年秋作又云浣花溪裏花)
　　　(饒笑肯信吾兼吏隠/名明年果歸溪上)
幕府秋風日夜清(洙曰武帝拜霍去病大將/軍於幕府中故號幕府也)澹雲疎雨
過髙城葉心朱實堪時落(洙曰劉越石朱實隕/勁風繁英落素秋)階面青
苔先自生(洙曰沈休文詩賔除/緑錢滿客位紫苔生)復有樓臺銜暮景不勞
鐘鼔報新晴浣花溪裏花饒笑肯信吾兼(洙曰一/作今)吏隠
名(洙曰公嘗爲嚴公參謀故云吏隠趙曰/汝南先賢傳鄭欽吏隠於蟻陂之陽)
　　到村(廣德二/年作)
　　　補注(鶴曰詩云老去參戎幕/當是廣德二年秋作)
碧澗雖多雨(洙曰謝𤣥暉詩銅陵/映碧澗石磴瀉紅泉)補注(希曰碧澗紅泉/乃靈運題華子)
(岡詩非𤣥暉今在建/昌軍麻源第三谷)秋沙先(洙曰又云亦鄭曰/先先見切後也)少泥蛟
龍引子過荷芰逐花低老去參戎幕(趙曰爲劒南/節度參謀也)歸來
散馬蹄(洙曰曹子建詩/俯身散馬蹄)稻梁須就列(洙曰爲貧/而仕也)榛草即
相迷(趙曰言離草堂而入使/院則榛草反相迷也)蓄積思江漢(洙曰蓄積猶/鬱以瀉其鬱)
(結/爾)頑疎惑町畦(洙曰嵇康云匪降自天實由頑疎町畦/隴畝也蒼舒曰南華真經人間世篇曰)
(彼且爲無町畦亦與之/無町畦趙曰思歸也)暫酬知巳分還入故林栖(洙曰/王正)
(長人情舊鄉客鳥栖思故林蘇曰鹿岑曰山野性豈能/拘禄仕旦夕即還故林單栖一枝私心足矣趙曰知巳)
(謂嚴武言既酬報知/已之分乃遂歸故林)
　　宿府(廣德二/年作)
　　　補注(鶴曰詩云清秋幕府井梧寒/當是廣德二年秋在府中作)
清秋幕府井梧寒(洙曰梧桐也趙曰魏/明帝詩雙梧生枯井)獨有江城蠟炬
殘永夜角聲悲自語中天月色好誰看(蘇曰李固邊角/風急永夜無寐)
(時唯自語鄭當時中天月色皎潔/故人流落千里不知渠與誰看也)風塵荏苒音書絶闗
塞蕭條行路難已忍伶俜十年事(洙曰伶俜猶零/丁也流落貌)強移
栖息一枝安(洙曰莊子言鵬鷃事而云鷦鷯巢於深林/不過一枝以其性各有極茍足其極則不)
(知其所/以然矣)
　　遣悶奉呈嚴公二十韻(廣德二/年作)
　　　(蘇曰嚴武在蜀對客多聘筆札甫醉曰不謂嚴/挺之有此兒武怒甫徐曰我乃杜審言孫擬捋)
　　　(虎鬚爾合坐大笑彌縫之武曰與公等言何/至上及祖考乎深銜之甫歸草堂遂有此詩)補
　　　注(鶴曰公歸溪上在永泰元年正月三日而此/詩云清秋鶴髪翁則是入幕未久便有此作)
　　　(若武果銜之不應復留許久考公入幕後詩多/不樂處幕中然此後與嚴武同賦詩尚多武死)
　　　(公猶惓惓益知注第因史有是言云耳豈/真東坡之言哉此詩作於廣德二年秋)
白水魚竿客清秋鶴髮翁(洙曰鶴髪言老也趙曰庾/信作賦子老矣鶴髪雞皮)胡
爲來幕下秖合在舟中(洙曰言體性疎散止可與/漁樵爲偶不當爲幕客也)黄巻
真如律(大臨曰言詩書/以禮法繩人)青袍也自公(洙曰詩自公退食/大臨曰言不卑小)
(官/也)老妻憂坐痺(卑利/切)幼女問頭風平地專欹倒分曹失
異同(趙曰言其散秩在府中所坐之曹不/專其事而分之不知爲異爲同也)補注(希曰漢/食貨志)
(乃分遣御史廷尉正監分曹師古曰曹輩分輩而出爲/吏也鶴曰此句承上坐痺頭風也言疾作則有時欹倒)
(不辨異/同也)禮甘衰力就義忝上官通(洙曰謂能容之於散/秩也趙曰公得預府)
(幕上官/指嚴武)疇昔論詩早(洙曰公與嚴公/先以文才相知)光輝仗鉞雄(洙曰/仗鉞)
(言嚴公/作鎮也)寛容存性拙(洙曰公嘗斥嚴公/父名公不以爲忤)翦拂念途窮(洙/曰)
(謂嚴武奏請爲簽謀也劉孝標絶交/論顧盻增其倍價翦拂使其長鳴)露裛思藤架(洙曰/詩厭)
(浥行/露)烟霏想桂叢(洙曰言身雖在幕中/而嘗有山林之志)信然龜觸網(洙/曰)
(龜筴傳預/且觸網去)直作鳥窺籠(洙曰秋興賦池魚籠鳥而有江/湖山藪之思趙曰言身雖在幕)
(府而有懷草堂故如/龜之在網鳥之在籠)西嶺紆村北(師曰自此句以下乃/公述草堂之興而有)
(歸休之意故末章云㑹希全物色時放倚梧桐物色言/形體衰老冀保其天年遂其真性倚梧桐以自樂也)
南江繞舍東補注(希曰舊史云於浣花里結廬枕江南/江即大江山海經岷山大江所出峽)
(山中江所出崌山北江所/出今九域志資州有中江)竹皮寒舊翠椒實雨新紅浪
簸船應拆杯乾甕即空(蘇曰蘇定戲友人曰/薪盡火滅杯乾甕空)藩籬生野
徑斤斧任樵童(洙曰自西嶺至/此皆志在草堂)束縛酬知巳蹉跎效小
忠(洙曰言性雖疎散當束縛以酬知巳年/雖蹉跎不足以負任責亦當效小忠也)周防期稍稍
太簡遂怱怱曉入朱扉啟昏歸畫角終不成尋别業(大/觀)
(曰别業指/草堂也)未敢息微躬烏鵲愁銀漢(洙曰爲填河也炎/曰烏鵲填河以渡)
(牛女甫意謂雖參幕府/無以補濟故曰愁銀漢)駑駘怕錦幪(洙曰非/其飾也)㑹希全物
色時放倚梧桐(趙曰言如烏鵲之微力不任於填河駑/駘之騫不足以被錦幪之飾所望於故)
(人者幸全其物色而/放令倚於梧桐也)
　　送舍弟頻赴齊州三首(廣德二/年作)
　　　補注(鶴曰詩云岷嶺南蠻北徐闗東海西此行/何日到送汝萬行啼是頻自成都赴齊州)
　　　(廣德二/年作)
岷嶺(孫曰岷峨/也在蜀)南蠻北(洙曰南/詔蠻也)徐闗東海西(洙曰徐/闗齊地)此
行何日到送汝萬行啼絶域惟髙枕(趙曰絶域/言異方也)清風獨
仗藜危時暫相見衰白意都迷補注(希曰列子云穆/王意迷心荒)
風塵暗不開汝去幾時來兄弟分離苦形容老病催江
通一柱觀(鄭曰荆州有一柱觀/土人呼爲木履觀)日落望鄉臺(洙曰成都/記隋蜀王)
(秀所/創)客意長東北齊州安在哉
諸姑今海畔兩弟亦山東(趙曰齊州近海/則是山東矣)補注(鶴按公/作范陽)
(太君盧氏墓誌審言之女薛氏所出者適魏上瑜裴榮/期盧正均皆前卒盧氏所出者適京兆王佑㑹稽賀撝)
(㑹稽瀕/於海也)去旁干戈覔來看道路通短衣防戰地(洙曰趙/武靈王)
(好胡服士皆短服趙曰時吐蕃/未息故戎服以在防戰之地)匹馬逐秋風莫作俱流
落長瞻碣石鴻(洙曰絶交論附麒麟於旄端/軼歸鴻於碣石注海畔山也)
　　嚴鄭公堦下新松(得霑字作廣/徳二年)
　　　補注(鶴曰詩云移根方爾瞻細聲聞玉帳又題/曰嚴鄭公當是廣德二年蓋是年正月武)
　　　(到成都方載詩云未見紫烟/集虛蒙清露霑蓋自喻也)
弱質豈自負移根方爾瞻(洙曰詩民/具爾瞻)細聲聞(洙曰一/作侵)玉
帳疎翠近珠簾未見紫烟集虛蒙清露霑何當一百丈
欹蓋擁髙簷(蘇曰阮瑀松賦擁/髙簷碧似欹蓋)
　　嚴鄭公宅同詠竹(得香字/)
　　　補注(鶴曰當是廣德二年夏作詩云但令無剪/伐㑹見拂雲長蓋諷武也明年武果死)
緑竹半含籜(洙曰謝靈運詩/初篁包緑籜)新梢纔出牆色侵書帙晚
隂過酒樽涼雨洗涓涓靜風吹細細香但令無翦伐㑹
見拂雲長(洙曰此二詩公之措意極爲深/逺以意逆志觀者當自知矣)
　　奉觀嚴鄭公㕔事岷山沱江畫圖十韻(得忘字/)
　　　補注(鶴曰題曰嚴鄭公㕔/事則是廣德二年作)
沱水臨中座(鄭曰寰宇記在/成都府新繁縣)岷山赴(洙曰一/作對)此堂(洙曰/江賦)
(惟岷之導江水所出也書岷山導江/今蜀縣花丘及漢中沔陽皆有沱水)白波吹粉壁青嶂
插雕梁直訝杉松冷兼疑菱荇香雪雲虛㸃綴沙草得
微茫嶺鴈隨毫末川蜺飲練光霏紅洲蘂亂拂黛石蘿
長暗谷非闗雨丹楓不爲霜(洙曰曉霜楓葉丹趙曰暗/谷處非真是雨而暗丹楓)
(非真是遭霜而/丹皆以言畫也)秋成(洙曰一/作城)𤣥圃外(洙曰崑崙山有𤣥/圃蒼舒曰楚辭曰)
(朝發軔於蒼梧兮夕余至乎𤣥圃注𤣥圃/神山也淮南子曰崑崙𤣥圃惟絶通天)景物洞庭傍
(洙曰洞庭湖名趙曰皆/以形容其畫乃其景也)繪事功殊絶幽襟興激昂從來
謝太傅丘壑道難忘(洙曰太傳謝安也安雖貴而東山/之志不忘師曰顧長康畫鯤在石)
(巖裏人問其故顧曰謝𤣥一丘一壑自謂過之此子宜/置丘壑中又謝安寓居㑹稽與羲之支遁遊出則漁山)
(水每往臨安山中坐石室/放情丘壑及薨贈太傅)
　　晚秋陪嚴鄭公摩訶池泛舟(得溪字作廣/徳二年)
　　　(魯曰池在使府内蕭摩訶所開因是得/名鄭曰摩訶池即汙池也在錦城西)補注(鶴/曰)
　　　(當是廣德二年作前此武尹成都/未嘗渉秋也凡言秋者皆是年作)
湍駃風醒酒(洙曰謝靈運浩浩夕流駃鄭/曰駃苦夬切馬曰駃疾貌)船行霧起隄
髙城秋自落雜樹晚相迷坐觸鴛鴦起巢傾翡翠低莫
須驚白鷺爲伴宿青溪(趙曰公指/浣花溪)
　　陪鄭公秋晚北池臨眺(新添年廣/徳二  作)
　　　補注(鶴曰詩云何補參軍乏歡娯到薄躬公時/在幕中也當是廣德二年作自遣悶奉呈)
　　　(嚴公後與之詠竹泛舟觀岷池圖及陪北池臨/眺皆分韻賦詩武若銜之豈復情分還密如此)
　　　(不知史何/所本而云)
北池雲水閣華館闢秋風獨鶴元依渚衰荷且映空采
菱寒刺上踏藕野泥中素楫分曹往金盤小徑通萋萋
露草碧片片晚旗紅杯酒霑津吏衣裳與釣翁異方初
豔菊故里亦髙桐揺落闗山思淹留戰伐功嚴城殊未
掩清宴巳知終何補參軍乏(本中曰/一作事)歡娛到薄躬
　　初冬(廣德二/年作)
　　　補注(鶴曰詩云垂老戎衣窄爲廣德二年十月/嚴武攻吐蕃鹽川城克之公時在幕府故)
　　　(亦衣戎衣/也是時作)
垂老戎衣窄(洙曰垂老臨老也戎/衣窄爲作簽軍謀)歸休寒色深(趙曰時/方戍防)
(吐/蕃)漁舟上急水獵火著髙林(日/)有習池醉(趙曰山簡在/襄陽習氏有)
(佳園池簡/日醉焉)愁來梁甫吟(趙曰公以諸葛自比也師曰甫/云此句其志厭唐室之亂可知)
干戈未偃息出處遂何心
　　正月三日歸溪上有作簡院内諸公(永泰元/年作)
　　　補注(鶴曰溪上指浣花溪也詩云白頭趨幕府/深覺負平生於是不復入幕當是永泰元)
　　　(年/)
野外堂依竹籬邊水向城蟻浮仍臘味(洙曰酒也周庾/信謝賜酒詩浮)
(蟻對/春開)鷗泛巳春聲(洙曰南越志鷗水鳥也在漲海中隨/潮上十三月風至乃去蘇曰耿異曰)
(門前池水巳有春色客曰如何/異曰今日鷺浴鷗泛漣漪􁘰􁘰)藥許鄰人斸(趙曰公之/不吝如此)
書從稚子擎(趙曰言文書多任稚子也師曰子美詩有/天寒斸茯苓之句言以鐵椎斸地而得之)
補注(鶴曰種藥本以濟世故許鄰人斸收書本以教人/故從稚子擎公之志趣如此與隔形骸而分爾汝)
(者異/矣)白頭趨幕府深覺負平生(趙曰公嘆老/而猶仕耳)
　　敝廬遣興奉寄嚴公(寳應元/年作)
　　　補注(鶴曰題云敝廬遣興而詩云清依節制尊/則是寳應元年武節制兩府時作也若廣)
　　　(德二年永㤗元年春武雖俱在成都而是時正/合東西川爲節度使矣不應云節制梁權道不)
　　　(考此而編在永泰元年歸溪上後作詩又云還/思長者轍恐避席爲門蓋寳應元年武曾過浣)
　　　(花故曰還思公是時有小隊尋花到野亭之/句也此詩題不曰鄭公而曰嚴公則可知矣)
野水平橋路春沙映竹村風輕粉蝶喜花暖蜜蜂喧把
酒宜深酌題詩好細論府中瞻暇日江上憶詞源(趙曰/隋文)
(藝傳云筆有餘/力詞無竭源)跡沗朝廷舊(洙曰公/仕三朝)情依節制尊(洙曰/公之)
(入蜀惟依嚴公節/制持節專制也)還思長者轍恐避席爲門(洙曰見寧/紆長者轍)
(注趙曰欲枉嚴公之駕/故用陳平事以激之)
　　春日江村五首(永泰元/年作)
　　　補注(鶴曰詩云迢遞來三蜀蹉跎又六年又云/扶病垂朱紱歸休歩紫苔又云郊扉存晚)
　　　(計幕府愧羣才當是永/泰元年歸溪上後作)
農務村村急(洙曰農/務田事)春流岸岸深乾坤萬里眼時序百
年心茅屋還堪賦(洙曰秋興賦偃息不/過茅屋茂林之下)桃源自可尋艱
難昧(洙曰一/作賤)生理飄泊到如今
迢遞來三蜀(趙曰蜀郡廣漢郡/犍爲郡爲三郡也)蹉跎又六年(洙曰又一/作有趙曰)
(公自乾元二年冬到蜀至/今乾元七年凡六年矣)補注(鶴曰公以乾元冬入蜀/至永泰元年乃六年趙)
(注云至今乾元七年凡/六年乾元安得有七年)客身逢故舊(洙曰得嚴/公薦舉也)發興自
林泉過懶從衣結(洙曰黄京威/衣百結衣)頻遊任履穿(洙曰東郭/先生履穿)
(行雪中著地/處皆足迹)藩籬頗無限恣意向(洙曰一/作買)江天(師曰言/江天恣)
(意賞眺不/費錢買也)
種竹交加翠栽桃爛熳紅經心石鏡月到面雪山風(洙/曰)
(石鏡雪山皆蜀中/故事巳見前注)赤管隨王命(洙曰漢官儀尚書令僕/丞郎月給赤管大筆一)
(雙公爲檢校尚書/工部故云赤管也)銀章付老翁(趙曰銀章方賜朱朱服/也故次篇有垂紱之句)
補注(鶴曰或謂上元二年冬嚴武鎮成都奏公爲節度/參謀檢校工部員外郎賜緋魚故有赤管銀章之)
(句然廣德元年方以京兆功曹而不赴又上元二年已/後詩未嘗言朱銀事則是廣德二年奏除即賜緋爲明)
(漢百官表凡吏秩比二千石以上皆銀印青綬師古曰/漢舊儀云銀印背紐其文曰章謂刻曰某官之章唐雖)
(無賜印者而公謂銀章/因其有隨身魚而言耳)豈知牙齒落(蘇曰李笴有子在/江南久不至語其)
(妻曰阿陳豈知我牙齒豁落/如桑榆倒景何與子相見耶)名玷薦賢中
扶病垂朱紱歸休歩紫苔(洙曰紱古蔽膝也象冕服以/韋爲之曹子建俯伏朱紱休)
(沐也漢制五日一下休沐/沈休文詩客位紫苔生)補注(希曰韋賢傳黼衣朱紱/師古曰朱紱爲朱裳畫)
(爲亞文也亞古弗字故因謂之紱又作黻按歐公集古/録載周武王錫毛伯敦銘乃命汝赤芾同冕髙紀髙祖)
(嘗告歸之田李斐曰休謁之名孟康曰古/者名吏休假曰告今日歸休謂歸溪上)郊扉存晚計
(洙曰顔延年側同幽/人居郊扉常晝閑)幕府媿羣材(趙曰衞青傳云開幕/府蓋設幕以爲府也)
燕外晴絲捲鷗邊水葉開(蘇曰阮籍詩浴鷗開/水葉戲蝶避風絲)鄰家送
魚鼈問我數能來
羣盜哀王粲(通曰王粲避/亂客荆州)中年召賈生(趙曰文帝召/賈誼至宣室)補
注(希曰子元帝懷舊志序中/年承之又謝安傳有云)登樓初有作(洙曰王粲在/荆州思歸作)
(登樓/賦)前席竟爲榮(洙曰賈生對文帝於宣室/言鬼神事帝不覺前席)宅入先賢
傳(洙曰先賢傳/載王粲宅)斗髙處士名異時懷二子春日復含情
(洙曰二子謂王粲賈誼也師曰昔王粲依劉表于荆州/思歸作登樓賦子美在蜀依嚴武故以比之然子美以)
(晚年得嚴武薦檢校工部/比之賈生文帝前席之也)補注(希曰食貨志異時算軺/車師古曰異時言往時)
(也/)
　　絶句六首(廣德二/年作)
　　　補注(鶴曰詩云舍下笋穿壁當是草堂作公上/元元年種竹則元年與寳應二年笋未能)
　　　(穿壁當是廣德二年春/晚自閬州歸草堂時作)
日出籬東水雲生舍北泥竹髙鳴翡翠沙僻舞鵾雞(洙/曰)
(九辨鵾雞嘲􁚉而悲鳴趙曰/公孫月賦鵾雞舞於蘭渚)
藹藹花蘂亂飛飛蜂蝶多(趙曰江總詩/黄鵠飛飛逺)幽棲身懶動客
至欲如何
急雨梢溪足斜暉轉樹腰隔巢黄鳥並翻藻白魚跳(洙/曰)
(藻水/草也)
鑿井交椶葉開渠斷竹根扁舟輕裊纜小逕曲通村
舍下笋穿壁(蘇曰顧榮苦志讀書村居疎漏笋/穿壁生曰惟一盂粥而手不釋巻)庭中藤
刺(洙曰一作到/刺七亦切)簷地晴絲冉冉江白草纎纎
江動月移石溪虛雲傍花鳥棲知故道帆過宿誰家(蘇/曰)
(宋選送弟入洛登舟挂席東下選凝竚久之語/經君曰帆過南浦今夜清風明月宿水涘誰家)
　　絶句四首(寳應元/年作)
　　　補注(鶴曰詩云門泊東呉萬里船以公别詩參/考則泊船乃上元寳應間事又詩云因驚)
　　　(四月雨聲寒當是寳應元年四月作若永㤗元/年春公亦在草堂而四月嚴武卒公行出蜀恐)
　　　(非此年作蓋以笋長而别開/門則未有去草堂之意也)
堂西長笋别開門塹北行椒却背村(趙曰行椒/蓋成行者)梅熟許
同朱老喫松髙擬對阮生論(洙曰朱阮/劒外相知)補注(希曰陸機/云椒樹似)
(茱萸葉堅而滑澤蜀人作茶呉人作茗皆合煮以爲香/今成臯諸山間有椒謂之竹葉椒朱老當是南鄰朱山)
(人阮生豈阮隠居歟阮居秦州/故云擬對之而論松之髙也)
欲作魚梁雲覆湍(洙曰覆一作復/鄭曰魚梁地名)因驚四月雨聲寒青
溪先有蛟龍窟竹石如山不敢安(趙曰魚梁劈竹積石/横截中流以爲聚魚)
(之區也以溪下有蛟龍時興雲雨雖以魚梁人之所利/也而公不敢犯害以就利異乎出入徑行直前惟利是)
(謀/矣)
兩箇黄鸝鳴翠柳補注(希曰伐木詩鳥鳴嚶嚶/郭云嚶嚶兩鳥鳴也)一行白
鷺上青天窓含西嶺千秋雪(洙曰西山白/雪四時不消)門泊東呉萬
里船(趙曰公之志每欲南下其所泊於門/外之船乃欲往東呉萬里之船也)
藥條藥(洙曰一/作草)甲潤青青色過棕亭入草亭苗滿空山
慙取譽(趙曰公自喻也藥者如本草/所載各以其土地知名於世)根居隙地怯成形
(趙曰今所種之藥在空隙之地欲成/似物之形而怯於人之所易見也)
　　陪李七司馬皂江上觀造竹橋即日成往來之人
　　　免冬寒入水聊題短作簡李公二首
　　　補注(鶴曰梁權道編此詩在寳應元年成都作/然後有詩題云李司馬橋了承髙使君自)
　　　(成都回則橋不在成都詩亦不在成都作甚/明當是上元二年冬在蜀州作詳見後篇注)
伐木爲橋結構同褰裳不渉往來通(洙曰孫炎曰揭衣/褰裳曹顔逺褰裳)
(不足/難)天寒白鶴歸華表(趙曰橋前二柱曰華表柱昔有/白鶴集於柱上有云有鳥有鳥)
(丁令威三千/年吾其歸)日落青龍見水中(洙曰橋影落/水中如青龍)顧我老非
題柱客(洙曰見登橋/必題柱注)知君才是濟川功(洙曰說命若濟/巨川用汝作舟)
(楫/)合歡却笑千年事驅石何時到海東(洙曰秦始皇作/石塘欲過海看)
(日出處有神人能驅石下海石去不速神輒鞭之石皆/流血趙曰言與賔客落橋之成而歡飲因笑往事之勞)
(徒驅/石也)
把燭橋成夜迴舟客坐時天髙雲去盡江迥月來遲衰
謝多扶病招邀屢有期(洙曰謝惠連詩輟策/共駢筵並坐相招邀)異方乗此
興樂罷不無悲(趙曰公流落旅寓而/不能歸所以有悲也)
　　李司馬橋了承髙使君自成都迴(上元二/年作)
　　　補注(鶴曰髙適上元二年與成都尹崔光逺同/平段子璋光逺以不能戢將士大掠天子)
　　　(怒以適代光逺故適在成都今詩云巳傳童子/騎青竹總擬橋東待使君按九域志蜀州東至)
　　　(成都一百里則是時適守蜀爲甚明矣若謂在/彭州則成都在彭州之南也九域志謂南至成)
　　　(都九十二里此詩同/上篇爲上元二年作)
向來江上手紛紛三日成功事出羣巳傳童子騎青竹
總擬橋東待使君(洙曰并州小兒騎竹/馬以迎郭伋使君)
　　江上值水如海勢聊短述(值一作置作/寳應元年)
　　　補注(鶴曰梁權道編在永泰元年成都詩内今/考詩云新添水檻供垂釣則是初作水檻)
　　　(時作按公廣德二年作水檻詩云遊子久在外/門戸無人持髙岸尚爲谷何傷浮柱欹是公自)
　　　(閬州歸水檻已欹損矣今云/新添當在寳應元年春作)
爲人性僻耽佳句語不驚人死不休老去詩篇渾漫與
春來花鳥莫深愁(趙曰耽佳句而語驚人言其平昔如/此今老矣所爲詩則漫與而巳無復)
(著意於驚人也故寄/語花鳥無用深愁耳)新添水檻供垂釣故著浮槎替入
舟焉得思如陶謝手今渠述作與同遊(見陶謝不/枝梧注)
　　寄杜位(洙曰位京中宅近西曲江/詩尾有述  上元二年作)
　　　補注(鶴曰詩云玉壘題書心緒亂當是上元二/年自成都赴青城時作詩云悲君巳是十)
　　　(年流蓋自天寳十/一載至今爲十年)
近開寛法離新州想見歸懷尚百憂逐客雖皆萬里去
(洙曰秦議逐客李斯在逐客中上書秦王留斯/爲客卿趙曰謂之皆萬里則所逐非止杜耳)悲君已
是十年流(洙曰流/竄也)干戈況復塵(洙曰一/作行)隨眼鬢髮還應
雪(洙曰一/作白)滿頭玉壘題書心緒亂何時更得曲江游(洙/曰)
(玉壘蜀之坊名也趙曰玉壘在青城縣也此詩/公在青城縣因書寄之曲江在唐其游最盛)
　　題桃樹(趙曰此非止因桃而題其所懷蓋含仁民/愛物之心與夫遏亂喜治之意具詳於逐)
　　　(句/下)
　　　補注(鶴曰梁權道謂永泰元年亂定後還成都/作然蔡興宗魯訔年譜皆云是年四月嚴)
　　　(武卒五月公下渝忠未嘗再至成都則權道所/編爲非當是廣德二年自閬州歸成都時作故)
　　　(詩云天下車書正一家謂/吐蕃與朝義之亂巳息)
小逕升堂舊不斜五株桃樹亦從遮髙秋總餧貧人實
來歲還舒滿眼花(趙曰言其至秋時書熟皆以分餧貧/者以其不害來歲之花仍是滿眼則)
(望復結實此其/爲仁民之心乎)簾戸每宜通乳燕(洙曰乳燕燕之雛也/謝𤣥暉詩花叢亂數)
(蝶風簾/入雙燕)兒童莫信打慈鵶(洙曰鵶有慈孝之名/以其授哺反哺也)寡妻羣
盜非今日天下車書正一家(洙曰中庸天下車同軌書/同文趙曰告羣盜以天下)
(一家矣無妄動也非遏亂喜治之意乎後漢劉盆子天/鳳元年琅邪海曲有吕母者子爲縣吏宰以小罪殺之)
(吕母怨宰傾家貲密與客以報仇合衆至數千/吕母自稱將軍執宰斬之羣盜之起由於吕母)
　　舍弟占歸草堂檢校聊示此詩(廣德元/年作)
　　　補注(鶴曰詩云頻爲草堂回當是廣德元年避/亂在梓閬時作梁權道以爲永泰元年亂)
　　　(定後還成都時作然詩云東林竹影薄臘月更/須栽若如梁權道編則其年冬公已在雲安無)
　　　(容更令臘/月栽竹矣)
久客應吾道(趙曰家語載孔孟陳蔡/之厄曰吾道其非耶)相隨獨爾來孰知
江路近頻爲草堂迴鵝鴨宜長數柴荆莫浪開東林竹
影薄臘月更須栽
　　暮登四安寺鐘樓寄裴十(四一/作日)
　　　補注(鶴曰詩云暮倚南樓對雪峯又云近市/浮烟翠且重當是永泰元年在溪上作)
暮倚南樓對雪峯僧來不語自鳴鐘孤城返照紅將斂
(洙曰夕陽/謂之返照)近市浮烟翠且重多病獨愁常閴寂(趙曰易/曰闚其)
(戸閴其無人王/弼注閴寂也)故人相見未從容(洙曰從容欵曲也天/台賦任緩歩之從容)
知君苦思縁詩瘦(蘇曰崔浩愛吟詠一日病起友人戲/之曰非子病如此乃子苦吟詩瘦也)
(後爲/口實)太向交游萬事慵(洙曰李白有戲贈公詩云借問/年來何瘦生只爲從前作詩苦)
(趙曰縁苦詩之故其在/交游也萬事皆慵廢矣)
　　觀李固請司馬弟山水圖三首(一云/李七)
　　　補注(鶴曰詩云寒天留逺客碧海/掛新圖意是廣德二年冬作)
簡易髙人意(洙曰一作體敏功曰平/易也楊子以簡以易)匡牀竹火爐(蘇曰/張扶)
(隠居太白山茅庵石鼎匡牀竹火爐藥壺/而巳趙曰莊子騎姬與晉公同匡牀而食)寒天留逺客
碧海掛新圖雖對連山好貪看絶島孤羣仙不愁思冉
冉下蓬壺(洙曰蓬壺山名/神仙所宅之地)
方丈渾連水天台總映雲(洙曰方丈天/台二仙山)人間長見畫老
去恨空聞范蠡舟偏小(洙曰范蠡爲越破呉功成名遂/乃乗扁舟泛江湖變姓名適齊)
(爲䲭/夷子)王喬鶴不羣(趙曰其圖必畫舟與鶴/王喬事見昔游詩注)此生隨萬物
何處出塵氛(洙曰莊子所謂/與物轉徙也)
髙浪垂翻屋(洙曰郭景純詩/髙浪過蓬萊)崩崖欲壓牀野橋(洙曰一/作樓)
分子細沙岸繞微茫紅浸珊瑚短青懸薜茘長浮查並
坐得仙老暫相將
　　散愁二首(乾元二/年作)
　　　補注(鶴曰此詩言及李光弼王思禮又云蜀星/隂見少當是乾元二年初入蜀時作詩云)
　　　(聞道并州鎮尚書訓士齊蓋思禮以元年鎮太/原上元元年加司空二年薨梁權道編在上元)
　　　(二年成都作若如梁編當云/司空不但言尚書也詳見注)
久客宜旋斾(蘇曰郭規久客塞上宜旋歸斾故/園桃李想自成蹊鄉親時復入夢)興王未
息戈蜀星隂見少(趙曰星以/隂而見少)江雨夜聞多百萬傳深入
寰區望匪他司徒下燕趙收取舊山河(趙曰望光弼之/深也弼爲檢校)
(司/空)補注(希曰百萬言師徒之衆如所謂號百萬與百萬/之師者深入用孔明表中語光弼以乾元二年)
(七月爲朔方節度使兵馬元帥八月爲幽州長吏河北/節度以敗賊將留希德及收清夷横野等軍加檢校司)
(徒史又云光弼急/攻趙一日拔之)
聞道并州鎮尚書訓士齊(洙曰并州太原也/時王思禮爲帥)補注(鶴曰/思禮)
(以收東京戰數有功遷兵部尚書而舊史云遷戸部尚/書乾元元年與子儀圍城相州軍潰惟李光弼思禮軍)
(獨完尋破思明别將萬餘衆於直千嶺光弼徙河/陽代爲河東節度治太原持法嚴整士不敢犯)幾時
通薊北(洙曰范陽盧龍等/也皆安史巢穴)當日報闗西(洙曰長安以西/皆謂之闗西)
戀闕丹心破(蘇曰辛毗值此喪亂兵/戈未定丹心復將破矣)霑衣皓首啼老魂
招不得歸路恐長迷
　　至後(廣德二/年作)
　　　補注(鶴曰詩云逺在劒南思洛陽又云青袍白/馬有何意當是廣德二年冬在嚴武幕中)
　　　(作/)
冬至至後日初長(洙曰周禮冬至日在牽牛影長一丈/三尺趙曰漢時宫中繡工以線量日)
(影冬至後/添一線也)逺在劒南思洛陽青袍白馬有何意(洙曰公/止服九)
(品服/爾)金谷銅駝非故鄉(洙曰金谷園銅駝陌皆蜀中故/事鄭曰皆在漁陽師曰金谷園)
(銅駝街皆不/及故鄉之樂)梅花欲開不自覺棣萼一别永相望(洙曰/棣萼)
(言兄/弟也)愁極本憑詩遣興詩成吟詠轉淒涼(蘇曰庾子山/云本託詩遣)
(興詩成反使/旅思淒涼)
　　撥悶(彦輔云一云贈嚴二/别駕  永泰元年作)
　　　補注(鶴曰梁權道謂在永泰元年亂定後還成/都作然乗舟取雲安之酒以供醉辦錢防)
　　　(三老之直以下峽非成都所當/用語當是永泰元年在忠渝作)
聞道雲安麴米春(蘇曰退之詩且可勤買抛青春國史/補酒有郢之富水鳥程之若下滎陽)
(之土窟春富平之石凍春劒南之燒春子美聞道雲安/麴米春裴鉶傳竒亦有酒名松醪春乃知唐名酒多以)
(春/)纔傾一酌即醺人乗舟取醉非難事下峽銷愁定幾
巡長年三老(洙曰舟/師名)遙憐汝(師曰俗謂之/翁蓋把柂者)捩柂開頭(洙/曰)
(一作/鳴橈)㨗有神(洙曰初行/船曰開頭)已辦青錢防雇直當令美味入
吾脣(一作/身)
　　登髙(新添年廣/徳元  作)
　　　補注(鶴曰寳應元年廣德元年九月公皆在梓/州以後篇論之此詩當是廣德元年作)
風急天髙猿嘯哀(洙曰宋玉云天髙而氣/清潘安仁勁風凄急)渚清沙白鳥
飛迴無邊落木蕭蕭下(洙曰江賦尋之無邊楚辭洞庭/波兮木葉下又風颯颯兮木蕭)
(蕭/)不盡長江衮衮來(洙曰謂不/舍晝夜也)萬里悲秋常作客(洙曰/宋玉)
(悲/秋)百年多病獨登臺(洙曰相如多/病卧於茂陵)艱難苦恨繁霜鬢潦
倒新亭濁酒杯(洙曰嵇康曰酒/一杯潦倒麄疎)
　　九日(廣德元/年作)
　　　補注(鶴曰詩云去年登髙郪/縣北當是廣德元年作)
去年登髙郪縣北(洙曰東蜀/有郪縣)今日重在涪江濵(趙曰射/洪之江)
(也鄭曰寰宇記江龍在縣西二百/里沈曰蜀有涪州以涪江得名)補注(鶴曰梓州治郪/縣水經涪江水)
(東南合射江射江在梓州而九域志以涪江𨽻合州然/公未嘗至合州當是指涪水合於射江而言故梓亦有)
(涪城/縣)苦遭白髮不相放羞見黄花無數新世亂鬱鬱久
爲客路難悠悠常傍人酒闌却憶十年事腸斷驪山清
路塵(洙曰憶明皇太平之時也不敢明指故致意驪山/也蒼舒曰子美傷時憂憤發爲辭章指陳得失莫)
(不切至而此注謂其不敢明指嗚呼謬哉趙曰驪山在/臨潼縣即明皇之華清宫也孫曰驪山明皇遊幸之地)
　　秋盡(寳應元/年作)
　　　補注(鶴曰詩云秋盡東行且未回謂寳應元年/秋自梓歸迎家再往梓故云茅齋寄在少)
　　　(城隈當是/其年作)
秋盡東行且未迴茅齋寄在少城隈(洙曰蜀之張儀城/也趙曰公將往於)
(東蜀矣姑寄草堂於成/都也少城城内小城也)補注(鶴曰少城在成都張儀築/李膺記云在大城西故曰)
(少/城)籬邊老却陶潛菊(洙曰陶潛詩/采菊東籬下)江上徒逢袁紹杯(洙/曰)
(典畧曰劉松袁紹於河朔三伏之際晝夜飲/酒以避一時之暑故河朔間有避暑之飲)雪嶺獨看
西日落(趙曰西山/謂之雪嶺)劒門猶阻(洙曰一/作斷)北人來(洙曰言京/信尚阻)
補注(鶴曰劒川有劒門縣是時吐蕃入寇正/殷未幾陷京師而松維保川亦陷故云)不辭萬里
長爲客懷抱何時得好開
　　野望(寳應元/年作)
　　　補注(鶴曰詩云金華山北涪水西仲冬風日始/淒淒山與水皆在射洪縣又云仲冬當是)
　　　(寳應元年十一月往射洪作同時有往/射洪縣南途中有作南之通泉縣等詩)
金華山北(洙曰一/作南)涪水西(趙曰金華山涪/水皆射洪縣也)仲冬風日始
淒淒山連越巂蟠三蜀水散巴渝下五溪(鄭曰巂悉委/切唐韻郡名)
(十州志漢置越巂郡以𨽻三蜀洙曰東西兩川及梁謂/之三蜀田曰左太冲賦注三蜀蜀郡廣漢犍爲也洙曰)
(越巂郡名也當南蠻之要李德裕置蜀日置屯以制蠻/寇五溪蜀交阯馬援征五溪蠻鄭曰巴渝二州十州記)
(太清四年武陵王於巴/陵置楚州隋改爲渝州)補注(希曰舊史越巂漢郡名武/帝置縣屬郡有越水巂水)
(蜀郡本一漢髙帝置廣漢郡武帝又分置犍爲郡故後/人并蜀都謂之三蜀通典黔中謂之五溪注謂酉辰巫)
(武沅等/溪也)獨鶴不知何事舞饑烏似欲向人啼射洪春酒
寒仍緑目極傷神誰爲攜
　　老病(大厯元/年作)
　　　補注(鶴曰詩云老病巫山裏當是大厯元年䕫/州作蓋是年春晚方自雲安遷䕫州今云)
　　　(巫山裏則尚/在雲安也)
老病巫山裏稽留楚客中藥殘他日裹花發去年叢夜
足霑沙雨春多逆水風合分雙賜筆(趙曰漢官儀尚書/令漢丞郎月給赤)
(管大筆一雙公爲尚書/工部郎故感而有是句)猶作一飄蓬(洙曰見/前注)
　
　
　補注杜詩巻二十六
欽定四庫全書
　補注杜詩巻二十七　　　宋　黄希　原本
　　　　　　　　　　　　　　黄鶴　補注
　　去蜀(新添年廣/徳二  作)
　　　補注(鶴曰詩云五載客蜀郡一年歸梓州按公/乾元已亥冬至成都距廣徳二年為五載)
　　　(而寳應元年秋至廣徳元年秋在梓州為一年/此當是廣徳二年在閬州作時嚴武未再鎮蜀)
　　　(所以欲下瀟湘末云安危大臣在/謂吐蕃入􁙃有子儀諸公可恃也)
五載客蜀郡一年歸梓州如何闗塞阻轉作瀟湘遊萬
事已黄髪殘生隨白鷗安危大臣在何必淚長流
　　放船(新添年永/秦元  作)
　　　補注(鶴曰詩云收帆下急水又云巳泊城樓/底當是永泰元年自忠渝下雲安作)
收帆下急水巻幔逐回灘江市戎戎暗山雲淰淰寒荒
林無徑入獨鳥恠人看已泊城樓底何曽夜色䦨
　　哭嚴僕射歸櫬(永泰元/年作)
　　　補注(鶴曰嚴武以永泰元年四月薨公亦離成/都遊嘉戎渝忠至雲安今詩云一哀三峽)
　　　(暮當是其年/在渝忠作)
素幔隨流水歸舟返舊京(洙曰舊京故國修可曰/盧子諒詩南望舊京路)老親
知(洙曰一/作如)宿昔(按新史武卒母哭且曰今而後吾知免/為官婢矣趙曰言嚴公之母尚健如宿)
(昔耳舊注/所引非是)部曲異平生(洙曰言部曲有異於存日也宋/鮑昭東武吟將軍旣即世部曲)
(亦罕存後漢光武紀注大將軍營有五/部三校尉部下有曲曲有軍候一人)補注(希曰李廣/傳廣行無)
(部曲行陣師古曰續漢書百官志將軍領軍皆有部/曲大將軍營五部部校尉一人部下有曲曲有軍候)
(一/人)風送蛟龍雨(洙曰見蛟龍得雲雨注師曰子美詩云/蛟龍得雲雨言賢者之得勢今云風送)
(蛟龍雨雨被風吹斷/則蛟龍失勢可知)天長驃騎營(洙曰晉齊獻王攸迁/驃騎將軍時當罷營)
(兵士數千人戀/攸恩徳不肯去)一哀三峽暮遺後見君情(師曰遺後者/謂恩徳遺與)
(後人使人哀思之不/忘則君之情可見矣)
　　宴戎州楊使君東樓(永泰元/年作)
　　　補注(鶴曰唐志戎州本犍為郡與嘉州皆犍為/地也公以永泰元年五月去成都之嘉戎)
　　　(此詩云輕紅擘荔枝當是其年六月作山谷在/戎州有和任道食荔枝詩云六月連山柘枝紅)
　　　(又有廖致平送緑荔枝詩云誰能同此絶勝味/唯有老杜東樓詩蓋本此詩有勝絶驚身老之)
　　　(句/也)
勝絶驚身老情忘發興竒座從歌妓宻樂任主人為重
碧拈(洙曰一/作酤)春酒輕紅擘(洙曰一云/酌又掌)荔枝(洙曰曺子建/七啓云春清)
(縹酒注縹深碧色蜀都賦旁挺龍目側生荔枝蘇曰歐/陽文忠公曰酤當作拈李充閩中行云擘荔枝濕輕紅)
(酌竹葉艶深緑趙曰舊本作酤春酒非也善本作拈則/元稹元日詩羞看稚子先拈酒白樂天歳假詩云歳酒)
(先拈辭不得荔子雖有數種而膜皆帶粉紅黄魯直在/戎州時王公權家荔子緑廖致平家緑荔枝詩試傾一)
(杯重碧色快擘/千顆輕紅肌)補注(希曰春字作筒字張君房載歴城/北有使君林魏正始中鄭公慤於)
(三伏之際率僚避暑於此取大荷葉盛酒以簮刺令與/柄屈通莖輪菌如象鼻傳翕之名為碧筩歴下皆效之)
(云酒味雜蓮氣香冷勝於它酎郡國志僰住施夷中多/以荔枝為業園植萬株樹收一萬五千斛唐志戎州貢)
(荔枝煎九域志戎州/有荔枝圜此故云)樓髙欲愁思横笛未休吹
　　渝州候嚴六侍御不到先下峽(永泰元/年作)
　　　補注(鶴曰唐志渝州本漢巴郡永泰/元年公去成都經嘉戎至此作)
聞道乗騘發(立之曰漢桓典號騘/馬御史指嚴侍御也)沙邉待至今不知雲
雨散(洙曰宋王髙唐賦湫兮如風凄兮如雨風止雨霽/雲無處所王粲詩風流雲散一别如雨師曰雲雨)
(散喻别/離也)虚費短長吟(洙曰古詩/有長短吟)山帶烏蠻闊(洙曰嶲州/西有烏白)
(蠻/)江連白帝深(洙曰公孫述以永安為白/帝城師曰此言阻逺也)船過一柱觀
(洙曰梁劉孝綽江津寄劉之遴/詩經過一柱觀出入三休臺)留(洙曰一/作滯)眼共登臨
　　聞髙常侍亡(忠州作鮑曰髙適也本傳繼廣德元/年後言召為刑部侍郎左散騎常侍)
　　　補注(鶴曰按舊史云適練兵於蜀臨吐蕃以牽/制之師出無功而松維等州尋為蕃兵所)
　　　(陷以嚴武代還用為刑部侍郎轉散騎常侍永/泰元年正月卒今詩云蜀使忽傳亡當是其年)
　　　(在成都作梁權道編在忠渝間詩内然是年公之/至忠渝已是六七月不應適正月卒而今始聞)
歸朝不相見蜀使忽傳亡虚歴金華省(洙曰班固傳王/鳯薦班伯召見)
(宴昭殿誦説有法拜為中常侍時上方嚮學鄭寛中張/禹朝夕入説尚書論語於金華殿中詔伯受焉注金華)
(殿在未/央宫)何殊地下郎(洙曰世説顔回/為地下修文郎)致君丹檻折(洙曰/見折)
(檻詩/註)哭友白雲長(蘇曰山巨源哭嵇中散曰白雲央/央我心悲傷揮哭望雲雲路阻長)獨
步詩名在(洙曰適有詩名於時趙曰曹子建與楊徳祖/書曰昔仲宣獨步於漢南田曰南史沈約謂)
(王筠文章之美/可謂後來獨步)秪令故舊傷
　　宴忠州使君姪宅(永泰元/年作)
　　　補注(鶴曰詩云出守吾家姪則為杜使君也忠/州唐屬山南道蓋近䕫州矣永泰元年作)
出守吾家姪(洙曰出守守/土也刺史也)殊方此日歡自須遊阮舍(洙/曰)
(晉阮咸與叔父籍為竹林之遊居道南諸阮居道北北/阮富而南阮貧也師曰既咸比姪子美自比籍乃知叔)
(姪之相/得也)不是怕湖灘(洙曰忠州/下惡灘也)樂助長歌逸(洙曰/作送)杯饒
旅思寛昔曽如意舞(趙曰王戎嘗以如意起舞師曰如/意者乃鐡如意石崇以鐡如意撃)
(破珊瑚/樹即此)牽率强為看
　　禹廟(永㤗元/年作)
　　　補注(鶴曰詩云禹廟空山裏秋風落日斜又云/早知乘四載䟽鑿控三巴蓋䕫州本巴東)
　　　(郡而忠乃析巴東之臨江置又渝州有巴/縣此詩當是永泰元年秋在渝忠間作)
禹廟空山裏秋風落日斜(蘇曰楊修晩蝉噪/秋風飢鴉閙斜日)荒庭垂橘
柚古屋畫龍蛇(洙曰招䰟仰觀/刻桶畫龍蛇)補注(希曰楚辭九歌河/伯云魚鱗屋芍龍)
(堂王逸注云河伯所居以魚鱗盖屋堂以朱畫蛟龍卿/之文又天問屈原放述愁悴見楚有先王之廟及公)
(祠堂圖畵天地山川神靈琦瑋遹/休息其下俛見圖畵呵而問之)雲氣生虛壁(洙曰一/作清虛)
(壁/)江聲走白沙早知乗四載(洙曰史記河渠書云夏書/曰予乗四載十三年三過)
(不入門陸行乘車水行載舟/泥行蹈撬山行即橋一作輦)䟽鑿(洙曰一/作流落)控三巴(洙曰/郭璞)
(江賦巴東之峽夏后䟽鑿趙曰按樂史寰宇記於渝州/記云閬白二水東西流山曲如巴字是謂三巴鄭曰十)
(道志渝州巴縣并/巴東西是為三巴)
　　題忠州龍興寺所居院壁(永泰元/年作)
　　　補注(鶴曰公以永泰元年秋至/忠州寓居於寺故有此作)
忠州三峽内(洙曰蜀都賦經三峽之峥嶸注三峽巴東/永安縣有髙山相對相去可二十丈左右)
(崖甚髙人謂之/峽江水過其中)井邑聚雲根(趙曰雲根言石也張/協詩雲根臨八極)小市
常争米孤城早閉門空看過客淚莫覔主人恩(蘇曰楚/人侵鄖)
(鄖閉門常早過客子美自稱主人/指張君上篇有宴忠州張君宅)補注(希曰唐志忠州/本臨州州有五)
(縣而戸止六千七百則并邑聚石蕭條可知宜有争米/之風主人謂使君姪而蘇注云使君是張君一字之誤)
(容或有之而詩云出守吾家姪亦有誤/乎謂之張君殊不考決非東坡之言)淹泊仍愁虎深
居頼獨園(洙曰金剛經/給孤獨園)
　　旅夜書懐(永泰元/年作)
　　　補注(鶴曰詩云名豈文章著官應老病休當是/永泰元年去成都舟下渝州時作又云危)
　　　(檣獨/夜舟)
細草微風岸危檣獨夜舟(定功曰王仲宣/詩獨夜不能寐)星垂平野闊
月湧大江流(洙曰王仲宣詩/大江流日夜)名豈文章著官應老病休
飄飄何所似天地(洙曰一/作外)一沙鷗
　　别常徵君(永泰元/年冬作)
　　　補注(鶴曰詩云兒扶猶杖策卧病一秋强又迁/居䕫州郭詩云伏枕雲安縣當是永泰元)
　　　(年冬在雲安作故/又云寒衣寛㧾長)
兒扶猶杖策卧病一秋强白髪少新洗寒衣寛揔長(蘇/曰)
(曺子建詩廋覺衣/寛長愁知酒淺淡)故人憂見及(革曰見及猶/云訪及也)此别淚相
忘各逐萍流轉來書細作行
　　十二月一日三首(永泰元/年作)
　　　補注(鶴曰公以永泰元年秋至雲安而明年春/晚迁居於䕫州城今詩云今朝臘月春意)
　　　(動雲安縣前江可/憐當是在雲安作)
今朝臘月春意動雲安縣前江可憐(鄭曰十道志雲安/在䕫州本漢朐腮)
(縣/也)一聲何處送春鴈百丈誰家上瀬船(蘇曰古離别曲/百丈牽船上水)
(遲鍾㑹呼挽船索為百丈今舟/人皆呼之趙曰百丈者牽船篾)補注(希曰漢書下瀬將/軍註引伍子胥有)
(下瀬船故反用之又涖涖下瀬船/師古曰瀬疾流也一本作上水)未將梅蘂驚愁眼更取
椒花媚逺天明光起草人所羡(鄭曰長安志明/光殿在東内)肺病幾
時朝日邉(洙曰漢王商借明光殿起草作制誥也相如/病肺多渇遂卧疾於茂陵趙曰晉明帝云只)
(聞人自長安來不聞人自日邉/來其後人遂以日邉為帝都)
寒輕市上山烟碧日滿樓前江霧黄負鹽出井此溪女
補注(鶴曰唐志奉節縣有永安井而九域志謂大昌縣/有泉鹽井今云負鹽出井此溪女則雲安亦有之)
(何史第云雲/安有鹽官)打皷發船何郡郎新亭舉目風景切茂陵
著書消渇長(趙曰晉王導傳洛京傾覆中州士人避亂/江左每至暇日邀出新亭飲宴周顗中坐)
(而嘆曰風景不殊舉目有江山之異皆相視流涕惟導/愀然變色曰當共戮力尅復神州何至相對作楚囚泣)
(耶衆收淚而謝茂/陵著書乃相如事)春花不愁不爛熳楚客唯聴棹相將
即看鷰子入山扉豈有黄鶯歴翠微短短桃花臨水岸
輕輕桞絮㸃人衣(蘇曰張䴡華遊園有桞絮㸃衣謂後/主何能㸃人衣主曰輕薄物誠卿意)
(也趙曰十二月一日作詩而有燕子桃花之類何也此/義在末句所謂他日一盃難强進者也此蓋逆道其事)
(耳/)春來凖擬開懐乆老去親知見面稀他日一盃難强
進重嗟筋力故山違
　　又雪(永泰元/年冬作)
　　　補注(鶴曰題云又雪而詩又云南雪不到地峽/深豺虎驕當是永泰元年冬作若曰大歴)
　　　(元年則史書是冬無/雪豺虎指崔旰軍)
南雪不到地(洙曰風土記/云南方無雪)青崖霑未消微微向日薄脉
脉去人遥冬熱鴛鴦病峽深豺虎驕愁邉有江水焉得
北之朝(趙曰言當愁之際觀江水止是朝東安得/折入北朝我乘之以歸長安而朝上乎)
　　奉漢中王手札(永泰元/年作)
　　　補注(鶴曰詩云剖符來蜀道歸蓋取荆門當是/王貶蓬州刺史以路梗不得歸京今將出)
　　　(峽作書報公而公復以此詩詩又云主人㽞上/客避暑得名園淹泊俱崖口東西異石根當是)
　　　(王在歸州為太守㽞度夏而公在雲安也故詩/又云悲秋宋玉宅失路武陵原當是永泰元年)
國有乾坤大王今叔父尊(洙曰王讓皇弟之/子代宗之叔父也)剖符來蜀
道歸蓋取荆門(洙曰夷陵有荆門山其狀如闕/然趙曰謂之取者取道之取也)峽險通
舟過江長注海奔主人留上客避暑得名園(趙曰主人/指為郡者)
前後緘書報分明饌玉恩補注(希曰左思吴都賦云矜/其宴居則朱服玉饌古)
(詩饌玉待鐘鳴唐駱賔/王謂盛饌曰炊金饌玉)天雲浮絶壁風竹在華軒(趙曰/言名)
(園中/如此)已覺良宵永何看駭浪翻(洙曰海賦驚浪雷奔駭/水迸集趙曰言秋水梢)
(定不復/見駭浪)入期朱邸雪(洙曰唐制諸侯各置邸京師故有/邸吏朱邸言邸有朱戸以冬為入)
(期故/言雪)朝旁紫微垣(洙曰晉志紫宫垣一曰紫微/大帝之坐天子之所居也)枚乘文
章老(洙曰西京雜記枚乗文章敏疾趙曰梁/孝王時枚乗在諸文士之間年最高)河間禮樂
存(洙曰漢景帝時河間獻王徳武帝時來朝獻/雅樂對三雍宫又立博士修禮樂被服儒術)悲秋宋
玉宅(洙曰哀江南賦誅茅宋玉/之宅趙曰宋玉宅在歸州)失路武陵源(洙曰見如/逢武陵路)
(詩/注)淹薄俱崖口東西異石根夷音迷咫尺(洙曰楚俗/語多夷音)鬼
物傍(洙曰一/作倚)黄昏(洙曰蕪城賦木魅/山鬼昏見晨趍)犬馬誠為戀(洙曰/曹子)
(建表不勝犬馬戀主之情史記丞相翟青曰/不勝犬馬之心趙曰公又言其有懐君之心)臣狐狸不
足論(洙曰張綱傳豺狼/當路安問狐狸)從容草奏罷宿昔奉清罇
　　贈崔十三評事公輔
　　　補注(鶴曰詩曰舅氏多人物則評事乃公之舅/何以不如他詩云十三舅當有脱字詩又)
　　　(云且有元戎命入幕諸彦集教練羽林兒當是/崔為羽林軍帥屬官梁權道編在永泰元年雲)
　　　(安詩内然詩云去/帆隨則非雲安作)
飄飄西極馬(洙曰漢郊祠歌/云天馬來西極)來自渥洼池(趙曰言崔公/有天馬之妙)
(而所從來之逺也漢郊/祠歌曰馬生渥洼水中)颯飁定(洙曰一/作寒)山桂(師曰定山/當作鄧山)
(鄧林有桂西極馬鄧/山桂比崔公之才)低徊風雨枝(趙曰選詩桂枝生自/直不宜低徊今桂所)
(以低徊者風雨之故也以譬崔評事之美材而困於/邉徼之小官彦輔曰飁音習唐韻云颯飁大風也)我
聞龍正直道屈爾何為(趙曰如龍之直而/怪其屈在僚属)且有元戎命
(沐曰屈道而起/謂有元戎之命)悲歌識者知(趙曰元戎/節度使也)官聨辭冗長(洙/曰)
(文賦固無取乎冗長鄭曰長直亮切多也師曰時王/思禮為帥表請崔為幕職故云云冗長不急之務也)行
路洗欹危(洙曰當闕/公正之路)脱劔主人贈(趙曰主人指元戎也/伍子胥觧劔贈漁父)
去帆春色隨隂沉鐡鳯闕(洙曰陸佐公石闕銘蒼龍/𤣥武之制銅爵鐡鳯之工)教
練羽林兒(洙曰宣帝紀羽林孤兒注天有羽林星林諭/若林木之盛羽有羽翼􁀳撃之意故以名武)
(官焉百官表取從軍死事者之子養/羽林官教以五兵號曰羽林孤兒)補注(希曰鐡鳳見/大雲寺贊公)
(房詩注武徳十二年置十三衛同州道為羽林軍埀拱/元年置左右羽林軍翎羽林郎六千人乾元間左右羽)
(林並昇同金吾四衛舊史寳應二年甲申六月以前淮/西節度使安州刺史王仲昇為羽林軍大將軍知軍事)
(仍兼御史大夫寳應二年即廣徳元/年至是二年未考仲昇尚知軍事否)天子朝侵早雲臺
仗數移(趙曰言天子多難侵早訓兵練卒故/所御非一處而數移雲臺之仗矣)分軍應供
給百姓日支離(洙曰支離/言不親)黠吏因封巳公才或守雌(洙/曰)
(老子知其雄守其雌趙曰封厚也言貪吏乘之以封巳/亷吏閔之以柔克也公正美崔公之才守雌柔之道不)
(乘勢刻削以期於封/已則其才為可尚爾)燕王買駿骨(洙曰燕昭王以金帛/市駿骨人知好駿馬)
(不逺千/里而來)渭老得熊羆(洙曰見田獵/舊非熊注)活國名公在補注(希/曰)
(文選孫楚與孫皓書曰愛民活國俗本多作治國非是/南史王廣之子珍國為南譙太守髙帝手勑云愛人活)
(國甚副/吾意)拜壇羣㓂疑冰壺動瑶碧(洙曰鮑昭清/如玉壺冰)野水失
蛟螭(黄曰謂㓂賊/將就擒也)入幕諸彦集(洙曰别賦捨/金閨之諸彦)渇賢髙選
宜騫騰坐可致九萬起於斯(趙曰方當渇賢而崔君宜/應髙選必能騫騰如鵬飛)
(之九萬里矣黄曰/言崔奮迅自此始)復進出矛㦸昭然開鼎彛(洙曰銘/功鼎彛)㑹
看之子貴歎及老夫衰豈但江曽决(洙曰孟子/若决江河)還思霧
一披(洙曰衛瓘見樂廣曰/若披雲霧覩青天)暗塵生古鏡拂匣照西施舅
氏多人物(孫曰崔乃子美之舅氏其/人物為世所重多重也)無慙困翮垂
　　長江二首(永泰元/年作)
　　　補注(鶴曰詩云衆水㑹涪萬瞿塘争一門朝宗/人共挹盜賊爾誰尊按瞿塘在䕫州東一)
　　　(里而雲安在州西百三十里盗賊指崔旰則是/永泰元年作是時公在雲安雲安與萬州為鄰)
　　　(故使君一灘占两境觀此詩朝宗人共挹萬國/奉君心之句殆心乎愛君雖見水而不忘也)
衆水㑹涪萬(洙曰涪萬峽/中二郡名)瞿塘争一門(洙曰瞿塘為/三峽之門)朝
宗人共挹(禹貢江漢/朝宗於海)盜賊爾誰尊(趙曰人以其朝宗所/共挹取若盜賊者敢)
(犯順為不義將/欲使誰尊爾乎)孤石隠如馬髙蘿垂飲猿(師曰巴東有/灔澦石髙二)
(十許丈及秋至則纔如/馬猿緣蘿垂而飲水)歸心異波浪何事即飛飜(趙曰/言波)
(浪飛飜而流去歸心飛/飜不得徃所以為異)
浩浩終不息乃知東極臨(洙曰一作深趙/曰言水之必東)衆流歸海意
萬國奉君心色借瀟湘闊(趙曰瀟湘/在潭州)聲驅灔澦深(一作/沉)
未辭添霧雨(趙曰江海不譲衆流以為大/雖霧雨之微亦可添益其流)接上遇衣襟
　　哭台州鄭司戸蘇少監(廣徳二/年秋作)
　　　補注(鶴曰蘇鄭同是廣徳二年死詳見八哀詩/注考此詩有俗依綿谷異客對雪山孤瘧)
　　　(癘飱巴水瘡痍老蜀都蓋廣徳元年公在綿梓/閬二年以嚴武鎮蜀再歸成都依之故云此詩)
　　　(當是廣徳/二年秋作)
故舊誰憐我平生鄭與蘇存亡不重見䘮亂獨前途豪
俊何人在文章掃地無羈遊萬里闊凶問一年俱白日
中原上清秋大海隅夜臺當北斗泉路著東吴得罪台
州去時危棄碩儒移官蓬閤後榖貴殁潛夫補注(鶴曰/廣徳)
(二年自秋及冬米斗千錢而/二公死詳見八哀蘇公詩下)流慟嗟何及衘寃有是夫
道消詩發興心息酒為徒許與才雖薄追隨跡未拘班
揚名甚盛嵇阮逸相須㑹取君臣合寕詮品命殊賢良
不必展廊廟偶然趨勝决風塵際功安造化罏補注(希/曰)
(莊子以天地為大/罏造化為大冶)從容詢舊學慘淡閟隂符擺落嫌疑
乆哀傷志力輸俗依綿谷異客對雪山孤童稚思諸子
交朋列友于情乖清酒送望絶撫墳呼虐痢餐巴水瘡
痍老蜀都飄零迷哭處天地日榛蕪
　　承聞故房相公靈襯自閬州啟殯歸葬東都有作
　　二首(楷曰房琯字次律河/南人  永泰元年作)
　　　補注(鶴曰房以廣徳元年死扵閬州而權瘞于/彼二年春晩公有詩别其墓今詩云孤䰟)
　　　(乆客間則此詩作扵永泰元年是時公在雲安/故詩云逺聞又云風塵終不解蓋指其年吐蕃)
　　　(廻紇黨項/羗軍冦邉)
逺聞房太守歸葬陸渾山(洙曰伊落間有陸渾山昔辛/有適伊川見被髪而祭者言)
(此地當夷後為陸渾之戎所有山因而得名鄭曰十道/志山在洛陽趙曰舊本作太守非善本作太尉蓋琯謫)
(漢州刺史召拜刑部尚書道病/卒贈太尉不應呼之為太守也)補注(鶴曰太守作太尉/是此詩前公已有)
(别房太尉墓詩不應今反稱太守若上以漢州太守死/則詩又不應言安石竟崇班唐志河南府本洛州有陸)
(渾山按舊史琯又河南人與東平吕向扵陸渾伊陽山/中讀書廣徳元年八月四日卒於閬州僧舍而公有祭)
(文乃是其年九月二十三日末云何當旅櫬得出江雲/蓋當時權瘞于寺亦有墓故公又有别太尉墓詩此詩)
(又云他日嘉陵淚仍霑楚水還嘉陵江在/果州果與梓閬為鄰楚水䕫已下之江也)一德興王後
(洙曰同徳以興王業/也伊尹咸有一徳)孤䰟乆客間孔明多故事(洙曰蜀/志陳壽)
(上言奏故蜀丞相諸葛亮故事扶危國負阻/不賔徳澤被無疆自古以來未之有倫也)安石竟崇
班(洙曰謝安薨帝三日臨於朝堂賜東園袐器朝服贈/太傅謚曰文静詔府中備凶儀及葬加殊禮依大司)
(馬亘温故事師曰孔明多故事喻房公奏議可為朝廷/典故安石竟崇班喻房公死後竟追賜褒崇之也加移)
(縣属/閬州)他日嘉陵淚(鄭曰嘉/陵江名)仍霑楚水還
丹旐飛飛日(洙曰丹旐銘旌也寡婦賦龍/轜儼以星駕飛旐翩以啟路)初傳發閬州
風塵終不解(趙曰時吐/蕃未息也)江漢忽同流(師曰風塵終不解/言盜賊未息而房)
(公忽與江漢同/遊故嘆惜之)劔動新身匣(趙曰善本作/親身方有義)書歸故國樓
(蘇曰陳惇放歸故國載/書一千巻歸家起樓)盡哀知有處為客恐長休
　　雲安九日鄭十八攜酒陪諸公宴(永泰元/年作)
　　　補注(鶴曰案公永泰元年初秋至雲安故除章/詩有焉能待初秋之句今詩題云雲安九)
　　　(日當是其年鄭十七鄭十八兄弟也故後有答/鄭十七郎一絶意鄭是雲安人詩云萬國皆戎)
　　　(馬是年八月僕固懐恩/及吐蕃回紇等入㓂)
寒花開已盡菊蘂獨盈枝舊摘人頻異輕香酒暫隨地
偏初衣裌(洙曰陶潜身逺地自/偏秋興賦御裌衣)山擁更登危(沫曰風俗/記九日登)
(髙以􁏸/災厄)萬國皆戎馬酣歌淚欲垂
　　答鄭十七郎一絶(大厯元/年作)
　　　補注(鶴曰詩云把文驚小陸即指其弟鄭十八/也詩又云花殘步屐遲當是大厯元年春)
　　　(作公是年春/晩方迁䕫)
雨後過畦潤花殘步屐遲(蘇曰曹植花殘/惜春步屐自遲)把文驚小陸
(洙曰小陸陸雲蘇曰王融見張充/文曰子文章如小陸小陸瘐而散)好客見當時(洙曰當/時鄭莊)
(也/)
　　將曉二首(永泰元/年作)
　　　補注(鶴曰梁權道編在大厯元年雲安詩内然/詩云寒沙䝉薄霧落月去清波非春月所)
　　　(言當是永泰/元年冬作)
石城除撃柝鐡鎖欲開闗鼓角悲荒塞星河落曉山(趙/曰)
(撃柝以言警/夜静則除之)補注(希曰重門撃柝抱闗撃柝固不待注/而古樂府木蘭女詩云朔氣傳金柝)
(寒光照鐡衣則柝亦有金為者䕫/州有石城乃地名曉一本作曙)巴人常小梗(洙曰謂/段子璋)
(反/也)蜀使動無還(趙曰吐蕃未息所/以蜀使輙無還)垂老孤帆色飄飄犯
百蠻補注(鶴曰豈專指段子璋而言謂上元元年劔南/東川節度兵馬使段子璋反伏誅乾元元年)
(劔南西川兵馬使徐知道反伏誅永泰元年劔南西山/兵馬使崔旰反殺成都節度使郭英乂乂曰動無還若)
(趙云吐蕃未息蜀使無還殊/不相闗飄飄一本作飄颻)
軍吏回官燭舟人自楚歌(洙曰項籍傳聞/軍中皆楚歌)補注(希曰髙/帝紀四)
(面皆楚歌師古曰為楚人/之歌猶言吴歈越吟耳)寒沙䝉薄霧落月去清波壯
惜身名晩衰慙應接多歸朝日簪笏筋力定如何補注
(南史沈慶之詩朽老/筋力盡徒步歸南國)
　　懐錦水居止二首(大厯元/年作)
　　　補注(鶴曰詩云軍旅西征僻風塵戰伐多當是/大厯元年在雲安作蓋指吐蕃之亂及張)
　　　(獻誠柏茂林楊子林共起兵討崔旰是時蜀中/大亂而人心不摇故詩又云猶聞蜀父老不廢)
　　　(舜謳/歌)
軍旅西征僻風塵戰伐多(趙曰永泰元年僕固懐恩誘/吐蕃等㓂奉西京師大震帝)
(召子儀屯涇/陽故曰西征)猶聞蜀父老(洙曰猶一作獨司馬/相如有難蜀父老)不忘舜
謳歌(忘無放切洙曰孟子曰謳歌/者不謳歌堯之子而謳歌舜)天險終難立(洙曰劔/門天設)
(之險也難立無徳不可恃趙曰易曰天險不可升也師/曰子美以崔旰亂成都避亂東川然旰雖叛民心未忘)
(唐室雖據劔門/之險終難自立)柴門豈重過(鄭曰重再也洙曰謂/思草堂未可再到)朝朝
巫峽水逺逗錦江波(洙曰錦江水/與巫峽相通)
萬里橋南宅百花潭北莊(洙曰浣花草堂在萬里橋之/南地有百花潭趙曰舊本作)
(橋南非是蓋公詩又云萬里橋/西一草堂百花潭北即滄浪)層軒皆面水(脩可曰宋/玉招䰟髙)
(堂䆳宇/檻層軒)老樹飽經霜雪嶺界天白錦城曛日黄(洙曰雪/嶺錦城)
(並見上嚴/中丞詩注)惜哉形勝地回首一茫茫(洙曰張孟陽劔閤/銘曰形勝之地匪)
(親勿/居)
　　子規(大厯元/年作)
　　　補注(鶴曰詩云峽裏雲安縣又云眇/眇春風見當是大厯元年作)
峽裏雲安縣江樓翼瓦齊两邉山木合終日子規啼(洙/曰)
(子規杜/䳌也)眇眇春風見蕭蕭夜色凄客愁那聴此故作傍
人低(趙曰一本作故/傍旅人低非是)
　　立春(大厯元/年作)
　　　補注(鶴曰詩云巫峽寒江那對眼又云此身/未知歸定處當是大厯元年在雲安作)
春日春盤細生菜(趙曰齊人月令曰凡立春/日食生菜取迎新之意)忽憶两京
梅發時(趙曰以紀两京當/立春已有菜也)盤出髙門行白玉(趙曰行白/玉盤也)
補注(鶴曰汲黯傳見髙門晉灼曰三輔黄圗未央宫中/有髙門殿鮑宣傳豈徒欲使臣美食大官重髙門)
(之地哉晉灼亦曰殿/名公憶為拾遺時)菜傳纎手送青絲(蘇曰東晉李鄂/立春日命蘆菔)
(芹芽為菜盤饋貺江淮人效之古/詩云蘆菔白玉縷生菜青絲盤)巫峽寒江那對眼杜
陵逺客不勝悲(趙曰言巫峽傍江地寒那/得此菜對眼宜乎其悲也)此身未知歸
定處呼兒覔紙一題詩
　　漫成一首(大厯元/年作)
　　　補注(鶴曰詩云船尾跳魚撥刺鳴當是大/厯元年自雲安發船下䕫州時作)
江月去人只數尺(趙曰梁虞騫詩/目光移數尺)風燈照夜欲三更沙
頭宿鷺聨拳静(洙曰一作起趙曰聨/拳者相並相續之貎)船尾跳魚撥(洙曰/一作)
(跋/)剌鳴(洙曰撥剌躍而有聲也夢符曰按張平/子賦控飛狐之撥剌弓射嶓冡之封豕)
　　南楚(大厯元/年作)
　　　補注(鶴曰題云南楚又詩云正月蜂相見當是/大厯元年在雲安作通典䕫州春秋魚國)
　　　(後属楚巫山縣乃楚/置故雲安亦可言楚)
南楚青春異暄寒早早分無名江上草隨意嶺頭雲正
月蜂相見非時鳥共聞杖藜妨躍馬(洙曰蔡澤曰吾躍/馬食肉四十年亦)
(足/矣)不是故離羣(蘇曰公自言適楚本避地而已非離羣/也師曰南地與北異冬反暖春却寒故)
(有春寒料峭之語杖藜貧賤也躍馬富貴也子/美避地而作扵貧賤非故意離羣乃不得已也)
　　移居䕫州郭(大厯元/年作)
　　　補注(鶴曰公以大厯元年春晩移居䕫州城/此當是其時作故詩云春知催桞别)
伏枕雲安縣遷居白帝城春知催桞别(趙曰古有折楊/桞曲多言離别)
(也/)江與(洙曰一/作已)放船清農事聞人説山光見鳥情禹功
饒斷石且就土微平(洙曰㳂峽皆因開鑿而成/故少平土惟䕫州稍平爾)
　　船下䕫州郭宿雨濕不得上岸别王十二判官(大厯元/年作)
　　　補注(鶴曰大厯元年春晩自/雲安遷居䕫州時作)
依沙宿舸船石瀬月姢姢(洙曰謝靈運有曰谿石瀬茂/林脩竹詩鮑昭翫月詩姢姢)
(似娥/眉)風起春燈亂江鳴夜雨懸晨鐘雲外濕勝地石堂
烟(趙曰石堂/䕫州佳處)柔櫓輕鷗外含悽覺汝賢(趙曰船櫓在輕/鷗之外忽忽遂)
(行不得如鷗之遊漾所以/含情而覺鷗之勝我也)
　　入宅三首(大厯二/年作)
　　　補注(鶴曰公大厯二年移居赤甲按公赤甲詩/云卜居赤甲遷居新两見巫山楚水春知)
　　　(此詩作扵大厯二年春/故詩云春色漸多添)
奔峭背赤甲斷崖當白鹽(洙曰謝靈運詩孤客傷逝湍/徒旅苦奔峭赤甲白鹽瞿唐)
(峽口二山趙曰赤甲本岬字按水經注南運基白帝山/甚髙大其石背赤土人云如人袒脾故謂之赤岬幽白)
(鹽髙可千餘丈人見其髙大因名之鄭曰寰宇記赤甲/城公孫述所築樹木土石悉赤如人袒臂故云赤甲在)
(縣/北)補注(希曰十道四州記云其城大雨不可入當時人/皆赤甲袒肩而築之故曰赤甲寰宇記云赤甲)
(城是魚復縣舊基故/下篇云水生魚復浦)客居媿遷次(洙曰次舍也遷/次由移居也)春色
漸多添花亞欲移竹鳥窺新巻簾衰年不敢恨勝槩欲
相兼
亂後居難定春歸客未還水生魚復浦(洙曰魚復白帝/舊名鄭曰十道)
(志䕫州古魚國/漢魚復縣地)雲暖麝香山(定功曰後漢郡國志巴郡/魚復古之庸地䕫州圗經)
(麝香山州東南一百五十/五里山有麝香故以名之)補注(鶴曰寰宇記云麝香山/在秭歸縣東南一百一)
(十里多麝今扵䕫州云者武徳二年前秭歸屬䕫也唐/志云武徳二年析秭歸縣置歸州故後篇亦言宋玉宅)
半頂梳頭白過眉拄杖斑相看多使者一一問函闗(洙/曰)
(時冦亂未平闗/中之信未通爾)
宋玉歸州宅(洙曰歸州有宋/玉宅今亡矣)雲通白帝城吾人淹老病
旅食豈才名峽口風常急江流氣不平只應與兒子飄
轉任浮生
　　赤甲(大厯二/年作)
　　　補注(鶴曰詩云两見巫山楚水/春知是與入宅詩同時作)
卜居赤甲遷居新两見巫山楚水春炙背可以獻天子
(趙曰列子宋國有田夫曁春東作自曝於日不知天下/有綿纊狐貉顧謂其妻曰負日之暄人莫知者以獻吾)
(君將有/重賞)美芹由來知野人(洙曰嵇康書野人有快炙背/而美芹子者欲獻之至尊雖)
(有區區之意/亦已疎矣)荆州鄭薛寄書近蜀客郄岑非我鄰(洙曰/鄭薛)
(郄岑皆公之故/舊見於前詩注)笑接郎中評事飲病從深酌道吾真(師/曰)
(子美以病斷酒今郎中評事深酌勸子美道子美真性/嗜此如何不飲甫亦難逆其意而云病從深酌道吾真)
補注(鶴曰舊注云見扵前注初無鄭是江陵鄭少尹薛/是石首薛明府岑是岑嘉州郄是梓州郝使君評)
(事必崔評事公在䕫多有詩/與之苐未詳郎中為何人)
　　上白帝城二首(大厯元/年作)
　　　補注(鶴曰寰宇記盛𢎞之荆州記巴東郡峽上/北岸有一山孤特甚峭巴東郡據以為城)
　　　(注水經云白帝山北縁馬嶺接赤甲山其間平/處相去八十五丈東西七十丈東傍瀼溪即以)
　　　(為隍後漢初公孫述據蜀自以承漢土運故曰/白帝城當是大厯元年公初至䕫時作故云山)
　　　(歸萬古春又云兵戈猶/擁蜀指崔旰之變也)
江城含變態一上一囘新天欲今朝雨山歸萬古春英
雄餘事業(洙曰白帝城公孫述所/築後為劉備屯戍之地)衰邁乆風塵(洙曰公/自言)
取醉他鄉客相逢故國人兵戈猶擁蜀(趙曰乃大厯元/年崔旰之叛戰)
(扵梓/州)賦斂尚輸秦(洙曰時國用不/足多賦斂也)補注(鶴曰秦乃峙粮/備吐蕃之所大)
(厯二年吐蕃雖遣使/來朝終不忘備也)不是煩形勝深慙畏損神(師曰秦/謂闗中)
(也時干戈用事國用不足賦斂亡藝惟以煩刑勝之民/之輸賦扵闗中者非其本心也特廹扵刑政之煩苛故)
(曰賦斂强輸秦子美慮叛亂未/已秪畏奔走而耗損精神也)
白帝空祠廟(洙曰公孫述/自號白帝)孤雲自徃來江山城宛轉棟
宇客徘徊勇畧今何在當年亦壯哉(洙曰述始為王莽/導江卒正更始時)
(起兵討宗成王岑之亂破之遂有蜀土僣/立為帝號成家立十二年為光武所誅)後人將酒肉
(洙曰凡舟人/徃來皆祠之)虚殿日塵埃谷鳥鳴還過林花落又開多
慙病無力騎馬入青苔
　　愁(魯曰强戲為吳體/  大厯元年作)
　　　補注(鶴曰詩云十年戎馬暗南國又云巫峽/泠泠非世情當是大厯元年䕫州作)
江草日日喚愁生巫(洙曰一/作春)峽泠泠非世情盤渦鷺浴
底心性(趙曰郭璞賦/盤渦谷轉)獨樹花發自分明十年戎馬暗南
國(洙曰自安史亂後天下/草草不安者十餘年)異域賔客老孤城(洙曰公本/北人而寓)
(南國故/云異域)渭水秦山得見否人今罷病虎縱横(洙曰渭水/泰川皆闗)
(中風物也時方罷弊賊㓂充斥而未可歸故云得見否/師曰草喚愁生言起歸心也巫峽之水泠泠不斷世情)
(疎絶非水長流之比也盤渦乃碾碓之水鷺浴自得子/美心性亦鷗鷺安閑之比也獨樹花發自分明喻子美)
(不狥乎流俗也渭水/秦山乃子美故鄉)
　　江雨有懐鄭典設(大厯二/年春作)
　　　補注(鶴曰詩云岸髙瀼滑限西東當是大/厯二年春作是年公自赤甲遷瀼西)
春雨闇闇塞峽中早晩來自楚王宫(鄭曰襄/王故宫)補注(鶴曰/寰宇)
(記楚宫在縣西北二百步在陽/䑓古城内即襄王所遊之地)亂波分披巳打岸弱雲
狼藉不禁風寵光蕙葉與多碧(趙曰孔雀賦天雨/之施惠扵蕙葉)㸃注
桃花舒小紅谷口子眞正憶汝(見谷口但/窮耕注)岸髙瀼滑限
西東(洙曰滑一作闊䕫有澗水出扵山谷間/謂之瀼居人分其左右謂之瀼東瀼西)
　　雨不絶(廣徳二/年作)
　　　補注(鶴曰詩云院裏長條風乍稀當是廣徳二/年在嚴公幕中作院裏如簡院内諸公立)
　　　(秋日院中有作是也梁權道編在大厯元年䕫/州作豈非泥行雲莫自濕仙衣之句然行雲字)
　　　(只是假用其字非直指巫山而言殆不考末句/不得安流逆浪歸正為欲歸溪上若在䕫州作)
　　　(則逆浪歸何所梁/亦只據舊次耳)
鳴雨既過漸細微映空揺颺如絲飛(洙曰古詩密/雨如㪚絲)堦前
短草泥不亂院裏長條風乍稀舞石旋應將乳子(洙曰/湘川)
(記零陵有石燕雨/過則飛如燕子)行雲莫自濕仙衣(洙曰謂髙唐神女/也朝為行雲暮為)
(行/雨)眼邉江舸何忽促(舸嘉/我切)未得(待作/)安流逆浪歸
　　崔評事弟許相迎不到應慮老夫見泥雨怯出必
　　愆佳期走筆戱簡(大厯二/年作)
　　　補注(鶴曰詩云浮雲不負青春約細雨何孤白/帝城又云身過花間霑濕好醉扵馬上徃)
　　　(來輕非大厯元年初到䕫州作蓋是年春/晩方遷居不應詩語如此當是大厯二年)
江閤要賔許馬迎午時起坐自天明浮雲不負青春色
細雨何孤白帝城身過花間霑濕好醉於馬上徃來輕
虚疑皓首衝泥怯實少銀鞍傍險行
　　晝夢(大厯二/年作)
　　　補注(鶴曰梁權道編在大厯元年䕫州詩内然/是年公自雲安遷居時已是春晩而今詩)
　　　(云二月饒睡昏昏然/當是二年二月作)
二月饒睡昏昏然不獨夜短晝分眠桃花氣暖眼自醉
(蘇曰吕安行鏡湖岸上桃花爛熳謂王恂曰醺得眼/醉殷紅泛眩江㧾詩曰惱殺未歸客桃花醺眼醉)春
渚日落夢相牽故鄉門巷荆棘底(趙曰不歸之乆/而生荆棘矣)中原
君臣豺虎邉(趙曰言盜賊也王/粲詩盜賊如豺狼)安得務農息戰鬭普天
無吏横索錢(洙曰時多横賦暴歛也趙曰東乘軍須/之勢又至扵暴横求索肆為可傷也)
　　熟食日示宗文宗武(大厯二年作秦洙曰熟食日/即寒食節也  人呼寒食為)
　　　(熟食日言其不動烟火預辦熟食物/過節也齊人呼為冷節又云禁烟)補注(鶴曰詩/云風花)
　　　(白帝城當是大厯二年在䕫州作盖元年春晚方/遷䕫三年正月已下峽梁權道編在元年恐非)
消渇游江漢羈栖尚甲兵幾年逢熟食萬里逼清明(趙/曰)
(寒食日更不舉火而冷食其/物故謂之寒食亦謂之熟食)補注(鶴曰㑹要云天寶十/年二月勑禮標納火)
(之禁語有鑽燧之文今後寒食並禁火三日以其不動/烟火故先為熟食因以為名漢律厯志大梁初胃七度)
(榖雨今曰清明中昴/八度清明今日榖雨)松栢卭山路風花白帝城(田曰十/道志曰)
(卭山在洛陽縣北俗以寒食省墳子美先塋在卭而其/身流寓於寒食不得展省故有此句鄭曰寰宇志卭州)
(因卭來山為名水經注/卭來山在漁嘉嚴道縣)汝曹催我老回首淚縱横補注
(希曰唐制寒食文武百官有墓塋域在城外并京畿外/者任往拜掃今公有隴墓在洛陽而流落逺方不得拜)
(掃故因時感傷/至於淚縱横也)
　　又示两兒(大厯二/年作)
　　　補注(鶴曰題云又示則/與上篇同時作)
令節成吾老他時見汝心(趙曰令節/指寒食也)浮生看物變為恨
與年深長葛書難得(鄭曰春秋時鄭/地今縣屬許州)江州涕不禁(平/聲)團
圓思弟妹(蘇曰季湛中秋日登仲宣樓拊欄自語似有/弔古之恨更值團圓忍不思弟妹共觀耶趙)
(曰長葛江州必/其弟妹所在)行坐白頭吟(趙曰卓文君作/白頭吟諷相如)
　
　
　
　
　
　
　
　
　
　
　
　
　補注杜詩巻二十七
欽定四庫全書
　補注杜詩巻二十八　　　　宋　黄希　原本
　　　　　　　　　　　　　　　黄鶴　補注
　　陪諸公上白帝城樓宴越公堂之上(大厯元/年作)
　　　(洙曰越公楊素也有/堂在城上畫象尚存)補注(鶴曰詩云此堂存古/制城上俯江郊盖初)
　　　(見也當是大厯/元年春晚作)
此堂存古制城上俯江郊落構垂雲雨(趙曰雲頽而下/雨落扵空皆有)
(垂之/義)荒堦蔓草茅柱穿蜂溜蜜棧缺燕添巢坐接春盃
氣心傷艷蘂梢(蘇曰左希登西樓曰艶/蘂傷客心和風吹薄袂)英靈如過隙(洙/曰)
(見身世白/駒摧注)宴衎願投膠(洙曰古詩以漆投膠中趙曰指/公孫就之英靈如過隙而逝亡)
(則今日宴衎當願如以/膠投漆結綢繆之好也)莫問東流水生涯未即抛
　　傷春五首(廣徳二/年作)
　　　(師古曰時避/冦在蜀作)補注(鶴曰詩云巴山春色静又詩中/備言吐蕃陷京代宗出幸之)
　　　(事當是廣徳二年在閬州作而梁權道編在廣/徳元年綿州作不考代宗幸陜在元年十月而)
　　　(十月始還京若在元年作何由有春光日自濃/之句當是二年無疑楚辭招魂目極千里兮傷)
　　　(春心故/以為題)
天下兵雖滿(趙曰謂廣徳元年吐/蕃陷京師車駕幸陜)春光(洙曰一/作青春)日自濃
西京疲百戰(趙曰吐蕃留京師䦘郭子/儀軍至驚潰子儀復長安)北闕任羣兇(蘇/曰)
(除符北闕震蕩羣凶若不誅鋤恐逼/洛汭趙曰指言程元振魚朝㤙之徒)補注(鶴曰唐以鳯/翔為西京蓋)
(至徳二載代宗廣徳元年吐蕃入冦陷鳯翔以西故鳯/翔為戰争之地蒙塵謂代宗幸陜然幸陜乃十月丙子)
(至十二月即還京矣此詩/云乃春作是廣徳二年)闗塞三千里(趙曰公在閬中/望乗輿所在有)
(三千里關/塞之隔矣)烟花一萬重蒙塵清露急(洙曰見至尊/尚蒙塵注)御宿
且(一作/有)誰供補注(鶴曰通鑑上至陜百官稍有至者郭/子儀引二十騎自御宿川循山而東)
(王延昌曰六軍將士逃潰/者多在商州今速徃収之)殷復前王道(洙曰啇之中宗/髙宗能復前王)
(之/道)周遷舊國容(洙曰平王東/遷扵洛邑)蓬萊足雲氣應合揔從龍
(趙曰豈言蓬萊殿乎蓋言羣臣當盡随/駕易雲從龍也雲以比羣臣龍比天子)
鶯入新年語花開滿故枝天清(洙曰一/作青)風巻幔草碧水
通池牢落官軍速蕭條萬事危(洙曰憂時之心切故於/萬事未見其安也)
鬢毛元自白淚㸃向來垂不是無兄弟其如有别離(洙/曰)
(言雖有兄弟而為䘮/亂阻隔不得相保爾)巴山春色静北望轉逶迤(洙曰巴/山蜀山)
(也/)補注(希曰巴與蜀自别巴指梓閬而/言也楚辭逺遊載雲旗之逶迤)
日月還相鬬星辰屢合(洙曰一/云亦屢)圍(洙曰漢天文志五星/所行合㪚犯守陵歴)
(鬬食彗孛飛流日月薄/蝕韋昭曰星相撃為鬬)不成誅執法焉得變危機(洙曰/天文)
(志南宫南四星名執法中端門趙曰廣雅曰熒惑謂之/罰星或謂之執法今指熒惑而言則指程元振之熒惑)
(人主/也)大角纒兵氣(洙曰天文志大角者大王帝座廷其/两旁曰攝提魏都賦奸回内贔兵纒)
(紫微趙曰京師兵又/滿矣故曰纒兵氣)鉤陳出帝畿(洙曰西都賦周以鉤/陳之位注鉤陳王者)
(法之主/行宫也)烟塵昏御道(洙曰黄/道也)耆舊把天衣(洙曰一云固/無牽白馬幾)
(至著青衣蘇曰煬帝幸維陽朝廷耆艾把天衣/諫不止趙曰父老不欲車駕之行皆牽挽帝衣)行在諸
軍闕(蘇曰漢帝諸軍闕食肆掠/居民趙曰言軍士稀少)來朝大將稀(洙曰吐蕃/䧟京師天)
(子幸陜諸鎮畏程元振魚朝㤙讒構莫肯奔命朝/廷所恃者郭子儀一人而已趙曰言藩鎮不朝)賢多
隐屠釣王肯載同歸(洙曰賢者避地自隐於屠釣王能/為文王載吕望事否蘇曰寗元自)
(古賢人哲士或抱闗撃柝或隐迹屠釣或雜漁樵師曰/日月相鬭星辰合圍言天示變異故盜賊興執法者大)
(將之權也不命將以誅之則危機不得息大角纒兵氣/言禄山陷京師天王之位尚妖氛所纒繞也釣陳者天)
(子之仗出帝畿言帝出幸耆/舊把天衣言父老皆攀車駕)
再有朝廷亂難知消息真近傳王在洛復道使歸(洙曰/一作)
(通/)秦(洙曰謂傳/者不一也)奪馬悲公主登車泣(洙曰一/作哭)貴嬪補注
(希曰和政公主下嫁桞渾安禄山陷京師主/奪渾馬載寕國公主身與渾徒步日百里)蕭闗迷北
上(洙曰漢武行幸雍通回中道遂北出蕭闗/迷北上謂東行陜故下句有欲東巡之句)滄海欲東
巡(洙曰秦始皇東巡/海上銘石勒功)敢料安危體猶多老大臣豈(洙曰/一作)
(得/)無嵇紹血霑灑屬車塵(洙曰晉書忠義傳紹以天子/䝉塵承詔馳詣行在所值王)
(師敗績於蕩隂百官及侍御莫不㪚潰唯紹端冕以身/捍衛紹被害血汚御服及事定左右欲浣衣帝曰此嵇)
(侍中血不可去司馬相如諫獵書云犯屬車之清塵師/曰吐蕃再陷京城代宗幸陜故云再亂滄海欲東巡言)
(代宗幸陜如始皇之東巡勞民動衆也敢料安危體言/朝廷老臣猶多國體未遽危也豈無嵇紹血言艱難之)
(際衛帝者豈無忠臣/義士如嵇侍中者乎)補注(希曰漢制大駕八十一乘師/古曰屬者言其相連續不絶)
(也屬之/欲反)
聞説(洙曰一/作道)初東幸孤兒却走多(洙曰宣帝紀注取從/軍死事者之子養羽)
(林官教以五兵號曰羽林孤兒少壯者令從軍也/趙曰此篇聞官軍逃亡之詩却走退却而走也)補注
(鶴曰此詩五首多言出幸然皆追紀當時事如此篇云/聞説初東幸孤兒却走多足騐其非當出幸時所作是)
(時公在閬中故曰巴山殆是巴閬僻逺聞京師事常後/時故廣徳二年春方知元年冬事因以發其感憤之意)
(遂名曰/傷春云)難分太倉粟(洙曰漢大倉之粟紅腐不可食趙/曰言其既走則雖有太倉之粟而)
(難與/之也)競棄魯陽戈(洙曰魯陽公與韓遘戰酣日暮援戈/而揮之日為反三舍趙曰言戈可以)
(麾戰而反棄/之為可痛矣)胡虜登前殿(洙曰吐蕃/陷京師也)王公出御河(洙曰/出奔)
(也/)得無(洙曰一/作忍為)中夜舞(洙曰晉春秋曰祖逖字士稚與/司空劉琨雄豪著名時與琨同)
(辟司馬州主簿情好綢繆共被而/寢中夜聞雞鳴起舞曰此非惡聲)誰(洙曰一/作宜)憶大風歌
(洙曰漢髙帝作大風歌云大風起兮雲飛掦安得猛士國/兮守四方師曰代宗出幸禁軍皆逃竄難分太倉粟言)
(用之也競棄魯陽戈言兵敗北也英雄之士於斯時豈/無覬覦如劉琨者故曰得無中夜舞誰憶大風歌言無)
(人守四/方也)春色生烽燧(洙曰見悲/青坂詩注)幽人泣薜蘿(洙曰謂賢/者泣於草)
(野爾趙曰幽/人公自謂也)君臣重脩徳猶足見時和(洙曰巴閬僻逺/傷春罷始知春)
(前已敗/宫闕)
　　暮春題瀼西新賃草屋五首(大厯二/年作)
　　　補注(鶴曰詩云乆嗟三峽客再與暮春期當是/大厯二年在瀼西作是年公方自赤甲遷)
　　　(瀼西故詩又云/旅食瀼溪雲)
乆嗟三峽客再與暮春期(脩可曰樂史寰宇記渝州有/三峽之名曰西峽巴峽巫峽)
(明月峽在䕫州/之西即西峽也)百舌欲無語(趙曰反舌無聲在芒種後/十日今謂之欲無語則暮)
(春之時也師曰百舌江東人謂之/信鳥逢春則效百鳥語故名百舌)繁花能幾時谷虚雲
氣薄波亂日華遲戰伐何由定哀傷不在兹(洙曰百舌/反舌也禽)
(名/)
此郊千樹橘不見比封君(洙曰李衡種甘橘千樹號千/頭木奴前漢貨殖傳蜀漢江)
(陵千樹橘比其人/皆與千戸侯等)養拙干戈際全生麋鹿羣(蘇曰陳遂/曰幸得全)
(生於麋鹿羣/中盡老矣)補注(希曰潘岳䦘中記曰卒孟年七/十與麋鹿同遊世謂之鹿仙)畏人
江北草旅食瀼西雲(蘇曰言其客路萍跡無定計也古/詩云旅食如閑雲趙曰畏人在於)
(江北之草間旅食在於瀼西之雲裏公之自嘆也/師曰畏人江北草言草動則驚恐盗伏其中也)萬里
巴渝曲(洙曰前漢禮樂志巴渝鼔員三十六人師古曰/巴巴人也渝渝人也當髙祖初為漢王得巴渝)
(人與之定三秦滅楚國存其武樂也巴渝之樂因/此始也巴即今巴州渝即今渝州本蜀都之地)三年
實飽聞(趙曰自永泰元年至今/大厯二年為三年矣)補注(鶴曰公以永泰元/年五月下忠渝至)
(䕫大厯三年正月出峽今詩題曰暮春題瀼西新賃草/屋而詩亦有再與暮春期之句則是大厯二年暮春涉)
(三甲子故/云三年)
綵雲隂復白錦樹曉來青身世雙蓬鬢(趙曰言身已老/而雙鬢如蓬矣)
乾坤一草亭(趙曰言天地之間有/此瀼西一草亭也)哀歌時自短(師曰古/詩有短)
(長/吟)醉舞為誰醒細雨荷鋤立(蘇曰晁詠因思詩荷鋤立/雨中衣濕不自覺人皆愛)
(其苦/學)江猿吟翠屏(洙曰見眷言終荷鋤并却畧羅翠/屏注黄曰陶淵明帶月荷鋤歸)
壯年學書劔(洙曰項籍少年學/書不成去學劔)他日委泥沙(洙曰言不/見用扵世)
(趙曰公自嘆/於流落也)事主非無禄浮生即有涯髙齋依藥餌絶
域改春華喪亂丹心破(蘇曰辛毗值此喪亂兵/戈未定丹心復將破矣)王臣未
一家(趙曰詩所謂率土/之濵莫非王臣也)
欲陳濟世策巳老尚書郎(洙曰見老儒不用尚書郎詩/注趙曰公官是尚書工部員)
(外郎/故云)未息豺虎鬭(洙曰見豺虎正縱横注/趙曰豺虎以言盜賊)空慙鴛鷺行
(洙曰公曽任拾/遺籍占朝列)時危人事急風逆羽毛傷落日悲江漢
中宵淚滿牀
　　承聞河北諸道節度入朝歡喜口號絶句十二首
　　　補注(鶴曰案末篇云十二年來多戰場當是大/厯二年作然此詩十二首非止言一時事)
　　　(乃是述安史及吐蕃之亂而歸於李懐仙之能/説諸節度郭子儀之能息其戰伐當逐篇以事)
　　　(觀之蓋河北自寳應元年史朝議未縊死前諸/鎮已多降者死後無不歸順案舊史李懐仙廣)
　　　(徳元年檢校侍中為幽州節度使子儀二年兼/雲州大都督單于鎮北大都䕶又無朔方招撫)
　　　(使故能使河北諸道節度入朝如太/原節度使辛雲京以是年來朝是也)
禄山作逆降天誅更有思明亦已無(洙曰安禄/山史思明)補注(希/曰)
(安禄山以至徳二載為嚴莊所殺史思明未幾又殺/安慶緒奪其位乾元二年自稱大聖燕王事見通鑑)
洶洶人寰猶不定時時戰鬬欲何須(洙曰時尚/有反者)
社稷蒼生計必安蠻夷雜種錯相干周宣漢武今王是
(洙曰周宣中興漢武雄畧言除去/暴亂如漢武恢復帝業如周宣也)孝子忠臣後代看(趙/曰)
(此篇望諸節度/之忠孝如此)
喧喧道路多謌謡(洙曰一/作好童)河北將軍盡入朝自是乾坤
王室正却教江漢客魂銷(洙曰言亦望朝廷徵用也趙/曰公因喜諸節度入朝而傷)
(其流落未可還闕朝王/魂銷者所以重嘆也)
北(洙曰又/云不)道諸公無表來茫然庻事遣人猜擁兵相學
干戈鋭使者徒勞萬里廻(洙曰吐蕃之亂諸道節度無/一人救援者朝廷遣使敦諭)
(竟不/至)補注(希曰吐蕃廣徳元年入㓂代宗自十月/徵諸道兵不至桞伉所謂四方叛是也)
鳴玉鏘金盡正臣(洙曰西征賦飛翠綬拖鳴玉以出禁/門者衆矣趙曰鳴玉鏘金言諸節度)
(之貴稱為正臣則公/豈待之以忠義耶)修文偃武不無人(洙曰武成云/乃偃武修文)興
王㑹静妖氛氣聖壽宜過一萬春(蒼舒曰世説晉武帝/問孫皓聞南人好作)
(爾汝歌頗能為否皓正飲酒因舉觴勸帝歌云昔與汝/為鄰今與汝為臣上汝一盃酒願汝壽萬春帝悔之)
英雄見事若通神聖哲為心小一身(洙曰不役天/下以自奉)燕趙
休矜出佳麗(洙曰古詩燕趙多/佳人美者顔如玉)宫闈不擬選才人(洙曰/唐制)
(才人正二千石趙曰此篇喜諸節度入朝既喜其入朝/却防其媚悦而獻佳麗故預以為戒才人宫中之爵號)
抱病江天白首郎(趙曰公晩年為尚書工部員外郎/也其字依傍馮唐白首為郎矣)空
山樓閤暮春光衣冠是日朝天子草奏何時入帝鄉
澶漫山東一百州(韓曰澶漫/不㳟貌)削成如桉抱青丘(鄭曰削/平也青)
(丘在青州/千乗縣)苞茅重入歸闗内王祭還供盡海頭(洙曰左/傳齊桓)
(問罪楚國曰爾苞茅不/入王祭不共無以縮酒)
東逾遼水北滹沲(洙曰遼水遼東國水也山海經云大/戯之山滹沲之水出焉今在饒陽縣)
(北/)星象風雲喜共和紫氣闗臨天地闊(趙曰紫氣闗言/函谷闗也周時)
(尹喜為闗吏望其有紫/氣云當有聖人入闗)黄金臺貯俊賢多(洙曰燕王置/千金於臺上)
(以延天下之士/謂之黄金臺)
漁陽突騎邯鄲兒(夢符曰後漢世祖克邯鄲置酒髙㑹/從容謂馬武曰吾得漁陽上谷突騎)
(欲令/將之)酒酣並轡金鞭垂意氣即歸雙闕舞雄豪復遣五
陵知(洙曰漁陽突騎邯鄲游俠其豪俊勇决古有名稱/也五陵漢之五陵亦豪俠所聚之地復遣五陵知)
(謂復遣為/王臣也)補注(鶴曰原涉傳諸豪及長安五陵諸為氣/節者皆歸慕之師古曰五陵為長陵安)
(陵陽陵茂陵平陵也班固西都賦南望杜覇/北眺五陵然則覇陵杜陵不在五陵之數也)
李相將軍擁薊門白頭惟有赤心存(蘇曰馬授曰吾白/頭老顔赤心壯志)
(尚存趙曰李相則節度之稱相公將軍則節/度之稱將軍者擁薊門乃河北諸道節度矣)補注(鶴曰/李相)
(將軍意是指李懐仙懐仙廣徳元年為史朝義偽范陽/節度使因中使駱奉仙請降又遣兵追朝義而縊之代)
(宗授以檢校侍中幽州盧龍等軍節使事見舊史并通/鑑幽州有薊縣故云自是與蔣嵩田承嗣張忠志等分)
(河朔而帥之稱蕃臣懐仙大厯三年為其麾下/所殺第未詳何以謂將軍惟有一本作雖老)竟能盡
説諸侯入知有從來天子尊(趙曰盡喜説諸侯之入朝/蓋天子從來有至尊之勢)
十二年來多戰場天威巳息陣堂堂(洙曰孫子堂堂之/陣天威天子之威)
神靈漢代中興主功業汾陽異姓王補注(鶴曰以代宗/宣帝子儀以)
(寶應元年建邜日為河中朔/方等節度使進封汾陽郡王)
　　得舍弟觀書自中都巳達江陵今兹暮春月末行
　　李合到䕫州悲喜相兼團圎可待賦詩即事情見
　　乎詞(大厯二/年春作)
　　　補注(鶴曰題云今兹暮春月末合到䕫州當是/大厯二年春作蓋元年暮春方自雲安遷)
　　　(居䕫/州)
爾到江陵府何時到峽州亂離生有别(修可曰楚詞云/悲莫悲於生别)
(離/)聚集病應瘳颯颯開啼眼朝朝上水樓老身須付託
白骨更何憂
　　喜觀即到復題短篇二首(大厯二/年作)
　　　補注(鶴曰詩云應論十年事又云終南萬里春/則是觀自河南來也公乾元元年冬自華)
　　　(州之東都二年春尚留自元年至大/厯二年恰十年當是大厯二年作)
巫峽千山暗終南萬里春(洙曰終南山在長/安言去家萬里也)病中吾見
弟書到汝為人(洙曰始為亂離所隔則莫知/生死也及書到方知其為人)意答兒童
問來經戰伐新(趙曰两句通義自戰伐中來兒童見/之必有所問己意其一一答之也)泊
船悲喜後欵欵話(一作/議)歸秦
待爾嗔烏鵲(沈曰西京雜記/鵲噪則行人至)抛書示鶺鴒(趙曰待弟而/來怒烏鵲之)
(下實下言喜弟/來故抛書示之)枝間喜不去原上急曽經(洙曰詩鶺鴒/在原兄弟急)
(難/)江閤嫌津桞(洙曰嫌其/隔望眼也)風帆數驛亭(洙曰數其/驛程也)應論
十年事愁絶始星星(蘇曰張禹對鏡悲鬢始變星星趙白也/曰舊本作橪絶非是星星言鬢之)
　　喜聞盜賊蕃㓂揔退口號五首(大厯三/年作)
　　　補注(鶴曰詩云大厯三年調玉燭當是其年作/案舊史二年吐蕃九月冦靈州進冦邠州)
　　　(十月靈州奏破吐蕃二萬京師解嚴通鑑云十/月路嗣恭破吐蕃於靈州城下斬首二千餘級)
　　　(吐蕃引去今詩云今春喜氣滿乾坤南北東西/拱至尊當是蕃㓂二年退而詩作於明年之春)
　　　(故云三年一本作二年而梁權道從而編詩於/二年然元年無吐蕃之亂雖新史云九月吐蕃)
　　　(陷原州而舊史通鑑俱不言案志原州廣徳元/年已陷吐蕃詩又云蕭闗隴水入官車唐志蕭)
　　　(闗縣在武州九域志隴水縣在隴州而唐志隴/州無此縣蕭闗與靈州相近正是指吐蕃㓂靈)
　　　(州而路嗣/恭破之也)
蕭闗隴水入官車(趙曰蕭闗在靈州之傍隴水/則隴州之水鄭曰縣屬原州)青海黄
河巻塞雲(洙曰見蕭闗迷北上并州不見青海頭趙曰/青海在西吐蕃之地黄河則自積石而徃巻)
(塞雲則無復戰伐/而塞雲巻㪚也)北極轉愁龍虎氣西戎休縱犬羊羣
(師曰蕭闗隴水皆奏地北極喻君轉/愁龍虎氣言中國氣盛胡人愁恐也)
贊普多教使入秦(洙曰贊普/吐蕃主帥)數通和好止烟塵(洙曰按/新史本)
(傳至徳三年吐蕃使/使來請討賊且修好)朝廷忽用哥舒將殺伐虚悲公主
親(洙曰吐蕃先為哥舒翰所殺不敢近青海趙曰開元/末吐蕃金城公主薨遣使來告又因請和明皇不許)
(以哥舒翰節度隴石翰攻㧞/石堡又擒其相又破洪濟)
崆峒西極過崑崙(趙曰崆峒在西郡之西崐崙又在崆/峒西極之西詩人廣大言其從化之)
(地逺/也)駞馬由來擁國門逆氣數年吹路斷蕃人聞道漸
星奔(趙曰劉孝摽廣絶交/論靡不望影星奔)
勃律天西采玉河(鄭曰唐西域傳大勃/律西與小勃律接)堅昆碧盌最來
多(夢符曰右按唐書於闐國距京師九千七百里有玉/河國人夜視月光盛處州得美玉鄭曰堅昆國在康)
(居西葱嶺北趙曰/碧盌出堅昆國)舊随漢使千堆寳少答胡王萬匹羅
(趙曰舊日以千堆寶隨漢使入貢而中國所少答者特/萬匹羅師曰晉平居海為張鄴使于闐判官作行程記)
(云其國采玉之地玉河在于闐城外其源出崑山西流/一千三百里至于闐界牛頭山乃流為三河一曰白玉)
(河在城東二曰緑玉河在城西三曰烏玉河在緑玉河/西其源雖一而其玉隨地而變毎歲五六月大水暴漲)
(則玉隨流而至至秋水退乃可/采人謂之撈玉堅昆亦胡也)
今春喜氣滿乾坤南北東西拱至尊大厯三年調玉燭
(趙曰爾雅曰/時和為玉燭)𤣥元皇帝聖雲孫(師曰爾雅四時和為通/正四氣和為玉燭邢昺)
(䟽曰四時和氣温潤明照故曰玉燭又釋親孫之子為/曽孫曽孫之子為𤣥孫𤣥孫之子為來孫來孫之子為)
(晜孫晜孫之子為仍孫仍孫之子為雲孫注言輕逺/如浮雲唐以老子為聖祖封𤣥元皇帝故曰聖雲孫)
　　即事(大厯二/年作)
　　　補注(鶴曰此詩當是大厯二年暮春作若謂元/年則公方自雲安移居於䕫其詩云春知)
　　　(催桞别又阻乆雨已非今/花氣渾如百和香之時矣)
暮春三月巫峽長(洙曰盛𢎞之荆州記/巴州三峽巫峽長)皛皛行雲浮(一/作)
(無/)日光(皛胡了切趙曰陶淵/明詩云皛皛川上平)雷聲忽送千峰雨花氣渾
如百和香(和胡卧切洙曰古詩博山爐中百和香鬰金/蘇和與都梁蘇曰解濟遊樂游園云日烘花)
(氣如百和香惹衣/雅然宜數數行樂)補注(希曰漢武帝時月/支國嘗進百和香)黄鶯過水飜
廻去燕子􁊕泥濕不妨飛閤巻簾圖畫裏虚無只少對
瀟湘(趙曰雖眼前之山水如畫圖而/其所虛無只欠少瀟湘為對也)
　　見螢火(大厯二/年作)
　　　補注(鶴曰詩云巫山秋夜螢火飛當是大厯二/年作二年之秋在瀼西及東屯居今詩又)
　　　(云忽驚屋裏琴畫冷復亂簷前/星宿稀是時已有定居矣)
巫山秋夜螢火飛簾踈巧入坐人衣(趙曰言入扵/坐人之衣也)忽驚
屋裏琴書冷復亂簷前星宿稀却繞井欄添箇箇偶經
花蘂弄輝輝滄江白髪愁看汝來歲如今歸未歸
　　送十五弟侍御使蜀(大厯元/年作)
　　　補注(鶴曰數盃巫峽酒百丈内江船又云未息/豺狼鬭蓋指崔旰輩相攻當是大厯元年)
喜弟文章進添余别興牽數盃巫峽酒百丈内江船(洙/曰)
(水自消上合者謂之内江自/渝由戎瀘上蜀者謂之江外)未息豺狼鬬(戰/争)空催犬馬
年(洙曰以自稱其年故從卑賤晉陶侃臨終/上表曰臣猶為犬馬之齒故尚可少延)歸朝多便
道摶擊望秋天(洙曰便道間道也田曰舊唐史栢彦範/舉楊嶠為御史嶠不樂摶撃之任師曰)
(御史之擊搏姦回如/鷹逢秋撃搏鳥獸)
　　暮春(大厯元/年作)
　　　補注(鶴曰詩云卧病擁塞在峽中當是大厯元/年初遷䕫州時作蓋公在雲安巳卧病矣)
卧病擁塞在峽中瀟湘洞庭虚映空(趙曰言瀟湘洞庭/虚在彼處映空而)
(我卧病扵此/不得見之也)楚天不斷四時雨(蘇曰蜀卭僰山後四時/常無晴日梁益稱為漏)
(天占詩地近/漏天經歲雨)巫峽長吹千里風(洙曰巫/峽多風)沙上草閤桞新
暗城邉野池蓮欲紅暮春鴛鷺立洲渚挾子飜飛還一
叢(趙曰叢聚也言鴛/鷺與子叢聚也)
　　晴二首(大厯元/年作)
　　　補注(鶴曰詩云乆雨巫山暗當是大厯元年初/到䕫州時作公方遷居時有雨濕不得上)
　　　(岸又有雨/不絶詩)
乆雨巫山暗新晴錦繡文(洙曰江山晴明風/物鮮麗若錦繡也)碧知湖外
(洙曰一/作上)草(趙曰洞庭湖之外/遂連青草湖也)補注(希曰湖外草非指青/草湖而言止是見巫)
(山之文如錦繡因以知湖草之/碧耳加一知字可明其非見也)紅見海東雲(趙曰言日/出之處紅)
(雲/也)竟日鸎相和摩霄鶴數羣野花乾更落風處急紛紛
啼鳥争引子鳴鶴不歸林下食遭泥去髙飛恨乆隂雨
聲衝塞盡日氣射江深迴首周南客(洙曰太史公/留滯周南)驅馳
魏闕心(洙曰天子之門两閤謂之象魏夢符曰吕氏春/秋曰中山公子牟謂詹子曰身在江海之上心)
(居魏闕之/下奈何)
　　雨(大厯元/年作)
　　　補注(鶴曰詩云干戈盛隂氣未必自陽臺當是/指崔旰拍茂林楊子琳輩相攻大厯元年)
　　　(作/)
始賀天休雨還嗟地出雷(洙曰雷出/地奮豫)補注(希曰既雨而/雷乃陽縱隂)
(盛之證故干戈不息詩云蛟龍鬭不開當/是張獻誠楊子琳拍茂林並起兵討崔旰)驟看浮(洙曰/一作)
(巫/)峽過密作渡江來牛馬行無色(洙曰秋水篇/不辨牛馬)蛟龍鬬
不開干戈盛隂氣(蘇曰月令天地不時陽衰/隂盛君弱臣强即生兵戈)未必自陽
臺(洙曰因隂氣盛而多雨非必來/於陽臺也陽臺謂暮為行雨)
　　月三首(大厯二/年作)
　　　補注(鶴曰當是大厯二年作然三首非一時而/成以其俱在䕫作故題曰三首梁權道編)
　　　(在元年然第二篇云羈棲秋裏見二十四廻明/蓋公自永泰元年秋至雲安及今二年秋為二)
　　　(十四廻明也然第三首云萬里瞿瑭峽春/來六上弦則是三月詩故云非一時而成)
斷續巫山雨天河此夜新(洙曰天/河銀漢)若無青嶂月愁殺白
頭人(蘇曰李愬隠首陽山中秋夕攜酒/友人曰若無明月豈不愁人也)魍魉多(洙曰一/作移)
深樹(洙曰月明則魍魉/遁逃故多深樹)蝦䗫動半輪(洙曰月中有/蝦䗫白兎)故園
當北斗(洙曰北斗辰極也公家在長安/趙曰説者謂長安上直北斗)直想照西秦
併照巫山出新窺楚水清補注(希曰舊史志云巫山漢/巫縣屬南郡隋加山字)
(以巫山峽為名舊治巫子城新史志云巫山縣有巫/山䕫本春秋魚國後屬楚有楚宫水故謂之楚水)羈
栖愁見裏(洙曰一作/愁裏見)二十四迴明(趙曰指言在䕫歴望/夜凡二十四迴也)
必驗升沉體(洙曰以其/朝暮也)如知進退情(洙曰謂不/違弦望)不違銀
漢落(洙曰鮑明逺詩/夜移衡漢落)亦伴玉繩横(洙曰謝靈運詩玉繩/低建章趙曰玉繩星)
(合凡夜深/則玉繩低)補注(希曰春秋元命苞玉/衡南两星為玉繩星)
萬里瞿塘峽(洙曰一/作月)春來六上弦時時開暗室(趙曰言/在䕫州)
(凡六見/上弦也)故故滿青天爽合風襟静髙當淚臉懸(趙曰公/以羈旅)
(在外傷時/感舊也)南飛有烏鵲(洙曰古詩月明/星稀烏鵲南飛)夜乆落江邊
　　園(大厯二/年作)
　　　補注(鶴曰詩云畦蔬繞茅屋自足媚盤飡當是/大厯二年夏居瀼溪時作故詩又云碧溪)
　　　(揺艇/闊)
仲夏多流水清晨向小園碧溪揺艇闊(蘇曰何遜京口/詩云碧溪水色)
(闊揺艇/煩舟子)朱果爛枝繁始為江山静終防市井喧畦蔬繞
茅屋自足媚盤飡(趙曰媚宜也左/傳盤飡加璧)
　　歸(大厯二/年作)
　　　補注(鶴曰詩云東西却渡船當是指/瀼東西而言乃大厯二年作)
束帶還騎馬東西却渡船林中才有地峽外絶無天(洙/曰)
(䕫州居山水間在峽中故號為稍平趙/曰若盧仝詩低頭雖有地仰面若無天)虚白髙人静(洙/曰)
(莊子謂虚/室生白)喧卑俗累牽(洙曰喧卑囂雜貎以俗累之牽/人者如此趙曰鮑明逺舞鶴賦)
(歸人寰/之喧卑)他鄉悦遲暮不敢廢詩篇
　　諸葛廟(大厯二/年作)
　　　補注(鶴曰詩云乆遊巴子國屢入武侯祠當/是大厯二年而梁權道編在元年恐非)
乆遊巴子國(程曰寰宇記䕫州春秋時䕫子國/後為楚地秦㓕楚置郡即為巴郡)屢入武
侯祠竹日斜虚寢溪風滿薄帷君臣當共濟賢聖亦同
時翊戴歸先主并吞更出師(洙曰翊戴言輔翊尊戴劉/氏也并吞謂出師表有并)
(吞中國/之志)蟲蛇穿畫壁巫覡醉蛛絲(覡研歴切夢符曰右/按前漢志民之精爽)
(不二齊肅聦明者神或降之在男曰覡在女曰巫使制/神之處位為之牲器以見廟弊巫覡醉於蛛絲中也)
歘憶吟梁父躬耕起未遲(洙曰亮耕南陽作梁父吟/趙曰舊本作也未遲非)
　　䜿子至(大厯二/年作)
　　　補注(鶴曰詩云䜿子即阿段公嘗遣同女奴阿/稽徃問刈稻及有示獠奴阿段者猶今之)
　　　(小奚也當是/大厯二年作)
樝梨且(洙曰一/作纔)綴碧(□莊/加切)梅杏半傳黄小子幽園至輕
籠熟柰香補注(希曰柰有二種潘岳賦所/謂二柰曜丹白之色也)山風猶滿把
野露及新嘗欹枕(洙曰一/作欲寄)江湖客提攜日月長(趙曰䜿/子所摘)
(來之熟柰正欲寄逺而道路長阻費時日也師曰/壺中日月長攜持日月長攜壺以將  柰之)
　　舍弟觀歸藍田迎新婦送示二首(大厯二/年作)
　　　補注(鶴曰詩云汝去迎妻子髙秋念却迴又云/滿峽重江水開帆八月舟此時同一醉應)
　　　(在仲宣樓是大/厯二年夏作)
汝去迎妻子髙秋念却迴即今螢巳亂好與鴈同來東
望西江水(趙曰舊作水善本作永是蜀江謂之西江公/欲泛舟南下以楚之上游而西江之盡處在)
(其東故東望其永詩江之永矣/不可方思彦輔曰水當作永)南游北戸開(趙曰成南/游則見北)
(戸之開吴都賦云/開北户以向日)卜居期静處㑹有故人杯(蘇曰郭林/宗曰吾當)
(北居静處期友人野酌放浪趙/曰卜居静處當有故人之來)
楚塞難為路(洙曰一/作别)藍田莫滯留衣裳判白露鞍馬信
清秋滿峽重江水開帆八月舟補注(希曰重江謂江非/一如北江中江大)
(江之水皆自峽/下荆州故云)此時同一醉應在仲宣樓(趙曰王粲字/仲宣劉表時)
(在荆州田登樓而作賦其/後指荆州樓為仲宣樓)
　　季夏送鄉弟韶陪黄門從叔朝謁(從才用切/大厯元年)
　　　補注(鶴曰詩云比來相國兼安蜀當是杜鴻漸/大厯元年為劔南節度二年歸朝韶陪從)
　　　(其歸黄門謂鴻漸以黄門侍郎同平章事鎮蜀/唐志龍朔二年改黄門侍郎曰東臺侍郎乾元)
　　　(元年又曰黄門盖漢有紿事/黄門侍郎晉有黄門侍郎)
令弟尚為蒼水使(趙曰吴越春秋禹登衡岳以祭夢見/赤繡衣男子稱𤣥夷蒼水使者曰閒)
(帝使文命于/斯故來候之)名家莫出杜陵人(洙曰杜陵有南/北杜最為名家)比來相
國兼安蜀(洙曰鴻漸以相國入蜀平崔旰/之難尋表旰為節度使還朝)歸赴朝廷巳
入秦捨舟策馬論兵地(趙曰以同行二人/所以可論兵矣)拖玉腰金報
主身(洙曰西征賦拖鳴玉以出入禁門/腰金帶也鄭曰拖託何切曵也)莫度清秋吟蟋
蟀(洙曰潘安為黄門作秋/興賦云蟋蟀鳴乎軒屏)早聞黄閤畫麒麟(趙曰漢武/帝畫功臣)
(於麒麟閤上也師曰時崔旰成都作亂杜鴻漸以黄門/侍郎領相職入蜀平其亂遂還朝故有相國安蜀歸朝)
(入秦之語昔潘安為黄門作秋興賦云蟋蟀鳴乎軒屏/子美勉鴻漸莫空度時節淹留於蜀早歸論功畫象於)
(麒麟/閭也)
　　熱三首(大厯元/年作)
　　　補注(鶴曰詩云十年可解甲當是大厯元年在/䕫州作蓋禄山天寶十四載十一月反其)
　　　(亂方息而吐蕃又入㓂至是/凡十年又詩語不及瀼溪也)
雷霆空霹靂雲雨竟虛無炎赫衣流汗低垂氣不蘇乞
為寒水玉願作冷秋菰(革曰寒水玉水精也菰蒲也成/於冷秋二物皆凉故願為之)
何似兒童歲風凉出舞雩(洙曰冠者五六人童子六七/人浴乎沂風乎舞雩詠而歸)
瘴雲終不㓕(師曰瘴雲乃/炎瘴之雲)瀘水復西來(洙曰瀘龍都切/孫曰瀘水出瀘)
(州屬/蜀道)補注(鶴曰唐志嶲州云又經菁口㑹川四百三十/里至河子鎮城又三十里渡瀘水姚州下云)
(自嶲州南至西瀘經陽蓬鹿谷菁口㑹川四百五十里/至瀘州乃南渡瀘水即孔明所渡者孫謂出瀘州則非)
(殆水經/其州耳)閉戸人髙卧(蘇曰黄起雨中見竇朴朴家貧揜/蓬門髙卧長嘯自若起歎曰袁安)
(卧雪人俱稱賢竇夫子/雨中髙卧不讓古人也)歸林鳥却迴(趙曰人髙卧而但/睡鳥不安而又飛)
(以見其熱/之甚矣)峽中都似火江上只空雷想見隂宫雪風門
颯踏開(孝祥曰宫中暑月積/雪為山取其隂凉)
朱李沉不冷雕胡炊屢新(洙曰魏文帝書浮甘𤓰於清/泉浸朱李於寒水沈休文長)
(袂屢以拂雕/胡方自炊)將衰骨盡痛被褐(洙曰一/作□)味空頻(趙曰暍/音於歇)
(反傷暑也夏禹扇/暍武王亦扇暍)歘(許律/反)翕炎蒸景飄颻征伐人十年
可解甲為爾一霑巾(洙曰憫其經寒暑而不得休息也/蘇曰孫約征伐十年不解甲兵師)
(曰雕胡即菰米被褐言其賤也身賤而味重/併享此寧不傷征伐者十年不得解甲乎)
　　返照(大厯二/年作)
　　　補注(鶴曰詩云楚王宫北正黄昏又云不可乆/留豺虎亂當是大厯二年作豺虎謂楊子)
　　　(琳之徒攻撃未已/也明年春果下峽)
楚王宫北正黄昏白帝城西過雨痕返照入江翻石壁
歸雲擁樹失山村(趙曰如鮑照詩/霧失交何城)衰年肺病唯髙枕絶
塞愁時早閉門不可乆留豺虎亂(蘇曰燕寕與子祝書/曰晉地豺虎正亂不)
(可乆留速鞭馬/來闗中甚佳)南方實有未招䰟(趙曰公自言也客於/南楚䰟魄飛越實為)
(未招/也)補注(鶴曰公屢以諸鎮之强比豺虎是時瀘州刺/史楊子琳攻崔旰未已公潛其將變故云明)
(年果陷成都殺䕫州别駕張忠因楚辭招䰟云/䰟兮歸來南方不可以止故用其語以自喻)
　　示獠奴阿段(鄭曰獠魯皎切/  大厯元年作)
　　　補注(鶴曰獠奴乃公之𨽻人也前所謂䜿子阿/段者公有引水詩乃大厯元年作此亦其)
　　　(時作/也)
山木蒼蒼落日曛竹竿裊裊細泉分(洙曰以竹/引水也)郡人入
夜争餘瀝(趙曰以筒引水其水涸塞/不通故郡人止争餘瀝耳)稚子尋源獨不聞
病渇三更迴白首(趙曰惟阿段者獨能尋源修筒水/而至焉公有渇疾頼此水為多)傳
聲一注濕青雲(趙曰以修筒之後水/來之聲自傳聞矣)曽驚陶侃胡奴異
恠爾常穿虎豹羣(洙曰此詩全章皆引泉事惟陶侃胡/奴傳記不録蘇曰侃得胡奴甚不喜)
(語言常黙坐侃一日出郊執鞭隨之胡僧見而驚禮曰/此海山使者也因念墮下侃異之至夜失其所在師曰)
(此詩乃命獠奴以竹引水以濟病渇/常穿虎豹羣言入山以理水筒也)
　　簡吴郎司法(大厯二/年作)
　　　補注(鶴曰詩云有客乗舸自忠州遣騎安置瀼/西頭又云風江䬃䬃亂帆秋蓋公大厯二)
　　　(年秋自瀼西遷東屯故以草堂/借吴郎也當是大厯二年作)
有客乗舸自忠州遣騎安置瀼西頭(洙曰前詩注所/謂瀼東瀼西者)古
堂本買藉踈豁借汝遷居停宴遊(趙曰借吴司法自舟/中遷來以居停宴遊)
雲石熒熒髙葉曉(洙曰一/作曙)風江䬃䬃亂帆秋却為姻婭
過逢地(夢符曰按爾雅婦父母婿之父母相謂為婚姻/两婚相謂為亞注詩云琑𤨏姻婭今江東人呼)
(同門為/僚婿)許坐曽軒數㪚愁
　　又呈吴郎(大厯二/年作)
　　　補注(鶴曰詩云堂前撲棗任西鄰無食無兒一/婦人當是西鄰有寡婦困窮者告吴郎使)
　　　(聴其竊園利也/同前篇一時作)
堂前撲棗任西鄰(夢符曰按漢王吉傳東家棗垂吉遲/其妻取棗啖吉吉知去婦鄰人欲伐)
(樹吉乃還婦里語曰東家棗完去婦復還趙曰/公舊嘗見有撲棗者矣今告吴郎以任從之)無食無
兒一婦人不為困窮寕有此(蘇曰束晢赴孝亷舉謂友/人曰不為養親困窮寕有)
(此態/耶)祗縁恐懼轉須親(趙曰言探斯婦之情乃困窮所/致又告吴郎當念其恐懼宜更)
(親/之)即防(洙曰一/作知)逺客雖多事使(洙曰一/作便)挿䟽籬却甚真
(趙曰言雖任鄰婦取棗然吴郎以逺方/來當謹籓籬以防他㓂亦不害為真耳)巳訴徵求貧到
骨正思戎馬淚盈巾
　
　
　
　
　
　
　
　
　
　
　
　
　
　
　
　補注杜詩巻二十八
欽定四庫全書
　補注杜詩巻二十九　　　宋　黄希　原本
　　　　　　　　　　　　　　黄鶴　補注
　　七月一日題終明府水樓二首(大厯元/年作)
　　　補注(鶴曰詩云楚江巫峽半風雨清簟踈簾看/奕棊當是大厯元年在䕫州作意終明府)
　　　(是奉節宰故又云/為政風流今在兹)
髙棟層軒已自凉秋風此日灑衣裳(洙曰招䰟髙堂䆳/宇檻層軒劉公幹)
(詩涕泣灑衣裳定功曰春秋緯書髙/楝深宇齊王踐從兄詩念别開層軒)翛然欲下隂山雪
(洙曰范彦龍詩寒沙四面平飛雪千里驚風斷隂山樹/霧失交河城隂山匈奴山名吐谷渾西附隂山其地四)
(時常有冰雪雖六/七月雨雹甚盛)不去非無漢署香(洙曰尚書郎漢置/四人口含雞舌香)
(以其奏事答對欲使氣息芬芳趙曰署指書省署也公/官為工部員外郎其在省也自宜應有含香之制今以)
(為客不/去耳)絶壁過雲開錦繡(洙曰䕫峽路/有錦繡嚴)踈松隔水奏笙
簧(洙曰天/籟是也)看君宜著王喬履真賜還疑出尚方(洙曰終/明府功)
(曹也兼攝奉節令故有此語佇觀奏即真也後漢方術/傳王喬顯宗世為葉令喬有神術毎月朔常自縣詣臺)
(朝帝恠其來數而不見車騎密令太史伺望之言其臨/至輙有雙鳬從東南飛來於是候鳬至舉羅張之但得)
(一雙舄焉乃詔尚方診視則四年中所賜尚書官屬履/也前漢百官公卿表尚方主作禁器物師古曰尚方少)
(府之屬官也作/供御之噐物也)
宓子彈琴邑宰日(洙曰吕氏春秋曰宓子賤治/單父彈琴身不下堂而治之)終軍棄
繻英妙時(洙曰終軍傳年十八選為博士初軍從濟南/當詣博士歩入闗闗吏與軍繻軍問以此何)
(為吏曰為復傳還當以合符軍曰文天西遊不復傳還/棄繻而去後為謁者使行郡國建節東出闗闗吏識之)
(曰此使者乃/前棄繻生也)承家節操尚不冺(師曰潘安仁西征賦終/童山東之英妙賈生洛)
(陽之少年承家言/繼終軍家風也)為政風流今在兹可憐賔客盡傾蓋
(洙曰鄒陽傳曰古語白頭如新傾蓋/如故文穎曰傾蓋猶交蓋駐車也)何處老翁來賦詩
(洙曰公自謂也傳鄭十子賦詩/魏文帝曰已成老翁但未白頭)楚江巫峽半雲雨(洙曰/宋玉)
(髙堂賦妾在巫山之陽髙丘/之隈朝為行雲暮為行雨)清簟踈簾看弈碁(洙曰謝/𤣥暉珍)
(簟清夏室江淹賦夏簟清兮晝不/暮魏文帝書彈碁間設終以傳弈)
　　送李八秘書赴杜相公幕(新添年大/厯二  作)
　　　補注(鶴曰按舊史杜鴻漸大厯二年六月戊戌/自蜀入朝而今詩云貪趨相府今晨發恐)
　　　(失佳期後命催又云巫峽秋濤/天地迴當是大厯二年七月作)
青簾白舫益州來(蘇曰劉濬自益州歸荆渚白舫百棹/皆繡帆青簾多載妓女峽人呼為天)
(上樓/船)巫峽秋濤天地迴石出倒聴楓葉下(洙曰灔/澦堆)櫓揺
背指菊花開貪趨相府今晨發恐失佳期後命催南極
一星朝北斗(洙曰晉天文志北極北而最尊者也天運/無窮三光迭曜而星辰不移故曰居其所)
(而衆星共之人君之象也趙曰南極以言李公在楚而/徃是為南極之星北斗指長安蓋上直北斗而號北斗)
(城/也)五雲多處是三台(洙曰五雲五色雲也三台上台中/台下台也趙曰晉天文志三台六)
(星两两而居三公/之位也指杜相)補注(鶴曰晉天文志又云老人一星/在弧南一曰南極蓋以此星喻)
(杜鴻漸/之老也)
　　秋日䕫府詠懐奉寄鄭監審李賔客之芳一百韻
　　(一云千字作/大厯元年)
　　　補注(鶴曰詩云飄零仍百里謂雲安至䕫百三/十里今又自雲安飄零至䕫也當是大厯)
　　　(元年/秋作)
絶塞烏蠻北(洙曰雋州以西/有蠻號烏白)孤城白帝邉(洙曰公孫述/更魚復縣為)
(白帝/城)飄零仍百里(蘇曰吴靖為長沙令一日自漢曰讀/五車書辛苦十年不得綴鴛鷺班髪)
(白縱跡飄零尚為百/里陶元亮復何人耶)消渇已三年(洙曰司馬相/如有消渇病)雄劔鳴
開匣(洙曰雷煥得雙劔/於鄷城劔有雌雄)羣書滿繫船(洙曰一云所向皆/窮轍餘生且繫船)
亂離心不展(洙曰詩亂離莫矣不/展謂心憂如結也)衰謝日蕭然(洙曰名/跡消泯)
(也/)筋力妻孥問(洙曰一/作覺)菁華歲月遷(洙曰陶徵士詩菁/華隐没注菁華猶)
(英華/也)登臨多物色陶冶頼詩篇(洙曰登髙臨逺多有景/物所以象其變態者有)
(詩以陶成之爾陶如陶者/之􁅻埴冶如冶工之鎔鑄)峽束滄江起巖排石樹圓(趙/曰)
(善本作古字/此作石樹非)拂雲霾楚氣(鄭曰霾謨皆切風雨土泰伯/曰此句謂霧瘴之氣拂雪天)
(也/)朝海蹴吴天(趙曰言江漢朝宗于海/其勢蹴踏吴國之天也)煮井為鹽速(洙/曰)
(蜀都賦曰濵以鹽池注巴東北新/井縣水出也如涌泉可煮以為鹽)補注(希曰唐志奉節/縣有永安井鹽)
(官雲安大昌亦俱有鹽官九域志雲安軍本雲安縣而/云有章井一鹽場團雲一鹽井大寧監本大昌縣而云)
(有泉鹽井按方輿記伏牛山左右/山有鹽井州人置竈煮以充用)燒畬度地偏(畬詩遮/切度逹)
(各切洙曰峽土瘠確暖氣晩達故民/燒地而耕謂之火耕亦謂之畬田)有時驚疊嶂(洙曰/任彦)
(升詩疊嶂/易成響)何處覔平川(洙曰峽中/無川也)鸂䳵雙雙舞獼猴壘
壘懸(洙曰壘壘/重疊貎)碧蘿長似帶錦石小如錢(蘇曰黄牛峽/出錦石圓如)
(錢上有五綵花紋隋煬帝時/張异來獻帝號曰春池叢玉)春草何曽歇(洙曰謝靈運/詩芳草亦未)
(歇/)寒花亦可憐(洙曰張景陽詩寒花發黄彩師/曰䕫地煖春草寒花四時不㫁)獵人吹
戍火(趙曰謂之戍火則有屯戍/在白帝城也獵人至其上)野店引山泉(洙曰峽民/依山而居)
(故鮮水常以竹引山泉而食師曰自峽束/滄江起至野店引山泉皆述䕫風景也)喚起搔頭急
(洙曰西京雜記武帝遇李夫人就取玉簪搔頭自此後/宫人搔頭皆用玉搔頭刀抓頭也何遜云金粟裹搔頭)
(師曰喚起鳥也晨鳴之鳥喚人睡起因以得名前輩詩/云喚起䆫全曙催歸日未西東坡謂喚起催歸二鳥名)
(古人用事後世不知多作虛/字解釋其失前賢之㫖逺矣)扶行幾齒穿(洙曰阮孚性/好屐客有詣)
(孚正見自蠟屐因自嘆曰未知一生能著幾緉屐/神色自閑暢師曰扶竹杖也扶行遍歴故屐齒穿)两京
猶薄産四海絶隨肩(洙曰公有田在韋杜/絶隨肩言無故舊也)幕府初交辟
(洙曰蔡邕薦邉讓於何進/曰幕府初開博選清英)郎官幸傋員(洙曰公為郎傋/員傋傋數而已)
(言不事事趙曰嚴武東西川為節度使辟公為參謀/故云交辟時公為尚書工部員外郎傋員公自謂也)補
注(鶴曰申屠嘉傳為丞相傋員而已儒林傳文學掌故也/補郡屬傋員師古曰傋員者示以升擢之非藉實用)
𤓰時猶旅寓(洙曰莊八年齊侯使連稱管至父/戍葵丘𤓰時而徃曰及𤓰而代)萍泛若
夤縁(洙曰謝靈運詩/蘋萍泛深沉)藥餌虚狼藉(洙曰謝靈運詩藥餌/情所止衰疾忽在斯)
(陸賈名聲藉甚/注言狼藉甚盛)秋風洒静便(趙曰謝靈運詩/還得静者便)開襟驅瘴
癘(洙曰峽多嵐瘴氣候蒸濕故多瘴癘憂/愁鬰結者易為所困故開襟以驅之)明目掃(洙曰/一作)
(拂/)雲烟(洙曰史明目張膽延年詩城闕生雲/烟蘇曰魯肅雲煙掃盡明目望逺)髙宴諸侯
禮(趙曰赴藩/侯之宴㑹)佳人上客前(洙曰古詩主/人愛上客)哀筝傷老大(洙/曰)
(魏文帝書/哀筝順耳)華屋豔神僊(洙曰曹子建箜篌引空存華屋/處落落歸丘山古詩金屋羅神)
(僊/)南内開元曲常時弟子傳(鄭曰明/皇所在)補注(鶴曰按唐志/興慶宫在皇)
(城東南距京城之東開元初置/至十四年又増廣之謂之南内)法歌聲變轉滿坐涕潺
湲(洙曰都督栢中丞筵聞梨園弟子季仙奴歌明皇雜/録云天寶中上命宫中女子數百人為梨園弟子皆)
(居宜春北院上素曉音律時有馬仙期李龜年賀懐志/皆洞知律度安禄山自范陽入覲亦獻白玉簫管數百)
(事皆陳於梨園自是音響殆不類人間其後李龜年流/廢江南毎遇良辰勝景為人歌闋座上聞之者莫不掩)
(泣而罷酒有梨園法曲/及霓裳曲至今尚存)弔影䕫州僻(洙曰言獨客䕫州/旁無親舊惟與影)
(相弔而已李令伯陳情/表煢煢孑立形影相弔)回腸杜曲煎(洙曰宋玉髙石賦/口感心動且回腸)
(氣趙曰公在長安家于杜也/曲故懐杜曲而回腸煎熬)即今龍廐水莫帶犬戎羶(洙/曰)
(犬戎吐蕃是也謂陷京師趙曰两京龍廐門苑馬門/也故憂以今龍廐門邉之水莫為犬戎所羶汚乎)耿
賈扶王室(洙曰耿賈後漢二十八將耿弇賈復/也論曰賈耿之洪烈又翼扶王運)蕭曺供
御筵(洙曰蕭曺之功尊拱漢室趙曰思廟堂/大臣有耿賈蕭曺者可以伐叛而息兵)秉威㓕蜂
蠆(洙曰左傳公卑邾不設傋臧/文仲曰蠭蠆有毒而况國乎)戮力效鷹鸇(洙曰左傳/季文子使)
(太史克對曰先大夫臧文仲教行父事君之禮曰見有/禮於其君者事之如孝子之養父母也見無禮於其君)
(者誅之如鷹/鸇之逐鳥雀)舊物森猶在(洙曰哀元年傳祀/夏配天不失舊物)凶徒惡未
悛(洙曰左傳子家亦無/悛志注悛改寤也)國須行戰伐人憶止戈鋋(洙曰/言人)
(厭兵革也光武紀道未方古亦止戈/之武焉東都賦戈鋋彗雲注矛矟也)奴僕何知禮恩榮
錯與權(洙曰公孫洪傳贊曰衛青奮於奴僕言以恩而/假奴僕以權任人之失也蘇曰公孫邈比衛青)
(曰爾奴僕庸夫也焉/知禮義青神色頓挫)胡星一彗孛(洙曰前漢天文志昴/曰旄頭胡星也張晏)
(曰彗所以除舊布新也孛氣/似彗也師曰胡星指安史亂)黔首遂拘攣(洙曰秦本紀/更民曰黔應)
(邵曰黔亦黎黑也漢曺褒傳寮拘/攣難與圖始生拘攣猶拘束也)哀痛絲綸切(洙曰前/漢西域)
(傳贊武帝末年遂棄輪臺之地下哀痛/之詔禮緇衣子曰王言如絲其出如綸)煩苛法令蠲(洙/曰)
(前漢髙祖約法/三章蠲削煩苛)業成陳始王(洙曰詩七月陳王業也言/因時而變陳王業之艱難)
(以警時君也歐曰言/肅宗成中興之業)兆喜出于畋(洙曰齊世家太公望/吕尚以漁釣干周西)
(伯將出獵卜之曰所獲非熊非彲非虎非羆所獲覇王/之輔於是西伯獵果遇太公望於渭陽載與俱歸立為)
(師/)宫禁經綸宻台階翊戴全(洙曰梁竦傳宫省事宻莫/有知者台階事見建都詩)
(注/)熊羆載吕望鴻鴈美周宣(洙曰美其能勞/來還定安集)側聴中興
主(洙曰側聴諦聴也丞民宣/王任賢使能周室中興焉)長吟不世賢(洙曰曺子建/曰不世之賢)
(趙曰言王室中興本乎得賢而鄭/與李乃所謂賢者故吟詠而思之)音徽一柱數(洙曰梁/劉孝綽)
(江津寄劉之遴詩經過/一柱觀出入三休臺)道里下牢千(洙曰下牢闗在巫/峽之南趙曰公自)
(注鄭在江陵李在夷陵一柱觀在荆州渚宫故事宋臨/川王於羅公淵上立觀甚大而惟一柱言江陵也下牢)
(闗在峽州言夷陵也師曰一柱觀上牢下牢皆在䕫峽/音徽一柱數言得李鄭音書之頻數也道里下牢千言)
(鄭在江陵李在夷陵與子美/相距凡千里時不絶音問也)鄭李光時論文章並我先
隂何尚清省(梅曰言其文清/新而警省於人)沈宋歘聨翩(趙曰以四子/皆能文者比)
(鄭李也隂則隂鏗何則何遜沈則沈佺期宋則宋之問/隂何前代而二公比之彼尚清省未為富豔沈宋近代)
(歘然追逐與之相聮翩/也梅曰聮翩文疾速也)律比崑崙竹(洙曰前漢律歴志/黄帝使伶倫去大)
(夏之西崑崙之隂取竹之嶰谷㫁/两節間而吹之以為黄鍾之宫)音知燥濕絃(洙曰伯/牙彈琴)
(意在山子期曰巍巍乎意在水子期曰蕩蕩乎伯牙死/遂絶絃修可曰劉孝摽廣絶交論曰撫絃徽音未達燥)
(濕變/響)風流俱善價(洙曰王衍樂廣宅心事外見重於時/天下言風流者惟王樂為首見晉書)
愜當乆忘筌(趙曰上四句以言二公之文章也文賦誇/目者尚奢愜心者貴當王弼明象猶筌者)
(所以在魚得/魚而忘筌也)置驛常如此(洙曰鄭當時孝景時為太子/舍人每五日洗沐常置驛馬)
(長安諸郊請謝賔客/夜以繼日常恐不徧)登龍蓋有焉(洙曰李膺獨持風裁/以聲名自髙士有被)
(延接者名為登龍門趙曰上句言/鄭監之好客下句言李賔客待士)雖云隔禮數(洙曰名/位不同)
(禮亦異數/隔猶不同)不敢墜周旋(洙曰左傳奉以/周旋不敢失墜)髙視收人表(洙/曰)
(曺子建與楊徳祖書曰足下髙視於上京/趙曰任彦昇撰王文憲集序曰經師人表)虛心味道𤣥
(洙曰老子虚其/心又𤣥之又𤣥)馬來皆汗血(洙曰見/馬詩注)鶴唳必青田(洙曰/永嘉)
(記青田有雙白鶴年二生子/長便去鮑昭詩獨鶴方朝唳)羽翼商山起(洙曰見收京/詩注趙曰以)
(言李賔客者太子/官也故用四皓事)蓬萊漢閤連(洙曰西都賦修塗飛閤/自未央而連桂宫又云)
(瀛州方壺蓬萊皆起於中央趙曰以言鄭監乃祕書監/也故用蓬萊字後漢書曰學者稱東觀為老氏藏室道)
(家蓬萊也唐祕書監掌圖/書祕記即漢之東觀也)管寧紗㡌浄(洙曰見嚴中丞/枉駕見過詩注)
江令錦袍鮮(洙曰陳書江揔為尚書令能屬文於五言/七言尤善然傷於浮艶故為後主所幸日)
(與後主遊宴後亭/當時謂之狎客)東郡時題壁(蘇曰南史桞惲詩云亭/臯木葉下壠首秋雪飛)
(琅邪王融見而嘆賞/因題東壁惲於粉切)南湖日扣舷(洙曰舷船唇也扣撃/也郭墣江賦云詠採)
(菱以扣舷鄭曰/南湖在夷陵)逺遊臨絶境(洙曰逺遊履名洛神賦云/踐逺遊之文履古詩云足)
(下雙/逺遊)佳句染華牋(洙曰華牋蜀牋也趙曰世説孫興作/天台賦以示范榮期每至佳句則曰)
(是我/輩語)每欲孤飛去(洙曰謝𤣥暉雪賦/瞻雲鳩之孤飛)徒為百慮牽(洙曰/江淹)
(詩撫枕/懷百慮)生涯巳寥落(洙曰生涯言已之生/計也寥落無成也)國歩尚(洙曰/一作)
(乃一/作巧)迍邅(洙曰柔桑詩國歩斯頻易屯/卦迍如邅如難行不進之貎)衾枕成蕪没池
塘作棄捐(趙曰公自注云平生多病卜築遣懐國亂離/故寢處宴安之地皆蕪没棄捐也蘇曰江揔)
(池塘荒廢/筆硯棄捐)别離憂怛怛(當割切洙曰怛/怛傷慘不安貎)伏臘涕漣漣(洙/曰)
(臘夏曰嘉平殷曰清祀周曰大蜡漢改為臘伏臘人所/以祭祖也公在殷鄉故於伏臘多有所感史記秦徳公)
(始為伏師曰歴忌釋曰伏者何也金氣伏藏之日也一/時代謝皆以相生立春木伐水水生木立夏火伐木木)
(生火立冬水伐金金生水立秋金伐火金畏火故至庚/日必伏庚者金也隂陽書言從夏至第三庚為初伏第)
(四庚為中伏立秋後初庚為末伏故謂之三伏髙堂隆/魏臺訪議曰何以用未祖丑臘對曰按月令孟冬十月)
(臘先祖五祀謂薦田獵所得禽獸故謂之臘左傳曰虞/不臘矣聞之師曰王者各以其行之盛祖以其終臘水)
(始於申盛於子終於辰故水行之君以子祖辰臘火始/於寅盛於午終於戍故火行之君以午祖戍臘木始於)
(亥盛於卯終於未故木行之君以卯祖未臘金始於已/盛於酉終於丑故金行之君以酉祖丑臘土始於未盛)
(於戍終於辰故土行之君以戍祖辰臘魏土徳宜以戍/祖辰臘也又風俗通曰臘者獵也因獵取獸以祭先祖)
(或曰臘接也新故交/接大祭以報功也)補注(鶴曰漢郊祀志作伏祠孟康/曰六月伏日也周時無至此)
(乃有之師古曰伏者謂隂氣將起迫於殘陽而未得升/故為藏伏因名伏日也又陳勝傳臘月莊賈殺勝張晏)
(曰秦之臘月夏之九月臣瓚曰建丑之月也師古曰史/記云十二月渉死瓚説是也又嚴延年傳母欲從延年)
(臘師古曰建丑之月為臘/祭又楊惲傳歲時伏臘)露菊班豐鎬(下老切洙曰秦/紀豐鎬之間帝)
(王之/都)秋蔬(洙曰一/作菰)影澗瀍(洙曰豐鎬在長安澗瀍在/洛陽皆公生涯所在之鄉)共
誰論昔事(蘇曰張華昔事歴/歴記獨坐共誰論)幾處有新阡(洙曰風俗通/南北曰阡)
富貴空回首(洙曰言富貴亦外物也/空回首言倐忽間爾)喧争懶著鞭(趙曰/劉琨)
(曰常恐祖生/先吾著鞭也)兵戈塵漠漠江漢月娟娟(洙曰時天下亂/離惟江漢可以)
(避難趙曰選詩/云娟娟新月體)局促看秋鷰(洙曰局促言不得自肆也/秋鷰言欲歸而未得爾)
蕭踈聴晩蟬(蘇曰張翮渭南詩云蕭索渭南客馬/上聞晩蟬撩我故鄉思攪我心懸懸)雕蟲
蒙記憶(洙曰楊子曰童子雕蟲篆刻蘇曰/王武子逺蒙雕蟲知君子記憶)烹鯉問沉綿
(洙曰古樂府詞呼兒烹鯉魚中有尺素書趙曰言二公/記憶其能賦詩故致尺書以問其病體也沉綿者若乆)
(病之/謂也)卜羡君平杖(洙曰嚴君平卜筮於成都市以為卜/筮者賤業而可以惠衆人有邪惡非)
(正之問則依蓍龜為言利害各因勢道之以善從吾言/者已過半矣裁日閲數人得百錢足自養則閉肆下簾)
(而授老子阮修宣子常步以百錢掛杖/頭至酒店便獨酣暢家無儋石之儲也)偷存子敬氊(洙/曰)
(見舊物森/猶在注)囊虚把釵釧米盡拆花鈿(趙曰言皆/賣易之也)甘子隂
凉葉茅齋八九椽陣圖沙北岸(洙曰桓温傳初諸葛亮/造八陣圖於魚復平沙)
(之/上)市暨瀼西巔(洙曰公自注市暨䕫人語也江水/横通山谷處方人故謂之瀼也)羈絆
心嘗折(洙曰江淹别/賦心折骨驚)棲遲病即痊(趙曰毎為事物羈絆/故其心嘗拆今得棲)
(可以養/而痊也)紫收岷嶺芋(洙曰一云紫秧岷下芋前漢貨殖/傳蜀卓氏曰吾聞岷山之下沃壄)
(千里下有蹲鴟至死不饑師古曰蹲鴟謂芋也其根/可食以充糧故無饑年趙曰此以下紀草堂所有也)白
種陸家(洙曰一/作池)蓮色好梨勝頰穰多栗過拳(洙曰蜀都/賦紫梨津)
(潤樼栗/鏬發)勑厨唯一味(蘇曰段干木見客供庖唯笋羮瀹/笋乃曰家貧山居唯此一味客曰)
(清竒/雅味)求飽或三鱣(洙曰楊震傳鸛雀衘三鱣魚飛/集講堂前注鱣似蛇一音善)兒去
看魚笱(洙曰一云俗異隣蛟室詩敝笱在梁也蘇曰孫/林終日溪上守魚笱獨坐吟嘯自得忘形若此)
(人皆/愛之)人來坐馬韉(定功曰戰國蘇秦少與張儀友秦在/趙為相儀至趙使人白秦秦必激之)
(令儀於城東門外坐以破馬韉進之麄食儀憤乃西入/秦昭王善之拜為相儀嘆曰馬韉之事乃至是乎人來)
(坐馬韉言貧/無席坐也)縛柴門窄窄(洙曰一云柴/門窄小小)通竹溜涓涓(洙/曰)
(縛柴縛柴為門也通竹引泉以/竹也陶淵明詩泉涓涓而始流)塹抵公畦稜(魯鄧切洙/曰京師農)
(人指田逺近多云幾/稜耒曰公畦官園也)村依野廟壖(而宣切洙曰晁錯傳/鑿太湖廟渜垣師古)
(曰堧者内垣之外/游地也壖人縁切)缺籬將棘拒倒石頼藤纒借問頻朝
謁何如穩書眠(趙曰言懶/不出仕)補注(希曰南史蕭景宗詩借/問霍去病何如路旁人)
(此㳺/其津)誰云行不逮(洙曰語古者言之/不出恥躬之不逮)自覺坐能堅(洙曰/馬援)
(曰大丈夫窮當/益堅老當益壯)霧雨銀章澁(洙曰前漢公卿表銀章印/龜劔其文曰章謂刻其官)
(之章/也)馨香粉署妍(洙曰粉署郎署也趙曰公時乃工部/員外郎不能詣省中徒想其官署之)
(妍美耳省謂之蘭者以其諸郎官幄蘭含香也/故云馨香又謂之畫省以粉畫之也故云粉署)紫鸞無
近逺黄雀任翩翾(許縁切趙曰上句以譬髙才之人則/不論逺近而徃下句則公自謙如黄)
(雀之小徒任翺翔而已/紫鸞者紫色之鸞也)困學違從衆(洙曰與俗俯仰而/巳孔子拜下違衆)
(麻冕/從衆)明公各勉旃(洙曰楊惲傳方當盛漢之隆願勉旃/無多談趙曰勉二公之為功名也)
聲華夾宸極(洙曰言李鄭聲華/足以夾輔宸極)早晩到星躔(洙曰郎官/象列星諸)
(侯象四七宰相法三台皆星/躔早晩言非乆拔用之也)懇諫留匡鼎(洙曰匡衡傳/諸儒為語曰)
(無説詩匡鼎來服虔曰鼎猶言當之也言匡且來也應/邵曰鼎方也張晏曰匡衡初字鼎長乃易字椎圭世傳)
(衡與貢禹上書言衡敬報下言匡鼎白知是字也師古/曰服應二説是也傳載衡言日食事甚切到鄭曰西京)
(雜記匡衡/小名鼎)諸儒引服虔(洙曰後漢儒林傳服䖍字子慎/少以清苦建志入太學受業善)
(著文學/孝亷)不逢(洙曰一/作過)輸鯁直㑹是正陶甄宵旰憂虞軫
(洙曰宵/衣旰食)黎元疾苦駢雲臺終日畫(洙曰馬援傳顯宗圖/畫建武中興名臣列)
(將於/雲臺)青簡為誰編(洙曰青簡殺竹青為簡也春秋序小/事簡牘而已青簡乃史臣所以記事)
(者編編條也田曰文選載劉向別録治青竹作簡書謂/之青簡余曰後漢吴祐傳青簡注火炙簡令汗取其青)
(易書復不蠧/謂之汗簡)行路難何有(洙曰古有/行路離詩)招尋興巳專由來
具飛檝(洙曰木𤣥虚海/賦飛迅鼓檝)暫擬控鳴弦(洙曰西域傳控/弦者十餘萬)身
許雙峯寺(田曰釋氏要覧云曹溪在韶州雙/峯寺下昔晋武帝曹叔良宅也)門求七祖
禪(洙曰雙峯寺名釋書有六祖此言七祖不知其故田/曰按佛書毗婆尸佛尸棄佛毗舍浮佛拘留孫佛拘)
(那含牟尼佛迦葉佛釋迦牟尼佛謂之七祖其所説七/偈乃禪原也師曰按佛書毗婆尸佛尸棄佛毗舍浮佛)
(拘留孫佛拘那含牟尼佛迦葉佛釋迦牟尼佛謂之天/笁七祖其所謂七偈乃禪源也自達磨至慧能謂之中)
(華六祖由五祖而上蓋梁隋開元以前人六祖慧能入/滅於唐睿宗先天元年而子美於是年始生六祖之道)
(至肅宗上元初方盛故肅宗自曹溪請其衣鉢歸内供/養子美於是漂泊在蜀以此考之則六祖與子美蓋同)
(時先後人也故所求禪言七祖而不言六祖也/因是詩注云不知其故乃叙其世次而辨之)落帆追
宿昔衣褐向真詮(洙曰天台賦披毛褐之森森真詮佛/法也趙曰言於披處落帆乃是宿昔)
(之願其衣褐之身專為依/向真詮也褐者布衣之謂)安石名髙晋(洙曰公自注云/鄭髙簡得謝太)
(傅之/風)昭王客赴燕(洙曰公自注李宗/親有燕昭之美)途中非阮籍(洙曰/阮籍)
(時率意獨駕不由徑路/車迹所窮輒動哭而返)查上似張騫(洙曰因話録漢書/載張騫窮河源言)
(其奉使之逺實無天河之説唯張茂先博物志説近世/有人居海上毎年八月見槎來不違時齎一年糧乘之)
(到天河見婦人織丈夫飲牛遣問嚴君平云某年某月/日客星犯牛斗即此人也後人相傳云得織女支機石)
(時以問君平都是虚慿河之説今成都嚴真觀有一石/呼為支機石皆云當時君平留之寳厯中余下第還家)
(於京師途中逢官差遞夫兒張騫槎先在東都禁中今/准詔索有司取進不知是何物也前輩詩徃徃有東君)
(槎者相襲訛謬矣縱/出雜詩亦不足據也)披拂雲寧在(洙曰拂一作􁀙衛瓘/見樂廣曰瑩然若披)
(雲霧覩/青天)淹留景不延(洙曰劉安招隐士詩/云援桂枝兮聊淹留)風期終破浪
(師曰子美淹留江漢年已年矣破浪/謂下峽歸故里故曰他日辭神女)水怪莫飛涎(洙曰/孔子)
(世家水之怪龍罔象韋昭曰龍神獸也非常見故曰怪/海賦其浪則有天琛水怪鮫人之室江賦揚以掉尾憤)
(浪飛涎趙曰言我之風期必破浪而徃告爾水/怪母為孽也南史宗慤詩願乘長風破萬里浪)他日辭
神女(洙曰宋玉有神/女賦廟在巫女)傷春怯杜鵑(洙曰蜀都賦烏生杜/鵑之魄見華陽風俗)
(録蘇曰曹晏遊巴江聞杜鵑語友人曰/吾年來傷春怯聞此聲使我心索然)淡交隨聚㪚(洙/曰)
(禮君子之/交淡如水)澤國遶迴旋(洙曰言地多陂/澤故曰澤國)本自依迦葉(洙/曰)
(王簡栖頭陀寺碑以法師景行大迦葉故/以頭陀為稱首注大迦葉佛大弟子也)何曽藉偓佺
(藉去聲偓音渥佺音詮洙曰列仙傳偓佺魏里采藥父/也食松實形體生毛數寸能飛行逐走馬揚雄甘泉賦)
(去虽方征橋與偓佺兮猶彷彿/其若夢師古曰偓佺仙人名)鑪峯生轉盼(洙曰鑪山/東南有香)
(烟山孤峯起遊氣籠/其上氛氲若香烟)橘井尚髙褰(洙曰神仙蘇耽種橘/鑿井以救鄉里之有)
(病者以井泉服/一橘葉即已)東走窮歸鶴(洙曰遼東歸鶴/見卜居詩注)南征盡跕
鳶(跕的協切洙曰馬援傳云吾在浪泊西里間虜未㓕/之時下潦上霧毒氣薫蒸仰視飛鳶跕跕墮水中卧)
(念少游平生時/語何可得也)晩聞多妙教卒踐塞前愆(塞悉則切洙/曰妙教釋教)
(也釋書云能修其教者/自足以追塞前紫也)顧愷丹青列(洙曰晉顧愷尤善/丹青圖寫特妙愷)
(之每畫人成或不與目精人問其故曰四體妍/蚩本無闕少於妙處傳神寫照正在阿堵中)頭陁琬
琰䥴(洙曰姓氏英賢録云王簡栖作頭陁寺碑文頭陁/寺者沙門釋慧宗之所立也敢寓言於雕篆庻髣)
(髴乎衆妙琬/琰䥴碑也)衆香深黯黯(洙曰法華經云曉燒衆名香/烟天台賦衆香馥以揚師曰)
(如戒青定香慧/香解脱香之類)幾地肅芊芊(洙曰潘岳耤田賦蝉冕以/灼灼兮碧色肅其芊芊師)
(曰幾地謂釋氏自第一地/至第十地修行言有漸也)勇猛為心極(洙曰經云/猛勇精進)清羸
任軆孱(洙曰孱鋤連切弱也陳書姚察居憂/齊數日乆後主見察羸瘠為之動容)金箆空刮
眼(箆邉/迷切)鏡象未離銓(洙曰一云平等未難銓釋書湼盤/經云如目肓人為治目故造詣良)
(毉即以金箆/刮其眼摸)補注(鶴曰法苑珠林後周張元其祖失明/元讀經燃燈夢一翁以箆療之後三)
(日果痊餘見/文公上方注)
　　贈李八祕書别三十韻(大厯二/年作)
　　　補注(鶴曰台星入朝謁使節有吹嘘台星指/杜鴻漸入朝當是大厯二年秋七月)
徃時中補右扈蹕上元初(洙曰扈二從也蹕鳴蹕也天/子之初鳴蹕以清道後漢輿)
(服志蘭臺令史皆執蹕/以督整專驅謂之䕶駕)補注(鶴曰文三王傳出稍警入/言蹕師古曰警者戒肅也)
(蹕止行人也言出入者互文耳亦有蹕/漢儀注皇帝出殿則傳蹕止人清道也)反氣凌行在(洙/曰)
(天子所幸謂之行在/反氣謂賊未破也)妖星下直廬(洙曰見收京師注陸/機詩厭直承明廬)
六龍瞻魏闕(洙曰易時乘六龍/蕭何作漢宫闕記)萬騎略姚墟(洙曰蔡邕/獨斷曰大)
(駕傋千乘萬騎帝王世紀曰瞽瞍之妻曰/握登生舜于姚墟故得姓氏于姚氏也)𤣥朔巡(洙曰/一作)
(囘/)天步(洙曰時天/歩斯頻)神都憶帝車(洙曰武后以東都為神/都時天子尚在蜀故言)
(憶後漢輿復志以/攜龍角為帝車)一戎纔汗馬(洙曰書一戎衣天下大/定公孫𢎞臣愚駑無汗)
(馬之勞師古曰未/嘗従事軍旅也)百姓免為魚(洙曰昭元年劉子曰美/哉禹功明徳逺矣微禹)
(吾其魚乎蘇曰漢中河決蕭望之塞定/人曰百姓免此回為魚事見塞河碑)通籍蟠螭印(洙/曰)
(通籍注籍者為二尺竹牒尺其年紀名字物色懸之宫/門案省相應乃得蟠螭謂印鼻紐上文也夢符曰按漢)
(舊儀天子六壐/皆玉螭虎紐也)補注(希曰魏相傳光夫人顯及諸女皆/通籍長信宫師古曰謂禁門之中)
(皆有名籍/通出入也)差肩列鳯輿事殊迎代邸(洙曰髙帝崩吕産/欲危劉氏周勃為)
(丞相陳平朱虚侯劉章共誅諸吕遂奉天/子法駕迎代王於代邸立為孝文皇帝)喜異賞朱虛
(洙曰齊哀王弟章入宿衛於漢髙后封為朱虛侯以吕/禄女妻之後呂禄吕産作亂章與太尉周勃丞相平等)
(誅之章乃先斬吕産文帝益封/朱虛侯二千石黄金一千斤)㓂盜方歸順(洙曰歸順/歸降納欵)
乾坤欲晏如(洙曰寕/静也)不才同補衮(洙曰謂作拾遺也衮/職有闕仲山甫補之)
奉詔許牽裾(洙曰魏卒毗字佐治文帝欲徙冀州十家/十萬戸實河南毗諫帝怒不答起入毗隨)
(而引其裾帝怒良乆乃出曰佐治卿持我何太/急邪毗曰今徙既失人心又已無食帝遂徙半)鴛鷺叨
雲閤(洙曰古詩厠迹鴛鷺行謂侍/從列也潘安仁髙閤連雲)騏驎滯玉除(洙曰一/作石渠)
(屬李秘/書也)補注(希曰蘇武傳扶輦下除/師古曰除謂門屏之間)文園多病後(洙曰/司馬)
(相如傳相如嘗冇消渇/疾後拜為孝文園令)中㪚舊交踈(洙曰嵇康/為中㪚)飄泊哀
相見平生意有餘風烟(洙曰一/作塵)巫峽逺臺榭楚宫虚(洙/曰)
(一作/除)觸目非論故新文尚起予(洙曰語起/予者商也)清秋凋碧桞
别浦落紅蕖消息多旗幟(洙曰髙紀張/旗幟於山上)經過歎里閭(洙/曰)
(為䘮亂/多凋弊)戰連脣齒國(洙曰僖五年傳晉侯假道於虞以/伐虢宫之竒諫曰虢虞之表也虢)
(亡虞必從之此所謂輔車相/依脣亡齒寒者其虞虢之謂)軍急羽毛書(洙曰魏武帝/奏事曰若有)
(急則挿羽於/檄謂之羽檄)幕府籌頻問(洙曰李廣幕下省文書師/古曰幕府者以軍幕為義)山
家藥正鋤(洙曰秘書北/卧青城山下)台星入朝謁使節有吹嘘西屬
災長弭南翁憤始攄對敡抗士卒(洙曰敡余章切益稷/曰時而颺之注颺道)
(揚舉也畢命對/揚文武之光命)乹没費倉儲(乹居寒切洙曰張湯傳湯/始為小吏乹没與長安富)
(賈田甲魚翁叔之属受私服䖍曰乹没謂成敗/也如淳曰豫居物以待之得利為乹失利為没)勢藉兵
須用功無禮忽諸御鞍金騕褭(洙曰漢書音義曰騕褭/者神馬也赤喙黒身與)
(飛兎同明君/有德則至)宫硯玉蟾蜍(洙曰西京雜記晉靈公冢甚/環壯四角皆以石為玃犬捧)
(燭石人男女四十餘皆立侍棺噐無復形兆尸猶不壊/孔竅中皆有金玉其餘噐物皆朽爛不可别惟有玉蟾)
(蜍一枚大如拳腹空空五合水/光潤如新玉取以盛水滴硯)拜舞銀鈎落(洙曰銀鈎/字也猶詔)
(書/)恩波錦帕舒(洙曰西京雜記言秘閤圖/書皆表以牙籖復以錦帕)此行非不濟
良友昔相於去棹依顔色㳂流想疾徐沉綿疲井臼(洙/曰)
(馮衍傳兒女/常自操井臼)倚薄似樵漁乞(去聲鄭曰云/既切與人物)米煩佳客鈔
詩聴小胥(鈔楚交切洙/曰小吏也)杜陵斜晩照(洙曰漢書元帝紀/杜陵在長安南五)
(十/里)潏水帶寒淤(潏以律切淤衣居切洙曰潏/水名也杜陵潏水公之故里)莫話青溪
髪(鄭曰在荆州鬼/谷子學仙處)蕭蕭白映梳(蘇曰黄休年老多病素/髪映梳燈下不辨蠅頭)
(世事/踈也)
　　寄劉峽州伯華使君四十韻(大厯二/年作)
　　　補注(鶴曰詩云林居看蟻穴野食待魚罾又云/秋來尚鬰蒸當是大厯二年在瀼西作)
峽内多雲雨秋來尚鬱蒸(洙曰髙唐賦朝為行雲暮為/行雨應璩書處凉臺而有鬰)
(蒸之/煩)逺山朝白帝(洙曰見白/帝城詩注)深水謁(洙曰一/作出)夷陵(洙曰/峽州)
(有夷/陵縣)補注(鶴曰歐陽六一公云夷陵者楚之西境昔春/秋書荆以狄之而詩人亦曰蠻荆地濵大江)
遲暮嗟為客西南喜得朋(洙曰易西/南得朋)哀猿更起坐(趙曰/聞哀)
(猿之聲不覺起/坐更音平聲)落鴈失飛騰(趙曰以言其身如鴈/之落而失於飛騰也)伏枕
思瓊樹(洙曰江淹賦云願一見顔色不異瓊樹枝矣/趙曰李陵贈蘇武詩思得瓊樹以解長饑渇)臨
軒對玉繩(星名洙曰謝𤣥暉/詩玉繩低建章)青松寒不落(洙曰歲寒若/青松色何敬)
(祖詩青青陵上松亭亭髙山栢光色冬夏/茂根抵無凋落趙曰以言劉使君之勁節)碧海闊逾澄
(洙曰噐宇若碧海十洲記扶桑在碧/海之中趙曰以言劉使君之寛量)昔歲文為理羣公
價盡増(洙曰尚文之世羣公皆馳譽得時其價/増饒曰言𤣥宗之世以文理天下也)家聲同
令聞(鄭曰聞亡運切名達/也以令聞為家聲)時論以儒稱(洙曰以儒名世/趙曰此言劉使)
(君先世家聲與公祖杜審言同休/當時士論並以儒稱之歸劉杜氏)太后當(洙曰一/作臨)朝肅
多才接迹昇翠虚捎魍魉(捎所交切洙曰甘泉賦捎/䕫魍魉扶獝狂捎殺也)丹
極上鯤鵬(洙曰莊子鯤化為鵬趙曰太后指則天也言/棄捐不才如捐魍魉賢者得君如上鵾鵬師)
(曰翠虚言山林之間捎拂魍魉喻小/人逺遁也下言賢者奮迅於丹霄也)宴引春壺滿(洙曰/一作)
(酒趙曰此言太后/寵賜大臣如此)恩分夏簟冰(洙曰錫宣賜冰也江淹/詩夏簟清兮晝不暮蘇)
(曰魏明帝賜許玩黄䕨蚪/紋簟玉井冰以表優恩)雕章五色筆(洙曰江淹夢得/五色筆由是文)
(藻日進田曰齊蕭慤秋夜賦詩云芙蓉露下/落楊栁月中疎髙林以為斯文雕章間出)紫殿九華
燈(洙曰西京雜記元日燃九革燈於南山/山上照見百里謝𤣥暉紫殿肅隂隂)學並盧王敏
(洙曰唐文苑傳盧照隣與楊烱王勃駱/賔王以文詞齊名海内稱四人為四傑)書偕禇薛能(洙/曰)
(禇遂良薛稷也遂良之書得王逸少之軆稷/外祖魏徵家多禇書稷鋭意模學時無及者)老兄真不
墜小子獨無承(洙曰言伯華所學真不墜古/人大體惟已無所承於前輩)近有風流
作聊從月竁徵(蘇曰庾凱聞足下近有風流佳客不惜/寄雲卧野人顔延年宋郊祀歌月竁來)
(賔日際奉土注云竁窟/也一作峽又作月繼非)放蹄知赤驥(洙曰列子周穆王/有赤驥晁曰喻其)
(才馳/騁也)捩翅服蒼鷹(洙曰一作校此一對皆言文才俊逸/蘇曰盧充曰赤驥失秣駑馬見欺放)
(蹄始知俊逸馬融語友人曰蒼鷹捩翅百禽/咸服眞儒一言羣詞俱挫晁曰服其豪邁也)巻軸來何
晩襟懐庻可憑㑹期吟諷數益破旅愁凝(洙曰凝/結也)雕刻
初誰料(洙曰一作解揚子或/問雕刻衆形匪天歟)纎毫欲自矜(趙曰言纎毫/皆妙而可矜)
(誇/也)神融躡飛動(田曰列子曰心凝形釋骨都融不/覺形之所寄足之所履随風東西)戰勝
洗侵凌(田曰韓子音云子夏見曽子曰肥對曰戰勝故/肥曽子曰何謂也對曰吾入見先王之義則榮)
(之出見富貴又榮之两者戰於胷中未/知勝負故臞令先王之義勝故肥也)妙取筌蹄弃(洙/曰)
(易得魚忘筌/得兎忘蹄)髙宜百萬層(洙曰言格/致髙逺也)白頭遺恨在(趙曰/公之)
(自歎/也)青竹幾人登(洙曰青竹青簡也猶/書於青簡者能幾人)囘首追談笑勞
歌跼寢興(鄭曰跼渠六切不伸也趙曰追懐劉使君之/談笑勞我之歌詠而跼蹐於寢興之間也)
年華紛已矣世故莽相仍(洙曰嵇康書曰世故/繁其慮七不堪也)刺史諸
侯貴(洙曰翟方進奏曰古選諸侯賢者以為州伯令部/刺史居牧伯之位秉一州之統請罷刺史置州牧)
郎官列宿應(洙曰漢明帝云郎官上應列宿/出宰百里非其人民受其殃)潘生驂閤
逺(洙曰一云潘安雲閤逺/又潘安仁賦髙閤連雲)黄覇璽書増(洙曰黄覇為頴/川太守治為天)
(下第一天子以覇治行終長者又下詔稱揚賜闗内侯/黄金百斤循吏傳云二千石有治理效者輒報璽書勉)
(勵増秩/賜金)乳贙號攀石(洙曰乳虎也趙曰此以下公自叙/也贙音畎田曰爾雅贙有力注出)
(西海大秦國似狗多力/獷惡舊注謂乳虎非也)饑鼯訴落䕨(鼯化胡切洙曰蕪/城賦階聞麕鼯)
藥囊親道士(趙曰以其病故/求服食於道士)灰劫問胡僧(洙曰武帝穿/昆明池悉是)
(灰墨有外國胡道人云/此是天地劫灰之餘)憑乆烏皮綻(洙曰烏皮几也蘇/曰宋明不仕杜門)
(注黄老書孫登惠烏羔皮裏几/歲乆憑皆破綻自號守一先生)簪稀白帽稜(洙曰管寕/嘗著白帽)
(趙曰言髪少之故/白帽白紗帽也)補注(希曰隋書宋齊之間帽或/白紗髙屋餘見别董頲詩)林居
看蟻穴(蘇曰焦林郊居終日看蟻穴運/壤怡然自樂人莫識其意也)野食待魚罾(洙/曰)
(罾魚/網也)筋力交彫喪飄零免戰兢(蘇曰髙翃致仕語弟曰/昔居諫省日夕如履冰)
(戰兢今遂飄零幸/免此亦佳事也)皆為百里宰(趙曰言身為郎官其/時自可以為百里宰)正
似六安丞(夢符曰按後漢桓譚數言事忤旨出為六安/丞忽忽不樂道病卒趙曰公言房琯無罪忤)
(肅宗遂弃不省之正/如桓譚之忤㫖也)姹女縈新裏(姹陟駕切洙曰姹女/神女也善燒煉因而)
(得乘烟仙去修可曰漢魏真人參同契曰河上姹女靈/而最神得火則飛不染垢塵注云河上即是真永也又)
(參同契曰丹砂木精得金乃并漢真人大丹訣曰姹女/隐在丹砂中注姹女录也以二書考之則姹女非神仙)
(人/)丹砂冷舊秤(洙曰葛洪求為勾漏/令就采丹砂而已)但求椿壽永(洙曰/莊子)
(曰古有太椿者以八千/歲為春以八千歲為秋)莫慮杞天崩(洙曰杞國人憂天/崩墜身無所寄)
鍊骨調情性(洙曰文子曰太上/養神其次養形)張兵撓棘矜(巨申切洙/曰徐樂傳)
(舊棘矜師古曰棘㦸也矜者棘之/檛秦銷兵噐故但有㦸之杷耳)養生終自惜伐數(洙/曰)
(一作/叛)必全懲(洙曰嵇康有養生論七發云伐性斧趙曰/言養生終自惜而時之用兵伐叛必全懲)
(之/)政術甘踈誕詞場愧服膺(洙曰顔子/拳拳服膺)展懐詩誦魯(洙/曰)
(魯諸侯而有頌徳/者以徳可歌誦也)割愛酒如澠(趙曰公自注云/左傳有酒如澠)咄咄寧
書字(洙曰世説殷中軍名浩被廢在長安終日嘗畫空/作字揚州吏人尋議之竊視唯作咄咄怪事四字)
(而/已)𡨕𡨕欲避矰(洙曰揚子鴻飛𡨕/𡨕弋人何慕焉)江湖多白鳥天地有
青蠅(洙曰詩青蠅以喻讒鮑曰與白鷗没浩蕩萬里誰/能馴同意指言自適也青蠅言有讒也修可曰按)
(白鳥有二説一説謂鷗鷺之類詩言白鳥鶴鶴是也喻/賢者之潔白乃棄置江湖之間一説謂白鳥蚊蚋也以)
(譬則小人言賢者居亂世欲隐則為蚊蚋所噆/欲出則為青蠅所汚是無逃於天地之間矣)
　　王十五前閤㑹(大厯元/年作)
　　　補注(蘇曰詩云楚岸收新雨春臺引細風又云/病身虚俊味當是大厯元年春作公有送)
　　　(王十五扶侍/還黔中詩)
楚岸收新雨春臺引細風情人來石上(趙曰鮑昭詩/留釣待情人)鮮
鱠出江中(趙曰枚乘七發/云鮮鯉之鱠)鄰舍煩書扎(洙曰司馬相如/傳扎水蘭之薄)
(小者時未多用紙/故給扎以書録)肩輿强老翁(趙曰以筍輿/來送公也)病身虚俊
味(趙曰以病不能食/而虚其俊美之味)何幸飫兒童(趙曰饋食於公持之/以歸燕及兒曹也)
　　寄韋有夏郎中(大厯元/年作)
　　　補注(鶴曰詩云歸楫生衣卧謂歸舟雖理/而未動所以生衣當是大厯元年作)
省郎憂病士(蘇曰潘安仁荷省郎常來/慰問知有憂病士之誠)書信有柴胡(洙/曰)
(藥名也郭璞聞景倩病作書/令童送柴胡及真茶數两)飲子頻通汗懐君想報珠
(洙曰四愁詩何以報之明月珠蘇曰沈佺期囘波辭云/姓名雖䝉齒録袍笏未復牙緋子美用飲子對懐君亦)
(齒録牙緋/之比也)親知天畔少藥餌峽中無(洙曰峽俗信鬼病/則禱祠而不服藥)
(故峽中/藥最少)歸楫生衣卧(趙曰以上水更不須楫所以生衣/而卧生衣者生水衣於其上也)
春鷗洗翅呼猶聞上急水早作取平塗萬里皇華使為
僚記腐儒(洙曰詩皇皇者華君遣使臣也文七年傳荀/林父曰同官為僚吾常同僚敢不盡心乎漢)
(髙祖罵酈食其曰腐儒幾敗迺公亊師曰仇池翁曰沈/佺期囘波辭云姓名未䝉齒録袍笏未復牙緋子美用)
(飲子對懐君亦齒録牙緋之比也又古今詩話云古之/文章自應律度未以音韻為主自沈約増崇韻學之後)
(詩之體製漸多始有蹉對假對雙聲疊韻之類如自狼/朱邪之狼狽致赤子之流離不惟赤對朱邪對子兼)
(狽流離乃獸名對鳥名又如厨人具雞黍稚子摘楊梅/以雞對楊之類皆為假對子美以飲子對懐君及惡樹)
(詩枸杞因吾有雞棲柰爾何殆亦所謂假對也柴胡可/煎為飲子喫之通汗䕫峽間多險阻唯州稍平故子美)
(云林中纔有地峽外更無天此言早/作取平塗欲其來就此平地相見也)
　　寄常徵君(大厯元/年作)
　　　補注(鶴曰詩云開州入夏知凉冷不似雲安毒/熱新蓋謂徵君永泰元年秋曽訪公雲安)
　　　(是時秋熱為甚今在開州故寄以詩/所以於詩尾及之當是大厯元年夏)
白水青山空復春(趙曰言徵君本在白水青山之/間今以其不在所以空復春也)徵君
晩節旁風塵(洙曰徵君以其曽為朝廷禮聘而不起故/謂之徵君蘇曰顔延年陶徵君晚節彌髙)
(肯作風/塵態)楚妃堂上色殊衆海鶴堦前鳴向人(洙曰海鶴/非堦墀之)
(物而今鶴向人者言徵君晚節也趙曰上句言徵君如/楚妃之妍有絶衆之色下句言徵君如海鶴之髙非堦)
(墀之物而/今鳴向人)萬事糺紛猶絶粒(洙曰賈誼賦/糺錯相紛)一官羈絆實
藏身(趙曰舊注云公自言則公已/不為官不可謂之羈絆也)開州入夏知凉冷不
似雲安毒熱新
　　寄岑嘉州(大厯二/年作)
　　　(魯曰州據蜀江/外趙曰岑參也)補注(鶴曰詩云贈子雲安雙鯉/魚又云不見故人十年餘)
　　　(按公與參嘗同省乾元元年戊戌公出華州司/功方相别至大厯三年戊申十一年方應十年)
　　　(餘之句然公是春已出峽此詩當是大厯二年/作亦可稱十年餘其曰雲安魚者在䕫皆可言)
　　　(也/)
不見故人十年餘不道故人無素書(洙曰古詩中/有尺素書)願逢
顔色闗塞逺(洙曰江淹詩/願一見顔色)豈意出守江城居(洙曰顔延/年一麾乃)
(出/守)外江三峽且相接斗酒新詩終自踈補注(鶴曰黔州/有江曰内)
(江資州簡州有江曰中江則有外江必矣而書志俱不/言有外江意嘉州之汶江即外江也是時公在䕫而岑)
(在嘉州與峽程記遂謂蜀為/峽郡者相近故云且相連)謝眺每篇堪諷誦(蘇曰羊/蓋曰謝)
(公篇什無塵俗氣韻自可暉/諷誦足有開發謝眺字𤣥)馮唐已老聴吹嘘(洙曰見/自有願)
(為郎詩注趙曰公自以馮唐/為比而聼其有吹嘘之者)泊船秋夜經春草(趙曰公/初至雲)
(安是去年秋故云泊船秋/夜今又見春故云經春草)伏枕青楓限玉除(洙曰見贈/李八祕書)
(詩注趙曰青楓乃言楚地公卧病/於此限玉除謂限隔不能見君也)眼前所寄選何物贈
子雲安雙鯉魚(洙曰古詩客從逺/方來遺我雙鯉魚)
　　覧物(大厯元/年作)
　　　(洙曰一云/峽中覧物)補注(鶴曰巫峽忽如瞻華嶽蜀江猶/似見黄河當是大厯元年夏在)
　　　(䕫見巫峽蜀江而思華州也/故詩又云憶在潼闗詩興多)
曽為掾吏趨三輔(洙曰三輔京兆扶風馮翊也公曽為/掾趙曰公曽為華州功曹故曰掾吏)
(華為/扶風)憶在潼闗詩興多(蘇曰王納曰吾憶在洛陽詩興/甚多今老矣終日思一二字無)
(處下筆趙曰公華州所/有詩即潼闗之詩興矣)補注(希曰舊史志謂華州為上/輔故因扶風在三輔之數)
(云潼闗在華州華隂縣即桃林之塞也新史志革隂/有潼闗又有嶽祠及黄河亦經華而東故下句又云)巫
峽忽如瞻華嶽蜀江猶似見黄河(華胡化切師曰華嶽/黄河皆子美故鄉公)
(今客中見巫峽蜀江遂想像有感/故曰忽如瞻華嶽猶似見黄河也)舟中得病移衾枕(趙/曰)
(言其得病在雲安舟中而/移衾枕於客居屋舍之下)洞口經春長薜蘿(洙曰謝靈/運詩想見)
(山河人薜/蘿若在眼)形勝有餘風土惡幾時囘首一髙謌(洙曰雖/號形勝)
(之地而風土不類中原公曽有南/楚詩云南楚青春異暄寒早早分)
　　憶鄭南玼(鄭曰音泚作/大厯元年)
　　　補注(鶴曰鄭南當是華州鄭縣之南玼玉色言/石之似玼故詩云石影衘珠閤泉聲帯玉)
　　　(琴今曰憶之當是在蜀/作梁編在大厯元年)
鄭南伏毒寺(趙曰舊本作毒守難解師民瞻本作毒守/無義一本作毒寺却似有義蓋寺名伏毒)
(而在江心故以到/江心為瀟洒也)瀟洒到江心石影衘珠閤泉聲帶玉
琴(趙曰言泉之似/玉琴之聲也)風杉曾曙倚雲嶠憶春臨萬里蒼茫
水(洙曰一/作外)龍蛇只自深(趙曰言滄浪水徒為龍蛇之/深藏不似鄭南江心之可到)
　　懐㶚上遊(大厯二/年作)
　　　補注(鶴曰㶚水在長安志所謂京城在臨㶚岸/是也而詩云悵望東陵道平生㶚上遊又)
　　　(云春濃停野騎江漢一歸舟則/是在䕫懐長安也大厯二年作)
悵望東陵道(洙曰蕭何傳召平故秦東陵侯/種𤓰長安城東世謂東陵𤓰)平生㶚上
遊(洙曰㶚/水也)春濃停野騎夜宿敞雲樓離别人誰在(趙曰/所與)
(同遊㶚上之人今/既離别復誰在乎)經過老自休眼前今古意江漢一歸
舟(洙曰古詩天/際識歸舟)
　　雨(大厯元/年作)
　　　補注(鶴曰詩云萬木雲深隐連山雨未開又云/清凉破炎毒衰意欲登臺當是大厯元年)
　　　(䕫州/作)
萬木雲深隐連山雨未開風扉掩不定(蘇曰吴芮山居/扉不用横木遇)
(風即開掩趙曰風/扉舟中之門也)水鳥過仍廻鮫館如鳴杼(直吕切洙/曰文選鮫)
(人織綃於泉室趙曰以在舟中視大/江云不若有鮫人之館而聴其鳴杼)樵舟豈伐枚(洙曰/樵人)
(於木無所取材/上採薪而已)清凉破炎毒衰意欲登臺
　　晚晴(大厯元/年作)
　　　補注(鶴曰詩云峽雨落餘飛當是在䕫州作又/云熊羆覺自肥謂崔旴之亂未彌當是大)
　　　(厯元/年作)
返照斜初㪚浮雲薄未歸江虹明逺飲(洙曰楚詞虹霓/紛其朝霞兮乆)
(滛滛而霖雨漢燕王具謀反/大虹下于宫中飲井水竭)峽雨落餘飛鳬鶴終髙去
(洙曰喻避世之士/能髙舉逺引也)熊羆覺自肥(洙曰喻貪暴者賊民以/自豐也蘇曰秦純詩麒)
(麟鸞鳯何時見豺虎熊羆日覺肥/工部當離亂之際託意此詩極工)秋分客尚在竹露夕
微微
　　夜雨(大厯二/年作)
　　　補注(鶴曰詩云天寒出巫峽醉别仲宣樓當/是大厯二年秋作明年正月果出峽)
小雨夜復密廻風吹早秋野凉侵閉戸(趙曰已閉戸矣/凉氣透之故云)
(侵閉/戸)江滿帶維舟(趙曰公言江水既添滿而有維舟在/岸也任彦昇詩序維舟久之郭生方)
(至/尔)通籍恨多病(洙曰公通籍朝/省以病不赴)為郎忝薄游(洙曰檢校/尚書工部)
(員外郎則已自愧其忝竊於薄/薄游官矣漢卜式不願為郎)天寒出巫峽醉别仲宣
樓(洙曰王粲字仲/宣有樓在荆州)
　　更題(大厯二/年作)
　　　補注(鶴曰大厯二年秋作與前一詩俱有意於/出峽况又謂之更題故自直怕巫山雨之)
　　　(句其曰同舍晨趨侍胡為/淹此留蓋動歸朝之念)
只應踏初雪騎馬發荆州直怕巫山雨真傷白帝秋(趙/曰)
(公在䕫州乃巫山白帝之側故/指其多雨而當秋時可傷也)羣公蒼玉佩(洙曰晉公/卿禮秩特)
(進尚書令僕射皆珮水蒼玉蘇曰朱椿昨日/見王遵緑衣佩蒼玉扵犀公中風姿尢異)天子翠雲
裘(洙曰禮孟冬之月天子始䘮趙曰宋玉/賦主人之女翳承日之華被翠雲之裘)同舍晨趨侍
胡為淹此留(洙曰言同舍皆在侍從已何為而留此公/之志嘗在朝廷而不為時之所用如此)
　　峽隘(大厯二/年作)
　　　補注(鶴曰詩云聞説江陵府雲沙静眇然又云/水有逺湖樹人今何處船當是大厯二年)
　　　(在䕫州有意於徃荆南/故作明年果至江陵)
聞説江陵府(洙曰荆/州也)雲沙静眇然白魚如切玉朱橘不
論錢水有逺湖樹人今何處船(趙曰所謂欲徃江陵之/人其船今在何處公自)
(言/也)青山各在眼却望峽中天(趙曰若巫之青山在眼仰/望峽中之天矣意謂峽山)
(两立才能見/其天也已)補注(鶴曰謝靈運詩云想見/山中人薜茘若在眼)
　　存殁口號二首(四子皆游於藝故甫/志之  大厯元年作)
　　　補注(鶴曰每篇言詩畫者一存一亡故曰存殁/口號鄭䖍以廣徳二年死而今詩云鄭公)
　　　(粉繪隨長夜則梁權道/編在大厯元年作為是)
席謙不見近彈碁(道士席謙吴人善彈碁後漢梁冀能/彈碁注引藝經彈碁两人對局白黒)
(碁各六枚先列碁相當更先彈也碁局以石為之古今/詩話彈碁有譜一巻皆唐賢所為其局方二尺中心髙)
(如覆盆其顛為小壺四角微起李商隐詩/玉作彈碁局中心最不平謂其中尊也)畢曜仍傳舊
小詩(玉臺集畢曜/善為小詩)玉局他年無限笑(洙曰一作事搜神/記昔有人騎入南)
(谷山中見一小池横石橋遂驟馬過橋見二少年臨池/弈碁置白玉碁局見騎馬者拍手負局而走薛曰按道)
(藏成都地神湧/出扶一玉局)補注(希曰張道陵修道既成老君降扵/成都地涌玉局今為觀在門内)
白楊今日幾人悲(陶潜挽歌荒草何茫茫白楊亦蕭蕭/此言幾人為之悲感特有我而已)
鄭公粉繪隨長夜曹覇丹青巳白頭(公自注髙士滎陽/鄭䖍善畫山水曹)
(覇善/畫馬)天下何曽有山水人間不解重驊騮(言無人珍重/而藏其畫也)
　　日暮(大厯二/年作)
　　　補注(鶴曰詩云牛羊下來夕各已閉柴門又云/石泉流暗壁草露滴秋根當是大厯二年)
　　　(在瀼/西作)
牛羊下來夕(洙曰詩日之夕/矣羊牛下來)各巳閉柴門風月自清夜
江山非故園石泉流暗壁草露滿秋根(洙曰一作滴秋/原沈休文詩樹)
(頂鳴風颷草/根滴露霜)頭白燈明裏何須花燼繁(洙曰世俗謂有/喜事則燈結花)
(今公頭白老矣何用喜為/哉故不須燈燼繁華也)
　　秋日寄題鄭監湖上亭三首(大厯元/年作)
　　　補注(鶴曰鄭監即鄭審湖在峽州而公/在䕫故云寄題當是大厯元年作)
碧草違春意(洙曰别賦/春草碧色)沅湘萬里秋(沅音元洙曰/沅湘二水名)池要
山簡馬(洙曰見習池未/覺風流盡注)月静庾公樓(洙曰晉庾亮在武/昌諸佐吏殷浩之)
(徒乘秋夜共登南樓俄而不覺亮至諸人將起而避之/亮徐曰諸君可住老子於此處興復不淺便據胡牀與)
(浩等談詠竟夕其/坦率行多此類)磨㓕餘篇翰(蘇曰吴湘曰一代風流/磨㓕殆盡唯有餘篇遺)
(翰氣焰/焰然)平生一釣舟(趙曰此两句/公自言也)髙唐寒浪㓕髣髴識
昭丘(洙曰登楼賦北彌/陶牧西接昭丘)補注(鶴曰長揚賦從者彷彿骫/屬而還師古曰彷彿讀曰)
(髣/髴)
新作湖邉宅還聞賔客過自須開竹逕誰道避雲蘿(趙/曰)
(既開竹逕則其逕顯豁豈/是隐避於雲蘿之間乎)官序潘生拙(洙曰潘岳閑居/賦拙者絶意乎)
(寵榮/之事)才名賈誼多(洙曰本傳言誼年少頗通諸家之書/文帝召為博士每詔令議下諸老先)
(生未能言誼/盡為之對)捨舟應卜地鄰接意如何(趙曰公欲徃江/陵故有鄰接之)
(問/)
暫住蓬萊閤終為江海人(趙曰鄭為祕書監即漢之東/觀後漢東觀書曰學者稱東)
(觀為老氏藏室道家蓬萊山/今鄭君退居斯江海之人矣)揮金應物理(師曰張景陽/詩昔在西京)
(時朝野多歡娱藹藹東都門羣臣祖二疏朱軒耀金城/供帳臨長衢達人知止足遺榮忽如無揮金樂當年歲)
(暮不留儲按疏廣為太傅兄子受為少傅乞骸骨歸上/加賜黄金二十斤太子贈以五十斤既歸日具酒食待)
(族人賔客相與娱樂故/子美有揮金應物理句)補注(希曰一本作暫阻蓬萊客/謝靈運憶山中行詩本為)
(江海人陶淵明詩雖無/揮金事濁醪聊可持)拖玉豈吾身(洙曰西征賦飛翠/緌拖鳴玉以出入)
(禁門者/衆矣)羮煮秋蓴滑盃迎露菊新(洙曰陶淵明詩秋菊/有佳色裛露掇其英)
(泛此忘憂物逺我達世情/一觴雖獨進盃盡壺復傾)賦詩分氣象佳句莫頻頻
　　謁眞諦寺禪師(大厯元/年作)
　　　補注(鶴曰詩云凍泉依細石晴雪落長松當/是在䕫州作從舊次大厯元年冬作)
蘭若山髙處(洙曰蘭/若寺名)烟霞障幾重凍泉依細石晴雪落
長松(洙曰天台賦/落落之長松)問法看詩妄觀身向酒慵未能割妻
子卜宅近前峯(趙曰如宋周顒長於佛理於鐘山西立/隐舍終日長蔬雖有妻子獨處之此於)
(卜宅近寺翁/為可證也)
　　覆舟二首(大厯元/年作)
　　　補注(鶴曰詩云巫峽盤渦曉當/是大厯元年秋在䕫州作)
巫峽盤渦曉(洙曰江賦衘巫峽以/迅激又盤渦谷轉)黔陽貢物秋丹砂同
隕石(洙曰僖十六年/隕石扵宋五)翠羽共沉舟(洙曰洛神賦或拾翠/羽鄒陽書積羽沉舟)
羈使空斜影(羈旅也趙曰此寫出押船/使者船覆而无聊之意)龍居悶積流(洙/曰)
(龍居寳之/所歸聚也)篙工幸不溺俄頃逐輕鷗(洙曰言其/能溷爾)
竹宫時望拜(洙曰前漢禮樂志正月上辛用事甘泉圜/丘常有神光如漢星上集於祠壇天子自)
(竹宫而望拜趙曰詳味此篇蓋因祠享而貢/物也黄曰竹宫桂館事皆語諷𤣥宗好神仙)補注(希曰/公在)
(䕫作此詩時明皇已升遐乆矣豈是諷其好/神仙趙注云因祠祀而貢物故有此句為是)桂館或求
仙(洙曰前漢郊祀志公孫卿曰仙人可見上常處以故/不見今陛下可為館如緱氏城置棗神人宜可致仙)
(人好樓居於是長安創飛亷桂/館師古曰飛亷及桂館二館名)姹女凌波日(姹陟駕切/洙曰曹子)
(建洛神賦凌波微步羅襪生塵/相帝童謡河間姹女工數錢也)神光照夜年(趙曰所謂/神光如流)
(星是已此四句言/祠神而神降之)徒聞斬蛟劔(洙曰荆佽飛得寳劔渡/江中流两蛟繞舟幾没)
(佽飛㧞劔斬/蛟乃得濟)無復㸑犀船(洙曰温嶠㸑/犀以照水怪)使者隨秋色迢
迢獨上天(洙曰張騫也趙曰/上天以言見帝也)
　　秋清(大厯二/年作)
　　　補注(鶴曰詩云十月江平稳輕舟進所如/當是大厯二年謀出峽故有此作)
髙秋蘇肺氣白髮自能梳補注(希曰商那和修録云商/那和修問毱多如年幾)
(耶答曰我年十七師曰如身十七姓耶答曰師髪/已白為髪白耶心白耶師曰但髪白非心白耳)藥餌
憎加減(洙曰謝靈運詩藥餌/憎所止衰疾忽在斯)門庭悶掃除(洙曰陳蕃不/事一室志掃)
(除天/下)杖藜還客拜補注(希曰莊子原/憲杖藜應門)愛竹遣兒書(趙曰/王子)
(猷愛竹几遣兒/書則題字竹上)十月江平稳輕舟進所如
　　哭王彭州掄(大厯元/年作)
　　　補注(鶴曰詩云巫峽長雲雨當是在䕫州作詩/又云兵戈聞两觀寵辱事三朝蜀路江干)
　　　(窄彭門地里遥解龜生碧草諫獵阻清霄則王/當廣徳年間為彭州而今方替罷遂死也此詩)
　　　(大厯元/年作)
執友驚淪没(趙曰禮記執/友稱其仁也)斯人已寂寥新文生沈謝(洙/曰)
(沈約謝/靈運也)異骨降松喬(洙曰王君平謂茅盈曰子有異骨/可學仙漢文帝壽命非松喬得神)
(仙赤松子/王喬也)北部初髙選(趙曰言其初官得京畿尉也故/用北部事曹操年二十除洛陽)
(北部尉舊注謂北部太守/豈有才起身便為太守乎)東堂早見招(洙曰晉郄詵還/遷雍州刺史武)
(帝於東堂㑹問詵曰卿自以為何如詵對曰臣學賢良/對策為天下第一猶桂林之一枝崑山之片玉帝笑侍)
(中奏免詵官帝曰/吾與之戯不足爾)蛟龍纒倚劔(趙曰言禁從之地變化/者如蛟龍纒繞其所倚)
(之/劔)鸞鳯夾吹簫(趙曰鸞與鳯夾其所吹之簫也秦有簫/史教弄玉以吹簫而鳯凰降舊注於此)
(句下注王子晉誤惑學者/子晉乃是吹笙非簫也)歴職漢庭乆(洙曰職/任也)中年胡
馬驕(洙曰謂/安史亂)兵戈聞两觀(洙曰東京賦建/象魏之两觀)寵辱事三朝
(趙曰謂明皇肅/宗與當日代宗)蜀路江干窄(洙曰見謾勞車/馬駐江干注)彭門地里
遥(洙曰彭門地名屬彭州鄭曰/即彭州两峯相對曰天彭)解龜生碧草(洙曰謝靈/運解龜在)
(景平謂解去/所佩龜印)諫獵阻青霄(洙曰司馬長/卿上書諫獵)頃壯戎麾出叨
陪幕府要(趙曰言王在彭州而/參成都節度軍謀矣)補注(希曰唐人多言戎/麾如杜佑制出緫)
(戎麾/是也)將軍臨氣候(趙曰指言/揔戍之人)壯土塞風颷(趙曰指言/戰鬬之士)井
渫(洙曰又作蒲/深悉列切)泉誰汲(洙曰易井之九三井渫不食為/我心惻可用汲注言㓗已不見)
(用/也)烽踈火不燒(趙曰凡軍旅所在必先論井泉凡有警/必須烽燧今井泉不汲而烽火不燒則)
(無事矣皆以王君/參謀所致而然)前籌多自暇(洙曰張良/借箸前籌)隐几接終朝
(隐去聲洙曰孟/子隐几而卧)翠石俄雙表(洙曰蔡伯喈/樹碑表墓)寒松竟後彫
(洙曰語歲寒然後/知松栢之後彫也)贈詩焉敢墜染翰欲無聊(蘇曰晁建/中僻居山)
(林經年不識車馬養成懶㪚或答親/友書亦無聊染翰誰復著書者耶)再哭經過罷(洙曰/橋𤣥)
(見曹植曰天下將亂安生民者其在君乎後𤣥死植經/過𤣥墓輒愴悽致祭感其知巳也趙曰聞其死已哭矣)
(靈櫬從䕫州經/過則公又再哭)離魂去住銷(洙曰言去者有思念之心/住者有思念之意故皆銷)
(魂/也)之官方玉折(洙曰蕭望之便道之/官王褒死如玉折也)寄𦵏與萍漂(洙曰/寄𦵏)
(莽也趙曰追悼其才赴任而遂如玉/折又傷念其寄殯若萍泛未安也)曠望渥洼道(洙曰/渥洼)
(水出龍馬謂王之如/龍馬不可復見也)霏微河漢橋(洙曰烏鵲填河為橋/以度牛女謂王之魂)
(當在仙境矣趙曰言王君之䘮未能歸鄉言其所出陸/馬所經之塗與夫渡橋而徃方其曠望之間霏微之眇)
(矣天馬篇天馬徠循東道此所謂道也河漢橋如世傳/織女渡河而烏鵲為橋也舊注引王之魂當在仙境非)
(是/)夫人先即世令子各清標巫峽長雲雨(洙曰見峽内/多雲雨注)
秦城近斗杓(洙曰斗杓斗極也鄭/曰杓卑遥切柄也)馮唐毛髪白歸興日
蕭蕭(趙曰公自嘆其留滯空老因/君之䘮不即歸鄉而感傷也)
　　䕫府書懐四十韻(大厯元/年作)
　　　補注(鶴曰詩云緑林寧小㓂雲夢欲難追當/是大厯元年作指崔旰之亂未已矣)
昔罷河西尉初興薊北師(洙曰公召試集賢授河西尉/不拜而安禄山反鮑明逺詩)
(有出自/薊北門)不才名位晚(洙曰事見詩年譜蘇曰鄭洗不才/無逺見致此名位已晚誤被恩私)
敢恨省郎遲(趙曰嚴武再為東西川節度辟公/為参謀公方為尚書工部員外郎)扈聖崆
峒日(洙曰見常思仙仗過崆峒詩注趙曰肅/宗幸平凉公為左拾遺扈從乘輿矣)端居灔澦
時(洙曰謂居䕫州也/灔澦在瞿塘江中)萍流仍汲引樗㪚尚恩慈(洙曰萍/之無根)
(任漂流也樗㪚莊子樗櫟不才而壽者公自言蹤迹萍/流仍為人汲引嚴公辟請也不才而猶䝉恩謂除京兆)
(功曹不赴也蘇曰孔融以樗/㪚不才尚頼恩慈之厚也)遂阻雲臺宿(洙曰一作靈/臺宿直宿也)
(趙曰公以病不得歸直也雲臺南宫臺名/乃顯宗畫二十八將於南宫雲臺是也)常懐湛露詩
(洙曰湛露天/子燕諸侯詩)翠華森逺矣(洙曰南都賦望翠華之藏㽔/趙曰翠華者天子之旗也)
白首䬃凄其(洙曰謝靈運詩/懐賢亦凄其)拙被林泉滯生逢酒賦欺
文園終寂寞(洙曰司馬相如/拜為孝文園令)漢閤自磷緇(洙曰揚雄自/投天禄閣見)
(但取不/磷緇注)病隔君臣議(洙曰公以/病辭召)慙紆徳澤私(趙曰公被/召命以病)
(不行徒荷/私恩也)揚鑣驚主辱(洙曰漢書主辱/臣死鑣馬衘也)拔劔撥年衰社
稷經綸地(洙曰時方艱難/有頼扵經綸也)風雲際㑹期(洙曰後漢咸/能感㑹風雲)血
流紛在眼(洙曰謂方事戰争也趙/曰楊子川谷流人之血)涕泗亂交頥(鮑曰卞/和泣玉)
(於荆山下三日三夜淚盡繼之以血黄祖/涕泗交頥仰天不能告公自喻不見用也)四瀆樓船泛
(趙曰樓船大舟所以載兵/所以運糧漢有樓船將軍)中原鼓角悲(洙曰人心悲憤/故鼔角之聲亦)
(悲/爾)賊壕連白翟(洙曰左傳有/長狄白狄)戰瓦落丹墀(洙曰後漢昆/陽屋瓦皆落)
補注(希曰梅福傳渉赤墀之塗應/劭曰以丹淹泥塗殿上也)先帝嚴靈寢(靈一作/虚趙曰)
(指言肅宗也空虚其寢師/曰言肅宗收京修寢廟也)宗臣切受遺(洙曰蕭何傳一/代宗臣公孫𢎞)
(傳受遺則霍光金日磾師/曰言受遺詔立代宗也)恒山猶突騎(洙曰恒/山河北)補注(希/曰)
(晁錯傳輕車突騎師古曰言/其驍鋭可用衝突敵人也)遼海競張旗(洙曰遼/東也)田父
嗟膠漆(洙曰見天下朋/友皆膠漆注)行人避蒺䔧(趙曰膠漆所以為/弓誅求之多則田)
(父以供輸為嗟也鐡蒺䔧所以禦馬所在/布蒺䔧扵地而行人避之周易據扵蒺䔧)揔戎存大軆
(洙曰揔戎元帥也時代宗為帥蘇曰王衍揔戎/握符貴其持重不可輕敵使節制存其大軆)降將飾
卑詞楚貢何年絶(洙曰左傳齊責楚曰爾貢苞/茅不入王祭不供無以縮酒)堯封舊
俗疑(蘇曰作辨孟子云堯舜之民比屋可封桀紂之民/比屋可誅信如此説則堯時諸侯滿天下桀時大)
(辟徧四海故/公所以疑之)長吁翻北㓂(趙曰指言/安史也)一望卷西夷(趙曰/今有)
(西夷之禍一望/思欲席卷之也)不必陪𤣥圃(趙曰言已身以警不必在/朝列也葛仙傳云崑崙一)
(曰𤣥圃仙/人所居耳)超然待具茨(洙曰莊子徐無鬼黄帝將見太/蒐扵具茨之山至扵襄城之野)
(七聖皆迷遇牧馬童子/問塗焉在滎陽宻縣東)凶兵(洙曰凶/一作休)鑄農噐(洙曰老子/曰兵者凶)
(噐/)講殿闢書帷(洙曰東方朔傳文帝/集上書囊為殿帷)廟筭髙難測(洙曰/廟堂)
(之籌筭也髙難測假/意以譏時無善謀者)天憂實在兹(趙曰天子之/憂毎在此耳)形容真
潦倒(洙曰嵇康書/云潦倒麄踈)答效莫支持(洙曰答效/猶報國也)使者分王命
羣公各典司恐乖均賦斂不似問瘡痍(洙曰䘮亂之際/公私窘急所分)
(之命所典之司必未至於均賦/斂問瘡痍也瘡痍言民傷爾)補注(鶴曰廣徳元年考/功郎中裴諝出為)
(河東道租庸鹽鐡等使諝請入計召見便殿問諝㩁酤/之利一歲出入幾何乆之不對上復問之對曰臣有所)
(思上曰何思對曰臣自河東來其間所歴三百里見農/人愁嘆穀菽未種誠謂陛下軫念先問人之疾苦而乃)
(責臣以利孟子曰理國者仁義而已何以利為蓋是時/諸侯之出咸以㩁利為先若諝之念人疾苦者鮮矣太)
(厯元年詔云千金之費重困吾/人蓋為此是年臧京兆府税)萬里煩供給(蘇曰張華/出師萬星)
(恐煩長/安供給)孤城最怨思(趙曰孤城/指言䕫州)緑林寧小患(洙曰後漢/劉𤣥傳諸)
(亡命共攻離鄉聚藏扵緑林中緑林山在/今荆州當陽縣東北詠曰謂荆楚復亂也)雲夢欲難追
(洙曰韓信傳信初之國行縣邑陳兵出入有告信欲反/書聞上患之用陳平謀偽遊於雲夢者信果來朝遂擒)
(以歸詠曰恐/其難擒也)即事須嘗膽(洙曰越句踐既脱㑹稽之/難思有以報吴出入嘗膽)蒼
生可察眉(洙曰言時多盜賊也列子却雍能視盜察眉/知之千無一遺蘇曰東方朔言蒼生憂樂見)
(其眉事可察近世注工部/詩者妄引事真可為笑)議堂猶集鳯(蘇曰班孟堅曰/髙林論議者皆)
(駕鳯騎/鯨之士)貞觀是元龜(洙曰言欲求治當以貞觀為/元龜也龜言有先知之靈爾)處處
喧飛檄(洙曰左太冲詩云邉城/苦鳴鏑羽檄飛京都)家家急競錐(洙曰江淹/書競錐刀)
(之利孝祥曰其/賦歛之急如此)蕭車安不定(趙曰漢蕭育傳哀帝南郡/多盜賊拜育為太守以育)
(耆舊名臣乃以三公使車載育入殿中受䇿曰南郡為/盜賊為害朕甚憂之以太守威信素著故委之官其)
(民除害安元元而已舊注所引非/特無義又以蕭育為望之誤矣)蜀使下何之(洙曰蕭/望之為)
(郡常有飛雉隨車飛翔司馬相如為郎使蜀諭巴蜀父/老趙曰公之詩意乃言今日遣使在寡誅求除盗賊之)
(事非若相如諭蜀父老也師曰言朝廷遣人/安撫之猶不服畢竟將何徃言無所逃也)釣瀬踈墳
籍(洙曰後漢嚴光披羊裘釣澤中後人名其/釣處為嚴陵瀬踈墳籍言典籍所稀載也)耕巖進弈
碁(洙曰揚子谷鄭子真不詘其志耕于巖石之下趙曰/此公自叙釣瀬則以嚴子陵自比耕巖則以鄭子真)
(自比踈墳典進奕/碁乃閑曠而然)地蒸餘破扇(蘇曰司空達嶺南蒸濕/北人乍居殊不宜風土)
(破扇嘗/不釋手)冬暖更纎絺(洙曰覧物詩所謂形勝有餘而風/土惡此見之矣趙曰以䕫之風土)
(多暄/也)豺遘哀登楚(洙曰王仲宣七哀詩西京亂無象豺/虎方遘患又南登㶚陵岸回首望長)
(安趙曰乃是荆州之樓此謂登/楚哀登楚者哀登楚之人也)麟傷泣象尼(洙曰史記/魯哀公西)
(狩獲麟孔子見之曰吾道窮矣喟然嘆曰莫我知夫公/道不行扵時故悲嘆若孔子之見麟趙曰孔子之生其)
(父母禱之扵尼丘故名丘而傳/記又載孔子之首象其山故云)衣冠迷適越(趙曰言欲/離䕫而南)
(下且未能所以迷適越莊子曰宋人資章/甫而適諸越越人㫁髪文身無所用之也)藻繪憶遊睢
(夢符曰按陳孔璋與魏文帝書曰遊睢渙者學藻繪之/綵傳云㫿渙之間出文章故其黼黻絺繡日月華虫以)
(奉宗廟服御焉述異志曰睢渙二水波文皆若五色其/人多文章故名績水又九州要記曰睢渙之間出文章)
(天子郊廟御服出焉尚書所謂/厥篚織文者也睢水在南都)賞月延秋桂(洙曰沈休/文詩山中)
(咸可悦賞逐四時移春/光發隴首秋風生桂枝)傾陽逐露葵(洙曰曹子建表若/葵藿之傾太陽)
大庭終反樸(趙曰幸天下之治平反淳/樸也大庭氏至徳之世也)京觀且僵尸(洙/曰)
(翟方進傳曰古者伐不敬取其鯨鯢築武/庫封以為大戮於是乎京觀以懲滛慝)補注(希曰翟/方進傳)
(注師古曰京髙丘/也觀謂如闕形)髙枕虚眠晝哀歌欲和誰(洙曰左太/冲哀歌和)
(漸離謂若/傍無人)南宫載勲業(洙曰後漢永平中顯宗追感前/世功臣乃圖畫二十八將於南)
(宫雲/臺)凡百慎交綏(洙曰左傳交綏而退蘇曰此两句深/戒大臣及諸將欲功成圖像當以交)
(綏為慎勿使其志之不堅而後可也師曰自釣瀬以下/乃子美自述傾陽逐露葵言慕君也綏乃車綏慎交綏)
(當以兵/為可戒)
　　送李功曹之荆州充鄭侍御判官重贈(大厯元/年作)
　　　補注(鶴曰公自寶應元年後遊東川屢欲徃荆/州在䕫又因詩屢及宋玉之宅此詩以李)
　　　(功曹之荆州故又言/之是大厯元年作)
曽聞宋玉宅每欲到荆州(洙曰韓愈為江陵法曹亦云/宋玉亭邉不得見哀江南賦)
(誅茅之宅師曰按余知古諸宫故事曰庾信因侯景之/亂自建康遁歸江陵居宋玉故宅宅在城北三里故其)
(賦云誅茅宋玉之宅穿逕臨江之府子美在䕫詠懐古/跡云揺揺深知宋玉悲江山故宅空文藻又移居䕫州)
(入宅詩云宋玉歸州宅雲通白帝城/疑歸州亦有宋玉宅非止扵荆州)此地生涯晩遥悲
水國秋孤城一柱觀落日九江流(洙曰見九江落日醒/何處一柱觀頭眠幾)
(回/注)使者雖光彩青楓逺自愁(洙曰阮籍詩上有楓/樹林逺望令人悲)
　　上卿翁請修武侯廟遺像缺落時崔卿權䕫州(大厯三/年作)
　　　補注(鶴曰公大厯元年至䕫時乃柏都督公嘗/為柏作謝上表又有陪柏中丞陪宴將士)
　　　(二首其詩作扵冬則崔卿權/州必在二年此當是二年作)
大賢為政即多聞(趙曰言多有傳/聞之善政也)刺史眞符不必分尚
有西郊諸葛廟卧龍無首對江濆(洙曰徐庻謂先主曰/諸葛孔明卧龍也)
　　孤鴈(大厯元/年作)
　　　(彦輔曰一云後飛鴈公值䘮亂覊旅南土而見/於詩者嘗在於鄉井故託意於孤鴈也末章譏)
　　　(不知我而/譊譊者)補注(鶴曰詩云孤鴈不飲啄飛鳴聲/念羣誰云一片影相失萬里雲)
　　　(蓋託孤鴈以念兄弟也似是大/厯元年在䕫州作梁編亦然)
孤鴈不飲啄飛鳴聲念羣(洙曰一作聲/聲飛念羣)誰憐一片影相
失萬重雲(師曰鮑當孤鴈詩云更無聲接緒空有影相/隨孤則孤矣豈若子美有不飲啄念羣之語)
(孤之中乃有不孤之念而誰憐一片/影相失萬重雲又有不盡之意乎)望盡似猶見哀多
如更聞野鵶無意緒鳴噪自紛紛
　　遣愁(大厯元/年作)
　　　補注(鶴曰詩云漸惜容顔老無由弟妹來當是/大厯元年在䕫州作二年弟觀至自江陵)
　　　(矣/)
養拙蓬為戸茫茫何所開江通神女館(洙曰見神女/峯娟妙注)地
隔望鄉臺(洙曰見日落/望鄉臺注)補注(希曰九域志載䕫州有大/仙廟即巫山神女祠望鄉)
(臺在利州而成都亦/有之故云地隔也)漸惜容顔老(洙曰傷時/不可再也)無由弟妹
來(洙曰以道/路阻隔也)兵戈與人事廻首一悲哀
　　奉寄李十五祕書二首(文嶷年大/厯元  作)
　　　補注(鶴曰詩云暫留魚復浦同過楚王臺則是/公大厯元年在䕫州作按寰宇記云奉節)
　　　(縣北三十里有赤田城舊魚復縣基故也李時/在雲安縣故寄以此詩詩云秋風早下來後公)
　　　(有贈別詩亦云解榻秋/露懸是秋宋至白帝)
避暑雲安縣秋風早下來(蘇曰阮瑀曰乗此秋風掛/帆東下江南蓴鱸可喜)暫
留魚復浦(洙曰巴東/漢魚復縣)同過楚王臺(洙曰楚襄王與宋/玉游雲夢之臺)猿
鳥千崖窄(秦曰謂䕫峽之地多/崖嶂而少平地也)江湖萬里開竹枝歌未
好畫舸莫遲回(洙曰竹枝歌巴渝之遺音也惟峽人善/唱趙曰竹枝歌惟䕫峽歌人之為未好)
(則離出䕫峽/聴好音也)補注(希曰黄魯直云竹枝歌本/出三巴其流在湖湘耳)
行李千金贈(趙曰美其行贐之多余曰左傳云行/李之徃來杜預注云行李使人也)衣冠
八尺身飛騰知有策意度不無神班秩兼通貴(趙曰唐/制祕書)
(郎從六品上/謂之通貴)公侯出異人(趙曰左傳公侯之子孫必復/其始李祕書必宗室之子矣)
𤣥成負文彩世業豈沉淪(洙曰漢韋賢其先韋孟少子/𤣥成皆以經術名家趙曰韋)
(𤣥成少好學修父業為相七年守/正持重不及父賢而文采過之)
　　即事(大厯二/年作)
　　　(洙曰一/云天畔)補注(鶴曰詩云未聞細桞㪚金甲當是/指大厯二年九月吐蕃㓂邠靈州)
　　　(京師戒嚴此詩當是其時作故詩又云三寸黄/甘猶自青梁懐道編在元年然舊史通鑑大厯)
　　　(元年不云吐蕃入㓂但新史云䧟原州然原州/已是廣徳元年䧟矣以此論之不是元年作甚)
　　　(明/)
天畔羣山孤草亭江中風浪雨𡨕𡨕(洙曰楚辭雷填/填兮雨𡨕𡨕)一
雙白魚不受釣(蘇曰魯璘隐嵩山不仕傲曠鄉有大夫/不亷行惡一日見璘垂釣問曰先生今)
(日得多少魚璘曰此池淺無巨鱗有白魚/一雙長二三寸不受釣大夫者沮而歸)三寸黄甘猶
自青(師曰甘以三寸者入貢三寸/猶青以其成就其加大可知)多病馬卿無日起(洙/曰)
(謝靈運有/疾象長卿)窮途阮籍幾時醒(洙曰見至今阮籍/等熟醉為身謀注)未聞細
桞㪚金甲(蘇曰周亞夫細桞營蔡/文姬詩金甲耀朝日)腸斷秦州流濁涇(彦/輔)
(曰公有弟/妹在秦州)補注(鶴曰公弟妹避亂在山東河南鍾離无/在秦州按通鑑廣徳元年七月吐蕃入)
(大囊闗秦州與洮渭臨等州俱/䧟至是未復故有腸斷之句)
　
　
　
　
　
　
　
　
　
　
　
　
　
　
　
　補注杜詩巻二十九
欽定四庫全書
　補注杜詩巻三十　　　　宋　黃希　原本
　　　　　　　　　　　　　　黃鶴　補注
　　灧澦(大厯二/年作)
　　　補注(鶴曰此詩言水漲故曰灔澦既没孤根深/按舊史大厯二年河東河南江浙淮南福)
　　　(建等道五十五州奏水災蜀雖/不預宜亦水髙當是其年作)
灧澦既没孤根深(洙曰灧澦如馬瞿塘莫下灧澦如象/瞿塘莫上此峽人以灔澦為水候也)
(既没則尤漲/不可下矣)西來水多愁太隂(洙曰言隂/氣太盛也)江天漠漠鳥
雙去風雨時時龍一吟舟人漁子謌迴首(洙曰海賦舟/人漁子江賦)
(蘆人/漁子)估客胡商淚滿襟(蘇曰南海有烈婦夫戰死行哭/水畔胡商賈客見之皆泣下遂)
(投水而死今有廟焉劉/非熊作記予親見灧澦)寄語舟航惡年少休翻鹽井橫
(洙曰一作擲鄭曰横/戸孟切不以理也)黃金(洙曰蜀都家/有鹽井之泉)補注(希曰南史/何妃傳楊)
(郎好少年鶴曰昭帝紀發三輔及郡國惡少年屯遼東/師古曰惡少年謂無賴子弟也蜀多鹽井而䕫亦有之)
(見前/注)
　　白帝(大厯元/年秋作)
　　　補注(鶴曰詩云戎馬不如歸馬逸千家今有百/家存當是指崔旰之亂大厯元年秋作)
白帝城中雲出門(趙曰謝靈運詩岩髙雲/若屯舊作雲出門無義)白帝城下雨
翻盆(洙曰雲行雨施爾翻/盆言其勢之暴也)髙江急峽雷霆鬬(江為峽所/束故波聲)
(若雷/霆也)翠(洙曰一/作古)木長藤日月昏戎(洙曰一/作去)馬不如歸馬
逸千家今有百(洙曰一/作十)家存(洙曰言/殘敝也)哀哀寡婦誅求盡
慟哭秋原何處村(洙曰時征役並興民死於役故多寡/婦也暴賦横斂故多誅求也此言軍)
(旅之際民不/聊生如此)
　　黃草(廣徳元/年作)
　　　(鄭曰峽中記三峽劍側多/黄草生虎豹資之故云)補注(鶴曰詩云聞道/松州已被圍按)
　　　(舊史廣徳元年十二月吐蕃陷松州維州而今/詩云被圍則是作於其年秋是時公在梓閬不)
　　　(應言錦水殆是因兵戈而思成都故云詩又云/黃草峽西船不歸赤甲山下行人稀者亦是因)
　　　(山南之亂而言非公在/䕫作也舊次非詳見注)
黃草峽西船不歸赤甲山下行人稀(趙曰舊作少人稀/惟蔡伯世本作人)
(行稀是黃草峽在涪州峽之西則蜀中矣言水行之/船不歸陸行之人稀少此所以致疑道路之梗塞也)秦
中驛使無消息蜀道兵戈有是非(趙曰望秦中之驛使/則無消息聞蜀道之)
(兵戈或是或非未敢必料也蔡伯世曰是時蜀中多故/冬日詩公自注曰傳聞官軍自圍普遂可見之矣鮑曰)
(崔寧之亂郭英乂犯寧家室寧逐之是也/以大義責之則寧以偏禆逐大將非也)補注(鶴曰寰/宇記赤)
(甲城在䕫州而黄草峽在涪州涪䕫皆唐山南道乾元/元年來填與山南東道防禦使裴茂戰於縠水明年廣)
(徳元年山南兵馬使梁崇義以來填誅自鄧州勒衆還/襄州殺李昭薛南陽脅制衆心是時䕫涪水陸之道不)
(通故云船不歸行人稀也秦中驛使謂使吐蕃者通鑑/寳應元年建寅月吐蕃遣使請和廣徳元年四月遣御)
(史大夫李之芳等使於吐蕃為虜所留二年乃得歸故/曰無消息蜀道兵戈謂段子璋寳應元年反徐知道乾)
(元元年反/鮑注非)萬里秋風吹錦水(洙曰成都記濯錦江秦相/張儀所作笮橋東下枕水)
(舊錦里勝基趾由在此水濯錦即鮮明它水不得太原/公濬而闢之堅其岸而疎大之澄而陽之水居者以虹)
(橋跨水綵/畫相鮮)誰家别淚濕羅衣(蘇曰王洎聞砧詩空閨/少婦聽别淚滿羅衣)莫
愁劒閣終堪據(蘇曰姜維曰劒閣堪/據實蜀要路之處)聞道松州已被圍
(洙曰松州在西山吐蕃之南鄙也蘇曰梁元帝解松州/之圍趙曰勿謂劒閣之險可恃而欲割據雖松州在劒)
(閣之内巳有圍之者矣/此所以戒守土之臣也)
　　吹笛(大厯二/年作)
　　　補注(鶴曰詩云胡騎中宵堪北走趙注以為指/史朝義按朝義之死在廣徳元年正月則)
　　　(梁權道不應編在大厯元年此當是指吐蕃而/言按通鑑永泰元年吐蕃與迴紇入寇子儀免)
　　　(胄釋甲投鎗而進迴紇酋長皆下馬羅拜子儀/責之云云再成和約吐蕃聞之夜引兵遁去故)
　　　(當在大厯/元年作)
吹笛秋山風月清誰家巧作斷腸聲(洙曰鮑明逺離聲/斷客情又逰子心)
(腸斷蘇曰阮晟聞笛曰客中/月夜聞此聲韻使人腸斷)風飄律吕相和切(洙曰馬/融笛賦)
(律吕既和/哀聲互降)月傍闗山幾處明(洙曰向秀月夜聞/笛遂作懷舊賦)胡騎中
宵堪北走(洙曰言笛聲怨切能動鄉思胡人聞之當北/走矣師曰晉劉琨為并州刺史常為胡騎所)
(圍琨乗月登樓清嘯賊聞之長嘆中夜吹胡笳則又/有流涕嘘欷有懐土之思遂棄圍而去笳胡笛也)武
陵一曲想南征(洙曰王徽之聞桓伊善笛一日相逢於/江次謂伊曰聞君善笛請為我一弄伊)
(已貴顯素聞徽之名便為據胡床三/弄而去賓主竟不言伊為南征將軍)故園楊栁今搖(一/作)
(摧/)落何得愁中却盡生(蘇曰桓伊善笛撰折楊栁尤/盡巧妙後人不能盡其指訣)
　　垂白(一云白首作大/厯元年秋)
　　　補注(鶴曰詩云垂白馮唐老當是廣徳二年為/工部員外郎後作又云江喧長少睡樓逈)
　　　(獨移時當是大厯元年秋在䕫州作盖廣徳二/年秋在嚴公幕中永泰元年秋在雲安皆未甞)
　　　(樓居唯大厯元年/在䕫州居西閣)
垂白馮唐老(洙曰見名慙/白首郎注)補注(希曰杜周傳老姊垂白/師古曰言白髮下垂也)
清秋宋玉悲(趙曰見宋玉九辯云/悲哉秋之為氣也)江喧長少睡樓逈獨
移時多難(乃旦/切)身何補無家病不辭(趙曰公攜妻奴入/蜀而今云無家豈)
(専以故鄉/為家者乎)甘従千日醉(洙曰中山有酒飲者一醉/千日元石飲之千日乃醒)未許
七哀詩(師曰曹子建等七哀詩云七哀謂痛而哀義而/哀感而哀怨而哀耳目見聞而哀口嘆而哀鼻)
(酸而哀子建謂漢末征役别離婦人哀歎故賦此詩仲/宣則哀漢室之亂孟陽則前哀人事之遷變後哀王室)
(之漸亂故其/題皆曰七哀)
　　草閤(大厯二/年秋作)
　　　補注(鶴曰草閤當在瀼西東屯間故云柴扉永/不闗又云泛舟慙小婦乃大厯二年秋作)
草閤臨無地(洙曰頭陀寺碑飛/閤逶迤下臨無地)柴扉永不關(洙曰范彦/龍有客欵)
(柴扉陶潛門/雖設而常關)魚龍迴夜水(洙曰見水落魚龍夜注竊觀/水落魚龍夜自是隴右有魚)
(龍川也恐此魚龍非矣田曰正謬云此詩乃䕫州所作曰/舊注於下云隴豈可言秦之魚龍川乎按酈道元水經)
(魚龍以秋日為夜龍秋分而降/蟄寢於淵故以秋日為夜也)星月動秋山(師曰子美/言魚龍夜)
(水魚龍寂寞秋江冷也漢武故事/曰東方朔曰星辰動搖民勞之應)久(洙曰一/作夕)露晴(洙曰/一作)
(清/)初濕髙雲薄未還泛舟慙小婦飄泊損紅顔
　　江月(大厯元/年作)
　　　補注(鶴曰詩云江月光於水髙樓思殺/人當是大厯元年在䕫州西閤作)
江月光如水髙樓思殺人(思息吏切洙曰庾肩吾月詩/樓上徘徊月忩中愁殺人)
天邊長作客老去一霑巾(洙曰見月而/感流落也)補注(思去聲與/江漢思歸)
(客同作亦/當是去聲)玉露團清影(洙曰謝恵連/團團滿葉露)銀河没半輪(洙曰/公月)
(詩云不隨銀漢/落亦伴玉繩横)誰家挑錦字(洙曰别賦織錦曲兮泣已/盡迴文詩兮影獨傷注織)
(錦為迴文/詩以寄逺)燭滅(洙曰一/作滅燭)翠眉嚬(蘇曰鮑明逺古樂府空/閨燭初滅撫懐嚬翠眉)
　　洞房(大厯元/年作)
　　　補注(鶴曰自此詩至鬭雞四篇皆因明皇升遐/而感傷之案明皇以廣徳元年三月葬泰)
　　　(陵今詩云園陵白露中則是廣徳元年後作而/鬬雞詩云仙逰終一閟女樂久無香則去葬年)
　　　(為逺矣梁權道編/在大厯元年恐是)
洞房環珮冷玉殿起秋風(蘇曰楊妃過温湯行云玉殿/空掩扉秋風動琪樹昔日繁)
(華事盡逐流波去介甫永叔俱稱絶題趙曰此/篇思長安而懐帝闕也楚辭修容修態亘洞房)補注(希/曰)
(三輔黄圖有大玉堂小玉/堂殿今謂玉殿其本於此)秦地應新月龍池滿舊宫(洙/曰)
(興慶宫明皇潛龍之/地也有龍池在焉)繫舟今夜逺清漏往時同(洙曰漏/聲依舊)
(也/)萬里黃山北園陵白露中(洙曰東方朔㣲行始北至/池陽西至黃山晉灼曰宫)
(名在槐里趙曰按傳云唐帝㣲行而/至黄山盖右扶風槐里縣有黃山宫)補注(希曰漢宣帝/王后傳合葬)
(杜陵稱東園師古曰雖同塋兆而别/為墳王后陵次宣帝陵東故曰東園)
　　宿昔
　　　(洙曰詠天/寳中事也)補注(鶴曰詩云落日畱王母㣲風/倚少兒盖指貴妃與諸姨也)
宿昔青門裏(逸曰青門/京城東門)蓬萊仗數移(數色角切逸/曰蓬萊殿名)補注
(鶴曰元獨有蓬萊殿盖有蓬萊宫龍朔二年/高宗置仗朝㑹之仗三衛畨上分為五仗)花驕迎雜
樹(洙曰天寳中最重木芍藥羣花不可比其貴盛趙曰/言雜樹之花則如桃李之屬沈約望春詩春風搖雜)
(樹/)龍喜出平池(洙曰栁芳傳信記云天寳中興慶/宫小龍常游於宫垣南溝水中)落日
畱王母(洙曰漢武帝内傳云西王母與上/元夫人降帝美容貌神仙人也)㣲風倚少兒
(趙曰王母以言楊貴妃少兒以言/妃之諸姨矣少兒則衛少兒也)宫中行樂袐(夢符曰/按前漢)
(書周仁為人隂重不泄得幸入卧/内於後宫袐戯仁常在旁終無言)少有外人知
　　能畫
　　　補注(鶴曰詩云能畫毛延夀投壺郭舍人毛與/郭皆漢人公托以喻明皇為技巧所移)
能畫毛延夀(洙曰西京雜記杜陵畫工毛延夀/善為人形醜好老少必得其真)補注(希/曰)
(毛延夀即畫王嬙者昭帝以/延夀畫昭君不實遂殺之)投壺郭舍人(洙曰西京雜/記武帝時郭)
(舍人善投壺以竹為矢不用棘也能激矢令還一矢百/餘反謂之驍言如博之竪於軰中為驍傑也每為武帝)
(投壺輒賜/金帛也)每䝉天一笑(修可曰太平御覽載神異傳曰/東王公與玉女投壺設而不接)
(天為之笑開口流光今電是也師曰元宗時承平/日久驕逸遂生百技皆能感動帝意詩故云云)復似
物皆春補注(希曰一本作復似物初春此/二句盖接能畫投壺而言)政化平如水
(洙曰言無/偏陂也)皇恩斷若神(洙曰言不/可測也)時時用抵戱亦未雜
風塵(洙曰抵戯謂角抵也今兩兩相當角力量其技爾/趙曰言至用抵戱而止不甚雜民俗之風塵事也)
補注(鶴曰西域傳作巴渝漫衍海/中碭極漫衍魚龍角抵之戯)
　　鬭雞
　　　(鮑曰東城父老傳云明皇以乙/酉生而喜鬬雞兆亂之象也)補注(鶴曰明皇/好鬭雞又)
　　　(教舞四百蹄及於梨園自教法曲必盡其妙故/詩言鬭雞舞馬女樂而終有寂寞驪山道清秋)
　　　(草木黃之句盖/致感傷意也)
鬭雞初賜錦(洙曰楊妃外傳云國忠始以鬬雞供奉趙/曰明皇好鬬雞有覃昌者以善養雞䝉寵)
(當時為之歌曰生兒不用識文字鬭雞走馬勝讀書賈/家小兒年十三富貴榮華代不如惟此則賜錦可知矣)
(舊所引國/忠事皆妄)舞馬既登牀(洙曰既一作解明皇常令教舞/四百蹄目之為某家驕其曲謂)
(之傾盃樂奮首鼔尾無不應節又施三層木牀乗馬於/上抃轉如飛命壯士舉馬舞於榻上安祿山亂馬散落)
(人間田承嗣得之一日軍中大享/馬聞樂而舞承嗣以為妖而殺之)簾下宫人出樓前御
栁(洙曰一/作曲)長仙遊終一閟女樂久無香(洙曰謂祿山亂/天子出幸女樂)
(流散也趙曰仙遊言明皇上/昇矣宜女樂之久無香也)寂寞驪山道清秋草木黃
(洙曰言不復行幸也定功曰傷嘆之/也秋風辭曰草木黃落兮雁南飛)
　　鸚鵡(大厯元/年作)
　　　(魯曰一云翦羽/注皆是禰衡賦)補注(鶴曰此詩句句含不遇之/意公盖託以自况梁權道)
　　　(編在大厯元年䕫州/詩内真䕫州所作也)
鸚鵡含愁思聰明憶别離(洙曰禰衡賦性辯而能/言才聰明以識機也)翠衿
渾短盡紅嘴謾多知(洙曰紺趾丹/嘴綠衣翠衿)未有開籠日(洙曰閉/以彫籠)
(剪其翅羽鷦鷯賦/鸚鵡慧而入籠)空殘宿舊枝(洙曰想昆山之高/峻思鄧林之故枝)世人
憐復損何用羽毛竒(洙曰雖同族於毛/羽故殊智而異心)
　　歴歴(大厯元/年作)
　　　補注(鶴曰詩云巫峽西江外又云為郎從白/首卧病數秋天當是大厯元年䕫州作)
歴歴開元事分明在眼前(洙曰開元太/平之事也)無端賊盜起忽
已嵗時遷巫峽西江外(趙曰蜀江從西/來故謂之西江)秦城北斗邊為
郎従白首(夢符曰按後漢張衡思元賦尉尨眉而郎潛/兮逮三世而遘武注尉謂都尉顔駟也尨蒼)
(雜色也遘遇也漢武故事曰上至郎署見一老郎鬂皓/白問何時為郎何其老也對曰臣姓顔名駟以文帝為)
(郎文帝好文而臣好武景帝好老而臣尚少陛下好少/臣巳老是以三葉不遇也上感其言擢為㑹稽都尉趙)
(曰懐長安也長安/城謂之北斗城)卧病數秋天
　　江上(大厯元/年作)
　　　補注(鶴曰詩云江上日多雨蕭蕭荆楚秋當是/大厯元年䕫州作䕫古荆州之域又後為)
　　　(楚地/也)
江上日多雨蕭蕭荆楚秋髙風下木葉(洙曰洞庭波/兮木葉下)永
夜攬貂裘(洙曰蘇季子不/得用而貂裘敝)勲業頻看鏡(洙曰惜其功名/未遂而身老也)
(修可曰庾信詠懐詩云匣/中取明鏡披圖自照看)行藏獨倚樓(趙曰所以/念深矣)時危
思報主衰謝不能休
　　中夜(大厯二/年作)
　　　補注(鶴曰詩云髙堂戰伐塵又云胡雛負恩澤/盖謂大厯二年吐蕃入寇當於其年詳見)
　　　(注/)
中夜江山静危樓望北辰長為萬里客有愧百年身(洙/曰)
(鮑明逺争先萬里途各事百年身蘇曰孔融中夜不寐/翻覆生計無補於世有愧百年身後之名取羞於子孫)
故國風雲氣(洙曰顔延年故國多喬木空城凝/塞雲史記風雲天之客氣者也)髙堂戰
伐塵胡雛負恩澤嗟爾太平人(趙曰當時史朝義之亂/未除而公興感亂階自)
(祿山也洙曰明皇嘗寵祿山坐於金雞障下肅宗以為/言上曰胡有異相吾厭之師曰望北辰言思君也雲從)
(龍風從虎喻君臣㑹聚子美家京城今客/萬里之逺故望風雲之氣有所感傷也)補注(鶴曰公/作泛溪)
(詩云落景下髙堂作南溪詩云髙堂亦明神作䕫州絶/句云閬風元圃與蓬萊中有髙堂天下無則髙堂是西)
(方之地名兹云髙堂戰伐塵者乃指吐蕃入寇胡雛當/是指吐蕃也唐甞以公主和親其恩澤不為不厚而吐)
(蕃負恩入/寇故云)
　　江漢(大厯二/年作)
　　　補注(鶴曰詩云江漢思歸客又云秋風/病欲蘇當是大厯二年䕫州作)
江漢思歸客乾坤一腐儒(余曰古今詩話云楊大年不/喜杜詩謂之村夫子有鄉人)
(以杜詩强大年不服因曰公試為我續江漢思歸客一/句大年亦為屬對鄉人曰乾坤一腐儒大年似少屈)
片雲天共逺永夜月同孤落日心猶壯秋風病欲蘇古
來存老馬不必取長途(洙曰田子方出見老馬於道而/問焉其御曰故公家畜也子方)
(以束帛贖之窮士歸心趙曰韓子曰管仲隰朋從威公/伐孤竹迷道管仲曰老馬之智可用也乃放老馬而遂)
(之遂得道焉公之意自比於老馬雖/不能取長途而猶可以知道解惑也)
　　洛陽(大厯元/年作)
　　　補注(鶴曰此詩非言洛陽事而題曰洛陽盖其/初無題第取首二字而云其前如灧澦至)
　　　(江漢其後如驪山至吾宗皆此/類也當在䕫州作大厯元年)
洛陽昔陷没胡馬犯潼闗(洙曰祿山先陷東都乗/勝犯闗趙曰天寳十四)
(載祿山陷東京所謂洛/陽也次年遂陷潼闗)天子初愁思都人慘别顔清
笳去宫闕翠盖出闗山(洙曰幸/蜀也)故老仍流涕龍髯幸
再攀(趙曰黄帝鼎既成垂龍胡髯而上迎羣臣從/上七十餘人餘小臣不得上乃悉持龍髯)補
注(鶴曰流涕謂二聖還京時士庶涕泣者按舊史帝/紀肅宗入長安士庶涕泣拜抃曰不圖今日復見)
(吾君又上皇至自蜀士庶舞抃路側曰不圖今日再/見二聖通鑑云上入西京百姓奉迎二十里不絶有)
(泣/者)
　　驪山(大厯元/年作)
　　　補注(鶴曰此為明皇升遐追紀當/時事而言同是大厯元年作)
驪山絶望幸(洙曰謂不/復行幸也)花萼罷登臨(洙曰明皇友愛於/上都建花萼相輝)
(之樓為諸王/燕集之地)地下無朝燭(洙曰陶潛幽室一已閉千年/不復朝劉向傳秦始皇帝𦵏)
(於驪山之阿下錮三泉上崇山墳石槨為游宫人膏為/燈燭水銀為江海黄金為鳬雁趙曰朝音朝覲之朝凡)
(朝在早則秉燭而朝今地幽閟無朝見之燭舊注誤/以朝為晨朝失公本意師曰此句言元宗已仙去矣)人
間有賜金(趙曰言王時所賜/金有留在人間也)鼎湖龍去逺(洙曰見先帝/弓劍逺注)
銀海鴈飛深(趙曰何遜經孫氏陵詩云/銀海終無浪金鳬㑹不飛)萬嵗蓬萊日(趙/曰)
(句似難解盖言天子如平日平時蓬萊殿中之日懸/於殿今則懸在舊羽林中耳羽林謂今守䕶陵寢者)長
懸舊羽林(洙曰蓬萊殿名也羽/林星名漢有羽林軍)補注(鶴曰禮樂志芬樹/羽林雲景杳冥師)
(古曰言所樹羽葆其盛若林芬然衆多今言蓬萊殿/惟有羽葆而明皇不見耳若以羽林為軍不可言懸)
　　提封(大厯元/年作)
　　　補注(鶴曰時吐蕃之亂雖未甚息而海内舉皆/歸心故詩云莫慮犬羊侵同是大厯元年)
　　　(作/)
提封漢天下(洙曰東方朔傳提封頃畝師古曰/亦謂提舉四方之内搃計其數也)萬國尚
同心(洙曰民未/有離徳也)借問懸車守何如儉徳臨(洙曰懸車束/馬言至險也)
(言以險為守莫若守之以儉徳也此/呉起對魏文以在徳不在險以此)時徴俊乂入(洙曰/言當)
(搜賢以/自輔也)草竊(洙曰一/作莫慮)犬羊侵(洙曰犬羊/戎狄也)願戒兵猶火恩
加四海深(洙曰言用兵莫若以恩也左傳衆仲曰兵猶/火也弗戢將自焚蘇曰陳羣皇恩溥加海岱)
　　白露(大厯二/年作)
　　　補注(鶴曰詩云圃開連石樹船渡入江溪又舊/次在䕫州詩内當是大厯二年在瀼西往)
　　　(東屯/作)
白露團甘子(洙曰見玉露/團清影注)清晨散馬蹄(洙曰鮑明逺/附身散馬蹄)圃
開連石樹船渡入江溪憑几看魚樂(洙曰莊子與恵子/觀魚於濠梁而羨)
(魚之/樂也)逥鞭急(洙曰一/作至)鳥棲(洙曰王正長鳥思棲故枝師/曰逥鞭急者以日暮鳥棲林)
(也/)漸知秋實美幽徑恐多蹊
　　孟氏(大厯二/年作)
　　　補注(鶴曰詩云孟氏好兄弟當是指孟十二倉/曺與十四主簿乃大厯二年䕫州作公又)
　　　(有九月一日過孟倉曺主簿亦云來/因孝友偏與此詩養親承顔等句合)
孟氏好兄弟養親唯小園(洙曰為園/以養親也)承顔胝手足(洙曰/禹手)
(足胼/胝)坐客强盤飱(洙曰左傳/盤飱寘璧)負米力葵外(洙曰子路負/米趙曰致力)
(以治/葵也)讀書秋樹根補注(希曰南史史攸之言早知窮達/有命恨不十年讀書今觀此詩)
(知孟氏兄弟甘於負米力葵之窮不/待十年而讀書又賢於攸之逺矣)卜鄰慙近舍訓子
學先門(蘇曰一作誰門先門/為孟母訓子擇鄰也)
　　吾宗(大厯元/年作)
　　　(衛倉曹/崇簡)補注(鶴曰杜氏出祁姓帝堯裔孫劉累/之後在周為唐杜氏成王滅唐以)
　　　(封弟叔虞改封唐氏子孫於杜城故稱唐使君/為族弟按世系表崇簡出襄陽房為益州司馬)
　　　(參軍正與公同宗後有寄従孫崇簡詩而今詩/又云吾宗老孫子以其非若唐使君之為同族)
　　　(故曰吾宗後詩在大厯二/年作則今詩當是元年作)
吾宗老孫子質朴古人風耕鑿安時論衣冠與世同在
家常早起(蘇曰劉崑常早起/治蔬圃自力桔槔)憂國願年豐語及君臣際
經書滿腹中(趙曰言凡語論之間及於君臣之際必/反覆議論用其腹中之書而證明之也)
　　第五弟豐獨在江左近三四載寂無消息覔便寄
　　此二首(大厯元/年作)
　　　補注(鶴曰詩云十年朝夕淚衣袖不曽乾按公/天寳十五載丙申避亂與諸弟相别至大)
　　　(厯元年丙午為十年當是其年在/䕫州作故詩又云楚設闗城險)
亂後嗟吾在羈栖見汝難草黄騏驥病(洙曰公以騏驥/自託也蘇曰陳)
(睃卧病梁杓過門曰霜勁草黄騏驥病矣駑駘何得快/駛盖君子不得時小人自肆也少游一日來問曰細味)
(工部詩皆拾古人句語綴補作詩平穩安帖若神施/鬼設腹中幾個國子監耶予喜此談遂援筆記之)沙
晩鶺鴒寒(趙曰詩鶺鴒在/原兄弟急難)楚設闗城險(洙曰左傳屈桓/對齊威曰君若)
(以徳綏諸侯誰敢不服君若以力楚國方/城以為城漢水以為池注言其險固也)吳吞水府寛
(趙曰吳則江尤至吳而/積水之多故云水府寛)十年朝夕淚衣袖不曽乾
聞汝依山寺杭州定越州(趙曰趙正云五弟獨在江左/不指名其州則亦傳聞而未)
(審/也)風塵淹别日(趙曰兵戈/謂之風塵)江漢失(洙曰一/作共)清秋(趙曰言/我秋時)
(在此而不見其/弟為相失也)影著啼猿樹(趙曰公自言所在之處盧/照鄰巫山髙云莫辨啼猿)
(樹/)魂飄結蜃樓(洙曰史海傍蜃氣象樓䑓趙曰指言弟/豐所在之處故深思之也師曰陳藏器)
(云車螯是大蛤一名/蜃能吐氣為樓䑓)明年下春水東盡白雲求(趙曰所/以成杭)
(定越州/之句)
　　巫峽敝廬奉贈侍御四舅别之澧朗(大厯元/年作)
　　　補注(鶴曰侍御舅之澧州朗州也題曰巫峽敝/廬而詩云赤眉猶世亂則是在䕫州作時)
　　　(崔旴倡亂有乗時為盜者/故云當在大厯元年作)
江城秋日落山鬼閉門中行李淹吾舅(洙曰行李/猶行使也)誅茅
問老翁(屈原/誅茅)赤眉猶世亂(洙曰光武平/赤眉之亂)青眼只途窮(洙/曰)
(阮籍善為青白眼以白/眼待俗客青眼待佳客)傳語桃源客人今出處同(師曰/桃源)
(在澧秦人避亂之所子美以今世之/亂竄避荆楚亦與秦人同出處也)
　　溪上(大厯二/年作)
　　　補注(鶴曰詩云峽内淹留客溪邊四五家當是/大厯二年秋在瀼西作古苕生迮地一本)
　　　(苕作/苔)
峽内淹留客溪邊四五家古苕生迮(洙曰一作濕鄭曰/迮側格切迫也)
地秋竹隠疎花塞俗人無井(洙曰峽俗多引泉/或負水以自給)山田飯
有沙西江使船至時復問京華(洙曰心未嘗忘王室也/蘇曰王粲曰聞江西有)
(使者船至煩/問洛陽消耗)
　　樹間(廣徳二/年作)
　　　補注(鶴曰詩云岑寂雙甘樹婆娑一院/香當是廣徳二年在成都府中作)
岑寂雙甘樹(洙曰鮑明逺舞鶴/賦去帝鄉之岑寂)婆娑一院香補注(希曰/本草)
(唐本注柚皮厚味甘不如橘皮薄味辛而苦/酸者名胡甘爾雅釋凡木枝葉婆娑曰芪)交柯低几
杖垂實礙衣裳滿嵗如松碧(趙曰言嵗/寒如松也)同時待菊黄幾
迴霑葉露乗月坐胡床
　　八月十五日夜月二首(永泰元/年作)
　　　補注(鶴曰按史永泰元年八月僕固懐恩及吐/蕃迴紇黨項羌渾奴剌寇邊故有刁斗皆)
　　　(催曉之句是時公在雲安故詩又云稍近巫山/峽猶銜白帝城梁權道編在大厯元年䕫州詩)
　　　(内然是年八月却無兵戈之擾不應詩又云張/弓倚殘魄不獨漢家營後十六夜十七夜二篇)
　　　(非同/時作)
滿目飛明鏡歸心折大刀(洙曰古詩藳砧今何在山上/復有山何當大刀頭破鏡飛)
(上天謂殘月也趙曰延篤與李文徳書煥兮爛兮其滿/目是也庾信磨鏡詩明鏡如曉月師曰唐吳兢樂府古)
(題要解藳砧今何在砧砆也問夫何處也山上復有山/重山為出字言夫出不在也何當大刀頭刀頭有環問)
(夫何時還也破鏡飛上天言月半缺當還也歸心折大/刀盖子美旅泊巫山中秋見月心念還歸耳題云八月)
(十五夜月又言明鏡而/不言破鏡即非殘月)轉蓬行地逺(趙曰公/自謂也)攀桂仰天
髙(趙曰言月中桂也劉安招/隱士云攀桂枝兮長淹畱)補注(希曰選曺子建詩轉/蓬離本根飄飄隨長)
(風説苑魯哀侯棄國走齊齊侯曰君何年少棄國之早/哀侯曰是猶亂蓬惡於本根而發於枝葉秋風一起根)
(且拔矣趙以為公自謂豈非以公之困於遷逐而言乎/然則公於詩中亦多用轉蓬字偶於此發公自傷之意)
(耳/)水路疑霜雪林棲見羽毛此時瞻白兔直欲數秋毫
(洙曰月中有白兔以其明徹無所不照故可數秋毫矣/蘓曰元典秋夜望月坐至中宵人問其久坐典曰仰瞻)
(白兔直欲數/其秋毫耳)
稍下巫山峽猶銜白帝城(趙曰稍下猶/銜言月也)氣沈全浦暗輪
側半樓明刁斗皆催曉(刁丁聊切洙曰刁斗/軍營中以警夜者)補注(鶴曰/李廣)
(傳不撃刁斗自衛孟康曰以銅作鐎/晝炊飯食夜撃持行夜名曰刁斗)蟾蜍且自傾(洙曰/張衡)
(靈憲云夫月者衆隂之/精積而成獸象蟾兔)張弓倚殘魄不獨漢家營(洙曰/軍營)
(有偃月名趙曰時與吐蕃交兵則張弓於夜皆/倚曉月之殘魄不獨漢營為然虜營亦然也)
　　十六夜翫月(大厯元/年作)
　　　補注(鶴曰詩云巴童渾不語半夜有行舟䕫州/古巴子國地公有諸葛廟詩云久逰巴子)
　　　(國是也然則此詩當/在䕫作大厯元年)
舊挹金波爽(洙曰前漢月/穆穆以金波)皆傳玉露秋闗山隨地闊(秦/曰)
(謂故鄉/逺也)補注(希曰公於月詩多用闗山字如曰闗山空/自寒闗山同一照與此是也盖本樂府有)
(闗山月又王褒/詩闗山夜月明)河漢近人流(洙曰魏文帝仰看明月光/天漢回西流秦曰謂䕫州)
(地髙去河/漢為近)谷口樵歸唱孤城笛起愁巴童渾不寢半夜
有行舟
　　十七夜對月(大厯二/年作)
　　　補注(鶴曰詩云江村獨老身又云茅齋/依橘柚當是大厯二年在瀼西作)
秋月仍圓夜江村獨老身捲簾還照客倚杖更隨人光
射潛蚪動(洙曰謝靈運/潛蚪媚幽姿)明翻宿鳥頻(洙曰樂府月明星/稀烏鵲南飛趙曰)
(宿鳥字出文選言無定名舊/引烏鵲南飛全不相干也)茅齋依橘柚清切露華新
　　傷秋(大厯二/年作)
　　　補注(鶴曰梁權道編在大厯元年䕫州詩内然/是年無大兵戈於將軍思汗馬天子尚戎)
　　　(衣之句不協當是二年盖其年九/月吐蕃寇靈州邠州京師戒嚴)
林僻來人少補注(希曰林僻一/本作村僻)山長去鳥㣲髙秋收畫
扇(洙曰一云藏羽扇班姬詠扇詩常恐秋風/至涼飈奪炎熱捐棄箧笥中恩情中道絶)久客掩柴
扉(洙曰范彦龍云/有客欵柴扉)懶慢頭時櫛(洙曰稽康書/懶與慢相成)艱難帶減
圍(洙曰謝惠連腰帶唯/疇昔卜知今是非)将軍思汗馬(洙曰見収京詩注/趙曰吐蕃未息)
天子尚戎衣(洙曰見社稷/一戎衣詩注)白蔣風飈脆殷檉曉夜稀(洙/曰)
(白蔣茭草也殷檉檉栁也鄭曰説文蔣菰也唐雅曰蔣/菰其末謂之彫胡殷烏閒切赤黑色檉丑成切爾雅曰)
(檉河/栁)補注(希曰爾雅注郭云赤莖小/楊陸云皮赤枝葉似松)何年減豺虎似有
故園歸(洙曰王仲宣七哀詩西京亂無象豺虎方搆患/南登㶚陵岸囬首望長安張孟陽七哀詩季葉)
(喪亂起盜/賊如豺虎)
　　秋峽(大厯二/年作)
　　　補注(鶴曰詩云江濤萬古峽肺氣久衰翁又/云門巷落丹楓當是大厯二年東屯作)
江濤萬古峽肺氣久衰翁不寐防巴虎全生狎楚童(趙/曰)
(言為客於外年老而不敢待雖童稚亦/狎熟免其猜忌為害乃所以全生也)衣裳垂素髮(洙/曰)
(秋興賦素髮/飄以垂領)門巷落丹楓(洙曰謝靈運/曉霜楓葉丹)常怪商山老兼
存翊賛功(洙曰四皓也見/羽翼思商老注)
　　秋興八首(大厯元/年作)
　　　補注(鶴曰詩云巫山巫峽氣蕭森又云叢菊兩/開他日淚孤舟一繫故園心當是大厯元)
　　　(年䕫州作時艤舟以俟出峽自永/泰元年至雲安及今為菊兩開也)
玉露凋傷楓樹林(洙曰李密詩金風蕩/佳節玉露凋晩林)巫山巫峽氣蕭
森(洙曰張景陽/荒楚鬱蕭森)江間波浪兼天湧塞上風雲接地隂叢
菊兩(洙曰一/作重)開他日淚(趙曰此句涵蓄盖公於䕫州見/菊花者二年矣方叢菊之兩開)
(皆是他日/感傷之淚)孤舟一繫故園心寒衣處處催刀尺白帝城
髙急暮砧(洙曰郭泰機皎皎白素絲織為寒/女衣良工秉刀尺棄我忽如遺)
䕫府孤城落日斜每依北斗望京華(趙曰盖長安上直/北斗號北斗城也)
(舊本南/斗非)聽猿實下三聲淚(洙曰見雨晴有/猿揮淚盡注)奉使虛隨八
月查(洙曰見查上/似張騫注)畫省香爐違伏枕(趙曰畫省以粉畫/之謂之畫省初學)
(記載應劭漢官儀曰尚書郎入直臺廨中給女侍史二/人執香爐燒薫以從入臺違伏枕則違去畫省香爐者)
(以伏枕/之故也)山樓粉堞隠悲笳(洙曰堞城堞也粉謂飾以堊/土也胡人巻蘆葉吹之以為)
(笳/)請看石上藤蘿月已映洲前蘆荻花(趙曰北山移文/云秋桂遺風春)
(蘿罷/月)
千家山郭静朝暉日日(一作/一日)江樓坐翠㣲(洙曰見熊羆/守翠㣲詩注)
信宿漁人還汎汎(趙曰詩汎/汎楊舟)清秋燕子故飛飛(趙曰江/總别詩)
(黄鵠飛/飛逺)匡衡抗疏功名薄(洙曰匡衡傳有日蝕地震之/變上問以政事得失衡遂上)
(疏上悦其言後愛幸寵於皇后太子衡為少/傅數上疏陳便宜言多法義上以為任公卿)劉向傳經
心事違(洙曰劉向傳漢初立穀梁春秋召更生受穀梁/講論五經於石渠後更名向趙曰公其心事欲)
(如劉向傳經於朝/而乃違背不偶也)同學少年多不賤五陵衣馬自輕肥
(夢符曰按文選范彦龍贈張徐州詩田家採樵去薄暮/方來歸還聞稚子説有客欵柴扉儐從皆珠玳裘馬悉)
(輕肥軒盖照墟落傳瑞生光輝又劍騎何翩翩長安五/陵間蘇曰劉嵩謂兒童曰若曺不見我同學少年皆衣)
(錦食肉若等不力學復何為終身之計耶趙曰西都賦/北眺五陵言長陵安陵陽陵茂陵平陵高貴豪傑之家)
(所/居)
聞道長安似奕碁(洙曰奕碁/互勝負也)百年世事不勝(洙曰一/作堪)悲
王侯第宅皆新主(洙曰以喪亂而易主也左太/冲濟濟王城内赫赫王侯居)文武衣
冠異昔時(洙曰非/故舊也)直北闗山金鼓振(洙曰時河北尚用/兵也趙曰言䕫州)
(之北用兵乃隴右闗輔間也舊本輒云河/北尚用兵考之大厯二年豈有此事乎)征西車馬羽
書遲(洙曰征西興於漢代以張遼為征西大將軍也/一作馳趙曰西指吐蕃征西者将軍之號也)魚
龍寂寞秋江冷故國平居有所思(秦有魚龍川修可曰/草閤秋興詩乃䕫州)
(所作豈可言秦之魚龍川乎按酈道元水經曰魚龍以秋/日為夜龍秋分而降蟄寢於淵故以秋日為夜也趙曰)
(言故國平時之/事今有所思也)
蓬萊宫闕對南山承露金莖霄漢間(洙曰漢武帝置金/露盤西都賦抗仙)
(掌以承露擢雙立之金莖軼/埃􁐬之混濁鮮顥氣之清英)補注(希曰按地理志云髙/宗以風痺厭西内湫)
(濕龍朔三年始大興葺曰蓬萊宫南山即志所謂寜民/令顔昶入南山水入京大厯元年尹黎幹自南山開漕)
(渠抵景風延喜門以入/苑盖京城前直此山也)西望瑤池降王母(洙曰漢武帝/内傳七月七)
(日西王母降漢武帝夜忽見天西南如有白雲起俄頃/王母至趙曰周穆王觴王母於瑤池之上今云望瑤池)
(則望其自瑤/池而降也)東來紫氣滿函闗(洙曰老子傳注列仙傳/曰闗令尹喜者周大夫)
(也善學星宿服精華隠徳行仁時人莫知老子西逰喜/先見其氣知真人當過侯物色而迹之果得老子亦知)
(其竒為著書與老子俱之流沙之西服巨/勝實莫知其所終亦著書九篇名闗令子)雲移雉尾開
宫扇(洙曰見雲横雉尾髙注趙曰髙宗有雊雉之祥服/章多用翟羽故有雉尾扇今公言天子雉扇則天)
(子御/朝用)日繞龍鱗識聖顔一卧滄江驚嵗晩(趙曰公/自謂也)幾回
青瑣㸃朝班(趙曰想望省中諸公之朝也/青瑣者漢未央宫中門名)補注(希曰幾/回猶言)
(幾時歸也原涉傳至官無幾師古曰無幾言無多時也/五行志其幾何師古曰言當幾時也若如舊注以為數)
(則與上句/不相屬)
瞿唐峽口曲江頭萬里風烟接素秋(洙曰瞿唐曲江雖/南北萬里相逺而)
(秋止一/色也)花萼夾城通御氣芙蓉小苑入邊愁(洙曰花萼/樓芙蓉園)
(皆長安宫禁故事趙曰花萼明皇樓名芙蓉苑在敦化/坊本天子逰幸之地而今乃有邊愁入於其間以紀吐)
(蕃之亂嘗陷/京師故也)補注(鶴曰舊史云南内日興慶宫在東内/之南隆慶坊自東内達南内有夾城)
(複道西南隅有花萼相輝勤政務本之/樓又開元二十年築夾城入芙蓉園)珠簾繡柱圍黃
鶴(洙曰昭陽殿織珠為簾風至則鳴如珩珮之聲趙曰/言繡窠作雙鶴圓而用萸線繡為鶴也舊解惑於黃)
(鶴二字便以為/黄鶴樓非也)錦纜牙檣起白鷗迴首可憐歌舞地秦
中自古帝王州(洙曰謝元暉鼔吹曲云江/南佳麗地金陵帝王州)
昆明池水漢時功武帝旌旗在眼中(洙曰初武帝欲征/昆明夷為有滇河)
(乃作池以習水/戰因而得名)補注(希曰髙宗問許敬宗漢武開昆明/池實何年對曰元狩三年將伐昆)
(明實為此池以習戰又寰宇記云宋元嘉二十三年築/堤以堰水為池輿地志齊武帝理水軍於此池中號曰)
(昆明池故沈約登覆舟山詩/南瞻儲胥舘北眺昆明池)織女機絲虚月夜石鯨鱗
甲動秋風(洙曰西京雜記昆明池刻玉石為鯨毎至雷/雨鯨常鳴吼鬐尾皆動漢世祭之以祈雨往)
(往有驗西都賦集乎豫章之宇臨乎昆明之池左牽牛/織女似雲漢之無涯修可曰西都賦注武帝鑿昆明池)
(於左右作牽牛/織女以象天河)波漂菰米沈雲黒(洙曰西京雜記太液/池邊皆是彫胡綠節)
(之類菰之有米者長安人謂為彫胡菰之有首者謂之/綠節趙曰言菰之多其望之長逺黯黯如雲之黒也)
露冷蓮房墜粉紅(洙曰蓮房蓮花也修可曰蓮房墜粉/紅謂蓮實上花葉墜也爾雅荷芙蓉)
(蕖其華菡萏其實蓮其中的郭璞注云蓮謂房也的房/中子也以此考之則蓮房非花矣唐本草圖經云菰又)
(謂之茭白嵗久者中心生白臺如小兒臂謂之茭手其/臺中有黒者謂之茭鬱至後結實乃彫胡米也沉雲黒)
(其茭/鬱乎)闗塞極天唯鳥道(洙曰言道路多狹所通者鳥道/而已沈曰南中地志交趾郡治)
(龍偏縣自興古/鳥道四百里)江湖滿地一漁翁(趙曰公/自謂也)
昆吾御宿自逶迤(鄭曰晉灼曰昆吾地名有亭顔師古/曰御宿苑在長安城南孟東曰諸宫)
(别觀不許人往來上宿皆宿於此故名御宿趙曰/昆吾御宿皆地名以長安志考之在萬年縣西)補注
(鶴曰子虚賦琳珉昆吾張揖曰昆吾山名也出善金通/鑑云郭子儀引三十騎自御宿川循山而東謂王延昌)
(曰六軍將士逃潰者多在商州今速往収之并發武闗/防兵數日間北出藍田以向長安吐蕃必潰則御宿川)
(在京兆府/之境甚明)紫閤峯隂入渼陂(洙曰一云紫閤峯隂入渼/陂昆吾御宿自逶迤鄭曰)
(渼莫彼切今本作漾如亮切非/是趙曰紫閤峯終南山之峯名)香稻啄餘鸚鵡粒碧梧
棲老鳯凰枝(洙曰古今詩話云紅飯啄餘鸚鵡粒碧梧/棲老鳯凰枝此語反而意竒退之詩云舞)
(鑑鸞窺沼行天馬/度橋亦效此理)佳人拾翠春相問(趙曰費昶春郊望/美人詩芳郊拾翠)
(人/)仙侣同舟晩更移(洙曰李膺郭林宗同舟/而濟人望之為仙舟)綵筆昔曽
干氣象白頭吟望苦低垂(洙曰卓文君有白頭吟趙曰/公自言其昔日曽攜綵筆題)
(詩干厯其氣象今老矣白頭/吟詠而望之其頭苦於低垂)
　　社日兩篇(大厯元/年作)
　　　補注(鶴曰詩云鴛鷺迴金闕誰憐病峽中又云/歡娯看絶塞涕淚落秋風當是大厯元年)
　　　(秋社在/䕫州作)
九農成徳業百祀發光輝報效神如在馨香舊不違(洙/曰)
(少皞氏以九扈為九農正共工氏有子曰勾龍能平水/土故祀以為社語祭神如神在又左傳云所謂馨香無)
(讒慝/也)補注(鶴曰按天寳元年十月九日勑社為九土之/尊稷乃五穀之長春祈秋報祀典是尊今秋)
(社故云報效馨香二字/本周書非起於左傳也)南翁巴曲醉(蘇曰晉初南隱者/自號南翁人莫知)
(來厯因社日至衆㑹上/願聼巴歌乞此一日醉)北鴈塞聲㣲尚想東方朔詼諧
割肉歸(洙曰東方朔傳伏日詔賜從官肉太官丞日晏/不來朔獨拔劍割肉謂其同官曰社日當蚤歸)
(請受賜即懐肉去太官奏之詔朔自責朔曰拔劍割肉/一何壯也割之不多又何亷也歸遺細君又何仁也蘇)
(曰此社日詩所載乃是伏日或云誤使事或云大手筆/寓意而已鮑曰按十二諸侯年表秦徳公二年初作伏)
(祠社磔狗四門則祠社用/伏日此詩用伏日事何疑)
陳平亦分肉太史竟論功(洙曰陳平傳里中社平為宰/分肉甚均里父老曰善哉陳)
(孺子之為宰平曰嗟呼使/平得宰天下亦如此肉矣)今日江南老他時渭北(洙曰/一作)
(水/)童(洙曰公生於渭/北老於江南)歡娯看絶塞涕淚落秋風(趙曰公/言流落)
(於此故涕淚在/秋風之中落也)鴛鷺迴金闕(洙曰鴛鷺公卿也趙曰金/闕天子之闕言公卿之自)
(金闕迴者/誰念我也)誰憐病峽中(洙曰公/自傷也)
　　秋野五首(大厯元/年作)
　　　補注(鶴曰詩云繫舟蠻井絡卜宅楚村墟當/是大厯元年在䕫州作是時賃居瀼西)
秋野日蔬蕪(洙曰謝元暉詩/邑里向蕪蔬)寒江動碧虚繫舟蠻井絡
(洙曰蜀都賦岷山之精上為/井絡趙曰楚在春秋為蠻夷)卜宅楚村墟(洙曰䕫州/楚附庸)棗
熟從人(洙曰一/作行)打葵荒欲自(洙曰一/作旦)鋤(蘇曰左思曰鋤/園葵客間其勤)
(如此左曰去/其猶草耳)盤飱老夫食分減及溪魚
易識浮生理難交一物違(洙曰物不可/違其性也)水深魚極樂林
茂鳥知歸(洙曰見林茂鳥春/歸水深魚知聚詩)吾老甘貧病榮華有是非
(趙曰吾老矣自安於貧病而無他/念於榮華非不羨也而有是與非)秋風吹几杖不厭北
(洙曰一/作此)山薇(洙曰夷齊隠於首陽山採薇而食之蘇曰/殷竦晉宣帝兩徴不起里人勸其仕竦曰)
(老子不厭此山蕨薇君/其謂予何人皆服其量)補注(希曰陸機曰薇山菜也莖/葉似小豆蔓生味如豆藿)
(亦可食祭祀用之北/山猶言北山有萊也)
禮樂攻吾短山林引興長(洙曰稽康書濟類見寛不攻/其過又云至為法禮之士所)
(繩疾之如讐又云有入山林而不反/之論逰山澤觀魚鳥心甚樂之也)掉頭紗帽側(洙曰/莊子)
(在宥篇爵躍掉頭紗/㡌見管寧紗㡌静託)曝背竹書光(洙曰竹書古簡冊也/趙曰所謂竹簡之書)
(也暗用郝隆/曬腹中書也)風落収松子天寒割蜜房(洙曰蜜房蜂房/也趙曰班固終)
(南頌曰蜜/房溜其顛)稀疎小紅翠(趙曰言/秋華也)駐屐近㣲香
逺岸秋沙白連山晩照紅(洙曰海賦/波如連山)潜鱗輸駭浪(洙曰/海賦)
(駭浪暴洒趙曰言魚以深為/樂而峽水之深則輸冩駭浪)歸翼㑹髙風(洙曰魏文帝/適與髙風㑹)
(修可曰張翰曰如歸翼得髙風翺以投/林中古詩云翩翩歸鴈翅更得髙秋風)砧響家家發(洙/曰)
(謝惠連櫩高砧響/發楹長杵聲哀)樵聲箇箇同(洙曰峽中樵人常唱大/昌歌以弔栁青每聲闕)
(即呼栁青不/知所為也)飛霜任青女賜被隔南宫(洙曰淮南子云/霜神青女注云)
(青女天神青天玉女主霜雪後漢樂崧甞直南宫家貧/無被帝聞而嘉之詔大官賜尚書郎已下食并給帷被)
(公雖為郎而在/外故云隔爾)
身許騏驎畫(洙曰見今代/騏驎閤注)年衰鴛鷺羣(洙曰公晚/方登朝籍)大江
秋易盛空峽夜多聞徑隠千重石㠶畱一片雲兒童解
蠻語(鄭曰解佳/買切識也)不必作參軍(洙曰世説郝隆為南蠻參/軍上已日作詩曰娵隅濯)
(清池桓温問何物答曰名魚為娵隅温曰何為作/蠻語隆曰千里投公始得一蠻府那得不蠻語也)
　　詠懐古跡五首(大厯元/年作)
　　　補注(鶴曰詩詠三峽五溪與宋玉之宅昭君之/墓先主孔明之廟而懐其人當是大厯元)
　　　(年至䕫/州後作)
支離東北風塵際(洙曰莊子人間世注云形體支離不/全貌蘇曰徐懿老年病體支離漂泊)
(萬里又值西北風塵趙曰/言祿山之亂時在賊也)漂泊西南天地間(洙曰漂泊/言無定止)
三峽樓䑓淹日月(洙曰三峽謂瞿唐巫山黄牛也趙曰/䕫之上㳺則月峽下㳺則巴峽巫峽)
(此三/峽也)補注(鶴曰峽程記云三峽即明月峽巫山峽廣澤/峽其有瞿唐灔澦燕子屏風之類皆不在三)
(峽之數何王趙之未思也此云三峽盖指巫山為第三/峽非兼明月廣澤而言下篇謂蜀主幸三峽亦此義也)
五溪衣服共雲山(洙曰五溪蠻夷所居馬援所征之地/衣服言異制也共雲山言與之雜處)
(夢符曰按後漢武威將軍劉尚撃武陵五溪蠻夷注酈溪/道元注水經云武陵有五溪謂雄溪樠溪酉溪潕溪辰)
(悉蠻夷所居皆槃瓠/之子孫也今辰州界)羯胡事主終無賴(洙曰祿山負恩/也無賴言無所)
(倚/賴)詞客哀時且未還(洙曰公自/言傷時也)庾信平生最蕭瑟暮年
詩賦動江闗(洙曰周書庾信字子山雖位望通顯常有/鄉闗之思乃作哀江南賦以致其意畧云)
(壯士不還/寒風蕭瑟)
搖落深知宋玉悲(洙曰宋玉一作為主九辨云悲哉秋/之為氣也蕭瑟兮草木搖落而變衰)
(又曰竊獨/悲此凛秋)風流儒雅亦吾師(蘇曰江總曰宋玉不惟文/章亘絶風流儒雅自可為)
(後生/師範)補注(希曰宋玉宅在歸州歸與/䕫為鄰公至䕫故有此作)悵望千秋一灑淚
(洙曰謝靈運詩/灑淚眺連崗)蕭條異代不同時(洙曰漢文帝見相如/上林賦恨不與之同)
(時/)江山故宅空文藻(洙曰哀江南賦/誅茅宋玉之宅)雲雨荒臺豈夢思
(洙曰為王曽賦陽䑓事也趙曰宋玉/所言朝雲暮雨託興以言夢中事)最是楚宫俱冺滅
舟人指㸃到今疑(洙曰疑神/女之事也)
羣山萬壑赴荆門生長明妃尚有村(洙曰歸州有昭君/村下有香溪俗傳)
(因昭君而草木/皆香故曰香溪)一去紫臺連朔漠(洙曰江淹恨賦若夫/明妃去時仰天太息)
(紫臺稍逺闗山無極摇風忽起白日西匿隴鴈/少飛岱雲寡色望君王兮何期終蕪荒於異域)獨留青
冢向黄昏(洙曰昭君墓也夢符曰按圖經昭君臺興山/山南二里漢掖庭待詔王嬙字昭君南郡秭)
(歸人舊注云邑人憫昭君不回立臺以祭今有昭君村/田曰單于既死子達立昭君謂達曰將為漢將為胡曰)
(為胡於是昭君服毒而死單于舉國𦵏之胡中多/白草而此冢獨青前代詞人多作歌詩以弔之)畫圖
省識春風面環珮空歸月夜魂(蒼舒曰漢元帝宫人頗/多甞令畫工圖之有欲)
(呼者披圖以召故宫人多行賂於畫工王昭君姿容甚/麗無所茍求工遂毁其狀後匃奴求美女帝以昭君充)
(行既召見帝悅之而名字已去/遂不復留帝怒殺畫工毛延夀)千載琵琶作胡語分明
怨恨曲中論(洙曰昭君初適匃奴在路愁怨遂於馬上/彈琵琶以寄其恨至今傳之謂之昭君怨)
(夢符曰釋名推手向前曰琵却手向後曰琶因以為名/漢遣烏孫公主念其行道使知音者馬上奏琵琶以慰)
(之/)
蜀主窺吳幸三峽崩年亦在永安宫(洙曰劉先主以孫/權襲闗侯之故東)
(征三吳為將陸訍所破於秭歸步/歸魚復改為永安遂卒於永安)補注(鶴曰按蜀志章/元三年四月癸)
(已先主殂於永安宫年六十/三䕫有其廟故作此以懐之)翠華想像空(洙曰一/作寒)山裏
(洙曰翠華軍盖想像猶髣/髴趙曰翠華天子之旗也)玉殿虚無野寺中(洙曰山有/卧龍寺先)
(主祠/在焉)古廟杉松巢水鶴補注(希曰春秋繁露曰鶴水鳥/也夜半水立感其生氣則)
(益喜而鳴/故曰水鶴)嵗時伏臘走村翁(洙曰言民/猶祭祀)武侯祠屋長鄰
近一體君臣祭祀同(洙曰公自注云殿/今為寺廟在宫東)補注(鶴曰漢魏/丙賛君為)
(元首臣為股肱明其一體相待而成/也魏徴傳亦云君臣同心是為一體)
諸葛大名垂宇宙(洙曰謂孔明之/名垂於天下)宗臣遺像肅清髙(洙/曰)
(漢以蕭何為宗臣以功業為時所宗尚也/言孔明勲烈見於後世者亦可擬蕭何)三分割據紆
籌䇿(洙曰三分謂魏蜀吳/當時孔明多籌䇿)萬古雲霄一羽毛(洙曰言聲/名飛揚獨)
(步萬/古)伯仲之間見伊吕(趙曰言孔明在二公之間也魏/文帝論傅毅之於班固伯仲之)
(間/耳)指揮若定失蕭曹(洙曰謂功垂/成而亮薨)福移漢祚難恢復(洙/曰)
(天福不/可復再)志決身殱軍務勞(洙曰孔明在軍罰/二十已上皆親覽)補注(希曰/本司)
(馬仲達有食少/事煩之嘆也)
　　送田四弟將軍將䕫州栢中丞命起居江陵節度
　　陽城郡王衛公幕(大厯元/年作)
　　　(洙曰一云䕫府送/田將軍赴江陵)補注(鶴曰栢中丞即公為䕫/府栢都督謝上表者詳)
　　　(見前注當是大厯元年秋/作明年卿二翁權䕫州矣)
離筵罷多酒起地發寒塘回首中丞座(洙曰見周行獨座/筞注趙曰言田公)
(所起發之地在䕫州寒塘也辭中丞而/行猶回首顧戀也御史中丞謂之獨座)馳牋異姓王(洙曰/見八)
(哀臨淮王詩注趙曰/漢有異姓諸侯王也)燕辭楓樹日(趙曰楚地/多楓也)鴈度麥城霜
空醉山翁酒遙憐似葛疆(洙曰葛疆山簡愛將也襄陽童/謠曰舉鞭向葛疆何如并州兒)
　　九月一日過孟十二倉曹十四主簿(大厯二/年作)
　　　補注(鶴曰詩云藜杖侵寒露蓬門啓曙烟則孟之/所居不在城市按公賦孟氏詩云下隣慙近)
　　　(舍當是大/厯二年作)
藜杖侵寒露蓬門啟曙烟力稀經樹歇老困撥書眠秋覺
追隨盡來因孝友偏(趙曰言今來孟氏家因/重其兄弟孝友偏篤也)清談見滋味
爾輩可忘年
　　課小豎鋤斫舍北果林枝蔓荒穢淨訖移牀三首
　　　(洙曰一云/秋日閒居)補注(鶴曰詩云背堂資僻逺在野興清/深又云寒水光難近秋山響易哀)
　　　(當是大厯二/年在瀼西作)
病枕依茅棟荒鉏淨果林背堂資僻逺在野興清深山雉
防求敵(洙曰詩雉鳴求其牡/趙曰雉性强而善鬬)江猿應獨吟(趙曰應平聲以/鉏斫果林荒穢)
(淨其枝蔓則猿來/少應有獨吟而已)洩雲髙不去(洙曰見洩雲/䝉清寒注)隠几亦無心(洙/曰)
(莊子東郭子綦隠几塔然似/喪其耦注言心形兩忘也)
衆壑生寒早長林巻霧齊青蟲懸就日朱果落封(洙曰一/作伐)泥
(洙曰以泥封/其接枝也)薄俗防人面(洙曰人一作狸蘇曰使人面獸心/之義舊引左氏人心不同如其面)
(焉止其面之不/同於防字無義)全身學馬蹄(洙曰莊子有馬蹄篇言齕草飲/水適足其身馬之真性有善治)
(馬者出則馬失真性而不得盡其生也趙曰所謂馬蹄可以/踐霜雪毛可以禦風寒齕草飲水翹足而陸此馬之真性也)
吟詩坐迴首隨意葛巾低
籬弱門何向(趙曰言籬觸處損/壊門無定向也)沙虚岸只(洙曰一/作自)摧日斜魚
更食客散鳥還來寒水光難定秋山響易哀天涯稍曛黑(洙/曰)
(謝靈運詩朝/逰窮曛黑)倚杖更徘徊(蘇曰陶侃每見山水佳麗之地莫/不怡然倚杖徘徊至興罷而已)
　　峽口二首(大厯元/年作)
　　　補注(鶴曰題云峽口當是在䕫州作又云秋氣動衰/顔蘆花留客晩當是大厯元年秋作是年栢中)
　　　(中丞為都督公為作謝上表栢甞送/菜則賜金可知故又云諸侯數賜金)
峽口大江間(洙曰一/作闊)西南控百蠻(洙曰施黔五/溪之蠻也)城欹連粉堞
(鄭曰達恊/切城上垣)岸斷更青山開闢當(一作/多)天險(洙曰天設之險也/言險因開闢而後)
(通/爾)防隅一水闗(洙曰峽口有/闗斷以鐵鏁)亂離聞鼓角秋氣動衰顔(趙曰/以身)
(逢亂離聞鼓角聲/所以感動衰顔也)
時清闗失險世亂㦸如林去矣英雄事荒哉割據心(洙/曰)
(當公孫述劉備之際䕫為要衝/趙曰皆以英雄而割據一隅也)蘆花留客晩楓樹坐猿
深疲􁒜煩親故(􁒜乃結切蘇曰麻緗隠居終南山不仕/常有親知見緗緗曰疲􁒜之人何煩親)
(故往來/存問)諸侯數賜金(數色角切洙曰言多得諸侯贈遺/也蒼舒曰主人中丞頻分明俸趙)
(曰公自注云主人栢中丞頻分明俸盖節度/古諸侯也因言諸侯所貽之金得稱賜金)補注(希曰/漢書)
(食貨志注師古曰諸賜言黄金者皆與/之金不言黄者一金與萬錢此用其字)
　　村雨(廣徳二/年作)
　　　補注(鶴曰詩云挈帶看朱紱則是公得賜緋未/久時作當是廣徳二年在草堂作故又云)
　　　(松菊新霑洗/茅齋慰逺逰)
雨聲傳兩夜寒事䬃髙秋挈(一作/攬)帶看朱紱(洙曰公任/郎官故朱)
(紱/)開箱覩黒裘(洙曰蘇季不得/用而貂裘敝黒)世情只益睡(洙曰世態/凋敝不可)
(瞻想莫若/自隠於睡)盜賊敢忘憂(洙曰所憂者/盜賊未平)松菊新霑洗茅齋
慰逺逰
　　寒雨朝行視園樹(大厯二/年作)
　　　補注(鶴曰詩云散騎未知雲閤處啼猿僻在楚/山隅當是在䕫州作然謂之視園樹而詩)
　　　(中又言桃李梔子紅椒丹橘黄柑則是/瀼西之園也詩必作於大厯二年冬)
柴門雜樹向千株丹橘黃甘此地無(趙曰江南種橘江/北成枳則知甘橘)
(惟楚地之/所有耳)江上今朝寒雨歇籬中秀(洙曰一/作邊新)色畫屏舒
桃蹊李徑年雖故(洙曰李廣贊諺曰桃李不言下自成/蹊師古曰蹊為徑道也言桃李以其)
(華實之故非有所召呼而人争歸來往不絶其下/自然成徑以喻人懐誠信之人故能潛有所感)梔子
紅椒艷色殊(洙曰一作/艷復殊)鏁石藤梢元自落到天松骨見
來枯林香出實垂將盡葉蔕辭枝(洙曰一/作柯)不重蘇愛日
恩光榮借貸(洙曰冬/日可愛)補注(希曰文選江淹上書呉王借/以恩光而愛日則用左傳冬)
(日可愛/字也)清霜殺氣得憂虞(洙曰釋云霜者喪也其氣幓/毒物皆喪也趙曰仲秋之月)
(殺氣/侵盛)衰顔動覓藜牀坐(洙曰管寧家貧坐藜/牀欲穿為學不倦)緩步仍須
竹杖扶(洙曰費長房投竹杖/於葛陂化龍而去)散騎未知雲閤處啼猿僻
在楚山隅(洙曰潘安仁秋興賦寓直/於散騎之省高閤連雲)
　　偶題(大厯元/年作)
　　　補注(鶴曰詩云江峽繞蛟螭當是大厯元年在/䕫州時作故又曰聖朝兼盜賊時吐蕃之)
　　　(亂未/息也)
文章千古事得失寸心知(趙曰言文章垂不朽之事/其得其失盖吾心自知之)作
者皆殊列名聲豈浪垂(洙曰言以文章/名必有所長也)騷人嗟不見(洙/曰)
(世之言文章者謂文至於齊梁之間變而為風騷矣趙/曰指言屈原宋玉也文章之祖起於騷嗟不見則屈宋)
(逺/矣)漢道盛於斯(洙曰漢文章深厚有古人之風趙曰言/漢有司馬遷相如劉向王褒之屬傷今)
(不復見古人也師曰文章惟漢為渾厚/森嚴故曰漢道盛於斯心從弱嵗疲)前輩飛騰入餘
波綺麗為(洙曰綺麗騷人之作也趙曰文章至/於綺麗乃騷雅之末流故謂之餘波)後賢兼
舊制(洙曰制一作例後之/作者兼騷人之體也)歴代各清規(趙曰所謂逓/相祖述也)法
自儒家有心從弱嵗疲(趙曰公自謂也吾之用心/自弱冠時疲苦至今也)永懐
江左逸(洙曰江左晉元帝渡江所都也阮籍之流文多/尚逸趙曰江左則嵇阮鮑謝之徒文選多采取)
(焉故公/永懐之)多病(洙曰一/作謝)鄴中竒(洙曰鄴魏所都文帝好文/故作者多尚竒江文通云)
(闗西鄴下既已罕同/河外江南嶺為異法)補注(希曰詩終/其永懐)騄驥皆良馬麒麟
帶好兒(趙曰麒麟之子仍是/麒麟故云帶好兒)車輪徒已斵(洙曰莊子威/公讀書輪扁)
(以爲聖人之糟粕威公曰寡人讀書輪人安得議乎輪/扁曰以臣之事觀之夫斵輪徐則甘而不固疾則苦而)
(不入不徐不疾得之於手應之於心口不能言有數存/焉於其間臣不能以喻臣之子臣之子亦不得受之於)
(臣是以行年七十而老斵輪古之人與其不可/傳也死矣然則君之所讀者古人之糟粕巳)堂構肯
仍虧(洙曰書曰若考作室既底/法厥子乃弗肯堂矧肯構)謾作潜夫論(洙曰後漢/王符字節)
(信隠居著書以譏當時失得不/欲章顯其名故號曰潜夫論)虚傳幼婦碑(洙曰曹操/與楊修讀)
(曹娥碑隂有八字曰黄絹幼婦外孫韲臼修解得操行/二十里乃悟云黄絹是色絲色絲絶字也幼婦少女少)
(女妙字也外孫女子女子好字也韲臼之器受辛辤/字也言絶妙好辤與楊合操曰有智無智校三十里)縁
情慰漂蕩(洙曰文賦詩/縁情而綺靡)抱疾屢遷移經濟慙長䇿(洙曰/言無)
(經濟/之才)飛棲假一枝(洙曰鷦鷯賦巢不過一枝左太/冲巢林棲一枝可謂達士模)塵沙
傍蜂蠆(鄭曰傍滿/浪切近也)江峽繞蛟螭(洙曰蜂蠆蛟螭皆毒物/也言避患難不暇耳趙)
(曰言棲托於䕫州之/地如此非有譬托)蕭瑟唐虞逺(洙曰沈休文論虞/夏以來遺文不覩)聨
翩楚漢危(洙曰江文通雜體詩序夫楚謡漢風既非一/體魏製晉造固亦一體趙曰傷戰主之不能)
(安/)聖朝兼盜賊(洙曰胡虜為中原之亂也趙曰/言前有安史今有吐蕃是也)異俗更
喧卑(洙曰公北人而在南故呼/楚人為異俗喧卑囂雜貌)鬱鬱星辰劍(洙曰張華/夜登樓望)
(見牛斗間有異氣/乃酆城寳劍也)蒼蒼雲雨池(洙曰周瑜傳蛟龍得雲/雨恐非池中物革曰此)
(二句子美自喻/失其所也如此)兩都開幕府(洙曰兩都東京西京/也幕府謂元帥也)補注
(希曰衛青征匃奴絶大漠大克獲帝就拜大將軍於幕/中府故曰幕府幕府之名始於此師古曰幕府者以軍)
(幕為義古字通單用耳軍旅無常居止故以帳幕言之/㢘頗李牧市租皆歸幕府非至衛青始有其號又幕訓)
(大於義/乖矣)萬㝢挿軍麾(洙曰謂天/下用兵也)南海殘銅柱(洙曰馬援/勒功銅柱)
(師曰恨無人立/功如馬援也)東風避月支(洙曰匃奴傳東胡强而月/氏盛師曰言避吐蕃之亂)
(也/)音書恨烏鵲(洙曰西京雜記乾/雀噪則行人至)號怒恠熊羆(洙曰苦/寒行熊)
(羆對我蹲趙曰言䕫/州山居之所有也)稼穡分詩興(洙曰役於營生/不暇吟詠也)柴荆
學士宜(洙曰習其/風俗也)故山迷白閤秋水憶黄陂(洙曰白閤/黄陂闗中)
(山水趙曰白閤則終南山相附之止/皇陂則皇之陂也舊以為黄陂誤也)不敢要佳句(要伊/遥切)
愁來賦别離
　　雨晴(大厯元/年作)
　　　補注(鶴曰詩云雨晴山不改晴罷峽如新當是/大厯元年䕫州作故又云故國愁眉外也)
　　　(雨晴善本/作雨時)
雨晴山不改晴罷峽如新(洙曰言隂晴在/雨而不在山也)天路休殊俗
秋江思殺人有猿揮淚盡(洙曰荆州記曰巴東三峽長/猿聲中啼至三聲聞者垂淚)
無犬附書頻(趙曰陸機有犬曰黄耳在/洛中使附書歸江左也)故國愁眉外長
歌欲損神(蘇曰蔡琰曰故國迢/逓回首愁眉之外)
　　晩晴吳郎見過北舍(大厯元/年作)
　　　補注(鶴曰吳郎乃吳司法也公有簡呉郎司法/詩又今詩云圃畦新雨潤當是大厯元年)
　　　(秋/作)
圃畦新雨潤(洙曰新/一作佳)愧子廢鉏來竹杖交頭拄(趙曰費/長房投)
(竹杖於葛陂/化龍而去)柴扉隔徑開(蘇曰顔延年過陳拱時秋暮/拱呼童掃徑開門談論如鮫)
(珠落盤琅/琅可愛)欲栖羣鳥亂未去小童催明日重陽酒相迎
自醱醅(洙曰開/酒也)
　　解悶十二首(大厯元/年作)
　　　補注(鶴曰詩云一辭故國十經秋又云草閤/柴扉星㪚居當是大厯元年䕫州作)
草閤柴扉星㪚居(趙曰庾信寒園即事詩寒園星㪚居/師曰䕫地多山少平居人傍山故星)
(散/)浪飜江黒雨飛初(洙曰鮑照飜/浪揚白鷗)山禽引子哺紅果溪
友(洙曰一/作女)得錢留白魚(師曰得錢不論/其價知魚賤也)
商胡離别下揚州憶上西(洙曰一/作蘭)陵故驛樓為問淮南
米貴賤(蘇曰王褒淮南米/價貴賤吾欲東下)老夫乗興欲東流
一辭故國十經秋每見秋瓜憶故丘(洙曰一作侯長安/東門瓜絶美趙曰)
(邵平種𤓰長安東門也公/長安人故有懐鄉之詩)今日南湖采薇蕨何人為覔
鄭瓜(洙曰一/作袁)州(洙曰公自注今鄭秘監審師曰𤓰/州金陵之别號鄭審乃公故人也)
沈范早知何水部(洙曰謂水部郎中薛據沈/約范雲見能詩何水部注)曺劉不待
薛郎中(洙曰曺子建劉幹薛璩也趙曰若/薛據者恨不與曺子建劉幹同時)獨當省署開
文苑(師曰子美以文/章為已任故云)兼泛滄浪學釣翁(趙曰言薛前在/省部今在荆南)
(有江湖之樂/斯為學釣翁)
李陵蘇武是吾師(洙曰世之言五言/詩始於蘇武李陵)孟子論文更不疑
(蘇曰顔延年云李陵蘇武句注可師餘區區輩不足數/南子端論文究理惟孟軻之書使人不疑趙曰指孟雲)
(卿/也)一飯未曽留俗客(蘇曰陶侃未/甞延俗客)數篇今見古人詩(蘇/曰)
(校書郎/孟雲卿)
復憶襄陽孟浩然清詩句句盡堪傳即今耆舊無新語
(蘇曰殷湛曰曹劉泯跡文章無宗師親耆舊/區區於毫楮間倔竒新語何後生者敢爾為)謾釣槎頭
縮項(洙曰一/作頸)鯿(洙曰浩然開元時人詩云梅花殘臘月/栁色半春天鳥泊隨陽雁魚藏縮頸鯿)
(又云試垂竹竿釣果得查頭鯿鯿魚也楚人云長有粳/米縮頭鯿魚為美味也趙曰言今耆舊之間不復造新)
(語以言鯿魚但謾釣之而已習鑿齒襄陽耆舊傳云/漢水中鯿魚甚美禁人捕以槎斷水因謂之槎頭鯿)補
注(鶴曰張敬兒為刺史齊高帝取此魚敬兒作六穗舶/置魚而進作書曰奉槎頭縮項鯿一千八百頭孟浩)
(然又有王昌齡詩云/領南香味有槎頭)
陶冶性靈存底物(洙曰詩能陶冶情性修可曰梁鍾嶸/評阮嗣宗詩無彫蟲之工而詠懐之)
(作可以陶冶/靈性幽思)新詩改罷自長吟(蘇曰謝惠連改詩既罷/無知音者遇好句自吟)
(而/已)熟知二謝將能事(洙曰元暉靈運趙曰公言其稔熟/知謝靈運謝惠連將作詩為能事)
頗學隂何苦用心(洙曰梁術云隂鏗何遜文/章傑出諸公用心太苦)
不見髙人王右丞(鄭曰本注/云相國縉)藍田丘壑蔓寒藤(趙曰右/丞王維)
(也有别墅在藍/田所謂輞川也)最傳秀句寰區滿未絶風流相國能(洙/曰)
(唐書王維傳字摩詰開元中擢進士第乾元中轉尚書/右丞以詩名盛於時尤長五言詩晚年得宋之問藍田)
(别墅墅在輞口水周於舍下竹洲花塢與道友裴迪浮/舟往來彈琴賦詩嘯歌終日甞聚其田園所為詩號輞)
(川集代宗時弟縉為宰相代宗好文/求維文縉編綴得四百餘篇上之)
先帝貴妃俱寂寞荔枝還復入長安(洙曰楊貴妃傳妃/嗜荔枝必欲生致)
(之乃置騎傳送數千/里味色未變至京師)炎方每續朱櫻獻(趙曰禮記仲夏/之月天子以含)
(桃先薦寢廟今云續朱櫻/獻則亦南方之所貢也)玉座應悲白露團(洙曰謝元/暉詩玉座)
(猶寂寞况乃妾身輕修可曰唐史遺事云乾元初/明皇幸蜀回嶺南進荔枝上感念楊妃不覺悲慟)
憶過瀘戎摘荔枝青楓隠映石逶迤京華應見無顔色
紅顆酸甜只自知(洙曰蜀無荔枝惟戎瀘最多盖荔枝/常生於嵐瘴之地也師曰瀘戎二州)
(名蜀荔枝譜云廣南及梓䕫之間所出大率早熟肌肉/薄其味甘酸其精好者近比閩中之下品戎州圖載郡)
(國志云𤏡人住西夷中多以荔枝為業園/植萬株樹収百顆故戎州有荔枝園戸)
翠瓜碧李沈玉甃(洙曰玉甃井也魏文帝書有云/浮甘瓜於清泉沈朱李於寒水)赤梨
蒲萄寒露成可憐先不異枝蔓此物娟娟長逺生(趙曰/此物)
(言荔枝也可憐先與荔枝不異枝蔓他處所有/而此物長於逺地娟娟然生所以歎異之也)
側生野岸及江蒲不熟丹宫滿玉壺(趙曰此篇山谷云/亦貢荔枝之汁蜀)
(都賦側生荔枝江蒲則自戎𤏡而下例以畝為蒲今官/私契約皆然因以押韻丹宫神仙之宫以比禁苑玉壺)
(珍貴之器以言至尊之奉惟其不熟/丹宫而滿玉壺所以求之於逺也)雲壑布衣鮐背死
勞生(洙曰謝師厚/云生當作人)重馬翠眉須(洙曰重當作害須一作/疎定功曰此一絶亦言)
(荔枝歐陽公本勞人害馬翠眉須蜀都賦有曰笻竹緣/嶺菌桂臨崖旁挺龍眼側生荔枝布緑葉之萋萋結朱)
(實之離離按楊貴妃嗜荔枝必欲生置乃置騎曉夜傳/至京師色未變馹召至於老死山谷間故曰勞人害馬)
(也翠眉指/貴妃也)
　　復愁十二首(大厯二/年作)
　　　(洙曰此詩十二首多感時事而言/故無傳信者則闕之以俟有聞)補注(鶴曰此/詩當是)
　　　(大厯二年在瀼溪作故詩云巫山猶錦樹又云/村船逆上溪時吐蕃寇邠靈京師戒嚴所以又)
　　　(有萬國尚/防寇之句)
人煙生處僻(洙曰一云逺處趙曰/曹子建千里無人煙)虎跡過新蹄野鶻翻
窺草(蘇曰董卓每視漢獻帝如野鶻之窺深草盖/其禽心自視無異也工部作是句深得體法)村船
逆上溪
釣艇収緡盡昏鴉(洙曰一/作鷗)接翅稀月生初學扇雲細不
成衣(洙曰初學扇謂未甚圓也不成衣言細也/趙曰李義甫詞鏤月成歌扇裁雲作舞衣)
萬國尚防寇故園今若何(蘇曰楊震故園今復如/何趙曰故園指長安也)昔歸
相識少早已戰場多
身覺省郎在(趙曰公任工部/員外郎故云)家須農事歸年深荒草徑
老恐失柴扉
金絲鏤箭鏃皂尾掣旗竿一自風塵起猶嗟行路難(洙/曰)
(金絲箭皂尾/旗皆胡服也)
貞觀銅牙弩(田曰南越志云龍川唐時常有銅弩/牙流出水皆銀黃彫鏤取之以製弩)開元
錦獸張(趙曰書曰若虞機張則所/謂錦獸張者亦弩之物耳)補注(希曰本草陶隠/居云即今人所)
(用射者鶴曰申屠嘉傳以林官蹶張如淳曰材官之多/力能脚踏强弩張之故曰蹶張律有蹶張士師曰今之)
(弩以手張者曰劈張/以足踏者曰蹶張)花門小前(洙曰一/作箭)好此物棄沙場
(師曰唐六典注釋名曰弩怒也有弩怒也其柄曰臂似/人臂也鉤弦曰牙似牙齒也牙外曰郭為牙之規郭也)
(合名之曰機如門戸樞機開闔有節也父老云/盖越至弩營也錦獸張設射侯也花門乃回紇)
胡虜何曽盛干戈不肯休閭閻聴小子談笑覔封侯(趙/曰)
(此篇公盖憤生事邀功濫冒榮寵/者矣雖閭閻小人亦説取封侯也)補注(鶴曰按通鑑至/徳專以官爵賞)
(功諸將出征皆給空名告身自開府特進列卿大將軍/下至中郎將聴臨事注名其後又聴以信牒受人官爵)
(有至異姓王者及清渠之敗復以官爵収散卒大將軍/告身一通纔易一醉應募入軍者一切衣金紫至有朝)
(士僮僕衣金紫稱大官而給賤役者唐自恵琮矯詔令/崔希逸撃吐蕃受厚賞自此吐蕃無嵗不入寇觀胡虜)
(何曽盛干戈不肯休之句可為/喜功生事妄開邊釁者之戒)
今日翔麟馬(夢符曰按唐志翔麟廏名續通典内有/飛龍翔麟鳯苑鵷鸞告良六羣等大廏)先
宜駕鼔車(洙曰漢文帝以/千里馬駕鼓車)無勞問河北諸將覺(洙曰一/云角)
榮華(趙曰言此馬不勞問惟河/北諸將角勝於榮華而已)
任轉江淮粟(蘇曰董莋轉江湖/淮浙粟以實河北)補注(鶴曰唐自天寳之/後輿地半為盜區)
(所賴江湖之地不失猶得藉以為國故史有唐得江淮/財用濟中興之語髙帝紀故秦苑囿園池今民得田之)
(師古曰養鳥獸曰/苑又有垣曰囿)休添苑囿兵由來貔虎士不滿鳯凰
城(趙曰責天下勤王而已/不在京城之兵多也)
江上亦秋色火雲終不移(趙曰餘熱/猶在也)巫山猶錦樹南國
且黄鸝
每恨陶彭澤無錢對菊花如今九日至自覺酒須賒(洙/曰)
(陶潛九日無酒採菊盈把逺望有白衣人/擕酒來乃王宏使人送酒至遂醉而歸)
病減詩仍拙吟多意有餘莫看江揔老(洙曰江揔陳後/主也陳破歸隨)
(後歸老江南趙曰按江/揔傳揔尤工五言律詩)猶被賞時魚(師曰江揔陳後主/狎客也陳破歸隨)
(後復歸江南子美以身未歸故鄉故託江揔以自比言/揔雖易主得歸猶不若子美流落而有銀魚之賜子美)
(檢校工部/朱紱銀魚)
　　諸將五首(永泰元/年作)
　　　補注(鶴曰此詩雖言天寳十四載已來諸將之/事而詩云滄海未全歸禹貢薊門何處盡)
　　　(堯封則是史朝義死後河北猶有未歸者又末/篇云止憶往時嚴僕射當是武死後作武以永)
　　　(泰元年四月死而公亦以其時去成都故又云/錦江春色逐人來巫峽清秋萬壑哀乃永泰元)
　　　(年秋在/雲安作)
漢朝陵墓對南山(洙曰張孟陽七哀詩北邙何壘壘髙/陵有四五借問誰家墳皆云漢世主)
(恭文遥相望/原陵鬱膴膴)胡虜千秋尚入闗昨日玉魚䝉葬地(洙曰/西京)
(雜記長安大明宫宣政殿此殿初就每夜見數騎衣鮮/麗逰往其間髙宗使巫祝劉明奴王湛然問其所由鬼)
(云我是漢楚王戊太子死𦵏於此明奴等曰按漢書戊/與七國反誅死無後焉得其子𦵏之此鬼曰我當時入)
(朝以路逺不從坐後病死天子於此𦵏我漢書自有遺/悞耳明奴因宣詔與改𦵏鬼喜曰我昔日亦是近屬豪)
(貴今在天子宫内出入不安改卜極為幸今在殿東北/入地丈餘我死時天子欱我玉魚一雙今猶未朽必以)
(此相送勿見奪也明奴以事奏聞有敕改𦵏及發/掘玉魚宛然見在棺槨之屬朽爛已盡自是遂絶)早時
金盌出人間(洙曰孔氏怪曰盧充家西有崔少府墓一/日見一府舍門進見少府與崔小女為婚)
(三日崔曰君可歸女生男當以相還居四年三月三日/臨水戯忽見崔氏并少府抱兒還充又與盌并贈詩一)
(首充取兒盌及詩女忽不見充詣市賣盌崔女姨曰我/妹之女嫁而亡贈以金盌著棺中田曰補遺云沈炯行)
(經漢武通天䑓為表奏之其奏畧曰甲帳珠簾一朝/零落茂陵玉盌遂出人間今公所言乃茂陵事但金)
(玉異爾舊所引乃女子之事趙曰此激怒諸將也漢朝/天子之陵大臣之墓對南山自有千秋之固及胡虜入)
(闗不無/侵掠也)見愁汗馬西戎逼曽閃朱旗北斗殷(洙曰子美/父名集中)
(兩處用皆非是謂吐蕃於河隴陷京師也趙曰前既有/胡虜發掘陵墓今又有吐蕃之難諸將不知禦戎長安)
(號北/斗城)多少材官守涇渭(洙曰漢材官蹶/張皆武臣也)將軍且莫破愁
顔(趙曰為將軍者當以防寇為/念且莫破愁顔而為樂也)
韓公本意築三城擬絶天驕拔漢旌(夢符曰按吕温三/受降城碑黙綴强)
(暴朔方軍總管韓國公張仁愿請築三受降城奪據其/地中宗詔許横議不撓於是留及𤓰之戍斬姦命之卒)
(六城雷動三城岳立以拂雲祠為中城東西相去各四/百里過朝那而北闢斥侯迭望幾二十所損費億萬減)
(兵萬人趙曰漢匃奴傳自稱為天之驕/子而回紇匃奴之種也故亦稱天驕)補注(希曰三受/降城在唐)
(豐州九原郡按志注景龍三年張仁愿築仁愿於河北/築三受降城意欲絶虜路其後返與回紇和親資其兵)
(同討安史公所以致諸/君何以答昇平之恨)豈謂盡煩回紇馬翻然逺救朔
方兵(洙曰言築城以備蕃寇而蕃反為唐平難也趙曰/至徳元年郭子儀以朔方安西回紇等兵討安慶)
(緒其後恃功浸擾中/國此公所以嘆也)胡來不覺潼闗隘(洙曰謂祿山陷/闗也趙曰此譏)
(哥舒翰/之敗)龍起猶聞晉水清(洙曰謂肅宗起於靈武也趙/曰河北者晉地也肅宗龍飛)
(而晉水/復清)獨使至尊憂社稷諸君何以答昇平(蘇曰劉毅/曰至尊獨)
(憂社稷焦心勞思諸大/夫忍食肉端然安居乎)
洛陽宫殿化為烽(洙曰曹子建洛陽何/寂寞宫殿盡燒焚)休道秦闗百二
重(洙曰張孟陽劍閣銘秦得百二併吞山河趙曰祖出/前漢田肯賀上曰陛下治秦中秦形勝之國也帶山)
(阻河持㦸百萬秦得百二焉注秦/地險固三萬人足當諸侯百萬人)滄海未全歸禹貢薊
門何處覔堯封(洙曰言為盜賊所奄有也趙曰滄海指/山東薊門言河北言為盜賊所陷也)
朝廷衮職雖多預天下軍儲不自供(趙曰罪朝廷之臣/不能補衮也下言)
(郡國不修貢賦須/上求索而後供也)稍喜臨邊王相國(洙曰王縉也文中/子折衝樽爼不臨)
(邊/)補注(希曰王縉由侍中拜河南副元帥又拜盧龍節/度使故此篇首云洛陽宫殿化為烽洛陽唐為)
(河南府為安祿/山史思明所破)肯銷金甲事春農(洙曰蔡文姬詩/金甲耀日光)
回首扶桑銅柱標(趙曰馬援南征建/銅柱標以勒切)冥冥氛祲未全銷
越裳翡翠無消息(洙曰前漢西域傳賛孝武之世覩犀/布玳瑁則建朱崖七郡自是之後明)
(珠文甲通犀翠羽之珍盈於後宫師古注云/昔周公相成王越裳氏重九譯而獻白雉)南海明珠
久寂寥(洙曰賈琮傳交趾土多珍異産明珠/翠羽犀象玳瑁異香美木之屬自出)殊錫曽為
大司馬(洙曰東晉石勒侵阜陵詔加王導大司馬/假以黄鉞出討之軍次江陵帝親踐於郊)揔戎
皆挿侍中貂(洙曰漢侍中冠武弁大冠亦曰惠文冠加/璫附蟬為文師曰子美甞有自平宫中吕)
(太一南海収珠之句盖吕太一為廣州使舉兵叛故翡/翠明珠久不貢朝延説者多引此詩以解太一之事揔)
(戎皆挿侍中貂言將/師邀功皆居髙官也)補注(希曰侍中門下省之長時/王縉李光弼諸公皆為之)炎
風朔雪天王地只在忠良翊聖朝(洙曰言天子冒風雪/於外所賴者惟忠臣)
(而/巳)
錦江春色逐人來(趙曰此篇専言嚴武也公今/至䕫初見春焉故云逐人來)巫峽清
秋萬壑哀(洙曰殷仲文詩獨有清秋日能使髙/興人又爽籟驚幽律哀之叩虚牝)正賴往
時嚴僕射(嚴/武)共迎中使望鄉䑓(趙曰嚴武鎮蜀辟公為/參謀望鄉䑓在成都之)
(北時公隨嚴僕射/登此䑓迎中使也)主恩前後三持節(洙曰按武傳兩/鎮蜀一刺綿州)軍
令分明數舉盃西蜀地形天下險安危須仗出羣材(趙/曰)
(安危則安其危也公於八哀之言武公/來雪山重武公去雪山輕正此意也)
　　九日五首(闕一首作大/厯二年)
　　　補注(鶴曰詩云巫峽蟠江路當是大厯二年在/䕫州作按舊史是年九月吐蕃寇邠州靈)
　　　(州京師戒嚴故詩/又云佳辰對羣盜)
重陽獨酌(洙曰一/云少飲)盃中酒抱病豈(一作/起)登江上䑓竹葉
於人既無分(洙曰張景陽七命乃有荆南烏程豫北/竹葉浮蟻星沸飛華萍接竹葉酒名也)菊
花從此不須開(洙曰荆楚嵗時記九/日登髙飲菊花酒)殊方日落𤣥猿哭
(洙曰後語宋玉曰子/獨不見其𤣥猿乎)舊國霜前白鴈來(鮑曰筆談北方/白雁似鴈而小)
(秋深則來白鴈至則/霜降北人謂之霜信)弟妹蕭條各何往干戈衰謝兩相
催(洙曰干戈與/衰老相逼也)
舊日重陽日傳杯不放杯即今蓬鬢改但愧菊花開(洙/曰)
(愁見節/物也)北闕心長戀(洙曰北闕帝都也/趙曰不忘君也)西江首獨迴茱
萸賜朝士難得一枝來(洙曰唐制九日/賜宴及茱萸)
舊與蘇司業(源/明)兼隨鄭廣文(䖍/)采花香泛泛(洙曰一/云簇簇)坐
客醉紛紛野樹歌還倚秋砧醒却聞歡娯兩冥寞(洙曰/言蘇)
(鄭俱亡而已又流落也/顔延年詩衣冠終冥寞)西北有孤雲(洙曰魏文帝西北/有浮雲孝祥曰唐)
(狄仁傑授并州法曹參軍親在河陽仁傑登太行山反/顧見白雲孤飛謂左右曰吾親舍其下瞻悵久之雲移)
(乃得/去)
故里樊川菊(洙曰樊川/在杜曲)登髙素滻源(洙曰滻所簡/切滻水也)補注(鶴/曰)
(十道志樊川即杜陵之鄉漢將軍樊噲食邑於此故曰/樊川屬京兆府公之父嘗為奉天令因家焉因自)
(號杜陵今曰故里者以/此滻水為長安大川)他時一笑後今日幾人存(洙曰/言節)
(物依然而人/事更變也)巫峽蟠江路終南對國門繫舟身萬里伏
枕淚雙㾗(洙曰巫峽終南相去萬里於流落/之際而又伏枕則羈苦可知矣)為客裁烏
帽從兒具緑樽(洙曰沈休文賓至下/塵榻憂來命緑樽)佳辰對(洙曰一/作帶)羣
盜愁絶更堪論(洙曰當盜賊充斥道路阻絶於/異鄉逢此佳節固多愁蹙也)
　　九日諸人集于林(大厯元/年作)
　　　補注(鶴曰詩云九日明朝是則不應題云九日/當曰諸人約九日集于林也詩又云相要)
　　　(舊俗非老夫難早出皆相約/之辭梁權道編在大厯元年)
九日明朝是相要舊俗非(洙曰非昔日/逰賞之地也)老翁難早出賢
客幸知歸舊采黃花賸(石證切亦作剽/梅曰賸有餘也)新梳白髮㣲謾
看年少樂忍淚已霑衣(蘇曰王子敬昨過嵇公墳忍淚/急趨回首不覺霑衣情動於中)
(莫可制/止也)
　
　
　
　
　
　
　
　
　補注杜詩巻三十
欽定四庫全書
　補注杜詩巻三十一　　　宋　黄希　原本
　　　　　　　　　　　　　　黄鶴　補注
　　宗武生日(寳應元/年作)
　　　(彦輔曰宗武小名驥子曽有詩/驥子好男兒又云驥子最憐渠)補注(鶴曰梁權/道從舊次)
　　　(編在大厯元年然詩云小子何時見髙秋此日/生則是時宗武不在侍旁案公熟食日示宗文)
　　　(宗武詩云松栢卭山路風花白帝城則公在䕫/時宗武未嘗不隨侍而詩乃云小子何時見殆)
　　　(非在䕫作甚明意是寳應元年秋在梓州作是/時家在成都也明年秋晩公雖往閬而家在梓)
　　　(然去家未幾相距不遠亦不應形/何時見之句當是寳應元年作)
小子何時見(蘓曰王肅思男謂弟/曰何時得見小子)高秋此日生自從都
邑語已伴老夫名(洙曰禮自稱/曰老夫者)詩是吾家事人傳世上
情(趙曰既以詩擅名/而世間愛之者多)熟精文選理(尹曰梁昭明太子賢/集古人文詞詩賦為)
(文選李善嘗受文選于曹/憲後遂解註文選十六巻)休覔綵衣輕(洙曰列女傳曰/老萊子老養二)
(親行年七十嬰兒自娛著五色綵衣嘗因取漿水上堂/跌仆因卧地為小兒啼或弄鳥鳥于親側趙曰老萊子)
(着五綵衣戯于親側此言熟精文選理所/以賁望其子而綵衣之輕使之休覔也)凋瘵筵初秩
(洙曰小雅賔之初筵左右秩秩箋云/筵席也秩秩肅敬也海賦為凋為瘵)欹斜坐不成流霞
分片片(夢符曰按抱朴子項曼卿修道山中升/天遊紫府仙人飲流霞一杯輒不饑渇)涓滴就
徐傾(洙曰河東項曼卿好道去家三年而反曰去時有/數仙人將上天離月數里而止月之旁甚寒悽愴)
(饑欲食輒飲我流霞一盃每數月不饑隋江揔為碼碯/杯賦翠羽流霞之杯庾信有示内人詩定取流霞氣將)
(添承露杯趙曰抱朴子項曼自言至天上過紫府金牀/几晃晃昱昱仙人以流霞飲之輒不饑渇王立之曰項)
(曼舊註又誤為/曼卿故表岀之)
　　又示宗武(寳應元/年作)
　　　補注(鶴曰按公至徳元載遣興詩云驥子好男/兒前年學語時則宗武在至徳初方兩三)
　　　(嵗今詩云覔句新知律攤書解滿牀乃八九嵗/時事于宗武生日詩後題云又示可知非大厯)
　　　(元年作亦明至徳元載至此十年宗武度方十/嵗故以十五男兒志期之若如梁編在大厯元)
　　　(年則誠十五嵗矣才能知律攤書豈公/之子也故以同上篇為寳應元年作)
覔句新知律攤書解滿牀(蘓曰嵇紹新知覔句稍知音/律王渾阿戎年小漸解滿牀)
(攤書時問/難字可喜)試吟青玉案(洙曰張平子四愁詩美人贈/我錦繡段何以報之青玉案)莫
帶紫羅囊(洙曰晉謝𤣥少好佩紫羅香囊叔父安患之/而不欲傷其意因戯賭取焚之于此遂止)
暇日從時飲(洙曰王仲宣登樓賦聊假日以銷/憂師曰假乃休假非假借之假)明年共
我長(蘓曰嵇康顧子紹曰阿紹明/年共我長矣召甚喜爾成人)應須飽經術已似愛
文章十五男兒志(洙曰論語吾十/有五而志于學)三千弟子行曽參與
游夏達者得升堂(洙曰孔子世家孔子以詩書禮樂教/弟子盖三千焉身通六藝者七十有)
(二人論語文學子游子/夏又曰由也升堂矣)
　　夜(大厯元/年作)
　　　(洙曰一云/秋夜客舎)補注(鶴曰詩云踈燈獨照孤帆宿新/月猶懸雙杵鳴南菊再逢人卧)
　　　(病北書不至鴈無情當是大厯元年䕫州作盖/公以永泰元年秋至雲安明年春遷居䕫州故)
　　　(云南菊再逄是時公􁑾舟/岸下故又云孤帆宿也)
露下天髙秋水清(洙曰江淹别賦露下地而騰文宋玉/九辯泬㵳兮天髙而氣清寂寥兮收)
(潦而/水清)空山獨夜旅魂驚(定功曰王仲宣七/哀詩獨夜不能寐)踈燈自照孤
帆宿新月猶懸雙杵鳴(蘓曰李陵詩雙杵聲/未㫁新月懸東陽)南菊(洙曰/一作)
(國/)再逢人卧病北書不至鴈無情(洙曰范彦龍寄書雲/間鴈為我西北飛)
歩蟾(洙曰一/作簷)倚杖看牛斗(趙曰當以歩簷為正上林賦/云歩櫩周流李善註曰歩櫚)
(歩廊/也)銀漢遙應接鳳城(趙曰鳳城/言長安也)
　　上白帝城(大厯元/年作)
　　　(彦輔曰華陽國志先主征吳于夷道還薨于巴/東治魚復縣公孫述更名白帝章武中改曰永)
　　　(安先主章武元年屯白帝城遂為重鎮後/主建興十五年中吳將全琮來攻不尅)補注
　　　(鶴曰此詩言城峻樓髙又見工而思夏因風而/憶襄王當是大厯元年初至䕫時作所以又賦)
　　　(上白帝城二首/云一上一回新)
城峻隨天壁(師曰天壁乃西方室壁之/星言城之髙與天壁相随)樓髙更女牆(洙/曰)
(庾信泛江詩春江下白帝畫舸向黄牛錦纜回沙磧蘭/橈避荻洲濕花隨水泛空巢逐樹流岸渚多喬木山城)
(是逈樓徐敬業登琅琊城云登陴起霞望註女墻也孝/祥曰崔豹古今註女牆城上小牆也亦名睥睨言於牆)
(上睥睨/人也)江流思夏后(洙曰禹貢岷山導江束別為/沱左傳劉子見河洛思禹功)風至
憶襄王(洙曰宋玉風賦楚襄王遊于蘭䑓之宫宋玉景/差侍有風䬃然而至王乃披襟而當之曰快哉)
(此/風)老去聞悲角人扶報夕陽公孫初恃險躍馬意何長
(洙曰左太冲蜀都賦臨谷為塞因山為障峻阻塍埒長/城豁險吞若巨防一人守隘萬夫莫向公孫躍馬而稱)
(帝劉宗下輦而自王後漢公孫述字子陽使人詐稱漢/使者假述輔漢将軍蜀郡太守述恃其地險衆附自立)
(為蜀王都成都蜀地肥饒兵力精强遠/方士庻多歸之遂立為天子號成家)
　　宿江邊閣(大厯元/年作)
　　　補注(鶴曰詩云鸛鶴追飛盡豺狼得食喧指崔/旰輩羣起也當是大厯元年作故又云不)
　　　(眠憂戰伐無/力正乾坤)
瞑色延山徑(洙曰謝靈運詩/林壑斂瞑色)髙齋次水門薄雲巗際宿
孤月浪中翻(韓曰何遜入西塞示南府同僚/詩薄雲天際出初月波中上)鸛鶴追飛
盡豺狼得食喧不眠憂戰伐無力正乾坤補注(鶴曰鸛/鶴以喻)
(軍士豺狼以喻冦盜是時蜀有崔旰之亂河南又/有周智光之亂而吐蕃回紇又相繼入冦故云)
　　别崔潩因寄薛據孟雲卿(大厯元/年作)
　　　(鄭曰潩/夷記切)補注(鶴曰一本自注云内弟赴湖南幕/職詩云荆州遇薛孟當是大厯元)
　　　(年在䕫州作故又云夙/夜聴憂主飛騰急濟時)
志士惜妄動(蘓曰謝安石志士之/心如石豈可妄動)知深難固辭(趙曰志/士本惜)
(妄動而受知之深則難固辭/此以言潩赴幕職于湖南也)如何乆磨礪但取不磷緇
(洙曰語不曰堅乎磨而不磷不曰白乎涅而不緇喻君/子雖在濁亂不能汙也趙曰言不可以乆磨礱淬礪便)
(以為利所貴尚者取/磨不磷涅不緇而巳)夙夜聴憂主飛騰急濟時荆州遇
薛孟為報欲論詩(蘓曰阮瞻行程劇曰煩子寄語友/人欲與子共竹林諸公論詩耳)
　　武侯廟(大厯元/年作)
　　　(彦輔曰成都記云諸葛公廟在先主廟故宅城/西復立素像先主廟西院即武侯廟前有雙大)
　　　(栢古峭可愛内有裴令公所著/碑栁僕射書相國段公古栢文)補注(鶴曰詩云/空山草木)
　　　(長當是指䕫州廟後有上卿翁請修武侯廟遺/像缺落時崔卿權䕫州今詩又云遺廟丹青落)
　　　(與上卿翁詩合舊註恐/非當在大厯元年作)
遺廟丹青落空山草木長補注(希曰孟夏/草木長)猶聞辭後主
不復卧南陽(洙曰蜀志諸葛亮傳亮躬耕隴畆好為梁/父吟漢晉春秋曰亮家于南陽之鄧縣在)
(襄陽城二十里號曰隆中徐庶謂先主曰諸葛孔明卧/龍也将軍豈見之乎先主病勑後主曰汝與丞相從事)
(事之如父建興元年封亮武鄉侯五年率諸軍北駐漢/中臨發上表辭卒于軍魏将軍鍾㑹至漢川祭亮之廟)
(令軍士不得于亮墓/所左右芻牧樵採)
　　八陣圖(大厯元/年作)
　　　(彦輔曰亮推演兵法作八陣圖咸得其要桓温/傳初諸葛亮造八陣圖于魚復平沙之上疊石)
　　　(為八行相去二丈温見之謂此常山蛇勢也文/武皆莫能識之昱曰陣勢八天地風雲飛龍翔)
　　　(鳥虎翼蛇蟠二革二金為天三革三金為地二/革三金為風三革二金為雲四革三金為龍三)
　　　(革四金為虎四革五金/為鳥五革四金為蛇)補注(鶴曰寰宇記八陣/圖在新都縣北三)
　　　(十里李膺益州記云稚子闕北五里武侯八陣/圖土城四門中起六十四魁八八為行魁方一)
　　　(丈髙三尺又云在䕫州奉節縣西七里聚細石/為之各高五尺廣十圍歴然碁布縱横相當中)
　　　(間相去九尺正中開南北巷悉廣五尺几六十/四聚此詩當是大厯元年公初至䕫州作梁權)
　　　(道編/亦然)
功蓋三分國(洙曰三分謂/魏吳蜀也)名成八陣圖江流石不轉(余/曰)
(按永嘉薛氏云武侯之圖可見者三一在沔陽之高灘/平舊壘一在廣都之八陣鄉一在魚復永安宫南江)
(水上在高平者自酈道元巳言傾禠難識在廣都者隆/土為基魁以江石四門二首六十四魁八八成行兩陣)
(俱立陣周四百七十二歩其魁百有二十在魚復者因/江為勢積石憑流前蔽壁門後依却月縱横皆八魁間)
(二丈偃月内面九六鱗差廣都舊無聞焉惟見于李膺/益州記其言魁行皆八財舉其半趙抃成都記稱耆老)
(之説之為江石兵數魁應六十四卦則知兩陣二首之/意以體乾坤門戸法象之所由生也然其陣居平地束)
(于門壁營陣之法具而竒正之道藴魚復陣于江路因/水成形七八以為經九六以為緯體方於八陣形圓於)
(却月壁門可以觀營陣之制却月可以識竒正之變故/雖長江東注夏流湍駛轟雷犇馬不足以擬其勢回山)
(巻石不足以言其怒峩峩八陣實激其衝子石奉如灘/沙攸積而歴年千數未嘗回撓隐若敵國屹然長城故)
(桓温以為常山之蛇杜/甫偉其江流而不轉也)遺恨失吞吳(洙曰習鑿齒曰曹/操暫自矜伐而天)
(下三分蘓曰僕嘗夢見人云是杜子美謂僕世人多誤/㑹吾八陣圖詩以謂先主武侯恨不能滅吳非也我意)
(本謂吳蜀唇齒不當相圖晉所以能取蜀者以蜀有吞/吳之意以此為恨耳此説甚長然子美死近四百年而)
(猶不忘詩區區自别其意此真書生習氣也師曰劉禹/錫嘉話録䕫州西市俯臨江沙石下有諸葛八陣圖聚)
(石分布宛然尚存峽水大時三蜀雪消之際傾湧滉瀁/可勝道哉大木十圍枯槎百丈隨波而下與水岸齊人)
(奔上山則聚石為堆者㫁可知也及乎水落川平萬物/皆失故態諸葛亮小石之堆標聚行列依然如是者近)
(六百年迨今不動然天下三分如鼎足峙立蜀之所以/不存者其遺恨失在吞吳而巳使不吞吳則魏豈能合)
(并/哉)
　　奉送韋中丞之晉赴湖南(大厯二/年作)
　　　補注(鶴曰舊史大厯四月二月以湖南都團練/觀察使韋之晉為潭州刺史則此詩送韋)
　　　(為衡州刺史而作也詩云峽内憶行春韋嘗在/峽内作守故云後進大夫卒于潭州故有哭韋)
　　　(大夫詩此詩又云王室仍多故乃指吐蕃大/厯二年又入㓂京師戒嚴詩盖作于其年)
寵渥徴黄漸(洙曰前漢循吏傳黄霸為潁川太守户/口歳増治為天下第一徴守京兆尹)權
宜借㓂頻(洙曰見河内猶/宜借冦恂注)湖南安背水(洙曰韓信破/隨反背水陣)峽
内憶行春(洙曰後漢鄭𢎞傳太守行春任彦升詩涿令/行春返冠盖溢山坻謝夷吾傳行春乘柴車)
王室仍多故蒼生倚大臣(蘓曰晁錯云天下蒼生全倚/大臣安養鼎鼐調羮手不可)
(容易/錯動)還將徐孺榻處處待高人(洙曰陳蕃為/徐稚下榻)
　　謁先主廟(大厯元/年作)
　　　(洙曰成都記曰先主廟府南八里惠陵東七十/歩齊高帝夢益州有天子鹵簿詔刺史博覃修)
　　　(立而卑小後至長沙王鍾改更/構及四面壇屋置守墓户五百)補注(鶴曰先主/廟雖在成)
　　　(都而䕫亦有之盖先主嘗為吳將所破歩歸魚/復又卒于䕫州永安宫所以亦有廟此詩云錦)
　　　(江元過楚亦以䕫居南楚先主國于成都而廟/于䕫猶錦江之過楚也竹送清溪月溪乃指豐)
　　　(溪永安宫在豐溪之/側當是大厯元年作)
慘澹風雲㑹乘時各有人(洙曰古詩靄靄風雲㑹佳人/一何繁劉植説李軼書以龍)
(虎之姿遭風雲之時中興二十八/将論曰咸能感㑹風雲奮其智勇)補注(希曰世説戴道/壹道人善為辭)
(嘗途中逢雪人問其狀先集其慘澹又陸機江籬曰䝉/被風雲㑹易時乘六龍以御天光武論乘時龍以御天)
力侔分社稷志屈偃經綸(洙曰屯君子以經綸趙曰言/劉葛之志屈而不得伸所以)
(偃仆經綸/之業也)復漢留長策中原仗老臣(洙曰復漢謂欲興/劉氏也老臣孔明)
(也蜀志建安二十五年魏文帝稱尊號改元曰本初或/傳聞漢帝見害先主乃發喪制服譙周等上言曰大王)
(襲先帝軌跡亦興于漢中又大王出自孝景皇帝中山/靖王之胄宜即帝位趙曰先主欲興劉氏而稱漢其所)
(留之長策與後主也所留長策/者欲取中原仗諸葛老臣耳)雜耕心未已(洙曰後主/建興十二)
(年春亮悉大衆由斜谷出以流馬運據武功五丈原與/司馬宣王對于渭南每患糧不繼使已志不伸是以分)
(兵屯田為乆駐之基耕者雜于渭/濱居民之間百姓安堵軍無私焉)歐血事酸辛(歐於口/切洙曰)
(亮與宣王相持百餘日其年八月亮疾病卒于軍時年/五十四魏書亮糧盡勢窮憂恚歐血一夕燒營遁走入)
(谷道發病卒漢晉春秋曰亮卒于郭氏塢裴松之以為/亮在渭濵魏人躡跡勝負之形未可測量而云歐血盖)
(因亮巳亡而自誇大也夫以孔明之畧豈為仲達歐血/乎及至劉琨喪師與晉元帝箋亦云亮軍敗歐血此則)
(引虗記以為言也其云入谷/而卒緣蜀人入谷發喪故)覇氣西南歇(洙曰晉陽秋/曰有星赤而)
(芒角自東北南流投于亮營三投再還往大還小俄而/亮卒譙周云西南上有黄氣趙曰譙周等初勸進曰覇)
(氣願大王應天順民今葛亮已/死中原莫圖則覇氣所以歇也)雄圖歴數屯錦江元過
楚劍閣復通秦(洙曰言拓地至秦楚趙曰錦江劍閣蜀/國之土地過楚通秦則言本可以混一)
(而不能焉所/以傷之也)舊俗存祠廟空山立(洙曰一/作泣)鬼神(洙曰襄/陽記曰)
(亮死所在各求為立廟朝議以禮秩不/聴百姓遂因時節私祭之于道陌上)虛簷交鳥道(趙/曰)
(此是䕫州先主廟廟在山中故云交鳥道鳥道則山/中之險道也舊所引乃成都先主廟事地理錯亂也)補
注(鶴曰䕫州先主廟在卧龍寺故曰空山公詠懐古跡/亦有翠華想像空山裏之句若是成都廟誠不應言)
(虛簷交/鳥道矣)枯木半龍鱗(洙曰成都記諸葛亮廟亦在先主/故宅城西復立素像先主廟西院)
(即武侯廟廟前有雙大栢古峭可愛人云諸葛手植襄/陽記曰亮卒百姓私祭于道陌上言事者或以可聴立)
(廟于成都者後主不從歩兵校尉習隆中書郎尚充等/共上表曰臣聞周人懐召伯之徳甘棠為之不伐越王)
(思范蠡之功鑄金存其像自漢興以來小善小徳而圖/形立廟者多矣况亮徳範遐邇勲盖季世興王室之不)
(壊實斯人是頼而蒸甞止于私門廟像問而莫立使百/姓巷祭戎夷野祀非所以存徳念功述追在昔者也臣)
(愚以為宜因近其墓立之沔陽使所親屬以時賜祭凡/其臣故吏欲奉祠者皆限至廟所㫁其私祭以崇正禮)
(于是/始從)竹送清溪月(蘓曰黄綏詩云娟娟/釣絲竹幾送清溪月)苔移玉座春(洙/曰)
(玉座玉床也謝𤣥暉銅雀䑓/詩玉座猶寂寞况乃妾身輕)閭閻兒女換歌舞歳時新
(洙曰舊俗以四時祀十二月亦祈禱閻里中門也蘓曰/葛稚川再到鄉園閭井改易兒女更換惟綠水青山少)
(不减/舊耳)絶域歸舟遠荒城繫馬頻如何對搖落(洙曰宋玉/曰草木搖)
(落而變衰謝𤣥暉拜中軍記室辭隨王牋臯壤搖落對/之惆悵岐路東西或以鳴邑趙曰此句已下公言其身)
(之流落因自/比而感歎也)况乃乆風塵(洙曰晉揔記/論悠悠風塵)孰與闗張並(洙/曰)
(闗侯張飛傳曰初劉備襲蜀丞相掾趙戩曰劉備其不/濟乎拙于用兵每戰必敗奔亡不暇何以圖人蜀雖小)
(區險固四塞獨守之國難卒用兵也徴士傳幹曰劉備/寛仁冇度能得人死力諸葛達治知變正而有謀而為)
(之相關張二將勇而有義皆萬人之敵而為之將此三/人者皆人傑也以備之畧三傑佐之何為不濟諸葛傳)
(先主與亮情好日宻闗張等不悦先主解之曰孤之有/孔明猶魚之有水也願諸君勿復言關張乃止趙曰此)
(盖言諸葛與關張二將之才/噐孰與並乎言不可並矣)功臨耿鄧親(洙曰耿弇鄧/禹後漢論云)
(冦鄧之高勲耿賈之鴻烈修可曰公評品/以為鄧禹之高勲耿賈之鴻烈可親近矣)應天才不小
(洙曰應一作繼蜀志譙周等上言臣聞河圖洛書五經/纎緯孔子所甄騐應自遠謹按洛書云云圖書云云臣)
(聞聖王先天而天不違後天而奉天時故/應際而生與神合契願大王應天順民)得士契無鄰
(洙曰蜀志先主復領益州牧諸葛亮為股肱法正為謀/主闗侯張飛馬超為爪牙許靖縻竺簡雍為賔友及董)
(和黄權李嚴等本璋之所授用也吳壹費觀等又璋之/婚親也彭羡又璋之所擯也劉巳者夙昔之所忌恨也)
(皆處之顯任盡其噐能/有志之士無不競勸)遲暮堪帷幄(洙曰運籌/帷幄之中)飄零且
釣緡(洙曰詩其釣維/何維絲伊緍)向來憂國淚寂寞洒衣巾(洙曰謝/靈運廬)
(陵王墓下作洒淚眺連崗/蘓曰孔煒常下憂國之淚)
　　白鹽山(大厯元/年作)
　　　補注(鶴曰山在䕫州詩云白牓千家邑/清秋萬古船當是大厯元年秋作)
卓立羣峯外蟠根積水邉他皆任厚地爾獨近高天白
牓千家邑(趙曰言縣額/以白為牌耳)清秋萬估船詞人取佳句刻畫
竟誰傳(趙曰欲以佳句専詠白鹽之状雖加刻/畫終難傳播所以重言于難措辭也)補注(希/曰)
(周顗刻畫無鹽故公/因山名白鹽而謂之)
　　灔澦堆(大厯元/年作)
　　　補注(鶴曰詩云干戈連解纜行止憶垂堂謂去/留俱危也當是大厯元年作故云江寒出)
　　　(水長是時崔/旰之變未寧)
巨石水中央(洙曰蒹葭遠/在水中央)江寒出水長沉牛答雲雨(洙/曰)
(楚俗祈而獲雨必/沉牛以答神貺)補注(鶴曰巨石一本作巨積沉牛二/字雖見司馬相如傳注謂沉牛)
(水牛也能沉没水中與此詩意不合湯東靈/湫詩亦云曽祝沉豪牛與此合當如洙説)如馬戒舟
航(洙曰世説灔澦如馬瞿塘莫下言其險絶蘓曰三巴/錄灔澦如象舟船莫上灔澦如馬舟船莫下長年三)
(老常以/此候之)天意存傾覆神功接混茫(洙曰莊子繕性古之/人在混茫之中與一)
(世而得/澹漠焉)干戈連解纜行止憶垂堂(洙曰袁盎傳千金之/子坐不垂堂師古曰)
(言富人之子則自愛也垂堂謂坐堂外邉恐墮也/趙曰干戈之變解纜之危二者相連可不慎乎)
　　瞿塘懐古(新添年大/厯元  作)
　　　(鄭曰寰宇記䕫州/瞿塘在州束一里)補注(鶴曰此詩當是公初見/瞿塘而作故備述其險)
　　　(又言白帝陽䑓之/事乃大厯元年作)
西南萬壑注勍敵兩崖開地與山根裂江從月窟來削
成當白帝(本中曰蜀魚復縣公孫述/更名白帝自後為重鎮)空曲隠陽䑓補注
(鶴曰寰宇記陽雲䑓高一百二十/歩宋玉賦云遊陽雲之䑓是也)䟽鑿功雖美(本中曰/郭景純)
(江賦巴東之/峽夏后䟽鑿)陶鈞力大哉
　　白帝城樓(大厯二/年作)
　　　補注(鶴曰此詩當是大厯二年歳晏作明年正/月公出峽所以有夷陵春色起漸擬放扁)
　　　(舟之/句)
江度寒山閣城高絶塞樓翠屏宜晩對(洙曰天台賦博/壁立之翠屏蘇)
(曰羊元居山當戸山峯竒秀每據筠牀終日笑傲或偃/卧看山客至謂客曰此翠屏宜晚對爽人心目顔魯公)
(名其隠山為翠屏今人皆傳之嘗見人題/詩曰萬古漸漸立翠屏昔年不枉占佳名)白谷㑹深遊
急急能鳴鴈輕輕不下鷗夷陵春色起漸擬放扁舟(蘓/曰)
(唐劉洞庭秋來橘柚欲熟酒賤魚/肥吾漸放舟傲蕩君山湘川耳)
　　寄杜位(大厯元/年作)
　　　(魯曰頃者輿位同/在故嚴尚書幕)補注(鶴曰峽中為客恨又云/寒日經簷短當是大厯)
　　　(元年冬在雲安作是/時吐蕃之亂未寧)
寒日經簷短窮猿失木悲(洙曰淮南子曰猿顛蹷而失/木又晉書曰窮猿奔林豈暇)
(擇木修可曰謝鯤如失/木之窮猿但自悲嘯)峽中為客恨江上憶君時天地
身何往風塵病敢辭封書兩行淚霑洒裛新詩
　　冬深(洙曰一云即日/永泰元年作)
　　　補注(鶴曰詩云風濤暮不穏舎棹宿誰門當是/永㤗元年在雲安作若如梁權道編在大)
　　　(厯元年則是時公在䕫/已定居不應詩乃爾云)
花葉隨天意江溪共石根早霞隨類(洙曰一/作戾)影(趙曰言/其變態)
(不常隨所類/之影呈現也)寒水各依(洙曰一/作流)痕易下楊朱淚(洙曰楊/朱泣岐)
(路謂其可以/南可以北)難招楚客魂(洙曰宋玉哀屈原憂愁山澤/魂魄飛散其命將落故作招)
(魂欲以復其精神延其年壽外陳四/方之惡内崇楚國之美以諷于君)風濤暮不息(趙曰/古詩)
(風濤暮不止幾日到蕭湘薛曰/公欲南下以歳暮而未成行也)捨棹宿誰門
　　不寐(大厯元/年作)
　　　補注(鶴曰詩云瞿塘夜水黑城内改更籌當是/大厯元年䕫州作故又云多壘滿山谷言)
　　　(崔旰之亂/未息也)
瞿塘夜水黒城内改更籌翳翳月沉霧輝輝星近樓(洙/曰)
(景陽詩翳/翳結繁雲)氣衰甘少寐心弱恨容(一作和/又作多)愁(趙曰心既/弱矣恨其)
(知愁則恐以/愁而尤弱矣)多壘(洙曰一/作恨)滿山谷(洙曰曲禮四郊多/壘卿大夫之辱也)桃
源無處求(趙曰以干戈未息而多壘非若桃源可以/避地而問桃源何處則以仙境難造也)
　　奉送十七舅下邵桂(大厯元/年作)
　　　補注(鶴曰公屢以䕫為殊方為絶域今詩云絶/域三冬暮當是大厯元年在䕫州作故又)
　　　(云浮生/一病身)
絶域三冬暮(洙曰東方朔傳/三冬文史足用)浮生一病身感深辭舅氏
(洙曰渭陽詩/我送舅氏)別後見何人縹緲蒼梧帝(洙曰謝𤣥暉詩/雲去蒼梧野顔)
(延年謁帝蒼山溪檀弓舜塟于蒼梧之野蒼梧南越趙/曰虞舜死于蒼梧之野指言虞舜以述十七舅所往之)
(處/也)補注(鶴曰按九域志蒼梧山在/道州而道與邵為鄰故云)推遷孟母隣(洙曰孟/子序㓜)
(被慈母三遷之教潘安仁閒居賦孟母所以三徙注孟/軻母與軻少居近墓軻乃戯為墓軻母曰此非所居去)
(居市傍軻愛戯為商賈/居學館之傍遂為大儒)昏昏阻雲水側望苦傷神(洙曰/張平)
(子四愁詩側身東望涕霑翰/蜀都賦望之天逥即之雲昏)
　　送覃二判官(大厯元/年作)
　　　補注(鶴曰詩云蹉跎病江漢不復謁承明當/是大厯元年䕫州作覃是時歸長安也)
先皇弓劍遠小臣餘此生(洙曰黄帝塟于橋山南空棺/無尸唯劍舄在前漢郊祀志)
(黄帝采首山銅鑄鼎于荆山下鼎既成有龍垂胡髥下/迎黄帝帝上騎羣臣後宫從上龍七十餘人龍乃上去)
(餘小臣不得上迺悉持龍髥龍髥拔墮墮黄帝之弓百/姓仰望黄帝既上天乃抱其弓與龍髥號故後世因名)
(其處曰鼎湖其弓曰烏號于是天子曰嗟乎誠得如/黄帝吾視去妻子如脱敝屣耳趙曰先皇指肅宗也)蹉
跎病江漢不復謁承明(洙曰選云鯨魚失流而蹉跎前/漢嚴助傳上問所欲對曰為㑹)
(稽太守于是拜之數年不聞問賜書曰制詔㑹稽太守/君厭承明之廬張晏曰承明之廬在石渠閣外曹子建)
(贈白馬王彪詩謁帝承明廬蘓曰謝宗出守仇池語友/人曰吾此行當不復謁承明廬擇山水秀媚處吾斂翼)
(平栖無意/人間世也)餞爾白頭日(洙曰鄒陽/白頭如新)永懐丹鳳城(趙曰指/言長安)
(帝城也秦穆公女弄玉吹/簫鳳集其城因號丹鳳城)補注(希曰舊史至徳二載十/一月戊午上御丹鳳門)
(下制兹云城/者門之城也)遲遲戀屈宋渺渺卧荆衡(洙曰屈原宋玉/趙曰荆則荆渚)
(衡則/衡山)魂㫁航舸失(趙曰望覃判官之去航/黯然作别而魂㫁也)天寒沙水清
肺肝若稍愈亦上赤霄行(洙曰七命掛歸翮于赤霄之/表趙曰亦有意于長安帝京)
(矣/)
　　夜宿西閣曉呈二十一曹長(大厯/二年)
　　　補注(鶴曰以後篇口號考之當/是大厯二年冬在䕫州作)
城暗更籌急樓高雨雪㣲稍通綃幕霽(趙曰言天幕/之色薄如綃)逺
帶玉繩稀(洙曰謝𤣥暉詩/玉繩低建章)門鵲晨光起(洙曰一/作喜)檣烏宿
處飛(師曰謝𤣥暉詩金波麗鳷鵲鳷鵲門名也故曰門/鵲檣掛帆木而烏泊其上故子美公安送李二十)
(九詩又有檣烏相背發之句過南岳入洞庭詩亦云莫/恠啼㾗數危檣逐夜烏然子美發潭州詩又云檣燕語)
(留人則不特檣烏而巳故燕子來舟中作㫁/句云暫語船檣還起去穿花落水益沾巾)補注(希曰/檣烏)
(非如屋上之烏真言烏也特檣上刻為烏形以占風耳/晉令中駕出入相風在前相風乃是刻烏于竿上名之)
(曰相風晉傅𤣥相風賦云棲神烏于竿首俟祥風之來/征是巳門鵲既非指鵲則檣烏亦無容謂實為烏也)
寒江流甚細有意待人歸(蘓曰蘓絲野燕溪草春風/未齊應有意待遷人歸)
　　西閣口號呈元二十一(大厯二/年作)
　　　補注(鶴曰梁權道編在大厯元年按史是年冬/無雪長安且無雪蜀安得有之而今詩云)
　　　(雪崖纔變石雖非大雪然炎方尚至于變石則/長安不應云無當是大厯二年作史云十一月)
　　　(雨木冰可知/其有雪矣)
山木抱雲稠寒空繞上頭雪崖纔變石風幔不依樓社
稷堪流涕(蘓曰陳壽思社稷/事使人真堪流涕)安危在運籌(洙曰漢書運/籌帷幄之中)
看君話王室感動幾銷憂
　　有歎(大厯二/年作)
　　　(魯曰傳蜀官/軍自圍普還)補注(鶴曰詩云天下兵常鬬江東/客未還當是大厯二年冬䕫)
　　　(州作是年吐蕃入冦京師兩/戒嚴故云江東客公自謂也)
壯心乆零落(趙曰魏武帝樂府曰/烈士暮年壯心不巳)白首寄人間(蘓曰梁/鴻曰白)
(首猶寄人間/萍跡可厭)天下兵常鬭江東客未還(趙曰公有/所歎也)窮猿
號雨雪(洙曰晉書云/窮猿投林)老馬望闗山(洙曰管子曰老/馬之智可用也)武徳
開元際蒼生豈重攀(洙曰武徳高祖年號開元明皇/年號趙曰追念祖宗之盛時也)補
注(鶴曰如趙云追念祖宗盛時則正觀何以不言公之/意盖以太宗肅宗為皇太子而功高高祖明皇遂遜)
(位與之是時徳宗以雍王為天下兵馬元帥討史朝義/以功兼尚書令為太子已三年故有此句黙寓高祖明)
(皇之/事)
　　西閣雨望(大厯元/年作)
　　　補注(鶴曰詩云菊蘂凄踈放松林駐逺/情當是大厯元年秋在䕫州作)
樓雨霑雲幔山寒着水城逕添沙面出湍減石稜生(趙/曰)
(逕之所以添以水落而沙面出湍/之所以減則石露而其稜自生)菊蘂凄踈放松林駐
逺情滂沱朱檻濕(洙曰詩彼/滂沱矣)萬慮倚簷楹(洙曰沈休文/夕自傍簷楹)
　　不離西閣二首(大厯元/年作)
　　　補注(鶴曰詩云地偏應有瘴臘近/已含春當是大厯元年冬作)
江栁非時發江花冷色頻地偏應有瘴(洙曰陶潛詩心/逺地自偏蘓曰)
(吳宿曰盧南地僻蒸熱/有瘴凡事自養慎醉飽)臘近已含春失學從愚子無家
住(洙曰一/作任)老身(傳何恤/無家)不知西閣意肯别定留(洙曰一/作何)
人
西閣從人别人今亦故亭江雲飄素練(洙曰一/作葉)石壁㫁
空青(田曰空青字詩人無敢使/惟太白亦云山色倒空青)滄海先迎日銀河倒列
星平生耽勝事吁駭始初經
　　送鮮于萬州遷巴州(大厯元/年作)
　　　(趙曰鮮于名炅仲通之子也廣徳中為尚書/都官郎自将相公卿無不相厚皆稱交友)補
　　　注(鶴曰按九域志萬州至達州二百七十里而/達州至巴州又二百二十里故詩云接近與)
　　　(名藩詩又云寒江觸石喧/當是大厯元年在䕫州作)
京兆先時傑(趙曰京兆者炅天寳末為京兆尹弟叔明/乾元中亦為之長安歌曰前尹赫赫具瞻)
(允若後尹熈/熈具瞻允斯)琳瑯照一門(洙曰甫有贈鮮于京兆詩晉/史忠孝萃一門安石曰世説)
(有人詣王太尉遇王安豊大将軍丞相在坐别屋見/季胤平子還語人曰今日之行觸目見琳瑯珠玉)朝
廷偏注意(洙曰天下/安注意相)接近與名藩(趙曰自萬遷/巴故云接近)祖帳維
舟數(洙曰䟽廣傳/設祖道供帳)寒江觸石喧(洙曰蜀都賦/觸石吐雲)㸔君妙為
政他日有殊恩
　　西閣三度期大昌嚴明府同宿不到(大厯元/年作)
　　　補注(鶴曰大昌屬䕫州而詩云金吼霜/鐘徹當是大厯元年冬在䕫州作)
問子能來宿今疑索故要(趙曰言不來宿者盖疑/以我尋索故要我也)匣琴
虛夜夜(趙曰期之不來遂廢/彈琴故云虛夜夜)手板自朝朝(夢符曰按南/史庾道敏善)
(手板世説王子猷以手板拄頰云西山朝來别有爽氣/趙曰手板笏也言嚴明府自持手板以入官府於朝朝)
(也/)金吼霜鐘徹花催蠟炬銷(夢符曰按山海經豐山之/鐘霜降自鳴豐山今在鄧)
(州南陽縣北三十里又梁劉孝威燭詩浮光燭綺/席疑滴汗垂花趙曰以待嚴君至也蠟字作臘耳)早鳬
江檻底雙影謾飄颻(王喬/鳬舄)
　　曉望白帝城鹽山(大厯元/年作)
　　　補注(鶴曰詩云春城見松雪當/是大厯元年春在䕫州作)
徐歩移班杖看山仰白頭翠深開㫁壁紅(洙曰一/作江)逺結
飛樓日出清江(洙曰一/作塞)望暄和散旅愁春城見松雪(洙/曰)
(顔延年山/明望松雪)始擬進歸舟(洙曰謝𤣥暉詩/天際識歸舟)
　　西閣二首(大厯元/年作)
　　　補注(鶴曰詩云巫山小搖落碧色見/松林當是大厯元年秋晚作)
巫山小搖落(洙曰宋玉九辯草木搖落而變/衰燕歌行草木搖落露為霜)碧色見松
林百鳥各相命(夢符曰按王粲登樓賦鳥相鳴而舉翼/注大戴禮夏小正之鳴也者相命也)
孤雲無自心(洙曰陶淵明詠貧士萬/旅各有託孤雲獨無依)層軒俯江壁(洙曰/招魂)
(高堂䆳宇/檻層軒些)要路亦高深(洙曰選先/據要路津)朱紱猶紗㡌新詩近
玉琴(趙曰朱紱則朝朝/紗㡌隠者之市)功名不早立衰疾謝知音哀世
非王粲終然學越吟(洙曰王粲登樓賦/荘舄顯而越吟)
懶心似江水日夜向滄州(洙曰謝𤣥暉既權懐/緣情復叶滄州趣)不道含
香賤(田曰應邵漢官儀曰始桓帝時侍中刁存年老口/臭上出雞舌香與含之頗辛螫不敢咀嚥疑有過)
(賜毒藥歸舎辭决家人哀泣其故僚友取其藥/騐之無不嗤笑後尚書郎含雞舌香始于此)其如鑷
白休(鑷泥輒切田曰南史鬱林王年五嵗戲高帝傍令/左右鑷白髪王問我誰耶答曰太翁帝笑謂左右)
(曰豈有為人作曽祖而/拔白髪乎即擲鏡鑷)經過調碧栁(趙曰公詩又曰清/秋凋碧栁舊誤作)
(調碧栁/非是)蕭索倚朱樓畢娶何時竟(洙曰謝靈運謂子尚/曰男娶女畢勑㫁家)
(事勿復/相闗)消中得自由豪華看古往(趙曰庾信見游春人/詩云金穴盛豪華)
服食寄冥捜(洙曰選服食求神/仙古賦遠寄冥搜)詩盡人間興兼須入海
求
　　卜居(大厯二/年作)
　　　補注(鶴曰詩云春耕破瀼西當是大厯二/年作公是年三月自赤甲遷居瀼西)
歸羨遼東鶴(洙曰遼東華表柱有鶴其上曰有鳥有鳥/丁令威去家千年今始歸城郭如故人民)
(非何不學/仙冡纍纍)吟同楚執珪(洙曰淮南子宣王以執珪封子/發子發辭而不得楚法得子胥)
(爵執珪莊舄為楚執珪王/仲宣賦莊舄顯而越吟)未成遊碧海(洙曰十洲記曰/扶桑在碧海之)
(中地去西南萬里大/帝之宫太真君所治)著處覔丹梯(洙曰謝靈運詩/躧歩陵丹梯)雲嶂
寛江北春耕破瀼西(洙曰南瀼水管郫縣也趙曰公自/赤甲而遷此江北乃瀼西之地瀼)
(者水名音讓鄭曰瀼/奴浪切水名今作灢)補注(希曰水經云白帝山北緣馬/嶺接赤甲山東滂瀼溪即以)
(為隍則瀼溪在/白帝山之東)桃紅客若至定似昔(洙曰一/作晉)人迷(洙曰/見欲)
(問桃花/宿注)
　　玉腕騮(大厯元/年作)
　　　(洙曰江陵節/度衛公馬也)補注(鶴曰按舊史衛伯玉廣徳二/年為荆南節度等使尋加檢)
　　　(校工部尚書此詩云聞説荆南馬尚書玉腕騮/又云胡虜三年入乾坤一戰收當是大厯元年)
　　　(在䕫/州作)
聞説荆南馬尚書玉腕騮頓驂飄赤汗(洙曰漢歌天/馬下霑赤汗)跼
蹐顧長楸(洙曰詩正月注跼曲也蹐累足/也曹子建名都篇走馬長楸間)胡虜三年入
乾坤一戰收(趙曰禄山慶緒之亂三年之際遂仍收復/斯為一戰收矣衛公之馬豈止于此時得)
(用/乎)舉鞭如有問欲伴習池遊(洙曰襄陽記峴山南習郁/大魚池山季倫每臨此池)
(飲輒大醉而歸常曰此我高陽也城中小兒歌之曰/山公去何逺來至高陽池日夕倒載歸酩酊無所知)
　　見王監兵馬使説近山有黒白二鷹羅者乆取竟
　　未能得王以為毛骨有異它鷹恐臘後春生騫飛
　　避暖勁翮思秋之甚眇不可見請余賦詩二首(大/厯)
　　(元年/作)
　　　補注(鶴曰王監兵馬使即公為賦二角鷹者也/今詩云𤣥冬戎夜宿陽䑓當與二角鷹歌)
　　　(同是大厯元年在䕫州/作正翮摶風一作玉翮)
雲飛玉立盡清秋(趙曰此詠鷹如雲之飛如玊之立皆/言其白盡清秋即序所謂臘後春生)
(騫飛避/暖者也)不惜竒毛恣逺遊在野只教心力破于人何事
網羅求(趙曰序云羅者/竟未能得也)一生自獵知無敵(趙曰庾信詩/野鷹能自獵)
(江鷗解/獨漁)百中争能恥下鞲(洙曰史滑稽傳注鞲臂捍也/東觀記太守相虞署趙勤為)
(督郵貪吏自去虞歎曰善/吏如使良鷹下臂命中)鵬礙九天須却避(趙曰孔氏/志曰楚文)
(王雅好田獵有一人獻一鷹曰非王鷹之疇俄而雲際/有一物凝翔飄颻鮮白而不辨其形鷹見之于是竦翮)
(而升矗若飛電須㬰物墮如雪血灑如雨良乆有一大/鳥墜地而死度其兩翅廣數十里衆莫能知時有博物)
(君子曰此大鵬鶵也始飛焉故/為鷹所制文王乃厚賔獻者)兎經三窟莫深憂(洙曰/馮諼)
(曰狡兎所以免于死者/有三窟今為君一窟矣)
黒鷹不省人間有度海疑從北極來(洙曰元命苞瑗光/為鷹趙曰北方之)
(極也北方肅殺之/氣故鷹多生于此)正翮摶風超紫塞(洙曰鴈門有紫壃/城草皆紫色故曰)
(紫塞趙曰崔豹古今注曰秦所/築長城土色皆紫漢塞亦然)𤣥冬幾夜宿陽䑓(趙曰/善本)
(作𤣥舊作立冬非也字出/梁元帝纂要冬曰𤣥冬)虞羅自各虛施巧(洙曰隋魏/彦深鷹賦)
(可虞者之多端/運横羅以羈束)春鴈同歸必見猜萬里寒空祗一日金
眸玉爪不凡材
　　鷗(大厯元/年作)
　　　補注(鶴曰詩云江浦寒鷗戯當是大厯元/年䕫州作江謂大江浦謂魚復浦也)
江浦寒鷗戯無他亦自饒却思翻玉羽隨意㸃春苗雪
暗還須落(洙曰一/作浴)風生一任飄(趙曰鷗性耐寒常以/三月風至乃還舟嶼)幾
羣滄海上清影日蕭蕭
　　猿(大厯元/年作)
　　　補注(鶴曰詩云艱難人不免則是在䕫州作故/西閣曝日云流離木抄猿又上後園山脚)
　　　(云瘴毒猿鳥落梁權/道編在大厯元年)
裊裊啼虛壁蕭蕭掛冷枝補注(希曰爾雅猱一名猨善/攀援樹枝郭云便攀援)
(者故後篇亦云/猿掛時相學)艱難人不免隠見爾如知(趙曰人生不/免艱難由不)
(知隠見之機若猿則/知之常隠茂林之中)慣習元從衆(趙曰言便㨗之/慣衆猿皆如此)全生
或用竒(趙曰全生如博/失避弓之事)前林騰每及父子莫相離
　　黄魚(大厯元/年作)
　　　補注(䳡曰詩云日見巴東峽黄魚出/浪新當是大厯元年在䕫州作)
日見巴東峽(洙曰荆州記巴/東三峽巫峽長)黄魚出浪新脂膏兼飼犬
(洙曰韓愈又犬詩飼犬騐今朝蒼舒曰按鹽鋮論江陵/之人以魚飼犬逸曰王充論衡云彭蠡之濵以魚飼犬)
長大不容身筒筩相㳂乆(洙曰筒筩捕魚器也趙曰筒/筩散布水中以繫餌觀其没)
(為騐而隨其/用以取之也)風雷肻為神泥沙捲涎沫回首恠龍鱗
　　白小(大厯元/年作)
　　　補注(鶴曰詩云天然二寸魚又名之曰白小當/是今所謂麫條魚者故詩又云細㣲霑水)
　　　(族當是大厯/元年䕫州作)
白小羣分命(洙曰物/以羣分)天然二寸魚細㣲霑水族風俗當
園蔬入肆銀花亂傾箱雪片虛生成猶拾卵盡取義何
如(洙曰西京賦獲胎/拾卵蚔蝝盡取)
　　麂(大厯元/年作)
　　　補注(鶴曰詩云衣冠兼盜賊饕餮用斯須盖因/崔旰之亂而言當是大厯元年䕫州作)
永與清溪别(蘓曰夷陵風俗記/曰清溪山多麂鹿)䝉將玉饌俱(洙曰爾雅/曰麂大麕)
(花毛狗尾秦曰左太冲吳都賦競其區/宇則并疆兼巷矜其晏居則珠服玉饌)無才逐仙隠(蘓/曰)
(九華隠翁不知何許人常驅一白麂往來人莫識/其姓名年紀漢武多召不起後與麂同隠山不出)不敢
恨庖厨亂世輕全物㣲聲及禍樞(蘓曰王元行求安路/聞有物鳴林中問樵)
(者曰何聲曰鹿也鳴即死少頃果為獵人大獲元嘆曰/為爾之㣲聲已彰禍機不可免趙曰言亂世輕全生之)
(物才聞鹿鳴之㣲/聲則禍隨之矣)衣冠兼盜賊饕餮用斯須(洙曰文十/八年傳縉)
(雲氏有不才子天下之民以比三㓙謂之饕餮注貪財/為饕貪食為餮趙曰言衣冠之人行如盜賊唯知饕餮)
(而已故使人多害生物以/充庖止在須臾之間焉)
　　雞(大厯元/年作)
　　　補注(鶴曰詩云巫峽漏司南/當是大厯元年䕫州作)
紀徳名標五(洙曰田饒曰夫雞首戴冠文也足持距武/也見敵而鬬勇也得食而相呼義也鳴不)
(失時信也/雞有五徳)初鳴度必三(洙曰禮文王世子雞初鳴衣服/至寢門蘓曰雞經未曉而必三)
(唱古詩三/唱逺村雞)殊方聴有異(洙曰晉祖逖與劉琨同寢中夜/聞雞鳴蹴琨曰此非惡聲因起)
(舞/)失次曉無慙(趙曰公在䕫為殊方于殊方而聴雞鳴/有異于中原它日則以雞失鳴之次天)
(既曉矣殊無慙色此陳壽/國志所謂失旦之雞者也)問俗人情似充庖爾輩堪(蘓/曰)
(梁繪見羣雞而語曰爾/輩堪充吾席之上庖)氣交亭育際(趙曰梁劉孝綽啓/曰一物之㣲遂留)
(亭/育)巫峽漏司南
　　别蘓徯(赴湖南幕作/大厯元年)
　　　補注(鶴曰公有贈蘓四徯詩云君今下荆揚獨/帆如飛鴻而此詩云北辰為宇宙南嶽據)
　　　(江湖當是大/厯元年作)
故人有遊子棄擲傍天隅(洙曰李陵詩游子暮/何之又各在天一涯)他日憐
才命居然屈壯圖(趙曰他日前日也常愛憐蘓之才命/以為必超騰矣而今居然猶壯圖之)
(屈/也)十年猶塌翼(洙曰陳琳檄忠義/之徒垂頭塌翼)絶倒為驚呼(洙曰昔/瑯琊王)
(澄毎聞衛玠言輒嘆息絶倒故時/人為之語曰衛玠談道平子絶倒)消渇今如在(洙曰司/馬相如)
(常有消/渇病)提攜愧老夫(洙曰禮長者與之提攜則兩手奉/長者之手註謂牽将行又自稱曰)
(老/夫)豈知䑓閣舊洗沸鳳凰雛(洙曰蜀龎統號鳯雛/易林鸞者鳳之雛)得實
翻蒼竹棲枝把翠梧(洙曰鳳非梧桐不/棲非竹實不食)北辰當宇宙南
嶽據江湖國帶烟塵色(趙曰時干戈未/息故曰烟塵)兵張虎豹符(洙/曰)
(杜詩傳發兵/皆以虎符)補注(希曰史記漢文帝初與郡守為銅虎/符竹使符國家當發兵遣使者至郡)
(合符符合乃聴受/之以代古之圭墇)數論封内事揮發府中趨(趙曰言蘓/徯為幕客)
(則數論其湖南封内之事而能發揮之也/府趨之中非一人也古樂府冉冉府中趨)贈爾秦人策
(洙曰文十三年傳秦伯使士㑹行繞朝贈之以策曰子/無謂秦無人吾謀適不用也註策馬撾臨别授之馬撾)
(並示已所䇿所策以/展情繞朝秦大夫)莫鞭轅下駒(洙曰灌夫傳上怒内/史曰公平生數言魏)
(其武安長短今曰廷論局促效轅下駒應劭曰駒/者駕著轅下張晏曰俛頭于車轅下隨母而巳)
　　月圓(大厯元/年作)
　　　補注(鶴曰詩云孤月當樓滿寒江動夜/扉當是大厯元年在䕫州西閣作)
孤月當樓滿寒江動夜扉委波金不定(洙曰前漢郊樂/歌曰月穆穆以)
(金波蘓曰羊勝月賦金委/波而不定桂照水以常搖)照席綺逾依(洙曰江淹詩綺/席生浮埃趙曰)
(委于波中則蕩漾而金色不/定照于席上則與綺繡相依)未缺空山静(趙曰言月/之尚圓)高
懸列宿稀(鄭曰宿悉救/切列星也)故園松桂(洙曰一/作菊)發萬里共清
輝(洙曰古詩千里共明/月又清輝溢天門)
　　中宵(大厯元/年作)
　　　補注(鶴曰詩云西閣百尋餘中宵/歩綺䟽當是大厯元年作)
西閣百尋餘(洙曰西京賦巨獸/百尋八尺曰尋)中宵歩綺䟽(洙曰天台/賦烱晃於)
(綺䟽又陸機詩𤣥雲/拖朱閣振風薄綺䟽)飛星過水白(過古/木切)落月動沙虛擇
木知幽鳥(洙曰仲尼曰鳥能擇木木豈能/擇鳥毛詩鳥鳴嚶嚶出自幽谷)潛波想臣魚
(洙曰古詩潛蚪思餘/波漢書巨魚縱大壑)親朋滿天地兵甲少來書
　　白帝樓(大厯二/年作)
　　　補注(鶴曰詩云臘破思端綺春歸待一金又云/去年梅栁意還欲攪邉心當是大厯二年)
　　　(嵗晏/作)
漠漠虛無裏(洙曰陸機街巷給漠漠/謝𤣥暉詩生烟紛漠漠)連連睥睨侵(趙曰/睥睨)
(城上女牆也師曰崔豹古今注女牆城上小牆言在大/牆之上如女之于夫也一名睥睨言于城上睥睨人也)
補注(希曰漢灌夫傳/注睥睨旁視也)樓光去日遠峽影入江深臘破思
端綺(洙曰古詩客從逺/方來遺我一端綺)春歸待一金(蘓曰王逸少春歸/待子一金濟貧兒)
(今束縑何用也客皆掀髥逸少自若時懐祖以/束縑贈故有此句趙曰所以充費且以為賞)補注(希/曰)
(漢書一金直錢萬師/古曰一金與萬錢)去年梅栁意還欲攪邉心(洙曰詩/祗攪我)
(心蘓曰宗壽春日出闉閣時風物明媚顧同行曰去年/梅栁俱有春意弟妹天涯何日復得相聚惆悵乆之)
　　送王十六判官(大厯元/年作)
　　　補注(鶴曰此詩當在䕫州作是時蜀客避崔旰/之亂盡下荆南而王今復入故詩云客下)
　　　(荆/南)
客下荆南盡君今復入舟買薪猶白帝(孫曰䕫州/沽水買薪)鳴櫓
已沙頭(洙曰江陵舟船至/泊于郭外沙頭)衡霍生春早瀟湘共海浮荒
林庾信宅為仗主人留補注(希曰爾雅疏衡山一名霍山/漢武帝移嶽神于天柱又名)
(天社為霍庾/信宅在江陵)
　　奉送卿二翁統節度鎮軍還江陵(大厯二/年作)
　　　補注(鶴曰卿二翁姓崔乃公舅氏嘗權䕫州故/此詩云落日渭陽情當是大厯二年作)
火旗還錦纜(洙曰龍旂九旒以象大火諸侯所建烏旟/七旒以象鶉火州里所建呉甘寧以錦維)
(舟趙曰火旗朱旗也還錦䌫則/軍從舟中歸矣甘寧以錦維舟)白馬出江城(趙曰指言/卿二翁也)
(龎徳好騎白馬/號白馬將軍)嘹唳吟笳發(蘓曰戴亨塞管吟笳嘹唳/晩風遷客聞之心驚意啾)
蕭條别浦清寒空巫峽曙落日渭陽情(洙曰一作明趙/曰巫峽言䕫州)
(渭陽言長安/所以懷卿也)留滯嗟衰疾何時見息兵(蘓曰馮約曰盜/賊蜂起江淮秦)
(楚民不奠枕何時/息兵歸養殘喘)
　　閣夜(大厯元/年作)
　　　補注(鶴曰詩云嵗暮隂陽催短景又云三峽星/河影動搖當是在䕫州作又云野哭千家)
　　　(聞戰伐夷歌幾處起漁樵乃大/厯元年作是時崔旰之亂未息)
歳暮隂陽催短景(洙曰謝靈運雪賦/歳將暮時既昏)天涯霜雪霽寒宵
五更鼓角聲悲壯(洙曰顔氏家訓問一夜何故五更曰/更厯也經也趙曰據西清詩話引禰)
(衡過漁陽慘/其聲悲肚)三峽星河影動搖(修可曰西清詩話云作/詩用事要如釋語水中)
(着鹽飲水乃知鹽味此説詩家秘藏也如子美五更鼔/角聲悲壯三峽星河影動搖人徒見陵轢造化之工不)
(知乃用故事也禰衡過漁陽慘其聲悲壯漢武故事星/辰搖動東方朔謂民勞之應則善用故事豈冇跡耶余)
(曰百斛明珠云七言之麗者/杜子美此二句後寂寥無聞)野哭千家聞戰伐(洙曰夫/子惡野)
(哭者非其所/而哭曰野哭)夷歌幾(洙曰一/作數)處起漁樵(洙曰蜀都賦曰/陪以白狼夷歌)
(成/章)卧龍躍馬終黄土(洙曰卧龍謂孔明也郭外有孔明/廟躍馬謂公孫述也城上有白帝)
(祠此二人蜀之英/雄言不免歸于土)人事音書漫寂寥(洙曰一云人事/音塵日寂寥)
　　白帝城最高樓(大厯元/年作)
　　　補注(鶴曰題曰最高樓則非前所賦白帝城樓/與白帝樓也當是公大厯元年到䕫時登)
　　　(此樓所作故詩言其最高者為至/詩云扶桑西枝封㫁石封一作對)
城尖徑􁀈(洙曰一/作翼)旌斾愁獨立縹緲之飛樓(洙曰海賦/神仙縹緲)
峽坼雲霾龍虎睡江清日抱黿鼉遊扶桑西枝封斷石
(洙曰日出暘谷浴于咸池拂于扶桑山海經云大荒之/中暘谷上有扶桑十日所浴九日居下枝一日居上枝)
(皆戴/烏)弱水東影隨長流(洙曰禹貢弱水既西夢符曰按/淮南子弱水自窮石注窮石在)
(張掖北其水弱不能勝羽趙曰蓬萊山下弱水也以弱/水在東故言東影道書言蓬萊隔弱水三十萬里不可)
(到是/也)杖藜歎世者誰子(蘓曰黄晟曰子非杖藜/歎世者也慮人疑子)泣血迸
空迴白頭
　　覽鏡呈栢中丞(大厯元/年作)
　　　補注(鶴曰栢中丞大厯元年為䕫州都督公以/是年至夔嘗為栢作謝上表詩云膽銷豺)
　　　(虎窟淚入犬羊天盖以吐蕃自廣/徳元年至永泰元年入冦故云)
渭水流闗内(洙曰渭水入于河故/浮渭而東遷帝都)終南在日邊(洙曰詩/終南何)
(有毛萇曰終南周之名山趙曰西都賦帶以洪河涇渭/之川又表以秦華終南之山則渭水終南者長安也日)
(邊言/帝都)膽銷豺虎窟(洙曰南都賦/豺虎肆虐)涙入犬羊天起晩堪從
事(趙曰凡仕有官者必早/起起晩者可堪從事乎)行遲更覺仙(趙曰仙者身輕/歩疾老而行遲)
(矣那更覺/為仙乎)鏡中衰謝色萬一故人憐(趙曰傷其衰老而/求憐于栢中丞也)
　　西閣夜(大厯元/年作)
　　　補注(鶴曰詩云恍愡寒山暮又云盗賊爾猶存/當是大厯元年作盜賊指崔旰也是時旰)
　　　(之亂/未静)
恍愡寒山暮逶迤白露昏山虛風落石樓静月侵門擊
柝可憐子(洙曰魯擊柝聞于/邾易重門擊柝)無衣何處村(洙曰詩無/衣無褐)時
危闗百慮盜賊爾猶存
　　瀼西寒望(大厯元/年作)
　　　補注(鶴曰詩云瞿塘春欲望定卜瀼西居當是/大厯元年冬作明年春晚果自赤甲遷居)
　　　(瀼/西)
水色含羣動(洙曰陶潛詩/日入羣動息)朝光切太虛(洙曰天台賦/太虛寥廓)年
侵頻悵望(洙曰陸機豫書行前路/既已多後途隨年侵)興逺一蕭踈猿挂時
相學鷗行烱自如瞿塘春欲至定卜瀼西居(洙曰瀼水/名管郫縣)
(江水横通山谷處市人謂之瀼/趙曰先在赤甲方移瀼西也)
　　陪栢中丞觀宴將士二首(大厯元/年作)
　　　補注(鶴曰公以大厯元年至䕫而栢為都督明/年崔卿權州矣則此詩作于元年詩云百)
　　　(戲後/歌鑣)
極樂三軍士誰知百戰塲(洙曰西都賦觀三軍之殺/獲又曰俛仰極樂者也)無
私齊綺饌(趙曰梁何遜輕薄篇曰象/牀沓繡被玉盤傳綺食)乆坐宻金章(夢符/曰按)
(束晉初拜官相餙供饌羊曼丹陽曰客來早者得住設/日晏則漸不復精隨客早晚時羊固拜臨海守竟日皆)
(得精饌時以固之豐腆不如曼之真率趙曰此/指将士之金帶耳鮑明逺建除詩左右佩金章)醉客霑
鸚鵡(歐曰酉陽雜俎云梁宴魏使魏肈師舉酒勸陳昭/儀俄而酒至鸚鵡盃徐君房飲不盡肈師曰海蠡)
(蛇蜒尾翅皆張非以為玩亦以為罰今日直不得辭田/曰鸚鵡盃名雕刻海蠡而為之像鸚鵡形昔人以之勸)
(酒且以/為罰爵)佳人指鳳凰(趙曰筵上或畫圖或繡帳上/有之而佳人共指為言説也)幾時
來翠節特地引紅粧(洙曰古詩娥娥紅粉粧師曰薛夢/符云沈約宋書南平王鑠上赤鸚)
(普詔羣臣為賦袁俶文冠當時又後漢黄祖之子射大/㑹賔客有獻鸚鵡者射舉酒于禰衡曰今日無以娛賔)
(願先生為之賦衡筆不停綴文無加㸃詳觀是詩首句/云極樂三軍士乃饗軍詩非可使之賦鸚鵡也盖鸚鵡)
(盃名刻海螺而為之昔人以之勸酒并為罰爵南海異/物志云鸚鵡螺狀似霞杯形如烏頭向其腹視似鸚鵡)
(故以為名佳人指鳳凰疑是如/秦弄玉吹簫乘鳯凰飛去事)
繡段裝簷額(洙曰張平子美/人贈我錦繡段)金花帖鼓腰(趙曰上句則/樂工之飾下)
(句則工所/擊之鼓)一夫先舞劍(洙曰子路拔劍而/舞項莊舞劍為樂)百戯後歌鐎
(洙曰李廣傳注刁斗以鐎作/趙曰戯為䕫峽樵歌之音也)補注(鐎一本/作樵)江樹城孤遠
雲䑓使寂寥漢朝頻選將應拜霍嫖姚(洙曰霍去病/為嫖姚将軍)
　　奉漢中王手札報韋侍御蕭尊師亡(大厯/元年)
　　　補注(鶴曰詩云秋日蕭韋逝淮王報峽中當是/大厯元年在䕫州作盖永泰元年王已出)
　　　(峽/)
秋日蕭韋逝淮王報峽中(洙曰漢有淮/南王賢王)少年疑柱史(洙/曰)
(王康琚詩老𣆀伏柱史老子傳老子/百有六十餘蛓以其修道而養壽)多術恠仙公(趙曰/淮王)
(則漢南王安其人賢以比漢中王也柱史以言韋侍御/老子為周柱下史而韋以少年為之疑其不似也仙公)
(以言蕭尊師仙公宜有多/術以延生而死故恠之也)不但時人惜祗應吾道窮(洙/曰)
(左傳反袂拭/面稱吾道窮)一哀侵疾病相識自兒童處處鄰家笛(洙/曰)
(向子期思舊賦序于時日薄虞淵寒木淒然鄰人有吹/笛者後發聲寥亮追想曩昔遊讌之好感音而嘆作賦)
飄飄客子蓬(洙曰曹子建詩轉蓬離本根飄飄/隨長風類此遊客子捐軀逺避戎)强吟懷
舊賦(洙曰潘安仁/作懷舊賦)巳作白頭翁(洙曰魏文帝巳成/老翁但未白頭耳)
　　南極(大厯元/年作)
　　　補注(鶴曰詩云古城踈落木荒戍宻寒/雲當是大厯元年冬作時在䕫州)
南極青山衆(趙曰南極星名老人之南極也晉天文志/南極在井栁之中正是南方之星故云于)
(䕫州詩/可用矣)補注(希曰南極當是用爾雅四雅中南極字/言䕫州去長安為逺非取南極星也)西
江白谷分古城踈落木荒戍宻寒雲(洙曰顔延年詩憔/悴征戍勤又故國)
(多喬木空/城疑寒雲)歳月蛇常見(蘓曰景二年冬蛇見/不蟄乃政令失時)風飈虎忽
聞近身皆鳥道殊俗自人羣睥睨登哀柝(洙曰宣十二/年傳守陴者)
(皆哭注陴城上睥睨也趙曰睥睨城上小城/也登哀柝指言白帝城上之事有屯戍故也)矛弧照夕
曛(趙曰左傳取蝥弧以登乃鄭之旗名照/夕曛則旗為日所照舊作矛弧無義)補注(希曰韓/安國傳)
(弧矢射獵師古曰以木曰弧又百官志教以五兵注弓/矢殳矛戈㦸五行志有檿弧矛弧雖亦城戍之所有然)
(是二物不應對睥睨/趙注或是故併記之)亂離多醉尉(尹曰南史何敬容傳/謝郁作書戒之曰君)
(侯已得瞻望朝夕出入禁門醉/翁終不敢呵灰然不無其慚)愁殺李將軍(洙曰李廣/廢為庶人)
(數與故潁隂侯屏居藍田南山中射獵嘗夜從一騎出/從人田間至亭覇陵尉呵止廣廣騎曰故李将軍尉曰)
(今将軍尚不得夜行何/故将軍也宿廣亭下)
　　搖落(大厯二/年作)
　　　補注(鶴曰詩云烟塵多戰鼓謂大厯一年九月/吐蕃冦邠州靈州京師戒嚴當是其年作)
　　　(故大厯二年九月三十日詩亦/云年年小搖落不與故園同)
搖落巫山暮寒江東北流烟塵多戰鼓風浪少行舟鵞
費羲之墨(洙曰王羲之傳羲之性愛鵞㑹稽有孤居姥/養一鵞善鳴求而未能得遂擕親友命駕就)
(看姥聞羲之至烹以待之羲之歎息彌日又山隂有道/士養好鵞羲之看焉意甚悦因求市之道士曰為冩黄)
(庭經當舉羣相贈羲之欣然/冩畢籠鵞而去甚以為樂)補注(希曰羲之為山隂道/士冩道徳經太白乃)
(以為冩黄/庭經何耶)貂餘季子裘(洙曰史記蘓秦説李兑遺之黑/貂裘蘓秦游秦秦不能用于是)
(貂裘色敝趙曰戰國策蘓秦仕趙不用負貂裘/黄金西説秦書十上而説不行黑貂之裘敝)長懷報
明主卧病復高秋
　　季秋江村(大厯二/年作)
　　　補注(鶴曰詩云黄柑錦石皆䕫州所有/以前篇考之當是大厯二年作)
喬木村墟古(蘓曰孫陽云重到潛溪喬木/蔽日村墟故老無一存者)踈籬野蔓懸
青(洙曰一/作素)琴將暇日(趙曰言將琴往/江村當暇日也)白日望霜天登俎
黄柑重(洙曰鷦鷯賦肉/不登于俎味)支牀錦石圓(洙曰史龜策傳南/方老人用龜支牀)
(足/)遠遊雖寂寞難見此山川
　
　
　
　
　
　
　補注杜詩巻三十一
欽定四庫全書
　補注杜詩巻三十二　　　宋　黄希　原本
　　　　　　　　　　　　　　黄鶴　補注
　　季秋蘇五弟纓江樓夜宴崔十三評事韋少府姪
　　三首(大厯二/年作)
　　　補註(鶴曰詩云峡險江驚急樓髙月逈明又云/星落黄姑渚秋辭白帝城當是在䕫州作)
　　　(大􁅝/二年)
峡險江驚急樓髙月逈明一時今夕㑹萬里故鄉情(蘇/曰)
(梁里起故園/萬里之情)星落黄姑渚(蘇曰蜀記黄恵女下巫峡聞/兒亡乃悲泣累日而止於水)
(湄世號其地/曰黄姑渚)秋辭白帝城老人因酒病堅坐㸔君傾
明月生長好浮雲薄漸遮悠悠照逺塞(洙曰月賦升/素質之悠悠)悄
悄憶京華(蘇曰陸雲春来客思酷憶/京華世事悄悄可憂也)清動盃中物(洙曰/陶淵)
(明詩天運茍如此且盡杯中物晉樂廣傳嘗有親客久/閉不復来廣問其故答曰前在坐䝉賜酒方欲飲見杯)
(中有蛇意甚惡之旣飲而疾於時河南㕔事壁上有漆/弓畫作蛇廣意盃中蛇即角影乃復置酒於前謂客曰)
(酒中復有所見否答曰所見如初廣/乃告其所以客醒然意解沉疴頓愈)髙随海上查(洙曰/事見)
(查上覔/張騫註)不眠瞻白兎(洙曰劉孝綽月詩攅柯半玉蟾植/叢映玉兎拾遺記𤣥州之南以水)
(精為月/瑤為兎)刻百過落烏紗(洙曰烏/紗帽也)
對月那無酒登樓况有江聽歌驚白鬢笑舞拓秋忩樽
蟻添相續(洙曰子建七啟盛以翠樽酌/以雕觴浮蟻鼎沸酷烈馨香)沙鷗竝一雙盡
憐君醉倒更覺片(洙曰/作我)一心降(洙曰詩我/心則降)
　　送孟十二倉曹赴東京選(大厯二/年作)
　　　補註(鶴曰唐志太宗時以嵗旱榖貴東人選者/集於洛州謂之東選洛即東京也殆是自)
　　　(此為例故至大厯年間猶然通典兩漢有倉曹/吏主倉庫唐京兆河南太原三府置倉曹叅軍)
　　　(事各二人餘各一人公大厯元年至䕫嘗與孟/倉曹兄弟往還賦孟氏好兄弟是也此當在二)
　　　(年/作)
君行别老親此去苦家貧藻鏡留連客(夢符曰按晉太/康四年制曰藻)
(鏡銓衡尹曰藻鏡猶藻鑒也故子美上韋左相詩又有/持衡留藻鑒之句又唐舊史許子儒長夀中為天官侍)
(郎子儒居選部不以藻鏡為意委令史句直以心腹注/官之次子儒髙枕而卧時云句直平配道路以為口實)
江山憔悴人(蘇曰張湛長江逺山供愁/眼具兄解作憔悴與解人)秋風楚竹冷夜
雪鞏梅春補註(希曰䕫屬楚地東都/河南府有鞏縣故云)朝夕髙堂念應宜
綵服新
　　慿孟倉曹將書覔土婁舊莊(大厯二/年作)
　　　補註(鶴曰公有先墓在河南喪又有莊墅土婁/河南地名也詩云平居  亂後不到洛陽)
　　　(岑又云十載江湖客茫茫遲暮心案公以乾元/戊戌冬往洛陽明年春晚歸華州至大厯二年)
　　　(丁未為十/年是年作)
平居喪亂後不到洛陽岑為厯雲山問無辭荆棘深北
風黄葉下南浦白頭吟(洙曰文君作白頭吟夢符曰按/楚詞予交手兮東行送美人兮)
(南浦波滔滔兮來/迎魚鱗鱗兮媵予)十載江湖客茫茫遲暮心
　　耳聾(大厯二/年作)
　　　補註(鶴曰詩云黄落驚山樹呼兒問/朔風當是大厯二年秋晚作)
生年鶡冠子(黄曰袁淑真隠傳曰鶡冠子者楚人隠居/深山中衣敝履穿以鶡為冠莫測其名因)
(服成號著書言道家事馮諼甞師之後顯於/趙鶡冠子懼其薦巳遂與之絶鶡者勇雉也)歎世鹿皮
翁(洙曰見遣興但/訝鹿皮翁註)眼復㡬時暗耳從前月聾猿鳴秋淚
缺雀噪晩愁空黄落驚山樹呼兒問朔風(師曰鶡冠子/隠人也常居)
(深山耳聾謂妻子曰吾免為巢由洗清溪耳鶡者勇雉/也其鬬無已一死乃止故趙武靈王為冠以表武士是)
(詩所謂鶡冠非武士/所冠盖名異實同爾)
　　小園(大厯二/年作)
　　　補註(鶴曰園即瀼西果園詩云秋庭風落果/瀼岸雨頽沙當是大厯二年在瀼西作)
由來巫峽水本自楚人家客病留因藥春深買為花秋
庭風落果瀼岸雨頺沙問俗營寒事將詩待物華
　　自瀼西荆扉且移居東屯茅屋四首(大厯/二年)
　　　補註(鶴曰公以大厯二年秋移居東/屯當是其年魯訔年譜亦云)
白鹽危嶠北赤甲古城東平地一川穏髙山四面同烟
霜凄野日秔稻熟天風人事傷蓬轉吾将守桂叢(洙曰/劉安)
(招隠桂樹叢生/兮山之幽)
東屯復瀼西一種住青溪來往兼茅屋淹留為稻畦市
喧宜近利(洙曰西居近市易/巽近利市三倍)林僻此無蹊(洙曰曺子建/欲還絶無蹊)
若訪衰翁語須令賸客迷
道北馮都使髙齋見一川子能渠細石吾亦沼清泉枕
帶(一作/席)還相似柴荆即有焉斫畬應費日(夢符曰按荆/楚多畬田先)
(縦火熂爐候經雨下種厯三嵗土脉竭不可復樹藝但/生草木復熂旁山唐劉禹錫適連州畬田行云何處好)
(畬田團團縵山腹鑚龜得雨卦上山燒卧木又云下種/暖灰中乗陽坼牙蘖蒼蒼一雨後苕穎如雲發爾雅一)
(嵗曰菑二嵗曰新三嵗曰畬易曰不菑畬皆音餘畬田/凡三嵗不可復種盖取畬之義也熂音餼燹火燎草也)
(爐音盧火/燒山界也)補註(希曰太𤣥經文首曰/雕韯之文徒費日也)解纜不知年
牢落西江外參差北户間久逰巴子宅(鄭曰寰宇記䕫/子國後為楚所)
(滅至秦分/為巴郡)卧病楚人山幽獨移佳境清深隔逺闗寒空
見鴛鷺迴首想朝班(洙曰謝靈運安排徒空言幽獨/賴鳴琴思𤣥賦幽獨守此側陋)
　　題栢大兄弟山居屋壁二首(大厯二/年作)
　　　補註(鶴曰詩云叔父朱門貴郎君玉樹髙則栢/大乃貞節之猶子栢之子姪除官者多而)
　　　(柏大兄弟方且精典籍於山居/則其尤賢也當是大厯二年作)
叔父朱門貴(洙曰郭景純/朱門何足榮)郎君玉樹髙補註(希曰古稱/貴人之子)
(及身嘗事其父者曰郎君故藩鎮之子曰郎君又續仙/傳韋子威師事丁約一日辭去謂子威曰郎君得道尚)
(隔二/塵)山居精典籍文雅渉風騷江漢終吾老雲林得爾
曹哀絃繞白雪(夢符曰按宋玉對楚襄王問曰客有歌/郢中者其始下里巴人國中屬和數千)
(人其為陽春白雪國中屬而和者數十人而巳又文選/鮑昭蜀琴抽白雪郢曲繞陽春尹曰哀絃琴也記曰絲)
(聲哀哀以立廉廉以立志君子聽琴瑟之聲則思忠義/之臣琴錄曰琴曲有幽蘭白雪風入松烏夜啼俗人非)
(知音者故未/可與之撡)未與俗人操
野屋流寒水山籬帶白雲静應連虎穴喧已去人羣筆
架霑忩雨書籖映隙曛(籖子/亷切)蕭蕭千里馬(洙曰詩蕭蕭/馬鳴漢文却)
(千里/馬)箇箇五花文
　　暝(大厯二/年作)
　　　補註(鶴曰詩云日下四山隂山庭嵐氣侵又云/牛羊歸徑險鳥雀聚枝深當是大厯二年)
　　　(在瀼/西作)
日下四山隂山庭嵐氣侵(洙曰謝靈運/夕曛嵐氣侵)牛羊歸徑險(洙/曰)
(詩牛羊下來北征賦日晻/晻其将暮覩牛羊之下來)鳥雀聚枝深正枕當星劒收
書動玉琴半扉開燭影欲掩見清砧(洙曰星劒劒上有/星文也玉琴以玉)
(為琴/徽也)
　　茅堂檢校收稻二首(大厯二/年作)
　　　補註(鶴曰公在䕫事種稻故耕於東屯瀼西俱/有茅屋故移居東屯茅屋云東屯復瀼西)
　　　(一種住青溪來往兼茅屋淹留為稻畦今云香/稻三秋末當是大厯二年瀼西作盖是年秋末)
　　　(又自東屯/反瀼西也)
香稻三秋末平田百頃間喜無多屋宇幸不礙雲山御
裌侵寒氣(洙曰秋興賦藉莞蒻御裌/衣鄭曰裌古洽切複衣)嘗新破旅顔紅鮮
終日有玉粒未吾慳(夢符曰按文選尺爐重尋桂紅粒/貴瑤瓊李善云戰國䇿曰蘓秦之)
(楚三月乃得見王談卒辭行楚王曰先生不逺千里而/臨寡人寡人曽弗肯臨願聞其説對曰楚國食貴於玉)
(薪貴於桂謁者難見於鬼王難見於帝/今臣食玉炊桂因鬼見帝其可得乎)
稻米炊能白秋葵煮復新誰云滑易飽老藉軟俱勻種
幸房州熟苖同伊闕春補註(希曰房州唐屬山南道與/䕫州同一道所種稻之種)
(盖自房州如禾譜所載洪州早及太平州稻禾名品是/也伊闕縣屬河南府公有莊墅在河南故云苖同伊闕)
無勞映渠盌自有色如銀(黄曰魏文車渠椀賦車渠玉/屬也多纎理縟文生於西國)
(其俗寳之推二儀之普育何萬物之殊形料珍恠之上/美無兹椀之獨靈苞華文之光麗發浮彩而揚榮理交)
(錯以連屬似将離而復并又梁陸倕蠡盃銘曰用邁羽/杯珍逾渠椀實同蠡側形均樸滿廣雅云車渠石次玉)
　　朝二首(大厯元/年作)
　　　補註(鶴曰詩云清旭楚宫南又云巫山冬可恠/昨夜有奔雷當是大厯元年䕫州作公有)
　　　(雷詩云巫峡中宵動滄/江十月雷盖其時也)
清旭楚宫南(趙曰清旭清朝也江賦視雰祲/於清旭楚宫則楚王之宫也)霜空萬嶺
含野人時獨往雲木曉相參㑓鶻無聲過饑烏下食貪
(蘓曰晁錯仰看飛鳥無聲而/過者㑓鶻乾噪而下者饑烏)病身終不動(蘇曰西方妙/華尊者國王)
(三召不來使人又召曰如不來王當斬爾尊者/曰斬即斬吾身終不動王聞而異之加禮焉)搖落任
江潭
帆浦晨初發郊扉冷未開(趙曰善本作浦帆帆音去聲/今韻書亦收矣言方晨朝之)
(際想江浦之中其帆起發而郊/居之家以寒冷而未開其扉也)村踈黄葉墜野静白鷗
來礎潤休全濕(洙曰江淹山雲潤柱礎夢符/曰按淮南子山雲蒸柱礎潤)雲晴欲半
迴巫山終可怪昨夜有奔雷
　　晚(大厯元/年作)
　　　補註(鶴曰詩云杖藜尋晚巷炙背近牆暄又云/朝廷問府主耕稼學山村當是大厯元年)
　　　(䕫州/作)
杖藜尋晚巷炙背近牆暄(洙曰嵇康書野人有快炙背/而美芹子者欲獻之至尊雖)
(有區區之意/亦已踈矣)人見幽居僻吾知拙養尊朝廷問府主耕
稼學山村歸翼飛棲定寒燈亦閉門(洙曰曺子建歸鳥/赴喬林翩翩厲羽)
(翼陸士衡願假歸/鴻翼翻飛㳺江汜)
　　夜二首(大厯元/年作)
　　　補註(鶴曰詩云號山無定鹿又云甲兵年數久/賦斂夜深歸當是大厯二年䕫州作)
白夜月休弦燈花半委眠號山無定鹿落樹有驚蟬暫
憶江東鱠(洙曰張翰/憶鱸魚)兼懷雪下船(洙曰王子猷/乗舟訪戴逵)蠻歌犯
星起重(洙曰一/作空)覺在天邉
城郭悲笳暮村墟過翼稀甲兵年數久賦斂夜深歸暗
樹依巗落明河繞塞微斗斜人更望月細鵲休飛(洙曰/樂府)
(月明星稀/烏雀南飛)
　　東屯月夜(大厯二/年作)
　　　補註(鶴曰大厯二年秋公自瀼/西移居東屯當是其年作)
抱疾漂萍老防邊舊榖屯春農親異俗嵗月在衡門青
女霜楓重黄牛峽水喧(洙曰曉霜楓葉/丹青女霜神名)補註(希曰公在/羈旅之中)
(猶能屯榖以防邊可見憂國之深矣韋元成傳使得自/安衡門之下師古曰衡門謂横一木於門上貧者之所)
(居也峽州夷陵有黄牛峽南岸髙崖間有色如人牽牛/人黒牛黄北岩旣髙加以江湍紆回行者謠曰朝發黄)
(牛暮宿黄牛三朝/三暮黄牛如故)泥畱虎鬭跡月挂客愁村喬木澄稀
影輕雲倚細根數驚聞雀噪暫睡想猿蹲日轉東方白
風來北斗昏(蘓曰漢元帝七月有塵埃/大風自北來北斗為之昏)天寒不成寐無
夢寄歸魂
　　東屯北崦(於騐切大/厯二年作)
　　　補註(鶴曰公以大厯二年秋移居東屯今詩云/看松霜滴身正其時作也又云戰地有黄)
　　　(塵盖是年吐蕃冦邠州靈/州靈州奏破吐蕃二萬)
盜賊浮生困誅求異俗貧空村唯見鳥落日未(洙曰一/作不)
逢人(洙曰登樓賦白日忽其西匿鳥相鳴而/舉翼原野閴其无人征夫行而未息)歩壑風吹
靣看松露滴身逺山迴白首戰地有黄塵
　　雲(大厯二/年作)
　　　補註(鶴曰詩云収穫辭霜渚分明在/夕岑當是大厯二年東屯作)
龍以(洙曰一/作自)瞿唐㑹江依白帝深終年常起峽每夜必
通林收穫辭霜渚分明在夕岑髙齋非一處秀氣豁煩
襟
　　月(大厯二/年作)
　　　補註(鶴曰詩云四更山吐月殘夜水明樓當/是在䕫州作而梁權道編在大厯二年)
四更山吐月(趙曰費昶省中聞𢷬/衣詩丹墀吐明月)殘夜水明樓(沈曰詩/第二句)
(側入謂之正格如此句謂之偏格唐名輩詩多用正格/杜詩用偏格者十無二三余曰王直方詩話云子美此)
(二句才/力富健)塵匣元開鏡(趙曰庾信鏡詩玉匣聊開鏡信用/之於鏡而公則以比月為二矣)
風簾自上鈎(洙曰月詩纎纎似玉鈎娟娟若娥眉謝𤣥/暉詩風簾入雙燕趙曰陳蕭詮詩珠簾半)
(上珊/瑚釣)補註(鶴曰公以鏡比月非特此如縁空一鏡升滿/目飛明鏡是也然今施之殘月則非故曰元)
(開鏡隔簾見月如簾有鈎曽不因人故曰/自上觀元與自二字見公體切用字之妙)兎應疑鶴髮
蟾亦戀貂裘(趙曰上句公自言其老下自言其貧鶴髮/老者之狀庾信竹杖賦子老矣鶴髪雞皮)
(又蘇季子/黒貂裘)斟酌姮娥寡天寒奈九秋(洙曰見九秋驚雁/字尹曰後漢天文)
(志註張昭載靈憲之言曰月隂精之宗積而成獸象免/隂之類其數耦其後有慿焉者羿請不死之藥於西王)
(母其妻姮娥竊之以犇月将徃枚筮之於有黄占之曰/吉翻翻歸妹獨将西行逢大晦茫母驚母恐後且大昌)
(姮娥託身於月是名蟾蜍春秋元命包云陽氣成於三/故一時三月陽氣終於九故三月一時凡九十日九秋)
(以九/十言)
　　獨坐二首(大厯二/年作)
　　　補註(鶴曰詩云白狗斜臨北黄牛更在東當是/䕫州詩又云水花寒落岸山鳥暮過庭必)
　　　(在東/屯作)
竟日雨冥冥雙崖洗更青補註(希曰雙崖謂瞿塘兩崖/也公有詩云雙崖壮此)
(門/是)水花寒落㟁山鳥暮過庭煖老須燕玉(洙曰唐寧王/有煖玉盃以)
(為飲器不煖而自熱趙曰燕玉婦人也古詩云燕趙多/佳人美者顔如玉待燕玉而煖則孟子所謂七十非人)
(不煖/也)充饑憶楚萍(洙曰家語楚昭王渡江有一物大如/斗圓而赤取之以問孔子曰此何物)
(也可剖而食吾昔過陳聞童謠曰楚王渡江/得萍實大如斗赤如日剖而食之甜如蜜)胡笳在樓
上哀怨不堪聽(洙曰晉劉疇避亂為賈胡欲害疇援笳/而吹之作出塞之聲以動其歸思羣胡)
(皆啼哭/而走)
白狗斜臨北(田曰水經註秭歸白狗峡蜀江中流兩面/如削絶壁之際隠出白石如狗形状具足)
(故以/名焉)黄牛更在東(洙曰黄牛山在縣北四十五里周回/五十里髙三十一里盛𢎞之荆州記)
(曰黄牛山有重嶺疊起其最大髙崖間有石色如人負/刀牽牛人黒牛黄其状分明此崖如之江湍迃回行經)
(信宿猶尚望見行者歌曰朝發黄牛暮宿黄牛一朝一/暮黄牛如故今黄牛峽山下有廟曰洛川王土人云黄)
(牛神也張無盡天角讃曰壮哉黄牛有大神力輦聚巨/石百千萬億劍㦸牙齒磥硊江側壅激波濤險不可測)
(威脅舟人駭怖失色/刲牲釃酒千載廟食)峽雲常照夜江日㑹兼風曬藥安
垂老應門試小童(夢符曰按荘子子貢往見原/憲憲華冠縦履杖藜而應門)亦知行
不逮苦恨耳多聾
　　雨四首(大厯二/年作)
　　　補註(鶴曰詩云髙軒當灔澦又云神女花鈿落/雖是䕫州詩今以柴扉臨野碓半濕搗香)
　　　(秔朔風鳴浙浙物色嵗将宴等/句當是大厯二年冬瀼西作)
微雨不滑道斷雲踈復行紫崕奔處黒白鳥去邊明秋
日新霑影(趙曰以雨之故日/影朦朧為霑影矣)寒江舊落聲柴扉臨野碓
(鄭曰都内/切舂也)半濕搗香秔(洙曰搗一作我/趙曰音庚稻也)
江雨舊無時天晴忽散絲(趙曰古詩宻/雨如散絲)暮秋霑物冷今
日過雲遲上馬迴休出㸔鷗坐不辭髙(洙曰一/作層)軒當灔
澦(鄭曰寰宇記灔澦堆在䕫州西南二百歩蜀江中心/瞿塘峡口冬水淺屹然露二百餘尺夏水漲沒水中)
(十丈其状如馬/舟人不敢進)潤色静書帷
物色嵗将晏天隅人未歸朔風鳴淅淅(洙曰謝𤣥暉淅/淅就衰材謝恵)
(連淅淅/振條風)寒雨下霏霏補註(鶴曰楚辭渉江雲霏霏而承/宇文選廣絶交論曰烟霏雨)
(散李善註引陸機賦/云騰烟霧之霏霏)多病久加飯(趙曰古詩上/膳加飡飯)衰容新
授衣時危覺凋喪(一云/喪亂)故舊短書稀
楚雨石苔滋京華消息遲山寒青兕呌江晚白鷗饑神
女花鈿落(洙曰宋玉有神女賦夢符曰按唐志命婦之/服兩博鬢飾以寳鈿金花也趙曰神女廟在)
(巫山山中花即神女所/以為鈿者被雨而落)鮫人織杼悲(洙曰江賦鮫人搆/館於懸流吳都賦)
(云泉客潜織而巻綃注泉客鮫人/也織輕綃於泉室出於市間賣之)繁憂不自整終日灑
如絲
　　戯寄崔評事表姪蘇五表弟韋大少府諸姪(大厯/元年)
　　　補註(鶴曰詩云泥多仍徑曲心醉阻賢羣又云/髙樓憶踈豁秋興坐氤氲當是大厯元年)
　　　(居西閤/時作)
隠豹深愁雨(洙曰謝𤣥暉雖無𤣥豹姿終隠南山霧定/功曰劉向列女傳陶荅妻謂其夫曰妾聞)
(南山有𤣥豹霧七日不下食何也欲以/澤其衣毛而成文章故蔵以逺􁀤也)潜龍故起雲(洙/曰)
(易潜龍无用/又雲從龍)泥多仍徑曲心醉阻賢羣(洙曰中説/心醉六經)忍待
江山麗(趙曰言忍以/待春景也)還披鮑謝文(洙曰鮑昭/謝𤣥暉)髙樓憶踈
豁秋興坐氤氲
　　有感五首(廣徳/元年)
　　　補註(鶴曰此詩五首其一言将帥俱受賞而使/吐蕃者乃不歸其二言河北未盡服而討)
　　　(吐蕃者猶不巳其三言河南雖平而盜賊不可/不慮其四言藩鎮為􁀤而封建不可不守其五)
　　　(言胡滅之後諸将多疑皆廣徳初亊而梁權道/編在大厯二年然是時吐蕃未嘗留使不應有)
　　　(乗槎消息斷之句此殆是指李之芳廣徳元年/使吐蕃為虜所留二年乃得歸也詩又云受鉞)
　　　(親賢往卑宫制詔遥亦指雍王适廣徳元年為/元帥而言第五首云胡滅人還亂兵殘将自疑)
　　　(雖指史朝義滅後僕固懐恩以疑貳而叛亦是/廣徳中亊而未云願聞哀痛詔端拱問瘡痍意)
　　　(是廣徳元年巳後逐時有/感而作非止成於一時)
將帥䝉恩澤兵戈有嵗年至今勞聖主何以報皇天白
骨新交戰雲臺舊拓邊乗槎斷消息無處覔張騫(趙曰/言新)
(戰之兵方横白骨将軍必有意於柘邉而功未立其在/雲臺畫像議功者則是舊拓邊之功也遣使吐蕃未還)
(所以用張騫/乗槎為喩)補註(鶴曰舊史廣徳元年七月吐蕃大冦/河隴陥我秦成渭三州入大震闗䧟)
(廓河鄯洮岷等州盜有隴右之地通鑑亦云廣徳元年/七月吐蕃入大震闗䧟廓河鄯洮等州盡有隴右之地)
(唐自武徳以來開拓邉境地連西域皆置府州縣禄山/反後鳯翔以西邠州以北皆為左袵當時戰争之地宜)
(多白骨向來拓邉之人以功畫像雲臺而今乃開其釁/端連城入冦追咎旣往誰當任責故有雲臺舊拓邉之)
(句乃所以深致其感也通鑑又云廣徳元年遣御史大/夫李之芳等使吐蕃為虜所留二年乃得歸是詩必作)
(於元年或二年之春/故云乗槎消息斷)
幽薊餘蛇豕(洙曰為史思明未平也趙曰左傳曰吳為/封豕長蛇荐食上國餘蛇豕於幽薊則今)
(嵗廣徳元年正月史朝/義雖滅而未有臣服者)乾坤尚虎狼(洙曰盜賊/充斥也)諸侯春
不貢(洙曰藩鎮擅/命基兆於此)使者日相望(洙曰董仲舒傳漢/家使者冠盖相望)慎勿
吞青海(洙曰見君不見青海頭注/趙曰戒之以無事於西羌)無勞問越裳(洙曰見/越裳翡)
(翠無消息注趙曰戒/之以無事於東夷)大君先息戰歸馬華山陽(洙曰書/武成歸)
(馬於華山之陽示/天下弗復用也)
洛下舟車入天中貢賦均(洙曰周禮天官惟王建國註/周公營邑於土中使居洛邑)
(治天下謂之地中天地之所告也四時之所交也風雨/之所㑹也隂陽之所和也然則百物阜安乃建王國焉)
(趙曰言史朝義既滅道路亦不阻絶故舟車入而貢賦/均此指言長安特用洛陽為天地之中而貢賦均焉為)
(譬/也)日聞紅粟腐(洙曰文帝太倉之/粟紅腐而不可食)寒待翠華春(洙曰翠/華天子)
(車葢趙曰言賜予幣帛之厚實翠華之春和氣/所及也上林賦曰建翠華之旗盖天子之旗也)莫取金
湯固(洙曰賈誼金城湯池帝王萬世/之業王元長䇿金湯非粟不守)長令宇宙新(趙曰/荘子)
(䟽云掲天地以趨新負山岳以捨故/宇宙新則一洗乾坤而其命維新矣)不過行儉徳盜賊
本王臣(蘓曰邵輝曰今盜賊蜂起皆/吾王之臣修徳不臻之所致)
丹桂風霜急青梧日夜彫由來强榦地(洙曰西都賦强/榦弱枝隆上都)
(而觀/萬國)未有不臣朝(趙曰丹桂耐風霜之物青梧易彫之/物此引下句譬榦之强壮則枝無勝)
(榦之理猶主强/而臣自歸服也)受鉞親賢往卑宫制詔遙(洙曰分茅列/土親賢並建)
(親賢同姓也時代宗為帥趙曰兵鉞者授之以節而使/之受所以為元帥也寳應元年代宗既即位五月以雍)
(王适為天下兵馬元帥舊註/謂代宗為帥却是肅宗時矣)補註(鶴曰按舊史代宗紀/寳應元年四月奉節)
(郡王适為天下兵馬元帥五月進封魯王廣徳元年改/封雍王而徳宗紀云代宗即位之年五月為天下兵馬)
(元帥改封魯王八月改封雍王自為異同通鑑又以為/寳應元年十月為元帥卑宫之詔盖以諸将侈其居第)
(嘗下詔禁/止之故云)終依古封建(洙曰封/爵建國)豈獨聽簫韶(洙曰書簫/韶九成趙)
(曰勸朝廷非特任元帥而巳終當以封建之制待夫/親賢而為天子者豈獨聴簫韶之樂宴樂而巳乎)
胡(洙曰一/作盜)滅人還亂兵殘将自疑(洙曰此詩言安史既/平而僕固懐恩反側)
(也/)登壇名絶假(洙曰漢髙祖設壇拜韓信為大将軍髙/祖曰大丈夫定諸侯即為真王耳何以)
(假為趙曰髙祖以韓信為大將登壇而拜之名絶假則/真拜之非特假節而已言諸将䝉寵如此故責以下句)
(之報主也舊注引韓/信欲為假王非其義)報主(洙曰一/作執玉)爾何遲領郡輒無色
之官皆有詞願聞哀痛詔(洙曰見忽聞/哀痛詔注)端拱問瘡痍(洙/曰)
(時縉紳皆重内官而不樂外任/故子美有無色有詞之譏也)
　　夜(大厯二/年作)
　　　補註(鶴曰詩云嶺猿霜外宿江鳥夜深飛又云/烟塵繞閶闔盖大厯二年在䕫州作以是)
　　　(年九月甲寅吐蕃冦靈州乙夘冦邠/州子儀屯於洷陽京師戒嚴故云)
絶岸風威動(洙曰蕪城賦/菊䓶風威)寒房燭影微嶺猿霜外宿江
鳥夜深飛(蘓曰王詠云深夜飛江鳥言鳥夜深飛/無安栖處子美逢亂世漂轉因用此語)獨坐
親雄劒哀歌嘆短衣(洙曰哀歌嘆短衣事見寗戚不/及骭之嘆也以為朝服則非)烟
塵繞閶闔白首壮心違
　　逺逰(大厯三/年作)
　　　補註(鶴曰詩云塵沙連越嶲風雨暗荆蠻當是/大厯三年在荆南作是年吐蕃兩入冦梁)
　　　(權道編在二年䕫州詩内若在䕫州不應首句/云江濶浮髙棟雲長出斷山又云鴈矯銜蘆内)
江濶浮髙棟雲長出斷山塵沙連越嶲(夢符曰按唐地/理志劍南道盖)
(古梁州之域蜀郡廣漢犍為越嶲益州牂柯巴/郡之地㧾為鶉首趙曰以吐蕃之兵未息也)補註晞
(唐志巂州越巂郡至徳二載已後及大/厯二年七月九日吐蕃兩宼靈州故云)風雨暗荆蠻
鴈矯銜蘆内(洙曰淮南子曰鴈從風而飛以愛氣力銜/蘆而飛以避矰繳張華賦又矯翼而増逝)
(徒銜蘆以避繳/終為戮於此世)猿啼失木間(洙曰見哀哀/失木猿注)敝裘蘇季子
厯國未知還(洙曰見貂餘/季子裘注)
　　從驛次草堂復至東屯二首(大厯二/年作)
　　　補註(鶴曰題云復至則是大厯二年自東屯歸/瀼西後也公自東屯歸瀼西嘗有詩云東)
　　　(屯復瀼西一種住青溪來往兼茅屋淹留為稻/畦而此詩云山險風煙合天寒橘柚垂當是其)
　　　(年冬/作)
峡裏歸田客(洙曰恨賦欲通/抵見罷歸田里)江邉借馬騎(洙曰語有馬/者借人乗之)
非尋戴安道(洙曰見/山隂詩)似向習家池(洙曰見玉/琬騮詩注)山險風煙
合天寒橘柚垂(洙曰蜀都賦户/有橘柚之逺)築場看斂積(洙曰豳詩/十月築場)
(圃/)一學楚人為
短景難髙卧(洙曰秋興賦何微物之短/晷謝𤣥暉詩髙卧猶在兹)衰年强此身山
家蒸栗暖野飯射麋新(洙曰玉色如蒸栗趙曰左傳射/左麋鹿鼉鼉者麋背之髙處也)
世路知交薄門庭畏客頻(蘇曰陸抗家/貧畏客過門)牧童斯在眼田
父實為隣(蘇曰黄起云編帙作友田夫為隣/全勝薄宦泊沒於市㕓塵土間)
　　暫往白帝復還東屯(大厯二/年作)
　　　補註(鶴曰公以大厯二年秋居/東屯此詩當作於其時)
復作歸田去(洙曰見峡裏/歸田客注)猶殘穫稻功築場憐穴蟻(洙/曰)
(詩十月穫稻又/九月築場圃)拾穂許村童(趙曰以見公之不殘不吝/拾穂詩遺秉滯穂伊寡婦)
(之/利)落杵光輝白除芒子粒紅加飡可扶老(趙曰古詩上/言加飡飯扶)
(老扶吾身/之老也)補註(希曰淵明歸去來/辭䇿扶老以流憩)倉廪慰飄蓬
　　晨雨(大厯二/年作)
　　　補註(鶴曰詩云麝香山一半亭午未全分當/是在䕫州作梁權道編在大厯二年)
小雨晨光内初來葉上聞霧交纔灑地風逆旋随雲暫
起柴荆色輕霑鳥獸羣(洙曰語鳥獸/不可與同羣)麝香山一半(鄭曰/寰宇)
(記云麝香山在縣/南一百一十里)亭午未全分(洙曰天台賦/義和亭午)
　　天池(大厯二/年作)
　　　補註(鶴曰詩云直對巫山出則池在䕫州又云/九秋驚雁序萬里狎漁翁更是無人處誅)
　　　(勞任薄躬當是大/厯二年在瀼西作)
天池馬不到(洙曰天池/山上池也)嵐壁鳥纔通(蘓曰宋玉望岳詩/嵐壁立萬仞鳥逕)
(人莫/通)百頃青雲抄曽波白石中(洙曰楚辭眇視目/層波詩白石磷磷)鬱紆
騰秀氣(洙曰陸士衡/紆鬱㳺子情)蕭瑟浸寒空直對巫山出(洙曰一/作峡)
兼疑夏禹功魚龍開闢有菱芡古今同(洙曰一/作豐)聞道奔
雷黒(趙曰選賦/電檄雷奔)初看浴日紅(洙曰日出於暘/谷浴於咸池)飄零神女
雨(洙曰髙唐賦/暮為行雨)斷續楚王風(洙曰宋玉賦楚㐮王㳺於/雲臺之宫有風颯然而至)
(王乃披/襟當之)欲問支機石如臨獻寳宫(洙曰見自徒/獻寳朝何宗)九秋驚
鴈序(洙曰曺子建丹唇含九/秋南都結九秋之増傷)萬里狎漁翁(洙曰一作樵/童蘓曰黄霸)
(休官求隠人問其故霸曰吾欲/挐輕舟適浩蕩狎漁翁與鷗爾)更是無人處誅勞任薄
躬
　　反照(大厯二/年作)
　　　補註(鶴曰詩云反照開巫峡又云牛羊識童僕/既夕應傳呼當是大厯二年在瀼西作)
反照開巫峡寒空半有無已低魚復暗(洙曰魚/復縣名)補註(鶴/曰)
(魚復浦與白鹽山皆在夔州夔古魚國魚復之名本此/舊史云奉節縣漢魚復縣屬巴郡今縣北三里赤甲城)
(是/也)不盡白鹽孤(洙曰白/鹽山名)荻岸如秋水松門(洙曰/地名)似畫圖
(蘓曰稽山景物竒秀王逸/少云過松門如在畫圖中)牛羊識童僕既夕應傳呼
　　向夕(大厯二/年作)
　　　補註(鶴曰詩云畎畝孤城外江村亂/水中當是大厯二年在瀼西作)
畎畝孤城外江村亂水中深山催短景喬木易髙風(洙/曰)
(嘯賦清颷振乎喬木蘓曰喬木易得髙風余曰古今/詩話云如此二句了無瑕纇含蓄深美殆不可模倣)鶴
下雲汀近雞栖草屋同琴書散明燭長夜始堪終
　　曉望(大厯二/年作)
　　　補註(鶴曰詩云荆扉對麋鹿應共爾為羣又云/髙峯寒上日當是大厯二年在東屯作)
白帝更聲盡陽臺曙色分(趙曰白帝者白帝城也/陽臺則宋玉為陽臺也)髙峰
寒上日疊嶺宿霾雲(蘓曰仇輝疊嶺/霾雲長江激浪)地坼江帆隠(蘓曰/樂廣)
(曰地坼山摧/國有大恐)天清木葉聞荆柴對麋鹿應共爾為羣
　　覃山人隠居(大厯二/年作)
　　　補註(鶴曰公嘗作南極青山衆盖指夔州而言/今因覃山人在夔州居故詩云南極老人)
　　　(自有星亦因其在南之/極而言大厯二年作)
南極老人自有星(趙曰老人星一名南極在井栁之中/乃南方之星今覃山人隐居此地自)
(是南極老/人星也)北山移文誰勒銘(洙曰齊書孔稚圭周彦倫/隠鍾山後應詔出稚圭作)
(北山移文其文云馳/驛烟路勒移山庭)徴君巳去獨松菊(洙曰陶潜為徴/君歸去來云松)
(菊猶/存)補註(鶴曰徵君之名起於漢矣黄憲郭林宗黔婁/庾乗等傳皆云魏胡昭隠管寧傳亦云豈獨)
(見於陶/潜也)哀壑無光留户庭(洙曰殷仲文/哀壑叩虛)予見亂離不得
已(蘇曰蘓嶷謂嵇康子與登肥遯宜其時也予兒女滿/眼又值亂離不得已而返車塵埃中非吾素所願也)
子知出處必須經髙車駟馬帯傾覆(洙曰揚䧺解嘲云/客徒欲朱丹吾轂)
(不知一跌/赤吾之族)悵望秋天虛翠屏(洙曰天台賦聳/壁立之翠屏)
　　柏學士茅屋(大厯二/年作)
　　　補註(鶴曰唐有𢎞文集賢翰林學士此稱學士/者雖未詳為何人意必前所謂栢大兄弟)
　　　(也雖然以學士而居茅屋又且讀書萬巻/亦可知其賢矣従舊次為大厯二年作)
碧山學士焚銀魚(蘇曰張襃梁天監中不供學士職御/史欲弹劾襃曰碧山不負吾乃焚章)
(長嘯/而去)白馬却走身巗居(尹曰光武臨朝或有惰容張湛/輒陳諫其失湛常乗白馬帝毎)
(見曰白馬/生且復諫)古人已用三冬足(洙曰東方朔三/冬文史足用)年少今開
萬巻餘(洙曰今一作曽見/讀書破萬巻註)晴雲滿户團傾盖(洙曰鄒陽/傾盖如故)
(冠盖若/浮雲)秋水浮堦溜決渠(洙曰張景陽堦下伏泉通階/上水衣生陸士衡豐注溢修)
(霤黄潦侵堦除雲隂/結不解通衢化為渠)冨貴必從勤苦得(蘇曰徐陵見弟/姪讀書陵指其)
(書語人曰人之冨貴/必從此勤苦而得)男兒須讀五車書(洙曰荘子天下/篇恵施多方其)
(書五/車)
　　大厯二年九月三十日
　　　補註(鶴曰詩云年年小搖落不/與故園同盖在東屯也)
為客無時了悲秋向夕終瘴餘䕫子國(洙曰魚復/古夔子國)霜薄
楚王宫(洙曰楚王逰/蘭䑓之宫)草敵虚嵐翠花禁冷葉紅年年小
搖落不與故園同(蘓曰同素塞上行云八月嚴霜邉岸/白風霜豈與故園同隂鏗云秦川風)
(物異不與/故園同)
　　十月一日(大厯二/年作)
　　　補註(鶴曰詩云夜郎溪日暖白帝峡/風寒當是大厯二年在東屯作)
有瘴非全歇為冬亦不難(趙曰時已十月矣而瘴尚未/全歇所以為冬候之難也)
夜郎溪日暖(洙曰夜郎西南夷/也犍為有夜郎溪)白帝峡風寒蒸裹如千
室(洙曰後漢賛峡俗/以蒸裹為節物)補註(希曰道家有北斗經本出於/蜀經云裹蒸則是物盖蜀之)
(土風所尚公特拘聲律遂轉一字耳今/江南亦有名裹蒸者信微物皆有所從)燋糟(洙曰一/作糖)幸
一柈(夢符曰按元微之詩雜蓴多剥膳和羮半蒸菰此/與蒸裹無異燒糟皆荆楚所同者柈與盤同趙曰)
(以糖為正蒸裹燋糖皆/十月一日之事如此)兹辰南國重舊俗自相歡
　　戯作俳諧體遣悶二首(鄭曰俳音排/大厯元年作)
　　　補註(鶴曰俳諧謂俳優詼諧也詩云西厯青羌/坂南留白帝城盖大厯元年公初至䕫州)
　　　(時作恠其習俗之異而記/之故首云異俗吁可恠)
異俗吁可恠斯人難並居家家養烏鬼(鄭曰養去聲薛/曰按沈存中筆)
(談峡中人謂鸕鷀為烏鬼以䋲繫其頸使之捕魚此説/非也楚人信巫以為烏鬼耳田曰元楨詩曰病賽烏稱)
(鬼巫占瓦代龜註南人染病競賽烏鬼楚巫列市悉賣/瓦卜此在元楨長慶小集所謂註則楨有註也蘓曰䕫)
(州圖經稱峡中人謂鸕鷀為烏鬼蜀人臨水居者皆養/鸕鷀繫其頸使之捕魚得魚則倒提出之至今如此或)
(言居人相率十百為曺設牲酒於田家衆操兵杖羣噪/而祭烏蠻鬼言烏蠻戰死者多與人為厲嵗以此禳之)
(余曰冷齋夜話云川峡路民多供事烏蠻鬼以臨江故/頓頓食黄魚耳俗人不解便作養畜字讀遂使沈存中)
(自差以烏鬼為鸕鷀也師曰按沈存中筆談峡中人謂/鸕鷀為烏鬼以䋲繫其頸使之捕魚此説非也楚人信)
(巫以烏為鬼耳元楨詩曰病賽烏稱鬼巫占瓦代龜註/南人染病競賽烏鬼楚巫列肆悉賣瓦卜夢符之說是)
(養當讀為/供養之養)補註(鶴曰魯靈光殿賦吁可畏也其駭人乎/此用其語烏鬼有四説曰鸕鷀曰豬曰)
(老烏曰烏蠻鬼耳沈存中筆談黄朝英緗素雜記胡元/受叢話曰鸕鷀馬永卿懶直錄漫叟詩話曰豬蔡夫詩)
(話程泰之演繁露吳虎臣漫錄曰老烏神洪覺範冷齋/夜話邵公濟聞見錄嚴敦常藝苑雌黄曰烏蠻鬼余嘗)
(評之若是養鸕鷀與豬則未為異俗可恠當是/飬鬼無疑杜田與師註引元楨之説在可取)頓頓食
黄魚(鮑曰按爾雅註鱣大魚似鱏而短口在頷下邪行/無鱗内黄大者長二三丈江東呼為黄魚故公詩)
(云脂膏兼飼犬長大不容身豈有如此大魚/可以鸕鷀為捕者則知烏鬼乃烏蠻鬼耳)舊識難為
態新知巳暗踈(洙曰楚辭樂莫/樂兮新相知)治生且耕鑿只有不闗
渠(洙曰峡俗養烏頭鬼祭之似人趙曰交態之態也難/與之態則其薄矣楚辭曰樂莫樂於新相知而至於)
(已暗踈則其樂又可知故/欲耕鑿耳不與薄俗相闗)
西厯青羌坂(鄭曰水經註江水遙/巫峡過青𦍑山坂)南留白帝城於莵侵
客恨(鄭曰莵同都切虎名洙曰於一作榖宣四年初若/敖娶於䢵生闘伯比若敖卒從其母畜於䢵滛於)
(䢵子之女生子文焉䢵夫人使棄諸夢中虎乳之䢵子/田見之懼而歸夫人以告遂使之楚人謂乳榖謂虎於)
(莵故命之曰闘榖於莵其/女妻伯比實為令尹子文)粔籹作人情(蒼舒曰宋玉招/䰟云粔籹蜜餌)
(有餦餭粔籹以蜜和米煎作之蘓曰張黔送友人粔籹/錫糍粔籹今糖餅蜀人呼粔籹鄭曰粔其吕切籹尼吕)
(切/)瓦卜傳神語(洙曰巫俗撃瓦觀其文理分析以定吉/㐫謂之瓦卜夢符曰按元微之詩病賽)
(烏稱鬼巫/占瓦代龜)畬田費火聲(洙曰一作耕史記食貨傳火耕/水耨田曰楚俗燒榛種田曰畬)
(先以刀芟治林木白斫畬其刀以木為柄刃向曲謂之/畬刀劉禹錫畬田行何處好畬田子美夔府詠懐又云)
(燒畬度/地偏)是非何處定髙枕笑浮生(趙曰風俗不同是非/焉有定但付之一睡)
(而/已)
　　刈稻了詠懐(大厯二/年作)
　　　補註(鶴曰詩云稻穫空雲水川平對石門寒風/踈草木旭日散雞豚當是大厯二年初冬)
　　　(作是年九月十月吐蕃入/冦故又云野哭初聞戰)
稻穫空雲水川平對石門(洙曰南都賦縁以創閣阻以/石門趙曰此乃夔州詩而言)
(石門乃下篇雙崖壮此門也舊引蜀都賦阻以石/門舊註云石門在漢中之西豈於䕫州事哉非是)寒風
踈草木旭日散雞豚(洙曰孟子/雞豚狗彘)野哭初聞戰樵歌稍出
村無家問消息作客信乾坤
　　瞿塘兩崖(大厯二/年作)
　　　補註(鶴曰詩云羲和冬馭近愁畏日/車飜當是大厯二年秋晚作)
三峡傳何處雙崖壯此門補註(希曰公作長江云瞿塘/争一門又作瞿塘懐古)
(詩云勍敵兩崖開盖瞿塘乃三峡之門/又兩崖對峙中貫一江望之如門也)入天猶石色(趙/曰)
(兩靣壁立/而髙挿天)穿水忽雲根(趙曰雲根/亦以言石)猱玃鬚髯古(鄭曰玃/許縳切)
(摶/也)補註(希曰爾雅猱蝯善援釋曰猱一名蝯又玃父善/顧釋曰大猨也能玃持人善顧眄郭云貑貜也)
(似獮猴而/大色蒼黑)蛟龍窟宅尊(洙曰江賦瑰/竒之所窟宅)羲和冬馭(洙曰一/作驂)
近(洙曰天台賦/羲和亭午)愁畏日車飜(趙曰淮南子註日乗車駕/以立龍羲和為之馭公以)
(山之髙故日去之近李尤/歌曰安得壮士飜日車)
　　栁司馬至(大厯二/年作)
　　　(洙曰此詩言中原/用兵民未安居也)補註(鶴曰詩云有使歸三峡/相過問兩京函闗猶出)
　　　(将渭水更屯兵當是大厯二年作是年九/月十日京師以吐蕃入冦兩戒嚴故云)
有使歸三峽相過問兩京(洙曰兩/京雍洛)函闗猶出将(洙曰尹/喜見老)
(子於/函闗)渭水更屯兵(洙曰文王得/吕望於渭濱)設備邯鄲道(洙曰漢文/帝謂慎夫)
(人曰此北/走邯郸道)和親邏些(洙曰一/作逤)城(鄭曰邏力优切逤西箇/切夢符曰按邏逤作邏)
(些薛仁貴為邏逤道行軍揔管城在吐蕃中修可曰邏/些吐蕃都城名也唐舊史吐蕃本南京秃髪之後語訛)
(謂之吐蕃其國都城號為邏些城屋皆平頭貴人處於/大氊帳為佛廬新唐史云吐蕃號君長曰賛普春跋布)
(川或邏娑川姑蘓及蜀本杜詩作邏逤惟歐陽文忠公/本作邏些當是舊史為正趙曰出将屯兵與夫設備和)
(親皆因吐/蕃而然也)幽燕惟鳥去(趙曰北地猶不通豈以安史/雖滅而蕃鎮相繼跋扈也)商
洛少人行衰謝身何補蕭條病轉嬰(洙曰劉公榦/余嬰沉疴疾)霜天
到宫闕戀主寸心明
　　孟冬(大厯元/年作)
　　　補註(鶴曰此詩當是大厯元年作是年秋多雨/七月洛水溢今故有暫喜息蛟螭之句是)
　　　(冬史書無雪所以又云寒薄/而瘴随梁權道編在二年)
殊俗還多事(趙曰公中原人而流/落巴夔故指為殊俗)方冬變所為破甘霜
落爪嘗稻雪翻匙巫岫寒都薄(趙曰楚地/煖故也)烏蠻(洙曰一/作黔溪)
瘴逺随(鄭曰梁益記嶲州嶲山其/地接諸蠻部有烏蠻秋蠻)終然減灘瀨暫喜息
蛟螭(洙曰南都賦惮夔龍兮布蛟螭趙曰水盛滿則/蛟螭横既冬則水日落可以暫息蛟螭之憂)
　　悶(大厯元/年作)
　　　補註(鶴曰詩云瘴癘浮三蜀當是大厯元/年作是年冬無雪瘴癘所宜浮也)
瘴癘浮三蜀風雲暗百蠻(趙曰此䕫州詩而言三蜀百/蠻盖夔在三蜀之下百蠻之)
(北/)巻簾唯白水隠(去/聲)几亦青山猿㨗長難見(洙曰淮南/子置猿檻)
(中非不/巧㨗)鷗輕故不還(洙曰南越志勃海/中有鷗随潮上下)無錢從滯客有
鏡巧催顔
　　雷(大厯元/年作)
　　　補註(鶴曰此詩當是大厯元年作是冬無/雪愆陽常燠故十月而雷龍蛇不蟄)
巫峡中宵動滄江十月雷(洙曰陸士衡迅雷中/宵激驚電光夜舒)龍蛇不
成蟄(洙曰易乾龍蛇/之蟄以存信也)天地劃争迴(劃呼/麥切)却碾空山過深
蟠絶壁來何須妬雲雨霹靂楚王臺(趙曰宋玉髙唐賦/言神女云朝為行)
(雲暮為行雨朝朝暮暮陽臺之下而今也/雷之不時若妬神女而霹靂以震之也)
　　冬至(大厯二/年作)
　　　補註(鶴曰詩云江上形容吾獨老又云杖藜雪/後臨丹壑當是作於大厯二年時在瀼西)
年年至日長為客忽忽窮愁泥殺人(泥乃/計切)江上形容吾
獨老(洙曰屈原放於/澤畔形容枯槁)天涯(洙曰一/作天邉)風俗自相親(洙曰陸/士龍修)
(路無窮迹并邑自相循百城各異俗千/里是良隣歡舊難假合風土豈虚親)杖藜雪後臨丹
壑鳴玉朝來散紫宸(洙曰西征賦飛翠綏拖鳴/玉以出入禁門者衆矣)心折此
時無一寸(洙曰别賦使人意/奮神駭心折骨驚)路迷何處見(洙曰一/作是)三秦
(洙曰項羽/立三秦王)
　　小至(大厯元/年作)
　　　補註(鶴曰詩云岸容待臘将舒栁山意衝寒欲/放梅當是大厯元年作是年冬暖故云)
天時人事日相催冬至陽生春又來(夢符曰按玉燭寳/典禮夏至小正十)
(有一月王狩又沈約宋書曰魏晉冬至日受萬國及百/寮稱賀因小㑹其儀亞於嵗朝甫稱小至當謂是也或)
(曰陽為大隂為小冬至隂極故曰/小至孝經援神契曰冬至陽氣萌)刺繡五紋添弱線吹
葭六琯動浮灰(洙曰續漢書以葭莩灰實律之端按厯/者候之氣至則灰飛而通以六律也鄭)
(曰刺七/迹切)補註(希曰史記刺繡紋不如倚市門紋上添/五字以對六琯亦由線有五色故云)岸
容待臘將舒栁山意衝寒欲放梅雲物不殊鄉國異(洙/曰)
(左傳分至啟/閉以書雲物)教兒且覆掌中杯
　　舍弟觀赴藍田取妻子到江陵喜寄三首
　　　補註(鶴曰詩云朱紱即當随綵鷁青雲不假報/黄牛又云巡簷索共梅花笑冷蘂踈枝半)
　　　(不禁當是大厯二年冬/作明年正月果出峡)
汝迎妻子達荆州消息真傳解我憂鴻鴈影來連峡内
(洙曰古詩弟/兄鴻鴈序)鶺鴒飛急到沙頭(洙曰詩鶺鴒在/原載飛載鳴)補註(希/曰)
(江陵乃古荆州唐志云本荆州南/郡沙頭地名亦在江陵今為要市)燒闗險路今虗逺(修/可)
(曰燒闗當作嶢闗音堯在峡右漢書曹參從髙祖西攻/嶢闗住在洛北藍田武闗之西以觀赴藍田故云尹曰)
(嶢闗在上洛北藍田南武闗之西漢髙祖/紀秦王子嬰誅趙髙遣将将兵據嶢闗)禹鑿寒江正
穏流(洙曰江漢巴東/之峡夏后䟽鑿)朱紱即當随綵鷁青春不假報黄
牛
馬度(洙曰一/作瘦)秦山雲正深北來肌骨苦寒侵他鄉就我
生春色故國移居見客心歡劇提攜如意舞(洙曰一云/王戎好作)
(如意舞諸葛亮出軍/常以鐡如意指麾)喜多行坐白頭吟(洙曰文君/作白頭吟)巡簷
索共梅花笑冷蘂踈枝半不禁
庾信羅含俱有宅(黄曰庾信因侯景之亂自建康遁歸/江陵居宋玉故宅宅在城北三里羅)
(含為桓温别駕以廨舍喧擾於江陵城西三里小洲上/立茅屋而居布衣蔬食晏如也師曰庾信宅即宋玉故)
(宅見送李功曹之荆州詩注余知古諸宫政事羅含為/桓温别駕以廨舍喧擾於江陵城西三里小洲上立茅)
(屋伐木為牀織葦為席而居布衣蔬食晏如也後安成/王在鎮以其宅借錄事劉朗之見一丈夫衣冠甚偉水)
(矜而立朗之驚問忽/然失之人謂含有神)補註(鶴曰以廨舍喧擾至晏如也/自是晉書本傳語唐地理志)
(江陵有府一曰羅含因羅含居江陵因以/名府也九域志亦云宋玉宅庾信所居)春來秋去作
誰家短墻若在從殘草喬木如存可假花卜築應同蔣
詡徑(洙曰三輔決錄蔣詡舍下竹下/惟開三徑羊仲求仲從與之㳺)為園須似邵平瓜
(洙曰邵平種瓜美/故世謂之邵平瓜)比年(洙曰一/作因)病酒開涓滴弟勸兄酬
何怨嗟
　　䕫州歌十絶句(大厯二/年作)
　　　補註(鶴曰此詩言䕫州景物而及瀼西東屯當/是大厯二年夏作故詩云雲日如火炎天)
　　　(凉/)
中巴之東巴東山(趙曰水經劉漳分三巴/有中巴有巴西有巴東)補註(鶴曰唐/志䕫州)
(為巴東郡故云猶言巴/東郡在中江之東也)江水開闢流其間白帝髙為三
峽鎮䕫州險過百牢闗(洙曰三峡瞿塘巫山黄牛也蘇/曰辛毗曰夔州百牢闗兵馬不)
(可越宋曰十道志梁州有百牢闗師曰說者以子美上/牢下牢修水闗之句謂瞿塘之險百倍於上牢下牢之)
(闗此説非也圖經云百牢闗孔明所建故基在今興元/西縣泥口化檢玉觀山下傍臨白馬河東自梁洋北自)
(武興西入金牛三泉皆渉北河以濟河之西兩壁山相/對六十里不斷蟠䝉漢江水流其間與白馬河合縁江)
(乃入金牛益昌路也雖不/甚險而為入川之溢口)補註(希曰䕫州境内有三峡/山謂西峡巫也白帝即)
(白帝城山亦在䕫州今云鎮者正如周禮職方氏所謂/河南曰豫州其山鎮曰華山之類辛毗雖云夔州百牢)
(闗兵馬不可入然此云䕫州險過百牢闗則闗不在/䕫矣當是如宋引十道志師引圖經在興元府也)
白帝䕫州各異城(洙曰公孫述自稱白帝故䕫有白帝/城蘓曰風俗記曰白帝城據有牢至)
(夔州/十里)補註(鶴曰九域志夔州有白帝城山水經云白帝/山北縁馬嶺接赤甲山其間平處南北相去)
(八十五丈東西七十丈東傍瀼西即以為隍後漢初公/孫述據蜀自以承漢土運故曰白帝城今云各異域者)
(當是白帝故城與今/夔州城為異蘓註非)蜀江楚峽混殊名英䧺割據非天
意(蘓曰武侯曰英䧺鼎立/割據土疆誠非天意)霸主并吞在物情
羣䧺競起向前朝(趙曰指言巳/前之代也)王者無外見今朝(洙曰/公羊)
(傳曰天王出居於鄭王者無外此其言出何不能於母/弟也東都賦子徒識函谷之可閉不知王者之無外)
比訝漁陽結怨恨(洙曰漁陽禄山舊鎮趙曰/禄山以怨恨起兵於漁陽)元聽舜日
舊簫韶(趙曰此明皇時太平為虞舜之時時明皇寵幸/禄山每與之宴未嘗不奏霓裳之曲此句含蓄)
(美中有/刺如此)
赤甲白鹽俱刺天(刺七迹切洙曰南都賦森尊二而刺/天蘓曰裴宗曰白鹽挣空赤甲刺天)
(峡浪洶湧/鳥道盤紆)補註(鶴曰寰宇記奉節縣三十里有赤甲城/是舊魚復縣基又云赤甲城公孫述築)
(不生樹木土石悉赤如人袒臂故曰赤甲與舊白帝城/相連白鹽山見前註九域秦州至夔州有白鹽山赤甲)
(城刺天言/其髙也)閭閻繚繞接山巔楓林橘樹丹青合(洙曰蜀/都賦家)
(有鹽泉之井户有橘柚之園西京雜記中南山有樹直/上百丈無枝上結叢條如車盖葉一青一赤望之班駁)
(如錦繡長安謂之丹青樹蘓曰阮季/行南埭上曰紅楓綠橘如丹青相合)補註(希曰唐志夔/州户有橘故)
(橘樹之多可以入詠髙帝紀從複道上/如淳曰複音復上下有道故謂之複)複道重樓錦繡
懸(趙曰言其/華麗也)
瀼東瀼西一萬家(孫曰瀼奴朗切夔有澗水出於山谷/之間謂之瀼溪人居其左右謂之瀼)
(東瀼/西)江北江南春冬花背飛鶴子遺瓊蘂(趙曰魏王粲/白鶴賦食靈)
(岳之/瓊蘂)相趂鳬雛入蔣牙(洙曰其草則蒋蒲葭又云/其沃瀛則有攅蒋叢蒲)
東屯稻畦一百頃北有澗水通青苖(修可曰夔有平/田號青苖陂)晴
浴狎鷗分處處(洙曰孫綽詩物我俱/㤀懐可以狎鷗鳥)雨随神女下朝朝
(洙曰髙唐賦朝朝/暮暮陽臺之下)
蜀麻吴鹽自古通萬斛之舟行若風長年三老長謌裏
(洙曰峡人謂操舟人為長年三老師曰峡人/以船頭把篙相水道者曰長年正稍曰三老)白晝攤錢
髙浪中(田曰梁冀傳能意錢之戯註何承天纂文曰詭/憶一日射意一日射數即攤錢也趙曰蜀人賭)
(錢/名)補註(鶴曰江鄰㡬雜志引此詩作白馬灘前髙浪中/公詩有白馬江之句又有登白馬潭詩又刮州)
(有白馬山巴州有白馬穴如/鄰幾所引當是夔有此灘名)
憶昔咸陽都市合(趙曰指/長安也)山水之圖張賣時(蘓曰郭秀/過巫峡愛)
(十二峯立馬乆之嘆曰吾昔年貢山水圖疑/其妄粧景色今日親見勝彼圖十八九矣)巫峡曽經
寳屏見楚宫猶對碧峯疑
閬風𤣥圃與蓬壺(鄭曰酈元水經註崑崙之山/三級二曰閬風一曰𤣥圃)中有高
堂天下無(洙曰南都賦崑崙無以侈閬風不能踰/趙曰其上臺觀皆金玉故曰天下無)借問
䕫州壓何處峡門江腹擁城隅
武侯祠堂(洙曰一/作生祠)不可忘中有松柏參天長(洙曰見丞/相祠堂何)
(處尋錦官城外柏森森孔明廟/前有老柏黛色参天二千尺詩)干戈滿地客愁破雲日
如火炎天凉
　　雨(大厯元/年作)
　　　補註(鶴曰按舊史大厯元年正月丁已六則是/初八日為甲子史又云自春旱至  月庚)
　　　(子始雨却與唐諺合公是時在雲安其年十一/月甲子日長至方改為大厯元年若大厯二年)
　　　(甲子在正月十三日而立春巳在元年十二月/二十六七無容謂甲子雨已度立春時也新史)
　　　(差一/年)
冥冥甲子雨(洙曰楚辭雷填/填兮雨冥冥)已度立春時(趙曰兩句憂/之之辭也唐)
(諺云春雨甲/子赤地千里)補註(鶴曰或云春甲子雨乗船入市則與/唐諺為異然此詩之意正以唐諺而)
(憂也故接以輕/箑纎絺之句)輕箑煩相向(洙曰秋興賦於時乃屏輕/箑註所甲反扇也蘇曰和)
(用夏夜蚊雷足煩輕/箑呉人俗呼扇為箑)纎絺恐自疑(洙曰秋興賦釋纎絺/註絺葛也公言扇可)
(相向則纎絺/疑其可著矣)烟添纔有色風引更如絲(洙曰張景陽騰/雲似湧烟宻雨)
(如散/絲)直覺巫山暮(洙曰髙唐賦妾在巫/山之陽暮為行雨)兼催宋玉悲(洙/曰)
(宋玉/悲秋)
　　奉送蜀州柏二别駕將中丞命赴江陵起居衛尚
　　書太夫人因示從弟行軍司馬位
　　　補註(鶴曰梁權道編在大厯二年䕫州作然詩/云楚宫臘送荆門水白帝雲偷碧海春當)
　　　(是元年嵗晚作二年柏已去夔乃崔卿/攝郡矣中丞當是柏貞節詳見前註)
中丞問俗畫熊頻(洙曰漢制刺史/車畫熊於軾)愛弟傳書綵鷁新(洙/曰)
(見朱紱随/綵鷁註)遷轉五州防禦使起居八座太夫人(洙曰後/漢制六)
(曹尚書并令僕二人謂之八座魏以五曹尚書二僕射/合為八座宋與魏同隋以六尚書左右二僕射合為八)
(座唐與同漢文紀註列侯妻稱夫人列侯死子/復為列侯乃得稱太夫人子不為列侯則否)補註(洙/曰)
(舊史地理志夔州貞觀十四年為都督府督歸夔忠萬/涪渝南七州天寳元年改為雲安郡至徳元載於雲安)
(置七州防禦使乾元元年復為夔州二年刺史唐論請/升為都督府故公初至䕫有代柏都督謝上表又有陪)
(柏中丞宴將士詩送田四舍弟将夔州柏中丞命起居/江陵節度衛公詩則中丞即都督五州當是七州傳有)
(訛舛也後漢岑彭傳大長秋以朔望問太夫人起居衛/伯玉廣徳元年拜江陵羣牧防禦節度使尋加檢校工)
(部尚書封陽城王其母加鄧國太夫人以其檢校/尚書故也柏二别駕乃中丞之弟故云愛弟傳書)楚宫
臘送荆門水白帝雲偷碧海春與報恵連詩不惜(洙曰/謝恵)
(連乃靈/運之弟)知吾斑鬢揔如銀(洙曰秋興賦斑鬢彪以/承弁素髪䬃以垂領)
　
　
　
　
　
　補注杜詩巻三十二
欽定四庫全書
　補注杜詩巻三十三　　　宋　黄希原本
　　　　　　　　　　　　　　黄鶴　補注
　　太歲日(大厯三/年作)
　　　補注(鶴曰大厯三年太歲戊申今題云太歲日/則又是戊申日按舊史大厯三年春正月)
　　　(丙午朔則戊申乃初三日或以巫山坐復春之/句為在二年然二年太歲丁未而正月朔為壬)
　　　(子則丁未日乃在二月下旬矣此詩云閶闔開/黄道衣冠拜紫宸正以新元而言當是三年正)
　　　(月初三/日作)
楚岸行將老巫山坐復春(洙曰巫山䕫州楚置巫山郡/秦昭三十年伐楚取黔中巫)
(郡是也漢為巫郡今縣北有巫山/修可曰陸機云吾將老而為客)病多猶是客謀拙竟
何人(洙曰顔延年存没竟/何人炯介在明淑)閶闔開黄道衣冠拜紫宸(洙/曰)
(丘希範侍宴樂遊苑詰旦開閶闔馳道聞鳳吹離騷吾/令帝閽開關兮倚閶闔而望予曹植閶闔天衢通前漢)
(游閶闔觀坐臺天門開軼蕩蕩大人賦排閶闔而入帝/居楊炯賦閶闔開兮凉風嫋庾肩吾閶闔九門通唐韓)
(臯為中丞常有所陳必於紫宸殿對百寮而請未嘗詣/便殿下伯玉中書郎詩曰大方信包含優渥遂不巳躍)
(鱗龍鳳池揮/翰紫宸裏)補注(希曰冦榮傳閶闔九重注閶闔天池/陽地如門也晉志黄道日之所行鶴)
(曰唐紫宸殿者正殿名李鋭上疏紫宸殿者周之路寢/漢之前殿陛下所以負黼扆正黄屋饗萬國朝諸侯人)
(臣至敬/之所)榮光懸日月(洙曰中候曰榮光出河休氣四塞/榮光即五色也易繫曰懸象著明)
(莫大乎日月趙曰瞻天顔也/天子之容謂之日月之光)賜與出金銀(洙曰蜀先主/傳取蜀中金)
(銀錢賜/將士)愁寂鴛行斷(洙曰選鴛鷺之行趙曰公嘗為左/拾遺今流落於外故云鴛行斷)
參差虎穴鄰(洙曰班超曰不入虎穴不得虎子吳志吕/蒙欲從軍母止之蒙曰不探虎穴安得虎)
(子趙曰公自謂在夔州/乃與虎狼之穴相近也)西江元下蜀(趙曰楚人指/蜀江為西江)北斗
故臨秦(修可曰長安上直/北斗謂之北斗城)散地逾高枕(夢符曰按王弼/明爻通變例曰)
(投戈散地則六親不能相保趙/曰指言居䕫州是閑散之地也)補注(希曰黥布傳自戰/其地為散地師古)
(曰謂在其本地戀土懐安故易逃散又高帝紀/足下高枕而王千里張良傳君安得高枕而卧)生涯脫
要津(趙曰古詩先據要路津脫/要津則不在鴛鷺之行矣)天邊梅栁樹相見幾回
新(蘇曰謝奉容居江表佳門前梅栁/幾回見新秋葉故人無音信何也)
　　元日示宗武(大厯三/年作)
　　　補注(鶴曰公以大厯三年正月出峽而今詩云/不見江東弟髙歌淚數行則是其年作蓋)
　　　(其弟觀隔年巳迎家至江陵公巳决意出峽故/以獨不見江東之弟為憂時弟豐在江東也)
汝啼吾手戰吾笑汝身長(趙曰手戰老病/也身長長大也)處處逢正月
迢迢滯逺方飄零還柏酒(洙曰周庾信正旦䝉趙王賚/酒詩柏酒隨銘至椒花逐頌)
(來梁庾肩吾詩云聊用柏葉酒且奠五辛盤尹曰崔寔/四月月令曰元日進椒花酒椒是玉衡星精服之令人)
(身輕能走柏是仙藥進/酒次第以年少者為先)衰病只藜牀(洙曰管寧家貧坐/藜牀欲穿為學不)
(倦/)訓諭青衿子(洙曰鄭國風青青子衿毛註青領男/子之所服鄭箋禮父母在衣純以青)名
慙白首郎(洙曰前漢馮唐以孝亷為郎中署長事文帝/帝輦過問唐曰父老何自為郎家安在具以)
(實言王仲宣詠史詩馮公豈不偉白首不見招顔駟漢/文帝時為郎至武帝輦過郎署見駟龎眉皓髪問曰叟)
(何時為郎何其老也答曰臣文帝時為郎文帝好文而/臣好武景帝好美臣貎陋陛下好壯臣巳老矣是以三)
(朝不遇故老於郎署帝/感其言擢拜㑹稽都尉)賦詩猶落筆(洙曰具質牋曰置/酒縱飲賦詩稱觴)
(蘇曰丘希範落筆/賦詩四座失色)獻夀更稱觴(洙曰潘安仁稱/萬夀以獻觴)不見江
東弟高歌淚數行(洙曰弟豐在/江左無消息)
　　逺懐舎弟頴觀等(大厯三/年作)
　　　補注(鶴曰詩云江漢春風起氷霜昨夜除又舊/時元日㑹鄉黨羨吾廬當是大厯三年正)
　　　(月旦/日作)
陽翟空知處荆南近得書(洙曰陽翟屬穎川/郡夏禹所受封也)補注(希曰/按唐)
(志陽翟初𨽻嵩州貞觀元年屬許州龍朔二年𨽻洛州/㑹昌三年復屬許州此詩作於大厯三年則是時陽翟)
(屬洛州洛即河南府公之弟穎所處荆南即江陵公/之弟觀迎婦至彼所謂續得書迎就當陽居止是也)積
年仍逺别多難不安居(蘇曰岑襄晉末兵戈王室多/難雖有高堂峻宇不得安居)江
漢春風起氷霜昨夜除雲天猶錯莫花蕚尚蕭疎(趙曰/以興)
(兄弟之離隔也師曰陽翟屬穎川郡舍弟所在子美居/荆南𤣥宗篤友悌起花蕚樓取棠棣之華鄂不韡韡乃)
(燕兄弟之/詩之意)對酒都疑夢吟詩正憶渠補注(鶴曰渠猶言/伊蓋梁陳以)
(來語庾信詩無/事教渠莫相失)舊時元日㑹鄉黨羨吾廬(洙曰陶潜詩/吾亦愛吾廬)
　　續得觀書迎就當陽居止正月中旬定出三峽
　　　補注(鶴曰當陽乃江陵屬邑詩云頌椒/添諷詠當是大厯三年元日作)
自汝到荆府書來數喚吾頌椒添諷詠(洙曰周庾信正/旦詩椒花逐頌)
(來/)禁火卜歡娛(洙曰荆楚歲時記去冬莭一百五日即/有疾風甚雨謂之寒食禁火三日琴操)
(晉文公與介子綏俱遁子綏割腓股以啖文公文公復/國子綏無所得作龍蛇之歌而隠文公求之不得乃焚)
(左右木子綏抱木而死文公哀之令人五月五日不得/舉火今陸劌鄴中䚰並云寒食㫁火起於子推琴操所)
(云子綏即子推也又云五月五日與介有異皆因流俗/所傳據左傳史記並無介子推被火焚之事按周禮司)
(烜氏仲春以木鐸修火禁於國中註云為季春将出火/也今寒食莭氣是春之末三月之極然則禁火藎周之)
(舊制趙曰序言正月中旬/定出峽於寒食必相聚矣)舟楫因人動形骸用杖扶天
旋䕫子峽(洙曰魚腹古/夔子峽也)春近岳陽湖(洙曰岳陽湖在巴/陵蘇曰梁汶曰岳)
(陽春近吾将鼔枻放曠澤國與簔/笠盡老矣鄭曰即巴陵洞庭湖)發日排南喜傷神散
北吁飛鳴還接翅(洙曰小宛詩題彼/鶺鴒載飛載鳴)行序密銜蘆(洙曰/春秋)
(繁露鴈有行列王制云兄之齒鴈行淮南子/鴈從風而飛以愛氣力銜蘆飛以避繒繳)俗薄江山
好時危草木蘇馮唐雖晩達終覬在皇都(蘇曰梁詢曰/如馮唐垂白)
(尚兾晚達趙曰馮唐公/以自比其白首為郎也)
　　將别巫峽贈南卿兄瀼西果園四十畝
　　　(趙曰果園四十畝而公直舉以贈人此一段/美事而古今未嘗揄揚公之美良可歎也)
　　　補注(鶴曰題云將别巫峽又詩云正月喧鶯/末兹辰放鷁初當是大厯三年正月作)
苔竹素所好萍蓬無定居(洙曰木𤣥虚海/賦萍流而蓬轉)逺遊長兒子
幾地别林廬雜蘂紅相對他時錦不如具舟将出峽巡
圃念攜鋤正月喧鶯未兹辰放鷁初(洙曰司馬相如賦/浮文鷁揚桂枻註)
(鷁水鳥畫其象於舟首以厭水神/淮南子曰龍舟鷁首天子之乘也)雪籬梅可折風榭栁
微舒託贈卿家有因歌野興疎殘生逗江漢何處狎樵
漁
　　送大理封主簿五郎親事不合却赴通州主簿
　　前閬州賢子余與主簿平章鄭氏女子垂欲納
　　采鄭氏伯父京書至女子已許他族親事遂停
　　(大厯三/年作)
　　　補注(鶴曰梁權道編在大厯三年今詩云餘寒/折花卉恨别滿江鄉當作是年正月未出)
　　　(峽前/作)
禁臠去東牀(洙曰晉謝琨初孝武帝為晉陵公主求婿/謂王珣曰主婿但如劉真長王子敬便足)
(如王處仲桓元子誠可才小富貴便豫人家事珣對曰/謝琨雖不及真長不減子敬帝曰如此便足未幾帝崩)
(袁山松欲以女妻之珣曰卿莫近禁臠初元帝始鎮建/鄴公私窘罄每得一豚以為珍膳項上一臠尤美輒以)
(薦帝羣臣未嘗敢食于時呼為禁臠故珣因為戯琨竟/尚主王羲之傳太尉郄鑒使門生求女婿於王導導令)
(就東廂徧觀子弟門生歸謂鑒曰王氏諸少並佳然聞/信至咸自矜持惟一人在東牀坦腹食獨若不聞鑒曰)
(此正佳婿也訪之乃羲/之也遂以其女妻之)趨庭赴北堂(洙曰語陳亢問於/伯魚有異聞乎對)
(曰未也嘗獨立鯉趨而過庭曰學詩乎對曰未也不學/詩無以言鯉退而學詩鄘詩伯兮焉得諼草言樹之背)
(註背北堂也疏背者何背之義婦人所常處者堂也故/知背為北堂士昏禮云婦洗在北堂註房半以北為北)
(堂者房室所居/之地總謂之堂)風波空逺涉(蘇曰劉琨至高安歎曰/事不我濟空逺涉風波)琴
瑟幾虚張(洙曰詩棠棣妻子好合如鼓瑟琴董仲舒琴/瑟不調必解而更張之趙曰夫婦以比琴瑟)
(也公自注云幾音洎/蓋巨至切洎及也)渥水出騏驥(洙曰漢武元鼎四年/馬生渥洼水中李斐)
(曰南陽新野有暴利長當武帝時屯田燉煌界数於此/水旁見羣野馬中有竒者與凡馬異來飲此水利長先)
(作土人持勒靽於旁後馬翫習久之乃令人代土人持/勒靽收得其馬獻之以神異此馬云從水中出師古曰)
(渥音/握)崑山生鳳凰(洙曰東京賦鳴女床之/烏鳥舞丹穴之鳳凰)兩家誠款款
(蘇曰索靖法帖兩家誠/心款款奈凡作催何)中道許蒼蒼頗謂秦晉匹(洙曰/襄二)
(十七年傳趙孟曰晉楚齊秦匹也晉之不能於/齊猶楚之不能於秦也又秦晉匹也何以卑我)從來王
謝郎(洙曰晉江左以王/謝為胄族嘗通婚)青春動才調(蘇曰禰衡青春惱/客意處處動微吟)
白首缺輝光玉潤終孤立(洙曰晉樂廣字彦輔人謂之/氷鏡女婿衛玠字叔寶時號)
(玉人故時語曰婦翁/氷清女婿玉潤也)珠明得闇藏(洙曰漢鄒陽云明月/之珠夜光之璧以闇)
(投於道衆莫不/按劍相盻矣)餘寒折花卉恨别滿江鄉
　　人日兩篇(大厯三/年作)
　　　(彦輔曰前五後七董勛問禮俗曰正月一日為/雞二日為狗三日為猪四日為羊五日為牛六)
　　　(日為馬七日為人則正旦畫雞/於門七日鏤人戸上良為此也)補注(鶴曰後篇/云早春重)
　　　(引江湖興大/厯三年作)
元日到人日(修可曰西清詩話云都人劉克窮該典籍/嘗與客論云元日至人日未有不隂時人)
(知其一不知其二四百年惟子美與克㑹耳起牀就架/取書與客曰此東方朔占書也嵗後八日一日為雞二)
(日為狗三日為豕四日為羊五日為牛六日為馬七日/為人八日為穀其日晴主所生之物育隂則災少陵意)
(謂天寳離亂四方雲擾幅裂人物歲歲俱/災此春秋書王正月意耶深得古人深心)未有不隂時
氷雪鶯難至春寒花較遲雲隨白水落風振紫山悲蓬
鬢稀疎久無勞比素絲(蘇曰栁博蓬首愁搔/稀疎之甚羞比素絲)
此日此時人共得一談一笑俗相看(蘇曰王遇元語弟/曰一談一笑世俗)
(酒炙之歡豈識文字真樂耶余元日/在善化因書此詩二篇與楊太守)樽前栢葉休隨酒
(洙曰見元日/示宗武詩注)勝裏金花巧耐寒(洙曰人日造華勝相遺/起於晉代見賈充李夫)
(人曲云像瑞圖金勝之形又像西王母戴勝也嵗時記/人日以七種菜為羮剪綵為花勝以相遺或鏤金薄為)
(人勝以像/瑞圖之形)佩劔衝星聊暫㧞(洙曰晉輿服志漢自天子/至百官無不佩劔其後唯)
(朝帶晉書斗牛之間有紫氣/雷煥曰寳劔之精上徹於天)匣琴流水自須彈(洙曰琴/有三峽)
(流泉操趙曰伯牙志在流水鍾子期/曰湯湯哉舊注所引却是流泉操也)早春重引江湖興
直道無憂行路難(趙曰行路雞古曲名言以/直道行之無徃而不可也)
　　江梅(大厯二/年作)
　　　(趙曰江邉之梅也如在嶺曰嶺梅在野曰野梅/官中所種曰官梅而後之學者凡見梅便謂之)
　　　(江梅/誤矣)補注(鶴曰中原土厚梅肥其花特大而江/南一種花獨小或名之曰江梅蓋以)
　　　(別北梅也此詩云故園不可見巫岫鬱嵯峨則/是未定出峽時作若是大厯三年將去夔時不)
　　　(應詩意不及之/當是大厯二年)
梅蘂臘前破梅花年後多絶知春意早最奈客愁何雪
樹元同色江風亦自波故園不可見巫岫鬱嵯峨(洙曰/陸機)
(樂府雲山鬱嵯峨潘安仁崇岡/鬱嵯峨陸又云崇山鬱嵯峨)
　　庭草(大厯二/年作)
　　　補注(鶴曰詩云步履宜輕過開筵得屢供則作/詩時未有放舟出峽之意當是大厯二年)
楚草經寒碧庭春入眼濃舊低收葉舉(趙曰言舊收斂/之葉以春來而)
(舉起/也)新掩捲牙重步履宜輕過開筵得屢供看花隨莭
序不敢强為容
　　大厯三年春白帝城放船出瞿塘峽久居䕫府將
　　適江陵漂泊有詩凡四十韻
　　　補注(鶴曰詩言舟行所經之地至宜/都而止則此詩作於夷陵也)
老向巴人裏(洙曰傳荘十八年巴人伐楚修可/曰劉璋分三巴以夔為中巴地也)今辭楚
塞隅入舟飜不樂解纜獨長吁(洙曰謝靈運解纜乃流/潮又入舟陽巳微趙曰)
(楚塞指白帝城不樂/長吁公自傷流離也)窄轉深啼狖(余救/切)虚隨亂浴鳬石
苔凌几杖空翠撲肌膚(蘇曰隂亮山行謂友人曰空翠/爽人肌膚泉流清人耳目乍脫)
(塵鞅永/日忘歸)疊壁排霜劔奔泉濺水珠(蘇曰屈平亂山/横劔奔泉濺珠)杳冥
藤上下濃淡樹榮枯神女峯娟妙(鄭曰盛𢎞之荆州/記巫山有神女峯)昭
君宅有無(鄭曰寰宇記歸州/巴東有王昭君宅)曲留明怨惜夢盡失歡娛
(洙曰怨惜一作怨别昭君宅在夔州子美負薪行云若/道巫山女麄醜何得此有昭君材石季倫昭君辭曰王)
(昭君者本為王昭君以觸晉文帝諱改之匈奴盛請婚/於漢元帝以後宫良家子明君配焉昔公主嫁烏孫令)
(琵琶馬上作樂以慰其道路之思其送明君亦爾也其/造新之曲多哀怨之聲神女峯在巫山宋玉高唐賦曰)
(昔先王遊高唐怠而晝寢夢見一婦人曰妾巫山之女/也願薦枕席乂神女賦曰楚襄王夜寢夢與神女遇其)
(状甚麗寐而夢/之寤不自識)擺闔盤渦沸(洙曰郭璞江/賦盤渦谷轉)欹斜激浪輸
風雷纒地脉(洙曰江賦疏風蒸雷海賦驚浪雷/奔蘇曰張禹曰迅雷烈風纒地脉)氷雪曜
天衢(洙曰易何/天之衢亨)鹿角真走險(洙曰文十七年傳鄭子家/曰小國之事大國也徳則)
(其人也不徳則其鹿也/鋌而走險急何能擇)狼頭如跋胡(洙曰詩狼跋其胡/載㚄其尾註跋躐)
(也進則躐其胡退則跋其尾/趙曰鹿角狼頭公註二灘名)惡灘寧變色高卧負微軀
書史全傾撓裝嚢半壓濡生涯臨臬兀(洙曰困于/臲卼也)死地
脱斯須(蘇曰陶秀行次豫章歎曰生涯如臬兀胡不悲/憂身世韓既昨入吳榮死地脱於斯須之間今)
(日思之令/人身寒)不有平川決(洙曰一/作快)焉知衆壑趨乾坤霾漲
海(定功曰言水之/𣺌茫闊逺矣)雨露洗春蕪(蘇曰史惠曰征塵蒙/蒲蕪草荷雨露沾洗)鷗
鳥牽絲颺(趙曰羽/如絲也)驪龍濯錦紆落霞沉緑綺(洙曰謝元/暉晚望三)
(山詩餘霞散成/綺澄江淨如練)殘月壊金樞(洙曰木𤣥虚海賦大明鏕/轡於金樞之宂註大明月)
(也金樞西方月/没之處宂窟也)泥笋苞初荻沙茸出小蒲(洙曰謝靈運/詩新蒲含紫)
(茸初篁/苞綠籜)補注(希曰詩韓奕云其䔩維何維筍及蒲爾雅/筍竹之初生者又爾雅葭蒹釋云詩碩人)
(云葭菼揭揭陸機云薍或謂之荻其初生三月中其心/挺出其下如箸以鋭而細揚州人謂之馬尾其萌為虇)
(郭云今江東人呼蘆笋為虇又許慎説文云蒲水草也/澤陂傳云蒲草柔滑公以大厯三年正月去夔故有正)
(月喧鶯末兹辰放鷁初之句此詩荻笋蒲茸等物皆中/春時事蓋放船在正月而作詩在二月也公以三月至)
(江陵無怪舟/中所見如此)鴈兒爭水馬(夢符曰按本草水馬生水/中善行如馬亦謂之海馬)燕
子逐檣烏(趙曰船檣上刻為/烏形也燕如逐之)絶島容煙霧環洲納曉晡
(洙曰謝靈運詩側徑/既窈窕環洲亦玲瓏)前聞辨陶牧(洙曰顔延年七澤謁/荆牧牧陶牧也地名)
(蘇曰王粲登樓賦北彌陶/牧註陶鄉名郊外曰牧)轉眄拂宜都(洙曰劉備改/夷陵為宜都)縣
郭南畿好(洙曰路入/松滋縣)津亭北望孤(趙曰懐/長安也)勞心依憇息
朗詠劃昭蘇(趙曰劃字/開豁之意)意遣樂還笑衰迷賢與愚飄蕭
将素髪(洙曰秋興賦素/髪颯以垂領)汩没聽洪鑪(洙曰王粲傳鼓/洪鑪以燎毛髮)丘
壑曽忘返(洙曰謝靈運詩昔余游京華未嘗/廢丘壑山林之士入而不復出)文章敢自
誣(蘇曰卜商文章繩身/之規矩豈敢自誣)此生遭聖代誰分哭窮途(洙曰/顔延)
(年詠阮歩兵詩窮途能無慟趙曰/阮籍毎行至路窮處輒慟哭而返)卧疾淹為客蒙恩早
厠儒廷爭酬造化(洙曰王陵傳陳平謂陵曰面折廷爭/臣不如君蘇曰張綱曰吾廷諍是非)
(非欲作自已名目端酬造化有補王室而益黎民吾死/亦無憾何况生焉趙曰公言為拾遺時嘗論房琯有才)
(不宜廢是為廷諍以/酬君王顧遇之恩)樸直乞(去既/切)江湖灔澦險相迫滄
浪深可逾浮名尋巳巳嬾計却區區(趙曰肅宗以公言/房琯忤㫖出為華)
(州司功而流落江湖迫灔澦逾滄/浪而無意於浮名得遂其閑嬾矣)喜近天皇寺先披古
畫圖(夢符曰按諸宫故事張僧繇避侯景之亂來奔湘/東承制拜右将軍僧繇工畫為郡之冠常於天皇)
(寺栢堂圖盧舍那佛像夜有竒光發自屋壁又於堂内/圖孔子十哲像識者謂右軍絶筆湘東鮑潤岳謂曰釋)
(門之内冩素王之容雖曰神異無方豈可夷夏同貫僧/繇笑曰吾誠偶然安知不利於後聞者莫知其㫖及後)
(周滅二教梁為附庸荆楚祠宇莫不毁撤唯天皇寺有/宣尼像遂為國庠時人歎其先覺嘗於此寺畫龍不時)
(㸃睛道俗請之捨錢數萬落筆之後雷雨晦冥忽失龍/不知所在唐朝閻立本工畫無對立本嘗至荆州視僧)
(繇舊跡曰定虚得名耳明日又徃觀之曰猶是近代好/手明日又徃曰名下無虚坐卧觀之留宿其下十餘日)
(而不/能去)應經帝子渚(洙曰謝𤣥暉瀟湘帝子遊江淹王徵/君詩北渚有帝子蕩瀁不可期定功)
(曰楚詞云帝子降兮北渚/帝子謂堯女娥皇娥英也)同泣舜蒼梧(洙曰禮舜𦵏于/蒼梧之野謝𤣥)
(暉雲去/蒼梧野)朝士兼戎服君王按湛盧(洙曰吳越春秋越王/允常歐冶子作名劍)
(五枚秦客薛燭善相劔越王取湛盧示之曰善哉銜金/鐵之英吐銀錫之精寄氣託靈有游出之神服此劔可)
(以折衝伐敵人君有逆誅則去之他國越王乃以湛盧/獻吳吳公子光殺吳王湛盧去如楚也鮑明逺天子按)
(劔/怒)旄頭初俶擾(洙曰始擾亂也晉天文志昴為旄頭/胡星也天子出旄頭罕畢以前驅也)鶉
首麗泥塗(洙曰晉志自東井十六度至栁八度為鶉首/秦之分野屬雍州趙曰鶉首分野屬雍州麗)
(泥塗此言廣徳/元年長安陷也)甲卒身雖貴書生道固殊出塵皆野鶴
(洙曰晉嵇紹在稠人中昂/昂然若野鶴之在雞羣)歴塊匪轅駒(洙曰王褒云過/都越國蹶如歴)
(塊灌夫傳上怒内史曰公生平数言魏其武安長短今/日廷論局促效轅中駒應劭曰駒者駕於轅下局趣䠞)
(小之貎張晏曰俛頭於車轅下隨母而巳趙曰言遭䘮/亂甲卒有貴為節度為莭度時書生亦有在中者其道)
(殊故有鶴/駒之譬)伊吕終難降韓彭不易呼(洙曰伊尹吕/望韓信彭越)五雲
高太甲六月曠摶扶(摶徒官切洙曰荘子鵬之徙於南/溟也水擊三千里摶扶揺而上者)
(九萬里去以六月息趙曰言賢材之不得用也/沈佺期移禁司刑詩散材仍葺厦弱羽遽摶扶)回首黎
元病爭權将帥誅山林託疲􁒜未必免﨑嶇(洙曰荘子/齊物論􁒜)
(然疲役而不知其所歸可不哀耶師曰空翠者垂空翠/蔓也舟過戛人肌膚故云空翠撲肌膚薛夢符云水馬)
(生水中善行如馬亦謂之海馬按陳藏器本草云水馬/生海中頭如馬形長五六寸今所在池塘亦有之差小)
(耳天皇寺解在前臬兀不安貌夔地險稍出江陵則平/矣故曰不有平川決環洲回環而舟不進也天子有孝)
(徳則五色雲見以太甲比代宗曠廢也子美廢斥故曰/曠摶扶爭權将帥誅言崔旰楊子琳之亂巴蜀之人困)
(於征役故云/回首黎元病)
　　巫山縣汾州唐十八使君弟宴别兼諸公攜酒樂
　　相送率題小詩留于屋壁(大厯三/年作)
　　　補注(鶴曰詩云卧病巴東久今年強作歸當是/大厯三年正月作黄魯直嘗用韻戯題巫)
　　　(山縣所謂巴蜀深留客吾儂但憶歸是也建陽/書肆近刋分門集註杜詩既以寄族弟唐十八)
　　　(使君詩編在外族門而此詩又却編在送别門/若以宴别故入送别門而外族一門又有奉送)
　　　　(二十四舅赴任青城奉贈侍御四舅別之郎澧/奉酬十一舅惜别之作等詩皆送别也倫類不)
　　　　(定如此者甚/多不足責矣)
卧病巴東久(洙曰郭璞江/賦巴東之峽)今年強作歸故人猶逺謫(趙/曰)
(故人指唐/使君也)兹日倍多違接宴身兼杖聴歌淚滿衣諸公
不相棄擁别借光輝
　　春夜峽州田侍御長史津亭留宴(得筵字作大/厯三年)
　　　補注(鶴曰津亭在峽州即前詩所謂縣郭南畿/好津亭北望孤盖在轉眄拂宜都之後也)
　　　(故詩又云始知雲雨峽忽盡下牢邊按唐志峽/州本治下牢戍又有夷陵縣有下牢鎮當是大)
　　　(厯三年/十月作)
北斗三更席西江萬里船杖藜登水榭揮翰宿春天白
髮煩多酒明星惜此筵始知雲雨峽(洙曰高唐賦云巫/山之陽高丘之阻)
(朝為行雲/暮為行雨)忽盡下牢邊(洙曰下牢/地名也)
　　泊松滋江亭(大厯三/年作)
　　　補注(鶴曰松滋縣名屬江陵府/當是大厯三年三月作)
紗帽隨鷗鳥扁舟繫此亭江湖深更白松竹逺還(洙曰/一作)
(微/)青一柱全應近(洙曰劉孝綽詩/經過一柱觀)高唐莫再經(蘇曰王/允下峽)
(嘆曰髙唐灔/澦莫願再經)今宵南極(洙曰一/云南斗)外甘作老人星(洙曰前/漢天文)
(志狼星北地直大星曰南極老人老人見治安不見/兵起常以秋分時候之南郊晉志老人一星在弧南)
　　行次古城店泛江作不揆鄙拙奉呈江陵幕府諸
　　公(大厯三年/三月作)
　　　補注(鶴曰詩云白屋花開裏孤城麥秀邉當是/大厯三年三月公至江陵時作古城店近)
　　　(江陵也詩又云玉門高徳業/蓋以衛伯玉為陽城郡王也)
老年常道路遲日復山川白屋花開裏(洙曰王莽傳延/士不及白屋師)
(古曰白屋謂庶人以白茅/覆屋也沈約開花巳匝樹)孤城麥秀邉(洙曰宋世家箕/子朝周過故殷)
(墟城毁壊生禾黍箕子傷之欲哭則不可為其近婦人/乃作麥秀之詩以歌詠之其詩曰麥漸漸兮禾黍油油)
(兮彼狡童兮不與我好兮所謂狡童者紂也殷民聞之/皆為流涕向子期思舊賦歎黍離之閔周悲麥秀於殷)
(墟/)濟江元自闊下水不勞牽風蝶勤依槳春鷗懶避船
王門高徳業(洙曰鄒陽曰何王之門不可曵長裾/乎陸韓卿王門所以貴自古多俊人)幕府
盛材賢(洙曰蔡邕薦邉讓於何進曰/伏惟幕府初開博選清英)行色兼多病蒼茫
汎愛前(洙曰孔子/汎愛衆)
　　乗雨入行軍六弟宅(新添年大/厯三  作)
　　　補注(鶴曰行軍六弟即杜位前詩送栢二别駕/赴江陵因示從弟行軍司馬位是也分門)
　　　(集註杜詩以此詩入宗族門而寄杜位及杜位/宅守歲詩乃編在别門亦猶編寄唐十八使君)
　　　(詩在外族門而他詩不預也唐志元帥府莭度/使大都督府皆有行軍司馬掌弼戎政居則習)
　　　(莵狩有役則申戰守之法公以大厯三年春抵/荆南是時衛伯玉為莭度使故位為行軍司馬)
　　　(此詩當是其時作故/詩云春城帶雨長)
曙角凌雲罷春城帶雨長水花分塹弱巢燕得泥忙令
弟雄軍佐凡材汙省郎(蘇曰潘岳無長才廣識謾汙省/郎見真儒碩人厚顔汗熱趙曰)
(公為工部員外郎/而自謙之辭也)萍漂忍流涕衰颯近中堂
　　宴胡侍御書堂(大厯三年/三月作)
　　　(洙曰李尚書之芳鄭/祕監審同集歸字韻)補注(鶴曰胡侍御書堂必/在荆南故詩云江湖)
　　　(春欲暮當是大/厯三年三月作)
江湖春欲暮牆宇日猶微闇闇書籍滿輕輕花絮飛翰
林名有素墨客興無違(洙曰揚雄作長楊賦籍翰林以/為主人子墨為客卿以諷趙曰)
(指言李尚書鄭/祕監胡侍御)今夜文星動吾儕醉不歸(洙曰漢荀陳/徳星聚左傳)
(吾儕小人况吾儕乎/儕等也詩不醉无歸)
　　書堂飲既夜復邀李尚書下馬月下賦絶句
　　　補注(鶴曰同上/篇一時作)
湖水林風相與清殘罇下馬復同傾(蘇曰阮孚居汶上/嵇述徃别飲至夜)
(分散明日述下馬叩門曰殘罇可移/乎遂醉酣揮鞭而去其真率如此)久拚野鶴如雙鬢
遮莫鄰雞下五更(洙曰趙典傳太儀鶴髪註白髪也/五更見和賈舍人早朝大明宫註)
　　上巳日徐司錄林園宴集(大厯三/年作)
　　　補注(鶴曰上巳即修禊之日也晉宋以來皆以/為莭按唐志西都東都北都鳳翔成都江)
　　　(陵興元興徳府有司錄参軍事二/人此詩當是大厯三年在江陵作)
鬢毛垂領白(洙曰潘安仁秋興賦斑鬢/彪以承弁素髪颯以垂領)花蘂亞枝紅欹
倒衰年廢招尋令莭同薄衣臨積水吹面受和風有喜
留攀桂(洙曰劉安招隠士云/攀援桂枝聊淹留)無勞問轉蓬(洙曰曹植詩/轉蓬離本根)
(袁陽源詩乃知古/時人所以悲轉蓬)
　　奉送蘇州李二十五長史丈之任(大厯三/年作)
　　　補注(鶴曰大厯三年公在江陵㑹長史之任故/送以此詩云赤壁浮春暮謂李經赤壁以)
　　　(徃蘇/州也)
星坼台衡地(趙曰中台星坼張華見誅而今云星/坼則李二十五丈父必是台輔貴人)曾為
人所憐(洙曰前漢五行志成帝時歌謡曰邪徑敗良田/讒口亂善人桂樹花不實黄爵巢其顛故為人)
(所羨今為/人所憐)公侯終必復(洙曰閔元年傳畢萬筮仕於晉/遇屯之比辛廖占之曰吉屯固)
(比入吉孰大焉六體不易合而能固安而/能殺公侯之卦也公侯之子孫必復其始)經術竟相傳
(洙曰韋賢少子𤣥成復/以明經歴位至丞相)食徳見從事(洙曰易食舊徳/或從王事无成)克
家何妙年(洙曰蒙九二子克家曹植表曰終軍以妙年/使越楊仲武誄子以妙年之秀趙曰言李公)
(自妙年/克家矣)一毛生鳳穴(夢符曰按南史謝超宗父鳳超宗/好學有文辭盛徳名譽新安王子)
(鸞母殷淑儀卒超宗作誄奏之帝/嗟貫謂謝荘曰超宗殊有鳳毛)三尺獻龍泉(洙曰漢/高祖提)
(三尺取天下師古注三尺劔也越絶書楚王召風胡子/令之吳越見歐冶子干将使之鑄劍三枚一曰龍泉楚)
(王問何謂龍泉對曰龍泉状如登高山臨深淵後漢肅/宗賜諸尚書劍特以寳劍自為名以尚書韓稜淵深有)
(謀故得/楚龍泉)赤壁浮春暮(洙曰孫權将周瑜敗曹操於鳥林/赤壁趙曰言赤壁以形容其所經)
(之/地)補注(希曰赤壁有三一在漢水之側竟陵之東一在/齊安郡之步下一在江夏郡西南二百里間按)
(魏武紀及周瑜傳操自江陵而下劉備周瑜由夏口徃/逆戰則操所敗之地乃在江夏之西南今屬漢陽縣李)
(長史自江陵徃姑/蘇正經漢陽故云)姑蘇落海邉(洙曰越絶書曰闔廬起/姑蘇臺三年聚材五年)
(乃成髙見/三百里)客閒頭最白惆悵此離筵
　　暮春江陵送馬大卿公恩命追赴闕下
　　　補注(鶴曰題云暮春江陵則/是大厯三年三月作)
自古求忠孝名家信有之(洙曰後漢韋彪議曰求忠臣/必於孝子之門晉卞壼拒蘇)
(峻力疾戰死三子見父没相随赴賊同時見害徵士翟/湯開之歎曰臣死於君子死於父忠孝之道萃於一門)
(云/)吾賢富才術此道未磷緇(洙曰論語磨而/不磷湼而不緇)玉府標孤
映(洙曰北山移/文高霞孤映)霜蹄去不疑(趙曰荘子馬蹄/可以踐霜雪)激揚音韻
徹(趙曰文選神氣激揚/又音聲悽以激揚也)籍甚衆多推(洙曰陸賈游漢庭/名聲籍甚梁彦升)
(云客游梁朝/則聲名極甚)潘陸應同調(洙曰謝靈運詩誰謂古今殊/異代可同調趙曰潘則潘岳)
(陸則/陸機)孫吳亦異時(洙曰孫/武吳起)北辰徴事業南紀赴恩私(洙/曰)
(詩滔滔江漢/南國之紀)卿月昇金掌(洙曰洪範卿士惟月上官儀/詩班籍始燕歸金掌露初晞)
(趙曰卿月指馬大卿也昇金掌譬近於/顯要金掌者金銅仙人捧露盤之掌也)王春度玉墀(洙/曰)
(春秋王/次春)薰風行應律(洙曰詩南風之薰/兮禮八風從律)湛露即歌詩(趙/曰)
(詩湛露天子/燕諸侯之詩)天意高難問人情老易悲樽前江漢濶後
㑹且深期
　　暮春陪李尚書李中丞過鄭監湖亭汎舟(得過/字)
　　　補注(鶴曰鄭監湖在峽州殆是公徃江/陵時過峽州故遊之遂作此詩)
海内文章伯(洙曰唐文章三變而楊王/為之伯故子美引而用之)湖邊意緒多玉
樽移晚興(古歌辭曰上金殿酌玉樽趙曰/曹子建仙人篇曰玉樽盈桂酒)桂楫帶酣歌
(趙曰元帝烏栖曲曰/沙棠作船桂為楫)春日繁魚烏江天足芰荷鄭荘賔
客地衰白逺來過(洙曰鄭當時字荘置驛馬長/安諸郊請謝賔客夜以繼日)
　　夏日楊長寧宅送崔侍御常正字入京(得深/字)
　　　補注(鶴曰唐地理志長寧縣屬鎮北大都䕶府/揚當是江陵人為其縣令詩云天地西江)
　　　(逺公在江陵賦詩多用西江字齊集書省有正/書秘書省有正字隋唐因之當是大厯三年作)
醉酒揚雄宅(洙曰揚雄有宅一區雄家素貧嗜酒人/稀至門時有好事者載酒肴從游學)升
堂子賤琴(洙曰宓子賤治單父/彈琴下堂而自治)不堪垂老鬢還對欲分
襟(蘇曰黄歇秋天/索莫愁對分襟)天地西江逺星辰北斗深烏臺俯麟
閤(洙曰御史府中有栢樹常有野烏棲宿其/上麟閤正字所居陳子昂為麟臺正字)補注(希曰/漢圖)
(籍藏之麒麟天禄二閤唐/天授初改秘書省為麟閤)長夏白頭吟(洙曰古樂/府白頭吟)
　　和江陵宋大少府暮春雨後同諸公及舍弟宴書齋
　　(大厯三/年作)
　　　補注(鶴曰公至江陵巳是春晚此詩云棣華晴/雨好綵服暮春宜正其時也大歴三年作)
渥洼汗血種(洙曰漢武元鼎四年秋馬生渥洼水中作/天馬之歌曰太一貺天馬下霑朱汗沫流)
(赭註大宛馬汗血言/汗從前肩髀出如血)天上麒麟兒(洙曰徐陵年數歲家/人攜見寳誌上人誌)
(以手摩頂曰天/上石麒麟也)才士得神秀(洙曰孫綽賦天/台山岳之神秀)書齋聞爾
為棣華晴雨好(洙曰棠棣之華/宴兄弟之詩)綵服暮春宜(洙曰老萊/子斑衣趙)
(曰論語暮春/者春服既成)朋酒日歡㑹(洙曰豳七月朋酒斯享兩樽/曰朋蘇曰荀爽朋壺助春歡)
(㑹/)老夫今始知(蘇曰西門卓岐路荆棘人/情炎涼老夫今日始知矣)
　　夏夜李尚書筵送宇文石首赴縣聯句(石首/縣名)
　　　補注(鶴曰縣屬江陵在府東南二百/里當是大厯三年公在江陵作)
愛客尚書重之官宅相賢(子美洙曰晉魏舒少孤為外/家寗氏所養寗氏起宅相者)
(云當出貴甥外祖母以盛氏甥小而慧/意謂應之舒曰當為外氏成此宅相)酒香傾坐側帆
影駐江邊(之/芳)翟表郎官瑞鳬看令宰仙(彧洙曰江淮之南/謂雉青質五彩皆)
(備曰翟蕭望之為郎有雉數十常度草翔/飛王喬為葉令有仙術以舄為鳬東南來)雨稀雲葉斷夜
久燭花偏(子/美)數語歌(洙曰一/作敲)紗帽高文擲綵牋(之/芳)興饒行
處樂離惜醉中眠(彧/)單父長多暇河陽實少年(子美洙曰/單父宓子)
(賤所治河陽/潘岳所治)客居逢自出為别幾凄然(之芳洙曰宇文乃/外甥也故云自出)
　　宇文晁尚書之甥崔彧司業之孫尚書之子重泛
　　鄭監審前湖
　　　補注(鶴曰前詩云愛客尚書重之官宅相賢又/云客居逢自出今題云宇文晁尚書之甥)
　　　(則詩在前篇之先作故/詩云夜水春來更接連)
郊扉俗逺長幽寂野水春來更接連錦席淹留還出浦
葛巾欹側未迴船(蘇曰羊佑酒中/迴船葛巾欹側)樽當霞綺輕初散(洙/曰)
(謝𤣥暉詩餘/霞散成綺)棹拂荷珠碎却圓(趙曰梁元帝詩/荷珠漾水銀)不但習
池歸酩酊(洙曰見玉/腕騮詩注)君看鄭谷去夤縁(洙曰鄭子真/耕於谷口)
　
　
　
　
　
　
　
　
　
　
　
　
　
　補注杜詩巻三十三
欽定四庫全書
　補注杜詩巻三十四　　　宋　黄希　原本
　　　　　　　　　　　　　　黄鶴　補注
　　多病執熱奉懷李尚書之芳(大厯三/年作)
　　　補注(鶴曰詩云大水淼茫炎海接葢在江陵所/見如此又首夏何須氣鬱蒸當是大厯三)
　　　(年四/月作)
衰年正苦病侵凌首夏何須氣鬱蒸(洙曰古詩首夏猶/清和歊蒸鬱凌㝠)
(應璩書曰處凉臺/而有鬱蒸之氣)大水淼茫炎海接(淼弭/沼切)竒峯硉兀火
雲昇(洙曰硉郎兀切選詩夏雲多竒峯淮南子旱雲煙/火趙曰選賦狀滔天以淼茫郭璞江賦巨石硉矹)
(以前/却)思霑道暍黄梅雨(洙曰京房傳暑有暍者漢武帝/紀暍死暑中熱死也趙曰暑病)
(曰暍思道暍之人以黄梅一雨霑之此武王/扇暍之意可見公之仁心鄭曰暍於歇切)敢望宫恩
玉井冰(洙曰後漢書琅邪有氷井厚丈餘魚豢魏晷明/帝九龍殿前玉井綺欄趙曰唐志百官賜冰而)
(公嘗為左拾遺/當預賜冰之列)不是尚書期不顧(洙曰前漢陳遵嗜酒/每飲賔客滿堂輒閉)
(門取客車轄投井中雖有急終不得去嘗有部刺史奏/事過遵值其方飲刺史大窮候遵霑醉時突入見遵母)
(叩頭自白當對尚書有期㑹狀母乃令從後閣出去應/休璉與滿公琰書曰當此之時仲孺不辭同産之服孟)
(公不顧尚/書之期)山陰夜雪興難乗(洙曰王徽之嘗居山陰夜/雪初霽月色清朗忽憶戴)
(逵逵時在剡便夜乗小船詣之造門不前/而返曰乘興而行興盡而返何必見安道)
　　水宿遣興奉呈羣公(大厯三/年作)
　　　補注(鶴曰詩云澤國雖勤雨炎天竟淺泥小江/還積浪弱䌫且長堤歸路非闗北行舟却)
　　　(向西又云異縣驚虛往同人惜解攜其曰小江/異縣當是在江陵暫至外邑邑在江陵之西故)
　　　(云行舟却向西此/詩大厯三年夏作)
魯鈍仍多病(洙曰語参也魯蘇曰鄭/𤣥魯鈍多病近稍倦書)逢迎逺復迷耳聾
須畫字(蘇曰王笠不仕佯狂詐聾每説話/即畫字後隱嵩山隋文累詔不起)髪短不勝箆
澤國雖勤雨(修可曰穀梁傳正月不雨言/不雨者勤雨也注思雨之勤)炎天竟淺泥
補注(鶴曰周禮澤國用龍節勤雨如修可引穀梁之説/則是其時不雨何以下云炎天竟淺泥又云小江)
(還積浪當是言得雨勤數/然以炎天而泥故淺也)小江還積浪弱䌫且長堤歸
路非闗北(俯曰子美北人未得歸/鄕故云歸路非闗北)行舟却向西暮年漂
泊恨今夕亂離啼童稚頻書札(洙曰古詩烈士暮/年又遺我一書札)盤飱
詎糝藜(洙曰孔子陳蔡間七/日不火食藜藿不糝)我行何到此物理直難齊
(洙曰莊/子齊物)髙枕飜星月嚴城叠鼓鞞(洙曰張景陽此郭非/吾城入聞鞞鼓聲定)
(功曰禮記鼔/鞞之聲讙)風號聞虎豹(洙曰蕪城賦風嘷雨嘯/又苦寒詩虎豹夾路啼)水宿
伴鳬鷖(洙曰蜀都賦晨鳬且至候雁/銜蘆雲飛水宿哢吭清渠)異縣驚虚往(洙曰/古樂)
(府它鄕/復異縣)同人惜解攜(洙曰易出/門同人)蹉跎長汎鷁(趙曰鷁大/鳥船首畫)
(之以驚水神俯/曰汎鷁行舟也)展轉屢鳴雞嶷嶷瑚璉器(洙曰子貢瑚/璉器夢符曰)
(謝琨問羊孚曰何以器舉瑚/璉羊曰故當以為接神之器)陰陰桃李蹊(洙曰李廣桃/李不言下自)
(成/蹊)餘波期救涸(洙曰僖二十三年傳其波及晉國者君/之餘也莊外篇車轍中有鮒曰吾得斗)
(升水可/以活矣)費日苦輕齎杖䇿門闌邃肩輿羽翮低自傷甘
賤役誰愍强幽棲(蘇曰柏簡失意居九華山歎曰今日/晦迹朝中故人畧無愍强幽棲之心)
巨海能無釣(洙曰任公子/投竿東海)浮雲亦有梯勲庸思樹立語
默可端倪贈粟囷應指(洙曰魯肅家富於財常散以賑/窮乏結豪士時周瑜為居巢長)
(聞之往求資糧肅有米二囷各三千斛直指一囷與瑜/瑜竒之乃結僑札之交蒭曰自嶷嶷瑚璉器以下叙美)
(羣公能餽其貧/故有贈粟之句)登橋柱必題(洙曰成都記云昇仙橋司/馬相如初西去題其柱曰)
(不乘高車駟馬不過此橋後果以傳車至/其處橋在望鄕臺東南一里管華陽縣)丹心老未折
(夢符曰古樂府半溪度曲本厠偏伍卒一戰殄凶渠制/賜文犀節驛報紫泥書入營陳御葢還車乘紫車皇恩)
(空已重丹心悵不紓渡/瀘且不畏凌溪嗟有餘)時訪武陵溪(洙曰别賦心折骨/驚武陵溪秦人避)
(亂之/處)
　　奉賀陽城郡王太夫人恩命加鄧國太夫人
　　　補注(鶴曰陽城郡王乃江陵節度衛伯玉舊次/及梁權道皆以為大厯三年作案新舊史)
　　　(大厯初伯玉丁母憂朝廷以王昴代其任諷將/士云云遂起復再任今詩乃賀其母受封則非)
　　　(三年作甚明舊史又云廣徳元年乘輿幸峽伯/玉有幹畧乃拜江陵尹荆南節度等使尋封陽)
　　　(城郡王此語葢在大厯初丁母憂之前故此詩/云郡依封土舊當是伯玉封王時母同受封而)
　　　(舊史帝紀又云大厯二年六月壬寅荆南節度/使衛伯玉封陽城郡王與傳自異然丁母憂在)
　　　(大厯初為是此詩當在廣徳二年後大厯元年/前作若如紀言則大厯二年衛之母已死又元)
　　　(年柏中丞遣柏别駕將命江陵起/居太夫人時已有太夫人之稱矣)
衛幕銜恩重(夢符曰按前漢書晉灼注曰衛青征匈奴/絶大幕大克獲帝就拜大將軍於幕中故)
(曰幕府趙曰一本題下注云陽城王/衛伯玉也以其姓衛則用之尤工)潘輿送喜頻(洙曰/潘安)
(閒居賦太夫人乃/御板輿升輕軒)濟時瞻上將(趙曰申言郡王節/度江陵為上將)錫號
戴慈親富貴當如此尊榮邁等倫郡依封土舊國與大
名新(趙曰言郡封雖仍是陽城郡而/夫人之國加為鄧國是為新矣)紫誥鸞回紙(趙曰/紫誥)
(紫錦之誥也鸞回紙謂紙/上之字有回鸞之辨也)清朝燕賀人(洙曰大厦成/而燕雀相賀)遠
傳冬笋味(洙曰孟宗後母好笋令宗冬月/求之宗入竹林痛哭笋為之生)更覺綵衣春
奕葉班姑史(洙曰班姑曹世叔妻班彪之女名昭字惠/姬博學髙才世叔早卒有節行法度兄固)
(著漢書其八表及天文志未及竟而卒/和帝詔昭就東觀蔵書閣踵而成之)芬芳孟母鄰(洙/曰)
(潘安仁閒居賦此里仁/以為美孟母所以三徙)義方兼有訓(洙曰左傳愛子/教之以義方)詞
翰兩如神(蘇曰王獻之詞語秀麗筆畫/雄勁兩如神江左為獨歩)委曲承顔體騫
飛報主身可憐忠與孝雙美畫麒麟(洙曰麒麟閣名/也上畫忠臣像)
　　江陵望幸(洙曰望車駕臨幸也時大/駕在蜀  廣徳元年作)
　　　補注(鶴曰江陵以上元元年九月建都故詩云/雄都元壯麗王内翰云望車駕臨幸時大)
　　　(駕在蜀然明皇幸蜀在至徳元載是時未以江/陵為都當時代宗幸陜時此詩合是廣徳元年)
　　　(是年代宗幸陜以衛伯玉有幹畧乃拜江陵尹/荆南節度等使意是時代宗有意幸江陵故有)
　　　(此作梁權道編在大厯三年殊無義無乃循舊/次耳故此詩與前篇俱不應編在大厯三年詩)
　　　(内/)
雄都元壯麗(洙曰漢髙紀上見宫室壯麗/怒蕭何曰非壯麗不足重威)望幸歘威神
(洙曰魯靈光殿賦景福兮帝室之威神甘泉賦配帝宫/之懸圃兮象泰壹之威神趙曰顔延年車駕幸京口云)
(望幸傾五州也歘許勿/反注云有所吹起也)地利西通蜀天文北照秦(定功/曰謂)
(長安在荆/渚之北)風煙含越烏(洙曰謝元暉詩風煙有鳥路江/漢恨無梁古詩越鳥巢南枝)
舟楫控吳人未枉周王駕(洙曰顔延年車駕幸亰口詩/虞風載帝狩夏諺頌王游春)
(方動宸駕望幸傾五州又周御窮轍/迹夏載厯山川周王駕謂穆王滿)終期漢武巡(洙曰/漢武)
(行幸雍幸汾陰滎陽還至/洛陽瞻望河洛巡狩豫州)甲兵分聖㫖(蘇曰羊祜得聖/㫖耒分甲兵西)
(北防/秋)居守付宗臣(洙曰蕭何傳漢之宗臣左傳君行則/居守蘇曰趙勝大事付宗臣議論)
補注(鶴曰宗臣指郭子儀按史雍王适為闗内兵馬/元帥郭子儀副之復京師以子儀為京留守)早
發雲臺仗恩波起涸鱗(洙曰哀江南賦由有雲臺之/仗涸鱗見餘波期救涸注)
　　江邊星月二首(大厯三/年作)
　　　補注(鶴曰詩云江月辭風䌫江星别露/船當是大厯三年秋江陵舟中作)
驟雨清秋夜金波耿玉繩(洙曰謝元暉詩清河晨耿耿/寒渚夜蒼蒼金波麗鳷鵲玉)
(繩低建章趙曰金/波言月玉繩言星)天河元自白江浦向來澄映物連珠
斷(洙曰史五/星如連珠)縁空一鏡升(洙曰古詩破/鏡飛上天)餘光憶更漏况
乃露華凝(洙曰謝莊詩/露華識猿音)
江月辭風䌫江星别霧船雞鳴還曙色鷺浴自晴川歴
歴竟誰種(洙曰謝惠連詩亭亭映江月古/詩天上何所有歴歴種白榆)悠悠何處圓
(洙曰沈休文詠月清光信悠悠謝希質/月賦升清質之悠悠降澄暉之藹藹)客愁殊未巳他
夕始相鮮
　　舟月對驛近寺(大厯三/年作)
　　　補注(鶴曰題云舟月又詩云月朗自明船/朱樓白水邊當是大厯三年舟中作)
更深不假燭月朗自明船金刹青楓外(洙曰西京雜記/以黄金為刹)
朱樓白水邊(趙曰馮衍顯志賦/伏朱樓而四望)城烏啼眇眇(洙曰左傳/叔向曰城)
(上有烏齊/師其遁)補注(希曰江陵府松滋縣有白水鎮古樂府/有烏夜啼漢文紀以眇眇之身師古曰)
(眇眇猶言/細末也)野鷺宿娟娟(蘇曰張充月賦/照娟娟之沙鷺)皓首江湖客鈎
簾獨未眠
　　舟中(大厯三/年作)
　　　補注(鶴曰詩云風餐江柳下雨卧驛樓邊即前/篇所謂驛近寺之驛也當是大厯三年在)
　　　(江陵/作)
風餐江柳下雨卧驛樓邊(蘇曰阻風餐柳下值雨坐蓬/窻句法絶妙不知誰詩也恨)
(不見全篇與魯直讀至此遂記而疏之疑子美/亦法此二句而作也其詩二句在晉文類中)結䌫排
漁網連檣並米船(洙曰檣船/上帆竿)今朝雲細薄昨夜月清圓
飄泊南庭老祇應學水仙(趙曰公/自謂也)
　　遣悶(大厯三/年作)
　　　補注(鶴曰詩云地濶平沙岸舟虛小/洞房當是大厯三年江陵作)
地濶平沙岸舟虛小洞房(洙曰謝元暉/洞房殊未曉)使塵來驛道城
日避烏檣(洙曰一作烏槍趙曰泊船之處近城/日為城所障不照及檣故曰避烏檣)暑雨留
蒸濕江風借夕凉(蘇曰段瑄泛舟夜聞江風清冷/瑄欣然曰馮夷借我一夕之凉)行雲
星隱見(賢遍/切)叠浪月光芒螢鑒縁帷徹(趙曰螢光可以/照物故曰螢鑒)
蛛絲罥鬢長(罥音畎㤗伯曰/罥鬢猶掠鬢也)哀箏猶凭几(凭皮/孕切)鳴笛竟
霑裳倚著如秦贅(之芮切洙曰賈誼傳秦人家富子壯/則出分家貧子壯則出贅師古曰言)
(其不出妻家亦猶人身之有贅一説贅質也家貧無/有聘則以身為質也君平曰子美寓他鄕如贅婿然)過
逢類楚狂(洙曰楚/狂接輿)氣衝看劍匣(洙曰任彦升劍氣凌雲/又張華見劍氣衝牛斗)
穎脫撫錐囊(洙曰平原君傳曰夫賢士之處世也譬如/錐之處囊中其末立見毛遂曰使遂早得)
(處囊中乃脫穎而/出非特末見而已)妖孽闗東臭兵戈隴右瘡(蘇曰班仲/升云隴右)
(兵戈瘡/痍未艾)時清疑武略世亂跼文塲餘力浮于海(洙曰語/道不行)
(乘桴浮/于海)端憂問彼蒼(洙曰見賦端憂多/暇注詩彼蒼者天)百年從萬事故
國耿難忘(蘇曰辛受老年百事俱廢無心/繫戀唯故國舊友耿耿難忘)
　　江陵節度陽城郡王新樓成王請嚴侍御判官賦
　　七字句同作(大厯三/年作)
　　　補注(鶴曰公以大厯三年暮春至江陵而今詩/云樓上炎天氷雪生當是其年夏作也史)
　　　(云伯玉大厯初丁母憂則是時未再朞也雖曰/起復亦不當作樓命客賦詩當時士論醜之宜)
　　　(哉/)
樓上炎天冰雪生髙飛燕雀賀新成(洙曰淮南子大厦/成而燕雀相賀)
碧窗宿霧濛濛濕朱栱浮雲細細輕(修可曰晉羊球登/西樓賦云畫棟浮)
(細細之輕雲朱栱濕濛濛之飛/雨王逸少見之擊節愛羡竟日)杖鉞褰帷瞻具美(洙曰/見杖)
(鉞築疆開意㫖注賈琮為冀州刺史舊典傳車駕驂垂/赤帷裳迎於州界及琮之部升車言曰刺史當逺視廣)
(聴糾察善惡何有反設垂帷裳以自掩塞/乎乃命御者褰之百城聞風自然悚震)投壺散秩有
餘清(洙曰祭遵/投壺雅歌)自公多暇延參佐江漢風流萬古情(洙/曰)
(庾亮鎮武昌佐吏乘月登樓不覺亮至將避之亮曰少/住吾於此興不淺陶侃曰亮非獨風流兼有為政之術)
　　又作此奉衛王
　　　補注(鶴曰詩云三伏炎蒸定有/無則是與前篇不相逺作)
西北樓成雄楚都遠開山岳散江湖二儀清濁還髙下
(洙曰陽清為/天陰濁為地)三伏炎蒸定有無補注(鶴曰王坦之傳二/儀以至公立徳列)
(于清輕者上為天濁重者下為地又河圗括地象兩儀/未分其氣混沌清濁既分伏者為天偃者為地漢郊祀)
(志作伏祠孟康曰六月伏日也周時無至此乃有之師/古曰伏者謂隂氣將起迫於殘陽而未得升故為蔵伏)
(因名伏日也立秋之後以金代火/金畏於火故至庚日必伏庚金也)推轂幾年唯鎮靜(洙/曰)
(推吐回切馮唐傳推轂遣將趙/曰推轂以言衛王奉命為將)曳裾終日盛文儒(洙曰/鄒陽)
(何王之門不/可曵長裾乎)白頭授簡焉能賦(洙曰雪賦受簡於司馬/大夫漢書登髙能賦可)
(為大/夫)愧似相如為大夫
　　舟出江陵南浦奉寄鄭少尹審(大厯三/年作)
　　　補注(鶴曰鳴螿隨汎梗别燕赴秋菰當是大厯/三年秋作是時公移居公安公安在江陵)
　　　(之南故出南浦也時/鄭審為江陵少尹)
更欲投何處飄然去此都(洙曰賈誼何/必懷此都)形骸元土木(洙/曰)
(嵇紹土木形/骸龍章鳯姿)舟楫復江湖社稷纒妖氣(洙曰左太冲姦/回贔兵纒紫微)
干戈送老儒百年同棄物萬國盡窮途(洙曰見今日/暮途窮注)雨
洗平沙淨天銜濶岸紆鳴螿隨汎梗(趙曰螿音將蟬也/螿得梗而託之故)
(隨汎梗而鳴蘇曰蟬屬郭林/宗如寒螿隨汎梗固亦難安)補注(希曰爾雅釋蜆云蜆/一名寒蜩又名寒螿)
(似蟬而小青/赤色者也)别燕起秋菰(洙曰宋玉燕翩翩其辭歸蘇/曰李充云别燕背人去雙起)
(秋蒲菰趙曰/菰雕胡也)棲託難髙卧(洙曰孔明髙卧南陽趙曰言/其方有棲託難於髙枕以自)
(安/也)飢寒迫向隅(洙曰前漢刑法志滿堂/飲酒一夫向隅而泣)寂寥相喣沫(洙/曰)
(莊子與其相喣以濕相濡/以沫孰若相忘於江湖)浩蕩報恩珠(洙曰漢武帝昆/明之池去魚後)
(銜明珠報之又隨侯見傷/蛇以藥封之蛇銜明珠)溟漲鯨波動(洙曰謝靈運/溟漲無端倪)衡
陽雁影徂(洙曰蜀都賦云候雁銜蘆木落南翔/冰泮北徂又應徳璉將就衡陽棲)南征問
懸榻(洙曰陳蕃為樂安太守郡人周璆/字而不名特為置一榻去則懸之)東逝想乗桴(洙/曰)
(語乘桴/浮于海)濫竊商歌聴(洙曰北山移文竊吹草堂濫巾/北岳七啟云此寗子商歌之狀)時
憂卞泣誅(洙曰楚人卞和以玉璞三/獻不遇楚王遂再刖其足)經過憶鄭驛(洙曰/鄭莊)
(置/驛)斟酌旅情孤
　　江南逢李龜年(大厯三/年作)
　　　補注(鶴曰梁權道編在大厯三年作荆南詩内/按公以是年正月出峽暮春至江陵今詩)
　　　(云落花時節又/逢君正其時也)
岐王宅裏尋常見崔九堂前幾度聞(洙曰公自注云即/殿中監崔滌中書)
(令湜/之弟)補注(鶴曰按舊史岐王睿宗子始名隆範後避𤣥/宗諱去二名曰範與薛王誅太平公主並封)
(滿五千戸開元十四年薨贈太子諡惠文王好學工書/無貴賤為盡禮接待讓皇帝贈云申岐王居安興坊天)
(寶三載以惠宣太子男略陽公珍為嗣岐王公當開元/十四年雖巳十五嵗有登門之理然是時未有梨園弟)
(子當是指嗣岐王而云則公見/李龜年必在天寳十載已後)正是江南好風景落花
時節又逢君(洙曰明皇雜録云天寳中上命宫中女子/數百人為梨園弟子皆居宜春北院上素)
(曉音律時有馬仙期李龜年賀懷智皆洞知律度安禄/山自范陽入覲亦獻白玉簫管數百事皆陳於梨園自)
(是音響殆不類人間有龜年特承顧遇於東都大起第/宅僣侈之制逾於公侯流廢江南毎遇良辰勝景常為)
(人歌數闋座上聞/之莫不掩泣罷酒)
　　官亭夕坐戱簡顔十少府(大厯三/年作)
　　　補注(鶴曰詩云南國調寒杵西江浸日車又題/云官亭夕坐及簡顔十少府顔公安慰也)
　　　(當是大厯三年公安作公嘗賦醉歌行有神仙/中人不易得顔氏之子才孤標正其人也官亭)
　　　(當在/公安)
南國調寒杵(趙曰庾信夜聴擣/衣詩調聲不用吟)西江浸日車(趙曰淮南/子日乘車)
(駕以六龍/羲和為馭)客愁連蟋蟀(洙曰詩蟋/蟀在堂)亭古帯蒹葭(洙曰詩/蒹葭蒼)
(蒼/)不返青絲鞚(趙曰鞚馬勒/也青絲為之)虚燒夜燭花老翁須地主
細細酌流霞(修可曰抱朴子載項曼卿言/到天上仙人以流霞杯飲之)
　　秋日荆南述懷三十韻(大厯三/年作)
　　　補注(鶴曰此詩當是大厯三/年秋未移公安前作)
昔承推奬分愧匪挺生材遲暮宫臣忝(洙曰陸機詩/矯迹厠宫臣)艱
危袞職陪(洙曰詩袞職有闕趙曰公自言/當肅宗時拜拾遺掌供奉諫諍)揚鑣隨日馭
(鄭曰鑣悲驕/切馬銜也)折檻出雲臺(洙曰朱雲折檻顯宗畫二十/八將於雲臺見致君丹檻折)
罪戾寛猶活干戈塞未開(趙曰上欲誅甫賴張鎬救之/而免言一出之後干戈日相)
(尋/也)星霜𤣥鳥變(洙曰古詩玉衡指孟冬衆星何歴歴白/露霑野草時節忽復易秋蟬鳴樹間𤣥)
(鳥逝安適趙曰𤣥鳥燕也星霜/之中見𤣥鳥變則不一其年矣)補注(希曰詩天命𤣥鳥/毛氏曰𤣥鳥鳦也)
(孔氏曰釋鳥云燕燕鳦也色𤣥/故又名𤣥鳥月令仲春𤣥鳥至)身世白駒催(洙曰莊子/知北遊人)
(生天地之間若白駒之過郤忽然而巳釋文白駒或云/日也郤本作隙張良願棄人間事學道輕舉吕后强食)
(之曰人生如白駒之/過隙何自苦如此)伏枕因超忽扁舟任往來九鑽巴
噀火三蟄楚祠雷(洙曰語鑽燧改火後漢欒巴噀酒救/蜀火謂之巴噀火則欒巴所噀之火)
(以形容其在成都及東川及夔州凡在蜀地者九遇清/明鮑曰山谷簡王觀復曰子美入蜀下峽年月詩中可)
(見其曰九鑽巴噀火三蟄楚祠雷則往來兩川九年在/䕫州三年可知矣趙曰公以八月在夔在江陵是為雷)
(之三蟄矣雷以三月而奮而以八月而蟄也謂/之楚祠雷則楚人所祠之雷葢楚人好祠祭也)補注(希/曰)
(公以乾元二年冬入蜀大厯三年下峽恰是九春其中/在䕫三年故曰三蟄楚祠雷楚祠謂楚襄王所遊之地)
(寰宇記謂䕫有古楚宫也趙謂楚人所祠之雷則非止/謂在䕫見三冬葢永泰元年秋至雲安而大厯三年春)
(下峽所以/為三冬)望帝傳應實(洙曰見杜/䳌詩注)昭王問不迴(洙曰僖/四年傳)
(齊侯遂伐楚楚子使與師言曰君處北海寡人處南海/唯是風馬牛不相及不虞君之渉吾地也何故管仲對)
(曰爾貢苞茅不入王祭不供無以縮酒寡人是徴昭王/南征而不復寡人是問對曰貢之不入寡君之罪也敢)
(不共給昭王之不/復君其問諸水濵)蛟螭深作横(戸孟/切)豺虎亂雄猜(趙曰/此兩)
(句託興時有跋扈之强/臣賊盜之巨猾故也)素業行已矣浮名安在哉(蘇曰/李膺)
(前輩浮名安在争如一樽醇醪斷/送嵗月何苦區區計較名利耶)琴烏曲怨憤庭鶴舞
摧頽(洙曰琴烏曲烏夜啼/也吳人舞白鶴於市)秋水漫湘竹(洙曰湘妃揮淚/濺竹竹皆斑)
隂風過嶺梅(洙曰大庾嶺多/梅人號梅嶺)苦揺求食尾(洙曰司馬子/長報任少卿)
(書曰猛虎在深山百獸震恐及在檻/穽之中揺尾而求食積威約之漸也)常曝報恩腮(洙曰/見浩)
(蕩報恩珠注三秦記江海集龍門/魚登者化龍不登者㸃額曝腮)結舌防讒柄探腸有
禍胎(洙曰前漢博士結舌而/不談枚乘傳禍生有胎)蒼茫歩兵哭(洙曰阮籍為/歩兵哭途窮)
展轉仲宣哀(趙曰仲宣王粲也以/避難流離作士哀詩)飢藉家家米(鄭曰籍/秦昔切)
愁徴處處盃休為貧士嘆任受衆人咍得喪初難識榮
枯劃易該差池分組冕合沓起蒿萊不必伊周地皆登
(一作/知)屈宋才(洙曰伊尹周/公屈原宋玉)漢庭和異域(洙曰前漢匈奴/傳和親之論發)
(於劉敬是時天下初定遭平城之難故從其言約結和/親賂遺單于冀以求安邊境逮至孝文與通闗市妻以)
(漢女增厚其賂嵗以千金而/匈奴數背約束屢被其害)晉史坼中台(洙曰晉中台/坼而張華誅)
霸業尋常體宗臣忌諱災羣公紛戮力聖慮窅徘徊(鄭/曰)
(窅伊鳥切/深目也)數見銘鍾鼎(洙曰季武子作林鍾之/銘銘魯公衛孔悝鼎銘)真宜法
斗魁(洙曰隋志北斗一至/四為魁五至七為杓)願聞鋒鏑鑄(洙曰賈誼過秦/論秦收天下之)
(兵聚之咸陽銷鋒鏑鑄以為/金人十二以弱天下之兵)莫使棟梁摧(洙曰衛玠卒/謝琨哭之曰)
(梁棟折不覺哀趙曰晉陸玩拜司空謂賔客曰以我為/三公是天下無人矣索酒著柱間祝曰當今乏才以爾)
(為柱石之臣/莫傾人梁棟)磐石圭多剪(洙曰漢封子弟磐石之宗/成王封康叔剪桐葉為圭)凶
門轂少推(洙曰馮唐傳曰臣聞上古王者遣將也跪而/推轂修可曰唐李衛公對唐太宗曰古者命)
(將受鉞鑿/凶門而出)垂旒資穆穆(洙曰詩天/子穆穆)祝網但恢恢(洙曰成/湯祝網)
(老子天/網恢恢)赤雀飜然至黄龍不假媒(洙曰春秋孔魚圗曰/鳥化為書孔子奉以)
(告天赤雀集書上化為黄玉後漢黄龍見于譙趙曰此/言祥瑞也遁甲曰赤雀不見則國無賢注赤雀主銜書)
(陽精曰孫應圗曰黄龍者四龍之長也王/者不漉池而漁則應和氣而遊于池沼)賢非夢傅野
(洙曰髙宗夢得/說于傅巖之野)隱類鑿顔坏(洙曰揚雄傳或鑿坏以遁/莊子魯君聞顔闔賢欲以)
(為相使者往聘因鑿/後垣而亡坏壁也)自古江湖客㝠心若死灰(趙曰莊/子心可)
(使若死灰師曰唐六典注云補闕拾遺武后垂拱中置/子美肅宗時為左拾遺故云陪衮職琴録曰琴曲有烏)
(夜啼吳兢古樂府解題云烏夜啼宋臨川王義慶造也/鋒鏑鑄棟梁摧並見前注史記成王與叔虞戯削桐葉)
(為珪曰以此封若史佚曰天子無戲言言則史書之禮/成之樂歌之於是遂封叔虞于唐李衛公對唐太宗曰)
(古者出師命將齋三日授之以銊推其轂曰進退惟時/軍中但聞將軍之令不聞君命揚鑣隨日馭謂侍肅宗)
(於靈武也折檻出雲臺謂諫房琯事見逐華州司功也/火九鑚雷三蟄則知子美之客䕫巴凡九年矣望帝乃)
(蜀帝其䰟化為杜䳌父老相傳其言不虛子美居楚地/託言昭王不迴之事蛟螭豺虎以喻荆楚盜賊之多自)
(亂離以來元勲舊徳皆擯弃不用而武夫年少多驟遷/故子美有得喪難識榮枯易該之語而下文又言差池)
(分組冕合沓起蒿萊又云賢非夢傅野皆託諷濫進者/多也漢庭和異域言回紇送兵來助唐求尚主也晉史)
(拆中台言房琯得罪也霸易尋常體言雜用霸道也宗/臣忌諱災言宗臣不敢直言也磐石圭多剪言廣封同)
(姓也凶門轂少推言命將多非其人也子美意欲朝廷/禮敬大臣寛大憲網自然朱鳯來黄龍至無使賢人隱)
(遁則天下不約而自平/也隱類鑿顔坏公自喻)
　　秋日荆南送石首薛明府辭滿告别奉薛尚書頌
　　徳叙懷斐然之作三十韻(大厯三/年作)
　　　補注(鶴曰按新唐書吐蕃傳永泰大厯間再遣/使者來聘於是戸部尚書薛景仙往報此)
　　　(詩云聞道和親入又云䟦渉體何如則薛尚書/乃景仙也石首乃江陵屬邑公以大厯三年至)
　　　(荆南當是/其年秋作)
南征為客久西候别君初(趙曰上句言在江陵也梁張/纘南征賦西候屬西之時候)
(乃秋/日也)嵗滿歸鳬舄(趙曰鳬舄以薛明府之/為縣令即王喬之乗鳬)秋來把雁書
(趙曰得尚書兄之書/也雁書使蘇武事)荆門留美化(洙曰唐蕭銑屯軍荆/門號荆門軍在夷陵)
(鄭曰荆門山名十道志荆州江/陵縣郢城縣東南岸有荆門山)姜被就離居(洙曰續漢/書姜肱兄)
(弟三人皆以孝行著名肱年/長與二弟共被卧親友如此)聞道和親入(洙曰見肯慮/白登圍注)
垂名報國餘連枝不日並八座幾時除(洙曰見起居八/座太夫人注景)
(帝紀注凡言除者除故官就新官趙曰言/尚書與薛石首不日相並如木之連理枝)往者胡星孛
(洙曰胡星旄頭也孛星光芒短其/光四出孛孛然趙曰指言禄山也)恭惟漢網疎(洙曰漢/刑法志)
(禁網/疎濶)風塵相澒洞(澒胡孔切洙曰洞簫賦風澒洞而不/絶趙曰凡兵之地謂之風塵淮南子)
(曰未有天地之時鴻/濛澒洞莫知其門)天地一丘墟(洙曰王粲詩崤函復/丘墟趙曰言人民寡)
(城郭/荒也)殿瓦鴛鴦坼(洙曰鄴都銅雀臺皆鴛鴦瓦庾信賦/昔為一雙瓦飛入魏王宫趙曰魏文)
(帝問晉宣王曰吾夢殿屋兩瓦墜地化為鴛鴦何也宣/對曰後宫當有暴死者帝曰吾詐卿耳宣曰夫夢者意)
(耳茍以誠言便占吉凶言/未卒黄門令奏宫人相殺)宫簾翡翠虛(洙曰西京雜/記有翡翠簾)鉤
陳摧徼道(洙曰西都賦周以鉤陳之位衛以/嚴更之署又周廬千列徼道綺錯)槍櫐失儲
胥(洙曰長楊賦木擁槍櫐以為儲胥注槍櫐作木槍相/櫐為栅也儲胥館名櫐力軌切趙曰上四句以言京)
(師之陷而宫/殿之毁也)文物陪巡狩(趙曰指言肅宗幸鳯翔/文物陪則衣冠集於此)親賢
病拮据(趙曰詩予手拮据/注云拮据撠挶也)公時呵猰㺄(洙曰猰㺄摩牙/而食人定功曰)
(爾雅猰㺄類/貙虎牙食人)首唱却鯨魚(趙曰鯨魚大魚左傳曰取其/鯨鯢以為京觀呵猰㺄却鯨)
(魚以譬却退/巨賊之義)勢愜宗蕭相(洙曰蕭相謂蕭/何也國之宗臣)材非一范睢
(趙曰公自注葢秦拜范睢為客卿卒聴其謀使五大夫/綰伐魏㧞懐其相秦也東伐韓少曲髙平㧞之又以其)
(謀縱反間于趙趙以馬服子代亷頗大/破趙于長平皆范睢之謀故以比諸將)屍填太行道(行/胡)
(剛/切)血走浚儀渠(洙曰大行山在河/北浚儀渠汴河也)滏口師仍㑹(滏万矩/切水名)
函闗憤巳攄紫微臨大角(洙曰隋天文志紫微大帝之/座也又大角一星在攝提天)
(王座也又名天棟趙/曰言肅宗還長安也)皇極(洙曰皇極乗/輿輿子輦屬)正乗輿(趙曰洪/範曰建)
(用皇極史曰乘/輿反正皇極)賞從頻峨冕(從才用切洙曰僖二十/四年傳晉侯賞從亡者)殊
恩再直廬(洙曰公自注公舊執金吾新受羽林前/後二將軍趙曰直廬則直宿殿廬也)豈惟
髙衛霍曾是接應徐(洙曰衛青霍去病/應徳璉徐公幹)降集飜翔鳯(洙/曰)
(賈誼賦鳯凰翔于千仞兮覧徳輝而/下之趙曰言兄弟如鳯之翺翔也)追攀絶衆狙(洙曰/莊子)
(朝三暮四/衆狙皆怒)侍臣雙宋玉(洙曰宋玉/楚大夫)戰䇿兩穰苴(洙曰穰/苴有司)
(馬兵法趙曰以文章言之則文章如宋玉以戰/䇿言之則武略如穰苴乃所以美薛之兄弟也)鑒澈勞
懸鏡(趙曰公言蒙尚書之鑒/照澄澈如鏡之懸也)荒蕪巳荷鋤(洙曰見眷言/終荷鋤注)
嚮來披述作(洙曰石首處見/公新文一巻)重此憶吹嘘(洙曰見只待/吹噓送上天)
(注/)白髪甘凋喪青雲亦巻舒經綸功不朽(趙曰又言/薛尚書也)䟦
渉體何如(洙曰公自注公須/奉使和吐蕃見上)應訝躭湖橘(洙曰潭洲/有橘洲)常
餐占野蔬十年嬰藥餌(洙曰見藥餌扶/吾隨所之注)萬里狎樵漁揚
子淹投閣(洙曰見子雲識/字終投閣注)鄒生惜曳裾(洙曰鄒陽書何/王之門不可曳)
(長裾趙曰/公自况也)但驚飛熠燿(洙曰詩熠/燿宵行)不記改蟾蜍(洙曰張/景陽下)
(車如昨日蟾/蜍四五圎)煙雨封巫峽江淮略孟諸(洙曰孟諸/九澤名云)補注
(希曰禹貢孟諸在豫州之境注云張魚反又音諸左傳/爾雅皆作孟諸宋藪澤也漢書八藪為囿師古曰謂宋)
(有孟諸/云云)湯池雖險固(洙曰金城湯池蘇曰侯本論曰/金城湯池雖然險固亦不可恃)遼
海尚闐淤努力輸肝膽休煩獨起予(洙曰語起予者商/也趙曰時幽燕猶)
(有不順命者前漢溝洫志填淤反壤之害師古曰填淤/謂壅泥也末句所以激之師曰師古曰以木𣙜槍及櫐)
(繩連結以為儲胥有儲蓄以待所須也薛尚書嘗奉使/回紇乞兵以助討故云聞道和親入垂名報國餘文物)
(陪巡狩言尚書昔隨𤣥宗幸蜀親賢病拮据言皇子皆/流離辛苦也猰㺄喻盜賊公時唱大義以討賊豈特一)
(范睢相秦但復魏齊之讎乎滏口師仍㑹言公督諸節/度兵㑹於滏口收復京師故曰函闗憤巳攄皇極正乗)
(輿言天子還京也豈惟髙衛霍曾是接應徐徳璉公幹/文士也天子中興非特賞功又禮文儒而公文倍宋玉)
(武過穰苴侍帝廟堂子美但荷鋤躬耕而巳故曰荒蕪/已荷鋤遼海尚填淤言禄山未平故子美末章勉薛尚)
(書為國立功不獨/為詩以起予也)
　　哭李尚書之芳(大厯三/年作)
　　　補注(鶴曰按宗室世系表之芳乃蔣王惲之孫/又舊史云安禄山奏為范陽司馬禄山反)
　　　(自㧞歸京師廣徳二年兼御史大夫使吐蕃被/留二嵗乃得歸拜禮部尚書改太子賔客於後)
　　　(篇云還瞻魏太子賔客减應劉舊史云廣徳二/年使吐蕃而通鑑云廣徳元年四月遣兼御史)
　　　(大夫李之芳等使于吐蕃為虜所留二年乃得/歸此詩云江湖涕泫然後篇云江雨濕銘旌則)
　　　(李之旅櫬不曾歸長安但客葬於荆州故詩又/云復土昭丘逺詩作于大厯三年江陵府所以)
　　　(復有湖風井/逕秋之句)
漳濵與蒿里逝水竟同年(洙曰李延年分送喪歌為二/等薤露送王公大人蒿里送)
(士大夫庻人使挽/柩著歌之為挽歌)補注(希曰武五子傳蒿里召兮郭/門閱師古曰蒿里死人里)欲
挂留徐劍(洙曰見把劍/見徐君注)猶迴憶戴船(洙曰見應尋/戴安道注)相知
成白首(洙曰潘安仁投分寄/石友白首同所歸)此别閒黄泉(洙曰左傳/不及黄泉)風
雨嗟何及江湖涕泫然(泫胡畎切洙曰詩嗟何/及矣文中子泫然流涕)修文將
管輅(洙曰見修文地下郎注趙曰/言李尚書竒才如魏之管輅)奉使失張騫(洙曰見/查上覔)
(張騫/注)史閣行人在(洙曰周禮大行人小行人趙/曰史閣言書名于史冊也)詩家秀
句傳(蘇曰陸士龍題詩對/南山日晩得佳句)客亭鞍馬絶(彭曰此言子美/為客停留于此)
(李公無復鞍/馬來相尋矣)旅櫬網蟲懸(洙曰沈休文詩網蟲/垂戸織夕鳥傍簷飛)復魄昭
丘逺(洙曰登樓賦西接/昭丘楚昭王墓)歸魂素滻偏(洙曰宋玉魂兮歸/來鄭曰滻所簡切)
(趙曰素滻長安之水也言李尚書乃長安人也潘安仁/西征賦地有𤣥㶚素滻大臨曰此二句言李葬于此)
樵蘇封葬地喉舌罷朝天(洙曰李固云陛下之有尚書/猶天之有北斗斗為天之喉)
(舌尚書亦猶/陛下之喉舌)秋色凋春草王孫若箇邊(洙曰招隱芳草/兮萋萋王孫兮)
(不歸大臨曰此言李/即與春草為鄰矣)
　　重題
　　　補注(鶴曰謂之重題又詩云湖風井逕秋/與前篇秋色凋春草叶當是同時作)
涕灑不能收哭君餘白頭兒童相顧盡(洙曰言少時相/顧今盡於此矣)
宇宙此生浮江雨銘旌濕(洙曰記曰/銘明旌)湖風井逕秋(洙曰/蕪城)
(賦歌曰邊風急兮城上/寒井逕滅兮丘隴殘)還瞻魏太子賔客减應劉(洙曰/曹丕)
(書曰應徐陳劉一時俱逝矣趙曰公自注云公厯/禮部尚書薨于太子賔客應則應瑒劉則劉楨)
　　獨坐(大厯三/年作)
　　　補注(鶴曰詩云江斂洲渚出天虛風物清當是/江陵作梁權道亦編在大厯三年荆南詩)
　　　(内/)
悲秋回白首倚杖背孤城江斂洲渚出(洙曰謝惠連詩/蕭條洲渚祭)
天虚風物清滄溟服(洙曰一/作恨)衰謝朱紱(洙曰易曰/朱紱方來)負平
生(趙曰公賜緋矣負平/生言無所用於時也)仰羨黄昏鳥投林羽翮輕(師曰/黄昏)
(鳥猶得所歸子美以久客/他鄕曾歸鳥之不如乎)
　　暮歸(大厯二/年作)
　　　補注(鶴曰詩云南度桂水闕舟楫北歸秦川多/鼓鞞當是大厯二年夔州作而梁權道編)
　　　(在三年荆南詩内按公三年正月出峽舟達江/陵秋移公安有舟中出南浦詩非無舟楫又詩)
　　　(云霜黄碧梧白鶴棲城上擊柝復烏啼則詩乃/秋末作若在大厯三年作則其年秋在公安冬)
　　　(移岳陽有舟雪洒寒燈之句與闕舟楫愈不叶/趙注云城上擊柝為白帝城為是是年吐蕃宼)
　　　(靈州邠州京師戒嚴故曰北歸多鼓鞞三年雖/吐蕃亦宼邠靈州京師亦戒嚴然若作江陵作)
　　　(則北歸長安/不由秦川)
霜黄碧梧白鶴棲城上擊柝復烏啼(趙曰白帝城也易/重門擊柝修可曰)
(琴曲有烏夜啼宋/臨川王義慶造也)客子入門月皎皎(洙曰詩月/出皎兮)誰家搗
練風凄凄(洙曰詩風/雨凄凄)南渡桂水闕舟楫(師曰恨无/濟川之才)北歸
秦(洙一/作洛)川多鼓鞞(趙曰時吐蕃之兵未息也師/曰言京師尚屯兵以防守也)年過半
百不稱意明日看雲還杖藜
　　移居公安敬贈衛大郎鈞(大厯三/年作)
　　　補注(鶴曰公以大厯三年秋移居公安此詩/云水煙通徑草秋露接園葵乃是時作)
衛侯不易得余病汝知之雅量涵髙逺清襟照等夷(尹/曰)
(袁粲答王儉詩老夫亦何寄之子照清襟/清氣溢素襟彦輔曰夷平也謂平交也)平生感意氣(趙/曰)
(言意氣/之感也)少小愛文辭(蘇曰羊欣少小愛筆/研文辭名公多竒之)河海由來合
風雲若有期(洙曰河出崑崙千里一曲九/曲入海古詩風雲若遇㑹)形容勞宇宙
(洙曰陶潛寓形宇宙復幾/時趙曰言憔悴垂老于世)質朴謝軒墀(趙曰言無復/仕於朝廷)自
古幽人泣(洙曰易幽/人貞吉)流年壯士悲(蘇曰文選流年/苒苒壯士悲感)水煙
通徑草秋露接園葵(洙曰陸士衡園葵詩種葵北園中/零露垂鮮澤趙曰述其移居於公)
(安之/地也)入邑豺狼鬬(趙曰以比/盜賊也)傷弓鳥雀饑(趙曰以比窮/困之民也)
白頭供宴語(趙曰公/自謂也)烏几伴棲遲(趙曰烏皮几也言遷/於公安唯有此物)
補注(希曰夏侯若東方朔/畫像贊棲遲下位)交態遭輕薄(洙曰古詩五/陵輕薄皃)今
朝豁所思
　　公安送韋二少府匡贊(大厯三/年作)
　　　補注(鶴曰詩云時危兵甲黄塵裏日短江湖白/髪前是大厯三年秋晚作是年吐蕃入宼)
　　　(京師/戒嚴)
逍遥公後世多賢(洙曰韋嗣立封逍遥公所隱谷曰逍/遥谷田曰北史韋夐字敬逺孝寛之)
(兄志尚夷簡淡於榮利號曰逍遥公故世系表謂韋氏/九房以夐之後為逍遥公房嗣立之後為小逍遥公師)
(曰子美稱逍遥/公乃夐非嗣立)送爾維舟惜此筵念我能書(洙曰一/作常能)數
字至將詩不必萬人傳時危兵甲黄塵裏日短江湖白
髪前古往今來皆涕淚斷腸分手各風煙(洙曰别賦造/分手而銜涕)
(又分手/易前期)
　　贈虞十五司馬(上元寳/應間作)
　　　補注(鶴曰梁權道編在大厯三年公安詩内今/考詩云百年嗟已半若在是年作則公巳)
　　　(五十七嵗當如暮歸詩云年過半百不稱意於/此云百年虚過半今不云過而云巳意是上元)
　　　(寳應間在浣花作故云沙岸風吹葉雲江月上/軒若在公安則未嘗舍舟所謂維舟倚前浦是)
　　　(也/)
遠師虞祕監(世/南)今喜識𤣥孫形象丹青逼家聲器宇存
(洙曰見烜赫舊家聲注蘇曰龎/綂要識家聲先着器宇寛卑)凄凉憐筆勢浩蕩問辭
源(蘇曰江緫詞源/浩蕩學海淵深)爽氣金天豁(洙曰王子猷西山/朝來致有爽氣)清談
玉露繁(洙曰董仲舒/有玉杯繁露)佇鳴南嶽鳯(洙曰劉公幹鳯凰集/南嶽徘徊孤竹根師)
(曰衡山/南嶽也)欲化北溟鯤(洙曰莊子北㝠有魚其名/為鯤化而為鳥其名為鵬)交態知浮俗
(趙曰鄭莊傳翟公題門/曰一貧一富乃知交態)儒流不異門(洙曰儒門流/同門異戸)過逢
連客位(洙曰沈休文詩/客位紫苔生)日夜倒芳樽沙岸風吹葉雲江
月上軒(洙曰别賦月/上軒而飛光)百年嗟巳半四座敢辭喧書籍終
相與青山隔故園(蘇曰南史王筠沈約見筠文咨嗟而/嘆曰昔蔡伯喈見王仲宣稱曰王公)
(之孫吾家書籍悉當相與僕雖不敏請附斯言師/曰子美欲悉以書籍與虞庻幾傳子美之業也)
　　公安縣懷古(大厯三/年作)
　　　(魯曰吳大帝推蜀先主為左將軍荆州牧鎮油/口即居此城時人號備為左公故名其城曰公)
　　　(安/)
　　　補注(鶴曰詩云寒天催日短風浪與/雲平當是大厯三年秋晩作)
野曠吕蒙營(洙曰呉將吕蒙營於公安鄭曰十三州志/吳大帝封吕蒙為孱陵侯居此地故曰營)
江深劉備城(洙曰劉備初/為荆州牧)寒天催日短(蘇曰郡平客居/多事值寒天鐘)
(鼓催簷/外日短)風浪與雲平灑落君臣契(趙曰先主/與諸葛也)飛騰戰伐
名維舟倚前浦長嘯一含情(洙曰阮籍見孫/登長嘯而返)
　　公安送李二十九弟晉肅入蜀余下沔卾
　　　補注(鶴曰公以大厯三年冬發公安往岳陽今/詩云檣烏相背發葢其時故題云余下沔)
　　　(卾後不果/至武昌)
正解柴桑䌫(洙曰謝詩解䌫候前侣柴桑屬/潯陽郡鄭曰柴桑地名在江州)仍看蜀道
行(趙曰送晉/肅入蜀也)檣烏相背發(趙曰檣上/刻為烏形)塞雁一行鳴南紀
連銅柱(洙曰見南紀/標銅柱注)西江接錦城(洙曰世說成都城皆/種芙蓉至秋開望之)
(若城故/號錦城)憑將百錢卜飄泊問君平(趙曰嚴君平賣卜于/成都日閲數人得百)
(錢乃/止)
　　宴王使君宅題二首(大厯三/年作)
　　　補注(鶴曰詩云江湖墮清月當是在荆南作梁/權道編在公安詩内然均不出大厯三年)
　　　(秋王使君當是閑居邑中故/云漢主追韓信蒼生起謝安)
漢主追韓信蒼生起謝安(洙曰漢王入闗諸將多逃蕭/何獨追韓信晉謝安髙卧東)
(山為蒼/生而起)吾徒自飄泊世事各艱難逆旅招邀近他鄕意
緒寛補注(希曰意一/本作思)不才甘朽質(洙曰楊惲書材行/朽穢文質无所底)髙
卧豈泥蟠(洙曰揚子龍蟠于泥/趙曰所以自謙也)
汎愛容霜鬢留歡卜夜闗(洙曰一作夜闌子美父諱閑/諸家本辨兩處非閑字此亦)
(可知/其誤)補注(希曰鬢一本作髪闗一本作閑不唯無義又/是公父諱王内翰云辨兩處非閑字此可知)
(其誤又一本/作夜闌為是)自吟詩送老相勸酒開顔戎馬今何地(洙/曰)
(古詩戎馬/遍九州)鄉園獨在山補注(希曰在一/本作舊)江湖墮清月(趙/曰)
(李白詩更看/江月墮清波)酩酊任扶還(蘇曰嵇康常醉人扶還家古/詩但教長酩酊任自别人扶)
　　留别公安太易沙門(大厯三/年作)
　　補注(鶴曰沙門乃僧之通稱梁㑹稽沙門惠皎/作髙僧傳云漢始有沙門唐元奘稱沙門)
　　　(是也詩云沙村白雪猶含凍江縣紅梅/已放春當是大厯二年冬起岳陽時作)
隠居欲就廬山逺麗藻初逢休上人(洙曰湯休/上人也)數問舟
航留製作長開箧笥擬心神沙村白雪仍含凍(師曰相/如上林)
(賦其北則含凍/裂地渉氷掲河)江縣紅梅已放春先踏爐峯置蘭若徐
飛錫杖出風塵(洙曰爐峯香爐峯也在潯/陽廬山有東西二村寺)
　
　
　
　
　
　補注杜詩巻三十四
欽定四庫全書
　補注杜詩巻三十五　　　宋　黄希　原本
　　　　　　　　　　　　　　黄鶴　補注
　　曉發公安數月憇息此縣(大厯三/年作)
　　　補注(鶴曰大厯三年秋公移居公安冬深入岳/陽此詩作於其時詩云北城撃柝復欲罷)
　　　(謂九月吐蕃入㓂京/城戒嚴今巳罷矣)
北城撃柝復欲罷(洙曰易重門撃柝哀七/年傳魯撃柝聞於邾)東方明星亦
不遲(洙曰晉傳云東方大明星光影照千里詩東有啓/明西有長庚註曰旦出謂明星為啟明日既入謂)
(明星為長庚庚續也箋云啟明長庚皆有助日之名而/無實光孫炎曰明星太白也出東方髙三舍而曰太白)
(矣長庚不知是何星也或一星出在/東西而異名或二者别星未能審也)鄰雞野哭如昨日
(蘇曰張禹鄰雞哭野廐馬/嘶風超坐拊髀望鄕長嘆)物色生態(洙曰一/作生生)能幾時(洙/曰)
(顔延年日暮行樂/歸物色桑榆時)舟楫眇然自此去(蘇曰鍾繇駕松舟/檜楫眇然下驚波)
(而/去)江湖逺適無前期(洙曰沈休文别范安咸平生少年/分手易前期趙曰無前期謂不知)
(所/止)出門轉盼巳陳迹(洙曰王羲之俛仰/之間巳為陳迹)藥餌扶吾隨所
之(洙曰謝靈運㳺南亭詩藥/餌情所止衰疾忽在期)
　　泊岳陽城下(大厯三/年作)
　　　補注(鶴曰詩云舟雪洒寒燈/當是大厯三年冬深作)
江國踰千里山城僅百層(洙曰顔延年賦/臨廣望坐百層)岸風翻夕浪
舟雪灑寒燈留滯才難盡(洙曰管輅曰酒不可極盡吾/欲持酒以禮持財以愚何患)
(之有也史太史公自/序太史公留滯周南)艱危氣益増(洙曰馬援曰大丈夫/窮當益堅老當益壮)
(趙曰史云/懦夫増氣)圖南未可料變化有鯤鵬(洙曰荘子北溟有/魚其名為鯤鯤之)
(大不知其幾千里也化而為鳥其名為鵬鵬之背不知/幾千里也又云背負青天而莫之夭閼焉而後乃今将)
(圖南/也)
　　䌫船苦風戯題四韻奉簡鄭十三判官泛
　　　補注(鶴曰詩云漲沙霾草樹舞雪渡江/湖當是大厯三年在岳陽時作)
楚岸朔風疾天寒鶬鴰呼(洙曰西都賦鳥則/鶬鴰汎浮徃來)漲沙霾草
樹(洙曰丘希範詩森森/荒樹齊析析寒沙漲)舞雪渡江湖(洙曰古詩扁舟載/風雪半夜渡江湖)
(定功曰鮑照學劉公幹體云胡風吹朔雪/千里渡龍山集君瑶䑓上飛舞兩楹間)吹㡌時時落
(洙曰孟嘉傳嘉為桓温参軍既和而正温重之九月九/日温逰龍山参僚畢集時佐吏並著戎服有風吹嘉帽)
(落墮桓謂左右及賔客/勿言且以觀其舉止)維舟日日孤(洙曰詩汎汎楊/舟紼纚維之)因
聲置驛外(趙曰題云簡鄭十三判/官故使鄭荘置驛事)為覔酒家壚(洙曰司/馬相如)
(傳文君當壚郭璞曰壚酒壚師古曰賣酒之處累土為/壚以居酒瓮四邉隆起其一面髙形如鍜壚故名壚耳)
　　登岳陽樓(大厯三/年作)
　　　補注(鶴曰唐子西云過岳陽樓觀子美詩不過/四十字耳氣象閎放涵蓄深逺殆與洞庭)
　　　(争雄所謂富哉言乎者余謂一詩之中如呉楚/東南拆乾坤日夜浮一聨尤為雄偉雖不到洞)
　　　(庭者讀之可使胷次豁/逹當是大厯三年作)
昔聞洞庭水(鄭曰在/岳州)今上岳陽樓(洙曰風土記曰陽羡/縣東有太湖中有包)
(山山下有洞穴潜行地中/無所不通謂洞庭地脉)呉楚東南坼(趙曰呉與楚地/相接此實道洞)
(庭濶逺/之状)乾坤日夜浮(趙曰言在乾坤之内其水日夜浮/也語既髙妙有力而言洞庭之光)
(大過/如此)補注(希曰渾天儀天如雞子地如雞子中黄孤居/天内天大地小表裏有水四海之水浮於元)
(氣之上天地各乘氣而立載水而行又水/衡記天下之至多者水焉浮天而載地也)親朋無一字
老病有孤舟(蘇曰孔伋友人見訪問先生何之伋揺溪/上孤舟曰有此足以養老病復何愁焉)
戎馬關山北慿軒涕泗流(洙曰老子戎馬出郊張景陽/登䑓詩逺望涕泗流趙曰王)
(仲宣登樓賦云慿軒檻/以逺望向北風而開襟)
　　陪裴使君登岳陽樓(大厯四/年作)
　　　補注(鶴曰詩云雪岸叢梅發春泥百草生當是/大厯四年初春作裴使君必岳守故用陳)
　　　(蕃事詩云禮/加徐孺子)
湖濶兼雲霧樓孤屬晚晴禮加徐孺子(洙曰後漢徐孺/子豫章南昌人)
(時陳蕃為太守以禮請署功曹穉不免之郡既謁而退/蕃在郡不接賔客惟穉來時設一榻去則懸之後舉有)
(道定功曰徐孺/子公自比也)詩接謝宣城(洙曰謝𤣥暉為宣城郡太/守時之宣城出新林浦向)
(板橋有云江路西來永歸流東/北騖天際識歸舟雲中辨江樹)雪岸叢梅發春泥百草
生敢違漁父問從此更南征(洙曰史記屈原傳令尹子/蘭怒屈原使上官大夫短)
(原於楚㐮王怒而遷之原至江濵被髪行吟澤畔漁父/見而問之曰子非三閭大夫歟何故至此原曰舉世混)
(濁而我獨清衆人皆醉而我獨醒是以見放/宋王作招魂辭曰獻歲發春兮汩吾南征些)
　　過南嶽入洞庭湖(大厯四/年作)
　　　補注(鶴曰題云過南嶽入洞庭湖則當是自潭/州回岳陽作而詩云欹側風㠶滿㣲㝠水)
　　　(驛孤又云翠牙穿裛槳碧節吐寒蒲正大厯四/年正月自岳陽之潭州時作殆謂自岳陽過南)
　　　(嶽而入洞庭也梁權道亦/編在其年赴湖南詩内)
洪波忽争道岸轉異江湖鄂渚分雲樹衡山引舳艫(洙/曰)
(屈原九章乘鄂渚而返顧漢武紀舳艫千里師古/曰舳音軸艫音盧鄭曰説文云舳舟尾艫舟前也)翠牙
穿裛蔣碧節吐寒蒲(趙曰槳字在韻書音奨云所以隐/船曰槳今詳其義乃菰蒋之蒋耳)
(盖蒲有節而/蒋有牙也)補注(希曰淮南子原道訓篇浸潭苽蒋許/氏註云浸潭之間以生苽蒋實苽者)
(蒋實也苽讀觚哉之觚蒋讀水漿之漿今公/乃作側聲用何也本草蒲有九節者為貴)病渇身何
去春生力更無壤童犁雨雪漁屋架泥塗欹側風㠶滿
微㝠水驛孤悠悠迴赤壁(趙曰赤壁在夏口之東武昌/之西鄭曰盛𢎞之荆州記曰)
(薄沂縣㳂江一百里南岸名赤壁周/瑜破魏武於赤壁東西一百六十里)浩浩略蒼梧(趙曰/蒼梧)
(在洞庭西南之/地乃永州也)補注(希曰九域志載/蒼梧山在道州)帝子留遺恨曹公
屈壮圖(洙曰屈平九歌湘君云帝子降兮北渚目眇眇/兮愁予史記舜南巡狩崩於蒼梧之野禮記曰)
(舜𦵏蒼梧二妃不從後漢獻帝紀建安十三年曹操自/為丞相南征劉表表卒少子琮立以荆州降操以舟師)
(伐孫權權将周瑜敗之於烏林赤壁周瑜傳曹公入荆/州劉琮舉衆降權延見羣下問以計策瑜曰操雖託名)
(漢相其實漢賊也操自送死而可迎之乎瑜請得精兵/三萬人進徃夏口為将軍破之權曰老賊欲廢漢自立)
(乆矣徒忌二袁吕布劉表與孤耳今數雄巳滅惟孤尚/存與老賊勢不兩立君言當撃甚與孤合此天以授孤)
(也遂共圖計逆曹/公遇於赤壁破之)聖朝光御極殘孽駐艱虞才淑隨厮
養(洙曰蒯通傳隨厮養之役者失萬乘/之權守儋石之禄者闕卿相之位)名賢隐鍜鑪(鄭/曰)
(鍜鑪小冶也趙曰此言上雖復長安而吐蕃猶未息是/為駐艱虞才淑之人有隨厮養者名士之賢有隐鍜鑪)
(者嵇康初居貧與向秀共/鍜於支樹之下以自贍給)邵平元入漢(洙曰蕭何傳陳/豨反髙祖自将)
(至邯郸而韓信謀反關中吕后用何計誅信上聞誅信/使使拜何為相國益封五千戸衛諸君皆賀卲平者故)
(秦東陵侯謂何曰禍自此始矣上暴怒於外而居守於/内非被矢石之難而益君封置衛者以今者淮隂新反)
(於中有疑君心夫置衛衛君非所以寵君願君/謝封勿受悉以家財佐軍何從其計上大悦)張翰後
歸呉(洙曰晉文苑傳張翰呉人齊王冏辟為大司馬東/曹掾翰因見秋風起乃思呉中菰米蒪菜鱸魚歎)
(曰人生貴得適志何能羈宦數/千里以要名爵乎遂命駕而歸)莫怪啼痕數危檣逐夜
烏(洙曰檣掛㠶木也趙曰檣上刻/烏以候風隂鏗詩檣轉向風烏)
　　宿青草湖(大厯四/年作)
　　　補注(鶴曰青草湖在岳州與洞庭湖相/連當是大厯四年赴湖南時宿此)
洞庭猶在目青草續為名(夢符曰按岳州圖經洞庭湖/在縣西南一里荆州記云巴)
(陵南有青草湖與洞庭湖相連周迴數百里日月出沒/其中鄭曰十道志在岳州荆州記因青草山為名周回)
(八百里呉録地志巴陵有青草湖盖/洞庭本指呉縣南所謂太湖是也)宿槳依農事(趙曰/楚人)
(於湖中種田故/宿槳依之也)郵籖報水程(趙曰舟中所用以知時也/漏籌謂之郵籖古詩雞人)
(司漏轉/更籖)寒氷争倚薄雲月逓微明湖鴈雙雙起人來故
北征(洙曰九歌云駕飛龍兮/北征邅吾道兮洞庭)
　　宿白沙驛(洙曰初過湖南五/里  大厯四年作)
　　　補注(鶴曰詩云湖外草新青又云萬象皆春/氣當是大厯四年春赴湖南時經此)
水宿仍餘照(洙曰謝靈運入彭蠡湖日作/客㳺倦水宿風湖難自論)人烟復此亭
驛邉沙舊白湖外草新青萬象皆春氣孤槎自客星(洙/曰)
(博物志曰仙查犯牛斗/客星於蜀郡問嚴君平)隨波無限月(蘇曰景差湘江辭/云隨波無限月愁)
(殺獨醒人望月莫/蘭酌流泪沾衣巾)的的近南溟(洙曰荘子鵬鳥海運則/将徙於南溟南溟天池)
(也/)
　　湘夫人祠(大厯四/年作)
　　　(洙曰屈原九歌有湘夫人韓愈黄陵廟碑云湘/旁有廟曰黄陵自前古立以祠堯之二女舜二)
　　　(妃者庭有古碑斷裂分散在地其文剥缺考圖/記言漢荆州牧劉表兄立題碑曰湘夫人今騐)
　　　(其文乃晉太康九年又題其額虞帝二妃之碑/非劉之立者秦博士對始皇帝云湘君者堯之)
　　　(二女舜妃者也劉向鄭𤣥亦皆以二妃為湘君/離騷九歌既有湘君又有湘夫人王逸之解以)
　　　(為湘君者自為水神而謂湘夫人乃二妃也從/舜南征三苗不返道死沅湘之間山海經曰洞)
　　　(庭之山帝之二女居之郭璞疑二女者帝舜之/后不當降小君為其夫人因以二女為天帝之)
　　　(女以余考之璞與王逸俱失也堯之長女娥皇/為舜正妃故曰君其二女英自宜降曰夫人也)
　　　(故九歌辭謂娥皇為君謂女英為帝子各以其/盛者言之也禮有小君明其正者得稱君也書)
　　　(曰舜陟方乃死傳謂舜升道南方以死或曰舜/死葬蒼梧二妃從之不及溺沅湘之間余謂竹)
　　　(書紀年帝王之沒皆曰陟陟昇也謂昇天也書/殷禮陟配天言以道終其德協天也書紀舜之)
　　　(没云陟與竹書同文也其下言陟方乃死者所/以釋陟為死也地之勢東南下如言舜南巡而)
　　　(死宜言下方不得言陟方也以此謂舜死葬蒼/梧之野於時二妃從之不及而溺者皆不可信)
　　　補注(鶴曰按九域志二妃廟在全州而全在唐/為永州故今全有零陵郡古城又灌陽縣)
　　　(舊屬永公自岳之潭不應舟出此當是别有祠/在洞庭之上流山海經云洞庭之山帝之二女)
　　　(居之宜有祠也詩云晩泊登汀樹微馨借渚蘋/後篇祠南夕望云百丈牽江色孤舟汎日斜皆)
　　　(謂舟之所經則祠在洞庭之上長沙之下無疑/故韓愈黄陵廟碑云以私錢十萬抵岳州願易)
　　　(廟之圯桷腐瓦於刺史王堪/之此詩當是大厯四年春作)
肅肅湘妃廟(洙曰肅肅敬也詩/思齊肅肅在廟)空墻碧水春蟲書玉佩
蘚燕舞翠帷塵晩泊登汀樹微馨借渚蘋蒼梧恨不淺
染淚在叢筠(洙曰湘妃涕泣以淚揮竹染竹成斑趙曰/張華博物志云舜死二妃淚下染竹即斑)
補注(鶴曰竹紀云湘竹亦曰湘妃竹生瀟湘亦引博物/志云舜南巡死於蒼梧二妃淚下染竹成斑二妃)
(為湘神故/曰湘妃)
　　祠南夕望
　　　補注(鶴曰與前篇/同一時作)
百丈牽江色(洙曰海賦掲百丈所/以牽船也連竹為之)孤舟汎日斜興來猶
杖屨目斷更雲沙山鬼迷春竹(洙曰屈原九歌有山鬼/祠余處幽篁兮終不見)
(天路險厄/兮獨後來)湘娥倚暮花(洙曰湘娥屈平所謂湘君也/郭璞江賦協靈運於湘娥)湖
南清絶地萬古一長嗟(蘇曰徐元詩萬古長/安景搔頭一嘆嗟)
　　發白馬潭(大厯四/年作)
　　　補注(鶴曰詩云水生春䌫沒又云南征且未迴/舊次在祠南夕望之後當是大厯四年赴)
　　　(湖南/時作)
水生春䌫沒(洙曰呉志孫權傳註權為牋與/曹公説春水方生公宜速去)日出野船
開宿烏行猶去花叢笑不來人人傷白首處處接金盃
莫道新知要(趙曰楚詞云樂/莫樂於新相知)南征且未迴(洙曰屈平離/騷濟沅湘以)
(南/征)
　　歸鴈(大厯四/年作)
　　　補注(鶴曰詩云是物闗兵氣何時免客愁當是/大厯四年春赴湖南時作時吐蕃未寕)
聞道今春鴈南歸自廣州見花辭漲海(趙曰漲海/海名也)避雪
到羅浮是物闗兵氣何時免客愁年年霜露隔不過五
湖秋
　　野望(大厯四/年作)
　　　補注(鶴曰詩云雲山兼五嶺風壌帶三苗野樹/侵江濶春蒲長雪消當是大厯四年春作)
納納乾坤大行行郡國遥(洙曰古樂府/行行重行行)補注(希曰楚辭/衣納納而)
(掩露魏武帝詩行行/日巳逺人馬同時飢)雲山兼五嶺(魯曰陸機贈頋交阯/詩伐鼔五嶺表蒼舒)
(曰按秦始皇畧定揚越調戍五方南守五嶺塞上嶺一/也騎歸嶺二也都龎嶺三也畧緒嶺四也越城嶺五也)
(自北徂南入越之道必由嶺焉黄曰裴氏廣州記曰大/庾始安臨賀桂陽掲陽是五嶺何曰鄧德明南康記曰)
(大庾嶺一桂陽甲騎嶺二九真郡龎/嶺三臨賀萌緒嶺四始安越嶺五)風壤帶三苗(洙曰/舜典)
(竄三苗於三危註云苗國名縉雲氏之後為諸侯饕餮/三危西裔昭元年説自古諸侯不用王命者虞有三苗)
(夏有/觀扈)補注(希曰書註三苗之國左洞庭右彭蠡此詩乃/自岳之潭舟經洞庭故云謂之兼五嶺者亦)
(以其地連臨/賀始安也)野樹侵江濶春蒲長雪消扁舟空老去無
補聖明朝
　　入喬口(大厯四/年春作)
　　　(魯曰長/沙北界)補注(鶴曰唐志潭州有喬口鎮兵九域/志喬口鎮在長沙縣當是大厯四)
　　　(年春/作)
漠漠舊京逺(洙曰陸機樂府街巷紛漠/漠盧諶詩南望舊京路)遲遲歸路賖殘
年傍水國(洙曰周禮水國用龍節/顔延年詩水國周地險)落日對春華樹蜜早
蜂亂(田曰樹蜜棋也崔豹古今註曰棋一名樹蜜一名/木餳實形拳曲核在實外荆湘多此師曰樹蜜棋)
(也或作拘髙大似白楊多枝而曲飛鳥喜巢其上所謂/止椇來巢是也而説者謂蜜當作宻非也若望兠率寺)
(詩云樹蜜當山徑江/深隔寺門自當作宻)補注(希曰本草石蜜陶隐居云即/崖蜜也又有木蜜呼為食蜜)
(懸樹枝作之木蜜即樹蜜自不必别求况言/輕鷰而及江泥言早蜂而及樹蜜皆其類也)江泥輕鷰
斜賈生骨巳朽悽惻近長沙(洙曰前賈誼傳天子議以/誼在公卿之位絳灌之屬)
(盡害之迺毁誼曰雒陽之人年少初學專欲擅權紛亂/諸事於是天子役亦踈之以誼為長沙王傅誼既謫去)
(意不自得渡湘為賦弔屈原後梁王勝墮馬死誼自傷/為傅亡状常哭泣後嵗餘亦死老子曰其人與骨巳皆)
(朽/矣)
　　銅官渚守風(大厯四/年春作)
　　　(趙曰潭州長沙有銅官山云楚鑄錢處則此渚/乃以是得名乎鄭曰寰宇記銅官山在湘縣南)
　　　(一百一十八里/與長沙分縣界)補注(鶴曰按寰宇記梓州銅山/縣西南五十八里亦有銅)
　　　(官山又李膺蜀記云梓州𤣥武縣簡州金水縣/競銅官坑則梓州亦自有銅官山公又嘗至梓)
　　　(然此詩不夜楚㠶落避風湘渚間則/在潭州明矣當是大厯四年春作)
不夜楚㠶落避風湘渚間水耕先浸草春火更燒山補
注(希曰三秦記趙髙/燒山山雞飛走)早泊雲物晦逆行波浪慳飛來雙
白鶴過去杳難攀(洙曰漢武詔火耕水耨應邵曰燒草/下水種稻草生髙七八寸因悉芟去)
(復下水灌之草死獨稻長所謂水耕歐曰古樂府虞世/南飛來雙白鶴奮翼逺凌煙俱棲集紫蓋一舉背青田)
(師曰古調云飛來雙白鶴乃從西南來又古樂府載飛/來雙白鶴三篇梁元帝云時從洛北渡飛向遼東來皆)
(過去難攀/之意也)
　　北風(大厯四/年春作)
　　　(洙曰新康江/口信宿方行)補注(鶴曰詩云春生南國瘴氣待/北風蘇當是大厯四年春暖)
　　　(喜得北風而作也回棹詩云衡岳/江湖大蒸池疫癘偏盖其時也)
春生南國瘴氣待北風蘇向晚霾殘日(洙曰詩終風且/霾趙曰爾雅云)
(風而雨土為霾實/言昏曀之状也)初宵鼔大鑪(洙曰莊子大宗師以天/地為大鑪王粲師傳鼔)
(洪鑪以/燎毛髪)爽攜卑濕地(洙曰賈誼傳誼既以謫居長/沙卑濕誼自傷悼乃為賦)聲拔
洞庭湖萬里魚龍伏三更鳥獸呼(趙曰魚龍懼而藏/伏鳥獸驚而呼鳴)滌
除貪破浪(趙曰南史宗慤云願/乗長風破萬里浪)愁絶付摧枯執熱沉沉
在(洙曰桑柔詩誰能/執熱逝不以濯)凌寒往往須且知寛病肺不敢恨
危塗再宿煩舟子(洙曰莊三年傳再宿為/信趙曰詩招招舟子)衰容問僕夫
(黄曰邵平衰容忘事/時復問僕夫南北)今晨非盛怒(趙曰宋玉風賦盛/怒於土囊之口)便
道即長驅隐几㸔㠶席(洙曰海賦挂㠶席莊子南/郭子綦隐几而坐隐憑也)雲山
湧坐隅
　　發潭州(大厯四/年春作)
　　　補注(鶴曰詩云曉行湘水春當是大厯四年春/自潭之衡時作明年雖亦嘗去潭之衡然)
　　　(是時巳夏故知/其為今年作)
夜醉長沙酒(洙曰謝惠連雪賦/酌湘呉之醇酎)曉行湘水春岸花飛送
客檣燕語留人賈傅才何有(洙曰賈誼為/長沙王太傅)褚公書絶倫
(洙曰按唐書禇遂良博渉文史尤工𨽻書父友歐陽詢/甚重之太宗嘗謂侍中魏徴曰虞世南死後無人可論)
(書徴曰遂良下筆遒甚得王羲之體太宗即日召令侍/書太宗嘗出御府金帛購求羲之書迹天下争齎古書)
(詣闕以獻當是莫能辨其真偽遂良備論所出一無舛/誤永徽元年髙宗将廢皇后王氏立昭儀武氏為后遂)
(良極諫以為不可致笏於殿陛曰還陛下此笏仍解巾/叩頭流血帝怒令引出翌日李勣奏曰此乃陛下家事)
(不合問外人帝乃立武昭儀為皇后左遷遂良潭州/都督顯慶三年為宻中刺史桓譚以揚雄為絶倫)補
注(鶴曰一本注云禇永徽末放此禇公置笏解巾極諌/王后不宜廢髙宗若聴其言安得有武氏之禍其忠)
(操可謂絶倫矣/書特其小耳)名髙前後事回首一傷神
　　雙楓浦(大厯四/年作)
　　　補注(鶴曰大厯四年去潭州時作詩云自驚/衰謝力不道棟梁材盖因楓而自傷也)
輟棹青楓浦雙楓舊巳摧(洙曰阮籍詩云湛湛/長江水下有楓樹林)自驚衰
謝力不道棟梁材浪足浮紗帽皮須截錦苔江邉地有
主暫借上天迴(趙曰此用/乗槎事也)
　　迴棹(大厯四/年作)
　　　(趙曰此公厭衡山之熱憶峴山之/凉欲迴棹而徃盖公本襄陽人也)補注(鶴曰魯/謂是大)
　　　(厯五年作然詩不言臧玠之變當止是大厯/四年至衡州畏熱欲歸襄陽而卒留於潭)
宿昔試安命(趙曰莊子云知其不/可奈何而安之若命)自私猶畏天勞生繫
一物(趙曰人之勞生不免繫著/一物若名若利皆是矣)為客費多年衡岳江湖
大(鄭曰荆州記衡州南岳也周/旋數百里髙四千一十丈)蒸池疫癘偏(鄭曰寰宇/記衡州衡)
(陽縣蒸水源出縣西名蒸水者其氣如蒸也山水經/云蒸水出重安縣南又東北至臨蒸至湘渭之蒸口)散
才嬰薄俗有跡負前賢(趙曰賢者每以跡為累故以絶/迹為貴今有留滯之迹以為負)
(愧於前/賢矣)巾拂那闗眼(趙曰巾拂所以/莊肅形容之物)瓶罍易滿船(蘓/曰)
(洪嶠解官去長沙臨行嘆曰兒女滿眼/歸無負郭滿船瓶罍復何益於吾哉)火雲滋垢膩
(洙曰淮南子/曰早雲煙火)涷雨裛沉(洙曰一/作塵)綿(洙曰思𤣥賦凍雨霈/兮洒途注暴雨也)
補註(鶴曰爾雅云凍雨乃夏月暴雨離/騷今飄風兮先驅使凍雨兮灑塵)強飯蓴添滑
(強其亮初洙曰蓴/見張翰後歸吳注)端居茗續煎(夢符曰按茶録潭邵/之間渠江中有茶鄉)
(人每年採擷其色/如鐵芳草異常)補註(希曰余嘗官郴見其土風唯/尚煎茶客至繼以六七則知)
(茗續煎者湖/南多如此)清思漢水上凉憶峴山巔(趙曰湘潭之/地最為卑濕)
(䒱鬱之處於此/豈非懐鄉之語)順浪飜堪倚(洙曰江賦馮夷/倚浪以傲晲)迴帆又
省牽吾家碑不昧(洙曰杜預沉/碑峴山之下)王氏井依然(洙曰王/粲宅有)
(井/)几杖將衰齒茅茨寄短椽灌園曽取適遊寺可終
焉遂性同漁父(洙曰屈原莊子/皆有漁父篇)成名異魯連(洙曰史記/田單屠聊)
(城歸而言魯連欲爵之魯連逃隱於海上曰吾與冨貴/而詘於人寜貧賤而輕世肆志焉趙曰如滄浪之漁父)
(不求名聞飜異魯仲連盖仲連却秦/軍下燕城雖不受封猶為取名也)篙師煩爾送朱夏
及寒泉(趙曰語篙師云煩爾送我一去猶於/朱夏之際趂及寒泉之為可挹也)
　　奉送王信州崟北歸(大厯四/年夏作)
　　　補注(鶴曰詩云太史尚南留公自謂也當是在/湖南作又云林熱鳥開口江渾魚掉頭大)
　　　(厯四年/夏作)
朝廷防盜賊供給愍誅求下詔遷郎署傳聲典信(洙曰/一作)
(能/典)州(趙曰信州乃/夔州見唐志)補注(鶴曰唐州固以䕫州為本信州/而亦云頴州汶隂郡本信州今)
(詩有壤歌唯海甸又用陳蕃下榻/事云頴川何以酬當是王得頴)蒼生今日困天子嚮
時憂井屋有烟起瘡痍無血流(趙曰追言天子前時以/蒼生之困而選王君為)
(守其效至於井屋有烟則逃亡復/業矣瘡痍無血則誅求不再矣)壤歌唯海甸(趙曰撃/壤之歌)
(也唯海甸則時/淮海無虞也)畫角自山樓白髪寐常早(趙曰公/自言也)荒榛
農復秋(趙曰言荒年之/後又復有秋矣)解龜踰卧轍(謝靈運初去郡牽/絲及元興解龜在)
(景平侯霸為臨淮太守被徴百姓攀轅卧轍不許去趙/曰以徐孺子自比而指王崟為陳蕃也言岑相待如陳)
(蕃之見孺子則頴川将何以/酬之乎頴川陳氏郡號也)遣騎覔扁舟(洙曰劉真長/遣騎覔張孝)
(亷船見晉書/扁舟小舟也)徐榻不知倦(洙曰陳蕃為徐孺/子下榻去則懸之)頴川何以
酬塵生(洙曰一/作老塵)彤管筆(詩彤管/有煒)寒膩黒貂裘(洙曰蘇秦/有黑貂裘)
髙義終焉在斯文去矣休别離同雨散(洙曰曹子建風/流雲散一别如)
(雨劉孝標/烟飛雨散)行止各雲浮(劉越石詩功業未及建夕陽忽/西流時哉不我與去矣若雲浮)
林熱鳥開口江渾魚掉頭(趙云此言/離别之景)尉佗雖北拜(陸賈/傳時)
(中國初定尉佗平南越因王之髙祖使賈賜佗印為南/越王尉佗魋髻箕倨見賈賈因説佗君王宜郊迎北面)
(稱臣於是佗迺蹶然起坐謝賈卒拜佗南越王令/稱臣奉漢約歸報髙祖大悦拜賈為太中大夫)太史
尚南留(見周南太/史公註)軍旅應都息寰區要盡収九重思諫
諍八極念懐柔徙倚瞻主室從容仰廟謀故人持雅論
絶塞豁窮愁(趙曰故人指王信州也言聞王信/州之論則可以豁旅寓之愁也)復見陶
唐理甘為汗漫遊(洙曰淮南子神仙傳盧敖見一士曰/吾與汗漫期於九垓之外趙曰言既)
(復唐堯之化則無心從/官而甘為方外之士也)
　　江閣卧病走筆寄呈崔盧兩侍御(大厯四/年秋作)
　　　補注(鶴曰後有江閣對雨懐行營裴端公大厯/五年平蔵玠在潭州而公巳去潭則江閣)
　　　(不在潭州也此詩云長夏想為情又云滑憶彫/胡飯則是四年秋作意江閣在潭州之近境故)
　　　(四年之秋五年/之初夏皆在焉)
客子庖厨薄江樓枕席清衰年病秪痩長夏想為情滑
憶(洙曰一/作喜)彫胡飯(洙曰沈休文彫胡方自炊又㑹稽人/顧翺少失父事母至孝母好食彫胡)
(飯常躬自採擷家近太/湖湖中後自生彫胡)香聞錦帶羔(夢符曰按荆湘有/錦帶春末開花紅)
(白如錦其苗亦嫩脆可食師曰王彦輔云錦帶吐綬雞/也其肉脆美堪作臛錦帶花則予親見之謂吐綬雞為)
(錦帶則傳記所不載彦輔博/學而文恐其言亦有所據)補注(鶴曰既以錦帶花為/春生而詩云長夏若)
(為情又云滑憶彫胡飯當是秋作則非錦帶花明矣謂/之吐綬雞固未知所據不然亦烏獸中物如今人稱一)
(種禽為練帶繡帶是也下云溜匙兼暖腹/則溜匙指飯暖腹指羔又未必是花也)溜匙兼暖腹
誰欲致盃􁁏
　　潭州送韋員外牧韶州(大厯四/年秋作)
　　　(洙曰迢或/云韋適)補注(鶴曰詩云秋天昨夜涼當是/大厯四年秋作韶屬嶺南道)
炎海韶州牧風流漢署郎分符先令望(洙曰鮑明逺/将以分符竹)同
舍有輝光(洙曰直不疑為郎為同舍郎疑取金趙曰公/亦是員外郎故於韋員外可謂之同舍矣)
白首多年疾秋天昨夜涼洞庭無過鴈書䟽莫相忘(趙/曰)
(言自洞庭而徃彼雖無過鴈以寄/書去而彼中書信却不可忘也)
　　潭州留别杜員外院長(韶州刺/史韋迢)
江畔長沙澤(洙曰一/作驛)相逢䌫客船大名詩獨歩小郡海
西偏(趙曰言子美獨歩曹子建與楊徳祖書曰仲/宣獨歩於漢南小郡者韋君自謂韶州也)地濕
愁飛鵩(洙曰賈誼為長沙王太傅長沙卑濕但自傷悼/以為壽不得長迺為鵩賊有鵩飛入誼舍止於)
(坐隅鵩似/鴞不祥鳥)天炎畏跕鳶(馬援曰吾在浪泊西里聞虜未/滅時下潦上霧毒氣薫蒸仰視)
(飛鳶跕跕/墮水中)去留俱失意把臂共澘然(蘇曰徐璿至固陵下/馬把臂兩意澘然久)
(之乃揮/淚分首)
　　江閣對雨有懐行營裴二端公(大厯五/年作)
　　　補注(鶴曰端公謂裴虬即道州刺史同平臧玠/之亂者當是大厯五年作按通典唐侍御)
　　　(史凡四員内供二員號為䑓端他人稱之曰端/公虬嘗為御史故云行營正為平臧玠而言舒)
　　　(元輿作御史記以中丞為端/長謂中丞為䑓端之長也)
南極(一云/南紀)風濤壯(田曰詩曰滔滔江漢南國之紀説者/援是詩以江漢為南紀非也盖南紀)
(乃分野名廣天文志云是循嶺徼逹甌閩中是謂/南紀所以限蠻夷也趙曰顔延年春江壮風濤)隂晴
屢不分野流行地日江入度山雲層閣慿雷殷長空水
面(洙曰一/作面水)文雨來銅柱北應洗伏波軍(洙曰伏波馬援/也嘗征武陵蠻)
(立銅柱以勒功趙曰銅柱在驩州洗軍字昔武王伐紂/大雨太公謂之洗兵雨今因雨自銅柱而來引起馬援)
(則遂有洗伏/波軍之句)
　　早發湘潭寄杜員外院長(韋迢/作)
　　　補注(鶴曰此詩語意與前篇送韋員外牧韶州/詩多同又同韻疑是韋酬杜之詩前所謂)
　　　(留别杜員外者當移在此覧者/合以語意求之况和押一凉字)
北風昨夜雨江上早來涼楚岫千峯翠(蘇曰景差蘭䑓/春望千峯楚岫)
(碧萬木/郢城隂)湘潭一葉黄故人湖外客白首尚為郎(趙曰杜/公晚為)
(員外郎馮唐顔/駟白首為郎)相憶無南鴈何時有報章(薛云按文選/顔延年和謝)
(監詩盡言非報/章聊用市所懐)
　　酬韋韶州見寄(大厯四/年秋作)
　　　補注(鶴曰韋詩云江上早來涼又云湘潭一葉/黄當是大厯四年秋作湘潭屬潭州舊史)
　　　(云後漢湘南縣地呉分湘南立衡陽屬衡陽郡/隋廢郡縣屬潭州天寳八年移治於洛口因改)
　　　(為湘潭今韋發湘潭/而公酬於潭州也)
養拙江湖外朝廷記憶踈深慙長者轍(洙曰長者轍見/陳平傳趙曰言)
(見過之/無人也)重得故人書(洙曰古詩客從逺方來遺我一札/書又相去萬餘里故人心尚爾趙)
(曰言書問/之不至也)白髪絲難理(蘇曰張企素髪如絲無計/料理幾煩梳鏡時起咨嗟)新詩
錦不如雖無南過鴈(蘇曰見書成/無過鴈註)補注(希曰衡陽有回/鴈峯相傳鴈自)
(此而回雖無此理而詩人/屢用之是時公在潭故云)㸔取北來魚(洙曰古詩呼童/烹鯉魚中有尺)
(素/書)
　　千秋節有感二首(大厯四/年作)
　　　補注(鶴曰大厯四年/潭州作詳見註)
自罷千秋節頻傷八月來先朝常宴㑹壯觀巳塵埃(洙/曰)
(唐𤣥宗紀上以降誕日讌百寮於花萼樓下百寮表請/以毎年八月五日為千秋節三公以下獻鏡及承露囊)
補注(鶴曰開元十七年八月五日左相源乾曜右相張/説請以是日為千秋節羣臣因獻甘露萬歲壽酒)
(又水泰元年獨孤及上表𤣥宗/生日以飲酒宴樂布慶萬方)鳯紀編生日龍池塹劫
灰(趙曰唐六典註興慶宫池即𤣥宗龍潜舊宅所居此/宅東有舊井忽湧為小池常有雲氣或黄龍見其中)
(至景龍中其池浸廣遂鴻洞為龍池焉饒曰漢武帝穿/昆明池悉是灰墨有外國胡道人云此是天地劫灰之)
(餘/)湘川新涕淚(洙曰二妃涕淚灑竹成班趙曰公自言/其身之所在而感泣者也舊所引謬矣)
秦樹逺樓䑓(洙曰謝𤣥暉銅雀詩縹帷飄井幹樽酒若/平生欎欎西陵樹詎聞歌吹聲井幹樓也)
(趙曰公言去長安之逺遥望其樹/與樓䑓俱不見也舊所引非是)寳鏡羣臣得金吾萬
國迴(逸曰金吾将/軍掌禁衛者)補注(希曰寳鏡謂王公戚里進金鏡/綬帶百官表中尉更名執金吾)
(師古曰金吾鳥名也主辟不/祥故執此鳥之象因以名官)衢樽不重飲白首獨餘哀
(蘓曰沈炯漂泊未歸搔首歎曰今天下戈兵洶洶弟妹分/散唯獨哀白首餘生恐投死無地趙曰淮南子曰聖人之)
(道其猶中衢而致樽邪今公所言則謂當/時賜宴之酒羣臣皆得霑飲正如衢樽也)
御氣雲樓敞含風綵仗髙仙人張内樂(定功曰宣室志/云唐𤣥宗夢仙)
(子十餘軰御雲而下各執樂器而奏之其度曲清越殆/非人世也趙曰鄭棨開天傳紀云云𤣥宗謂髙力士曰)
(吾昨夜夢遊月宫月宫諸仙娯予以上清之樂寥亮清/越之音非人間所聞也吾歸其曲凄楚動人杳杳在耳)
(力士請名/曰紫雲曲)王母獻宫桃(洙曰見九重春/色醉仙桃註)羅韈紅蕖豔(趙/曰)
(言樂人也洛神賦凌波微歩羅韈/生塵又迫而察之若芙蕖出緑波)金羈白雪毛(洙曰曹/子建白)
(馬飾金羈連/翩西北馳)舞階銜壽酒(洙曰舜舞干羽于兩階劉伶/銜盃潄醪詩為此春酒以介)
(眉/壽)補注(鶴曰即是日羣臣所獻萬歲壽酒及王洙所謂/羣臣獻甘露酎酒上從而讌百僚於花萼樓下)
(也/)走索背秋毫(洙曰西京賦跳丸劔之揮霍走止/索而相逢鄭曰索昔各切繩也)聖主
他年貴(趙曰追念明/皇之昔日也)邉心此日勞(趙曰言今在邉逺/之地而感望也)桂
江流向北滿眼送波濤(趙曰以見公北/望長安之切矣)補注(鶴曰明皇/以寳應元)
(年建巳月崩千秋節由是而罷是時公在成都今在潭/州距罷節巳八年故首有頻傷八月來之句前篇云湘)
(州新涕淚後篇云桂江流向北盖以湘水之源自桂/州離江而下經零陵以至於潭今公在潭作此故云)
　　晩秋長沙蔡五侍御飲筵送殷六叅軍歸澧州覲
　　省詩
　　　補注(鶴曰詩云湖南冬不雪吾病/得淹留當是大厯四年冬作)
佳士欣相識(蘇曰祖逖遇梁劭曰久聞/佳士聲名今日欣識風采)慈顔望逺遊(洙/曰)
(潘安賦壽觴舉慈顔和論語父母在不逺遊趙曰佳/士指殷六也慈顔則殷之母也言望其逺遊而歸也)甘
從投轄飲(洙曰陳遵嗜酒每大飲賔客滿座輒關門取/客車轄投井中雖有急終不得去師古曰坐)
(閣閉門又投車轄於井中也/趙曰言甘從蔡五之飲也)肯作致書郵(洙曰殷羡洪/喬為豫章太)
(守都下士人因羡致書者百餘函行次石頭皆棄水中/曰沉者自沉浮者自浮殷羡不為致書郵趙曰言殷不)
(茍為人/攜書也)髙鳥黄雲暮(蘇曰古樂府云黄雲暮四合髙鳥/各分飛客語逺遊子月圓胡不歸)
寒蟬碧樹秋(趙曰江淹碧/樹先秋落)湖南冬不雪吾病得淹留
　　湖中送敬十使君適廣陵(人厯四/年秋作)
　　　補注(鶴曰詩云秋晚岳増翠風髙湖湧波當是/大厯四年秋公在潭州作廣陵乃揚州故)
　　　(末有淮海莫/蹉跎之句)
相見各頭白其如離别何幾年一㑹面今日復悲歌少
壯樂難得(蘇曰梁瑝在囚歎曰少壯唯難/得樂事坡又云此言真可書紳)歲寒心匪他
氣纒霜匣滿(趙曰言在匣/中而氣騰矣)冰置玉壺多(洙曰樂府清如/玊壺冰趙曰言)
(心之/清也)遭亂實漂泊濟時曽琢磨形容吾校老膽力爾誰
過秋晚岳增翠風髙湖湧波(趙曰魏文帝浮淮/賦云驚風泛湧波)騫騰訪
知巳淮海莫蹉跎
　　長沙送李十一銜(大厯五/年作)
　　　補注(鶴曰詩云與子避地西康州洞庭相逢十/二秋今計其年當是大厯五年作未幾公)
　　　(即世/矣)
與子避地西康州洞庭相逢十二秋(趙曰初同避地於/西康州凡十二年)
(秋而復相/逢於洞庭)補注(鶴曰西康州乃同谷縣按志武徳元年/以縣置西康州貞觀元年州廢縣屬成)
(州咸通十三年復置公以乾元二年巳亥冬至同谷今/詩云洞庭相逢十二秋當是在大厯五年秋作盖公是)
(年夏自潭之衡復欲歸襄/陽故下岳陽復次潭也)逺愧尚方曾賜履(趙曰公嘗/為左拾遺)
(則䝉尚方/賜履矣)竟非吾土倦登樓(洙曰王粲登樓賦雖信美/而非吾土兮曽何足以少)
(留/)久存膠漆應難並(趙曰言雖有膠漆之好而才/器相逺為難比盖公自謙也)一辱
泥塗遂晚収(趙曰言流落而汩沒也/左傳使吾子辱在泥塗)李杜齊名真忝竊
(洙曰後漢杜宻傳黨事既起宻免歸本郡與李膺俱坐/而名行相次故時人稱李杜焉前有李固杜喬故亦言)
(也范滂傳滂詣獄與母訣母曰汝今得/與李杜齊名死亦何恨謂李膺與杜宻)朔雲寒菊倍離
憂
　
　
　
　
　
　
　
　補注杜詩巻三十五
欽定四庫全書
　補注杜詩巻三十六　　　宋　黄希　原本
　　　　　　　　　　　　　　黄鶴　補注
　　重送劉十弟判官(大厯四/年秋作)
　　　補注(鶴曰詩云他日臨江待長沙舊驛樓當是/大厯四年秋在潭州作故詩又云别浦鴈)
　　　(賔/秋)
分源豕韋𣲖(洙曰韋賢傳詩曰肅肅我祖國自豕韋應/劭曰在商為豕韋氏趙曰言劉與杜同出)
(也漢高祖紀贊曰春秋晉史蔡墨有言陶唐氏既衰其/後有劉累學擾龍事孔甲范氏其後也而大夫范宣子)
(亦曰祖自虞以上為陶唐氏在夏為御龍氏在/商為豕韋氏在周為唐杜氏晉主夏盟為范氏)别浦鴈
賓秋(洙曰月令秋月鴻雁來賔蘇曰/張衡云賔雁别浦蘆葦將秋)年事推兄忝(洙曰/張釋)
(之兄事袁盎趙曰劉孝標答郭峙書云頃年事道容髮/衰謝年事蓋言年歲之事也舊引張釋之兄事袁盎非)
(是/)人才覺弟優經過辨豐劔(洙曰晉書曰斗牛之間有/紫氣雷煥曰寳劔之精上)
(徹於天耳在豫章豐城令掘獄屋基入地四/丈得石函中有雙劔一曰龍泉一曰太阿)意氣逐吳
鉤(修可曰吳鈎見出塞詩含笑㸔吳鈎註趙曰舊引鮑/明逺詩錦帶佩吳鈎而不講其物沈存中云吳鈎者)
(刀名也刀彎今南蠻/用之謂之葛黨刀也)垂翅徒衰老(洙曰馮異傳始雖垂/翅回谿終能奮翼澠)
(池可謂失之東/隅收之桑榆)先鞭不滯留(趙曰劉琨與親舅書曰某/枕戈待旦志梟逆虜常恐)
(祖生先吾/著鞭耳)本枝凌歲晚高義豁窮愁他日臨江待長沙
舊驛樓
　　奉贈盧五丈參謀琚(大厯四/年作)
　　　(鄭曰琚斤於切洙曰丈人使自江/陵在長沙待恩㫖先支率錢米)補注(鶴曰唐/志元帥)
　　　(副元帥府有行軍叅謀關豫軍中機宻開元十/二年罷尋復置詩云恭惟同自出蓋公之祖母)
　　　(盧氏即所誌范陽太君者叅謀其族之長故云/後有送盧十四弟詩亦其族子也大厯四年潭)
　　　(州/作)
恭惟同自出(洙曰左傳我之所/自出謂我甥也)補注(希曰竇融傳孝景/皇帝出自竇氏注)
(云出生也爾雅曰男/子謂姊妹之子曰出)妙選異高標入幕知孫楚(洙曰孫/楚字子)
(荆石苞都督揚州/事孫楚為叅軍)披襟得鄭僑(趙曰左傳季札聘於/鄭見子産如舊相識)丈
人藉才地(趙曰丈人指/言盧五叅謀)門閥冠雲霄老矣蓬迎拙相於
契托饒(趙曰言雖寰老拙於逢迎/而與盧所以契託饒縱也)賜錢傾府待爭米駐
船遥(趙曰題注所謂/支率錢米也)補注(希曰待一本作/侍謂江陵府也)鄰好艱難薄
氓心杼軸焦(夢符曰按揚雄方言土作謂之抒木作謂/之軸大東小東杼軸其空又後漢劉騊駼)
(書曰抒軸空於公私之求趙曰盧之使江陵也當艱難/之際杼軸空而民心焦敖不可多斂以為鄰好之奉也)
客星空伴使(洙曰見釣瀬客星懸注趙曰客星公自謂/也伴使以言伴盧之為使星也舊注引嚴)
(陵事雖有客星兩/字而惑亂其義矣)寒水不成潮素髪乾垂領(乾居寒切/洙曰秋興)
(賦素髪颯/以垂領)銀章破在腰(蘇曰張嵩清儉守莭為邑西令/官滿駕柴車載書數百巻腰垂)
(破銀章辭邑人而去邑人惜其去懇留於隋文帝即日/擢為巴西太守有徳政遺愛碑尚在余為兒童時聞先)
(予對客/談此)説詩能累夜醉酒或連朝(洙曰中山有酒一醉/千日趙曰公自言也)
藻翰為牽率(洙曰左傳/牽率老夫)湖山合動揺(蘇曰王逸少清/氣壯莭揺湖山)時
清非造次興盡却蕭條天子多恩澤蒼生轉寂寥休傳
鹿是馬(洙曰趙高/指鹿為馬)莫信鵩如鴞(洙曰見地濕/愁飛鵩注)未解依依
袂還斟汎汎瓢流年疲蟋蟀(洙曰詩蟋蟀在堂歲聿云/暮古詩四時更變化嵗暮)
(一何速晨風懐苦/心蟋蟀傷局促)體物幸鷦鷯(洙曰莊子鷦鷯巢林不過瀏/一枝陸機文賦賦體物而)
(亮張茂先/作鷦鷯賦)辜負滄洲願(洙曰謝𤣥暉詩復叶滄洲趣蘇/曰嵇紹云年來名利汩没未遂)
(休閒深負/滄洲願心)誰云晚見招(趙曰此公感激之言揚雄檄虚/賦曰世有黄公者起於滄洲精)
(神養性與道漂游太沖詩曰馮公豈不偉白首不見招/李陵云陵雖孤恩漢亦負徳孤負本只是孤獨之孤舊)
(注辜負流傳之誤師曰前漢朱博傳齎閥閲詣府師古/注曰伐功勞也閲所經歴也車千秋傳曰千秋無伐閲)
(勞注伐積功也閲所經也唐六典以上通用烏頭大門/又曰表揭又曰閥閲義謝云表揭閥閱是也俗呼為櫺)
(星門是詩所謂閥閲冠雲霄者藎言盧氏積日樍月立/功而致表揭高於雲霄賜錢傾府待爭米駐船遥謂盧)
(氏待㤙㫖未到先支錢米以民心焦勞也寒水不成潮/言水淺也峽人以春水生乃行船自素髪以下乃子美)
(自述休傳鹿是馬言天子聰明也莫信鵩如/鴞言莫愁遷謫也滄洲神仙所居之地也)
　　登舟將適漢陽(大厯四/年秋作)
　　　補注(鶴曰詩云春宅棄汝去秋帆催客歸公以/大厯四年至潭州因居焉故名春宅則詩)
　　　(當在四年秋作其後不果歸漢陽是年十一月/吐蕃㓂靈州盖自大厯元年以來無歲無其禍)
　　　(故又云中/原戎馬盛)
春宅棄汝去(趙曰公二月到潭州因居焉則/自春所有之宅名之曰春宅)秋帆催客
歸(趙曰将/歸秦也)庭蔬尚在眼浦浪巳吹衣(蘇曰江淹云浦浪/輕花泛沙風吹客)
(衣/)生理飄蕩拙(蘇曰吳産飄蕩牢落拙治生計幾為人/笑吾愧於朋友何日反故山采杞菊枕)
(石漱泉遂此/麋鹿之性)有心遲暮違(趙曰遲暮晚年也楚/詞傷美人之遲暮)中原戎
馬盛逺道素書稀(修可曰古詩呼兒烹/鯉魚中有尺素書)塞鴈與時集檣
鳥終歲飛(趙曰帆檣之上刻為/鳥形敢以為占風)鹿門自此徃(趙曰龎徳/公攜妻子)
(隠於/鹿門)永息漢隂機(洙曰見煑井/復猾二注)
　　暮秋將歸秦留别湖南幕府親友(大厯五/年作)
　　　補注(鶴曰大厯五年秋公欲北首而卒故誌云/竟以寓卒殯於岳陽雖與史異然當以詩)
　　　(為定若以此詩為四年秋作則前篇題云将適/漢陽此題又云将歸秦不應一時所鄊不同故)
　　　(知為大厯/五年作)
水闊蒼梧野(洙曰謝𤣥暉詩雲去/蒼梧野水還江漢流)天高白帝秋途窮那
免哭(洙曰顔延年/途窮能無慟)身老不禁愁(蘇曰孔伸年老/失意不禁愁恨)大府才
能㑹諸公徳業優北歸衝雨雪誰憫敝貂裘(洙曰一云/俱愍敝貂)
(裘見季子貂裘敝注趙/曰公以蘇秦自比也)
　　送盧十四弟侍御䕶韋尚書靈櫬歸上都二十四
　　韻(大厯四/年冬作)
　　　補注(鶴曰詩云清霜洞庭葉故就别時飛當是/大厯四年冬作蓋公又有舟中懐盧十四)
　　　(侍御弟云朔風吹桂水則是其冬在潭州作盧/侍御乃公之祖母盧氏姪孫故呼為弟韋尚書)
　　　(即後篇哭韋/大夫之晉)
素幕渡江逺朱幡登陸微(洙曰漢二千石朱轓兩輪趙/曰朱幡丹旐也舊引漢二千)
(石朱兩轓誤矣轓字從/車幡字從巾義不同也)補注(鶴曰素幕既渡江而朱幡/乃登陸則又非丹旐矣若)
(是丹旐則與之俱渡江矣當是軍校送之者衛青傳傳/校䕶王師古注校者營壘之稱故謂軍之一部為一校)
(或曰幡旗之名非也每/軍一校則别為幡耳)悲鳴駟馬顧(趙曰有戀/生之意)失涕萬
人揮(洙曰陸士衡揮淚廣/川隂又得與故人揮)參佐哭辭畢門闌誰送歸補
注(希曰叅佐謂佐史叅軍也類要所謂叅佐使/局舊有用此二字者劉三復亦云叅佐賔筵)從公伏
事久之子俊才稀長路更執紼此心猶倒衣(洙曰詩自/公召之顛)
(倒裳/衣)感恩義不小(蘇曰夏侯勝感恩/戀徳義實不小)懐舊禮無違墓待
龍驤詔(修可曰唐史遺事武后幸洛陽至閿郷縣東騎/不進召巫問之巫曰晉龍驤將軍王濬云臣墓)
(在道南每為樵採所苦聞大駕至故哀求后遂詔去墓/百歩不得樵採子美八哀詩亦云虚無馬融笛悵望龍)
(驤塋趙曰晉王濬為龍驤将軍卒葬柏谷中大營/塋域待龍驤詔則言盧尚書之墓如王濬者也)臺迎
獬豸威(趙曰獬豸侍御史冠也獬豸獸名知人曲直而/觸不直者此言韋尚書靈櫬至上都而送之者)
(盧侍/御也)深衷見士則雅論在兵機(趙曰世説鄧艾年十二/至潁川讀陳大丘碑文)
(曰言為世範行為士/則遂自名範字士則)補注(希曰衷一/本作哀)戎狄乗妖氣塵沙
落禁闈(趙曰禁闈天子之内也/此言吐蕃陷京師也)徃年朝謁㫁(修可曰言/去上都之)
(久而斷/朝謁也)他日掃除非但促銅壺箭(洙曰漏刻銘筮筩方/圓之制注金謂壺又)
(云銅史司刻/金徒抱箭)休添玉帳旂(趙曰玉帳将/軍之帳也)補注(希曰抱朴/子外篇軍)
(在太一玉帳之/中不可攻也)動詢黄閣老(洙曰見扈聖/登黄閣注)肯慮白登圍
(洙曰前漢匈奴傳高帝至平城步兵未盡到冒頓縱精/兵三十萬圍於白登七日漢兵中外不得相救高帝乃)
(使間厚遺閼氏迺謂冒頓曰兩主不相困今得漢地單/于終不能居之取閼氏之言迺為開一角於是高帝從)
(解角直出與大軍合而冒頓遂引兵罷使劉敬結和親/之約趙曰言天子雖屢詢大臣而莫知以白登之圍為)
(慮者此豈勸親征之徒歟朱忠曰三公黄/閣鄭曰白登地名在平城東南十餘里)萬姓瘡痍合
(蘇曰邢元云萬姓瘡痍始合兵甲尚未全息恐西/北乗勢再為患也趙曰言其困於誅求役使也)羣兇
(洙曰一/云雄)嗜慾肥(趙曰言将帥/乘此為驕也)刺規多諫諍(趙曰所望於/盧侍御也)
端拱自光輝儉約前王體風流後代希(趙曰言盧侍御/之登對所論之)
(事如/此)對敭期特逹(敭與/揚同)衰朽再芳菲(趙曰言對敭天子/之前當在特達而)
(勿委靡則衰朽之人再/獲芳菲言同受其樂也)空裏愁書字(洙曰見咄咄/正書空注)山中
疾採薇(洙曰伯夷傳登彼/西山兮采其薇兮)撥盃要忽罷抱被宿何依(蘇/曰)
(聶授抱被隨王肅棺宿趙曰撥盃者揮盃也既别/矣撥盃之相要忽罷平昔抱被就宿今又何依也)眼冷
看征蓋兒扶立釣磯清霜洞庭葉故就别時飛(洙曰楚/辭湘夫)
(人洞庭波/兮木葉下)
　　哭李常侍嶧二首(大厯三/年作)
　　　(鄭曰嶧/夷益切)補注(鶴曰唐志左右散騎常侍隷門下/中書省掌規諷過失侍從顧問左)
　　　(為左貂右為右貂故詩云猶想映貂金詩又云/江漢哭君時當是大厯三年在荆南作而梁權)
　　　(道編在四年潭州詩内潭不應言江漢也考詩/當是李死於嶺南而歸𦵏長安公逢於江漢間)
　　　(而哭/之)
一代風流盡(蘇曰曹桴曰子建没陳劉俱逝一代風流/從此盡矣後世誰氏可繼高名趙曰南史)
(張緒死其從弟融於緒靈前/酌飲慟哭曰阿兄風流頓盡)修文地下深(洙曰見修文/地下郎注顔)
(淵為地下/修文郎)斯人不重見(蘇曰山巨源哭嵇康曰中散死/埋玉重泉沉珠滄海不重見斯)
(人矣趙曰孔子言伯牛之疾曰斯人/也而有斯疾也蓋嗟其人之賢也)將老失知音(洙曰/伯牙)
(以鍾子期為知音子期死而牙絶絃蘇曰鮑叔云将老/矣遽失知音趙曰指李常侍如子期也曹丕與吳季質)
(書曰昔伯牙絶絃於鍾子期仲尼覆醢於/子路痛知音之難遇傷門人之莫逮也)短日行梅嶺
寒山(洙曰一/作江)落桂林(趙曰言李常侍之櫬自廣南來也/大庾嶺多梅故謂之梅嶺廣志曰)
(桂生於高山之/嶺其類自為林)補注(希曰史記東越傳令諸校屯豫章/梅嶺山海經云桂林八樹在番隅)
(東番隅即畨禺也若以桂州為/梅林則梅嶺非桂林所經之路)長安若箇畔猶想映貂
金(洙曰侍中冠貂蟬/阮脩以貂蟬換酒)
　　其二
青瑣陪雙入銅梁阻一辭(洙曰見通籍踰青/瑣注蜀有銅梁縣)補注(希曰/表記)
(一辭/而退)風塵逢我地江漢哭君時次第尋書札呼兒檢贈
詩(洙曰古詩遺我一書札义呼/兒烹鯉魚文選有贈答詩)發揮王子表不愧史臣
詞(定功曰常侍者宗室之子也故用/王子表字前漢書有王子侯表)
　　哭韋大夫之晉(大厯四/年夏作)
　　　補注(鶴曰公有送韋中丞赴湖南詩兹云韋大/夫則韋在湖南升大夫矣詩云誰㫁方隅)
　　　(理朝難将相權當是韋鎮湖南死於鎮所/大厯四年夏作故詩又云城府深朱夏)
悽愴郇瑕邑(洙曰左傳晉謀去故綘諸大夫曰必/居郇瑕氏之地鄭曰郇須倫切國名)差池
弱冠年(洙曰曲禮上/二十曰弱冠)士人叨禮數補注(希曰士人一本/作丈人一本作)
(大/人)文律早周旋(洙曰左傳/與君周旋)臺閣黄圖裏(洙曰三輔黄圖/又漢宫闕詔)
簪裾紫盖邉(洙曰沈休文碑陪龍駕/於伊洛待紫葢於咸陽)尊榮真不忝端雅
獨翛然貢喜音容間(洙曰見切效/貢公喜注)馮招疾病纒(洙曰左/太沖馮)
(公豈不偉白首不/見招鄭曰馮唐)南過駭倉卒(上采莽切/下七没切)北思悄聯緜
(洙曰洞簫賦吟氣遺徃聫緜/飄徹又云翩緜聨以牢落)鵩鳥長沙諱(洙曰見地濕/愁飛鵩注)
犀牛蜀郡憐(洙曰見石/犀牛行)素車猶慟哭寳劔欲高懸(洙曰/見把)
(劔覔徐/君注)漢道中興盛韋經亞相傳(洙曰建武永平未盡/中興之美韋賢不如)
(教子/一經)沖融標世業磊落映時賢城府深朱夏江湖眇霽
天倚樓關樹頂(洙曰古詩西北有/高樓交疏結綺窗)飛旐泛堂前(洙曰寡/婦賦飛)
(旐翩以/啓路)帟幕旋風燕(洙曰帟/幕霄懸)笳簫急暮蟬興殘虚白室
(洙曰荘子/虚室生白)跡㫁孝亷船(洙曰世説張憑舉孝亷負其才/自謂必叅時彦初欲詣劉真長)
(鄉里及同舉者共笑之張遂徃詣真長延之上座清言/彌日因留宿至曉張退劉曰卿且前去當取卿共詣撫)
(軍張還船同旅問何處宿張笑而不答湏㬰真長遣傳/教覔張孝亷船同旅驚愕即同載詣撫軍至門劉進曰)
(下官今日與公得一太常博士撫軍/與之言咨嗟稱善即用為太常博士)童孺交遊盡喧卑
俗事牽老來多涕淚情在強詩篇誰繼方隅理朝難將
帥權春秋褒貶例名器重雙全(師曰郇瑕晉地韋大夫/靈櫬歸晉故子美悽愴)
(以傷之子美少與公結交故云差池弱冠年王陽在位/貢禹喜而彈冠子美上韋左丞詩云竊效貢公喜今巳)
(死故曰貢喜音容間子美擬效馮公之招隠奈為疾病/所纒而巳鵩鳥長沙諱子美自言斥逐困於此地也犀)
(牛蜀郡憐言蜀人畏韋之徳也綺樓關樹頂言奠樓之/高也帟幕旋風燕言子美之失韋無所棲托如燕之巢)
(於風幕也惟名與器不可以假人韋之化去朝/廷慎難不輕以帥權授人故云誰繼方隅理)
　　舟中夜雪有懐盧十四侍御弟(大厯四/年冬作)
　　　補注(鶴曰此詩當是盧送韋大夫歸柩公對雪/而懐之也故有暗度南樓月之句南樓在)
　　　(武昌庾亮諸佐吏共登者必盧/過鄂故云在大厯四年冬作)
朔風吹桂水大雪夜紛紛暗度南樓月寒深北渚雲(洙/曰)
(北渚有/帝子)燭斜初近見舟重竟無聞不識山隂道聽雞更
憶君(蘇曰郭璞寄宋平詩云夜夢江山逺聞難更憶君/趙曰語林曰王子猷居山隂大雪夜開室命酌四)
(望皎然因懐招隠/詩忽憶戴安道)
　　對雪
北雪犯長沙胡雲冷萬家(晏注曰北地多雪長/沙南郡偶有此故云)補注(希/曰)
(唐張謂長沙風土碑曰遁甲所謂沙土之/地雲陽之墟可以長徃可以隠居者焉)隨風且間(一/作)
(開/)葉(趙曰當作開言雪随/風灑於葉上而開也)帶雨不成花金錯囊從罄(洙/曰)
(張平子云美人贈我金錯刀趙宣云不如一囊錢杜云/此専言錢也漢王莽鑄大錢又造錯刀以金錯其文此)
(錢形之如刀而金錯之之證蘇曰/科文云共君莫惜醉罄此金錯囊)銀壺酒易賖補注(希/曰)
(後漢劉盆子傳吕母釀醇酒年少來酤/者皆賖與之义高祖紀貰酒注賖酒也)無人竭浮蟻(趙/曰)
(浮蟻酒也祖出釋名曰/酒有泛齊浮蟻在上)有待至昏鴉(洙曰公自注何遜/詩城隂度塹黒昏)
(鴉接翅歸王立之評曰昏鴉亦常語何必引遜/句後作絶句却云釣艇收緡盡昏鴉接翅稀)補注(希/曰)
(公作絶句在此詩之前而公於此方引遜句何也豈不/以昏鴉常用之字猶有所本故再用之乃引遜為證欲)
(人不輕/用字也)
　　冬晚送長卿漸舍人歸州(大厯三/年冬作)
　　　補注(鶴曰此詩梁權道編在大厯四年而詩云/西戎鄠杜傍却是年京師無吐蕃之禍按)
　　　(史三年八月吐蕃冦靈州邠州京師戒嚴九月/又入冦京師戒嚴邠去京師不滿四百里所以)
　　　(言在鄠杜之傍若四年雖冦靈州而京師未嘗/戒嚴殆與詩句不叶又詩云南客潇湘外盖是)
　　　(時公在岳陽故云四年公在潭正在瀟湘/間自不言外矣當是三年冬晚作無疑)
參卿休坐幄蕩子不歸鄉(洙曰古詩蕩子行不歸蘇曰/顔延年古樂府嫁得遊蕩子)
(一去未還鄉秋夜不肯明教妾卧幽房趙曰公自言也所/公為劔南莭度使叅謀謂之叅卿公前為之而今罷此)
(謂休坐幄列子曰人有去鄉土遊於/四方而不歸者世謂為狂蕩之人也)補注(希曰以運籌/帷幄故用坐)
(幄字以明其罷叅謀古詩今為蕩子婦蕩子不知歸注/婦人比夫為蕩子言夫從征役也臣之事君亦猶女之)
(事夫故比/而言之)南客瀟湘外(趙曰公北人也而/在湘潭是為南客)西戎鄠杜傍
(洙曰宣帝尤樂杜鄠之間杜屬京兆鄠屬扶風蘇曰漢/明帝曰今西戎猖獗若不禦備恐犯鄠杜鄠縣杜陵俱)
(屬京兆趙曰吐蕃之兵未息也師曰參卿言長卿坐於/帷幄為參謀也蕩子子美自稱鄠杜乃京城吐蕃陷之)
(故云西戎/鄠杜傍)衰年傾葢晚(洙曰鄒陽/傾葢如故)費日繫舟長(趙曰言/舟留滯)
(而未/行也)㑹面思來札(洙曰古詩㑹面安可知又/客従逺方來遺我一札書)銷魂逐去
檣(洙曰别賦/黯然銷魂)雲晴鷗更舞風逆鴈無行(趙曰列子云鷗/鳥舞而不下詩)
(云兩驂/鴈行)匣裏雌雄劔吹毛任選將
　　暮冬送蘇四郎徯兵曹適桂州(大厯四/年冬作)
　　　補注(鶴曰通典漢司隷屬官有兵曹從事史蓋/有軍事則置唐三都督府上中下州皆有)
　　　(之詩云盧綰須征日樓蘭要斬時蓋指大厯四/年十二月桂州人朱濟反容管經略王翃敗之)
　　　(此當是/其時作)
飄飄蘇季子六印佩何遲(洙曰蘇季子言吾若有雒陽/負郭三頃田安能佩六國相)
(印/乎)早作諸侯客兼工古體詩(洙曰見諸侯老賔客/注陸士衡有擬古詩)爾賢
埋照久(洙曰阮步兵詩/沉醉似埋照)余病長年悲盧綰須征日(洙曰/盧綰)
(傳上使召綰稱病不行上怒曰綰果反使樊噲撃綰高/祖崩綰遂将其衆亡入匈奴以為東胡盧王為蠻夷所)
(侵奪居/歲餘死)樓蘭要斬時(洙曰見樓蘭/斬未還注)歲陽初盛動(趙曰十/二月二)
(陽生/矣)王化久磷緇(洙曰見此道/未磷緇注)為入蒼梧廟看雲哭九
疑(師曰山海經云九疑山帝舜所𦵏在長沙零陵界又/云南方蒼梧之淵舜之所葬湘中記曰九疑山在營)
(道縣九山相似行者疑惑荆州記曰九疑山盤基數郡/之界連峯接岫競逺爭高含霞巻霧分隔天日郡國志)
(曰九疑山有九峯曰丹朱曰石城曰樓溪形如樓曰娥/皇下有舜如曰舜源曰女英舜墓在此峯下曰肅韻曰)
(紀峯曰紀/林有九十)補注(希曰武帝紀望祀虞舜于九疑師古曰/其山九峯形勢相似故曰九疑又列仙)
(傳舜游南有王城瑶闕曰九疑之都桂與全/相鄰全復鄰於道蘇溪適桂道所從出故云)
　　風疾舟中伏枕書懐呈湖南親友(三十/六韻)
　　　補注(鶴曰題云呈湖南親友而詩云故國悲寒/望羣雲惨嵗隂鬱鬱冬炎瘴濛濛雨滯淫)
　　　(當是大厯四年冬作故詩又云書信中原闊/干戈北斗深指是年吐蕃冦靈州時而云)
軒轅休製律(洙曰甫自注云伏羲造瑟神農作琴舜彈/五絃舉歌南風之篇矣史記黄帝名曰軒)
(轅前漢律厯志黄帝使伶倫自大夏之西崑崙之隂取/竹之嶰谷生而竅厚均者㫁兩莭間而吹之以為黄鍾)
(之宫制十二筩以聽鳳鳴其雄鳴為六雌鳴/亦六此黄鍾之宮而皆可以生之是為律本)虞舜罷彈
琴(洙曰樂記舜作五/絃之琴以歌南風)尚錯雄鳴管(趙曰前所謂十二筩/以聽鳳之鳴其雄鳴)
(六/也)猶傷半死心(洙曰枚乗七發云龍門之桐高百尺而/無枝其根半死半生冬則風雪之所激)
聖賢名古邈羇旅病年侵(洙曰范蔚宗聞道雖已積年/力互頽侵陸士衡詩前路既)
(巳多後塗隨年侵趙曰言造/琴律之聖賢其名已古逺矣)舟泊常依震(洙曰震東方/也有震澤)
湖平早見參(洙曰早一作半参曉星/也鮑昭詩曉星正参落)如聞馬融笛(洙曰/馬融)
(好吹笛有長笛賦序云/性好音律能鼓琴吹笛)若倚仲宣襟(洙曰王粲登樓賦/云憑軒檻以遙望)
(兮向北風/而開襟)故國悲寒望(洙曰顔延年息徒顧将夕極望/梁陳分故國多喬木空城凝寒)
(雲趙曰故國長安/也悲當寒望之中)羣雲惨歲隂(洙曰謝惠連雪賦嵗将/暮時既昏寒風積愁雲)
(繁/)水鄉霾白蜃楓岸疊青岑(蘇曰顧穆洞庭楓岸逺幾/疊青岑高趙曰江水湛湛)
(兮上有楓楚岸/多楓故曰楓岸)鬱鬱冬炎瘴(洙曰張平子/鬱鬱不得志)濛濛雨滯淫
(洙曰東山零雨其/濛勃海方淫滯)鼓迎方祭鬼(趙曰楚俗/好巫祀)彈落似鴞禽
(洙曰賈誼鵩賦鵩鳥似鴞/鮑曰荘子見彈而求鴞炙)興盡纔無悶(洙曰王子猷興/盡而返易遯世)
(而無/悶)愁來遽不禁生涯相汩没時物自蕭森(洙曰自一/作正張景)
(陽溪壑無人跡/荒林鬱蕭森)疑惑尊中弩(修可曰抱朴子曰予祖彬/為汲令注風俗通作汲令)
(應彬以夏至日請主簿杜宣飲酒北壁上有懸赤弩照/於杯中如蛇宣惡之及飲得病後彬知之延宣於舊處)
(置酒其見如初因謂宣曰此弩影耳宣疾遂瘳/此與樂廣傳蛇影事大相類特弓與弩異耳)淹留冠
上簪(洙曰移文借聞披簮逸海岸趙曰冠簮卿大夫/之禮也淹留冠上簮公猶未留遂棄冠冕也)牽
裾驚魏帝(洙曰辛毗諫帝帝怒起引帝裾趙曰言為左/拾遺時諌房琯之材不宜廢而肅宗怒之也)
投閣為劉歆(趙曰揚子雲校書天禄閣上以劉歆嘗問/竒字而歆以言祥得罪有司誤以連子雲)
(子雲為投閣今云為劉歆則是言琯既/貶邠州刺史而公出為華州司功也)狂走終奚適(蘇/曰)
(王修曰吾狂坐走諸侯門終身/必意奚適乃束書隠三茒山)微才謝所欽(洙曰陸士/衡寤寐靡)
(安豫願言/思所欽)吾安藜不糁(洙曰孔子/藜羮不糁)汝貴玉為琛(趙曰言/湖南親)
(友也貴玉為琛琛者/寳也詩云來獻其琛)烏几重重縛鶉衣寸寸針(趙曰鶉/衣即衣)
(如懸鶉/之謂)哀傷同庾信(庾信作/哀江南)述作異陳琳(趙曰陳琳健/於章奏曹公)
(見其檄而頭風愈今公自/謙以為述作不能似之)十暑岷山葛(洙曰蜀葛布也/十暑不易言其)
(貧/也)三霜楚户砧(洙曰三霜居/楚三易星霜)叨陪錦帳坐(洙曰郎官有/錦帳見漢百)
(官志趙曰公為尚書工部貟/外郎故也郎官賜錦帳緌被)久放白頭吟(趙曰公以老/而吟詠耳白)
(頭吟本是卓文君以相如晚/年置妾而作今公借用之也)反樸時難過(洙曰老子/還淳反樸)忘
機陸易沉(趙曰史記東方朔坐席中酒酣據地歌曰陸/沉於俗文選道勝貴陸沉注無水而沉謂之)
(陸/沉)應過數粒食(洙曰鷦鷯賦巢林不過/一枝毎食不過數粒)得近四知金(洙/曰)
(漢書王宻懐金遺楊震曰夜無知者震曰天/知地知子知我知是四知遂不受宻慙而退)春草封歸
恨(洙曰劉安招隠王孫遊/兮不歸春草生兮萋萋)源花費獨尋(洙曰見欲問/桃花宿注)轉
蓬憂悄悄(洙曰見生涯獨轉蓬/注柏舟詩憂心悄悄)行藥病涔涔(洙曰鮑明/逺有行藥)
(至城東橋詩注謂招有疾服藥行以宣導之漢霍光夫人/顯謀毒許后后免身取附子并合大醫大丸飲之有頃曰)
(我頭涔涔也藥中得無毒/乎對曰無遂加煩懣而崩)瘞夭追潘岳(趙曰公必有喪/子之禍但無所)
(考矣潘岳西征賦曰夭赤/子於新安坎洛側而瘞之)補注(希曰瘞或作痊或作疾/非鶴曰潘岳傷弱子序)
(曰三月壬寅弱子生五月之長安次于新安之千秋亭/甲辰而弱子夭乙巳瘞于亭東趙云公必有喪子之禍)
(而不明其為喪宗文師能引序語而乃以為悼嚴武之/亡按武死于永泰元年四月去大厯四年作詩時巳五)
(年又不應用瘞夭事元微之誌嗣子宗武不克𦵏則宗/文為早世甚明盖大厯二年有熟食日示宗文宗武詩)
(又有示兩兒詩明年出䕫二子尚無恙今詩云瘞夭又/大厯五年卒時唯存宗武故誌云宗武不克𦵏則宗文)
(誠夭矣意是四年自潭之衡時喪宗文以與聶令有舊/故瘞于耒陽而公死不果徙也不然何以下句又用渴)
(死/事)持危覔鄧林(洙曰山海經云夸父死棄其杖而為鄧/林列子云夸父不量力欲返日影逐之)
(於嵎谷之際渴欲得飲赴飲河渭不足將走北飲大澤/未至道渴而死棄其杖尸膏肉所浸生鄧林彌廣數千)
(里/焉)蹉跎翻學歩(洙曰阮籍娛樂未終極白日忽蹉跎夀/陵餘子學歩於邯鄲失其故歩匍匐而)
(返趙曰公自/傷随流俗也)感激在知音(趙曰公自傷其無識之者子/期死伯牙絶絃終身不復鼓)
却假蘇張舌(洙曰蘇秦/張儀也)高誇周宋鐔(洙曰荘子説劍王/曰天子之劍何如)
(曰天子之劔以燕石為鋒齊岱為鍔/晉魏為脊周宋為鐔韓魏為鋏矣)納流迷浩汗(蘇曰/孔融)
(子不見東海納萬流浩汗不/溢不驚君子之量當亦如此)峻址得嶔崟城府開清旭
(蘇曰言諸公/在幕府也)松筠起碧潯(趙曰公自言其舟之所/在潯韻書云旁深也)披顔
爭倩倩(趙曰言徃披承諸公之顔爭為倩倩以/相待詩云巧笑倩兮主在乎言笑也)逸足競
駸駸(洙曰詩載驟駸駸趙/曰以駸馬比諸公也)朗鑒存愚直(趙曰愚直公自/謂也朗鑒則所)
(以望諸/公也)皇天實照臨(洙曰左傳皇天/后土實聞此言)公孫仍恃險(洙曰/後漢)
(公孫述恃其地險衆附有異志蜀都賦長城結險吞若/巨防一夫守隘萬夫莫向公孫躍馬而稱帝劉宗下輦)
(而自/王)侯景(侯景陷/臺城者)未生擒書信中原闊干戈北斗深畏
人千里井(趙曰蘇氏演義小説載金陵記曰南計吏止/於傳舍間及將就路以馬殘草㵼於井中而)
(去謂無再過之期不久復由此飲於此井遂為昔/時剉節刺喉而死故後人戒之曰千里井不㵼剉)問俗
九州箴(洙曰揚雄傳贊曰箴莫善於虞/箴作州箴晉灼曰九州之箴)戰血流依舊(洙/曰)
(見邊城流血/成海水注)軍聲動至今葛洪尸定解(洙曰後漢方術/傳注尸解者言)
(將登仙假託為尸以解化也葛洪傳卒年八十一視其/顔色如生體亦柔軟舉尸入棺甚輕如空衣也以為尸)
(解得/仙)許靖力還任(洙曰蜀志曰許靖字木少與從弟劭/俱知名並有人倫臧否之稱而私情)
(不協排靖不得齒叙也趙曰王朗與靖書曰足下周游/江湖以暨南海可謂徧矣如靖之力還可勝任此公言)
(南征而/避難)家事丹砂訣(洙曰葛洪為勾/漏令求丹砂)無成涕作霖(洙曰/甫注)
(云伏羲造瑟神農氏作琴舜彈五絃舉歌南風之篇有/矣師曰莊子載孔子之言也方且與世違而心不屑與)
(之俱是陸沉者也其市南宜僚耶律所以調八風舜琴/亦歌南風阜財解愠今風疾足見時律不調故曰尚錯)
(雄鳴管如聞馬融笛言嚴武死也若倚仲宣襟言子美/無所依也鼓迎非祭鬼巴蜀多淫祀如事鳥鬼之類昔)
(賈誼困於長沙忌鵩鳥今子美亦然故云彈落似鴞禽/疑惑尊中弩言久病也淹留冠上簪言不用也牽裾驚)
(魏帝諌房琯事也子美為房琯得罪亦若子雲投閣為/劉棻故也劉棻嘗從雄學作竒字既而棻得罪事逮雄)
(使者收雄雄遂投閣今作劉歆未知所以謝所欽言諸/公禮待也十暑岷山葛言十年在蜀三霜楚户砧言三)
(年在楚反樸時難遇言不見治平也文選詩道勝貴陸/沉注無水而沉謂之陸沉史記武帝時齊人東方朔坐)
(席中酒酣據地歌曰陸沉於俗避世金馬應過數粒食/得近四知金言諸公餽食賜金也春草封歸恨言不得)
(歸郷也源花費獨尋言尚避亂也瘞夭追潘岳悼嚴武/之亡也持危覔鄧林言武之死朝廷失大材也子美亦)
(失其故步而感激在於諸公之知巳葛洪尸定/解以喻武之化去武以金石得病而殂故云)
　　奉贈蕭二十使君(大厯五/年作)
　　　補注(鶴曰詩云迴鴈五湖春當是大厯五年潭/州作詩曰昔在嚴公幕俱為蜀使臣艱危)
　　　(叅大府前後間清塵玉鳬聊暫出蕭雉只相馴/蓋蕭自嚴公幕去而宰縣公有蕭明府晏處覔)
　　　(桃栽詩乃/其人也)
昔在嚴公幕俱為蜀使臣艱危參大府前後間清塵(洙/曰)
(嚴再鎮成都今復参幕公自注嚴再領成都余復参幕/府趙曰蕭於嚴公初鎮時入幕而公在其再來時遂為)
(間/也)起草鳴先路(趙曰言蕭自嚴幕而徃為舍人矣唐制/舍人凡詔㫖制勅璽冊命皆起草也)
乗槎動要津(洙曰見虛乗八月槎注古詩先/據要路津趙曰以言其貴也)王鳬聊暫
出(洙曰見逺愧尚/方曾賜履注)蕭雉只相馴(洙曰蕭望之為郎有雉/隨車魯恭為中牟令翟)
(雉馴於桑下趙曰蕭廣濟孝子傳蕭芝至孝除尚書郎鳴/有雉數十頭飲啄宿止當上直送至岐路下直入門飛)
(車側舊注引蕭/望之惑後學矣)終始任安義(洙曰前漢任安字少卿為/益州刺史與司馬遷書責)
(以古賢臣之義也修可曰前漢衛青為大将軍霍去病/為驃騎將軍禄秩與大将軍等自是青日衰而去病日)
(益貴故人門下多去青事去病輒得官爵惟任安不肯/去子美詩首云昔在嚴公幕俱為蜀使臣及有塤篪金)
(石之語元注云嚴公既没老母在堂使君温凊之問若/巳之閨庭焉及太夫人傾逝又撫孤之情不減骨肉以)
(是攷之足以見蕭使君如任安之事衛青有終/始之義注引司馬遷責以古賢臣之義非是)荒蕪孟
母鄰聯翩匍匐禮(洙曰詩凡民有/喪匍匐救之)意氣死生親(洙曰公/自注云)
(嚴公没後老母在堂使君温凊之問甘脆之禮名數若/巳之庭關焉太夫人傾逝喪事又首諸孫主典撫孤之)
(情所謂一死生不減骨肉/則膠漆之契可以見矣)張老存家事(趙曰禮記檀弓/晉獻文子成室)
(晉大夫發焉張老曰美哉輪焉美哉奐焉歌於斯哭於/斯聚國族於斯今公以張老比蕭使君言能存嚴公之)
(家令諸孫奉太夫人喪事哭於/斯聚國族於斯不失其家也)嵇康有故人(洙曰康臨/死謂子曰)
(山公在汝/不孤矣)食恩慙鹵莽(趙曰言蕭使君之心舊食/嚴公之恩尚慙報之鹵莽)鏤骨
抱酸辛(趙曰言蕭使君銜嚴公之㤙銘鏤肌/骨常抱酸辛阮嗣宗詩悽愴抱酸辛)巢許山林
志(趙曰公以巢父/許由自比也)䕫龍廊廟珍(洙曰巢父許由䕫與龍/也趙曰言蕭使君也䕫)
(則典樂之䕫龍則納言之龍如二人之材當在廟/堂也師曰子美自謂隠晦而以䕫龍期蕭使君)鵬圖
仍矯翼(洙曰見泊岳/陽樓詩注)熊軾且移輪(趙曰言蕭使君如大/鵬之圖南仍矯奮其)
(翼固當遂晉擢矣而且為/太守故憑熊車以移輪也)磊落衣冠地蒼茫土木身(洙/曰)
(嵇康土/木形骸)塤篪鳴自合(洙曰絶交論道恊膠/漆志婉變於塤篪)金石瑩逾新
(洙曰文賦被金石而/徳廣流管絃而日新)重憶羅江外(鄭曰寰宇記本涪城/縣地天寳元年為羅)
(江/縣)同遊錦水濵(趙曰羅江屬綿州/錦水則成都也)結歡隨過隙(蘇曰王/陽與子)
(結歡眼隨過隙之駒趙曰莊/子曰人生一世如白駒過隙)懐舊益霑巾(洙曰潘安仁/懐舊賦涕泣)
(流而/霑巾)曠絶含香舍(趙曰後漢尚書郎口含雞舌香以其/奏事欲使氣芬芳也公自為員外郎)
(而不得坐省所/以為之曠絶)稽留伏枕辰(洙曰張茂先詩伏枕終遥/昔寤言莫予應趙曰詩展)
(轉伏/枕)停驂雙闕早(洙曰謝元暉詩/停驂我悵望)迴鴈五湖春(洙曰沈/休文旋)
(雁每迴翔趙曰張勃吳/録五湖者太湖之别名)不達長卿病(趙曰長卿有消渴/之疾而公亦有之)
從來原憲貧(洙曰見寧甘/原憲貧注)監河受貸粟一起轍中鱗(洙/曰)
(見莊子/轍魚事)
　　奉送二十三舅録事之攝郴州(崔偉/作)
　　　補注(鶴曰衰老悲人世驅馳厭甲兵又云氣春/江上別當是大厯五年作時臧玠為亂)
賢良歸盛族(趙曰周禮友行以尊賢良/賢則行之傑良則才之美)吾舅盡知名徐
庶高交友(趙曰以言崔舅徐庶字元直其所與逰/者諸葛亮龎士元司馬徳操之流而巳)劉牢
出外甥(洙曰桓𤣥曰何無忌劉牢之外甥酷似其舅/今舉大事孰謂無成趙曰公以無忌自比也)泥
塗豈珠玉(趙曰言崔舅為明珠白/王之質豈宜辱在泥塗)環堵但柴荆衰老悲
人世驅馳厭甲兵氣春江上别(洙曰謝𤣥暉/江上徒離憂)淚血渭陽
情(洙曰詩我送舅/氏曰至渭陽)舟鷁排風影林烏反哺聲(洙曰束晢/𥙷亡詩嗷)
(嗷林烏受哺于子趙曰言崔舅侍太夫人以/行也李善注文選有曰純黒而反哺者烏子)永嘉多北
至(洙曰永嘉之亂元帝渡江衣冠多自北至/鄭曰永嘉晉年號趙曰言崔舅自北而來)句漏且南
征(洙曰葛洪求為勾漏令以有丹砂也楚/詞汩吾南征鄭曰勾漏邑名屬交趾)必見公侯復
(洙曰左傳公侯必復其始趙曰/此句可以見崔舅貴人子孫也)終聞盗賊平郴州頗涼
冷橘井尚凄清(趙曰橘井在郴州神仙蘇耽於山/下鑿井種橘救鄉里之疾病者)補注
(希曰橘井在郴州城東蘇耽之故宅宅今為觀井之/水每酌則有金星云丹影如此予官郴嘗目覩其實)從
役何蠻貊居官志在行(洙曰論語言忠信行篤敬雖蠻/貊之邦行矣左傳當官而行何)
(强之/有)
　　送魏二十四司直充嶺南掌選崔郎中判官兼韋
　　韶州(大厯五/年春作)
　　　補注(鶴曰詩云故人湖外少春日嶺南長為報/韶州牧新詩昨寄将韋韶州即韋迢迢有)
　　　(早發潭州寄杜員外詩云湘潭一葉黄蓋大厯/四年秋矣則此詩當是五年春作時臧玠未為)
　　　(亂公尚/在潭州)
選曹分五嶺(洙曰見雲山兼五嶺注趙曰/言崔郎中充嶺南掌選也)使者歴三湘
(洙曰顔延年三湘謂洞庭七澤藹荆牧注江湘沅水皆/㑹巴陵洞庭陂號為三湘趙曰言崔郎中出使厯三湘)
(也按寰宇記云/湘潭湘鄉湘源)才美膺推薦(趙曰言魏為人所/薦而為判官也)君行佐
紀綱(洙曰左傳紀綱之僕趙曰言/魏君之行崔佐君之紀綱也)佳聲期(洙曰一/作斯)共逺
(趙曰崔魏皆著/佳聲而共逺矣)雅莭在周防明白山濤鑒(洙曰山濤典/選吏部並得)
(其才再居十餘年一官間輒啓數人甄抜人物各為題/目稱為山公啓事趙曰戒魏君之佐選事當以公也)
嫌疑陸賈裝(洙曰陸賈説尉佗佗賈槖中装直千金/佗送羽千金趙曰又戒魏司直以亷也)故
人湖外少春日嶺南長(蘇曰謝孚竄嶺外春日語客曰/昔年洛下狂歌痛飲唯嫌日短)
(今窮居嶺南偏覺日長要黑不能/吾其奈何子因有感書示翟夫子)憑報韶州牧新詩昨
寄(一作/夜)將
　　送趙十七明府之縣(大厯五/年春作)
　　　補注(鶴曰詩云江花報邑人又云卧疾/却愁春當是大厯五年春潭州作)
連城為寳重(洙曰虞子京連城既/偽徃荆玉得真還)茂宰得才新(蘇曰謝/𤣥暉和)
(伏武昌登孫權故城詩雄圖悵若兹茂宰深遐睠/太白贈義興宰亦云天子思茂宰天枝得英材)山雉
迎舟楫江花報邑人(洙曰語山梁雌雉趙曰上句則禽/鳥知所馴下句則草木知所喜皆)
(美言/之)補注(希曰正言魯恭馴雉及潘/岳一縣之花事雖隠而顯)論交飜恨晚(趙曰/公與)
(趙君晚方/論交也)臥病却愁春惠愛南翁悦餘波及老身(趙曰/言施)
(惠愛而南人喜悦公/自謂老身亦霑餘波)
　　燕子來舟中作(大厯五/年作)
　　　補注(鶴曰詩云湖南為客動經春燕子啣/泥兩度新當是大厯五年潭州作)
湖南為客動經春燕子啣泥兩度新(洙曰見啣泥/附炎熱注)舊入
故園嘗識主如今社日逺㸔人可憐處處巢居(洙曰一/作君)
室(洙曰古詩思為雙/飛燕啣泥巢君室)何異飄飄託此身暫語船檣還起
去穿花落水益霑巾
　　同豆盧峯貽主客李員外賢子棐知字韻
　　　補注(鶴曰按唐宰相表豆盧本姓慕容氏北人/謂歸義為豆盧因賜以為氏居昌黎棘城)
　　　(又唐百官志主客郎中貟外郎各一人掌二王/後諸藩朝見之事屬禮部從舊次在大厯五年)
　　　(潭州/作)
練金歐冶子噴玉大宛兒(洙曰張景陽七命楚之賜劍/歐冶所營鄭曰吳越春秋干)
(將與歐冶子作劔採五山之精合六金之英煉而為劔/定功曰穆天子東遊黄澤使宫樂謡曰黄之澤其馬歕)
(玉皇人夀榖又賈復顧兒謂弟曰此吾宗大宛兒也/一日千里亦可歕噴同趙曰此兩句以美李員外)補
注(希曰㑹稽郡有君邪溪即歐冶子鑄劔之處西域傳/馬汗血言其先天馬子注孟康曰言大宛國有高山)
(其上有馬不可得因取五色母馬置其上與/集生駒皆汗血因號曰天馬子練字當作煉)符彩高無
敵(田曰曹子建七啓曰符彩照燭魏文帝車渠椀賦發/符采而揚榮趙曰傅𤣥乘輿馬賦曰符采横發大率)
(言符光/雜穆也)聰明達所為夢蘭他日應(洙曰左傳鄭文公賤/妾燕姞夢天使與巳)
(蘭曰以為是爾子詩蘭有國香人服媚之既而文公與/之蘭而御之辭曰妾幸而有子将不信敢徴蘭乎穆公)
(名曰/蘭也)折桂早年知(洙曰見禮闈/新折桂注)爛熳通經術光芒刷羽
儀(洙曰沈休文湖中鴈詩刷羽同摇/漾易鴻漸于陸其羽可用為儀)謝庭瞻不逺(洙曰/晉史)
(謝太傅諸子若芝/蘭玉樹生於庭階)潘省㑹於斯(趙曰潘安仁云寓直于/散騎之省今公乃工部)
(貟外郎李乃主客貟外郎盧亦/必官是是省郎之人相㑹於斯)唱和將雛曲田翁號鹿
皮(洙曰見歎世/鹿皮翁注)
　　歸鴈二首(大厯五/年春作)
　　　補注(鶴曰詩云萬里衡陽雁今年又北歸又云/塞北春隂暮江南日色曛當是大厯五年)
　　　(春潭/州作)
萬里衡陽鴈今年又北歸(洙曰應徳璉詩朝雁鳴雲中/音響一何哀問子遊何郷戢)
(翼正徘徊言我塞門來將就衡/陽棲徃春翔北土今冬客南淮)雙雙瞻客上一一背人
飛補注(希曰公在南而雁/北飛故曰背人)雲裏相呼疾沙邊自宿稀繫
書元浪語(洙曰見雖無南過鴈注蘇曰孔琛憑雁/繫書真浪語耳其迷過於刻劔守株者)愁寂
故山薇
　　再吟
　　　補注(鶴曰詩云却過清渭影高起洞庭羣傷/弓流落羽行斷不堪聞公以自喻也)
欲雪違胡地(洙曰謝靈運詩季秋/邊朔苦旅鴈違霜雪)先花别楚雲(洙曰月/令雁北)
(鄉管子曰雁春北秋南言其避/寒也楚南也故曰先花别楚雲)却過清渭影高起洞庭
羣塞北春隂暮江南日色曛傷弓流落羽(洙曰史盈引/虚弓而雁落)
(人問之曰此/雁傷弓也)行㫁不堪聞(洙曰嚴僅囚於上蔡自歎曰/縲絏憂羇不忍聞㫁行旅鴈)
(愴然久之/獄吏惻然)
　　小寒食舟中作(大厯五/年作)
　　　補注(鶴曰公在潭率舟居此當是大厯五年作/小寒食如小至之類前寒食一日也詩云)
　　　(看雲直北至長安/一本作是長安)
佳辰強飲食猶寒隱(於靳/切)几蕭條帶鶡冠(洙曰漢輿服/志號賁武騎)
(皆鶡冠南郭子綦隠几卧趙曰鶡冠者隠人之冠也/袁淑真隠傳鶡冠子舊注引虎賁武騎之冠誤矣)春
水船如天上坐(趙曰魯直言前人詩有水面船如天上/坐杜公改一春字而精神烱然可謂㸃)
(鐵成金余曰卲氏聞見録云少陵此句本沈雲卿船如/天上坐人似鏡中行船如天上去魚似鏡中懸也或以)
(此論少陵之妙予謂少陵所以獨立千載之/上者不但有所本也三百篇之中果何本哉)老年花似
霧中看(尹曰張歜至秦歎曰老年看花眼/眩如隔霧縠謂於燭下數牛毛也)娟娟戯蝶過
閒幔片片輕鷗下急湍雲白山青萬餘里愁看直北是
長安(洙曰鮑明逺㶚陵望長安徐敬業登陴起遐目回/首見長安蘇曰何遜古道難云直北長安道愁看)
(别離/人)
　　清明二首(大厯四/年作)
　　　補注(鶴曰詩云不見定王城舊處長懐賈傅井/依然當是大厯四年初到潭州時作故詩)
　　　(又云湖色春/光淨客船)
朝來新火起新煙(洙曰周禮司烜氏仲春以木鐸修火/禁於國中趙曰唐制清明日賜百官)
(新火賈島詩曰晴風/吹栁絮新火起厨煙)湖色春光淨客船繡羽衝花他自
得(射雉賦有綺/翼縭頭衮背)補注(希曰衝花一本作銜花自又作/白然衝勝銜自勝白今本為是)紅
顔騎竹我無縁(洙曰郭伋傳/小兒騎竹馬)胡童結束還難有楚女腰
肢亦可憐不見定王城舊處(洙曰長沙定王鄭曰寰宇/記潭州長沙縣定王廟在)
(縣東一里廟連岡高/七丈俗謂之定王岡)長懐賈傅井依然(洙曰今長沙賈/太傅誼廟有井)
(存焉韓愈井詩亦云賈誼宅中今始見葛洪墓上亦曾/窺修可曰盛𢎞之荆州記曰湘州南寺之東賈誼宅有)
(井小而深上斂下大状如壺即誼所穿井誼宅今為陶/侃廟種栢猶有存者鄭曰寰宇記誼廟在長沙縣南六)
(十里廟即誼宅中/有井上圓下方)虚霑周舉為寒食(洙曰事見桓譚新/論後漢周舉博學)
(遷并州刺史太原一郡舊俗以介子推焚骸有龍忌之/禁至其亡月咸言神靈禁舉火由是士民毎冬中徹一)
(月寒食莫敢煙爨老小不堪歲多死者舉既到州乃作/弔書以置子推之廟言盛冬去火殘損民命非賢者之)
(意以宣示愚民使還預温食由是衆惑稍解風俗頗革/新序曰晉文公反國介子推無爵遂去而之綿上文公)
(求之不得乃焚其/山推遂不出而死)實藉君平賣卜錢(洙曰見上憑/傳百錢卜注)鐘鼎
山林各天性濁醪麤飯任吾年(夢符曰按酒經曰醪汁/滓酒也世本曰儀狄始)
(作酒醪變五味蘇曰梁勰告友人曰五斗粟非所欲也/洛中有薄田桑柘蔬園老夫率兒女輩操耒耜絍織與)
(隣里徃來濁醪麄飯任此天年庶免風波岐路易飜覆/耳趙曰撃鐘而食列鼎而烹富貴人之事也山林則隠)
(逸之人處貧賤而甘之與好富貴者各/天性耳既無盛饌姑且濁醪麄飯而巳)
此身飄泊苦西東右臂偏枯半耳聾(趙曰出素問黄帝/言風曰或為偏枯)
寂寂繫舟雙下淚(洙曰賈誼傳/不繫之舟)悠悠伏枕左書空(洙曰/見稽)
(留伏枕及咄咄正書空注師曰/右臂既偏枯書空者唯左而巳)十年蹴踘將雛逺(洙曰/劉向)
(别錄蹴踘黄帝所造本兵勢也或云起於戰國按踘與/毬同古人踘蹴以為戱趙曰成公綏嘯賦似鴻雁之將)
(雛師曰十年蹴踘言軍興/也將雛逺謂挈子逺遊)補注(希曰漢藝文志蹴踘二/十五篇師古曰鞠以韋)
(為之實以物蹵/蹋之以為戱也)萬里鞦韆習俗同(洙曰古今藝術曰鞦/韆北方戯以習輕矯)
旅鴈上雲歸紫塞(孝祥曰崔豹古今注秦所築長城土/皆紫色漢塞亦然故稱紫塞子美宮)
(池春雁詩又有青春欲盡急/還鄊紫塞寧論上有霜之句)家人鑽火用青楓(洙曰鑽/燧改火)
(春取榆栁之火/以順陽行火氣)秦城樓閣煙(洙曰一/作鶯)花裏漢主山河錦
繡中補注(希曰舊本注云荆州劉備所自起故子美言/漢主山河今本不載然詳詩意此蓋指長安)
(而云公思故鄉也所以接云風水/春來洞庭闊白蘋愁殺白頭翁)風水春來洞庭闊白
蘋愁殺白頭翁(洙曰風水一作春去趙曰四/句懐長安而歎其在湘潭也)
　　贈韋七贊善(大厯五/年作)
　　　補注(鶴曰唐東宫官有左右贊善大夫各五人/掌傳令諷過失贊禮儀韋贊善必韋見素)
　　　(之後見素位至宰相贈司空故詩云爾家最近/魁三象見素與公皆京兆人故又云鄉里衣冠)
　　　(不乏賢若韋思謙父子乃鄭州人詩又云洞/庭春色悲公子當是在潭州作大厯五年)
鄉里衣冠不乏賢杜陵韋曲未央前(洙曰未央殿基在/長安杜陵韋曲地)
(名也蘇曰袁粲幼孤祖哀之名之曰愍孫少好學有清才/叔父淑雅重之語子弟曰我門不乏賢愍孫必當復三公)
(古雍曲引云杜陵茂樹韋曲紫花照未/央之宫前當昆明之池左風物富秀)爾家最近魁三
象(注曰公自注云斗魁/下兩兩相比曰三台)時論同歸(洙曰一/作因侵)尺五天(洙曰/公自)
(注俚語曰城南/韋杜去天尺五)北走關山(洙曰一/作河)開雨雪(洙曰蕪城賦/南馳蒼梧漲)
(海北走紫/塞雁門)南遊花栁塞雲煙(塞悉則切洙/曰雲一作風)洞庭春色悲
公子鰕菜忘歸范蠡船(洙曰句踐既滅吳范蠡乗扁舟/泛五湖蘇曰郭林宗蝦菜菰米)
(足以度歳/使人忘歸)
　　奉酬㓂十侍御錫見寄四韻復寄㓂(大厯五/年作)
　　　補注(鶴曰詩云故泊洞庭船又云春深把臂前/當是大厯五年潭州去年春深公入衡矣)
徃别郇瑕地(洙曰見上悽/愴郇瑕邑注)于今四十年來簪御史筆(洙/曰)
(魏略曰殿中侍御史簮白筆側階而直上問曰此/何官也辛毗對曰御史簮筆書過以記不依法)補注
(希曰御史所居之/署漢謂之御史府)故泊洞庭船詩憶傷心處(洙曰楚詞/目極千里)
(傷心/處)春深把臂前(洙曰廣絶交論自昔把臂之英金/蘭之友趙曰言在郇瑕相别之時)南
瞻按百越黄帽待君偏(趙曰前漢鄧通以櫂船為黄頭/郎顔師古注曰櫂船能授櫂行)
(船也土勝水其色黄故刺船之郎皆著黄帽因號曰黄/頭郎也今冦君既按百越則所在處常艤舟以待故其)
(帽偏也師曰郇瑕晉地子美與冦别於晉地迨今凡四/十年頭簮御史筆來客荆衡間故云泊洞庭船此子美)
(自述也公為拾遺故簮白筆黄帽乃竹/籜為冠按百越言冦按察楚越之郡)
　　酬郭十五判官(大厯四/年作)
　　　補注(鶴曰郭詩云衡陽紙價頓能高而此詩云/喬口橘洲風浪促繫帆何惜片時程當是)
　　　(公在衡郭在潭大厯四年也喬/口橘洲並在潭州詳見上注)
才微歲老尚虚名卧病江湖春復生藥裹關心詩總廢
花枝照眼句還成只同燕石能星隕(洙曰左傳隕石于/宋五隕星也又星)
(隕如/雨)自得隋珠覺夜明(洙曰隋侯之/珠夜光之璧)喬口橘洲風浪促
驚帆何惜片時程(洙曰橘洲見橘洲田土仍膏腴注師/曰宋之愚人得燕石于梧臺之側藏)
(之以為大寳周客聞而觀焉主人齋七日端冕𤣥服以/發寳革櫃十重客見俛而掩口胡盧而笑曰此燕石也)
(其與瓦甓不殊主人大怒曰肓瞽之言藏愈固守愈謹/藥裹關心言治病也無暇於詩篇隋珠喻郭判官詩喬)
(口橘洲乃荆衡之地驚帆何/惜片時程欲郭來訪已也)
　　衡州送李大夫七丈勉赴廣州(大厯四/年作)
　　　補注(鶴曰按史勉自江西觀察使入為京兆尹/兼御史大夫今隆興有石幢載牧守名爵)
　　　(勉在張鎬之後魏少游之前而少游以大厯二/年代去鎬以廣徳二年九月死則勉為江西觀)
　　　(察使當是其年九月後其為京兆尹當在大厯/元年又四年十二月廣州人馮崇道反桂州人)
　　　(朱濟時反殘亂十餘州勉遣將李觀率容州刺/史王翃討平之則勉是四年秋冬之交赴廣州)
　　　(故此詩有北風隨爽氣之句公是年在衡以畏/熱歸潭終歲舟居明年又自潭之衡今題曰衡)
　　　(州蓋誤也/當作潭州)
斧鉞下青冥(洙曰禮賜斧鉞然後殺蘇曰何敬祖将軍/新持斧鉞總握虎符自青冥來鎮岷隴)
樓船過洞庭(洙曰漢武征/南越作樓船)北風隨爽氣(洙曰登樓賦向/北風而開襟王)
(子猷西山/致有爽氣)南斗避文星日月籠中鳥(洙曰潘安/池魚籠鳥)乾坤水
上萍王孫丈人行(洙曰匈奴云漢/天子我丈人行)垂老見飄零(師曰諸/侯賜斧)
(鉞然後誅殺青冥天也言天子賜李以節鉞樓船船上/有樓櫓過洞庭迤邐之廣州北風隨爽氣言自北而南)
(帶爽氣而來南斗避文星北斗以南公一人而巳籠中/鳥局促不得騁子美客居局促如籠鳥飄泛如水萍豈)
(意垂老之年尚見飄零/失所乎行音項儔也)
　　過洞庭湖(鮑曰洪玉甫云有人得之江中石/刻直方詩話亦云  大厯五年作)
　　　補注(鶴曰詩云破浪南風正回檣畏日斜既曰/回檣又曰南風畏日則非大厯四年春自)
　　　(岳之潭經洞庭時作當是大厯/五年自湖南歸襄陽時之作)
鮫室圍青草龍堆隠(本中曰/一作擁)白沙䕶堤(本中曰/一作江)盤古木
迎棹舞神鵶破浪南風正回檣(本中曰一/作歸舟)畏日斜湖光
與天逺直欲泛仙槎(本中曰一作雲山千/萬疊底處上星槎)
　　聞惠子過東溪(新添蘇曰右一篇劉斯立得/於管城人家  大厯二年作)
　　　補注(鶴曰詩云崖蜜松花熟山杯竹葉春非湖/南作意東溪指瀼東而言也大厯二年作)
　　　(洪駒甫詩話云劉路左車為余言嘗收得唐人也/雜編時人詩冊有老杜送惠二歸故居詩即此)
惠子白驢瘦歸溪唯病身補注(希曰白驢一/本作白駒)皇天無老
眼空谷滯斯人崖(一作/巖)蜜松花熟(一作古定功曰本草/蜜一名白蜜一名崖)
(蜜在高山巖石之間圖經云近宣州有黄連蜜色味黄/小苦雍洛間有棃花蜜如凝脂亳州太清宫有檜花蜜)
(色小赤並以蜂採其花作之而性之温良亦/相近崖蜜松花熟亦蜂採松花而成蜜也)山杯(本中曰/一作)
(村/醪)竹葉春(修可曰吳地志曰吳興烏程酒有名張華輕/薄篇曰蒼梧竹葉青宜城九醖酒故張景陽)
(七命云弗南烏程豫北竹葉田/曰陳隂鏗竹詩葉醖宜城酒)柴門了生事黄(本中曰/一作園)
綺未稱臣
　補注杜詩巻三十六
