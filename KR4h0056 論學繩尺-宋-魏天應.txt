#+TITLE: 論學繩尺-宋-魏天應
#+DATE: 2016-06-11 12:26:03
#+SOURCE: github.com/kanripo/KR4h0056 master 42bb5cdb                
欽定四庫全書　　　　　集部八
　論學繩尺　　　　　　　總集類
　　提要
　　　　(臣/)等謹案論學繩尺十巻宋魏天應編林子
　　　　長註天應號梅墅自稱鄉貢進士子長號筆
　　　　峯官京學教諭皆閩人也是編輯當時塲屋
　　　　應試之論冠以論訣一巻所録之文分為十
　　　　巻凡甲集十二首乙集至癸集俱十六首每
　　　　兩首立為一格共七十八格每題先標出處
　　　　次舉立説大意而綴以評語又略以典故分
　　　　注本文之下盖建陽書肆所刋嵗久頗殘闕
　　　　失次明福建提學僉事游明訪得舊本重為
　　　　校補又以原注多所訛誤併為考核増損付
　　　　書坊刋行何喬新椒邱集有是書序今本不
　　　　載盖佚脱矣考宋禮部貢舉條式元祐法以
　　　　三塲試士第二塲用論一首紹興九年定以
　　　　四塲試士第三塲用論一首限五百字以上
　　　　成經義詩賦二科並同又載紹興九年國子
　　　　司業髙閌劄子稱太學舊法每旬有課月一
　　　　周之每月有試季一周之皆以經義為主而
　　　　兼習論策云云是當時每試必有一論較諸
　　　　他文應用之處為多故有專緝一編以備揣
　　　　摩之具者天應此集其偶傳者也其始尚不
　　　　拘成格如蘇軾刑賞忠厚之至論自出機杼
　　　　未賞屑屑於頭項心腹腰尾之式南渡以後
　　　　講求漸密程式漸嚴試官執定格以待人人
　　　　亦循其定格以求合於是雙關三扇之説興
　　　　而塲屋之作遂别有軌度雖有縱横竒緯之
　　　　才亦不得而越此編以繩尺為名其以是歟
　　　　紹興重修貢舉式中試巻犯㸃抹條下有論
　　　　策經義連用本朝人文集十句之禁知拘守
　　　　之餘變為剽竊故以是防其弊矣然當日省
　　　　試中選之文多見于此存之可以考一朝之
　　　　制度且其破題接題小講大講入題原題諸
　　　　式實後來八比之濫觴亦足以見制舉之文
　　　　源流所自出焉乾隆四十六年十月恭校上
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　總　校　官　(臣/)陸　費　墀
論學繩尺論訣
　諸先輩論行文法
東萊吕公(祖謙/)云論各有體或清快或壯徤不可律看
做論有三等　上焉蔵鋒不露讀之自有滋味　中焉
步驟馳騁飛沙走石　下焉用意庸庸専事造語　看
論須先看主意然後看過接處　論題若玩熟當别立
新意説　作論要首尾相應及過處有血脉　論不要
似義方要活法圓轉　論之段片或多必須一開一合
方有収拾　論之繳結處須要着些精神要斬截　論
之轉換處須是有力不假助語而自接連者為上若他
人所詳者我畧他人所畧者我詳　題常則意新意常
則語新　意深而不晦　句新而不怪　筆徤而不粗
　語新而不常
戴公(溪/)云史論易粗冝純粹　性理論易晦冝明白
破題欲切而當欲明而快　破題結題是終始着力處
原題貴新　講題貴贍　立論講題是鋪叙有條處
接題須援引　結題須壯徤　據古文為文法　立已
見為新意　議論貴含蓄　譬喻貴警拔　以題用事
貴不迫　以意用事貴不露
陳公(亮/)云大凡論不必作好語言意與理勝則文字自
然超衆故大手之文不為詭異之體而自宏冨不為險
怪之辭而自典麗奇寓於純粹之中巧蔵於和易之内
不善學文者不求髙於理與意而務求異於文彩辭句
之問則亦陋矣故杜牧之云意全勝者辭愈朴而文愈
髙意不勝者辭愈華而文愈鄙山谷云好作奇語自是
文章一病但當以理為主理得而辭順文章自然出羣
拔萃
林公(執善/)云作論當如文與可畫竹皆先有成竹於胷
中若胷中無一篇成説逐步揣摩旋生議論安有渾成
氣象
呉公(琮/)云省闈多在後兩場取人諺云三平不如一冠
若三場皆平平未必得若論策中得一冠場萬無失一
至如方州試固以第一場為主至於定去留時亦多以
後兩場㕘攷蓋有第一場文字不相上下則於此辨優
劣也
又云論須熟考上下文然後立説主張要在題目外題
目却要在主張内方是好文字
又云㑹做論人只是借他題目説自家道理
又云論無定格而有定體意欲圓辭欲輕冐頭是説主
張源流要議論多於事實行文又欲轉換處多
厚齋馮公(椅/)論一篇之體　䑕頭欲精而鋭　豕頂欲
肥而縮　牛腹欲肥而大　蜂尾欲尖而峭
又云論題有問人物優劣者若必與之辨優劣則其説
難得出倫又有置優劣於不足辨而别立一議論者如
徐邦憲公卿賢良文學之議孰優陸唐老開元輔佐孰
賢論是也此格最髙
又云破題貴簡而切當含蓄而不晦一句兩句破者上
也其次三句又其次四句者漸為不得已破題上所用
字皆是一篇之骨無虚下者後面亦須照應
又云破題上當只用題目上字者須就用不須外求字
代之蓋其字自是一題之主若别求字代非惟難得適
用亦緣破題之後又不可不用題上主字者又要回顧
破題字則自有妨筆處
又云破題以下數句極難最要明快轉得怕緩緩便喫
力言幾句要着工這裏不起人意便費力　承題最要
起時提掇得是若是時後面自不費力這裏差了便一
向費力
又云小講處最怕緊怕繁絮最要徑㨗去得快却不得
苟簡不可失之直又怕幾句疊排文字毎結句之乎者
也要照前後不可重了　小講中又怕意思頭項多便
為他累纔到中間旋旋入其他意來者便喫力要知利
害可節則節可總則總　小講中且要斟酌詳略恐是
實事題便要入題最忌前後重複或前面已詳則入題
處便得省文法或未詳則入題處却不可略
又云冐頭於破題上不曽用得題目上字則於一兩行
後必着入又却不可驟若驟則又圭角須漸漸引入方
渾融若不來中間入則須就承題直上主意亦然破上
未見則承後漸漸轉入可也　冐子中自破而下纔𢾗
句或一二行三四行便入題者須斟酌蓋是題目恐有
難説者亦有當叙源流者則承後略包幾句便與他入
題然只是史題如此　冐子布置便是講題規模又忌
有重複語意　冐子中語最忌圭角忌重滯最冝渾融
冝輕峭冝清快
又云冐頭貴簡勁明切圓活警策不喫力不費辭不迂
危公(稹/)云論中使譬喻須一句比喻一句使實事為上
格如俞汝諧魯一變至於道論有云學弈方勤而鴻鵠
將至(譬喻/)女樂既受則聖人不容於不行如章頴孝文
幾致刑措論萬物群生而一物獨枯則造化非全功舉
天下皆化而猶有未化者焉則君子非全仁滿堂燕笑
而未免向隅之泣(譬喻/)海内興於禮義而斷獄數百吏
猶有藉手焉此論是也如瑟之方絃而求雅頌之師玉
之未琢而不試於拙工之手此類未為上也
吳公(鎰/)云作史題論講中不須多本題題事若多叙則
苟有百事亦須叙百事非要法也不若取其事之大節
者舉之而已故公作髙帝無可無不可論論中止以封
功臣一事言之
　　　用字法
如治天下審所尚云孰為利孰不為利孰為害孰不為
害何不曰孰為利孰為不利孰為害孰為不害以此推
之可知用字法
　　　論體有七
一圓轉　二謹嚴　三多意而不雜　四含蓄而不露
　五結上生下其勢如貫珠　六首尾相應其勢如撃
蛇　七結一篇之意常欲有不盡之意如清廟三嘆有
遺音
　止齋陳(傳良/)云(節要/語)
　　　認題
凡作論之要莫先於體認題意故見題目則必詳觀其
出處上下文及細玩其題中有要切字方可立意葢看
上下文則識其本原而立意不差知其要切字則方可
就上面着工夫此最作論之闗鍵也
　　　立意
凡論以立意為先造語次之如立意髙妙而遣辭不工
未害為佳論苟立意未善而文如渾金璞玉亦為無補
矣故前輩作論每先於體認題意者葢欲其立意之當
也立意既當造語復工則萬選萬中矣
　　　造語
造語有三一貴圓轉周旋二貴過度精宻三貴精奇警
拔凡造語警拔則當於下字上着工夫葢下字既工則
句語自然警拔矣
　　　破題
破題為論之首一篇之意皆涵蓄於此尤當立意詳明
句法嚴整有渾厚氣象論之去取實係於破題破題不
佳後雖有過人之文有司亦不復看
　　　原題
題下正咽喉之地推原題意之本原皆在於此若題下
無力則一篇可知或設議論或便説題目或使譬喻或
使故事要之皆欲推明主意而已
　　　講題
講題謂之論腹貴乎圓轉議論備講一題之意然初入
講處最要過度精宻與題下渾然使人讀之不覺其為
講題也大凡講題實事處須是反覆鋪叙方得用語圓
轉又須時時繳歸題意方得𦂳切如小兒隨人入市數
步一回顧則無失路若一去不復反則人與兒兩失矣
初學論者最宜加審
　　常疑陳武章頴論未嘗有腹但題下便是講題此
　　正二公髙妙處但人不知其入講題耳近鄭昉亦
　　從題下便説去大類講題而正講規模隠然不易
　　　使證
講後使證此論之常格今則不拘蓋今之為論多於題
下便使事引證正講後但隨事議論則或證之而正使
事證題者葢寡然初學者不可不依常格善使事者但
一二句至三五句而題意已瞭然前輩嘗謂學者使事
不可反為事所使此至論也
　　　結尾
結尾正論闗鎻之地尤要造語精宻遣文順快葢精宻
則有文外之意使人讀之而愈不窮順快則見才力不
乏使人讀之而有餘味凡為論未舉筆之前而一篇之
規模已備於胷中凡結尾當如反覆如何議論已寓深
意於論首故一論之意首尾貫穿無間斷處文有餘而
意不盡若至講後而始思量結尾則意窮而復求意必
無是理縱求得新意亦必不復渾全矣
　福唐李先生論家指要
　　　論主意
主意一定中間要常提掇起不可放過
　　　論間架
間架布置前後證據須要明整㓗净却不要似策策文
方論文圓策文直論文峻策文易論文險相對句多非
格也
　　　論家務持體
論家務持大體拈起一字鎖屑説出似乎作賦最是文
病
　　　論題目有病處
題目有病處切須回䕶如子謂武未盡善周公未盡仁
知不善回䕶便小了聖人又漢唐君臣互有得失先包
容抑揚予奪或始揚而終抑奪而終予貴得其當也
　　　論用字法
前輩用字皆與題稱如讀顔拭齊晉比子儀論便見奮
發意讀鄭祖逖奇節論便見復讐意
　　　論制度題
凡古來制度古人皆曽有攷究了非待今日始見立説
當本之古人文意則當出已見此所謂奪胎換骨之妙
　　　論人物題
其人若有未純處不可罵盡雖罵題切須婉順不可直
突便罵起有可出脱處便湏為之回䕶
　　　全篇總論
論頭恰似初狀題有是處有不意處當且含洪説不可
説太盡不可説太直不可説太泛亦不可太拘　題下
或本意起或用證起或辨難起或連論頭便徑説去本
意起貴乎轉換不要重復用證起貴乎的切不要牽强
不可叢雜辨難起貴乎是當不可泛講連論頭下徑説
去貴乎有議論不可率略　論腹接乎題下之間此乃
要眼所在過度處在此引上生下入末意處不要勾得
做段一節髙一節自然有末意上也
　歐陽(起鳴/)論評
　　　論頭
論頭乃一篇綱領破題又論頭綱領兩三句間要括一
篇意承題要開闊欲養下文漸下莫説盡為佳欲抑先
揚欲揚先抑最嫌直致無委曲講題舉題只有詳略兩
體前面意説盡則舉題當略前面説未盡則舉題當詳
繳結収拾處要緊切前後相照
　　　論項
題下多有體先看主意如何却生一議論起來或行數
句淡文或立意用事起或設疑反難起要之初學發軔
設疑為易後用事證佐則不枯
　　　論心
如漢唐君臣論以帝王君臣作權衡如荀揚論以孔孟
作權衡如帝王論用天地譬喻等形容
　　　論腹
鋪叙要豐贍最怕文字直致無委曲欲抑則先揚欲揚
則先抑中間反覆惟意所之大概初入須是要寛緩結
殺處要得緊而又緊
　　　論腰
變態極多大凡轉一轉發盡本題餘意或譬喻或經句
或借反意相形或立説斷題如平洋寸草中突出一小
峯則聳人耳目到此處文字要得蒼而徤聳而新若有
腹無腰竟轉尾則文字直了殊覺意味淺促
　　　論尾
如第八韻賦相似賦末韻多有警語如俳優散場相似
前輩所謂打猛顐出却打猛顐入或先褒後貶或先抑
後揚或短中求長或衆中拈一或以冷語結或以經句
結但末稍文字最嫌軟弱更須百丈竿頭復進一步
　　林之起嘗曰論者卵也或者則曰不過要圓子謂
　　命題似黄立意似清行文似幕造語似殻意要包
　　題文要涵意語要蔵文故黄在清裏清在幕裏幕
　　在殻裏向無爾多包褁則不成卵何有於圓
　　陳國俊曰(南渡/前人)論似卵夘本圓故論亦要圓圓則
　　有首尾題似黄黄本濁濁則不冷淡清本清故意
　　亦要清清則不混雜幕薄而微見其清故文亦要
　　薄而微見其意而不晦焉殻硬而外䕶其幕故語
　　亦要雄徤而外䕶其文則不至於委靡而衰薾焉
　林圖南論行文法
　有抑揚　有緩急　有死生　有施報　有去來
　有冷艷　有起伏　有輕清　有厚重
　　　揚文(凡欲揚/必先抑)
如髙文寛仁結人心論云且髙帝初年民無蓋蔵天子
􁀙駟不具將相猶用牛車文帝之時未甚相逺當時備
具蓋無以供二三千里之旱數百萬之兵後元四年迨
末年猶語百官率意思邊以足民食其民間之窘乏也
為如何冝其為無聊而咨嗟愁嘆夫何一三章之約一
山東之詔虚文空言似於民無補者而秦之父老方且
大悦扶杖而聴詔者感泣焉為當時之民者猶以斗米
萬錢賣爵不給而至此何為所可憂者而乃為是之喜
無亦不情乎
　　三章之約山東之詔不可謂之虚文空言蓋欲揚
　　髙文之功故先抑而言之此所謂揚文也
　　　抑文(凡欲抑/必先揚)
如陳秉白先王取民之法論云惟先王見髙識逺亦知
夫車徒萬乗冨有天下山河社稷朝廷宗廟侍御僕從
為之奔走服役凡民之奉我者亦足矣彼其一田廬一
疆場一市肆一舟車桑麻榖粟𤓰匏果蓏布帛絲枲麄
良重厚所入亦甚細而其贏亦甚微又况仰事俯育社
閭嘗新春秋之祀送往迎來弔死問疾蓋亦無幾使郊
祀社稷宗廟百神之祀可闕賔客庖厨百官廪給匪頒
好用之費可去自十二至二十而吾聖人不以及民惟
其數者之不能無聖人於是有不得已者又况佽布質
布總布罰布㕓布雖歛於㕓人而實歸於泉府以貸舉
民之無貨與夫貨滯而不售者非特以足國用也
　　先張皇先王甚多冨貴蓋揚之也而後抑言民之
　　所入所贏之微細焉此所謂抑文也
　　　急文
如焉周言天下事論題下云嘗觀古人之於事不徒曰
事而已而必曰職事云者豈非有職於此然後有事於
此吾而不職於此亦無所事於此事之利害事之得失
吾必不習熟乎此於此而冐言之非淺迫而無謀則迂
緩而不切者也是以幾敗乃事此髙帝之所嫚罵而孝
宣深不喜夫士者亦其時冝之不達也是非吾之求避
乎事也(此一句上引下如風/中帆過不覺其快)
　　　緩文(前論後面説魏鄭公/等之言與周無異處)
夫言則同諌則同史官異周而不及數子何也(此處/是緩)且
天下之所謂異之者亦曰不常有之云爾今而猶有道
此者非周獨擅其論也史臣而異周則亦必可以異數
子史臣而不異數子則於周亦不得以獨異也今而反
之苟非臆説以私予則必有深意於其間吾嘗質的而
稽考之然後知史臣之所以異周者與周之所可異果
非數子比也蓋徴於是時位則諫議也元素則三品也
季輔則御史也封徳彛則遷僕射禇遂良則記起居彼
其乘人之車載人之事其於天下之利害得失固已講
究而習熟矣
　　使不知緩文者於史官異周而不及數子何也下
　　直接云吾嘗質的而稽考之無天下之所謂異之
　　者一段則無曲折了惟有此一段然後見我之從
　　容而不迫　緩文如折腰急文如蜂腰但實則為
　　躰浮則為文聚則為體散則為文
　　　死文
如韓信申軍法論冐子曰成天下之治者必思所以維
持一代之計知其成矣而樂於因循苟且而弛一切維
持之計此庸主之所苟安明主則慮其激天下之變而
趍於亡矣死文夫天下之為兵者必齊民之中桀㸃而
難制者也方天下之潰潰然吾將乘時而起以求濟其
所欲非桀黠難制之人則不可然而所發既效所成既
就挾其尊貴之勢以巍乎士民之上則向之從我以馳
驅者不能無翹然自喜之心而其桀黠難制者豈不思
以冀其所非望哉
　　先輩戒人不得作死文道盡其意言到此而不能
　　再發者謂之死文
　　　生文
如孔子用於魯論冐子曰所抱負者大則其所設施者
必不小(生文/)人情不甚相逺吾而大有得於此其所設
施亦必滿吾意而副吾之抱負則可苟不滿吾意而不
負吾之抱負吾肯以其所得者而輕用之耶
　　使不知生文者必曰抱負者大所施設者小君子
　　措焉即意直而無曲折不可復起惟長於文者故
　　宛轉道曰所抱負者大所設施者必不小夫必不
　　小之下看如何説皆道得縁其引語而意未盡也
　　　報施文(亦名顧/兔文)
如范徳廣王者取民之法論曰吾嘗觀先王之世貢而
徹之法雖設亦以郊祀宗廟之禮賔客百官之奉不可
闕其所謂匪頒好用者使其是數者而不闗聖人之慮
所謂法者聖人不設也而民亦自耕焉食焉豐焉給焉
仰事而俯育養生而送死陶陶然何有於帝力而聖人
亦得以遂其太古之化而天涵地育也惟其於禮不可
闕於奉不可後於是而有不得已者(以上是/施文)殆至於秦
(以下是/報文)不審先王立法之意夫力耕亟戰以取天下豈
秦人能執干戈而備耒耜哉則凡今日尺地莫匪民力
六國既平正宜與之休息以答其向者畢力為上之心
奈何頭㑹箕歛取民之數二十倍於古自力耕紡績者
曽無葢形自饟之具所謂先王之法殆不如此民亦甚
不堪也然當時猶不敢萌異心者正以先王之功徳在
人未逺尊君敬上之誠未泯於天下之心是以舒徐容
與以俟其後迨夫驪山阿房之役再舉閭左之戍發之
殆盡役費並起民知無可為者於是有不諱之意
　　　折腰體(漢梁冀妻能為折腰步因以為號釋之/曰足不在腰下做出論體尚且動人想)
　　　(當時態/度為絶)
如武帝雄才大略論曰平城白登間七日不食髙帝病
之以干戈未寧不能報也以有易無之書䙝嫚之甚吕
后忍之以瘡痍未蘇不能事也所謂親踞鞍馬馳射上
林按轡徐行式車勞士殆有講武之虚名而何嘗設施
尺寸於他日景帝蓋深懲於東宫往來之日干戈之事
併與絶口於平定之後焉二君雖曰其資仁柔不能舉
也蓋亦涵養之未至焉嗚呼(折腰/在此)天其或者將有時乎
吾聞墻之頺也以雨不頺於浸滛之際而頺於雨止之
後火之然也以氣不然於吹嘘之始而然於氣息之餘
故曰將欲取之必故予之將欲翕之必故張之鳩漢之
憤不萃漢之靈烏能毓武帝之資美盖亦又一文景焉
嗚呼天意其有在也向之不能報者今干戈寧矣向之
不能事者今瘡痍蘇矣向之不能舉者今涵養至矣嗚
呼時之至者又如此為武帝者又將如之何盖嘗論之
非武帝之能雄其才大其略天實為之時實佐之
　　使不知折腰躰者纔到葢亦涵養之未至焉下必
　　接曰至於武帝干戈寧矣不可不報也瘡痍蘇矣
　　不可不事也涵養至矣不可不舉也(榕溪嘗謂做/論不可多刦)
　　(撮如此等文/乃刦撮也)
　　　蜂腰體
如公儀仲舒之才如何論題下云才有二有才學之才
有才能之才才能之才根著於内者也才學之才粉飾
於外者也外者浮内者實浮者無用者也實者有用者
也是故子夏以未學為學子路以何必讀書為學夫子
以餘力為學是非有貶於學而以學為不可也(蜂腰在/此一句)
有民人焉社稷焉吾學其為社稷人民之事可也君也
父也朋友也吾學其為致身竭力信言之事可也孝弟
也謹信也愛衆也親仁也吾學其為孝弟謹信愛衆親
仁之事可也是雖不學其外而學其内不學其浮而學
其實不學其為無用而學其為有用焉
　　使不知蜂腰體者於夫子以餘力為學下必須曰
　　夫人之於學學之於才猶播之於穫也有是學然
　　後有是才今以不學未學餘力為學無乃怠人為
　　學之意而不開之以成才之才耶是不然有民人
　　焉有社稷焉然後言如此多少費力公以一言輕
　　道過來又不𦂳又不慢纔使折腰體便壞了若耶
　　於餘力為學便接曰有民人焉去是謂抱脚者也
　　是豈不失之𦂳
　　　掉頭體
如吳行可唐虞成周之法論云且天下之大民物之衆
生齒之繁私心邪慝險情姦狀蠻詐百端懾之以刑威
之以法多為之防閑而嚴為之備具其弊猶不可遏况
縱而便之其無乃非所以為天下者豈聖人樂於因循
苟且而無政耶抑過於寛仁而不知所謂相濟者耶吾
聞(掉頭/在此)君民一體不容異觀燭理未盡往往知愛已而
不知愛民耳目鼻口情好嗜欲就利而避害好安存而
惡危亡夫豈相逺今夫無故而㧞一毛則九骸為之竦
震爪髪之落似未甚切已者而必為之掩護愛之嗚呼
父母遺體誰其不靳聖人者亦惟揆夫人情而行其所
以立法之意
　　使不得掉頭躰者於豈聖人樂於因循苟且而無
　　政耶抑過於寛仁而不知所謂相濟者耶下必為
　　抱脚躰接曰聖人豈樂於因循者豈不知以寛濟
　　猛者蓋亦憂民之心出於内者至不得已而防之
　　如此等接其流趍下故陽若不顧而掉頭説君民
　　一體去讀者正凝神欲觀其収拾又却别頌去使
　　之搜尋一餉然後得其意㫖所向蓋容易示其意
　　則彼以為淺近必也深蔵固秘邀勒艱難彼然後
　　不敢以為易得
　呉行可曰掉頭躰似折腰而非折腰似雙闗而非雙
　　闗折腰則縁上意而生語此不縁上意而别生語
　　於收拾處方牽上意而入文也雙闗則平分兩脚
　　意要偶語要齊有似破義中以一脚收此雖兩脚
　　意不要偶語不要齊不須中生一脚但以下脚收
　　上脚也
　　　單頭體
如韓信申軍法論云方秦之潰豪傑相視而起於中州
者劉項其尤者也羽以虐髙祖以寛羽以詐髙祖以仁
天下雲合響應樂從髙祖者非其臣服聴從之以蓋一
時樂其有寛仁之資方是時不敢以嚴繩之恐其不樂
於嚴而怨已也不敢以詳拘之恐其不安於詳而去已
也吾欲㓕項氏一天下而有怨已去已之人烏乎齊故
凡所以指揮號召者皆待以不苛而奔走躑躅者亦樂
於自便迨夫項氏既㓕天下既一不苛者易至於無畏
而自便者每至於無恥以桀黠難制之人而加之以無
畏無恥之心一旦見布衣草莽之人而居天下不可及
之貴必有激於中者矣激於中而形於外則天下之患
紛起而難平猶昔也帝不欲於其難平者制之而於未
發者制之不於其言語告戒者制之使之不為亂而於
嚴明曲折者制之使不敢亂吁此信軍法之所以申也
此髙帝維持天下之大計也
　　意在髙祖便舉項羽以為頭意在於自便便舉寛
　　仁以為頭所謂一引一結單頭躰也
　　　雙闗體
如方能甫光武以柔道理天下論中間曰人情不甚相
逺當其定天下則吾用剛何者敵國未降軍壘未靖不
有干戈何以平當其治天下則吾用剛柔相濟何者承
祖宗積累之餘生齒繁庶天下無事然人民亦不能無
奸巧焉故徳教不可不加而刑罰亦不容寢不然則何
以濟然而使天下之果未定也而吾固用剛也吾又何
求焉使天下之果已治也吾則剛柔相濟吾又何求焉
若夫以為未定則猶定以為已治則未治干戈不可以
復施徳教則未暇及而刑罰亦不能以遽行其將如之
何吾聞人君出而應天下其説有三一曰定天下二曰
理天下三曰治天下而其為天下之説亦有三不用柔
則用剛不用剛則剛柔相濟今也於其未定猶定已治
未治之間君子亦可以覘其時干戈徳教刑罰之不宜
用君子又可以用其所必無所謂以柔理天下者乎
　　先開其剛與剛柔作兩門闗取柔放其中開其定
　　天下治天下作兩門闗取理天下放其中是之謂
　　雙闗體
　　　三扇體
如黄詮顔淵仲弓問仁論云且天下之所謂問皆其未
有所得而不知者也不然出於所得之未深以二子為
未有所得耶則三月不違夫子盖嘗稱顔子矣仁而不
佞是亦或人問雍也於夫子焉以二子所得為未深耶
則為邦南面何等事業而夫子輕以許人也然則二子
未有所得固不可謂二子所得之未深尤不可彼其所
以問豈亦知其有所得與夫所得之未深将以自衒與
然而一領克已之誨在邦在家之誨請事斯語之語盖
逡巡退避各以下敏自謂出於至誠而無矯辭飾貌者
若以此而致疑於二子母乃猶不可吾嘗再三反復而
論之而得其説天下固有不知而問者若二子則非不
知也固有知之未深而問之者若二子則不可以為知
之未深也自衒於人而矜已之所得以矯飾而發問者
天下亦不為無此若聖人之學則出於誠實况又二子
焉則可待之如是薄耶吾聞仁道之大盖有不勝其重
而致其逺者夫子葢未嘗輕以許人果如子路寧許以
千乘之國而不許以仁藝如冉求寧許以百乘之家而
不許以仁言如公西華寧許以束帶立朝而不許以仁
能如子貢聖門知二之髙弟夫子蓋嘗語以一貫之學
得聞其一而不得其全回與雍也蓋親於聖人之側自
當時之事知仁之為道與夫子之所以許人者如此固
雖有所得與夫深於其所得者其敢認以為吾有而且
安焉吾而認以為吾有與夫深於所得者未害也萬一
於他日之所設施尚或愧於聖人則雖有貽悔遺恨將
無及焉
　　設以為未有所得又設以為所得未深又設以為自
　　衒是之謂三扇體
　　　征鴈不成行體(亦名鴈/斷羣躰)
如阮霖馬周言天下事論中間曰蓋嘗稽周之傳攷周
之言而觀其所謂天下之事大率不過昭孝道求賢而
審官罷徭役以崇節儉省營為而薄賦斂終之以抑諸
王之寵而奪其權重敕史之任而遴其選如此而已矣
史之所以異者豈以為當時無能道此焉吾觀太宗作
層觀以望昭陵而魏徴有獻陵之譏其與周勸帝以昭
孝道一也(此先道人名後/道所言之事)是豈無能道此者太宗疎君
子而昵小人而魏徴有善善而惡惡審罰以明賞之請
其與周勸帝以求賢審官一也是豈無能道此者周之
言曰(變/文)罷徭役以崇節儉省營為而張元素亦嘗舉章
華乾陽之事以警帝罷役髙季輔亦有願愛其才惜其
力無使單竭之請是豈有異於周之言哉是豈無能道
者哉抑諸王之寵而奪其權重刺史之任而遴其選此
周之言也(又變/文)及封徳彛諫帝王之諸子亦曰爵命頒
而力役崇而且有以天下為私奉之誚得人則家安佚
失人則家勞翅是又褚遂良以刺史民之師語帝焉(此/後)
(一段又變先道所/言之事後言人名)是豈無能道此者哉夫言則同諌則
同史之異周而不及數子何也
　　提起六件事若分為六脚即太冗直若分為兩脚
　　即太長惟是分作四脚不長不迫使不知此文格
　　者不道四個其與周勸帝某事一也便道四個是
　　豈有異於周之言哉惟公髙人故分作兩脚道段
　　段變文不同
　　　鶴膝體
如陳惇修孔子用於魯論云為聖人者其将隕淪其所
抱負而甘與草木俱萎乎其將坐視春秋之末民病而
不一援手乎聖人於此亦必有所不得已而不暇計非
屑就者吾觀佛肸之召不可往明矣而聖人必欲往焉
弗擾之召不可往又明矣而聖人又欲往焉甚而至於
九夷之居南子之見使魯果不足以用聖人者然而有
民人焉有社稷焉况亦周公伯禽之後聖人之化未衰
一變至道吾聖人嘗許易於齊矣是以未能盡以設施
堯舜禹湯文武之事然而豈不猶愈於佛肹等乎嗚呼
此聖人用魯意也故嘗以為聖人盖憂世之心切悼道
之不行魯何足以用聖人也昔者嘗怪孟子去齊宿晝
之事(此一段/是鶴膝)夫以道事君可則就不可則去孟子既以
齊為不可矣去之是也然遲遲吾行三宿出晝若猶有
所就者大節果如此其何以免景丑氏之疑而後世之
議紛紛焉且孟子何為而然耶盖嘗三復而得其解去
齊者孟子之本心宿晝者孟子之有所憂也夫出彊載
質三月無君則皇皇然亦君子仁人之用心而急於為
天下者每如此非曰所有懷於爵祿也齊宣雖不足與
有為然而猶能信用孟子似亦無過於此今而既以為
不可就而去之矣去而之他果有能我用吾固何求焉
然而吾道之大每每不為時君所知今而去齊矣烏能
必他國能如齊以用我也此孟子所以難於去齊之意
而非有所就也學者苟能知孟子難於去齊之意則知
夫子甘於用魯也
　　自入孟子處乃鶴膝體所謂鶴膝者猶接花木者
　　必用鶴膝枝乃易成也論本是孔子乃用孟子插
　　入來故如接花木而用鶴膝枝也
欽定四庫全書
　論學繩尺巻一
　　　　　　　　　　　　宋　魏天應　編選
　　　　　　　　　　　　　　林子長　箋解
　立説貫題格　　此篇與三王法度禮樂論同意
　　湯武仁義禮樂如何　　　　　　　王　胄
　　　出處(前漢賈誼傳上疏湯武置天下於仁義禮樂/而徳澤洽禽獸草木廣裕徳被蠻貊四夷)
　　　　(累子孫/數十世)
　　　立説(謂仁義之中自有禮樂成湯武王躬行仁/義之久使一世民物安行乎仁義之中而)
　　　　(與聖人相忘於道化之内故極順所積而禮/生焉極和所格而樂成焉是則人心之禮樂)
　　　　(皆自仁義中來豈於仁義/之外而他有所謂禮樂哉)
　　　批云(立説有本祖行文有法度明白而通暢/純熟而圓轉真可為後學作文之法)
論曰為治之道(道包仁義/禮樂字)至聖人而極(聖人指湯武極/字見仁義中有)
(禮樂謂樂極/和禮極順)夫世之人主(反説後/之人君)亦固有以道為治者
(亦以仁義/禮樂為治)而力行不息道久化成之功或有虧焉(謂行/仁義)
(不至於悠久記中庸力行近乎仁又不息/則久易恒卦聖人久於其道而天下化成)則又安能底
乎極致之地哉(無仁義所以無禮樂/  極字與破題相應)惟夫聖人之心與
天同運(説得/廣大)仁義之治(出仁義/二字)本之以躬行(通鑑太宗/躬行仁義)
持之以悠久(中庸悠/久無疆)及其成也(仁義之/成功)功用之盛彌滿
充足於天地間(見仁義之大處之程子云斂/之不盈一握放  彌滿六合)使一世民
物安行乎仁義之中而與聖人相㤀於道化之内(只是/仁義)
(應前道久/化成字)故極順所積而禮生焉極和所格而樂成焉
(主意在此兩句見仁義之中有禮樂樂記樂記樂也/者動於内者也禮也者動於外者也  極和禮極順)嗚
呼此先王之澤所以至於千萬世而不泯者(此是湯武/之仁義)
其諸湯武之仁義禮樂乎(引本/文)彼賈生在漢乃欲以是
而望孝文焉(引賈誼/上疏意)君子固知不能以易其未遑之念
也(為論尾張本易賈誼傳誼以漢興二十餘年天下和/治冝改正朔  服色制度定官名興禮樂乃草具其)
(儀法悉更奏之文/帝謙遜未遑也)湯武仁義禮樂如何請終言之　夫
禮云而不以玉帛樂云而不以鐘鼓此孔子之言也(語/十)
(七子曰禮云禮云玉帛云乎哉樂云樂/云鐘鼓云乎哉  謂禮樂不在於儀文)禮所以節文乎
仁義樂所以樂乎仁義此孟子之言也(孟離婁仁之實/事親是也義之)
(實從兄是也知之實知斯二者弗去是也禮之實節文/斯二者是也樂之實樂斯二者樂則生矣生則惡可已)
(也中謂仁義/之  有禮樂)由夫子之論禮樂而質之孟子之論仁義
(夾上/二説)則知聖君之所謂仁義禮樂者矣(本/題)葢為治之道
(應破/題)端本於仁義而成就於禮樂(發明/主意)初不可以差殊
觀也(援孟子之言為證則知禮樂/本於仁義不可分而為四也)移民移粟可以言仁
也而人皆小其仁(此是仁之小者其孟子梁恵王上王/曰河内凶則移  民於河東移其粟)
(於河内河/東凶亦然)不鼓不禽可以義言也而人皆卑其義(此是/義之)
(小者曰左傳二十三年楚人伐宋宋師敗績國人皆咎/公公  君子不重傷不禽二毛寡人雖亡國之餘不鼓)
(不成列二二毛注謂班白之/老黒白  色禽與擒同捉也)何者(疑/問)行於此而彼則逆
用於暫而久則乖(荅久應冒頭接題力行不息/道  化成之功或有虧焉)發之於
事業而有戾於至順推之於民物而有咈於至和(反應冒/頭極順)
(所積而禮生焉極/和所格而樂成焉)此姑息之仁矯激之義又何望其躋
一世於禮樂哉(凡其禮樂之不興皆由仁義之未至文/姑息猶且止也矯激猶不順也如韓)
(原道煦煦為仁/孑孑為義之意)是故必日新其徳而後禮樂可以興(謂/必)
(行仁義之久方成禮樂又大學湯之/盤銘曰苟日新日日新  日新)必夙夜其勤而後
禮樂可以興(宣王夙/夜行善)必漸摩涵養之有素而後禮樂可
以興(前董仲舒䇿王者漸民以仁摩民以義段漸平聲/注漸謂浸潤之也摩謂砥礪之也此一  意如前)
(漢高帝時魯兩生云禮樂/積徳百年而後可興之意)否則禮樂不興而仁義亦幾
乎息矣(禮樂之不興皆/仁義之未盡)湯武之治(應破題/治字)非徒曰克寛
克仁也(書仲虺之誥克寛/克仁彰信兆民)非徒曰惇信明義也(武成惇/信明義)
(崇徳報功垂/拱而天下治)又非徒曰仁義之師拯民塗炭也(苟議兵/篇湯伐)
(夏武王伐紂皆以仁義之兵行於天下女滕文公下書/曰徯我后后來其無罰又東征綏厥士  云云又救民)
(於水火之中取/其殘而已矣)誓師之辭(書泰誓王乃/徇師而誓)下車之訪(洪範/武王)
(勝殷以箕子歸作/洪範王訪于箕子)一念所積夫豈以天下為利哉(言湯/武以)
(弔民伐罪為心皆欲行/仁義而已非欲利己也)二君之心(言湯武仁/義之心)葢大乎天
地不足為容皦乎日月不足為明巍乎泰華不足為髙
渾乎江河不足為流轉(以上四句應冒頭聖人之心與/天同運説仁義之大處是一様)
(文法大學韓/文伯夷頌句)知之者天也同之者道也化之者人也漸
而澤之天下後世也(以上四句應冒頭本之以躬行持/之以悠久使一世民物安乎仁義)
(之中説仁義之化處/此處又是一様文法)　不以仁義禮樂歸之湯武而將
孰歸哉(歸湯武/身上)湯武之置天下也(用本/文)亦曰因人心固
有之仁而示之以仁因人心固有之義而示之以義(説/仁)
(義鑠孟仁義禮智非由/外  我也我固有之也)即仁義以節天下而使之各得
其順則禮之所由興(仁義之中有禮禮應冒/頭極順所積而  生焉)即仁義以
和天下而使之各得其樂則樂之所由成(仁義之中有/樂  應冒頭)
(極和所格/而樂成焉)禮樂云者固非外仁義而求其所謂制作之
具也(此禮樂非制作噐用之謂乃/人心仁義之中自有禮樂)由今觀之(正叙/本意)兆民
之彰信(書仲虺之/誥見前注)萬邦之表正(同上天乃錫王/勇智表正萬邦)極而至
於後昆之垂裕(同上以義制事以/禮制心垂裕後昆)無非湯之仁義則亦
無非湯之禮樂(謂湯仁義之/中有禮樂)而殷輅之乘大濩之奏不
與焉(謂禮樂非制作之具作語十五乗殷之輅注商輅木/輅也又前禮樂志湯  大濩武王作武言救民也)
(又見下/注云云)天下之昭明(書顧命文武用/昭明于天下)後人之啓佑(君牙/啓佑)
(我後人咸/以正罔缺)極而至於世積之忠厚(詩行葦篇周家/忠厚仁及草木)無非
武之仁義則亦無非武之禮樂(謂武王仁義之/中自有禮樂)而周冕
之服大武之作不與焉(語十五服周之冕年大武見上/注又左襄三十九  吳季札觀)
(樂云云見舞大武者曰美哉周之盛也見/舞韶濩者曰聖人之𢎞也而猶有慙徳)湯武之道化
見於仁義(應冒頭使一世民物安行乎仁義/之中而相㤀於聖人道化之内)而仁義之
妙用著於禮樂(應極順所積而禮生焉極和/所格而樂成焉  發盡主意)使天下之
民皆尊其尊皆親其親而辭遜於天髙地下之中(再説/人心)
(有仁義則有禮樂中庸凡有血氣者莫不尊親又孟辭/遜之心禮之端也又記樂記天髙地下萬物散殊而禮)
(制行/矣)則人紀之修煥然有倫(書伊訓肇/修人紀)彛倫之敘截然
不紊(洪範彞/倫攸敘)非所謂無體之禮耶(此是仁義中有禮應/極順所積而禮生焉)
(不記孔子閒居威儀逮逮/  可選也無體之禮也)使天下之物同聲相應同氣
相求而舞蹈於蟲鳴螽躍之地(易乾卦云云又詩不知/手之舞之足之蹈之也)
(又草蟲篇喓喓/草蟲趯趯阜螽)則徳澤之洽充然大順(題/注)頌聲之作流
於無窮(食貨志君有餘財民/有餘力而頌聲作)非所謂無聲之樂耶(此是/仁義)
(之中有樂應極和所格而樂成焉樂記/孔子閒居夙夜基命宥宻無聲之  也)是二聖人者果
何修而得此於天下哉(設/問)汲汲之誠有加無已(應冒頭/力行不)
(息意文揚學行堯舜/禹湯  武汲汲)故其治之極致有不可得而形容者
矣(應冒頭底於/極致之地)世之人主(後之人君要/引入漢文帝)求於旦暮之功
(無道久化/成之功)索諸形器之末(徒求制禮/作樂之具)又烏覩乎湯武之
所謂仁義禮樂乎(安知二聖人本意/仁義之中有禮樂)漢至孝文(入文/帝來)休
養生息亦六七十載矣(景帝賛漢興掃除煩苛與民休/息文景五六十載之間移風易)
(俗黎民/醇厚)以寛厚之資而介念於化民之道(文帝賛專務/以徳化海内)
(殷冨興於禮義幾/致刑措烏乎仁哉)其躬行也其為凖也(賈誼賛孝文𤣥俗/黙躬行以移風)
(東方朔傳文帝/以仁義為凖)仁義之道視古庶幾焉(下語有/斟酌)至於禮
樂之事則謙遜未遑(出賈誼傳詳見冒頭注其應冒頭/君子固知其不能以易  未遑之)
(念/)吁禮樂豈仁義外物哉(仁義之中/有禮樂)帝特未有志湯武
之仁義也(謂文帝當如/湯武之仁義)果有志於湯武之仁義(粘上/文)則
不待制禮而禮之實已著不待作樂而樂之實以形(謂/仁)
(義之中自有禮樂不/在於求制作之具)賈誼之言(引本/文)葢非徒以漢望帝
(文/帝)而必以商與周望帝也(以商湯周武而望/文帝繳盡本意)雖然不特
誼之言也(又引一人來/證誼之言)王通氏論七制之統天下葢有
取於漢之仁義然終之以禮樂則猶為帝憾焉(中説天/地篇七)
(制之主其以仁義公恕統天下乎云云其有/以結人心乎終之以禮樂則三王之舉也)葢惜其已
彷彿於仁義之萬一而未能極其道之成(譏文帝行仁/義之未至也)
三代而上禮樂達乎天下三代而下禮樂徒為虗文(唐/禮)
(樂志/全文)此湯武之志所以不復見於漢也(應前/語)君子觀賈
誼王通之言仁義則知文帝之所以得為文帝(褒文帝/仁義庻)
(幾乎/古)觀賈誼王通之言禮樂則知文帝之所以止為文
帝(貶文帝禮樂/不及乎古)謹論
　立説貫題格　此篇與湯武仁義禮樂論同意
　　三王法度禮樂如何　　　　　　　常　挺
　　　出處(荀子大畧篇言味者予易牙言音者予師/曠言治者予三王三王既定法度制禮樂)
　　　　(而傳之苟不用而改自作何以/異於變易牙之和更師曠之律)
　　　立説(為法度者君道也為禮樂者師道也君道/要與師道相維三王因人心有和順之機)
　　　　(作為禮樂道迪既久然後建一法立一度可/以更千萬世而不變者是其君道與師道並)
　　　　(行/也)
　　　批云(文字體面亦有本祖/真得省闡作文之法)
論曰法至聖人而止(指三/王)聖人之治至於盡君師之道
而止(君道指法度師道指禮樂法且包/題未説出有禮樂而後有  度意)葢君道立則天
下無餘法(法/度)師道立則天下無餘理(禮樂尚君師二字/本之  書天佑下)
(民作之君/作之師)君道不與師道而相維(粘上君道師/道字反下)雖有良
法美意其何以行之哉(謂苟非先以師道而教禮樂則不/能以君道而立法度  孟離婁)
(上徒善不足以為政/徒法不能以自行)三代之興(正説/三王)更數聖人而植立
千餘年之天下(説三王為/治之道)殫智畢力以為經世之規模
(殫畢皆盡/之之義)是豈徒法云乎哉(豈是徒然之法度/必有禮樂為之先)道莫大
於君師(照君師/二字)聖人迭出而任之(任君師/之道)導迪人心措
之極和極順之内(先導之以禮樂者記樂記樂也者動/於内者也禮也  動於外者也樂極)
(和禮極順主此/是效前篇  意)彼其心志浹洽於道教之久(謂浹洽於/禮樂之久)
一旦有所設施(謂立/法度)則其耳目狎熟以為吾聖人之立
法議制皆遺我於便且安之地也(謂人心知禮/樂則知法度)有順從
而無強揠(強揠逆而/不從之貌)有和懌而無睽疑(和懌樂也暌/間疑貳也)兹
其一法一度之立可以更萬世而不變(而後可以立/法度於長久)是
非不能變三王之法度(喚下/文)而三王禮樂之教有以維
法度於不容變也(發盡/主意)法度立於君道禮樂出於師道
(分曉説/出主意)君師之道並行此三王之法度禮樂所以為盡
善也歟(應破題君師/字繳盡主意)三王法度禮樂請申荀卿之論
吾嘗求其所謂法度矣(雙闗起把法度/與禮樂對説)關睢麟趾之詩
則有其意(詳見毛詩關睢麟趾之篇又明道語録有/關睢麟趾之意而後可以行周官之法度)小
雅魚麗之詩則不多辭(小雅六月詩魚麗/廢則法度缺矣)葢致太平一
書則聖人之心術智慮無遺焉(唐楮無量建議周禮/者周公致太平之書)吾
固知法度者君道之所由立也(應冒頭法度/立於君道)至於禮樂
者(對法/度説)果鐘鼓云乎哉果玉帛云乎哉(語十七禮云禮/云玉帛云乎哉)
(樂云樂云鐘/鼓云乎哉)求之六經格言禮一順也樂一和也(註見/冒頭)
和順之外無禮樂(禮樂不過和/順二字而已)禮樂者誠師道之所自
出也(應冒頭禮樂出於師道/以上雙關説未分輕重)　然則禮樂與法度二歟
(設/問)曰禮樂固與法度二(答上/文)而法度自禮樂出則一也
(歸重在/禮樂上)何者(喚下/文)聖人以一身而任君師之責(緫君/師字)君
道師道㑹於聖人之一身(應冒頭聖人之道至/於盡君師之道而止)法度禮
樂安得岐而二之(岐分也言法度自禮樂/出不可分而為二也)大扺禮樂者
人心和順之本也(應上和順之/外無禮樂)本此和順則法度可以
行(有禮樂則/有法度)失此和順則法度雖欲行而不可(無禮樂/則無法)
(度/)先王立法議制(法/度)將於人心而強矯之耶(有禮樂/則和順)將
於人心而和順之耶(無禮樂則強矯/  且疑辭雙下)此君道所以待師
道而並行也(應冒頭君師/之道並行)故自吾師道之立也(先立師/道教之)
(以禮/樂)以是禮而導人心於至順以是樂而導人心於至
和(見冒/頭注)人心安於和順之天(緫上和/順二字)知有禮樂則知有
法度(主意/分曉)然則師道立而君道亦至矣(應君道/師道字)吁此言
治者止於三王而三王之治亦至於盡君師之道而止
也(應破題語原題發明法度出於禮/樂照主意用君道師道相維之説)思昔三王之興(正/講)
(本/題)上繼三皇五帝鴻荒之治(三皇謂伏羲神農黃帝五/帝謂少昊顓頊高辛唐堯)
(虞/舜)下開百千萬世文明之運(文字/體面)以開闢天地之規模
而極世變江河之思慮(世變猶江河/愈趨愈下)中間千有餘年(夏/四)
(百年商六百年周八百年/  千有餘嵗出賈誼傳)所以維持人道之大經(人道/謂法)
(度/)接續人文之脉絡(人文謂/禮樂)葢於數聖人有望焉(指三/王)
聖人亦曰君國子民之道不容一日不盡心父師不及
之功尤不可一日而無教(先入教以禮樂意教記禮/運人其父生而師  之)是
故禮人心之禮也樂人心之樂也(只是以是禮而導人/心於至順以是樂而)
(導人心於/至和意)聖人因之而教禮樂焉(歸三王教之/以禮樂上來)敘為彞
倫(書洪範彞/倫攸敘)修為人紀(書伊訓先王/肇修人紀)置之充然大順之
域(記禮運大順者養生送死事鬼/神之常也此是人心之禮)夏簋之用殷輅之乘
周冕之服不與焉(語五註簋黍稷之器夏曰瑚又語十/五乘殷之輅服周之冕  與去聲三)
(王之禮/不在此)洽為徳澤(賈誼治安䇿湯武置天下/於仁義禮樂而徳澤洽)流為雅頌
(漢薛道衡傳禹湯文武/功濟生民聲流雅頌)納於藹然至和之中(樂記樂者/天地之和)
(也之此人/心  樂)大夏之興大濩之作大武之奏不與焉(全是/步驟)
(王胄湯武仁義禮樂論正講樂前禮樂志禹作夏湯作/濩武王作武又禮大司樂以  徳教國子大濩大夏大)
(武此與去聲三王之樂不在/此  處全學前篇步驟)當時之所謂禮樂(説人心/之禮樂)
惟見其四極和寧而已(栁塗山銘夏后氏勤/勞萬邦和寧四極)惟見其萬
民咸恱而已(書太甲湯子惠困窮/民服厥命罔有不悦)惟見其江漢無犯而已
(詩漢廣文王美化行乎江漢之域無/思犯禮  三王時人心禮樂如此)斯民難與慮始者
今可與之樂成(此語出左傳/  又見下註)相與立法葢不獨已日而
乃孚(易革卦己日乃孚註生民可與樂成難與/慮始故革之為道即日不孚已日乃孚)是何也
(設/問)教之以師道也既至(應師/道字)則與之相從於君道也固
冝(應君道字謂能以師道而教禮/樂則能以君道而立法度矣)一旦創為法度斯民
不驚且疑安其教則安其政矣(應冒頭有所建立設施/則其耳目狎熟以為聖)
(人之立法遺我/於便且安之地)故井田什一之法行天下知其遺我冨
實矣(後祭祀志井田什/一三代之所同)肉刑三千之制立天下知其導
我向善矣(書吕刑穆王訓夏贖刑/云云五刑之属三千)創為校庠序之規知
其教我也(孟滕文公下夏曰校殷曰序周曰庠/學則三代共之皆所以明人倫也)設為封
建之制知其字我也(唐蕭瑀傳三代有天下所以能長/久者類封建諸侯以為之籓屏)
人心未易曉明立一法而猶不聽(謂人心知/法度之教)三代聖人
一法度之立而斯民共之如律度量衡之不可易(要引/法度)
(歸禮樂上量書舜/典同律度  衡)吁人心一和順之機葢於是乎見(應/人)
(心和/順字)惟其因彼禮樂之和順而立我法度於無窮(應冒/頭三)
(王禮樂之教有以/維法度於不容變)故法度立於一時而一時便且安法
度傳於子孫而子孫便且安法度行於千萬世而千萬
世可以長守而無變(以上三句應冒頭便且安語亦應/一法一度之立可以更萬世而不)
(變/)夏嘗亂其紀綱而紀綱終不可得而亂(書五子之歌/今失厥道亂)
(其紀/綱)商嘗覆其典刑而典刑終不可得而覆(孟萬章上/太甲顛覆)
(湯之/典刑)周嘗缺其法度而法度終不能不復(詩六月魚麗/廢則法度缺)
(矣/)是法度未嘗不可變也抑人心禮樂之澤不可冺也
(應冒頭是非不能變三王之法度而三/王禮樂之教有以維法度於不容變也)荀卿子謂言味
者予易牙言音者予師曠言治者予三王(引本文見/題詳註)吁
法度禮樂三王豈有他技巧哉葢以盡君師之道而已
(歸主意君道師道字以上大講先論三王因人心之和/順而為禮樂禮樂教之既久然後立法度則人心樂從)
(雖千萬世而不/變繳結意盡)雖然三王之法度禮樂非一人之為也
抑非一日之積也(其來/也久)葢自皇治既降(三/皇)帝文始開(五/帝)
堯舜氏作(見易/繫辭)其為風俗計也已悉(為治之/道意)衣裳宫室
之制得於十三卦之先(易繫辭黃帝氏作垂衣裳而天/下治葢取諸乾坤云云後世聖)
(人易之以宫室葢/取諸大壯詳繫辭)命夷命䕫之教載之二典而可覆(書/舜)
(典有能典朕三禮僉曰伯夷帝曰咨伯/汝作秩宗帝曰䕫命汝典樂教冑子)然則法度禮樂
興於唐虞(唐堯/虞舜)盛於三王(禹湯/文武)而大備於成周之世(揚/問)
(神如周之禮/樂庻事備)其闓創始有由也(歸之唐虞/創始之功)故不觀荀卿
定法度制禮樂之言無以知三王備王道之成(題/性)不觀
揚子雲法度彰禮樂著之論無以知唐虞開帝功之始
(揚問道虞夏行堯/道法度彰禮樂著)吁帝王不作君師之責吾誰歸(不走/了君)
(師字末有歸之今/日意亦寓不足意)謹論
　前篇謂人心有仁義則有禮樂此篇謂人心知禮樂
　則知法度是用其主意倣其步驟不可不㕘看
　貫二為一格　　此篇與帝王要經大畧論同格
　　聖人備道全美　　　　　　　　　林執善
　　　出處(荀子正論篇天下者至重也非至強莫之/能任至大也非至辨莫之能分至衆也非)
　　　　(至明莫之能知此三至者非聖人莫之能盡/故非聖人莫之能至聖人備道全美者也)
　　　立説(天下之美豈有外於道而道豈外於人哉有/然天下之人均有是道而不能備是道道)
　　　　(一之未盡則其美必有一之不全聖人豈有/異於天下之人哉其道本人之所常行而其)
　　　　(美皆人之所當得惟聖人能盡人道之極無美/有一毫之不備所以充之於身則為一身之)
　　　　(達之於天下國家則為天下國/家之美凢衆善之美無不全也)
　　　批云(法度整嚴氣象廣大首尾相照應有如常山/蛇之勢前軰典刑如此真可為後學矜式)
論曰天下之至貴者(至貴指/美字)皆具於人之一身(一身指/道字謂)
(美在道/之中)特患夫人不能盡其極耳(盡其極指備與全字/謂天下之人不能備)
(是道則不能全是美惟/聖人則能備而全之)人惟反之於身(身是/道)不自知其
可貴而可樂也(可貴可樂是美知謂/道中有美人不  之)徒見夫聖人之所
存者與人異(謂聖人之備且全與冒頭繳/處聖人何以異於人哉相應)凡天下之所
願而不可得者皆集而有之於其身(謂道之備/美之全)以為聖
人必有大過人者(反説備/與全字)孰知天下之美豈有外於道
(道中自/有美)而道豈外於人哉(聖人與/人同耳)人而有斯道也則未
有無斯美也(天下之人與/聖人同此道)然其道有一之未盡(不/備)則其
美必有一之不周(不/全)故其所得於道者有小有大(與原/題下)
(相/應)而其美之在身者亦有偏而有全(得道之小者其美/則偏得道之大者)
(其美/則全)聖人盡人道之極者也(極字/是備)其道本人之所常行
(道與/人同)而其美皆人之所當有(美亦與/人同)夫惟天下常行之
理至於聖人而後無遺憾(天下之人不能備此道惟聖/人則能備之無遺憾見備意)
故自其心而充之於身(從道中/推出去)則為一身之美(能備是/道則能)
(全是美應與/講題相)自其身而達之於天下國家(從道中/推出去)則為
天下國家之美(與講題相應/  地位開闊)當時尊之萬世仰之(尊字/仰字)
(見得聖人之備與全/處與大講末相應)而聖人之心歉然不足且不敢以
為備且全也(與結尾/相應)聖人何以異於人哉(應接題聖人/之所存者與)
(人/異)聖人備道全美請因荀卿子之言而申之(引本/文)　夫
天下之謂美者(提出美/字説)皆人之所同貴而同欲也(只是/冒頭)
(接題可貴/可樂意)人之情好善而惡惡(記緇衣好賢如緇/衣惡惡如巷伯)好榮
而惡辱(孟子公孫丑上仁則榮不仁則辱今/惡辱而居不仁是猶惡濕而居下也)所好皆至
美之事而所惡皆不美之名(且雙説美/與不美字)使順其所好而
行之(人若能順其所/好便是知道了)以之處已則順而祥(身之/美)以之治
人則愛而公(天下國/家之美)以之養心則和而平(心之美之用/三个以  格)
(以上三句出韓文原道以之為已則順而祥以之為人/則愛而公以之為心則和而平以之為天下國家無所)
(處而/不當)顧豈非可樂之事哉(應接題/可樂字)是皆人之所得有者
也(應冒頭皆集/而有之於身)然人皆知好之而不能有之者何哉(粘/上)
(好字有/字設問)道原於天而授於人(至此方出道字出前董仲/舒䇿道之大原  於天)
人有是道而不能為已有也(粘上有字説/不能備道)則人雖有是
美亦不得而有之也(是以不/能全美)人不能有是道而道豈外
於人乎(應冒頭道豈/外於人哉)即其日用飲食日由於斯道之中
(應冒頭人而/有斯道也)苟不至自絶於道則莫不皆有一二可見
之美(應冒頭未有/無斯美也)特庸人不自知耳(不知道/中之美)惟賢者則
知是道之所在而求以備之者也(賢人勝/於庸人)故其美之在
身者亦各隨其所得之小大(應冒頭所得於道有小有/大美之在身有偏有全)
其淺者為聞望之美(此是美之小者/  詩令聞令望)其盛者為事業之
美(此美勝其淺者之易坤/卦發於事業美  至也)即其成也為充實之美(此美/又勝)
(其盛者信孟子盡心下孟子曰可欲之謂善有諸/已之謂  充實之謂美充實而有光輝之謂大)然知
之而未至體之而未具(轉歸不能備全上應/冒頭道有一之未盡)則美之全
者或缺焉(應冒頭則其美/必有一之不周)此備道全美所以獨歸於聖
人也歟(轉歸聖/人身上)今夫聖人之道何道也(就聖人上正説/  韓原道斯道)
(也何道也/  喚下文)即其父子而有親焉(以下講道字子孟子/滕文公上父  有親)即
其君臣而有義焉(同上君/臣有義)即其夫婦兄弟而有序别焉
(同上夫婦有/别長㓜有序)此皆天下之通道也(以上三句是道之常/應冒頭其道本人之)
(所常/行)天下有是道之常而聖人盡是道之極(應冒頭聖/人盡人道)
(之極/也)衆人之所不得有者聖人皆萃而有之矣(應原題/人不能)
(有是道/等語)觀其君臣則仁敬之至也(至是備仁大學為人/君止於  為人臣止)
(於/敬)觀其父子則慈孝之極也(極是備為同上為人父/止於慈  人子止於孝)觀
其内外長㓜之序則或友或恭或順或睦也(見上註長/㓜有序又)
(書舜典五典克從註兄友弟恭/也又左傳兄愛而友弟敬而順)天下之美孰有大於此
者(此是道/中之美)故充之於身則語黙出處動容周旋不思而
得不勉而中一身之美也(以下四句是說全美處語易/繫辭或出或處或黙或  又)
(孟動容周旋中禮又中庸不勉而中不思而/得  應冒頭充之於身則為一身之美)形之於家
則閨門有章宫庭有度不言而化不肅而成一家之美
也(見左傳云云又栁文晉問平陽堯之所理焉有無為/不言而垂衣裳之化又孝經聖人之教不肅而成其)
(政不嚴而/治應冒頭)達之於國則朝廷正而百官治一國之美也
(前董仲舒策正朝廷以正百官/正百官以正萬民  應冒頭)舉而措之天下則黎民
雍而萬邦和天下之美也(書堯典協和萬邦黎民於變/時雍  應冒頭達之於天下)
(國家則為天/下國家之美)在上則美其政(苟子儒效篇儒者/在本朝則美政)在下則
美其俗(前董仲舒䇿教/化行而習俗美)道行則美見於治(如堯舜禹湯/文武聖人之)
(治/)不行則美垂於書(如孔孟荀揚/聖賢之書)其致治也郊焉而假
廟焉而饗諸福之物可致之祥莫不畢至而王道備矣
(此是美見於治者福韓原道郊焉而天神假廟焉而人/鬼享又董仲舒諸  之物可致之祥莫不畢至而王道)
(備/矣)其垂訓也燦如日星信如四時理義之㑹事物之情莫
不咸在而天道備矣(此是美見於書者又前/漢執此之令信如四時)天下之所
願而不可得者惟聖人能全之(應冒頭天下之所願而/不可得者皆集而有之)
(於/身)豈有他哉(喚下/文)亦盡人道之極而已(應冒頭聖人盡/人道之極也)
人之一身天下之至貴者無不具也(應破題天下之至/貴者皆具於人之)
(一/身)聖人不患不能全其美而患不能備其道(惟聖人能備/其道則能全)
(其/美)蓋以人道之大有一不備則猶四體之不具(應冒頭/道有一)
(之未盡則其美有一之未周祥孟公孫/丑上人之有是四端猶其有四體也)而美之全與否
則聖人不知也(聖人但知備道而已/非求全美而美自全)由天下後世觀之
則聖人之美孰有加焉者哉(應冒頭天下尊/之後世仰之)致其詠歎
則曰美哉韶濩大武之徳也(左襄二十九年吳公子札/來聘請觀周樂云云見舞)
(大武者曰美哉周之盛也其若此乎見舞韶濩/者曰聖人之𢎞也而猶有慙徳聖人之難也)極其形
容則曰宗廟之美百官之冨也(語十九子貢曰譬之宫/墻賜之墻也及肩窺見)
(室家之好夫子之墻数仞不得其門而入不/見宗廟之美百官之富得其門者或寡矣)此荀卿子
備道全美之言所由發也(引本文/繳結盡)由聖人觀之(從由天/下後世)
(觀之引入由聖人/觀之文勢不斷)則其所全之美歉然若有不足而道
之大備猶曰未備焉(應冒頭聖人之心歉然不/足且不敢以為備且全也)是故舜
竭力於孝而天下不足以解其志(孟萬章問曰舜往于/田號泣于旻天何為)
(其號泣也孟子曰怨慕也云云我竭力耕田共為子職/而已矣云云富人之所欲富有天下不足以解憂云云)
(惟順於父母/可以解憂)文王視民如傷而天下不足以易其憂(孟/子)
(文王視民如傷/望道而未之見)夫子轍環天下卒老于行而不遑於退
處也(韓進學解仲尼轍/環天下卒老于行)夫是道之美至聖人而盡猶有
憂焉何哉(喚下/文)此人道之所以為無窮而天地之大猶
有憾也(含有餘不盡之/意  見中庸)謹論
　貫二為一格　此篇與聖人備道全美論同格
　　帝王要經大略　　　　　　　　彭方迥
　　　出處(唐裴垍賢良䇿嚴尤三策人以為一可采/也侵偪則驅而逺之遁逃則守而備之此)
　　　　(帝王御外之要經/靖邊之大畧也)
　　　立説(帝王所謂大畧非出於要經之外而經之/要者又非區區守禦之云不過自治而已)
　　　　(全篇本中庸九經為説謂此乃為天下國家/經常不易之道吾惟即其要而持之至於常)
　　　　(道修明四裔自服人見其為畧/之大而不知實得於經之要也)
　　　考官批云(説有根據造辭老蒼較之他作氣象/大段不同真可為省闈多士之冠)
論曰聖人之自治有常道(常是經謂帝王自/治有經常之道)故所持者
約而其用博焉(約是要博是/大用是畧)夫中國之所以異於外裔
者(氣象/好)以經常不易之道存焉耳(此是/要經)而聖人所以自
治其中國者(應破題自治/字是主意)初豈以逺人之變而易吾之
常也哉(應常字/是經)如其捨我之常徇彼之變(反接上面/常變二字)擾
擾然求其治於彼(徒欲/靖邊)以為制敵之略(照題畧字與/大講相應)而
所以自治者不以定力持之(不能自治/反照主意)則要經不立(出/要)
(經三字/反説)在我固已失其制之之本矣(失其自治/之要經)而安能
使彼之帖然受制於我(何以禦/外靖邊)盍觀諸帝王乎(歸/正)中國
者帝王所自立也(此句出/文中子)彼其以一身為中外之主(謂/帝)
(王一身為中國/外域之宗主)而異俗懷服無有異向(使外域向化/無有二心)是
孰使之然哉(喚下/文)或者求其故而不得則以為謀畧之
大致然(湏要如此發方/見題上大畧字)而不知其操約以御博(約是要/博是大)
篤近而舉逺(篤近是自治要經舉逺是/治人大畧與原題相應)帝王之意亦惟
曰凡為天下國家有常經(見中庸句全篇/祖此一  立説)乃中國所以
為中國之道(此是自/治常道)吾當持之而不易耳(應持/字)至於常
道修明四裔自服(要經中/有大畧)此其理之必然而吾何與知
之哉(與大講人見其為畧/之大而吾不知相應)是意也唐之裴垍(畧道破/裴垍)惜
語焉而弗詳耳(畧責之未説出此句是韓原/道擇焉而不精語焉而不詳)　帝王要經
大畧如何請循其本(應前制之/之本字)　夫自山河兩戒奠布
埏垓(設難辨論自此以下造語頗異又唐天文志一行/以為天下山河之象存乎兩戒  前漢書上暢九)
(垓下泝/八埏)九夷八蠻紛紛籍籍(書旅熬通道于九夷八蠻/  謂自有中國便有外裔)
龍戰野而豕負塗(易坤卦上六龍戰于野暌/卦上九暌孤見豕負塗)久矣其為
方内患矣(謂四裔久/為中國患)帝王者作(説帝/王來)則地彌天區界軼
海内(語異句新/皆有所祖)四夷來王(書大禹謨無怠/無荒四夷來王)三苗丕敘(禹/貢)
(三危既宅/三苗丕敘)維其喙矣(緜詩昆夷駾/矣維其喙矣)而毋或越厥志(孟曷/敢有)
(越厥/志)吁果何自而得此哉(設/問)意其厲志講武駟伐盛威
於中國(見毛/詩)則莫我敢曷(詩則莫/我敢曷)然而振旅還率(書禹謨/班師振)
(旅詩出車勞還率/也  率與帥同)又焉用兵(謂帝王未/嘗用兵)矧夫習威暴之
事樂戰鬬之危者又非徒抗兵相加之所可折(謂外裔/氣習非)
(憚用/兵)曽謂帝王為之乎(帝王肯/如此)毋亦其謀畧過絶於人
有以制之耳(應冒頭或者求其故而不/得則以為謀畧之大致然)吁又不然矣建
元天子(建元漢武/帝年號)號為雄才大畧(武帝賛雄/才大畧)計其囊括
包舉之智當不在帝王下(賈誼過秦論囊括/四海包舉宇内)然輪臺之
詔終怵然動心焉(前西域賛末年遂棄輪/臺之地下哀痛之詔)是豈其長駕
逺馭才畧未宏(相如諭蜀文撫/武帝長駕逺)抑未識所謂要經者而自
治焉爾(謂武帝知大畧而不知要經䇿原題/至此皆是步驟樓昞漢屈羣  論)要哉帝王
之經乎為天下國家有九經所以行之者一(中庸凡為/天下國家)
(有九經曰修身也尊賢也親親也敬大臣也體羣臣也/子庻民也來百工也柔逺人也懷諸侯也云云所以行)
(之者/一也)一者其要也(喝出/要字)而柔逺特經中一事耳(摘出柔/逺以為)
(特九經中之一事見得/古人非區區於守禦)自其行乎修身之經惟知非禮勿
動而已(中庸非禮勿動所以修身/也  此上是本以下是效)至於謹徳而四夷賔
人見其畧之大而吾不知也(要經中自有大畧咸書旅/􁄶明王謹徳四夷  賔)
自其行乎尊賢之經惟知賤貨貴徳而已(中庸賤貨而/貴徳所以勸)
(賢也下此上是/本以  是效)至於難任人而蠻夷服人見其畧之大
而吾不知也(要經中自有大畧率書舜/典而難任人蠻夷  服)明徳睦族親親
之經也(堯典克明俊徳以親九族九族/既睦  此上是本以下是效)而蠻貊之莫不
尊親非所計(要經中自有大畧氣中庸是以施及/蠻貊云云凡有血  者莫不尊親)求賢
用吉敬臣之經也(詩巻阿求賢用吉士也/  以上是本以下是效)而海内之莫
不來臣非所期(要經中自有大畧徳前董仲舒/䇿四海之内聞盛  而皆來臣)執其經
於體羣臣子庻民之時則䟽附奔走羣才輯也(緜詩予/曰有疏)
(附予曰有先後/予曰有奔走)懷保恵鮮民生遂也(書無逸懷保小民/恵鮮鰥寡  此上)
(是本以/下是效)而昆夷之駾自駾矣(要經中自有大/畧  註見原題)循其經於
來百工懷諸侯之時則斯干考室羣力齊也(詩斯干宣/王考室也)
錫韓褒申衆志勸也(詩韓奕美宣王能錫命諸侯云云/又崧髙云云能建國親諸侯褒賞)
(申伯焉下此上/是本以  是效)而淮夷之來自來耳(要經中自大畧求/詩江漢淮夷來)
(此段應冒頭至於常道脩/明夷狄自服吾何與知之)吁此帝王事也(歸帝/王上)帝王不
作而後之制敵者吾惑焉(入後/世)深謀以傾之其名曰計
畧(非要經中之大畧過儒學/傳徐明逺其計畧  人)耀武以威之其名曰兵畧
(非要經中之大畧相文中子/魏相篇魏相真漢  識兵畧)窮兵逺討以薙獮之其名
曰逺畧(非要經中之大畧後薙音雉剗除也獮音鮮/秋曰獮殺之也    西域傳懐致逺之畧)彼
固自以為吾制敵之畧舉天下莫能抗也(上連用三个/畧字但非帝)
(王之所謂大畧其應冒頭捨我之常徇彼/之變擾擾然求  治於彼以為制敵之畧)不知中國之
異於外裔者以其經常不易之道爾(應冒頭接題畧帝/王之所謂大  非)
(出於要/經之外)而顧乃漫不省焉(謂後世之/人不知也)則夫能空幕南之
王庭(西域賛幕/南無王庭)而不能不减海内之戸口(又昭帝賛海/内虚耗戸口)
(减/半)若漢武者前後相踵也(如武帝所/為者多矣)况唐徳宗乎(一句/歸徳)
(宗極/省力)裴垍舉帝王之亊告之(引本/文)而歸諸要經大畧似
矣(且説裴垍/之言似是)豈知大畧非出於要經之外而經之要者
又非守禦云爾也(垍謂帝王御外之要經靖邊之大畧/是分而為二也此篇主意在此二句)
(是合二為一者也/垍何足以知之)夫中國之失其所以為中國也久矣
(再喚起/中國説)非宫府一體則不能定中原(蜀志諸葛亮傳上/䟽宫中府中俱為)
(一體云云當奨率/三軍北定中原)非朝廷肅清則不能定山東(韓愈元/和聖徳)
(詩朝廷清明無有欺蔽云云東定青/徐積年之叛又平淮西碑旋取山東)垍所事何如主也
(垍所事乃徳宗/不如先主憲宗)所以平西戎者特在邊境間乎(題下文/陛下之)
(問及此也豈不以西戎未平乎臣伏見陛下境土之兵/衆矣邊塞之将多矣但令有所統一則凱樂之期可依)
(而望/也)君子之論有本有末(本是應冒頭本字/末字要説結尾意)去古愈逺
敵患益深(謂後世不如古/外患尤甚於古)則禦外亦要經靖邊亦大畧
垍之言未失也(畧放寛裴垍/為結尾張本)要其本本元元之論(應冒/頭本)
(字/)則帝王之要經大畧識者必有以辨之矣(又折歸本/意文有抑)
(揚操縱應冒頭唐之裴/垍惜語焉而弗詳耳)　雖然内夏外夷聽其自附盛
徳事也(古人非求/服四裔)帝王所本葢深逺矣(應本/字)降及後世
亦謹守疆埸事急則戰而已(此一轉謂帝王之事未易/為後世得如裴垍之言亦)
(未為失也埸音左傳/亦邊境  語出)四裔可服而未易遽服也(亦是/難事)文徳
如舜則苗格舞干(大禹謨帝乃誕敷文徳舞/干羽于兩階七旬有苗格)用以解平
城之圍則君子以為踈矣(後崔寔傳俗士不知變以為/干戚之舞足以解平城之圍)
(又匈奴圍髙/祖於平城)故曰垍之言亦未為失也(應前/句)特未識帝
王之經與畧者耳(又折歸主意非畢竟裴垍之言/亦有可取特  所以論帝王耳)雖然
尚以俟後之師式帝王者(後崔寔論人主師五帝而式/三王  暗説今日此篇極得)
(文字抑揚操縱/之法宜細觀之)謹論
　　前篇謂備道之中自有全美此篇謂要經之中自
　　有大畧是貫二為一格可以類推
　推原本文格　此篇與孝武號令文章論同意
　　漢訓辭深厚如何　　　　　　　　戴慶炣
　　　出處(前漢儒林傳序公孫𢎞為學官請白丞相/御史言制曰禮壞樂崩朕甚愍焉其令禮)
　　　　(官勸學興禮崇化厲賢臣案詔/書下者文章爾雅訓辭深厚)
　　　立説(就本出處上文崇化厲賢主意謂武帝所/下詔令其訓辭所以深且厚而不流於淺)
　　　　(薄者由其崇儒重道/有古人之遺意故也)
　　　批云(主意純正文筆駿發深得前軰論/體  人批此篇下得言語最好)
論曰英主以崇儒重道為心(主意道英主指漢武帝崇厲/儒重  指出處上文崇化)
(賢/)則發而為言者始不流於薄矣(言指訓辭字薄/反形深厚字)夫太
上忘言其次有言(語老字粘/上言  説)則言固非得已也(至於有/言不如)
(忘/言)不得已而言焉(粘上/文)而又無補於風化之大(則是不/以崇儒)
(重道/為心)則言之薄亦甚矣(訓辭安得/而深厚)惟當儒學湮晦之餘
(暗説漢/武帝時)深思吾道一脉不絶如綫(指出處本文禮壞樂/崩朕甚愍焉意)
慨然出而崇奬作新之此其意至美也(指本文崇化厲賢/見得武帝崇儒)
(重道/之意)一旦發之詔令誕告天下(訓/辭)識者誦其言味其㫖
(謂天下之人誦詔令之/言辭味詔令之㫖趣)真見温醇正大之氣藹然可掬
(形容深/厚意)則其待天下者固不薄(深/厚)而所以為言者亦未
可以薄而窺之也(應破題/薄字)漢武元朔一詔(元朔五年詔/崇鄉黨之化)
(以厲/賢才)葢非尋常詔令比也(語/好)訓辭所發無非崇化厲賢
之真意(主/意)此意近古(謂崇儒重道有/三代之遺意)孰不聳動於觀感
之下(謂天下之人/喜其詔令)公孫𢎞等諸臣嘉稱而樂道之(敘出/處本)
(文/)其曰深厚也固宜(發盡出/處本意)史臣筆之儒林序傳吁有
㫖哉漢訓辭深厚如何請申之　讀髙帝省賦之詔其
意固仁恕矣而謂之深厚則未也(便從漢詔原起年漢/高帝本紀十一  二)
(月詔曰欲省賦甚令獻未有程吏或多賦以為獻而諸/侯王尤多民疾之令諸侯王通侯常以十月朝獻及郡)
(各以其口數率人嵗/六十三錢以給獻費)讀文帝重農之詔其意固懇惻矣
而謂之深厚則未也(文帝本紀二年二月詔曰夫農/天下之本其開藉田朕親率耕)讀
景帝讞獄之詔其意固寛恤矣而謂之深厚則未也(景/帝)
(紀五年九月詔諸獄疑輒讞之武謂高文/景三君之詔未謂之深厚要歸  帝上來)夫人主敷心
腹腎腸而布之言語號令(書盤庚今予其敷心腹腎/腸歴告爾百姓于朕志)乃
隠然有深厚之意(應上深/厚字)此豈規規然求為是文辭哉
(要引/下文)崇儒重道之心夫固有以發之也(入主意/明快)不然則
深厚之褒何獨歸之元朔一詔哉(反説有力是時考官/批謂切近明快謂此)
(等處/也)况自秦人私制(謂詔/令)使羣臣庻民畏之如虎狼(用/前)
(軰/文)而無雍容樂易之意(無崇儒重/道之意)經生學士坑滅殆盡
固無望其招延而涵育之也(此段説秦人焚滅之禍無/復崇重之意文有起伏)
(云通鑑李斯上書云云諸生不師今而學古以靡當世/  云臣請史官非秦記皆燒之非博士官所職天下有)
(藏詩書百家語者皆請詣守尉雜燒之生同上侯生盧/生相與譏議始皇始皇聞之大怒曰盧  等吾尊賜之)
(甚厚今乃誹謗我云云於是使御史悉案問諸生諸生/傳相告引乃自除犯禁者四百六十餘人皆坑之咸陽)
漢興雖詔令數下(數入/聲)亦自有聳動羣聽者(謂漢之詔/令亦有可)
(取者但不如/武帝之深厚)然馬上之習甫除(陸賈時時稱説詩書髙/帝曰乃翁居馬上得之)
(安事/詩書)黃老之説已入(本出處上文竇/太后好黃老術)冝王言之深厚不
能不屬之上嘉下樂之武帝也(急収入本題可謂簡快/  武帝詔朕上嘉唐虞)
(下樂/商周)武固非真知道者(先揚後抑/語有稱停)其亦念吾儒之道(説/主)
(意/)自春秋戰國以來湫底壅遏亦不應若是之久也(應/冒)
(頭當儒學湮晦之餘㣲如孟子序堯舜湯/文周孔之道将遂湮  正塗壅底之意)學之未勸(本/出)
(處勸學/興禮)俗之未醇(本出/處)愽士弟子貟之未置(本出處下/文為愽士)
(官置弟子五十人復其身太常擇民年/十八以上儀狀端正者補愽士弟子)往來于懷如有
求而弗獲者(用檀/弓語)想其胸中所存畧不敢有一毫鄙夷
厭薄之意(形容武帝崇/儒重道之意)開導之訓迪之(只是崇化/厲賢之意)直欲
續儒道之一脉(應冒頭吾道一/脉不絶如綫)此其辭豈不深且厚哉
(此訓辭所/以深厚)今取其訓辭而讀之(却把訓辭中語鋪排/出來形容深厚意)如
愍禮樂之廢壞(見題注禮廢樂/崩朕甚愍焉)其視古者教民中和同
一指趨也(應冒頭此意近古樂周禮以五禮防萬民之/情而教之中以六  防萬民之偽而教之和)
如明居室之大倫(出處上文婚姻者/居室之大倫也)其視古者婚姻以
時同一風教也(應冒頭此意近古姻詩桃/夭序男女以正婚  以時)如欲延天下
士以登於朝(出處上文故詳延天下/方聞之士咸登諸朝)其視古者旁招俊
乂同一規模也(應冒頭此意近古庻書説/命旁招俊乂列于  位)此詔之頒(總/上)
(文/)豈惟春秋戰國之所無(應自春秋戰/國以來等語)而亦髙帝文景
之所未暇及者也(繳原題下髙文景三君事謂/三君之詔不如武帝之深厚)𢎞也(入/題)
實㕘衆議條列來上(此是公孫𢎞/説合入此語)且以訓辭深厚稱之
(敘本/文)夫帝之號令煥然可述(武帝賛號令文/章煥然可述)若詔問公
卿(元朔元年詔曰公卿大夫/所使廣教化美風俗也)詔諭巴蜀(元光元年五月/發巴蜀治南夷)
(道詔司馬相如/諭巴蜀父老)詔舉賢良(建元元年正月詔丞/相御史列侯舉賢良)皆詔也
(謂以上/三詔)奚獨是詔號為深厚哉(難元朔/一詔)其意葢謂崇化
厲賢(解歸主意/見本題注)　髣髴三代聖人之遺意(應冒頭此/意近古)矧
數百年絶響之餘(應冒頭當儒/學湮晦之餘)慷慨發憤欲一旦而振
起之(應冒頭出而/崇奬作新之)殆未可以尋常詔令比也(其訓辭深/厚皆自崇)
(儒重道中來不可専以他/時詔令為比  應冒頭語)自時厥後公卿大夫彬彬多
文學之士(出處下文自此以來公卿大/夫吏彬彬多文學之士矣)史臣筆之儒林
序傳其亦知源流所自來矣(照冒頭/結處)雖然武帝表章六
經罷黜百家(武帝賛孝武初立罷/黜百家表章六經)固未為不識吾道之
味者(語/好)奈内多欲而外施仁義(汲黯曰陛下内多/欲而外施仁義)則訓
辭亦未純於深厚也(大凡做漢唐論先褒則後貶先貶此/則後褒此篇既是一力褒武帝至)
(不容不/畧貶之)元封詔茂才異等至以泛駕之馬喻之(元封五/年詔曰)
(泛駕之馬􁋁弛之士亦在御之而己/其令州郡察吏民有茂才異等者)㫖意一差趨者瀾
倒(謂武帝上面一詔言語未謂之深厚是以/人皆效之  韓進學解回狂瀾於既倒)於是上書
自鬻待詔金門(東方朔傳武帝初即位四方之士多上/書言得失自衒鬻者以千萬數方朔待)
(詔金/馬門)往往皆􁋁弛之士(見上注準􁋁音托謂趺蕩/於規矩  繩之外之士)而儒
道為之蠧蝕矣(儒道亦蠧壊晦/蝕安得深厚)愚故為之説曰元朔一
詔帝尊經之心發之也(本題/注意)元封一詔帝多欲之心累
之也(見上汲黯注/自作議論斷)以元朔之詔為帝喜(褒之/也)又以元封
之詔為帝惜(貶之也詔考官批云以元封/元朔二  並説褒貶亦是)謹論
　推原本文格　此篇與漢訓辭深厚論同意
　　孝武號令文章如何　　　　　　繆　烈
　　　出處(前漢武帝賛孝武初立卓然罷黜百家表/章六經疇咨海内舉其俊茂與之立功興)
　　　　(太學修郊祀改正朔定厯數協音律作詩樂/建封禪禮百神紹周後號令文章煥然可述)
　　　　(後嗣得/遵洪業)
　　　立説(就出處上文表章六經上立意謂武帝之/號令文章煥然可述皆自表章六經中來)
　　　　(葢六經者治道之本有聖經以為之本則發/而為號令文章皆自然而然有可稱述苟不)
　　　　(本諸經而徒用力於號令/文章之末又何足取哉)
　　　考官批云(議論正大文勢發/越可謂傑特之作)
論曰治道未有無其本也(本指表/章六經)本立則其見諸顯設
者皆自然而然(顯設指號令文/章自然是主意)初非容其心也(無容心/只是主)
(意自然/之説)六經者治道之本(明説出六/經是本)盛帝明王之極致
舉不外是(謂帝王之治/自六經中來)其措辭立論雖非後來所可企
望(見於六經中無非號令文章豈後人所能及非元本/是希聲寡和後改云措辭立論以元本四字  冒頭)
(語/)然洪模懿範昭布森列(六經模/範可法)挹其餘潤則典則程
度自有可觀者焉(六經典則程度皆/號令文章之法)世之有志於治道
者(説後世/之君)孰不欲舉一世之治(應破題/治道字)使煥然皆有華
藻之可述(言號令/文章)然求之號令鮮可人意(號令不/足取)求之
文章徒飾虚言(文章亦不足取元本是骫骳羞稱後改/云徒飾虚言以元本四字非冒頭語)
或者見其不如古而歸咎於號令文章之不修(不知/本)不
知此豈用力於號令文章者所能得哉(要自然/而然)有經術
以為之本(應主意/本字)沉浸醲郁之餘(自六經中發出去郁/韓進學解沉浸醲)
(含英/咀華)由是而充則自有不容掩者矣(無非號/令文章)漢武帝承
禮文多闕之後(題上文稽古禮文/之事猶多闕焉)迄能使號令文章煥
然可述(本/文)盛哉(稱賛其號令/文章之盛)班孟堅述其所以盛(粘上/盛字)
(歸班/固)而先之表章六經之一言(出處/下文)吁其知武帝治道
之所自出也歟(出於/六經)孝武號令文章如何請申之發號
施令罔有不臧(書冏命/全句)渙汗大號令出惟行(易渙卦渙/汗其大號)
(又書周官令出/惟行弗惟反)非六經之所以為號令者乎(六經中言/號令處)觀
乎人文化成天下(易賁卦觀乎人/文以化成天下)追琢其章金玉其相
(詩樸棫/全句)非六經之所以為文章者乎(六經中言/文章處)號令之
明文章之粹未有過此者(鎻上/兩扇)豈不足以垂百王之軌
範萬世之龜鑑歟(謂六經可為/後出之法)然自三代而降(貶後/世)乘
時施為有志於治道者(應冒頭世之有/志於治道者)豈不欲以古之
號令者為號令以古之文章者為文章卒之卑陋蹇狹
(不廣大/之貌)瑟縮骫骳(不舒暢之貌骫音委/骳音靡不振之貌)行之一時已不
足以動天下之觀聽尚何望其傳之後嗣詔之來世也
哉(自此以上是應/冒頭反説一段)葢自文侯之命稱述於東周者(書文/侯之)
(命乃周平王命/晉文侯之辭)辭體卑弱已無復君陳康誥之舊而號
令不如古(書君陳乃成王命君陳尹東郊之辭康誥乃/成王封唐叔之辭  謂平王號令卑弱不及)
(成/王)自枝葉未有害本實先撥天下蕩蕩無綱紀文章而
文章不如古(並詩蕩篇全句謂周厲王之/時文章不如文武成康之時)自是而下源
流益逺(愈不/如古)秦人不師古始(史秦紀淳于越曰/今陛下事不師古)焚滅六
經(書序秦始皇滅先代典籍焚書坑/儒見漢訓辭深厚論原題詳註)亦既自㧞其本自
塞其源矣(應本字其晉國語/已自㧞  本矣)徙木之令(史商君傳商君/令未布乃立木)
(於市南門募民有徙置北門者予十金人莫敢徙復/下令曰有徙者予五十金有一人徙之輒與五十金)封
禪之文(史始皇紀禪梁父乃刻所立石/其辭曰皇帝立位作制明法)徒足以驅一世
於聾瞶其於號令文章何足多論(原題照主意用六經中/號令文章可為法則起)
(歴敘三代而下號/令文章不如古)漢興髙皇帝起自馬上不事詩書(前/陸)
(賈傳賈時時前説稱詩書髙詩書/帝曰乃公居馬上得之安事)一時所謂號令文章者不
過羽檄召兵大風起舞而已(髙帝紀三秦可傳檄而定/檄尺書也加羽毛取其速)
(也髙帝號令如此雲同上帝置酒沛宫酒酣上擊筑/自歌曰大風起兮  飛揚  髙帝之文章如此)時方
草創君子無望焉(謂髙帝草創固無望/其號令文章之美)至於文景漸有
可稱(漢文帝/景帝)後元詔令温然粹然寖有古意(後元文/帝年號)君
子以為廣游學之路刺六經作王制實為之先也(孟子/敘文)
(帝廣游學之路又前郊祀志使愽士諸生刺六經/中作王制  謂文帝之號令文章自六經中來)若夫
禮樂未遑制度多闕亦以時之未暇耳(賈誼傳誼以為/漢興二十餘年)
(當興禮樂帝謙遜未遑又制度/踈闕  謂文帝號令文章未純)武帝光紹鴻業(正説/武帝)以
言其時則漢興六七十載煙火萬里也(史律書文帝里/末年烟火萬)以
言其資則雄才大略髙邁前古也(武帝賛帝之/雄才大略)漢家一
代之治發揮而潤色之豈非此其時乎(謂武帝勝於髙/文景時當有號)
(令文章/之可述)自今觀之興廉有詔(元朔元/年詔)求言有詔(建元元/年詔)
舉茂才有詔(元光元/年詔)號令班班聞者至今可使聳動得
鼎有歌(元鼎四年/得實鼎)天馬有歌(馬生渥洼水中/作寳鼎天馬歌)樂章有歌
(前禮/樂志)文章炳炳見者至今猶足晃耀夫爛然雅奏玉振
金聲(前兒/寛傳)斐然前陳日光玉潔(韓文日/光玉潔)人知其為帝之
號令文章爾豈知罷黜百家表章六經(題/注)帝之自本自
根葢有在也班孟堅述其燦然之盛足以詒謀後嗣(題/注)
而敘事之首表章罷黜實為之先(見/上)䆒其㫖意豈直以
修郊祀改正朔恊音律以此為盛而已哉(題/注)意者黃老
之言盡屏時好儒術登崇相與辨難(前儒林/傳序)故能使文
章爾雅訓辭温潤(同/上)膏之沃者光茂源之深者流長信
有自來矣(喻以六經之本而為號令/文章  史儒林序全句)不然異時内外相
應無非義理温潤之文(號令/文章)儻非所積之宏所培之厚
豈能強至是哉(非本之六經安能用力而為號令文章/  應冒頭此豈用力於號令文章者所)
(能得/哉)太史公之作史記也(司馬/遷)盛稱建元元狩以來文
辭燦然(武帝二/年號)不述於表不述於紀而自序於儒林傳
之首(見儒林/傳序)遷其知所本始矣(應主意本字文謂遷之/説亦謂號令  章本之)
(六/經)意者班固之言其猶有所祖述歟(謂班固之言/得之司馬遷)厥後
王通續書之著(文中子曰/續書始漢)既嘆五帝之典三王之誥不
可復見而於漢之制志詔策深所致意(文中子周公篇/賈瓊問續書之)
(義子曰天下之義列乎範者/有四曰制曰詔曰志曰䇿)且曰帝王逺矣舎漢其將
安之(同上天地篇子曰五帝三王吾/不得而見也舍兩漢其將安之)然則班固所謂後
嗣得遵洪業豈不信然(題注以上大講先説武帝之號/令文章歸於表章六經之功又)
(以班固祖述太史公敘儒林傳之/意及文中子取漢之説文有證據)雖然續書無傳君子
嘗深為文中子惜(文中子續書/無傳於世)如使漢之號令文章果
能無愧於典誥之舊則續書制志至今存可也(注見/上)毋
亦可以為漢之盛而未足為五帝三王之盛歟(此二句/少抑漢)
(武只能為/漢之盛)仲舒之言曰強勉學問知益明(董仲舒對武/帝䇿強勉學)
(問則聞見愽/而知益明)武帝有可為之時有能為之資又有大有
為之志(時資志三字皆/與前面相應)表章罷黜以來意向亦畧定矣
(見前/注)惜夫多欲未克不能勉其所未至(汲黯傳陛下内/多欲而外施仁)
(義柰何其欲效/唐虞之主乎)於是號令文章非不燦然可述而可見
者僅止此(只能為/漢之盛)如使以仲舒所謂強勉者加之意則
詩書所稱何以加焉(題下文雖詩書所稱何以加焉令/結尾意謂帝不知加學問故號)
(文章僅止於/此寓嘆惜意)謹論
　　前篇本上文崇化厲賢所以訓辭深厚此篇亦本
　　上文表章六經所以號令文章可述格同意同可
　　以合看
　立説尊題格　此篇與天下國家之本在身論同意
　　聖人擬天地參諸身　　　　　　陳松龍
　　　出處(揚子五百篇或問五百嵗而聖人出有諸/曰堯舜禹君臣也而並文武周公父子也)
　　　　(而處湯孔子數百嵗而生因往以推來雖千/一不可知也聖人有以擬天地而參諸身乎)
　　　立説(以形而觀則天地為大聖人一身為小以/道而觀則聖人之道與天地為一初不囿)
　　　　(於形也惟其不囿於形故擬於彼而參諸此/必使無一時不以天地為準則無一事不與)
　　　　(天地相似由是觀之一/身雖㣲可與天地並矣)
　　　批云(文簡意明非老筆/不能道最利初學)
論曰道一而已(聖人之道即/天地之道)惟不囿於形者能得之(不/以)
(天地為大吾身為/小是不囿於形也)夫其不免囿於形也(接上囿於/形字説)則天
地為大一身為小(反説/主意)必將擬之於彼參之於此(是強/擬而)
(參/之)果何從而強同也哉(何以與/天地並)有聖人者出(正/説)知吾身
之道即天地之道(道一/而己)故以道觀天地則天地亦形爾
(不囿/於形)天地非道則亦不能以自立(天地即/此道)故惟以此而
擬(説擬字以道而/擬不以形而擬)則精思熟慮收視反聴而黙參諸一
身之問(説參/字)必使無一時不以天地為準(易繫辭易/與天地準)則
無一事不與天地相似(用前/軰語)由是而觀則一身雖㣲可
與天地並(如中庸可與/天地參之意)聖人所以厚待吾身而為天地
萬世綱常之主者此其事非可以易言也(見得聖人一/身之大與天)
(地為/一)揚子謂聖人擬天地參諸身愚請以是而申其説
　夫自太極一判而為天地(提起天/地先説)則凡以藐焉之身
混然中處者此徒以常人論也(謂聖人居天地之問坤/張横渠西銘乾稱父)
(稱母予兹藐焉乃混然中處故天地之塞吾/其體天地之帥吾其性民吾同胞物吾與也)苟知天地
之塞吾其體天地之帥吾其性(見上/注)則不徒求天地於
天地且自反吾身之天地(聖人之一身/自有天地)鳶飛魚躍在在
呈露(中庸詩云鳶飛戾天魚/躍於淵言其上下察也)參前倚衡如將見之(語十/五立)
(則見其參於前也在/輿則見其倚於衡也)斯固聖人之事也(此是聖人一/身之天地)然
聖人不世出於天下(謂聖人/不常出)而天下之人(反/説)往往見天
體在上日月星辰萬象畢麗(中庸今夫天斯昭昭之多/日月星辰繫焉萬物覆焉)
(又韓原人形於上/日月星辰皆天也)地體在下山川草木衆彚畢陳(同上/形於)
(下草木山/川皆地也)吾以一身置乎其中(聖人一身居/天地之中)冝其與動
植㣲物等(與萬物/一同)形色為累(囿於/形)稽驗不熟(不能擬/而參之)而
聖人之統愈不傳(言囿於形/者如此)然則見天地而不見道其
流弊至此(應冒頭接/題一段)此豈聖人果不世出哉(此句引入/題目主意)
苟有擬天地而參諸身者焉則是亦聖人而已矣(自此以/下正説)
(聖人以道參天/地而不以形意)且聖人本無以異於人者(孟豈有以異/於人哉堯舜)
(與人/同耳)惟其日夜之所擬必思毫髪無愧於天地(説擬字孟/是其日夜)
(之所/息)嘗擬諸天地曰乾稱父坤稱母父母之愛宏矣(見/上)
(西銘/注)反而參諸吾身果能視生民如保赤子否也(前路/溫舒)
(傳文帝愛/民如赤子)嘗擬諸天地曰天職司覆地職司載覆載之
功溥矣(列子天瑞篇天職生覆/地職形載聖職教化)反而參之吾身果能納
八紘於度内否也(猶吕與叔克已銘洞然八荒皆/在我闥意又聖人以天下為度)擬其
髙明擬其愽厚擬其悠久無疆(中庸愽厚所以載物也/髙明所以覆物也悠久)
(所以成物也愽厚配地/髙明配天悠久無疆)無所不用其擬(展轉説/擬字)又參之
以平旦之氣(却説參字息孟告子上其/日夜之所  平旦之氣)參之以喜怒哀
樂未發之時(中庸喜怒哀樂/未發謂之中)凡起居食息語黙動静之
頃皆可得而參也(説得參/字分曉)以其所參而終不差其所擬
(擬字參/字夾説)有審訂無揣摩有稽驗無彊揠(此四字説擬字/參字大意  強)
(揠勉力而/提㧞之意)隠然道體宻行乎中(應道字/主意)而㑹廣大於精
㣲(中庸致廣大/而盡精㣲)推精㣲於廣大(見上/倒説)吾不知天地之為
聖人乎聖人之為天地乎(學莊/子語)葢聖人此身天地所賦
也(見得聖人之/身與天地一)率性㑹道而形不足以囿之(應破題不/囿於形意)
(中庸率性/之謂道)仰觀俯察用功彌愽(易繫辭仰以觀於天/文俯以察於地理)斯
亦天地之望生人之幸世道之福也(文字大體繳/盡講題意)雖然
自三聖執中之學不傳(語二十堯曰咨爾舜天之厯數/在爾躬允執其中舜亦以命禹)
商周質文之統不續(前漢董仲舒䇿夏尚/忠商尚質周尚文)而吾夫子潛
心之夣葢不復栩栩於西周時矣(語好尼揚子問神篇/昔仲  潛心於文王)
(矣又語述而子曰甚矣吾衰也久矣吾不復夣/見周公又莊子莊周夣為胡蝶蘧蘧然栩栩然)或者自
是歸諸世數之不傳(引本/出處)將以天地生聖人為期而不
復以擬天地為事(見本/題注)何其見道未審也(責或問/不見道)子雲
論數之定未定至舉天地而參諸聖人之身(見本/文)夫莫
小於一身而天地猶在所可擬吁此亦踐形之學也(應/形)
(字然孟子盡心上形色天性也惟聖/人  後可以踐形注履此美形也)謹論
　立説尊題格　此篇與聖人擬天地參諸身論同意
　　天下國家之本在身　　　　　　　莫應龍
　　　出處(孟子離婁上天下之本在國國之本在家/家之本在身  大學曰古之欲明明徳於)
　　　　(天下者先治其國欲治其國者先齊其家欲/齊其家者先修其身  孟子之言葢本諸此)
　　　立説(以勢觀之則天下國家為大以道觀之則/吾身尤大於天下國家知吾身之大則先)
　　　　(立其大可以用/天下國家矣)
　　　批云(文勢如長江大河一㵼千里文采如奇葩/麗卉最醒人眼視筆下蹇澁者大有逕庭)
論曰人主知自立其大(自立其大指身者孟/子先立乎其大)則能用大
矣(用大指天/下國家)天下國家至大也(包勢/之大)人主一身則尤大
也(包道/之大)世之人主凡其輕用天下國家者豈忍為是哉
(輕用便不/能用大)失在於視天下國家甚大視吾身甚𦕈(𦕈小/也)
謂大者之難用而𦕈然者要非其所係也(其不能用大/者以吾之所)
(立者/小耳)嗚呼人主一身中兩間而立(見得身之大處坤如母/西銘語乾稱父  稱)
(子兹藐焉乃混/然中處意思)所宗主者何事(便見與天下/國家相干涉)而顧以小
者自狹乎(如此則吾身/非可小用也)天下國家一吾身也(因彼而/驗此)吾
身一天下國家也(推此以/及彼)自其在天下者推而在國家
又自其天下國家者移而在吾身(見得身/之大處)非吾之一身
大於天下國家乎(辭意/俱暢)天下國家為勢之大(至此出一/个勢字)
人主一身為道之大(又出一/箇道字)道大者身亦大(身之大以/道之大)
自見其身之大則理一身以用天下國家特舉而措之
爾(結冒頭意猶言舉斯/心加諸彼而已句法)天下國家之本在身吾孟子葢
望人主先立其大者歟(主/意)請衍其説　自有天下國家
者習聞孟氏緒論(只就孟/子上説)以為人主一身天下國家之
本(本/文)道之在身又人主之本(應冒頭/道字)詳説反約其䆒不
越如是而已(孟子博學而詳説之將以反/説約也  不越即不過也)嗟夫此見形
知影之論(不知/本)豈足與言用大之道哉(歸主意用/大字道字)自家
而國則國大於家自國而天下則天下又大於國(從小/處説)
(到大/處)儒者之論(謂孟/子)顧曰人主一身大於天下國家果
若何以知其大也(設/問)葢以人主一身(答上問説/就身上)天地賴
之而立極生民賴之而立命(前輩云為天地立心為生/民立極為萬世開太平)
前聖賴之而繼絶學(同上為前/聖繼絶學)萬世賴之而開太平(見/上)
(注/)以此觀之天下國家大乎人主大乎(見得人主一身/為甚大  且雙)
(開設/問)葢亦曰人主大耳(荅/)其所謂大(講大/字)葢以道而不
以勢也(應冒頭天下國家為勢之/大人主一身為道之大)我立其大以用其大
(應破題自立其/大則能用大矣)風動教化始於衽席(詩關睢風以動之/教以化之  衽席)
(字歸在/身上)一國之本係於一人(同上以一國之事係一人/之本  一人字歸在身上)
斂時五福敷錫厥庻民悉㑹歸於無偏無黨之皇極(書/洪)
(範五皇極斂時五福用敷鍚厥庻民又無偏無黨王/道蕩蕩歸其有極㑹其有極  皇極字歸在身上)不
曰天下國家之本在身而奚在(説在字/有力)不曰人主一身
大於天下國家而孰大哉(説大字/有力)信矣人主不可不先
立乎其大也(應冒頭/主意)澄神反視於深宫獨行之時(漢書/聖主)
(獨行於/深宫)端本澄源於尸居龍見之際(莊子尸居而龍/見淵黙而雷聲)真
見夫天地之塞吾其體也天地之帥吾其性也民吾同
胞物吾與也(以上四句出張/横渠西銘全文)其家不可教而能教人者
無之(大學/全句)所以示教者誰歟(示教在/身而已)一家仁一國興仁
(大學/全句)所以作興者誰歟(作興亦在/身而已)篤恭而天下平(出中/庸)
所以盡是恭者又誰歟(盡是恭者亦在身辭連用三箇/誰歟似是設疑之  所以顯見)
(在身而不/在他人)此非預天下國家也(不在/他)身也(在/我)在吾身者
非小也(吾身有係於天下/國家豈小也哉)大也(喝得大/字有力)我之一身雖㣲
(似/小)而天下國家之本積於吾身則甚大(天下國家之本/都堆積在我身)
(上豈不/甚大)必正心必誠意則大者立(大學欲修其身先正/其心欲正其心先誠)
(其/意)必執中必明徳則大者立(書大禹謨人心惟危道心/惟㣲惟精惟一允執厥中)
(又堯典克明峻徳以親九/族九族既睦平章百姓)必親君子逺小人則大者立
(諸葛亮出師表親賢臣逺/小人此先漢所以興隆也)必晝有為宵有得息有養瞬
有存則大者立(孟子其日夜之所息平旦之氣其好惡/與人相近也者幾希則其旦畫之所為)
(有梏亡之矣梏之反覆則其夜氣不足以存夜氣不足大/以存則其違禽獸不逺矣  見張文潜文  連用四箇)
(者立是歸在身上文勢滔滔似/經義體然時文之法自當如此)一日二日可樂也而曰
有萬幾焉(在身上一書臯陶謨篇兢/兢業業  日二日萬幾)匹夫匹婦至㣲也
而曰或能勝予焉(在身上夫書五子之歌予視/天下愚  愚婦一能勝予)天下之
治泰山四維而曰有積薪厝火之勢焉(在身上天前漢/嚴助傳  下之)
(安猶泰山而四維之也也賈誼策進言者皆曰天下已/安己治矣臣獨以為未  曰安且治者非愚則諛云云)
(夫抱火厝之積薪之下而寢其上火此/未及然因謂之安方今之勢何以異)以身立天下國家
之極(見用/大意)而不以天下國家局吾身於小(應前在吾身/者非小也)
噫嘻兹其所以為大本歟(應主意/大字)兹其為用大之地歟
(應破題用大字效以/上是本以下是)自此而親九族和萬邦堯其盛也
(自吾身推出去為天下國家之本明書堯典以親/九族九族既睦平章百姓百姓昭  協和萬邦)自此
而齋慄事親垂拱視阜舜其治也(書大禹謨祗載見瞽/瞍䕫䕫齋慄瞽瞍亦)
(允若視揚子虞夏垂/拱而  天民之阜)自此而勤邦儉家聲律身度百姓
咸以仁遂禹其徳也(書大禹謨克勤于邦克儉于家禹/史記禹聲為律身為度又禮記)
(立三年百姓/咸以仁遂焉)自此而致刑于之化極純被之美文王之
所以為文也(詩思齊刑于寡妻至于兄弟又騶虞詩天/下純被文王之化  用四箇自此字是自)
(身上推出去為/天下國家之本)天下大本培養於宫庭(培養是狀本/字宫庭是家)華
實於海宇(華實是狀本字/海宇是天下)豈惟此哉(上連用四箇自此/下連用三箇推之)
推之於四海而準(見禮/記)推之於老者安少者懐(見論/語)推
之於舟車所至霜露所墜凡有血氣莫不尊親(見中庸/全句)
吾身大於天下國家的然可信矣(説盡/本意)後世外施仁義
者不足以識是大(漢武帝慾前汲黯傳陛/下内多  而外施仁義)溺心多愛者
不足以識是大(唐太宗屠本賛至其牽於多愛/復立浮  好大喜功勤兵於逺)執簿書
期㑹為政者併與其本仆之矣(漢宣帝㑹王吉䟽其務/在於期  簿書斷獄此)
(非太平之基也/不足以識是大)　(以上連用三箇/應不能用大意)我思古人實獲我心
(毛詩/全句)其出而君天下者不惟以一身立天下國家之本
而盡君道又能以一身立天下國家之教而盡師道(君/道)
(師道四字面好常挺/省元論是用此四字)維天之命於穆不己教之源也(周/頌)
(維天之/命全句)親親仁民仁民愛物教之推也(孟子親親而仁/民仁民而愛物)
乾道變化各正性命首出庻物萬國咸寕教之溥博淵
泉也(見易乾卦書中庸溥博淵泉而時出之源此處文/法是學通  大哉乾元萬物資始誠之  也乾道)
(變化各正性/命誠斯立焉)漢唐人主局其見於一身之小(應冒頭視/吾身甚眇)
荒其見於天下國家之大(應冒頭視天/下國家甚大)本原既舛如君
道何如師道何(繳結下/語迅速)然則必以天地萬物為一體以
天下為一家以中國為一人者始足以及此(見禮記扇/以下三)
(文氣象廣大方纔/襯得用大意出)必盡巳之性以盡人之性盡人之性
以盡物之性始足以及此(見中/庸)必所過者化所存者神
上下與天地同流者始足以及此(見孟子以又連下三/箇始足  及此  此)
(自是一/家機軸)謹論
　　前篇謂天地雖大吾身尤大此篇謂天下國家雖
　　大而吾身尤大皆歸重於身上立意
　指切要字格
　　太宗銳情經術　　　　　　　　楊茂子
　　　出處(唐儒學傳太宗身櫜鞬風灑雨沐然鋭情/經術即王府開文學舘召名儒十八人為)
　　　　(學士與議/天下事)
　　　立説(太宗情之鋭是用心剛處太宗不銳情於/他術而銳情於經術是擇術精處惟用心)
　　　　(剛而擇術精所以/留心於正道也)
　　　批云(議論精切語句/華麗極利初學)
論曰英主一念之烈(言太宗情之銳切/烈字指銳字極)初不出乎正道
之外也(正道是/經術)夫道亦多術矣(露出術字矣用孟子/教亦多術  句法)英
主之心(太宗/之情)不用之他道而惟用之正道(經術舜揚子/適堯  文王)
(為正道非堯舜/文王為他道)非擇術之精用心之剛者不能也(擇術/之精)
(是經術用心之/剛是情之銳)其或情其性而不能性其情者(反説輩/用先)
(語/)乃於吾道之外(經術/之外)銳然以求其所謂術(求他道/之術)則
情非正情術非正術矣(他有所用情則非正情/他有所謂術則非正術)此英明
之主(暗指/太宗)所以不敢銳情於彼(他/術)而惟銳情於此也(經/術)
唐太宗之為君其殆英明不世出者乎(應破題英主字/  不世出謂不)
(多有/也)方其當干戈甫定之餘(見本/題意)他務未遑(未暇及/他術)而
真情所發惟銳然於聖經之所謂術(演本/題意)而經術之外
一毫不敢容心焉(應英主之心不用之他/道而惟用之正道意)其擇術精而
用心剛者如此(應接/題語)君子方喜其情之得正而他有所
未暇議也(謂其情正其術亦正/未暇議含結尾意)唐史傳儒學而曰(引本/出處)
太宗銳情經術其知太宗之情者歟(又不放/了情字)　且術之
說昉於誰乎(昉始也此挈術字/辨論起  格可學)求之孟氏之書聞有所
謂仁術矣(孟梁恵王下曰毋/傷也是乃仁術也)是乃聖經之術(此仁術字/出於孟子)
而非後世之所謂術也(非他/術也)求之記禮之書聞有所謂
儒術矣(記儒行篇儒有合/志同方營道同術)是乃聖經之術(此儒術字/出於禮記)而
非後世之所謂術也(非他/術也)非仁之術非儒之術而外求
其所謂術焉(非聖經此二者/之術則是他術)術其所術而非吾聖經之
所謂術矣(説得術字響之是用韓文道/其所道非吾  所謂道句法)是豈人主所當
銳然留情者哉(歸在銳/情上)自夫人主外經術而銳情於兵
也(治兵/之術)而後孫吳之術進矣(孫武吳起戰國/時善用兵者)自夫人主
外經術而銳情於財也(理財/之術)而後管商之術售矣(史管/仲傳)
(仲相齊通財積貨冨國強兵居商君傳衛之庻公子名/鞅封於商以強國之術說君  五年秦人冨強  管仲)
(商鞅古之/善理財者)自夫人主外經術而銳情於異端也(異端/之術)而
後老莊之術行矣(莊周虚無老子清浄皆異/端之學  三扇文是一様)莫非術也
而非吾所謂術(非聖經/之術)擇之不精(韓文擇焉/而不精)則必將果
决於求他道而不果决於求正道矣(他道是前三者之/術正道是聖經之)
(術/)然則人主一念之發可不審歟(照破題一念字/歸在情字上)且髙
帝非不銳情也(髙祖亦/銳情)而安得猛士之思實終其身(前/髙)
(祖紀過沛置酒擊筑歌/曰安得猛士兮守四方)而謂詩書安事(前陸賈傳賈時/時前說詩書髙)
(帝曰乃公居馬上/得之安事詩書)則是其情非銳於經術也(非術/之正)武帝
非不銳情也(武帝亦/銳情)而尊顯賈人之流淫剥其民(前漢/公孫)
(𢎞等賛上方欲用文武卜式㧞於芻牧𢎞羊擢於賈孺/又食貨志桑𢎞羊為治粟都尉斡鹽鐵盡籠天下貨物)
(又㩁酒酤/抑兼并)而謂尚書為樸學(前倪寛傳寛見上語經學/上曰始吾以尚書為樸學)
(弗/好)則是其情非銳於經術也(非術/之正)情如光武亦非不銳
也(光武亦/銳情)而好溺圗䜟之意勝(後漢祭祀志案索河洛/䜟文言九世封禪事布)
(圗䜟於/天下)講論經理之意衰(後本紀數召公卿/郎將講論經理)則其情尤
非銳於經術也(亦非術之正様三/扇文亦是一)以漢世三君之英明
(緫上三/扇事)而擇術不精用心不剛猶如此(術非正術情非/正情  要過太)
(宗/來)孰謂有唐之君而銳情經術有如太宗者乎(過正講/  謂太)
(宗用心之剛擇術之/精勝於漢之三君)風灑露沐之餘(見題/注)似可少已也
而帝則汲汲於崇儒焉(見題/注)日昃夜艾之時(題下文置/𢎞文館引)
(内學士畨宿更休聴政之間則與討古/今道前王成敗或日昃夜艾未嘗少怠)似可少安也而
帝則拳拳於講學焉(見上注二形容得銳字/意出此  段是一様文)𢎞文建館
之不敢緩其情之銳何如也(見上注自此/以下又變文)名儒招集之
不敢後其情之銳何如也(見題/注)乙夜觀書之不敢廢其
情之銳又何如也(太宗毎視朝後即閱羣書常謂若不/甲夜視事乙夜觀書何以為人君)
(此三段用三不敢三其情/之銳何如也是一様文)不始勤而終怠不進銳而退
速(見銳意其孟子其/進銳者  退速)雖封倫勸之以法術而帝銳然經
術之情不變而為法術(魏徴傳上曰今大亂之後其難/治乎封倫曰三代僥詭日滋秦)
(任法律漢雜/伯道帝不聽)雖萬紀試之以利術而帝銳然經術之情
不變而為利術(權萬紀傳萬紀奏宣饒部中可鑿山冶/銀嵗取數百萬帝責曰公不推賢進善)
(乃以利規我/斥使還第)雖英衞以兵術奏功動之而帝銳然經術
之情不為之動(李勣封英國公帝征髙麗勣為遼東/道行軍大總管李靖封衛國公帝伐)
(遼靖曰往慿天/威得効尺寸功)一心之㣲攻之者衆(通鑑十七年太宗/曰人主惟有一心)
(攻之者/甚衆)而帝心匪石不可轉也(詩我心匪石/不可轉也)謂之銳情
經術信乎其為情之正術之正矣(應題正情/正術二語)人見其限
官任才周官六典之遺法也(唐百官志帝省内外官定/制為七百三十貟曰吾以)
(此待天下賢才足矣曰禮太宰之職掌建邦之六典一/曰治典二曰教典三  禮典四曰政典五曰刑典六曰)
(亊/典)府兵寓農井田兵制之舊規也(唐兵制府兵之制頗/足稱焉葢古者兵法)
(起於井田自周衰王制不復至於府/兵始一寓於農此太宗之所以盛也)思封建之未復易
之建國親侯也(唐膠東郡王道彦傳帝與蕭瑀等講封建/欲與三代比隆  易比卦先王以建萬國)
(親諸/侯)立經常以定賦禹之成賦中邦也(唐食貨志唐授/人以口分世業)
(田而取之以租庸調之法亦可為經常之法也/  書禹貢成賦中邦  以上四股是一様文)廣學置
貟非得於菁莪之樂育才乎(以下變文儒學傳頁觀六年/廣學舍千二百區三學益)
(生貟諸生至三千二百人/  詩菁菁者莪樂育才也)求士如渇非得於嘉魚之樂
與賢乎(魏徴傳上䟽曰貞觀初求士如渇様詩南有嘉六/魚樂與賢也  以上二股又是一  文  以上)
(股是把太宗當時事/質之聖經打合説來)凡唐治之卓冠於百代之上者(此/是)
(太宗之收/治效處)孰不謂帝之經畫動合經意如此(繳上/文)焉知
其皆自銳情經術中來哉(此銳情經/術之功)而苛於責備者(難/)
(見結/末注)且曰擇術非難用經術之正為難(本主/意)尊經非難
行聖經之說為難(書説命知之非/難行之惟艱)多愛之牽豈動合七
情之正者乎(本賛至其牽於多愛欲記禮運謂/人情喜怒哀樂愛惡  弗學而能)浮屠之
立豈確守左道之戒者乎(本賛復立浮屠道謂佛教也/  記王制執左  以亂衆者)
(殺/)閨門之多慚徳圭復修身齊家之訓者似不如此(通鑑/緫論)
(其父子兄弟之間慚徳多矣復大學欲齊其/家者先修其身  語南容三  白圭逸詩也)十漸之不
克終服膺鮮克有終之戒者似不如此(魏徴傳上䟽曰/此不克終十漸)
(也失詩蕩篇靡不有初鮮克有終之中庸拳拳服膺而/弗  之矣  此以上將太宗事質  聖經為有愧是責)
(太/宗)嗟夫人主不知尊經天下之治不出於經久矣有君
如太宗銳情經術如太宗(此一篇褒/之之主意)而君子方喜其擇
術精用心剛之不多見(應主意/六字)而其已善者千百(所以/褒之)未
善者一二(所以/貶之)固未暇以是少之也(又畧/恕之)責人斯無難
(書泰誓/全句)學者其無以春秋之法責備於太宗云(本賛春/秋之法)
(常責備於賢者備文/有操縱真可為法)謹論
　指切要字格
　　孝宣厲精為治　　　　　　　　林希逸
　　　出處(前漢循吏傳序孝宣興于閭閻知/民事之艱難躬親萬幾厲精為治)
　　　立説(宣帝承昭帝積弊之後即位數年精神晦/藏地節二年始親政事緫攬權綱與吏民)
　　　　(更始風采頓異於前日葢人主之精神在心/方其韜晦則精蘊於心及其奮發則精見於)
　　　　(治中興之盛實宣/帝一心實為之)
　　　考官批云(地位廣大議論純/粹時文中髙作也)
論曰以一人而作新天下(宣帝之為治與/天下更始之意)亦運諸此心
而已(精在心運諸/心是厲精也)神乎心之用也(粘心/字)舉天下之大斡
旋闔闢(指為/治)有非智巧之所能(不在智巧/而在心)而精神之地
一日用其力焉(見厲精意力論語有能/一日用其  於仁矣乎)則治之功用隨
之(為/治)此其故何也(設/問)葢吾心之蘊者為精而其發者為
治(主/意)求治於天下不於其治而於其心(歸心/字上)則沉潛於
未發之先(暗指宣帝即位之初/沉潛精神於未發)激揚於既發之後(指宣/帝地)
(節以後奮厲/精神於既發)風采所至(精/)怠必奮(奮是/厲意)弛必張(張是/厲意)事
物條理而政治精明(見為/治意)特吾心一運量之頃爾(又歸/在心)
(上/)地節元康之政(皆宣帝/年號)漢治更始之日也(本紀元康/二年詔與)
(士大夫厲/精更始)帝之精神晦藏亦甚矣(謂帝即位/之初如此)一旦權綱
反正而與斯世更新焉(謂帝更始/之初如此)不致力於其他而汲
汲於此心之用一念奮而百廢興(奮是厲精/興是為治)帝之所操
何其約也(指厲/精)方其韜晦則精藴於心及其奮發則精
見於治(主/意)中興之盛其可以心外求之乎(題下文漢世/良吏於是為)
(盛稱中/興焉)孝宣厲精為治請以是明班固之意(本/文)嘗謂治
道之精神在於人主而人主之精神在於一心(就心上/説起)
含洪停蓄心之體也(此晦/藏時)光明發越心之用也(此奮/發時)其
虛靈之妙主宰之神(程子云虚靈知覺荀子/天論心者道之主宰)存諸方寸
者雖㣲(列子仲尼篇/方寸心也)而萬化之樞紐百為之綱紀繫焉
(言心者治之本/樞紐關要處也)帝之所以帝王之所以王(學韓/文)無非吾
心之精者為之也(心之繫治/道如此)今夫日月星辰之運行隂
陽寒暑之代謝人莫不以為天之功(氣象廣大主以天/之功比人  之治)
而㝠㝠之中乾實主之(以乾之精比人主之心/程子云乾者天之性情)　大易
之賛乾既曰剛徤中正純粹矣而管攝之妙獨歸於精
之一辭(乾卦剛徤中/正純粹精也)精也者(斡精之/一字)其乾道變化之根
乎(同上乾道變/化各正性命)吁乾天也君也(易説卦乾/為天為君)天以乾運而精之
用見於四時君以心運而精之用見於政治(關合/得好)二者
葢同一機括也(謂天與/君一也)宣帝之為君固未足以語此(下/語)
(有稱/停)而更始一意獨得於此心之用愚於是有取焉爾
地節以前(宣帝/年號)帝之於治何如也(且説帝/晦藏時)弊根之蟠固
蠧冗之浸淫(謂百廢未/興之時)志氣梏於滯固之深神采鑠於
退遜之久(此是霍光用事時/精神尚未奮發)民生疾苦帝非不知也而
未及問焉(為宣帝占便冝説循本紀地節四年詔朕惟/百姓失職遣使者  行郡國問民所疾苦吏)
(或營私煩擾/朕甚閔之)吏治得失帝非不聞也而未暇察焉(本紀/具知)
(閭里奸邪/吏治得失)帝於斯時韜聦明以自晦則此心之精者未
露也(如明夷晦/其明之意)藏智勇以若怯則此心之精者未奮也
(如家語三恕篇勇力振世守之以怯之意頭以上一段/講宣帝即位初年尚晦藏其精神  應冒  方其韜晦)
(則精藴/於心語)一旦隂翳剥而陽和舒(五隂為剥/一陽為復)洊雷震而羣
蟄起(易震卦洊雷震之此二/句喻宣帝更始  時)一時之政粲然精芒如太
阿之出匣(大阿劒名匣謂帝之精神/如劒之出  光芒可畏)人孰不曰樞機周宻
治之鍵也(自此以下講為治處式本紀地節二年上始/親政事樞機周宻品  備具  鍵門鑰)
品式備具治之目也(注見/上)勞來之褒所以明勸賞之權
(前王成傳成為膠東相治甚有聲帝詔曰成/勞來不怠流民自占八萬餘口賜爵關内侯)副封之撤
所以防壅蔽之漸(前魏相傳故事上書者皆為二封一/曰副封領尚書者先發副封所言不)
(善屏去不奏相白/去副封以防壅蔽)初政施行班班可紀致治之美殆以
是基之(此一小段論地節/以來為治之時)然嘗觀諸帝之心矣(轉入厲/精意心)
(字是/主意)遣使循問之詔則曰朕所甚閔(見前民生/疾苦注)直言箴
過之詔則曰朕所甚懼(本紀地節三年詔乃者九月壬/申地震朕甚懼焉有能箴朕過)
(失無諱/有司)想其閔心一萌(照上/閔字)而痒痾疾痛真切吾身(吕/與)
(叔克己銘痒痾/疾痛舉切吾身)懼心一動(照上/懼字)而天地鬼神森布左右
(韓與孟簡書天地神祗/昭布森列非可誣也)其曰念慮之不忘(本紀地節三/年詔朕既不)
(逮導民不明反側晨興/念慮萬方不忘元元)其曰朕意之未稱(本紀元康二/年詔今吏脩)
(身奉法未有/能稱朕意)無非此心之精所著見者(繳入/精字)故聽斷惟
精見於齋居之决而内治以興(敘傳時舉傳納聽斷惟/精又刑法志上嘗幸宣)
(室齋居/而决事)飭躬齋精詔及勤事之吏而吏治以振(五鳯三/年詔朕)
(飭躬齋戒郊上帝祠后土公卿大夫/其勉焉又元康元年賜勤事吏爵)二十餘年(宣帝自/本始元)
(年即位至黃龍元/年凡二十五年)田里絶愁嘆之聲(循吏傳序帝嘗曰/庻民所以安其田)
(里而無嘆息/愁恨之聲)上下無苟且之意(本紀上下相安/莫有苟且之意)文學法
理咸精其能(本賛政事文學法/理之事咸精其能)中興之治號為厲精(題/下)
(文稱中/興焉)至今在人耳目是豈出於帝心之外乎(見帝為/治皆厲)
(精之力則應冒頭及/其奮發  精見於治)帝果何以得此哉(此句引/入主意)人之一
心(不走了/心字)動則汨(汨是晦/藏之時)静則精(精是奮/發之時)當其韜晦之
時盖有静定之益(謂帝地/節以前)閱厯之乆則其見精容
忍之積則其慮精(映帯精字謂/帝更始以來)帝之所得愚知其出於
是矣(繳盡/主意)雖然心也者合理與氣而後有是名也(張子/正䝉)
(合理與氣而/有心之名)理足以御氣則其用也純(此古者聖/人之心)氣得
以勝理則其用也駁(此後世人主之心/議論本之吕東萊)　唐虞三代之
治粹而不雜精而無間純乎心之理也(推美唐虞/以理御氣)秦漢
而下英君誼辟時獲有為於斯世而大抵皆以氣主之
(責秦漢之君/氣得以理勝)以帝之精銳(歸宣帝/上來)一時之振厲固有餘
用而不能充此心之理(謂宣帝不能以/理為一心之主)以進於傳心精
一之地(書大禹謨惟精惟一允執厥中同/此精一之精與宣帝之厲精不)使漢之為漢
僅止於斯是可慨嘆也已(惜漢止於漢不/能唐虞三代)豈惟帝哉(引/後)
(人為/證)貞觀之思治曰厲精也(貞觀唐太宗年號崔/植傳太宗厲精思治)開元
之政事亦曰厲精也(開元唐𤣥宗年號/本賛厲精政亊)於其氣而不於
其理視帝葢一轍焉(謂太宗𤣥宗尚氣而/不尚理與宣帝無異)帝與太宗猶
能勉強支持帥是氣以終身故不盡見其敗缺(又説宣/帝太宗)
(能御/其氣)𤣥宗之晚節亦餒甚矣(責𤣥宗晚/節不克終)後之厲精為治
其監于兹(有規諷/今日意)謹論
　　前篇指銳情二字為切要此篇指厲精二字為切
　　要是用功之重處可以並看
　指題要字格　此題歸重在本字上
　　帝王治安之本　　　　　　　　吕　中
　　　出處(前漢食貨志故財者帝王所以聚人守位/養成羣生奉順天徳治國安民之本也)
　　　立説(治國安民之本固在於財用之足然國之/本在民先民後國則其本一民安而國自)
　　　　(治矣若為民與為國之心兩用則其本二矣/如是而欲治國安民固無兩得之理也葢祖)
　　　　(孟子天之生物也一本而/夷子二本之説而用耳)
　　　批云(議論正大文字典雅且剪/截無費辭頗有古作氣象)
論曰天下之事不兩得(欲利國又欲利/民是謂不兩得)知所先後者得
之(先於安民後於治/國是謂得其本)公私之計事之不兩得也(明説主/意公是)
(治國私/是安民)為公計耶必不利於私(利國必/不利民)為私計耶必不
便於公(利民必/不利國)其勢然也(公私不兩得/之勢如此)而古人所以使
公私兩得其利者是必有道矣(從勢字過道字先安民/後治國方兩得其利)
葢天之生物一本而己(説出本字也用孟子/天之生物  一本意)古人惟見
其一本(暗指帝王知以安/民為治國之本)故平時培養封植先為吾民
計(形容本字本/在先安民上)而國計之盈虧毎毎後之(後於治國後/應破題先)
(字/)誠以國之所以為國者民而己(主/意)有民而後有國(民/者)
(國之/本)民既安矣國無有不治者(如孔子所謂百姓足君/孰與不足之意  帝王)
(之治安先民後國/一本之效如此)後世非不欲安且治也(後世亦欲/安民治國)不
知一本之理(不知帝王先民/後國一本之道)故為民一心也為國又一
心也(既欲利民/又欲利國)心無兩用則天下安有兩得之事乎(後/世)
(兩用其心則二本矣何/以治國安民兩得其利)班固志漢食貨而有感於帝王
之事(引本/文)豈非帝王一本而漢世二本故爾(此一句斷/盡主意是)
(用孟子一/本二本字)帝王治安之本請論之　國非難治也民方
不足而欲一於為國計則難也(一於為國而不為/民則治國為難)民非
難安也國方不足而欲一於為民計則難也(一於為民/而不為國)
(則安民/為難)然天下有兩難之勢(冒頭用兩得字至此又出/兩難字應上難字  勢字)
(應冒頭/接題)亦有兩難之理乎(理字應冒/頭道字)天下之理(粘上/理字)一
則易(一於為民則民易/安而國亦易治)兩則難(為國為民兩用其心則/國難治而民亦難安)
天下無二本(安民乃治/國之本)聖人無兩心(心乎利民而/不心乎利國)國之
於民猶木之有本也(猶木之本根之陸䞇奏議民者邦/之本財者民  心其心傷則其本)
(傷其本傷則/枝榦凋瘁矣)帝王惟以民為本(應冒頭古人/惟見其一本)故推以治
國(民安而/後國治)特自本根而條榦自條榦而枝葉爾(猶木有/根發而)
(為千條/萬葉)後世非盡無帝王之心也(應冒頭後世非不欲/安且治也但欲為民)
(又欲為國/兩用其心)有意於保民而王一念之仁也(此是心乎利/民  孟梁恵)
(王上齊宣王問曰徳何如/則可以王矣曰保民而王)繼之以好貨之心則二矣(又/心)
(乎利國曰孟梁恵王下齊宣王/謂孟子  寡人有疾寡人好貨)移民移粟一事之仁也
(此是心乎利民河孟梁恵王上梁恵王曰寡人之於國/也盡心焉耳矣  内凶則移其民於河東移其粟於河)
(内/)繼之以利國之心則二矣(又心乎利國亦同上梁恵/王問孟子曰  將有以利)
(吾國/乎)為民之心與為國之心交戰乎其中(應冒頭為民/一心也為國)
(又一/心也)則是民一本也國又一本也(應冒頭一/本二本字)其終也必
兩失之(到了非惟民不能安國亦不/能治以兩失字反形兩得字)曷不反觀帝王一
本之治乎(應冒頭帝/王一本字)百榖之播為民而播也(書舜典帝/曰棄黎民)
(阻飢汝后稷/播時百榖)六府之修為民而修也(大禹謨禹曰政在/養民水火金木土)
(榖惟修又禹/貢六府孔修)九職之任為民而任也(周禮以九/職任萬民)地為民
而均(禮均人均地政/均地守均地職)田為民而授(禮遂人以嵗時稽其/人民而授之田野)
室廬器用之具為民而作(前漢食貨志聖人域民制廬/井以均之開市井以通之)
凡其設心措慮為民之意常急(先於為民/故曰急)為國之意常
緩(後於為國/故曰緩)是非緩於治國也(就緩字斡一轉大/有力如珠走盤)葢天
地生物之本自下而上(用孟子語應一本字也自/下而上先民而後國)故易
之損益二卦皆以損上益下為義(易損卦損下益上其/道上行益卦損上益)
(下民説/無疆)損下則上下俱損(損民則民/貧國亦貧)非惟損民亦損國
也(演足/上意)益下則上下俱益(益民則民/冨國亦冨)非惟益民亦益國
也(演足/上意)民有餘力國有餘財(前賈山傳君有餘財/民有餘力而頌聲作)百姓
足則君孰與不足(語哀公問於有若曰年饑用不足如/之何有若對曰云云  此二句應冒)
(頭民既安矣國/無有不治者)九功敘矣(書大禹謨九功/惟敘九敘惟歌)九式均矣(周/禮)
(大宰以九式/均節財用)賦鄉遂而貢都鄙(詳見周/禮天官)居積倉而行裹
糧(孟子告齊宣王曰云云故居/者有積倉行者有裹糧也)九州之富百畆之產悉
竭力以奉其上而百官庻事亦莫不備具(民安而/國亦治)是其
安民之中而治國之規模已定(主/意)根荄枝葉同一生意
其本必豐其末必茂固如是夫(形容本字如木之有根/本民如本根國如榦條)
(枝/葉)大抵三代而上治出於一(應冒頭帝/王一本)故雖不求以治
國而安民乃所以治國也(主/意)漢世以來治出於二(應冒/頭漢)
(世二/本字)寛租減稅之詔雖下(文帝紀二年賜民田租之/半十三年除田租之稅)而
口賦筭賦之令未嘗不嚴(漢髙帝四年初為筭賦民年/十五以上至五十六出賦錢)
(人百一二/十為  筭)冨民搜粟之官雖置(食貨志武帝末年封丞/相為冨民侯以趙過為)
(搜粟/都尉)而均輸㩁酤之法亦未嘗罷(武帝置均輸又末年/用度不足乃㩁酒酤)
賈誼仲舒王道之言雖畧施行(賈誼言積貯天下之大/命文帝始開藉田躬耕)
(以勸百姓董仲舒言古者稅民不過什/一其求易供宜薄賦省徭以寛民力)而鼂錯耿夀昌
霸者之術亦未嘗不售(鼂錯説文帝令民入粟拜爵耿夀/昌為大司農中丞以能商工利)
(得幸/於上)故其始也民貧而國富其終也國與民俱貧矣(應/民)
(一本也國又一本/也其終必兩失之)無他天之生物一本也而漢則二之
爾(用孟子語亦/應冒頭繳處)嗚呼天下之事一則純二則雜一則公
二則私一則義二則利一則為帝王二則為霸(痛説一/二字學)
(方岳聖人之道/出乎一論文法)漢世之法大抵公私兩用義利並行帝
王霸之道雜施(安民則是為公為義為帝王治國則/是為私為利為霸此漢世二本之説)此
生民所以不復䝉至治之澤歟(所以不如/帝王之時)吁又豈特漢
事為然(結尾規諷今日有味外/之味可以一倡而三嘆)謹論
　就題摘字格　歸重在本字上
　　太宗治人之本　　　　　　　　　徐　霖
　　　出處(唐循吏傳序唐承隋亂剗祓荒荼擇用刺/史縣令太宗嘗曰朕思天下事丙夜不安)
　　　　(枕永惟治人之本莫重刺史故録姓名於屏置/風卧興對之得才否狀輒䟽之下方以擬廢)
　　　立説(刺史之職乃天下大勢植立之本太宗之/治天下而歸重於刺史乃深根固蔕之仁)
　　　　(也字是就題中/本  上立意)
　　　考官批云(文有古體語有古意當於古文求/之其源委得之栁子厚封建論)
論曰英主之仁天下也(太宗/治人)必求夫植立之要(植立指/本字要)
(字含重/刺史意)此其慮深逺矣(與後面/相應)天下之大勢雖散闊區
分(言其/廣也)而不可以徧致其仁愛斯民之意(應主意仁字/  孟子堯舜)
(之仁不/徧愛人)然古之聖王不計其勢之廣也(應大勢散/闊區分意)思夫
天下之勢自有根本者存(粘上勢字出題上本字此/勢字自栁文封建論中來)從
其根本而植立之(粘上文應破/題植立字)則森羅列建(列建/諸侯)相與
扶持天下於安静熈洽之中而吾仁遂矣(説治人之本/在諸侯  應)
(主意/仁字)故以一人而君天下(謂古者聖/人之治人)聖人不敢私擅之
已而獨理之也(必資人而/共理之)分土地而設司牧(列建諸侯/以司牧萬)
(民/)使之各制其國而各子其民(諸侯/之職)以植立大勢之根
本(應破題植立字/及接題大勢字)然後聖人之徳意恵利藉此以孚於
天下(聖人之仁方/可以徧天下)此古者建諸侯之意也(古者諸侯如/唐之刺史)
唐之太宗識之(識治之本/在於建侯)深思極慮(應破題慮/深逺意)惻然念
治人之本而歸重於刺史之職(本出/處意)夫刺史者古諸侯
之職也大勢植立之本也(應小/講意)太宗之治天下於是有
深根固蔕之仁矣(應本字應仁字姓前漢諸侯王表昔/周封建八百同  五十有餘深根固)
(蔕為不可/㧞者也)太宗治人之本請以大勢之植立者而論本
之説(不走了/主意)葢王者之設官也(應冒頭接題天/下大勢意原起)自公而
卿自卿而大夫士(言古者設官之制伯孟萬章天子一/位公一位侯一位  一位子男同一)
(位凡五等君一位卿一位大夫一位上/士一位中士一位下士一位凡六等)至於公侯伯子
男則不列於其數(注見/上)所以别諸侯之職非若朝著之
聮事合治有所屬而不可専也(周禮天官小宰之職云/云以官府之六聮合邦)
(治一曰祭祀之聮亊二曰賔客之聮亊三曰䘮荒之聮/事四曰軍旅之聮事五曰田役之聮事六曰斂弛之聮)
(事/)諸侯則各有卿大夫士其體統位置亦視王國之制
而特殺减焉耳(詳見孟子萬章諸殺去聲降一等也此/數句包孟子論  侯之制一百四十餘)
(字/)而雖王臣之位其在上者不得踰之也(見孟子天子/之卿受地視)
(侯大夫受地視伯/元士受地視子男)又所以别諸侯之職有社稷土地之
重固不得輕其承亊之者也(以上言建/諸侯之制)嗟夫此天下之
勢也(此議論自栁子厚封建論中/來封建非聖人意也勢也)天下之勢必有本(説/出)
(本/字)植其本則固而安(立其本則/能治人)蹶其本則散而擾(仆其/本則)
(不能/治人)此所以古諸侯之職與夫聖人封建之法為天下
後世慨嘆而不可復也(此説古者建侯為天下/計而後世不能復其制)生民之
初糾糾紛紛五合六聚奉其尤能者而為之君(栁子厚/封建論)
(勢之來則其生人之初乎云云由是君長刑政生焉云云/徳又有其大者方伯連率之類又就而聽命以安其人)
(然後天下/㑹於一)此一人者豈能以其方寸之智慮而把握之
哉(必建/諸侯)彼天地奠位山川脩阻表裏區分如星羅而棊
布者固自然之勢經久之基林林然黎元赤子之命所
根也(勢字基字前後相應后封建論周有天下裂土田而/𤓰分之設五等邦羣  布履星羅四周於天下)
聖人因其勢而有諸侯分治之法(接上/勢字)以寄吾仁民愛
物不能徧及之心(應冒頭不可徧致/仁愛斯民之意)然後治化淪浹風
俗乂寧歴年垂統而不可撼(有諸侯以分治而後天/下安  撼字有本意)嗚
呼此所以為天下之根本也(應/前)而唐之太宗深識之(應/冒)
(頭/題)　方其以英雄超邁之姿(正講/太宗)平定海内(出本/紀)思為
生民悠逺之計(謂太宗/之治人)謂不可以向者飄忽震蕩之規
而守之也(飄忽震蕩謂太宗/以武定天下之意)端居深念(應冒頭深/思極慮)周覧
乎宇宙之勢(天地四方之宇/古往今來之宙)探索乎興衰之機(興衰猶/治亂也)
而感喟乎三代之所久安長治(三代夏商周也長賈誼/云三代有道之  又文)
(武並用長治/久安之術)與夫秦漢而下所不得遂其守天下之意
者(言三國六朝而至于唐本此數/句只是形容思治人之  意)於是而知古諸侯之
職為治人之本(應冒頭刺史者/古諸侯之職也)夫後世之官(謂刺/史)其華
顯貴重而係於一人之禮樂刑政(刺史受天子/之命以治人)凡仁民
愛物之事者亦非特刺史之職而已也顧乃以治人之
本而歸之(引本文/辨論)此其所以為識天下之大勢也(應前/大勢)
(字/)抑有志乎三代鞏固不㧞之仁也(應主意仁字註不/㧞字見冒頭)
是以貞觀初年(太宗/時)以享國久長之䇿問諸公卿(見下/註)
有以三代封建而長久秦孤立而速亡為對者(蕭瑀傳/帝問瑀)
(朕欲長保社稷柰何瑀曰三代有天下所以能長久者/類封建諸侯以為蕃屏秦置守令二世而絶漢王子弟)
(享國四百年此/封建之明效也)帝深然之於是始有封建之議(同上太/宗納之)
(始議/封建)他日議者頗憚沮於古制之未可遽施(宗室賛帝/與蕭瑀等)
(喟然講封建事欲與三代比隆魏徴李百藥皆謂不然/徴有五不可之説百藥稱帝王自有命厯祚長短不在)
(封/建)而帝之意葢深憾於不得如古者三代所以仁民之職也
也(應前意字/歸主意)然猶分王作鎮間以州縣雜錯而居互相
維持(同上顔師古獨議封建諸侯當/少其力與州縣雜治以相維持)帝之意葢深知古
者三代封建之諸侯為天下之本也(應/前)以諸侯而植仁
民之根本(應主/意)帝雖不得復其制而深得夫古人之意
也已(謂帝雖不能復三代封建之制然能/重刺史以植仁民之本  應前意字)當時都督刺
史之建或臨朝而拜冊命(循吏序以都督刺史皆天子/臨軒冊受後不復冊然猶受)
(命得對便殿/賜衣物乃遣)或對陛而錫衣物(上/註)懇切勤渠若以生民
之命而寄其身者(見得刺史/治人之本)此固所謂悠久之基根本
之慮而封建之意也(包括/前意)水火移而為袵席(昔之危轉/為今之安)
呻吟變而為謳歌(昔之憂變/為今之喜)衣食有餘刑錯不用(言天/下之)
(人/安)一時治功卓然秦漢之下(謂唐太宗之治秦/漢而下之所未有)葢三代
以還中國之盛未之有焉(謂三代而後亦/無如太宗之治)天下固有無
其本而至此哉(歸在/本字)此天下之勢也(應勢/字)帝惟識其勢
而植其本以基唐家一代之仁(緫前面勢字/本字仁字)此所以為
唐之太宗也歟(繳盡/本意)雖然唐之子孫其所以昌盛綿延
雖更事變復險阻而人心連結不可解而仆之者固以
治天下者有其本也(至於子孫之安而不揺皆太/宗有治人之本  應本字)繼此
意者(應意/字)吾於開元之治為之喜矣(𤣥宗/時)選京官才望
者以為都督刺史所以重其本也(選舉志𤣥宗即位張/九齡言刺史陛下所)
(與共理尤親於民者也今京官出外反以為斥非/少重其選不可於是詔擇京官有善政者補刺史)作令
長新戒一篇賜天下縣令是亦太宗重本之意也(通鑑/開元)
(二十四年作令長新戒一篇賜天下縣/令  謂𤣥宗重刺史之意與太宗同)而晚節末路一
旦釋然而不念及此(謂晚年之/心不如初)使太宗所植立所綱維
者披裂敝壞而生民不得以仁遂矣(謂𤣥宗不克終使/太宗治人之本不)
(復見不走/了仁字)故嘗因是論之建侯以治人者此固本也而
抑勢也(應前/勢字)純仁以治心者此又本之上也(語老純通/書心  則)
(賢才/輔)而先王自強不息謹終如始絶人欲維天理之意
也(應前/意字)三代之仁(又説/仁字)其所以達乎天下流乎後世(三/代)
(之仁如/此逺大)遺休餘澤如松柏之茂庇䕃悠長者(狀得本/字意出)其
根本之深則又有黙存乎形勢疆理之外者也(在心而/不在人)此
心之仁純明粹精一毫之蠧不敢以傷其本根之地(此/心)
(之仁乃是/本之大者)則彼之所謂本者特其輔耳(刺史之本/又其次焉)嗚呼
此三代之仁也太宗猶假之而未至則吾於他奚責焉
(借用孟子五伯假之/之假字文有抑揚)獨喜夫太宗之所謂本者為深識
夫三代扶持植立之意也(緫前面/數个字)謹論
　
　
　
　
　
　
　
　
　論學繩尺巻一
欽定四庫全書
　論學繩尺巻二
　　　　　　　　　　　宋　魏天應　編選
　　　　　　　　　　　　　林子長　箋解
　就題生意格　此篇與説天者莫辨乎易論同意
　　唐虞三代純懿如何　　　　　　吳君擢
　　　出處(文中子問易篇賈瓊曰書無制而有命何/也子曰天下其無主而有臣乎曰兩漢有)
　　　(制志何也子曰制其盡美於䘏人乎志其慙/徳於備物乎薛收曰帝制其出王道乎子曰)
　　　　(不能出也後之帝非昔之帝也其雜百王之/道而取帝名乎其心正其跡譎其乘秦之弊)
　　　　(不得已而稱之乎政則苟簡/豈若唐虞三代之純懿乎)
　　　立説(唐虞三代聖人之心本欲無言而其見之/於言者非聖人之得已意謂聖人之心可)
　　　　(以言而見不可以言而盡此是純懿處若至/於君臣告語之詳則辭之費者為心之病是)
　　　　(豈純懿之/妙也哉)
　　　考官歐陽起鳴批云(文字出入東萊議論法度/嚴密意味深長説得聖人)
　　　　(本心出深得論/體可敬可服)
聖人之心(唐虞/三代)可以言而見不可以言而盡(純懿七吕/東萊  聖)
(論云聖人之事聖人之言聖人之心也/是故論事不若觀言觀言不若觀心)聖人何事於言
哉(謂聖人無/事於言)道隠於無言而寄於無心者(得東萊七聖/論中議論好)
聖人渾淪之天也(無言乃聖人之本心於吕東萊堯舜/論云道涵於太始隠  渾淪而藏於)
(未彫未琢之/天者未離也)然聖人之心雖與天者㳺(莊子心無天㳺/則六鑿相攘)
而亦豈能忘情於斯世(不容不/形於言)則其見於辭令之間君
臣告語之際始有不能以終隠者矣(有言非聖/人之得已)惟其不
能以終隠也(粘上隠字/文如貫珠)故其精神心術之所形始有可
得而見者矣(應起句可以/言而見語)人見其粹而正者謂之純(韓/愈)
(賛粹然一/出於正)温而良者謂之懿(語夫子温/良恭儉讓)遂謂其隠然於
心者(應隠/字)皆顯而見之於言(應見/字)抑豈知夫可見者言
而不盡見者心(應起句不可/以言而盡語)純懿之妙又豈止於言也
哉(言不/盡意)王通氏論漢制而有感於唐虞三代之純懿(叙/本)
(出/處)通可謂知聖人之言者矣(先/揚)未必盡知聖人之心也
(後/抑)唐虞三代純懿如何請申之　聖人之心何心哉無
思無慮也(原聖人之心本欲無言也/易繫辭天下何思何慮)無將無迎也(莊不/將不)
(迎/)其純而不雜淵而且懿者常在也(伊川云一則純二/則雜揚子不亦淵)
(乎不亦/懿乎)其渾然之天(應接題聖人/渾淪之天語)雖鬼神莫能窺也(此/聖)
(心之/妙處)然而有心焉不能以無事也(應小講不能/以終隠語)感而遂
通則應生焉(易繋辭感而遂/通天下之故)有君焉不可以無臣也(見/本)
(題出/處)都俞吁咈則言形焉(應冒頭小講顯而見之於言/句  見書堯舜二典大禹臯)
(陶/謨)噫是可以見其心矣而未可以盡聖人也(又斡一轉/歸聖人之)
(心可以言而見不/可以言而盡意)退藏於密者聖人之分矢口成文者
聖人之餘(吕東萊堯舜論云洗心退藏者聖人/之分也吉㓙與民者聖人之餘也)為其餘
而不及其分聖人之心亦缺然矣(有言非聖人之本心/  東萊堯舜論全文)
吾觀之書其有以見二帝三王之心乎(引書説唐虞三/代聖人之本心)
典謨之温潤深純冠冕乎百世之上下(選揚進荅客難/典謨之篇不深)
(純温潤則不足以/揚鴻烈章緝熈)然觀二典之寂寥簡短則知三謨已
為辭費(聖人之心不得已見之於/言言之多者心之病也)雖曰朝廷之上君臣
之間不可以無言也(説不能以/終隠意)至如命官詢謀恤刑敷
教等事(舜典咨汝二十有二人又大禹謨詢謀僉同舜/典欽哉欽哉惟刑之恤哉又敬敷五教在寛)
皆不能不衡於慮者(孟子困於/心衡於慮)聖人豈能以不言而遂
已乎(聖人之心可/以言而見)然此特其粗者其精微閫奥則不如
是而遽止也(説不可以/言而盡)執中一語君臣更相授受(此是/聖人)
(之本心惟書禹謨人心惟危道/心惟微  精惟一允執厥中)心與理涵如印如劵其
精神心術之妙盡在於是(應胃頭隠於無/言寄於無心語)純懿之真者
固未嘗散也渾者固未嘗漓也(全是學東萊/堯舜論中語)迨夫甘誓
之作有扈氏之戰(至此已不如執中相授之時丼書甘/誓啟與有扈戰于甘之野作  誓)
君臣至於敵體或者已傷其夏徳之衰(用吕東/萊議論)若夫商
周之誓誥(書泰誓牧誓/大誥酒誥)則真者散渾者漓矣(見上四字/至此又不)
(如夏/之時)多士之訓(書多士周公以/王命誥作多士)遷都之舉(盤庚五遷將/治亳殷又召)
(誥召公既相宅/周公往營成周)反覆數四若將曲防而預制之者(言豈/聖人)
(之得/已)興言至此未始不病其用心之勞(非聖人/之本心)則知夫
言之多者始為心之病(見本/意)屈曲聱牙(以此四字反形/純懿字  韓文)
(商盤周誥/屈曲聱牙)大非純懿之所形矣况於唐虞三代而下者
乎(入大講文/勢不㫁)此王通氏所以慨思於古聖人純懿之為
也通其求聖人之言乎抑亦求聖人之心乎若謂帝王
之純懿但止於典誥之間則未為知聖人者其所以致
不足於漢制者曰政則苟簡豈若唐虞三代之純懿乎
(見本題/出處)嗚呼漢之不古若豈獨政也哉彼徒知帝王之
言而不知帝王之心故也(轉歸/心上)胡不因其言而求其心
乎欽天等語非純乎(分四段影/出純懿字)其所以敬天者則非止
於厯象授時之事也(此是唐堯之純象書堯典乃命羲/和欽若昊天厯  日月星辰敬授)
(人/時)正徳等辭非懿乎(此是虞/舜之懿)其所以為徳者則非止於
用休用威之時也(書禹謨正徳利用厚生惟和/云云戒之用休董之用威)曰平章
百姓(堯典九族既/睦平章百姓)曰敬敷五教(舜典敬敷/五教在寛)非帝治之懿
者乎然帝治之所以懿者在道(此是唐/虞之純)則又不獨在是
也(以上四段説純懿字亦牽强/但不如此説又不見純懿字)由後世而觀亦幸而有
可證之言(可以言/而見)由漢制而論則又未為盡知帝王之
心(不可以/言而盡)何則辭令訓誥者其粗也而精神心術者其
精也(轉歸可見者言/不盡見者心意)維持控制者其淺也而渾淪涵蓄
者其深也(粗與淺是言/精與深是心)漢之制毋亦于其粗而不于其
精于其淺而不于其深者乎(説漢制不得唐虞三/代聖人純懿之心)賢良
制䇿猶可曰體古人敬賢之意(漢武帝本紀詔舉賢良/方正直言極諫之士又)
(制䇿問董仲/舒公孫𢎞)而石渠稱制臨決則不過任已之見而抑
臣下之言(漢宣帝詔諸儒於石渠講/五經上親稱制臨決焉)古人純懿之妙恐
不從事於言語口舌間也(非聖人/之心)雖然三代而下如漢
制亦未可少(前既抑漢制到/此又放寛一著)此王通續書之百篇所以
躋之典誥之列亦未為無見也(王通續書/始於漢)通之言曰皇
墳帝典不得而識矣不以三代之禮統天下終危邦也
如不得已其兩漢之制乎(文中子闗子/明篇云云)夫以不得已云
者則固已知其非純懿也(見有言非聖/人之得已意)况於真者愈裂
渾者愈漓耶(應講中真者/散渾者漓語)吾於漢復何尤(有深長不/窮之味)
　就題生意格　此篇與唐虞三代純懿論同意
　　説天莫辯乎易　　　　　　　　蔡徳潤
　　　出處(揚子寡見篇或問五經有辯乎曰惟五經/為辯説天者莫辯乎易説事者莫辯乎書)
　　　　(説體者莫辯乎禮説志者莫/辯乎詩説理者莫辯乎春秋)
　　　立説(造化之妙本不合言方易經未作函於太/始隠於渾淪天者未離也孰得而言之聖)
　　　　(人出而作易闡其幽顯其微固能言人之所/不能言者然言之詳者又所以洩造化之機)
　　　　(非聖人之得已也此説亦/自吕東萊七聖論中來)
　　　考官批云(窺造化之妙藴究聖經之微言/非胷中自有易者道不到此)
吾道一造化也(吾道指易/造化指天)言之詳者機之洩也(既説而/辯則言)
(之詳者而造化之/機發洩無餘藴矣)夫莫妙於造化(天之/妙)亦莫妙於吾道
(易之/妙)本不容言也(妙處豈可/得而言)不容言而言之(綴上文言/言字是説)
(與/辯)則其機已洩矣(應起/語)吁聖人固亦大不得已於此也
(造化之妙本不容言若形之於言則/是洩造化之機矣豈聖人之得已哉)何者(設/問)經之未作
也(經指/易)函於太始(無極之妙始易/繫乾知大)隠於渾淪(太極未判/之時  列)
(子天瑞篇有太易有太初太易未見氣也太/初者氣之始也氣形質具而未相離曰渾淪)而藏於未
雕未斵之先(太極未分剖之時/渾渾淪淪而已)天者未離也(以上四句/見吕東萊)
(堯舜論/全文)人孰得而知之耶(此造化/之妙)亦孰得而言之耶(造/化)
(之妙不/容言也)人固不能言之矣(就不能言上/轉歸言上來)聖人者所以言
人之所不能言者也(聖人不得已而形/於言則説而有辯)斡元工於莫測
發神機於無形(二句演/説天意)昔幽者闡昔微者顯(既説而辯/則闡其幽)
(而顯其微矣微繫辭夫易/彰往而察來  顯而闡幽)言辭之諄複(説與/辯)是乃吾道
之一槖籥也(莫辯乎易徳隋經籍志/夫經籍道  之槖籥)吁(用吁/字)易之書其
始洩吾道造化之機者歟(應破/題語)子雲之言曰説天者莫
辯乎易非易之得已也(應破題不/得已字)不如是則吾道之造
化隠矣(反説有力理若不説/辯則天之  終秘矣)嘗求之未有易之先(便就/易上)
(説/起)一氣渾涵孰探其妙(且説/天)無極以前孰窺其際(周子/太極)
(圖無極/而太極)不特不容言亦且無可得而言也(造化之妙不/可得而言)
河呈而未支也(易繫辭河出圖支謂/河圖雖出未分  派)卦具而未演也(謂/八)
(卦已具而文王未演卦東萊堯舜論云/河洛呈而未支也八  具而未演也)天者亦微露其
機於聖人矣(此時已異於無/極以前之時)雖有言焉而猶未辯也(自/説)
(字上引歸/辯字上)既支而派(畫而三之卦而八/之是支而派矣)既演而詳(文王/既演)
(易是演而詳矣/見得説典辯意)　天之藴奥其容以自秘乎(天之理不/可以終隠)
是故一畫於伏羲而未見其説也畫而三之卦而八之
(伏羲始/畫八卦)説自此始矣(又露/説字)已而文王重之(文王重易/六十四卦)孔
子繫之(孔子作/繫辭)而説其辯於此歟(又露/辯字)雖然不説不辯
不可也(文勢圓轉先謂不容説又謂不得已而説與辯/至此又斡一轉謂不容不説不容不辯是應冒)
(頭不容言而/言之數語)人心懵然中則無見也不灼其影昧者弗
覩也(暗使譬影如/日月之影)不烈其聲瞶者弗聞也(聲如雷霆之/聲  東萊堯)
(舜論中云雖然不重不繫不可也人心/懵然止弗聞也三句全用堯舜論中語)吁此説之有取
於辯也(所以不/容不辯)今夫易先六經而作也(再提起/易字)道之始
也(説易/之道)夫既曰道之始矣(粘上/文)一畫則洩一畫之天(畫/八)
(卦始於/伏羲)一卦則洩一卦之天(畫八卦亦/始於伏羲)自乾坤畫而君
臣之天道洩矣(上經首乾坤乾君/道也坤臣道也)自家人畫而父子之
天性洩矣(家人卦父父子子/云云而家道正)自咸恒畫而男女之天倫
洩矣(下經首咸恒以咸卦男下女又繫辭夫/婦之道不可  不久也故受之以恒)出乎震相
見乎離萬物所付之天分莫不盡見於此(繋辭萬物出/乎震齊乎巽)
(相見/乎離)吾道之造化(應破/題語)聖人何若是之不隠耶(應冒頭/隠字)
索之鴻濛(三五厯紀未有天地之時混沌/如雞子溟滓始芽鴻濛孳萌)揆之希夷(老/子)
(曰希/曰夷)探之無何有之鄉(見莊/子)不説則無益也(不説則/不可)露
其端倪而微妙者昧昧也(天之微妙/處難言)發其形似而髙逺
者茫茫也(天之髙逺/處亦難言)説之不辯猶無説也(不辯亦/不可)説而
辯矣(既説/而辯)則其闗紐始彰彰於此矣(應造化之/機洩矣語)抑論之
天外無見見天於易(天在/易上)易外無見見易於心(易在/心上)心
有易則亦心有天矣(搃上/四句)洊雷震驚(震卦洊/雷震)吾心一恐
懼修省時也(同上君子以/恐懼修省)乾之行健吾心一運用不息
時也(乾卦天行健君/于以自强不息)明入地中(明夷卦明入/地中明夷)吾心一明
夷養晦時也(同上君子以涖/衆用晦而明)方寸之中自有伏羲(吾心/中有)
(伏/羲)念慮之外無兩姬孔(吾心中自有/周公孔子)説雖在易而心則
無説(心有易則/不待説)辯雖在易而心則無辯(心有易則/不待辯)至是
則不知天之為易邪易之為我邪(只在心上是/學莊子言語)嗚呼論
易而至於心(主/意)則渾然融然全體全妙本未始洩也(求/易)
(於言不若求易於心以心求/之則天之機未嘗洩也)雖然子雲之言其深於知
易固也(叙本文揚雄字子雲/  且説子雲知易)太𤣥之擬(子雲作太/𤣥以擬易)其以
天乎抑不以天乎(且疑/辭)如以天也毋嫌於辯也(荅上/文)否
則多言而已(不然其説/徒辯而已)何補於易亦何功於天(語簡意/足頗有)
(古/風)
　　前篇謂聖人之心形之於言非聖人之本心此篇
　　亦謂聖人之心形之於書亦非聖人之得已議論
　　俱本之東萊七聖論可以參看
　援古證今格　此篇與聖王施徳行禮論同格
　　三聖褒表功徳　　　　　　　　丘大發
　　　出處(前漢諸侯王表周監二代三聖制法立爵/五等封國八百同姓五十有餘周公康叔)
　　　　(建於魯衛各數百里太公封於齊亦五侯九/伯之地所以親親賢賢褒表功徳闗諸盛衰)
　　　立説(謂文王武王周公當王業方興之初而制/封建諸侯之法其所以褒美而表章者非)
　　　　(有不世之殊功則有庇民之大徳所以扶植/國本於數百年之久髙祖興漢亦封建諸侯)
　　　　(苟簡一時之謀不思萬世之計殊無周人褒/表之意此班固作漢諸侯王表所以首述三)
　　　　(聖封建之得而繼言漢人/封建之失者其意可見矣)
　　　考官批云(立論髙行文熟用事詳贍筆力過人/其學議得之左氏其文法得之東萊)
　　　　(博議學者當知其/學問之有本處)
攷古人封建之法(謂班固攷文武周/公封建諸侯之法)而必求之王業方
興之始(而求之周家/創業之初)儒者之論(指班固/作表)抑其不足於後
世選用之初意也(言不滿髙祖封建之/失  初意字照始字)葢封建之得失
(三聖之得/漢人之失)世道之盛衰實闗焉(周盛漢衰實係/於封建之得失)凡其奬
用激厲於其始(褒表功/徳之初)固欲以憑藉維持於其後者也
(葢欲為扶植國本/於數百年之久)自昔二三聖人(文武/周公)當王業肇興之
際(應破題語初/周創業之)選建親賢(親其親/賢其賢)分列藩屏(藩屏謂諸/侯翼衛也)
(蕃詩崧髙四國于/  箋云為之蕃屏)非有庇民之大徳(庇覆也大左傳禹/之徳其  庇民乎)
則有不世之殊勲(不世謂非世世/而有殊異之功)其所以扶植國本於
數百年之久(扶持植立周家/八百年之久)皆自其奬厲於始者實為
之(奬厲見褒表意/  應接題語)後世開基創業之主(指漢/髙祖)苟簡一時
之謀(苟且/簡畧)不思萬世之計(不為長/逺計)始焉分建之不審(不/褒)
(表其有功/有徳者)而卒貽後日無窮之憂(後來七/國僣叛)此論治之儒
者(班固/作表)所以毎嘆封建之不古(謂漢不/如周)而遐想於興王
之良法也歟(所以逺思周家始/者封建立法之善)嘗觀班固諸侯王表實
為漢而作也(叙本/文)不言漢人封建之失而深美三聖褒
表之制(見本題/詳注)固之意豈有他哉(喚下/文)葢文武周公所
以肇周家之封建者也(肇始/也)今而以褒表之制獨歸其
經始之謀(應破題攷古人封建之法而/必求之王業方興之始意)則知漢人封建
之始其所以失之於褒表者不言而自見矣(應破題儒/者之論抑)
(其不足於後世/選用之初意也)三聖褒表功徳請申之　易之為卦六
十有四(舉易/為證)皆所以明開物成務之道也(見易繫辭未/注云物類)
(分而易能分之故曰開物事體/未定而易能定之故曰成務)聖人於利建侯一事(見/下)
(注/)不寓之他卦而獨繫之豫是不難知矣(豫卦利建侯/行師又曰豫)
(順以動之以豫/為豫先  豫)葢能謹選用之法於初則謂之豫(選用/封建)
(也先初是/豫  之意)嚴勸奬之術於始則謂之豫(勸奬褒表也始/亦是豫先之意)
審其謀於未然弭其變於將然則謂之豫(弭消也未然/將然皆是豫)
(先之/意)自昔以來固有以封建而啟數百載不可拔之基
者矣(指周數應冒頭扶植國/本於  百年之久意)是必選建明徳茂啟崇勲
(説褒表功徳選左定四年昔武王克/商成王定之  建明徳以蕃屏周)有以旌别淑慝於
立法之初者然也(書畢命旌别淑慝其淑善也慝惡也/言旌表其善分別  惡  此段論周)
(人封建/之得)亦固有以封建而啟數十年不及慮之變者矣
(指漢卒應冒頭始焉分建之/不審  貽後日無窮之憂)是必否徳而爵㒺功而禄
(説不能褒表功徳徳書堯典否徳忝帝位/又説命爵㒺及惡  又詩伐檀無功受禄)無以大明黜
陟於垂法之始者然也(書周官大明黜陟此黜退其惡/也陟升其善也    段論漢人)
(封建/之失)古今同此天下也(見董仲/舒䇿)亦同此封建也(總結上/兩段)
而成敗得失如是之相逺者(周之封建成而得者/漢之封建敗而失者)亦在
乎即其初意豫圖之而已矣(照豫字在/封建之初)不然(轉入/本意)先王
疆理天下畿方千里以為甸服(書禹貢五百里甸服之/謂地方千里之内謂)
(甸服治田出糓税也言甸/者主治田故服名甸也)内官不過九御(禮天官内宰/以婦職之法)
(教九/御)外官不過九品(國語晉文公請隧襄王不許曰昔/先王之有天下規方千里以為甸)
(服云云内官不過九御外官不過九品外九御九嬪也/九品九卿也周禮内有九室九嬪居之  有九室九卿)
(朝/焉)舉天下之大而無敢専享其功(説封建/之意)亦惟我一二
兄弟甥舅是攝是贊同奬王室無相害也(左昭二十六/年王子朝告)
(諸侯曰昔武王克殷成王康王並建母弟以藩屏周亦/曰吾無専享文武之功今王室亂若我一二兄弟甥舅)
(奬順天法無助狡猾以從先王之命/此皆封建欲其奬王室無相害之意)　苟於建置之初
雜焉無所别白於其間(不褒表/其功徳)則三代之保天下果何
若是之久哉(前賈誼傳三代/之所以長久)且人孰不知八百年之基
業周家封建之功也(前諸侯王表周厯載八百餘/年云云封國八百同姓五十)而不
知其為造端之謀者誰歟(應破題方興之/初意  唤下文)亦孰不知周
家封建三聖之法也(引本/文)而不知其示尊顯之意者誰
歟(應褒表意/  喚下文)自文王重易而得建侯之㫖於豫(應原題/豫字)
(揚問明篇文王重易六爻/  建侯事見原題豫卦注)武王周公率而行之不敢加
焉(借用記文王世子/句  亦是省文法)故大功莫若齊則身兼五侯之地
(見題注州謂五等/諸侯九  之伯也)明徳莫如魯則國侈百里之封(左定/四年)
(分魯公以大路大旗使法則周公以昭周公之/明徳孟告子下周公之封於魯為方百里也)曹文之
昭而為伯甸徳薄者不以居尊位(同上曹文之昭也晉/武之穆也曹為伯甸)
(非尚年也以曹文王子與周公異母/晉武王子  伯爵居甸服言小也)晉武之穆而列侯
藩功大者不以殿小邦也(見上注/殿後也)　以至武王之母弟
八人而五叔無官(同上武王之母弟八人周公為太宰/康叔為司冦𣆀季為司空五叔無官)
(豈尚年哉霍五叔管叔/蔡叔成叔  叔毛叔也)葢文武周公封建之初心為褒
表功徳而設(主/意)非徒曰大封同姓以明親親而已也(題/注)
(又前漢翼奉傳古者朝廷必有同姓以明親親必有異/姓以明賢賢  自講題至此援左傳周封建事極親切)
漢髙帝徒知懲秦人孤立之弊(題注下文漢興之初海/内新定同姓寡少懲亡)
(秦孤立/之弊)而不知周家有褒表之法(題/注)以里閈之恩裂全
燕之地而封故人(前盧綰傳與髙祖同里閈同日生及/壯學書又相愛虜臧荼乃立為燕王)
(里閈音汗/  門也)以閨門之私分天下之半而王孽子(題注下/文剖裂)
(疆土二等之爵功臣侯者百有餘邑尊王子弟大啟九/國諸侯大者跨州兼郡連城數十宫室百官同制京師)
(侯孽子諸/  之子)信何功而王於韓(韓王信傳漢二/年立為韓王)濞何徳而
王於吳(吳王濞傳髙祖立濞為吳王也/以上四事皆無功無徳而封)彼其初非無封
建之法也(斡一轉言髙/祖非不封建)褒表之意一失(失周人褒表/功徳之意)徒
法固不能以自行也(孟離婁上云云是徒猶空也/有其政無其仁  謂徒法)是故
周雖東遷卒收五伯之功(史周紀平王束遷于洛又題/注下文衰則五伯扶其弱與)
(共守穆東遷避犬戎之患周五伯齊桓晉/文秦  宋襄楚莊也  此  封建之得)漢未中世已
激七國之變(史景帝紀至景帝不復憂異姓而鼂錯刻/削諸侯遂使七國俱起合從而反  七國)
(謂吳王濞膠西王卬楚王戌趙王遂齊南王辟光/菑川王賢膠東王雄渠皆舉兵  此漢封建之失)　魯衛
晉宋尚能城成周於王室如綫之時(春秋昭三十二年/仲孫何忌㑹晉韓)
(不信齊髙張宋仲幾衛世叔小邾人城成周又公羊僖/四年不絶如綫  不曰城京師而曰城成周者成周地)
(名也與列國等矣/  此周封建之得)韓彭英盧欲連兵釁於帝業甫定之
日(見韓信彭越英布盧綰傳後賛曰髙祖定天下張耳/彭越黯布盧綰與兩韓信皆激一時之權變以詐力)
(成功咸得裂土南面稱孤見疑强大懷不自/安卒謀叛逆終於滅亡  此漢封建之失)周家封建
之效如彼漢室封建之患如此(繳盡/講意)又安得不歸於始
謀哉(周封建之所以得皆自始謀之善漢/封建之所以失皆始謀之不善也)班固著漢諸
侯王表(引本/文)其述髙帝之封建可也而且及於周室班
爵之制(引出處文借孟子周/室班爵禄之句作文)其述周之班爵猶可也而
且歸於三聖褒表之功(詳見/題注)固之意必有在矣(含蓄/下文)葢
三聖興周者也髙帝造漢者也(並應方興/之始意)均之為封建
也(周漢封/建則一)周之以是而治者既曰三聖之功(周之治以/三聖封建)
(始謀/之善)則漢之以是而亂者詎非髙帝之過歟(漢之亂以/髙祖封建)
(始謀之/不善)即治亂之相形(總上治/亂字)以議周漢封建之得失
(應冒頭成敗得失字/  周之得漢之失)則創業垂統之君(歸之肇造之君/  孟子創業垂)
(統為可/繼也)信不容不任其責者(繳上/講題)雖然漢固失之於始
矣(從頭既抑倒漢了/到此畧扶起之)然猶有可諉者周徳下衰曲沃以
一軍而封(左僖十二年王使虢公命/曲沃伯以一軍封晉侯)褒表之意已失(謂/周)
(亦有失非/特漢也)又其甚也韓趙魏以三家而侯(史記周紀威/烈王二十三)
(年命韓趙/魏為諸侯)封建之制蕩然矣(謂周封建之/制至此已壞)漢自文景以
來(文帝景帝/扶起漢説)　有賈誼以啟衆建之䇿(前賈誼疏衆建/諸侯而少其力)
有主父以明推恩之令(題注下文武帝施主父之䇿下/推恩之令  此二事又是漢後)
(來封建/之得者)於𠖇豫之中而得其所謂有渝無咎者焉(應原/題用)
(豫卦事首尾相應者豫卦上六冥豫成有渝无咎/冥豫昏迷不知反  也若能有渝變可以無咎)故封
建之法得之於文武周公而子孫廢之(周始得/而終失)失之於
髙帝而子孫復之(漢始失/而終得)合始終而論焉(總上/文)則進漢
於周亦未為過(扶起漢與/同一般)是固孟堅之微意也(一篇主/意稱周)
(封建之得譏漢封建之失至結尾却取賈誼主父/偃之言進漢於周以為班史之微意此意盡矣)學者
試思之
　援古證今格　此篇與三聖褒表功徳論同格
　　聖王施徳行禮　　　　　　　　黄保大
　　　出處(前漢宣帝紀甘露二年冬匈奴呼韓邪單/于欵五原塞願奉國珍朝三年正月詔有)
　　　　(司議咸曰聖王之制施徳行禮先京師而後/諸夏先諸夏而後四裔單于非正朔所加王)
　　　　(者所客禮宜如諸侯王稱臣位次諸侯王下/詔曰朕聞五帝三王禮所不施不及以政今)
　　　　(匈奴單于其以客禮/待之位在諸侯王上)
　　　立説(古人之待外裔非不施之以徳必有禮行/乎其間使恩意足以羈縻之而大分凜然)
　　　　(不得以踰越宣帝喜外裔之來朝不以古人/之所以待之者待之乃以殊絶之恩溢出於)
　　　　(常分之外借是禮以寓是徳而使徳浮於禮/焉此亦出於一時之權宜而非可以古人之)
　　　　(禮為拘也末却責宣帝/未得古人待逺人之道)
　　　批云(援古證今趨時立説/可謂善於形容者)
古人之待遠人有常分(分禮也聖王之待逺人/以禮行於施徳之間)而後世
則權之以恩(恩徳也宣帝之待逺人/以徳溢出於行禮之外)君子殆未可以㮣
論也(謂宣帝與聖王之意/不同不可一㮣而論)夫尊卑内外(中國為尊四裔/為卑中國為内)
(四裔/為外)截然不可易者分也(分是禮不卑不可以/抗尊外  可以踰内)而抑揚
輕重於其間則有恩焉(恩是徳帝古人則抑外國而/輕之宣  則楊外國而重之)恩
者所以濟其分之不及也(主意發明/宣帝本心)矧當逺人歸慕之
初(暗説宣帝時/單于來朝)彼將覘吾恩意厚薄而為去留(謂逺人/視我施)
(徳之厚則/留薄則去)苟非有殊絶之禮少溢於常分之外(含施徳/意出於)
(行禮之外王證詔/位次諸侯  上)則何以為羈縻之地哉(羈縻乃籠絡/駕馭之意)
有如漢呼韓之請朝(本題/注)自古人觀之則常事耳(若聖/王待)
(之以有/禮存焉)以漢得之則深為漢喜(宣帝之/失在此)帝也(且推原宣/帝本意)
亦思夫髙文以來(髙祖/文帝)匈奴之嫚甚矣(前漢匈奴傳髙/祖時冒頓圍帝)
(於白登七日髙后時冒頓寖驕/為書嫚髙后  孝文復修和親)一旦能屈膝於天子之
庭(單于/來朝)則待之之禮寧過於厚(位在諸/侯王上)而有司乃欲以
古人常禮律之(見本題注而有司之意欲/示之以分  不䙝之以恩)夫禮固不可
廢也(不敢説倒/了禮字)屈吾之禮以寓吾之徳(此是宣/帝本意)則帝之
意固有在矣(其意在羈/縻逺人)聖王施徳行禮請申之　嘗論
古人嚴中外之辨而立為一定之分(分禮也而見題注/先諸夏  後外裔)
分之所在恩不得而私焉(恩是徳論/此是正)道路固使之通(書/旅)
(獒武王遂通道/于九夷八蠻)而要荒之服必有其别(書要服荒服正/義曰五服之最)
(逺者曰要服荒服要者要/束以文教荒者簡畧之義)朝㑹固與之進(記明堂位周/公朝諸侯于)
(明堂之位天子負斧依南鄉/立三公中階之前北面東上)而國門外之儀終不可得
而越(同上至九夷之國東門之外西面北/上  此古人侍四裔之禮其嚴如此)廣大之中而
有嚴密之意寓(徳之中/有禮)撫柔之餘而有凜然不可犯者
存(徳之中/有禮)古人之待遠人何其大體耶(言大體者以禮/之中有徳存焉)
葢古者禮教素明國勢嘗尊(古人以/禮為重)蕞爾外裔(蕞才外/切小也)
使之生全天地間而隂受容養之賜(行禮之中有/施徳之意寓)或一
進之朝㑹之列得以觀吾中國衣冠禮樂之文(中國乃/衣冠禮)
(樂所自/出之地)外而内之已為莫大之徳(韓文在夷狄則進/之在門牆則麾之)則
其律之以内外之限尊卑之分(徳之中有禮中中國為/内四裔為外  國為尊)
(四裔/為卑)烏敢有一毫缺然不滿之意(古人之待/逺人如此)是禮也以
三代聖人行之則可矣(引入漢不能如聖/王所以施徳行禮)後世立國之
勢寖不如古(謂漢之時非/三代之時)外裔强弱中國之盛衰係焉
(彼强則此衰/彼弱則此盛)時君世主幸其弱(幸外裔/之弱)則窮兵以快其
忿固非所以為徳(如武帝之窮也/兵黷武非徳)畏其强(畏外裔/之强)則屈已
以徇其欲尚何暇議禮哉(如文帝之和/親非禮也)是故君子攷論
古今之變而斟酌徳禮之間(引入/本意)則知漢之事殆未可
以古論也(謂漢之時不可/以古禮為拘)含白登之怒(見冒/頓注)忍嫚書之
辱(冒頓為書遺髙后曰兩主不樂無以/自娛願以所有易其所無髙后大怒)以就和親(髙祖/使劉)
(敬結和親之約孝文即位/復修和親並見匈奴傳)君臣首足之義固不暇問也
(謂文帝屈已和親何以為徳今前賈誼疏天子天下之/首上也蠻夷天下之足下也  匈奴嫚侮侵掠天子共)
(貢足反居上首顧/居下倒置如此)武帝一不勝其忿窮兵三十年(見下/注)
能斷匈奴之臂(西域傳孝武之世開玉門/通西域以㫁匈奴右臂)而不能一屈
單于之膝(匈奴傳匈奴震怖益求/和親然而未肯稱臣也)能絶和親之幣而不
能一致逺人之貢(冋上武帝選將練兵深入逺戍兵連/禍結三十餘年中國罷耗匈奴亦創)
(艾/)雖欲行禮其何以行之哉(武帝窮兵黷/武何以為禮)夫寛以待之
既不足以為徳(文帝之和親/不足為徳)嚴以治之亦不足以行禮
(武帝之窮征/不足為禮)漢之事兩失之矣(結上/兩脚)宣帝安得不於二
者而權衡之(宣帝能以徳禮二/者之間而待逺人)夫以向也崛强穹廬(崛/强)
(陸梁之貌穹廬/匈奴氊帳也)而今也窮蹙無聊(言單于/屈服)向也搖蕩邊
陲(陲邊也/見左傳)而今也奉珍朝賀(言單于來/朝見題注)希世之曠典一
朝而創見(自髙文武以來單于不曽屈服/今一旦稱藩可謂希曠之典)百年之深耻
一朝而盡雪(宣帝賛值匈奴百年之運如叙傳所謂單/于慕義稽首稱藩功光祖宗業垂後裔)
帝也方以是為漢喜(應冒頭漢得之/則深為漢喜)葢惟恐其待之不
厚接之不恩耳(宣帝所以欲屈中國之/常分而權之以恩也)何暇較纎悉於
禮文之末哉(奚暇以古人/之禮為拘)且帝非不知賛謁不名古無
是禮也(題注下文三年春正月匈奴呼韓邪單于來朝/賛謁稱藩臣而不名賜以璽綬冠帶衣裳車馬)
(金/繒)賜以璽服古無是禮也(見上/注)待以客禮而躋之王公
之上古亦無是禮也(題注其以客禮待/之位在諸侯王上)然借是禮以寓
是徳而使徳浮於禮焉(宣帝本意欲羈縻逺人以/恩徳而溢出於禮分之外)帝之
意亦可見矣(應冒頭帝之/意固有在語)想其荒逺裘罽之民(荒逺四/裔所居)
(之地裘罽四/裔所服之衣)一旦周旋於玉帛㑹同之地(言其來朝/執玉與帛)與
吾臣子相為後先(位在諸/侯王上)彼自視非常之遇出於意望
之外(彼之本意豈敢望此今/而待以客禮是出望外)殆將相顧駭愕感誦漢徳
(彼將感/我之徳)願為臣妾以長保塞上之安(形容稱/藩之意)則為漢之
利豈止一名位抑揚之間而已(奚必拘/於禮)吁此帝所以却
有司之議而從望之之請也(蕭望之傳初匈奴呼韓邪/單于來朝詔公卿議其儀)
(黄霸于定國云云其禮儀宜如諸侯王位次在下望之/以為單于非正朔所加故稱敵國宜待以不臣之禮位)
(在諸侯王上外夷稽首稱藩中國進而不臣此則羈縻/之義也天子采之下詔以客禮待之單于位在諸侯王)
(上/)吾觀五單于争立之時(見匈/奴傳)望之亦嘗以救災恤鄰
之禮行之(蕭望之傳五鳯中匈奴大亂議者多曰可因/其壞亂舉兵滅之詔問蕭望之計䇿對曰是)
(乘亂而幸灾也宜遣使者吊問輔其微弱救其灾患/四夷聞之咸貴中國之仁義必稱臣服從上從其議)清
渭之朝固有自來(匈奴傳呼韓邪單于朝天子於甘泉/官漢寵以殊禮賜之冠帶衣裳黄金)
(璽綬上登長平蠻夷君長王/侯迎於渭橋下咸稱萬嵗)及甘露以後邊塵不警亦
復遺三世之利(匈奴賛至孝宣之世單于臣服遣子入/侍三世稱藩賔於漢廷邊城晏閉三世)
(無犬吠/之警)抑見外裔雖荒遠未嘗不可以化誨懷服之也
(見宣帝待/逺人之效)傳曰招攜以禮懷逺以徳(左僖七年云/云  用得切)望之
儒者謂其有見於此歟(謂其有見於/徳禮之説也)雖然望之之議固
出於權宜(望之之/説固是)而有司之議亦烏可以盡廢(有司執/古禮之)
(説亦/是)何者外裔不可與中國並斷斷乎若天冠地屨之
不可易(中國外裔自/有尊卑之分)㑹戎于潜春秋猶譏之(春秋隠二/年公㑹戎)
(于潜公羊注王者不治四裔録戎來/者勿拒去者勿追  書㑹戎譏之也)宣帝許其來朝固
可自附於來者勿拒之義(上/注)厚金繒盛燕享非不足以
示恩也(説宣帝待之/以恩猶可也)奚必以名分假人哉(責宣帝豈可/廢尊卑之禮)
大抵帝之待遠人皆非真有見於古人之常道(言宣帝/不如聖)
(王之施/徳行禮)有如置屬國以處降羌卒為他日腹心之患(宣/帝)
(本紀神爵二年置金/城屬國以處降羌)此皆一時用權之弊而萬世所當
戒也(後世不可以宣帝/為法當戒其弊)噫外四裔而内諸夏春秋所以
存周禮(本題/注)後之欲施徳行禮者當以春秋為法(公羊/成十)
(五年春秋内中國而外/諸夏  結語正大可法)
　　前篇援周人封建之得而證漢人封建之失此篇
　　援古人待遠人之禮與宣帝不同皆是援古證今
　以天立説格　此篇與文武之道同伏羲論同字面
　　聖人道出乎一　　　　　　　　方　岳
　　　出處(荀子儒效篇如是則可謂聖人矣此其道/出乎一曷謂一曰執神而固神固之謂聖)
　　　　(人/)
　　　立説(聖人以一身而酬酢天下之萬變若不一/矣然彼之分雖殊而此之理則一以我之)
　　　　(一貫事物之不一葢以聖人之心純乎天/天則一矣一則足以應天下之不一矣)
　　　批云(筆力老蒼可逼前輩其議論/得之通書其主意本之西銘)
聖人之為斯世也天而已矣(破有含蓄天字/是道出乎一)夫苟至於
天(詁上/天字)則至神而無迹(神則無方之可指故張/子正䝉一故神兩  化)至化而
難名(化則無形之可名意天/字化字是一篇主)葢有物物而不物於物者
(能物萬物而不物於萬物物用前輩語又孟告子/耳日之官不思而蔽於物  交物則引之而已矣)故凡
天下之事變其森乎吾前者千岐萬轍而未艾也(言事/物之)
(不一即後面自其變/者觀之則其分殊意)而吾方與之交戰於酬酢之境(交/戰)
(是不/一)而相應接於争馳競逐之中(争馳競逐/是不一)則吾心亦
擾擾矣(既與之交戰與之争馳競逐心安得而不擾擾/擾擾便是不出於一  膠膠擾擾字出荀子)
以吾心之擾擾者(粘上文不以/吾心之  一)而應天下之無窮(應天/下不)
(一之/事物)則人者勝而天者微而烏乎化(語老字應主/意天  化字)是何
也(唤下/文)天下之事自其變者觀之則其分殊(事物之/不一)自
其不變者觀之則其理一(吾心之至一自用東坡赤壁/賦文法葢將  其變者而觀)
(之則天地曽不能以一瞬自其不變者而觀之則物與/我皆無盡也  程子云理一分殊又龜山語録西銘理)
(一而分殊知其理一所以/為仁知其分殊所以為義)至於一則所謂殊者化矣(應/主)
(意化/字)葢道之所在一則真二則變一則純二則雜(用前/輩語)聖
人之一其聖人之天乎(語老天應/破題  字)荀卿子曰聖人道出
乎一　一者何也(便從一/字説起)一元之氣渾淪磅礴於天地
間(先説天/之一)其滋而萌(三五厯紀/濛鴻滋萌)其芽而甲(易解卦百果/草木皆甲拆)
其生而息(張横渠云物之初/生氣日至而滋息)其榮而悴(萬物榮於夏/而悴於秋)何
啻什百千萬之不齊也(言萬物之不一物孟滕文公上/曰夫物之不齊  之情也或相)
(倍蓰或相什/百或相千萬)使天而無以應之耶則造物之功幾乎息
矣(無以應之/則是無化)使天而求以應之耶則物矣而非化迹矣
而非妙也(求以應之則不能化心已上/一段以天之一比聖  之一)天下之理一而
萬萬而一者也(周子通書是萬為一/一實萬分萬一各正)散一於萬何者非
物(物之/不一)㑹萬於一何者非化(心之至一字/應主意化)然則聖人之
一其聖人之天乎(應冒頭結處/  假合得好)故動而無静静而無動
物也動而無動静而無静化也(周子通書動而無静静/而無動物也動而無動)
(静而無静神也云云/物則不通神妙萬物)天則一矣一則化矣(好議/論)而何事
物之能累(化則神/妙萬物)是何也(唤下/文)人惟此心耳天下惟此
道耳(有此心則/有此道)心外無道(道在/心)外心而求之者非也(反/説)
故凡事物在吾道中太倉一梯米耳(設譬中萬物即/吾道  之一物)何
事乎紛紛為也(何必與萬物/争馳競逐)虛静之天雲氣出沒(天為/雲氣)
(之所出沒並/與下句比)靈明之府塵土障固(如心為物欲之所掩/蔽  如此便是心不)
(一/了)則一而二二而三而天下始多事矣(何以一天下之/萬物  老子一)
(生二二生三/三生萬物)聖人之為天下也(以下數句説聖人之/道是學韓原道文法)其
具則禮樂刑政典章文物其倫則君臣父子夫婦朋友
其教則仁義禮樂孝慈友悌其位則宗廟朝廷州閭鄉
黨(韓原道其文詩書易春秋其法禮樂刑政其民士農/工賈其位君臣父子師友賔主昆弟夫婦其服桑麻)
(其居/宫室)其所酬酢其所經綸葢有萬之不齊也(應前萬字/亦應冒頭)
(千歧萬轍/而未艾也)而聖人者以一心而普萬物(程子云天地之/常以其心普萬)
(物而無心聖人之常以/其心順萬物而無情)虛靈無際冲漢無朕(程子語又/曹子建云)
(渾沌鴻濛/兆朕未形)貫通渾融意慮不作澄然其静洞然其空一
而已矣(四句形容/心之一處)嗚呼兹其所以為聖人之天乎(應冒/頭繳)
(處/)舜禹之精一(書大禹謨帝曰格汝禹人心/惟危道心惟微惟精惟一)湯尹之一
徳(商書伊尹曰惟尹/躬暨湯咸有一徳)吾夫子之一貫(論語子曰吾/道一以貫之)皆天
也(應主意/天字)則凡不出於一者不足以言道(反説道出於/一字不一則)
(不足謂/之道)故是一也非有方體非有限量(朱晦菴與陸象/山太極圖辨云)
(云又云心之虚/靈無有限量)寂然非静感通非動(易繫辭寂然不動/感而遂通天下之)
(故/)其所以酬酢萬變剸裁百為(以吾心之一應/事物之不一)一乾道
之變化而已(易乾卦乾道變化各正性命又通書大哉/乾元萬物資始誠之源也乾道變化各正)
(性命誠/斯立馬)所謂一者固自若也而或者膠膠擾擾(見荀/子)與
天下相馳於萬物之中相將役於物之不暇而道安在
哉(荀天論聖人清其天君正其天/官云云則天地官而萬物役矣)申韓以刑名而慘此
一(申商韓非學/刑名之學)莊老以虚無而眇此一(莊周老耼學/虚無之學)蘇
秦張儀以縱横而亂此一(蘇秦説七國合從攻秦張儀/説七國連横事秦並見史記)
而天下始紛紛矣(應原題紛紛字紛/紛便是不一了)荀卿子其知道乎
(引本/出處)而君子猶不能無憾焉何也(略貶/荀子)吾道之一(説一/字之)
(原/)在易為元(易乾卦元/者善之長)在書為極(書洪範/五皇極)而在中庸則
為誠(中庸誠者天之道儒以上/三句亦是闗洛諸  議論)一者誠而已矣(周子通/書聖誠)
(而已矣誠五常之/本百行之源也)誠則静虚動直静虚則明明則通動
直則公公則溥明通公溥其庶乎(冋上聖學篇聖可學/乎曰可有要乎曰有)
(請聞焉曰一為要一者無欲也無欲則静虚動直虚/則明明則通動直則公公則溥明通公溥庶矣乎)而
曰執神而固(見題/注)則非所謂覺(朱文公云此心之靈其/覺於理者道心也其覺)
(於欲者/人心也)則非所謂無意(語子罕子絶四毋/意毋必毋固毋我)則非所謂心
之精神是謂聖(此句出孔叢子而陸象山與朱/文公辨無極二字取此一句)
　以天立説格　此篇可與黄朴經制述作論參看
　　文武之道同伏羲　　　　　　　危　科
　　　出處(荀子成相篇文武之道同/伏羲由之者治不由者亂)
　　　立説(以時而論則伏羲之朴若異於文武之文/以道而論則文武之文自不變伏羲之朴)
　　　　(時變而道不變者以聖人之天常全耳其天/者常全則千載猶一日也百慮猶一致也孰)
　　　　(謂文武之道不/同於伏羲乎)
　　　考官批云(意甚古語甚新下字亦/甚異此論中巨擘也)
論曰天下之朴既散(伏羲/之後)而聖人之天常全者(文武/之道)此
時變而道不變也(不變則同是天字/時字道字  主意)葢聖人之出不能
違天下之時(時變謂先聖/後聖不同)而天下之時亦不能變聖人
之道(道不變謂先/聖後聖則一)人徒見聖人居夫適至之時(暗指/文武)迫
之而必應求之而必供(與後面/相應)其政迹其文為炳然著
見於天下(此數句説/文武之文)則謂後之聖人(文/武)深異乎淳古淡
泊之為者(伏羲/之時)嗚呼此殆未能以天而觀聖人也(歸天/字主)
(意/)時之適至(文武/之時)雖聖人不能避朴之既散(文武處伏/羲之後)
雖聖人不能凝固也(雖文武不能凝/固其朴之既散)而聖人之道則非
與世而為之旋轉也(時變而/道不變)往往一以㑹其異(㑹合其/不同)
静以鎮其騖(鎮定其/馳騖)必於萬有並形百為昭晰之中(文/武)
(文為既/盛之時)而有所謂渾然不露之道體在焉(如伏羲質朴/未散之時)
果能以是觀之則千載猶一日也(文武去伏羲已千載/同其道則如一日)
百慮猶一致也(易繫/辭)孰謂文武之道不同於伏羲乎(反/繳)
文武之道同伏羲愚請有以實荀子之説　嘗謂聖人
之天猶太虛然(就天字説以天比/聖人之道雙闗説)太虚之中雨暘寒暑
與時代謝固不一也(應時/變)而太虚之體則未嘗變(應道/不變)
聖人之出損益盈虚與時偕行至不一也(應時/變)而聖人
之天則未嘗變(應道/不變)羲黄處於聖人之秘(㐲羲黄帝大/道既隠之時)
堯舜處於聖人之盛(唐堯虞舜文/明方顯之時)伊周處於聖人之任
(伊尹周公/達而在上)孔孟處於聖人之窮(孔子孟子/窮而在下)秘者時實隠
之(就時上斡/  隠藏也)盛者時實顯之(顯彰/也)任者時實勞之(勞煩/也)
窮者時實否之(否塞也文四/句演上)是皆不得不爾者(時之/使然)而
數聖人之天則混然於不隠不顯不勞不否之中(應冒/頭聖)
(人之天常全四隠/顯勞否包上  句)非可以差殊觀之而或者則曰世變
既激則天下無全質(謂文武之世變/無伏羲之全質)文為既盛則中古
無淳風(謂文武之文為/無伏羲之淳風)嗚呼萬燈一火萬粟一粒(譬喻/同意)
(猶萬事/一理)是理混融本無間㫁(聖人之道/無絶續)豈以古往今來
而為之盈縮哉(雖千載如一/日不多不少)且後世而不能追還古人
之懿者(懿美/也)惟懼夫吾有以斵天下之朴也(應破題/朴字)若
夫以一而運天下(應冒頭/一字)以道而適時變(應冒頭時變/而道不變)
智鑿未用真體不分(應冒頭渾然不露意鑿孟/子所惡於智者為其  也)使斯世
莫得而損益之(常如/一)則天下之朴雖散猶未散也(應天/下之)
(朴既散而聖/人之天常全)吾觀堯舜之道一中之外無餘説(語堯曰/咨爾舜)
(天之厯數在爾/躬允執其中)及舜以命禹則演而為精一之傳(書大/禹謨)
(人心惟危道心惟微/惟精惟一允執厥中)夫子之道一貫之外無緒言(語里/仁子)
(曰參乎吾道/一以貫之)及曽子以告門人則廣而為忠恕之理(同/上)
(子出門人問曰何謂也曾子/曰夫子之道忠恕而已矣)始者舉其要終者極其詳
(道自要/而詳)前者肇其端後者備其極(道由端/而起)疑於其理益
岐而其體裂也(岐裂分也分/極其道已)及統而歸之脉而一之(其/道)
(本/一)則精一之詳於一中未虧也(禹精一之道即/堯舜一中之道)忠恕之
極於一貫未散也(曾子忠恕之道即夫子一貫之道道/應冒頭天下之時不能變聖人之)
嗚呼孰謂文武之道不同於伏羲乎(應冒頭/繳語)試以八卦
九疇合而論之(伏羲畫八卦/武王叙九疇)方伏羲之畫八卦(乾坤艮/巽震離)
(坎/兑)於天地之理微有端倪(伏羲之/道未露)至文王重為六十四
(文王重易六爻/為六十四卦)則天地之理始盡形於天下(文王之/道已露)文
玉之易已多矣(粘上/句)而武王加之九疇焉(書洪範九疇/一五行二五)
(事三八政四五紀五皇極六/三徳七稽疑八庶徴九五福)然卦而重之君子不以為
暌道之全(暌離也文王之/道同伏羲之道)疇而九之君子不以為裂道
之體(裂分也武王之/道同伏羲之道)何則(設/問)時欲顯聖人不能使之隠
時欲彰聖人不能使之晦(應冒頭/時變)至所恃以不變者則
有道存焉(應冒頭道/不變意)今夫以迹觀之(且説伏羲/文王之迹)則伏羲
之時文籍生而未詳(書序古者伏羲氏之王天下也始/盡八卦造書契以代結繩之政由)
(是文籍/生焉)法度隠而未著(揚虞夏法度/彰禮樂著)禮義之習差見而
洪荒之習尚遺(揚子問道鴻荒之世聖人惡之是以法/始乎伏羲而成乎堯匪伏匪堯禮義哨)
(哨/)網罟之制雖設而結繩之風猶在(易繫辭古者包羲/氏之王天下也云)
(云作結繩而為網罟/以佃以漁葢取諸離)其與文武禮制之修干戈之用(左/襄)
(七年周之王/也制禮尚物)居天下極文之世而為仁義禮樂之主者
莫不大有逕庭(謂伏羲之朴異文武之文泊應冒頭/後之聖人深異乎淳古淡  之為者)惟
夫自其天而觀之(自其變者而觀之自其不變者而觀/之是學東坡赤壁賦句法  應破題)
(天/字)則文武之有為者猶其伏羲無為之至體也(歸同字/意  有)
(為與無/為則同)文武之已形者猶其伏羲未發之妙用也(已形/與未)
(發亦/同)何以明之(設/問)文籍備矣(應前伏/羲事)而卦演疇叙之後
天下莫得以名其文(應前文王演八卦/武王叙九疇事)干戈用矣(應前/武王)
(事/)而牛散馬歸之後天下莫得以名其武(書武城歸焉/于華山之陽)
(放牛于桃/林之野)以至儀刑之孚初無煩文(詩儀刑文王/萬邦作孚)雅頌
之作其意簡古(食貨志君有餘財民/有餘力而頌聲作)而天下莫得以名
其禮樂之盛(三扇連用三个莫得名字見得文武之/道文雖全而朴未散與伏羲之道則一)往
往文武之道毎毎於形不能自晦迹不能自秘之際(應/前)
(晦字/秘字)而韜光剔華潛真守一(只是不斵/其朴之意)宛然淳古之風
在焉(如伏羲淳/朴之時)吾是以知惟天下之至動可以觀其至
静(文武之動如/伏羲之静)惟天下之至異可以觀其至同也(文武/之異)
(如伏羲/之同)始嘗觀諸伏羲之初如空未雲如水未波如玉
未琢(以此三句譬/朴之未散)而其與世相忘於不可為與道相融
於不可作(應渾然/不露意)是固然也(結上/生下)及文武之世天下之
求於聖人者日益衆(不如與世/相忘之時)聖人之迹其著於天下
也日益暴白(不如與道/相融之時)非可以無為為之矣(始之不可/為不可作)
(者今不/可矣)今也雲興波動而清明不移(應前譬喻雲興波/動如朴已散清明)
(不移如/朴未散)璞分質剖而渾厚猶在(璞分質剖如朴已散/渾厚猶在如朴未散)是
難能也(結上/文)然則欲觀聖人之天者不觀於此而奚觀(應/破)
(題天/字)抑嘗論之文武處中古之治而心逰太朴(應破題/朴字)
迫之而必應也而惟恐晦之而不深(應冒頭迫/之而必應)求之而
必供也而惟恐斂之而不秘(應冒頭求/之而必供)是則其著見於
天下者皆非其心為之(文武本心/不欲如此)奈何後世之運天下
者則必欲窮吾力之所可到以盡古人之所未為(責後/人做)
(太/盡)於是典章文物粲然畢具制度繩檢靡有不周(愈備/於文)
(武之/時)故後世皆以是為極文之世(文之盛/實之衰)而不知天下
之文固極於此而周後為秦之不可繼者亦未必不在
於此(此亦是前/輩議論)天下之樸其不可斵也如是哉(應前斵/樸字)
憂國者試思之謹論
　　此篇亦可與狀元黄朴經制述作論參看
　立説出奇格　此篇與漢武號令文章論同意
　　孝宣務行寛大　　　　　　　　徐元徳
　　　出處(前宣帝本紀黄龍元年二月詔曰云云朕/數申詔公卿大夫務行寛大順民所疾苦)
　　　　(將欲配三王之隆明先帝之徳也今吏或以/不禁奸邪為寛大縱釋有罪為不苛豈不繆)
　　　　(哉/)
　　　立説(漢宣帝本嚴毅之君至黄龍元年忽下寛/大之詔葢此時即位已三十年矣前乎此)
　　　　(年未有此見至此而見始定下詔二十有一/矣前乎此詔未有此言至此而言始出亦其)
　　　　(志氣定而本心見世故熟而至理明脱去/雜霸而窺見帝王之真深足為帝嘉耳)
　　　陳竹林批云(此篇推究得是黄龍元年方下此/詔乃是宣帝春秋既髙閲天下道)
　　　　(理已熟方見的然知/得如此議論極髙)
　　　徐進齋批云(據黄龍元年詔曰朕數詔公卿務/行寛大則如此立説自非本意但)
　　　　(文字精采所謂/强詞奪正理也)
人主有一旦之言(指孝宣晚年/下詔而言)而易其平生之素(宣帝/本嚴)
(毅之君今一旦欲行寛/大是易其平生之素也)君子是以知其老成之定慮也
(是時宣帝即位已三/十年故云老成定慮)夫此一人主也(謂宣帝前日所/見與今日異)前
日之政不裕(前日之政/不寛大)今日之論不迫(今日之詔/欲寛大)以其
不裕而㮣之於不迫(總上/四字)則言行之不相顧(謂今日之/言與前日)
(之行/不同)幾若矯過以自文者(似以今日寛大矯/前日嚴毅之過)而君子何
以知其慮之定(難破題/定盧字)葢人之本心常定於老成之日
也(謂少年之心至/老成而後定)彼其少壯之時求速化之術(少壯則/欲速)
優裕含洪(狀寛大/二字)自非聖人而誰能(惟聖人則/能寛大)而流於
躁切急迫(躁切則非寛/急迫則非大)則昧而不自知(若昏昧之君/不知寛大)苟
君子不姑緩之以徐俟其定(謂至老成之時方有/定慮  照主意定字)顧以
一旦之為而占其晚節之不加進(照破題/主意)則人主亦難
矣哉(若不看宣帝末年所為/則是宣帝不知寛大矣)漢宣帝剛毅之主也(剛毅/與寛)
(大正/相反)寛大之詔發於黄龍元年(引出處/有考究)葢帝於是春秋
髙矣(宣帝本始四年地節四年元康四年神爵四年五/鳯四年甘露四年黄龍一年從本始元年至黄龍)
(元年已二/十五年)孝宣務行寛大請試論之　人主之所見(雙/闗)
(説人主少/壯不同)壯失而老得(後世/之君)不如老壯之均善(古者/聖人)始
亂而終定(後世/之君)不如始終之全美(古者/聖人)豈惟賢君欲為
之將天下之庸君皆欲為之也(誰不欲老壯/終始之俱善)然事敗於
少年氣失於壯勇(年少多/躁謀)曽不如老成之長慮(老成若/遲鈍)
豈惟庸君病之將天下之賢君猶皆病之也(人亦罕見/壯失而老)
(得/者)夫其均欲之也而又均病之也(應欲字病字/揔上兩段論)然則天
下之君烏可無君子之論(歸主/意)何者物則不可以兼隆
(詩蒸民天生蒸/民有物有則)志氣不可以並行(孟子夫志/氣之帥也)凡血氣之
盛皆志氣之衰也(血氣盛乃/少年之時)形骸之未廢乃天理之未
進也(形骸未廢亦/少年之時)昔者堯舜(用事證人應/冒入聖  處)即位視耄期
如一日(應老成字曰書耄期倦于勤/又記九十  耄百年曰期頥)彼其天徳之純全
固不可以老壯而殊異(應題下老壯/均善等語)然天下不多堯舜
(結上/生下)或者宜徐俟於其末(要觀老/成之時)吕刑一書(見周/書)非其
享國之百年(書吕刑王享/國百年耄荒)穆王葢未輕作(前此未敢輕/作吕刑一書)
而天下亦未輕見此書也(粘上輕字方/見持重之意)夫墨劓剕宫(吕/刑)
(墨辟註刻其顙而湼之曰墨刑劓辟註截鼻曰劓/刑剕辟註刖足曰剕刑宫辟註男割勢女閉宫)前此
穆王非不知也(穆王少時雖知/之而不敢輕作)輕重上下(吕刑上刑適/輕下服下刑)
(適重/上服)前此穆王非不知也(知之而未/敢輕作)而惻然哀矜之訓
(吕刑皇帝哀矜/庶戮之不辜)必於垂老之年(至百年乃/作此書)噫亦可見矣
(方見老成有定/慮  正結上文)然則世之人主苟不要其終焉(終是老/成之時)
而需其所見之一定(應主意/定字)徒摭其一二事以為優劣
是不信此理之不冺也(反結/上文)漢之人主雖不足以進帝
王之粹(下語有稱停穆帝/是堯舜王是  王)大抵皆顛冥於强壯之時(應/壯)
(失/字)而儆悟於老成之日(應老/得字)人皆以其强壯者病之(應/題)
(下病/字)吾固以其老成者喜之(應老/成字)彼髙帝也其去諸將
忍矣(髙帝斬韓信醢/彭越非忍耶)然大風之歌(髙帝作/大風歌)安得猛士之
辭(歌云安得猛/士兮守四方)實發於十年之後(本紀髙祖十二年冬/置酒沛宫上撃筑自)
(歌曰/云云)當是時也忍心何在哉(至老成時/忍心絶矣)彼武帝也其伐
四夷勇矣(武帝窮兵漠/北非勇耶)然輪臺之詔(西域傳賛武帝末/年遂棄輪臺之地)
(下哀痛/之詔)悔過勸農之意(同上詔云止擅賦力/本農非所以優民也)實見於後
元之初(按西域志是征和中下此詔本/紀征和二年後是後元元年)當是時也勇心
何在哉(至老成時/勇心消矣)由始而觀之則二帝為少恩(是壯失/而始亂)
(者/)由今而觀之則二帝為至仁(是老得而/終定者)君子幸其有
此焉(幸其老成/有定見)則一是可以葢百非(晚年之是可以/掩昔日之非)而
奚暇以咎其昔(結上/生下)孰謂二帝之後而又有宣帝(入正/講有)
(眼/目)其始焉不至二帝之失(揔得好且/善囘䕶)而終焉有二帝之
悟哉(應前/悟字)帝也(先反敘宣/帝嚴處)明敏有餘(明敏乃寛/大之反)果鋭有
餘(果鋭乃寛/大之反)堅忍剛毅有餘(堅忍剛毅皆/寛大之反)或者於寛大
之詔猶有所未明也(宣帝之嚴如此/恐其未必寛大)夫有所未明也(粘/上)
(明/字)是以汲汲乎權制法理(非寛大之本紀賛政事文/學法理  士咸精其能)而
徐徐乎徳化禮遜(非寛大風本紀本始元年春遣使者/詔郡國  徳化又丙吉賛海内興於)
(禮/遜)道妙不存故緒餘之是用(安得/寛大)躬行不至故隄防之
日深(安得/寛大)天下雖治而不知已䧟於狹且褊矣(狹與褊/乃寛大)
(之/反)偏見之狹不可以使寛(粘上狹字/狹則不寛)私心之褊尤難於
為大(粘上褊字/褊則不大)天下固已絶望於帝也(黄龍元年/下此詔)即位
三十年矣(見冒/頭註)前乎此年未有此見(前此未嘗有/寛大之見)至此
而見始定(至三十年/後見始定)下詔二十有一矣(見本/紀)前乎此詔
未有此言(前詔未嘗有/寛大之言)至此而言始出(至二十一詔後/寛大之言始出)
假如寛之政大之事(開一著字露出/寛大二  敷演)即行於公卿即播
於萬民亦何足為帝多(縱宣帝前乎有/此亦未為異)獨其志氣定而
本心見(應老成/定慮語)世故熟而見理明(此兩句/是骨)脱去雜霸而
窺見帝王之真(元帝紀宣帝曰漢家自有/制度本以霸王道雜之)深足為帝嘉
耳(説盡/主意)至治無奇功盛美無善迹(前輩/議論)帝也亦却而觀
之矣(宣帝所以行寛/大者知此意耳)謂賞罰之信必(本紀賛信/賞必罰)雖僣濫
之弊亡百工之藝精雖苦窳之患絶(同上至于技巧工/匠器械自元成間)
(鮮能及之河窳音庾言缺壞/也舜陶于  濵器不苦窳)然帝王之風純粹温厚之
氣不如是之斬也而亦何貴於此哉(今日之行寛大與/初年信賞必罰之)
(時不同故/不以為貴)其見之定其言之决葢非偶然也(結一/段意)葢嘗
論之天下之事勉强於早為者不如時至之自然(如此/乃盡)
(善/)而覆䕶於今日者未必不棄於晚節(終有發/露時節)故夫圖
終之主(太/甲)乃前日敗度之人(書太甲欲敗/度縱敗禮)而即位焚錦
繡者(唐明皇初年/焚錦繡前殿)乃滋暮年之奢侈(見𤣥宗/本紀)人之賢否
非觀於其終焉(應終/字)葢未可以目前論也(終是老/成之時)霜降
水涸涯涘乃見(以此喻老成之/時乃見定慮)而善觀木者亦得之於
歸根(見老子夫物芸/芸各歸其根)吾是以取宣帝(収/題)謹論
　立説出奇格　此篇與孝宣務行寛大論同意
　　孝武號令文章如何　　　　　　李　發
　　　出處(前漢武帝紀賛武帝初立卓然罷黜百家/表章六經云云與太學修郊祀改正朔定)
　　　　(厯數協音律作詩樂建封禪禮百神紹周/後號令文章焕然可述後嗣得遵洪業)
　　　立説(武帝自即位以來凡幾號令凡幾文章非/不可觀然其惻怛為民之真心獨在於輪)
　　　　(臺之一詔葢武帝下此詔時已年五十四矣/更閲久而真見定懲艾深而實意形是以輪)
　　　　(臺詔中言語切於民生之休戚關於國家之/利害此是真號令真文章比平時號令文章)
　　　　(大不/同也)
　　　考官批云(立説尖新造語警拔真百烏中之孤/鳯也  如繆烈論以表章六經為主)
　　　　(意固是正説但立説稍同不/如此篇竒偉甚刮人眼)
論人主經世之大典(武帝真號/令文章)當取其有為民之真心
(在於輪/臺一詔)而辭采不與焉(不在於平時/之號令文章)自古人主出而經
世(應起句/經世字)所以興起人心(號/令)藩飾治具者(文/章)有號令有
文章(露出/題字)二者固不可一日闕(且擺/開説)然使其典麗之辭
有餘(號令/文章)而真淳之意不足(反應為民/真心語)則君子亦不之
貴(謂武帝平時之號令文章/無憂民之真心固不足貴)君子之所貴者(粘上一/句抝轉)取
其更閲久而真見定(主/意)懲艾深而實意形(此是下輪/臺詔時)惻
怛為民之念(此紹中多有為民/之語詳見大講中)藹然溢於文辭之表(此/是)
(真號令/文章)則言雖簡朴而不華理實深切而獨到(言不華/而理獨)
(到以其有為民之真心至孟/亭辭不迫切而意已獨)其有闗於天下國家理亂
之機者甚大(應破/題語)噫知此則可以論孝武號令文章矣
(正入/題處)帝在位五十四年間(有考/究)其平日號令非不燁然
可觀也(真號令/不在此)文章非不燦然可慕也(真文章不在此/  本出處號令)
(文章焕/然可述)然略其辭采而求其真心(應破/題語)則愛民一念足
以夀漢四百年之脈(號令文章在於/愛民則為可貴)而號令文章俱有
可采者其在於晚年輪臺之一詔乎(主意在/此一句)孝武號令
文章如何請因班史之賛而究極其説　愚嘗讀班史
(接引上/文不㫁)而熟考漢興以來號令文章矣(便就漢史上/映帶出來)前
乎孝武之世(含髙文/時意)其言語雖未多(號/令)其文辭雖未盛
(文/章)然求賢一詔招徠至切(髙祖本紀十一年詔曰云云/賢士夫有肯從我逰者吾能)
(尊顯/之)大風一歌守禦不忘(髙祖紀十二年置酒沛宫酒/酣上擊筑自歌曰大風起兮)
(雲飛揚安得猛/士兮守四方)此髙帝之號令文章是已(髙帝號令文/章猶有愛民)
(之真/心)春和一詔慘怛備形(文帝本紀元年三月詔曰方/春和時草木羣生之物皆有)
(以自樂而吾百姓鰥寡孤獨窮困之/人或阽於死亡其議所以賑貸之)南粤一書忠信可
掬(文帝賜南粤尉佗王書朕/髙皇帝側室之子云云)此文帝之號令文章是已
(文帝號令文章亦有愛民之真心驟是/模倣孝宣務行寛大論大講中步)以二帝之發施
者(揔上/文)視典謨訓誥之所傳(如堯典舜典大禹謨臯陶/謨伊訓大誥酒誥之類)
風頌二雅之所載(毛詩國風大雅/小雅商頌周頌)彼仁義道徳之味粹
然而可挹(此是真/號令)忠厚純懿之風渾然而無瑕(此是真/文章)
固不可同日語(下語有斟/酌有抑揚)然竊觀髙文之號令文章(轉/歸)
(主/意)猶皆出於真心實意之所形(照破/題語)而無一毫之矯偽
粉飾雜乎其間(若有一毫矯偽/粉飾便非真心)其去帝王風㫖猶未至
大相遼邈(此是文字操縱之法前既説二帝之號令文/章視古帝王不可同日語今又云云帝王風)
(㫖未大相逺者以/其有愛民真心耳)逮越六七十載而傳至武帝(就髙文/上引歸)
(武帝有前司馬相如傳漢興/七十  八載徳茂存乎六世)則文治蔚然寖盛矣(且/揚)吁
(又/抑)辭藻之華忠信之薄也言語之工道徳之衰也(此四/句是)
(襲陳止齋文心號令文章/若無愛民真  又何足取)此論者三嘆髙文之猶古(揚/髙)
(文/)而毎不滿於武帝之世者此也(抑武/帝)然孰知(又/揚)帝之
號令文章其間亦豈無更閲久而真見定懲艾深而實
意形(應冒頭/雨句)大有闗於理亂之機而端可嘉尚者乎(應/冒)
(頭闗於天下國家理/亂之機者甚大語)自今觀之(且演/説)興廉有詔(本紀元/朔元年)
(詔深詔執事/興廉舉孝)求言有詔(同上建元元年詔舉賢/良方正直言極諫之士)舉茂才
又有詔(同上元光元年詔州郡察吏/民舉茂才異等可為將相者)凡載於紀者皆號
令也(非真/號令)然君子之所取者不在是(以其不切於/民生之休戚)獲天
馬有歌(元鼎二年馬生渥洼/水中作天馬之歌)獲朱鴈有歌(太始二年獲/赤鴈作朱鴈)
(之/歌)産芝房有歌(元封元年甘泉宫産/芝九莖作芝房之歌)凡載於志者皆文
章也(非真/文章)然君子之所取者亦不在是(以其無闗於/國家之利害)且
帝也挾長駕逺撫之資(前漢司馬相如傳上聖創道徳/之塗云云博恩廣施逺撫長駕)
將之以上嘉下樂之志(董仲舒䇿制朕上/嘉唐虞下樂商周)愧詩書之不
事(前陸賈傳賈時時前説稱詩書髙帝/曰乃公居馬上得之安事詩書)悼禮文之多闕
(題上文稽古禮文/之事猶多闕焉)招徠儒雅作興文治(書序漢室龍興/開設學校旁求)
(儒/雅)渙為號令颺為詩書(見題/注)于以播之殊方于以奏之
清廟(見前漢/禮樂志)一洗髙文之陋而逺追古風焉(應原題/數語)非
不可尚也(應冒/頭語)而君子不之取何耶(且/難)葢所謂號令者
不貴乎粉澤之温潤而貴乎切於民生之休戚(應冒頭/惻怛為)
(民語此是/真號令)所謂文章者不貴乎節奏之鏗鏘而貴乎闗
於國家之利害(應冒頭闗天下國家/理亂語此是真文章)故論者不觀之於
春濤洶湧之時(此比武帝平時/之號令文章)而當觀之於霜降水涸
之際(此比武帝晚年/之號令文章)不當觀之於春華繁茂之日(此比/武帝)
(平時之號/令文章)而當求之於枝葉剥落之餘(此比武帝晚年/之號令文章)
愚嘗越紀與志(應講中/紀志字)而歴讀班史至于西域傳見輪
臺一詔(主意/在此)始為之撫巻而喜曰帝之號令文章其得
者在此矣(其得處在於/憂民故也)讀其詔其始也悼貳師之失利
而曰悲痛常在朕心(西域傳詔曰云云迺者貳師敗/軍士死畧離散悲痛常在朕心)其
中也悔築亭之非而曰是擾勞天下非所以優民也(同/上)
(今請逺田輪臺欲起亭隧是/擾勞天下非所以優民也)其末也歸重於力農而曰
修馬復令以補缺毋乏武備而已(同上當今務在禁苛/暴止擅賦力本農云)
(云/)其語懇惻而意明此可謂真號令(應冒頭惻/怛為民語)其辭質
直而理到亦可謂真文章(應冒頭言雖簡朴而不/華理實深切而獨到語)帝至
是葢春秋高矣(武帝是時已/年五十四矣)豈非所謂更閲多而真見
定懲艾深而實意形者乎(應冒/頭語)豈非帝為民一意真切
誠慤蔚然超出於平日號令文章之表者乎(真號令文/章盡發露)
(於/此)然是詔也足以夀漢脈於幾絶足以扶漢鼎於既危
足以闗四百年理亂之數非小也(用三足以字/文勢沛然)班孟堅
不載之帝紀而載之西域傳何意耶(設/問)其亦獨有取於
是詔(又解/荅)故表而出之於編末不欲混於其中耶(此是/題外)
(生意故不得不/挑斡説出來)雖然帝之號令文章固然矣(固是/如此)然愚
竊意帝平日之文皆出於司馬相如枚臯諸公之筆(帝/之)
(制詔多出/二子之手)雕琢鴻藻斵䘮元氣多矣(此二子豈知/真號令文章)晚年
諸公彫落殆盡(謂二公/已亡)輪臺一詔其亦出於帝由衷之
語乎(謂輪臺一詔出於帝之親筆/  左傳信不由衷質無益也)是時帝之更閲多而
懲艾深(又應/前語)其胷中之天亦頗定矣(帝至晚年/必有定見)向使汲
董諸儒尚在(汲黯董仲舒此二/子乃武帝之直臣)復以帝王仁義道徳之
味忠厚純懿之風(應原題下數/語有收拾)涵濡其徳性啟沃其善
心(書説命啟乃/心沃朕心)則帝之所得又髙矣(若有汲董諸儒以/輔帝則其所得不)
(止如/此)何止乎號令文章之可觀(是充廣/一步説)
　　此篇是祖前篇之意孝宣於黄龍初年務行寛大
　　武帝於輪臺一詔務在愛民皆到晚年方下此詔
　　故此篇主意謂更閲久而真見定懲艾深而實意
　　形是襲前篇志氣定而本心見世故熟而至理明
　　語步驟略相似學者可以觸類而長
　就題發明格　此篇與陳預孟荀名世之士論同意
　　天下之善士如何　　　　　　　林士愷
　　　出處(孟子萬章下孟子謂萬章曰一鄉之善士/斯友一鄉之善士一國之善士斯友一國)
　　　　(之善士天下之善士/斯友天下之善士)
　　　立説(古之人無非士亦無有不善未嘗有善士/之名至於天下以此名歸之君子則世變)
　　　　(之下可知矣君子/固不願有是名也)
　　　考官批云(就題立説反覆推/明最得此題之體)
名非君子之所樂聞也(善士之名本/非君子所尚)舉天下之名而歸
之君子(斡得天下之/善士意出)可以觀世變矣(世變不如古方有/天下善士之名)
人性皆善也(從善字/發明)天下之人無有不善(孟子云人無/有不善又説)
(天下之/善士)則善之名何從而起哉(古者本無天/下善士之名)古之天下
孰非士也(古者天下/無非士)天下之士又孰非善也(士皆/為善)善士
之名泯(古者無善/士之名)而士有為善之實(為士者但知/强於為善)故舉
天下皆善士之歸也(此言古人無一士不/善未嘗有為善之名)自三光五嶽
之氣分而世道日以裂(説後/世)人才始不古矣(自此以下/引入世變)
(不古而後人以善/士之名歸之君子)人而以士名已足以為凡民之秀(説/士)
(字/)况以士之善者而又名於天下(又斡得天下/之善字出)此固聖
賢之所喜談而樂道者(此句指孟子説/天下之善士)然為士者但知
强於為善而已(應上有為/善之實)初亦不願其有是名也(應名/非君)
(子之所/樂聞也)名之所歸君子可以觀世變矣(應破/題語)天下之善
士如何孟子葢激於世變云耳(又應破題/世變字)善士之名何
始乎(挈善士字/説原題)古無是名也(古無善/士之名)其殆起於世變乎
(應世/變字)泰和盛時渾厚已鑿(此説古者盛時周揚泰/和其在唐虞成  乎)多士
一篇乃為遷頑而作(書多士成周既成遷殷頑/民周公以王命誥作多士)夫民之
頑也而周人猶以多士目之(此是文字㸃化處/所謂死事作活使)則古人
胚腪未鑿之天(可見古者/氣象渾厚)一時天下誰非善士(應冒頭/古之天)
(下孰非士也天下之/士又孰非善也意)故唐虞之俗比屋可封(後漢楊終/傳堯舜之)
(民比屋/可封)文武之民無非好善(孟子告子上文武興則民/好善  見得皆是善士)
天下無士之名而士有為善之實(應冒頭善士之名冺/而士有為善之實意)
耕莘天民樂道畎畝其天下之先覺也而未聞以善士
名(孟子伊尹耕于有莘之野而樂堯舜之道云/云曰予天民之先覺也  應善士之名冺意)版築之
夫沃心三篇有後世老師宿儒所不能道亦天下之良
弼也而未聞以善士名(書説命説築傅巖之野惟肖爰/立作相命之曰啓乃心沃朕心)
(云云夢帝賚予良弼應老師宿儒所不/能道是用前輩語    善士之名冺意)想其帝王隆盛
之天下(古者/盛時)家稷契而人臯陶(揚雄解嘲家家自以為/稷契人人自以為臯陶)
天下皆士也士皆善也何以名為哉(應冒頭援題古無/善士之名數語)
名之盛者實之衰也(後世有善士之名/則無善士之實)夫士以善名則
必有所謂不善者矣(説得/透徹)葢自戰國以來(此説世變/不如古意)庸
瑣齷齪之中(庸常也瑣細也齷/齪乃不善之徒)風聲氣習薾然日索(世/變)
(愈趨/愈下)辯士以縱横騁(蘇秦張/儀之徒)智士以譎詐鳴(如公孫衍/淳于髠之)
(徒/)武士以戰鬬逞(如孫武吳起之徒題以辯士/智士武士反應本  士字)士之能
以善名者幾何人哉(士之善者/不多見)此吾孟子所以重世變
之感(應世變字/引入題)而善士之名所由以起也(所以有善/士之説)故
嘗因是而論天下之人性未嘗不善(見孟子云云/水無有不下)人心
之天理未嘗不同(只是人性/無不善意)是何生於唐虞三代之時
無非士也(應天下之人/孰非士也)求士之名且不可得而見况謂
之善乎(應善士之/名冺意)况又謂之天下之善士乎(字字挑/斡得出)生
於春秋戰國之世(應世變/不如古)求士之善者且不可得而見
况得為天下之善士乎(應冒頭人而以士名已足為凡/民之秀况以士之善者名於天)
(下數/語)得為天下之善士亦足為世道喜也(應聖賢喜談/樂道語  總)
(題下古者後/世兩段説話)然世變無窮而人心之善則未嘗一日冺
也故孟子之道性善則其言必稱堯舜(滕文公上孟子/道性善言必稱)
(堯/舜)日遷善而不自知則必曰王者之民(盡心上王者之/民皥皥如也日)
(遷善而不/知為之者)如曰天下之人莫不有善(告子下好善優於/天下四海之内皆)
(將告之/以善也)又曰人無有不善(告子上人無有不善水無有/不下  連舉孟子言數个善)
(字來作/正講)是皆於世變有激而言耳(應世/變字)嗚呼魯仲連天
下之士也(通鑑子順對魏恵王/曰魯仲連天下士也)諸葛孔明天下之奇才
也(通鑑諸葛亮卒司馬懿按行其營壘歎曰/天下奇才也  用兩个天下字為證甚切)古之人才
如彼其多(古者士/無不善)後之人才如是其少(後世士之/善者罕見)世變
葢可知矣(説得世/變意出)大抵世道日趨士風瀾倒(應世變/愈下意)為
善者不一二而不善者常千百(應上人才/如此其少)鄉原善之賊
也為天下之毒(論語子曰鄉/原徳之賊也)天下之善士果誰歟(見得/天下)
(善士/少)楊墨善之蠧也為天下之穽(孟子楊氏為我是無/君也墨氏兼愛是無)
(父/也)天下之善士又誰歟(見得天下/善士少)士之挾智數騁才辯
率天下以禍仁義如儀秦髠衍之流者滔滔皆是也(告/子)
(曰云云率天下之人而禍仁義者必子之言夫者蘇秦/張儀淳于髠公孫衍皆戰國智辯士  語滔滔  皆是)
(也/)獨一善人如樂正子(孟子/弟子)固未至為天下之善士(畧/抑)
(之/)然好善優於天下(却揚之孟孟子告子下魯使樂正/子為政  子曰其為人好善好善)
(優於天下而/况魯國乎)使其自可欲之善而充之以至於不可知
之神則亦天下一善士也(孟盡心下孟子曰可欲之謂/善有諸已之謂信充實之謂)
(美充實而有光輝之謂大大而化之之謂聖聖/而不可知之之謂神樂正子二之中四之下也)嗚呼善
人吾不得而見之得見有恒者斯可矣(見論/語)天下之善
士吾孟子不得而見之僅得善人如樂正子者(學論語/句法)
固可為世變憂亦足為世道喜(應孟子激/於世變意)吾孟子安得
不予之耶(繳盡/本意)或曰天下之善士今不古耳孟子乃以
天下之善士欲友天下之善士者豈欺我哉(引本/文)吁是
豈知孟子者也(荅上/問)孟子以師道自任達則兼善天下
窮則獨善其身(盡心上古之人得志澤加於民不得志/修身見於世窮則獨善其身逹則兼善)
(天/下)嘗曰當今之世捨我其誰(公孫丑下夫天未欲平治/天下也如欲平治天下云)
(云/)是天下之善士獨吾孟子一人而已(惟孟子可/以當之)然欲
友天下之善士而天下卒無可友者其乃以師道自任
歟(用孟子以師/道自任語)故曰師道立則善人多(用周子通書/中語云云)
　就題發明格　此篇與林士愷天下之善士論同意
　　孟荀名世之士　　　　　　　　陳　預
　　　出處(荀子楊倞序孟軻闡其前荀卿振其後觀/其立言指事根極理要撥亂興理真名世)
　　　　(之士王者之師其書所以羽翼六經増光孔/氏周公制作之仲尼祖述之荀孟賛成之)
　　　立説(君子以道自任本非求名於當世然衛道/之功不可冺沒論者始以名歸之孟荀雖)
　　　　(能辭其名於當世而不能辭其名於後世者/以是非之論久而後定故也孟荀何容心焉)
　　　考官批云(議論正當文字/活熟尤利初學)
名非君子之所尚也(孟子荀子未嘗求名/  是學前篇破法)而天下後世
或以名歸之者(後人自以名歸之/  歸重名字主意)是必論其世也(尚論/其世)
(字見孟子曉剔/出世字分)夫舉世之所尚者名(挈出名/字辯難)而君子則
無所尚乎此(名非君子/之所尚)豈其獨求以異於人哉(結上/生下)葢
君子之所自任者知有道而已(孟荀以道自/任是主意)道術分裂
之際(戰國之時/異端並起)出而身當斯責(説孟荀/衛道意)凡所以闡微續
絶(開闈吾道之微/接續吾道之絶)扶持其正而排斥其偏(正是吾道/偏是異端)在
當世且不計其功而於名乎何計(斡得世字響謂孟荀/且不求功於當時豈)
(肯求名/於後世)然君子之為斯道也(歸主意/道字)雖能辭其名於當
世而或不能辭其名於後世(説得名/世字出)何則(虚設/問)是非莫
公乎人心(荅久是非之/論  而後定)而名之所由生也(孟荀因/此得名)異端
之與吾道(暗引孟荀/衛道意)既久而論定(後世自/有公論)則卓然衛道
之功(皆孟荀/之功)固萬世之所必推崇有不謀而同辭者(不/能)
(辭其名/於後世)又烏得以遁是名哉(喝出名字文/此語本韓)　故自當世
而觀君子(剔出世字/名字分曉)則君子之於道固無所事於名(主/意)
(名雖能辭其/  於當世)由後世而論當世(久而/論定)則當世之名不容
不歸之君子者(不能辭其/名於後世)公也而非私也(以名歸孟荀/乃公論非私)
(論/也)孟荀名世之士是特以孟荀之世論(應天下後世/或以名歸之)而
猶未足以見孟荀之心也(應名非君/子之所尚)請因楊倞之序而
申其説(引本/文)嘗謂天下之至不容冺者名也(挈出名/字議論)至
不可得而私者亦名也(名不可得而私/應公也非私也)名之在當世(應/冒)
(頭故自當世/而觀君子)猶有出於一時議論之偏(此是論未/定之時)而名
之在後世(應冒頭由後/世而論當世)則終不能揜萬世是非之定(應/冒)
(頭是非莫公乎人/心久而論定意)漢之世非無儒也(證世/字)由後世而論
(應後/世字)則漢朝之儒惟賈生而已(前漢劉歆傳云/云賈生名誼)唐之世
非無文也(證世/字)由後世而論(應後/世字)則唐文之一出於正
惟韓愈而已(唐文藝序文章三變大厯正元間韓/愈倡之排逐百家粹然為一王法)夫誼
以儒名愈以文名(證名/字)猶不能不以後世而論當世(應/冒)
(頭/意)則衛道如孟荀獨不尚論其世乎(應冒頭卓然衛道/之功固萬世之所)
(必推/崇意)况道無近功(提起/道字)君子之衛道且不計其功(應冒/頭語)
(前董仲舒䇿明/其道不計其功)功之不計而又何計乎他日之名(應冒/頭在)
(當世且不計其功/而於名乎何計意)方其義矛節介出嬰邪説之鋒禮防
教範力遏人欲之流(此四句形容孟荀闢異端意作四/六句非論體  揚子防範見禮教)
(之/至)艱難齟齬(孟荀當戰/國之時)不合於當世者甚矣(非斥異端/與當世不)
(合/)况欲取必於來世哉(難/)然君子雖未始取必於來世
(應冒頭名非/君子之所尚)而來世有不容不取正於當世(應冒頭由/後世而論)
(當/世)是必名之真偽久而自定(應是非莫公乎/人心久而論定)所謂必有
後世好之子雲(前漢揚雄傳其書後世/好之者以為過於五經)而非可欺以當
世盛名之王衍者也(晉王衍傳聲名/日盛傾動當世)觀此則孟荀之所
以稱名世者思過半矣(正入/孟荀)且當杏壇迹熄(莊子孔子/休坐乎杏)
(壇之/上)木鐸聲沉(語天將以夫/子為木鐸)干時惑衆之徒(孟子以干/時惑衆者)
(非/一)紛紛藉藉於當時者名號何可勝數(此是異/端之徒)在軻之
世(孟/子)楊墨不論也(楊朱墨翟孟子天下/之人不歸楊則歸墨)管晏以其君伯
而公孫丑許之(孟公孫丑管仲以其/君伯晏子以其君顯)公孫衍張儀以口
舌自肆而景春慕之(孟景春曰公孫衍張儀豈不誠大/丈夫哉一怒而諸侯懼安居而天)
(下/息)是世知有管晏知有儀衍又知有楊墨而不知有軻
也(説當世之人只知異端/之徒不知孟子之名)在卿之世(荀/子)孫武吳起不道
也(荀子孫吳變/詐殺人盈城)縱情性安恣睢囂牟持之而有故(荀非/十二)
(子其持之有故其言之成理足/以欺惑愚衆是它囂魏牟也)上功用大儉約翟鈃言
之而成理(同上上功用大儉約足以/欺惑愚衆是墨翟宋鈃也)是世知有囂牟知
有翟鈃又知有孫吳而不知有卿也(説當世之人只知/異端之徒不知荀)
(子之/名)使孟荀而果有名世之心也(挈名世/字反説)方且區區然
求與世競必欲其名之我歸(如此是有/心求名)則此亦一是非
彼亦一是非(荀子齊物論全句/應冐頭是非字)名固未知其所歸也(反/至)
(此住説得/名字響)而孟荀之心則不然也(轉歸/主意)然孟荀固未嘗
有心乎徇名(應能辭其/名於當世)而千載之下名非孟荀則不歸
(應不能辭其/名於後世)是何也(虚設/問)道者公天下之物(提起道字/是主意)
而萬世之所共由也(語何莫由/斯道也)孟荀翼衛之功以身當
其難(孟荀出/來衛道)而使萬世得以享共由之福日用飲食而
不知焉(應上萬世字如見/得衛道有功  此)是則合世變以觀其時(應破/題必)
(論其/世意)本人心以公其予(應破題天下後/世或以名歸之)諸子百家之視
之也(此是異/端之徒)譬之日月出矣而爝火不熄(以日月比孟/荀以爝火比)
(異/端)時雨降矣而猶浸灌(以時雨比孟荀/以浸灌比異端)不亦微乎淺哉
(以譬/用功)故自今觀之(更演足/上意)以異端闢楊墨而後世信其
為異端(結講中文聖孟子能言/距楊墨者  人之徒也)以權術斥孫吳而後世
信其為權術(見前/注)以功烈之卑陋管晏(孟子見上注管/仲晏子云云行)
(乎國政如彼其久也/功烈如彼其卑也)以妾婦之道鄙儀衍(孟子見上注/公孫衍張儀)
(云云以順為正/者妾婦之道也)以矞宇嵬瑣梟亂天下之説非囂牟翟
鈃輩(見前注詳見荀/子非十二子篇)而後世又莫不以其所排攘而鄙
狹者為可傳可信(連用二後世字見得後世/自以其名歸孟荀意出)亦惟非之
不能以勝是(異端之非不能/勝吾道之是)邪之不能以干正(異端之/邪不能)
(勝吾道/之正)一時之淫詖不能以奪萬世之正大而已(異端/之詖)
(淫不能奪吾/道之正大)兹固孟荀名世之稱不必在當世而在後
世也歟(繳結講/中意)雖然孟荀固均為名世者而猶不可以
無辯也(末意欲揚孟/子而抑荀子)當今之世舎我其誰軻之自任者
如此(孟子如欲平/治天下云云)其間名世之言猶退然示不敢自居
之意(同上注充虞路問曰云云曰彼一時也此一/時也五百年必有王者興其間必有名世者)卿之
非十二子舉一世以為盡出已下至併與孟子而誣之
(見前/注)好名之心於是非軻比矣(荀子好名孟子/無容心於名)名世之
論序卿書者合孟子而並稱(本題楊/倞序)其將借孟以重荀
歟抑將托孟以形荀歟(且兩疑説隠然見孟子/為優荀子為劣意出)識者其
必能辯(當如此/辯别)
　　兩篇皆以名非君子所尚為主意前篇謂古無善
　　士之名至世變不古方有此名此篇則謂君子不
　　求名於當時而後世自以名歸之意各有指機軸
　　畧同可並看
　順題發明格　此篇與黄鏞湯文孔子聞知論同意
　　見知聞知如何　　　　　　　　黄萬里
　　　出處(孟子盡心下孟子曰由堯舜至於湯五百/有餘歳若禹臯陶則見而知之若湯則聞)
　　　　(而知之由湯至於文王五百有餘嵗若伊尹/萊朱則見而知之若文王則聞而知之由文)
　　　　(王至於孔子五百有餘嵗若太公望散/宜生則見而知之若孔子則聞而知之)
　　　立説(聖人之道無一日不在天下聖人而存是/道固與之俱存聖人而往是道不與之而)
　　　　(俱往有能得聖人於所見者固足以知是道/得聖人於所聞者亦足以知是道若以迹而)
　　　　(觀則所聞不逮所見以道而論則見亦/道也聞亦道也孰為知孰為不知耶)
　　　考官批云(理學玲瓏地位開濶説見而知者此/道聞而知者亦此道真足以契數聖)
　　　　(人之心於千/百載之上)
以道觀聖人(以道字/為主意)則無時而不在也(程子云道無在/無不在  見而)
(知者此道聞而/知者亦此道)葢是道所在與天地並(説得道/字濶)聖人而
存是道固與之而俱存(若禹臯陶則親見堯舜於一時/是見而知之是道固與之俱存)
(餘可以/類推)聖人而往是道豈與之而俱往(若湯去堯舜已/五百有餘嵗是)
(聞而知之是道何/嘗與堯舜而俱往)夫惟真有見乎此(真有見乎此亦見/亦知此道聞  知)
(此/道)則世有古今而道何有於古今時有先後而道何有
於先後(説聖人之道/無時而不在)方其得聖人於所見(露出題/上見字)固能
知是道於口傳面命之間(如禹臯之於堯/舜是見而知之)及其得聖人
於所聞(露出題/上聞字)尤能知是道於神交意㑹之表(如湯之/於堯舜)
(是聞而/知之)一理既融萬境俱徹(語録一理/㯙萬理融)回視前日見聖
人者非見聖人也見道也(見者/此道)聞聖人者非聞聖人也
聞道也(聞者亦/此道)吁吾是以知道者未嘗一日不在(主意/  應)
(道無時而/不在意)而聖人者特道之寄也(寄字/響)昔者由堯舜而
至湯文(歴叙/本文)往往迭出而為吾道宗主(道字是/主意)自其見
之當時者知之聞之後世者亦知之(説出/本意)以迹而觀則
所聞不能以逮所見(開/)如以道言則見亦道也聞亦道
也(又/合)果孰為知孰為不知耶(説理/透徹)見知聞知如何請廣
孟子之論　甚矣天下不可一日無聖人尤不可以一
日無道(應道無時/而不在意)然而世道不常泰聖人不常出(應聖/人而)
(往/意)而是道雖存幾於無所附麗(應是道豈與/之而俱往意)必有聖人
者作而道之統始傳(應聖人而存是道/與之而俱存意)然則是道也者
為千萬載之公器(説得道/字開濶)而前聖後聖特時出而管之
矣(管字/好)苟幸而遇聖人耶(幸不幸二字學韓原道文其/亦幸而出於三代之後云云)
(其亦不幸而不/出於三代之前)則見於面盎於背道無一日而不在(孟/子)
(見於面盎於/背施於四體)不幸而不遇聖人耶則誦其詩讀其書道
亦無一日而不存(孟子誦其詩讀其書不知其人/可乎  應道無時而不在意)誠能
心與之融動與之契則隔形骸而無爾汝閲嵗月而猶
旦暮者矣(於一時固可見而知之雖/五百嵗亦可聞而知之)或者則曰(難/)想其
顏色(聞/知)孰若親聆其謦欬(不如/見知)吾聞見而知之者未聞
聞而知之者(且/難)是不然(解/)終身疲道路者或不盡知其
險要(比見/知者)而指山畫谷者乃得於不出户之儒(比聞知/者  老)
(子不出户/而知天下)把手論交情者或不盡曉其辭色(比見/知者)而洞
見肺腑者乃得於未傾葢之士(比聞知者如前/漢䇿傾葢  故)天下固
有不見之知者矣(見知與聞/知則一)是故見而知則臼季見冀
缺於田畝之間(左傳僖三十三年初臼季遇冀見冀缺/耨其妻饁之敬相待如賔與之歸言諸)
(文公曰敬徳之聚/也云云君請用之)聞而知則孔子交周公於夢寐之中
(語述而子曰吾/不復夢見周公)是果可以耳目拘哉(耳聞目見/一而已)知乎此
則數君子之見知可以道論(道字是/主意)而不可以迹論也
明矣(旋引/入講)道者何(挈起道/字設問)堯舜之精一(書禹謨人心惟/危道心惟微惟)
(精惟一允/執厥中)湯之建中(書仲虺之誥/建中于民)文王之純亦不已(中/庸)
(文王之徳之/純純亦不已)皆是物也(皆此/道也)然堯舜五百年之後而有
湯湯五百年之後而有文王(並見/題注)是何天之生聖人不
數數然哉(五百有餘嵗方/得一个聖人出)自堯舜五百年而不生(應聖/人而)
(往/意)堯舜之道未嘗一日不昭明於天地之間(應是道豈/與之而俱)
(往/意)湯文五百年而不出(應聖人/而往意)湯文之道未嘗一日不
著見於日用之際(應是道豈與/之而俱往意)聖人固不必其常在而
道則未嘗不在也(應道無時/而不在意)道在則聖人亦在也(一句/總上)
(兩脚是學歐陽諫臣論/言行道亦行也句法)豈必見聖人者為知(見者固足/以知是道)
而聞聖人者為不知耶(聞者亦足/以知是道)譬夫帆滄海者知海
(比見/知者)處窮谷者未必知(比聞/知者)苟知海者水也則海在吾
目中矣(苟能知海則見/亦知聞亦知之)廬岱岳者知山(比見/知者)居汙澤者
未必知(比聞/知者)苟知山者石也則山在吾掌上矣(苟能知/山則見)
(亦知聞/亦知之)親夫聖人者知聖人(此見/知者)後乎聖人者未必知
(此聞/知者)苟知聖人者道也則聖人見於羮牆矣(苟能知道/則見亦知)
(之聞亦知之羮後漢李固傳舜/食則見堯於  坐則見堯於牆)海者水之深山者石之
富聖人者道之㑹也(以三句總上三/脚文有法度)見者是道聞者亦
是道見者是聖人聞者亦是聖人(只以見聞/二字演説)見者足以
致知而聞者亦足以致其知(又説知字格大/學致知在  物)見而知耶
則堯舜之時有禹臯湯之時有伊尹文王之時有太公
宜生(並見/題注)聞而知耶則堯舜之後有湯湯之後有文王
文王之後有孔子(並見/題注)非絶倫之聖(聖謂堯舜湯文王/孔子  韓文絶類)
(離倫優/入聖域)則命世之賢(賢謂臯陶伊尹太公宜生也/孟序命世亞聖之大才者)莫非
自聞見中來也(歸在聞/見上來)嗟夫都俞告語禹親傳諸堯舜
也(見堯典舜典/大禹臯陶謨)其知之宜也而去鳴條之師幾何年(書/湯)
(誓遂與桀戰/于鳴條之野)一徳咸有尹親相乎湯也(書惟尹躬暨/湯咸有一徳)其
知之亦宜也而去西土之王幾何世(書泰誓惟我文考/云云顯于西土)
至於内而文明外而柔順則太公宜生之徒相與周旋
久矣(易明夷内文明而外柔順/文王以之  又見題注)其知之者亦宜也(以上/説見)
(知/者)而時移嵗改聲迹冺然於洙泗之濵(孔子設教於/洙泗之上)自
非相知以道(道字是/主意)則寥寥五百載何以一聞而亦知
耶(此是聞/知者)大抵不待生而存不隨死而亡者聖人之所
以為聖人也(兩句出蘇東/坡韓愈廟碑)取之以隨足用之而不竭者
道之所以為道也(東坡赤壁賦取之/無禁用之不竭)吾誠以見而知之
歟則見其參於前(論語立則見/其參於前也)否則視之而不見矣(大/學)
(心不在焉/視而不見)吾誠以聞而知之歟則聞一以知十(語回也/聞一以)
(知/十)否則言諄諄而聽藐藐矣(詩誨爾諄諄/聽我藐藐)論而至是則
數君子之見知聞知果道也非迹也(道迹二字収/拾本意盡)雖然
文王之後有孔子矣兩楹夢斷(記檀弓夫子曰予疇昔/之夜夢坐奠於兩楹之)
(間予周人也/將不起乎)把吾道之旌麾傳斯文之正印者非吾孟
子而誰(韓原道孔子/傳之孟軻)中庸之妙親得於子思之傳(孟子/受業)
(於子/思)大成之藴慨然於願學之際(孟子乃所願/則學孔子也)其知聖
人也至矣視夫四非之語而請事之語有真見(論語子/曰非禮)
(勿視非禮勿聽非禮勿言非禮勿/動云云回雖不敏請事斯語矣)一貫之授而一唯之
外無費辭者異世而同一知也(論語子曰吾道一/以貫之曽子曰唯)吾故
曰若顏曽則見而知之也若孟子則聞而知之歟(亦是/就出)
(處説孟子/自任意)
　順題發明格　此篇與黄萬里見知聞知論同意
　　湯文孔子聞知如何　　　　　　黄　鏞
　　　出處(孟子盡心下/詳見前篇)
　　　立説(是道之用散於天下有耳者莫不聞有聞/者莫不知而是道之體微妙難見必有聖)
　　　　(人者相繼而出而後可以傳其不傳之妙是/則聞者衆人之所同知者聖人之所獨此湯)
　　　　(文孔子所以為聖人而天/下不能皆湯文孔子也)
　　　考官楊棟批(學粹文婉皆自講貫中來讀之終/篇猶有餘味  又批三聖人之所)
　　　　(以知堯舜者知在聞先也如中庸説知天也/知人也苟知天矣一聞天道即知天之所以)
　　　　(為天苟知人矣一聞人道即知聖人之所以/為聖人生知學知困知及其知之一也到此)
　　　　(地位聞/斯知矣)
吾道有不可傳之妙(謂道之/體微妙)於其不可傳者而獨得其
傳焉(惟聖人能知是道之妙/故可以傳其不傳之妙)非聖人不能也(湯聖人指/  文孔子)
夫道之在天下(挈起道/字説)有明晦無絶續有古今無存亡
(是道無一日/不在於天下)人之由乎是道者(且開/説)孰不可以與於是
道之傳(聞者衆人/之所同)可傳矣(粘上/傳字)則有耳者莫不聞有聞
者莫不知(説衆人皆可/以聞而知)而何聖人獨得其傳哉(難/)葢道
之大原出乎天(見前漢董/仲舒䇿云)而其用散於事物之間(先説/道之)
(用/)是其流行著見於天下者(是道無一日/不在於天下)有此心則具
此知孰不可得而聞也(有耳者莫不聞有聞者莫不知/  從人之由乎是道者起難至)
(此/)然其體之微妙(却説道之/體難見)不惟不可以意見知(非真/知)
而亦不可以口耳聞(非真/聞)况可得而傳之乎(非真聞知/何以傳其)
(不傳/之妙)必有聖人者為之先(指堯/舜)而後有以得乎斯道之
原(道之原自/堯舜始)又必有聖人者繼之於其後(指湯文/孔子)乃能
聞而知之以傳其不可傳之妙(照主/意)是則聞者衆人之
所同而知者聖人之所獨(説盡/主意)此湯文孔子之所以為
聖人而天下不能皆湯文孔子也(語圓/意盡)湯文孔子聞知
如何請得而繹其説　斯道也何道也(只就道字叙述/起應冒頭承題)
(道韓原/  云云)天下所共由之謂道也(語雍也誰能出不由/户何莫由斯道也)道
之所以得名既曰天下之所共由(粘綴/上文)則亦天下之所
共聞(露出/聞字)既曰天下之所共聞(粘聞/字説)則亦天下之所共
知也(應冒頭有聞/者莫不知意)何聖人獨聞而獨知之歟(應冐頭而/何聖人獨)
(得其傳/哉意)吁道費而隠(中庸君子之/道費而隠)費者用之廣而隠者
體之微(朱文公釋上文云云/  應冐頭用與體字)用之廣者衆人之所共聞
(應冒頭其用散於事物之/間孰不可得而聞也意)然體之微不離乎用之著者
(應冒頭其體之微妙/意  皆是文公議論)非聖人其誰能知之(惟聖人則知/是道之體)
何謂用(再挈用/字説)所當然而然者道之用也(此是道/之用)何謂
體(再挈體/字説)所以然而然者道之體也(考官批云用所以/然三字無所見者)
(不能道云如朱文公釋一隂一陽/之謂道  所以一隂一陽者道也)吾道之用散於天下
(又説道/之用)其教仁義禮智其端惻隠羞惡辭遜是非(孟子/惻隠)
(之心仁之端也羞惡之心義之端也辭/遜之心禮之端也是非之心智之端也)其倫君臣父子
兄弟夫婦(此段文法自韓/文原道中來)此其當然之用(皆是道當然/而然之用)
雖匹夫之愚可以與聞而與知之也(應冒頭有耳者莫/不聞有聞者莫不)
(知意可中庸匹夫/之愚  以與知焉)而其所以然之體(演所以/然三字)則非可以
苟聞而苟知之也(是道之體/微妙難見)仁之所以惻隠義之所以
羞惡禮智之所以辭遜而是非(注見/上)與夫君臣之所以
敬父子之所以親兄弟夫婦之所以有序而有别(並見/孟子)
(辰此段文法自韓愈送文暢師序中來日月星/  之所以行天地之所以著鬼神之所以幽)必有真
聞而後有真知也(従非苟聞苟知過真聞/真知上來文有血脉)昔者談虎傷
人者聞者莫不懼也(比聞/知者)而真知虎之可畏者神色獨
異於衆(比真/知者)是其所聞雖同而懼不懼之有異者以其
知之有真有不真也(譬喻主/意分曉)然則欲觀湯文孔子之所
以獨得乎聞知之妙者其以是求之歟(引入/大講)且自堯舜
五百嵗而後有湯湯五百嵗而後有文王文王五百嵗
而後有孔子(叙出處/本文)天之生聖人如是其不數也(五百/年方)
(得个聖人出/故曰不數)世數之相去如是其久也(湯去堯舜五百/年文王去湯亦)
(五百年孔子去文王亦/五百年故曰如是其久)固不幸而無湯文孔子見而知
之以親得乎斯道之傳(此是/見知)猶幸而有湯文孔子聞而
知之以獨得其不可傳之妙(此是聞知不亦是學韓/原道文幸  幸三字)然
其所謂聞者果何所聞其所謂知者果何所知歟(辯聞/知二)
(字從此/發難)將求道於無在歟則微眇芒忽不可以執而傳
(設第/一難)抑求道於無不在歟(語録道無/在無不在)則流散無統不可
以泛而傳(設第/二難)又否則求之言語文字之間歟則堯之
命舜自允執厥中之外窅無聞焉(論語堯曰咨爾舜天/之厯數在爾躬允執)
(其/中)舜之命禹雖益之以危微精一之三言(書大禹謨人/心惟危道心)
(惟微惟精惟一允執厥中解益以三/言之語乃是朱文公中庸  議論)而所可聞者僅止
於是吾道亦僅足於是歟(設第/三難)是數語者書之於簡冊
傳之於萬世天下之人葢無不聞而無不知也(應冒頭/有耳者)
(莫不聞有聞者/莫不知之語)何獨於湯能聞而知之歟何獨於湯而
得其不可傳之妙歟(應冒頭何聖人獨得其傳之語/從然其所謂聞起一直難至此)
毋亦堯舜之道其所當然之用雖天下之所共聞(應題/下當)
(然而然者道之用/衆人所共聞之語)而其所以然之體乃湯之所獨知歟
(應題下所以然而然者道之/體非聖人其誰知之之語)至於文王之於湯孔子之
於文王亦猶湯之於堯舜也(自湯過文王孔子上來/此是省文法最有力量)湯
不能以建中則湯為不知堯舜(書仲虺之誥王懋/昭大徳建中于民)文王
而不能順則則文王為不知湯(詩皇矣不識不/知順帝之則)孔子而
不一以貫之則孔子為不知文王(語里仁子曰參乎/吾道一以貫之)今
而曰建中也順則也一以貫之也(緫上三/脚文)此其所以為
湯文孔子聞知之妙歟(結上/文)古往今來世代遼絶(形容/五百)
(嵗/意)先聖後聖心若符節(孟離婁下舜生於諸馮云云文/王生於岐周云云地之相去也)
(千有餘里世之相後也千有餘嵗得志行/乎中國若合符節先聖後聖其揆一也)其所聞者豈
影響之聞(聞皆/真聞)而所知者豈形似之知乎(知皆/真知)子貢謂
性與天道不可得聞(論語子貢曰夫子之文章可得而/聞也夫子之言性與天道不可得)
(而聞/也)必如是而後謂之真聞(以子貢不可得聞/字證本題聞字)子思謂
人莫不飲食鮮能知味(見中/庸)必如是而後謂之真知(以/子)
(思鮮知字證/本題知字)彼道聽而塗説者豈真聞(語陽貨道聽而/塗説徳之棄也)
而行不著習不察者豈真知歟(孟子行矣而不/著習矣而不察)世之欲
知聖人之道者當於道體之所以然者而求之(應題/下語)然
後可以得其不可傳之妙也(應冒頭傳其/不可傳之語)不然董子之
言三聖則曰相授守一道(前漢董仲/舒䇿云云)韓子之論堯舜至
孟軻亦曰以是而相傳(韓原道堯以是傳之舜舜以是/傳之湯湯以是傳之文武周公)
(文武周公傳之孔/子孔子傳之孟軻)其所授者果何説其所傳者果何事
哉(反繳/有力)孟子之言又曰由孔子至于今其致意尤深焉
(題注下文由孔子而來至於今百有餘嵗去聖人之世/若此其未逺也近聖人之居若此其甚也然而無有乎)
(爾則亦無/有乎爾)所謂然而無有乎爾(注見/上)雖若託之不居而
其自任之實可見(朱文公集注云孟子言孔子至今時/未逺鄒魯相去又近然而已無有見)
(而知之者矣則五百嵗之後/又豈復有聞而知之者乎)所謂則亦無有乎爾(注見/上)
雖若歎其將絶而所以啟夫萬世無窮之傳者又未嘗
不在斯也(朱文公集注云愚按此言雖若不敢自謂已/得其傳而憂後學遂失其傳然乃所以自見)
(其有不得辭者而又以見夫天理民彛不容/冺滅百世之下必將有神㑹而心得之者耳)記孟子之
言者以是終篇焉豈無見歟(朱文公云故於篇終歴述/羣聖之統而終之以此所)
(以明其傳之有在而又/以俟後聖於無窮也)魯論之作堯曰一章歴述乎堯
舜禹湯文武相傳之道其意亦猶是也(見語堯曰/第二十)愚故
表而出之
　　前篇以道無時而不在為主意此篇以聖人獨傳
　　吾道不傳之妙為主意大抵都歸着於真知上體
　　製略同歩驟相似可以參看
　駁難本題格　此篇與陳合堯舜一天下論同意
　　博施濟衆何如　　　　　　　　蔡　岸
　　　出處(論語雍也子貢曰如有博施於民而能濟/衆何如可謂仁乎子曰何事於仁必也聖)
　　　　(乎堯舜其/猶病諸)
　　　立説(施而至於博濟而周乎衆此其為理甚大/為事甚難雖聖人有所不能與也是就堯)
　　　　(舜其猶病/諸句立意)
　　　批云(深得論體語此篇是要看他閒/字回斡冷  發明最有法度)
天下之理有不可以直遂其所期者(謂施未易博/衆未易濟)雖聖
人有所不能與也(謂堯舜其/猶病諸)夫使天下均其愛而無有
一物失所之憂(説施而至於博/濟而周乎衆)苟不至於汨䘮夫惻隠
之實者皆且有是心也(孟子惻隠之/心人皆有之)而况於聖人之所
以為心(轉歸堯/舜上)固無一物之不體者乎(博施濟衆乃/堯舜之本心)然
而(合本轉/歸  意)能有是心而不能遂(雖有博施濟衆之/心而不能以直遂)不能
無是願也而卒不能以自慰也(雖有博施濟衆之/願而不能以自慰)是何
也(難/)理固有所不可(以理言之天下之大民物之/衆施不可以博衆不可以濟)力固
有所不及(以力言之施未/易博衆未易濟)聖人之於人亦類也(見孟/子)彼
獨且奈何哉(果欲博施濟衆雖聖人/亦末如之何也已矣)嗟夫語大而至於聖
人亦極矣(如堯舜大聖人若可以盡此/理  中庸語大天下莫能載)而既若是然也
(堯舜且不能/盡况他人乎)則夫子貢之在孔門(引上/生下)宜必有察此者
乎(下得察字好/入題全不覺)今其言曰博施濟衆何如(舉出處/本文)吾不
知其如之何而博施濟衆也(下如之何三/字大有力)而若是易易
言之也(謂施未易博/衆未易濟也)　夫博施濟衆我固不敢知曰是
非聖人之所願也(謂博施濟衆非聖/人之所願固不可)而天下之理有不
可以終焉者也則我亦不敢知曰是固聖人之所能也
(然天下之理無有終窮謂施而至於/博濟而周乎衆為聖人之能亦不可)葢昔者聖人之作
易也(用易/為証)水在火上其卦為既濟(易既濟卦水/在火上既濟)既之為
言盡也(形容博/施意)其在彖曰既濟亨(形容濟/衆意)小者亨也(以/上)
(二句既濟/卦本文)夫濟焉而至於盡(施可謂/博矣)亨焉而極於天下
之至小(濟可謂/衆矣)博施濟衆儻不在兹乎(以易既濟卦形/容本題意甚切)
(且老/成)雖然如是而遂可也(若易至既濟/卦而終則可)易於是乎且終
焉(疑若終之/以既濟)奈何哉其不可也(不終之以既濟/而終之以未濟)而猶有
未濟者繼焉(易終之以未濟則知/天卞之理果難盡也)則夫天下之理宏闊
長逺(形容博/字衆字)千嵗日至殆未始有底定之期矣(孟千嵗/之日至)
(可坐而/致也)故曰物不可窮也故受之以未濟終焉(應天下/之理有)
(不可以終窮語/  見易繋辭)而子貢之見則有未足以詣此者也(言/子)
(貢未知堯/舜之本心)博施濟衆率爾而有問焉(引本/文)然且發其端
於如有之一語若將有以及見乎此者也(本文如有博/施於民而能)
(濟衆/何如)卜其疑於何如之一決若將有所未足乎此者也
(見上字演如有何/如四  甚分曉)夫不計其所窮而覬幸斯人之或可
以及見彼固不足以察天下不可終窮之理(再演如有/二字意)
而猶不能自安於博施濟衆之可以言仁也則是以仁
為大而以博施濟衆為小矣(若施至於博濟周乎衆非/止於仁乃聖人之極功而)
(子貢且以何如問夫子者疑/博施濟衆為未足以盡仁)嗟夫施矣而誠博也濟矣
而誠足以及衆也則將聖是謂而奚仁之足名(演本文/分曉)
正惟天下之理有不可以至此者爾(應天下之理有/不可以終窮語)天
地之大人猶有憾(見中庸/全句)日月有明能使容光之必照
而不能加之於其所不容(孟子日月有明容光必照焉/  謂天地之大日月之明且)
(有未盡善處/况於人乎)博施濟衆宜未可以易易言之也(應冒/頭語)舟
車所至(見中/庸)夫固若是其廣且逺也(形容/博字)而况乎其所
不至也(天下之博如此吾/之施何以極其博)生齒之數(見周/禮)夫固若是其
繁且夥也(形容/衆字)而况乎其所不及計也(民物之衆如此/吾之濟何以周)
(乎/衆)賜之所謂博施濟衆誠以為能窮其所不至而周其
所不及計者耶(謂子貢之/見如此)此其為理甚大而其為事甚
難也(應冒頭理固有所不/可力固有所不及語)河東之狹恵(孟梁恵王曰河/内凶則移其民)
(於河/東)溱洧之淺功(孟子産以其乘/輿濟人於溱洧)彼固不足以語此矣
(此施不足以言博/此濟不足以言衆)有如東漸而西被暨朔南而訖四海
(書禹貢東漸于海西被于流/沙朔南暨聲教訖于四海)若是者非賜之所謂博施
而濟衆者歟(引禹貢之事/證子貢之言)雖然則亦止於所被所漸所
訖所暨而已矣(若有未被未漸未訖未暨處/則不可以言博不可以言衆)過此以往
未之或知也(兩句全/用經語)域有所至則施有所窮(施未/易博)數有
所止則濟有所遺(衆未/易濟)然則果且謂之博施乎哉果且
謂之濟衆乎哉(施分明未易博衆分明未易濟/用果且謂三字是冷語發明)嗚呼博
施濟衆堯舜其猶病諸此夫子所以直子貢之問而無
隠也(引本出處/分胡説出)夫博施濟衆之猶病葢與夫子之不居
仁聖者同指(孟昔者子貢問於夫子曰夫子聖矣乎孔/子曰聖則吾不能云云仁且智夫子既聖)
(矣夫聖孔/子不居)而或者不究顧以為聖人之謙辭焉亦已過
矣(他人則以此為聖/人之謙言非也)天下之理必有失也而後有復(若/無)
(失則無/復矣)而謙之為言常生於驕之反(驕者謙/之反)驕非所以
為聖人也(語泰伯如有周公之才之美/使驕且吝其餘不足觀也已)而奚謙焉(正惟/天下)
(之理難盡故以不/居言奚謙之有)况夫聖人之立教常以實理示天下
而豈樂為是之虚冲哉(演盡上意非聖人/所言皆實  虗也)故凡仁聖之
不居(以不居字/證猶病意)博施濟衆之猶病(見題/注)皆所為天下之
實理者也(緫結/上文)然則博施濟衆果非子貢之宜聞歟(再/難)
嗚呼(解/)是固不可以終言也(應前/終字)夫有博施濟衆之志
而以其事可以直遂者非也(應破題不可以/直遂其所期語)病其理之
不可而卒安於所不為者亦非也(又添一意謂博施濟/衆固是難盡亦不可)
(不勉/盡)惡乎然惡乎其不然惡乎可惡乎其不可(惡乎然/惡乎可)
(謂博施濟衆之難盡惡乎不然惡/乎不可謂博施濟衆之不容不盡)亦為之而已矣(當勉/為之)
夫天地之帥吾其性也天地之塞吾其體也(見張横/渠西銘)痒
疴疾痛舉切吾身(程子/語)而一念之非仁殆且與天地不
相似而相違矣(程子/語)博施濟衆可不盡心焉(應亦為之/而已矣意)
雖然施不可不博也而卒不可以博施言也衆不可不
濟也而卒不可以濟衆言也(謂此理/艱盡)亦為之而已矣(應/前)
(一/句)天施地生其益無方(易益卦云云凡益/之道與時偕行)有孚恵心勿
問元吉(同上九五云云/有孚恵我徳)是則易之所謂長裕而不設者
也(易繋辭益長裕而不設者也/注云因物興務不虚設也)夫子曰若聖與仁則吾
豈敢抑為之不厭誨人不倦(語述而/云云)則可謂云爾已矣
(應亦為之/而已矣句)嗚呼學者其尚勉之哉(施不可博/衆不可濟)
　駁難本題格　此篇與博施濟衆何如論同意
　　堯舜一天下如何　　　　　　　陳　合
　　　出處(荀子王制篇權者重之兵者勁之名聲者/美之夫堯舜者一天下也不能加毫末於)
　　　　(此/矣)
　　　立説(謂天下之大風俗未易齊也堯舜雖欲一/天下而天下終不能以盡如吾意者勢也)
　　　　(勢有所不可一堯舜亦豈能强一之哉葢有/物之不齊物之情也二句故可以反難有博)
　　　　(施濟衆堯舜其猶病/諸二句可以為據)
　　　考官批云(立説異衆行文髙古如累九/層之臺一級髙一級老作也)
風俗之不齊(謂天下之/勢難一)雖聖人不能為也(主意能謂堯/舜不  以强)
(一/)聖人豈忘天下者哉(語老得前/輩議論)不能忘乎天下(粘上/句説)
(來/)則其所以綱維世變緫攝羣動(綱維緫攝四/字形容一字)必欲事
事物物一統吾條理之中(如此方/是一)而其心始得以自慰
(聖人之心本欲一天/下  是學前篇規模)然天下之事則有所甚難者焉(亦/是)
(學前篇理固有所不可/力固有所不及之語)民物如彼其衆也風俗如彼其
異也(天下之大如此何以一之句是/學孟子功烈如彼其卑也  法)吾以一身出而任
綱維總攝之責(應承題/四字)異者使之同衆者使之合(形容/一字)
亦惟曰吾與斯世相安於無事而已(聖人豈能/强一之)至於合
之而不能以盡齊同之而不能以皆一(風俗之不齊/一之難如此)則
聖人且奈何哉(亦學前篇彼獨/且奈何哉意)吁此非聖人之意也勢
也(勢字有眼目聖人本心非不欲一之其勢/不可以强一也  是學栁文封建論句法)昔者堯舜
之治天下(入題從/容自在)葢未始不竭其意之所欲就(應上/意字)而
常病於其勢之所不能(應上/勢字)荀卿子處世變之窮思古
治之不復見(舉本/出䖏)方以為聖人能一天下而天下威權
之重聲名之美皆歸焉(見題/注)夫聖人誠欲天下之定于
一(見孟/子)而風俗之不齊(應破/題語)往往不能以直遂其所為
者(應有所/甚難語)則雖聖人亦末如之何耳(應聖人且/奈何哉語)天下事
固可易言哉(此篇全是學/蔡岸論步驟)堯舜一天下如何孰能一之
(孟梁恵王上襄王曰云云/對曰不嗜殺人者能一之)堯舜其猶病諸(論語博施/濟衆云云)
風俗之不一也久矣(應破/題語)將遂聽其自為紛紛乎(且開/説)
天生蒸民不自統理於是生聖人而宗主之(自栁文封/建論中來)
聖人而無意於天下則已(此是/格)苟有意焉(亦應冒/頭意字)則夫
舟車所至日月所照(中庸/語)微有一民一物之不就吾條
理者聖人莫不欲畢力為之(應冒頭必欲事事物物/一就吾條理之中一段)雖
然(轉/)勢則有所不可也(應冐頭此非聖/人意也勢也)天之於物也(以/天)
(比聖人亦/不小了)小大之不齊髙下之不等往往不得曲遂其
齊一之功(應冐頭事有/甚難者意)聖人之於天下又豈能一一皆
遂其意之所欲為者(天且不能一萬物聖/人其能一天下乎)思昔生民之
初俗淳事簡至易一也(古者天下/可以一)羲農氏作僅能少變
其爪剛力强之習(從原頭/叙述來)而黄帝繼之世變已詳矣(黄/帝)
(之時已不及/羲農之時)畫州野理風土(選東都賦分州王立市朝/黄帝氏所以開帝功也)
彼其所以綱維世道總攝羣動者用心何如也(應冐/頭語)當
是時其不可一者且有梗化之蚩尤焉(纔有一箇蚩尤/梗化天下已自)
(難一/了)阪泉涿鹿之戰(史記黄帝與炎帝戰于阪泉/之野與蚩尤戰于涿鹿之野)卒未
能與天下相從於無事之域(此言堯舜之前黄帝/已自不能一天下)吁此
豈聖人之本意哉勢則有所不可也(應冒頭及上/面意字勢字)葢嘗
即易言之(前篇題下以易為證/此篇亦以易為證)乾上坤下天地開闢之
時也屯難䝉童太古洪荒之世也葢至於需而食師而
征則黄帝堯舜世運之㑹(用易乾坤屯䝉需師比七卦/次帝引入堯舜來  得誠齋)
(議/論)而天下紛紛總總者至是而不容於不一也(且説天/下不容)
(不/一)故聖人於易之師而繼之以比比者合異為一之象
也(以比字/證一字)天下之俗既不容於不一(演上/文)惟其勢之所
難(應冒頭/難字)復不容以强一(演主/意)堯舜於此將何如哉(結/盡)
(原題引/入大講)今觀堯舜之治其所以一天下者至矣(且説堯/舜之一)
(天/下)敷五品以為教而天下之分一(書舜典帝曰契百姓/不親五品不遜汝作)
(司徒敬敷/五教在寛)定九州以立賦而天下之制一(書禹貢禹别/九州云云任)
(土作/貢)遜耕遜畔天下之定于一也(史記舜耕歴山歴/山之人皆遜畔)不
識不知天下之忘其為一也(莊子堯逰康衢聞童謠曰/不識不知順帝之則  自)
(此以上且説堯/舜之一天下)雖然如是而遂可也(此以下乃言天下/未易一  亦是學)
(前篇原/題數語)天下之大而人道之無終窮也(天下之大如此/何以一之  亦)
(應事有甚難/勢有不可語)博施濟衆夫子猶以為病焉(語雍也/云云)則夫
風俗之未齊固聖人之所憂(應破/題語)其事勢之甚難雖聖
人有所不能强(亦應破/題語)堯嘗問於舜曰我欲致天下為
之奈何(事見/莊子)彼固自知其一天下之難也(應前/難字)萬國之
驩心得矣(史記舜得萬/國之驩心)而吾有苖頑焉(書益稷苗/頑弗即工)萬邦
之黎民協矣(書堯典協和萬邦/黎民於變時雍)而吾有宗膾胥敖焉(莊/子)
(堯問於舜曰我欲伐宗膾胥也/敖而不釋焉何也  即三苖)近而朝廷皆相遜矣(前劉/向傳)
(濟濟相遜/和之至也)而吾復有不才之族雜處之共鯀焉(左傳少/皥氏有)
(不才子天下之民謂之窮奇顓頊氏有不才子天下之/民謂之檮杌注即共鯀也又劉向傳共鯀驩兠雜處堯)
(朝/)凡此者皆所以為帝治之梗而堯舜之所未能一者
(有前三項之人梗化如此堯舜/其何以一之  議論愈出愈奇)徂征之誓(書禹謨有苖/弗率汝徂征)
(禹乃/誓師)不釋之問(見上/文注)四罪之舉(書舜典流共工放驩兠/竄三苗殛鯀又孟子四)
(罪而天/下咸服)往往不能以直遂其所期(應前/語)而常有慊然不
足之意天下事可易言哉(是學前論/冷語有味)且夫物之不齊物
之情也(見孟子得有此二/句方立  一篇意)天且不能一萬物聖人亦豈
能一天下哉(應題/下語)聖人之於天下亦惟使之各得其所
而已(應冒頭相/安無事語)如必曰人人而齊之物物而一之則非
惟聖人之所不能(應雖聖人/不能為語)亦理勢之所不可(應勢有/所不可)
(語/)彼荀卿子謂堯舜之一天下不能加毫末於此(叙本/出處)
而復謂權兵之重聲名之美皆歸於聖人之身(見題/注)是
若以堯舜之事而望戰國者(戰國之君何/足以語此)吁天下事正
未可以易言也(應前天下事/可易言哉)朱之不肖(堯之/子)象之弗率
(舜之/弟)堯舜之化且不能加焉(荀子堯舜不/能化朱象)則夫天下之
大民物之衆風俗之不齊而理勢之所不可者(應原/題語)聖
人亦末如之何也(應冐/頭語)故嘗謂天下之事合者離之同
者異之(應冐/頭語)有心於天下者乃所以忘天下也(亦應冒/頭語)
聖人出而任天下之責已非聖人之得已况欲合天下
之大無一而不出於吾區畫之中則甚非聖人之意也
(説盡/本意)嗚呼聖人而有意於一天下則朱象久矣其堯舜
也吁(得上齋/議論)
　　此篇意新語老全是倣蔡迂齋先生博施濟衆何
　　如議論反覆熟味方見入題處
　雙闗議論格
　　智者行其所無事　　　　　　　黄　槐
　　　出處(孟子離婁下孟子曰天下之言性也則故/而已矣故者以利為本所惡於智者為其)
　　　　(鑿也如智者若禹之行水也則無惡於智矣/禹之行水也行其所無事也如智者亦行其)
　　　　(所無事則/智亦大矣)
　　　立説(天下之事非智者孰能辯之惟處事以智/則智因事而後行因其是非利害之定勢)
　　　　(而處之以是非利害之當然是謂行其所無/事苟或過於任智以處事則事因智而後起)
　　　　(取天下自然之理而畀之膠膠擾擾之地適/以啟多事之原葢成天下之事者智也敗天)
　　　　(下之事者亦智也惟處事/以智不以智處事斯可矣)
　　　批云(渾然天成不費斧鑿/千古不可磨滅之文)
論曰天下之事成於智者之善謀(善謀者處事以智智/因事而後行所以成)
而敗於智者之多事(多事者過於任智以處事/事因智而後起所以敗)故成天
下之事者智也(正/説)而敗天下之事者亦智也(反/説)天下之
事(照破題/起句)是非利害之未形(四字是一篇/字面之條目)非有智者孰
能辨之(無智/不可)因其是非利害之定勢而處之以是非利
害之當然(因字是一篇之骨而此是/處事以智智因事  後行)則君子於智何惡
之有(成於智者之善謀水暗用孟子本文/如智者若禹之行  無惡於智之語)惟夫智者過
而矜之(過於用智/則不可)裂道以徇名任術以處事(此是以智/處事者)
取天下之所安行者而畀之膠膠擾擾之地(與因其定/勢處以安)
(行者/相反)天下之事始有不循其理者矣(便多/事了)不循其理而
從事於是非利害之際(應前面是非/利害四字)將以利之適以害
之(此是事因/智而後起)多事之原實基於此(敗於智者之多事智/暗用孟子所惡於)
(者為其鑿/也之語)智者行其所無事宜有激於孟子之論也(引/本)
(文/)天下果無事乎(問/難)不為則不利不行則不成天下葢
未始無事也(荅上無事句謂/未始無事也)故以無事而去智則不足
以立天下可成之功(無事而去/智則不可)天下果有事乎(再問/難)為
者敗之執者失之天下葢未始有事也(荅上有事句謂/亦未始有事也)
故以有事而任智則適以啟天下紛紛之禍(有事而任/智亦不可)
(子此段文法自栁/  厚封建論中來)君子於此當何如哉(總上文/且疑結)處事以
智不以智處事如斯而已(只此九字㫁盡一篇之意處/處事以智則為善謀以智)
(事則為/多事)葢處事以智則智因事而後行(應冒頭因其是/非利害之定勢)
(而處之以是非/利害之當然)以智處事則事因智而後起(應冒頭取/天下之所)
(安行者而畀之/膠膠擾擾之地)二者之决(在於用智不用/智二者之間)則禍福之岐
始分於此(成於善謀則為福/敗於多事則為禍)世有激於用智以徼功(應/任)
(智以處/事者)而不知古人處事葢未始矜其智也(古人只是/處事以智)
(頭矜字應冒/  過而矜之)因民之飢而興耒耜之利(因字應冒頭意/  易繋辭神農)
(氏作斵木為耜揉木為耒耒耜之利以教天/下葢取諸益  又韓原道飢然後為之食)因民之寒
而興蠶繅之利(同上寒然後為之衣又孟/子夫人蠶繅以為衣服)民阻於險而
後舟楫之事興(繫辭刳木為舟剡木為楫舟楫之利/以濟不通致逺以利天下葢取諸渙)民
狃於暴而後弧矢之事作(同上弦木為弧剡木為矢弧/矢之利以威天下葢取諸暌)
相欺也為之符璽以信之(韓原道相欺也為之/符璽斗斛以信之)相奪也
為之城池以守之(同上相奪也為之/城郭兵甲以守之)因其是非利害之
定勢而處之以是非利害之當然(應冒頭/二句)使夫人之不
阻於飢也(耒耜/之利)不病於寒也(蠶繅/之利)險而能通暴而能禦
也(舟楫弧/矢之利)則耒耜之事蠶繅之事舟楫之事弧矢之事
(緫大講/一段文)聖人之智亦何事於此哉(此是處事以智者講/腹文法自韓退之原)
(道中/來)聖人不期於去智(處事/以智)亦不期於用智(不以智/處事)因
其事而有其智固未嘗以智而滋其事也(應原題智因/事而後行未)
(嘗任智以啟天下紛紛之禍謀/自此以上是成於智者之善)奈何後世之人急於有
功而志於趨事(應用智徼功/任術處事者)權謀行而開行險之門(指/孫)
(武吳起之權/謀  見下注)縱横興而開捭闔之術(指蘇秦張儀之/縱横  見下注)變
詐用而騁乘時之利(指申不害商鞅之/變詐  見下注)蘇張以口舌投
其機(應縱横句説蘓秦説六國合從/事秦張儀  六國連横攻秦)孫吳以爪距媒其
權(應權謀句孫武以兵法見於/吳王吳起好用兵以為魯將)申鞅又以刻剥之術逞
其慾(應變詐句鞅申不害干韓昭侯以刑/名之學商  説秦孝公以富强之道)取天下自然
之理而紛之(應冐頭取天下安行者/而畀之膠膠擾擾之地)期以處事反以敗
事(應冐頭將以利/之適以害之)是非智者之罪也過於智者之罪也
(應冒頭智者/過而矜之)天下之事(再應破題/句演説)惟其無智也所以不
成(成於智者/之善謀)惟其過於智也所以求其成而敗(敗於智/者之多)
(事/)世之説者有曰天下本無事庸人擾之耳(史天下本/無事庸人)
(自擾/之)夫庸人何足以擾天下之事(庸人平常碌碌之人/安能擾亂天下事)
而擾天下之事者皆智者也(本是庸人事今却斡歸智/上來可謂用死事作活者)
是故處天下之事與其過於智寧過於庸(庸人本不足/道今謂過於)
(智者尤不如過於庸者所/以深言夫智者之生事也)過於庸者雖不足以成其事
亦不至於敗事(不能成事亦不敗/事尚無害於事)過於智者一不成而
萬有餘敗矣(此其所以不如庸人之自事/此以上是敗於智者  多)堯之水(引本文/事  書)
(堯典帝曰咨四岳湯湯洪水方割蕩/蕩懷山襄陵下民其咨有能俾又)鯀治之(同上僉曰/於鯀哉)
禹又治之(書鯀湮洪水汨陳/其五行禹乃嗣興)洪水一也以禹則治之以
鯀則不治(總上文/辯論)何也禹之治水以水治水智者之事
也(應因其是非利害之定勢而/處之以是非利害之當然意)鯀之治水以鯀治水智
者之過也(應取天下自然之/理而紛之之意)天下之事無異於水(事之/逆順)
(與水/何異)智者之於事無異於治水(因事而處之如因水之/勢而治之否則反是)
知治天下之事以禹不以鯀則智者之説盡矣(知禹則/不任已)
(見能因水之勢而治之如鯀則反是或若使今人作此/論則必以禹鯀治水之事用於原題  用於大講此篇)
(直留此事到結尾方用方見大筆力有散塲處且是終/篇無一閒字後學能以此篇為法行文自去冗泛之病)
謹論
　雙闗議論格
　　有天下者審其御　　　　　　　邵　康
　　　出處(揚子問道篇御得其道則天下狙詐咸作/使御失其道則天下狙詐咸作敵故有天)
　　　　(下者審其/御而已矣)
　　　立説(只就本文御得其道則狙詐咸作使御失/其道則狙詐咸作敵立意謂御得其道者)
　　　　(不求之天下而求諸我我以理而動雖英雄/豪傑之才莫不屈服於其下御失其道者動)
　　　　(有人心難制之憂一切用其籠絡駕馭之術/智巧相尋無所底止彼又安得不與吾為敵)
　　　　(哉/)
　　　馮厚齋批(常人只從審字上用意曽不知御字/是緊切字又他人於有天下三字必)
　　　　(不思顧此於三/字闗括尤工)
論曰人主不可有輕用天下之心也(見審字又見御/字又見    字)夫
情之不齊而(闕/)　　　　　　從我也(闕/)
　(使/意)其去我也非無故(闕/)　　　(呼咸作意/  喚下)
　　(御豈無故而從去我者亦/必是不善御豈無故而去)然而善用天下者(闕御/善)
(者/)不求之天下也(不求之天下/而求之我)我以理而動(御得/其道)彼以
心而服(咸作/使)雖有英雄豪傑之才亦莫不俛首屈意於
其下(厚齋云以狙詐為英雄之失/身於此則咸作使之意好)所謂御者如此而已
(古人御之/善者如此)後世不思我之用天下者何如(却説不/善御者)而動
有人心難制之憂(與不求之天/下意相反)日從事於籠絡駕馭之
術(以籠絡駕御為術/則是用智術者)智巧相尋無所底止(與以理而/動者相反)彼
自以為善御而不計其窮也(後世御之不/善者如彼)二者葢同謂
之御(緫正反二/段御字)所以為御者不同焉(善御與/不善御)此人主之
所當深察而君子之所以力辯也(深察見審字字厚齋/批云只説御  將三)
(句自而審/字  見)揚雄氏言御之得失在道(只以御之得失在/道六字包本文二)
(十六/字)而為有天下者審其御之説請試論之　天下大
物也(不走了題上/有天下三字)雖聖人固不能恝然自立於其上聽
其自附而信其自去也(應冒子/接題)葢自虞書而已有御衆
以寛之説焉(書大禹謨臨下/以簡御衆以寛)由後世言之寛非所以為
御也(難上/意)而古之所恃以御衆者卒無出於此(解上/文)聖
人葢審之久矣(歸審/字上)六馬之喻發於夏后氏(書五子之/歌述大禹)
(之訓以作歌云云予臨兆民懍乎若/朽索之御六馬為人上者奈何不敬)而文王由閨門兄
弟以達于家邦者皆是物也(詩思齊文王所以聖也云/云刑于寡妻至于兄弟以)
(御于/家邦)彼其所謂御者亦何往而非道哉(此是御得/其道者)三代
之王(夏商/周)世守是道以用其天下(此説古者世守是道/如)
　上一以誠意接(闕/)
　(服/)而無復有囂(闕/)
　　古之天下獨無狙詐之徒哉(闕/)
　　　雖欲逞其詐而不忍也(以上是説御得其/道則狙詐咸作使)秦漢
以來世變日降(此説/後世)下之所以自恃者每曰乘時而自
奮爾(下不盡力/以事其上)上之所以待之者亦曰隨事而制變爾
(上不以誠/意接下)故士益自放於䂓矩法度之外(便有囂然難/制悍然不服)
(之/患)而人主一切用其籠絡駕馭之術(應冒頭從事於/籠絡駕馭之術)往
往以英雄豪傑之資而淪於盜賊奸宄之中者不可勝
筭(包狙詐咸/作敵意)此非天下之罪也而輕用天下者之過也
(歸審御字上應破題此二句與智者行其所無事/論此非智者之罪也過於智者之罪也句法一同)凡舎
道而言御者幾何而不激其變邪(此是御失/其道者)古之御者
如彼(善御/者)而後之御者如此(不善御者文/總上二段)然則人主將
何擇哉(歸審/字上)今夫馬之踶􁗍者或以其詭御泛駕之虞
(前漢武帝紀元封五年詔曰葢有非常之功必待非常/之人故馬或奔踶而致千里士或有負俗之累而立功)
(名夫泛駕之馬跅弛之士亦在御之而已/泛方勇反跅上各反弛式爾反並見下注)　弃之皂櫪
而不敢乘(皂櫪飬/馬之所)脱遇王良造父之手則閑習調和無
異於凡馬(孟子滕文公昔者趙簡子使王良與嬖奚乘/云云為之詭遇一朝而獲十  王良造父古)
(之善御馬者也脱/遇設使遇之)責之一日千里不以為難矣(揚子修/身夫驥)
(一日而千里駑馬/千駕則亦及之矣)彼其羈束轡勒之具豈有異於他人
哉(其御之之具/則一而已)特不先以詭御泛駕待之爾(以詭遇泛/駕之馬比)
(狙詐之士徒應入講豈古之天下獨/無狙詐之  哉惟不以詐待之之意)况天地之生斯人
長短大小非無用於世者(人之/品不)
　憑力可以自効(闕/)
　　(語/)是皆以一日(闕/)
　　　(而以狙/詐視之)固子雲之所哀也(引子/審御)
　　　　後可以御之也(御天下如王良造父/之御馬則為善御)昔者漢
髙皇帝大度無我以接一世之豪傑(末又引漢髙帝事/為證  通鑑髙帝)
(寛仁/大度)而韓彭英盧之徒為之奔走於後先(韓信彭越/英布盧綰)庶
乎知所御者(先/揚)晚嵗雲夢之㳺舉動小異(後抑變韓信/傳有  告信)
(欲反上用陳平謀偽/逰雲夢實欲襲信)而諸侯莫有固志叛者次第而起
(後陳狶韓信/彭越等皆反)則一人之身而得失遽變焉(始者能用韓/彭等則為御)
(得其道後來諸臣相繼/而反則為御失其道)有天下者可以觀矣(前頭已用/唐虞三代)
(作隊仗了此只用漢髙帝一事見不可不審亦/謹嚴省辭  又不走了題上有天下者字審字)謹論
　
　
　
　
　
　
　
　
　
　
　
　論學繩尺巻二
欽定四庫全書
　論學繩尺巻三
　　　　　　　　　　　　宋　魏天應　編選
　　　　　　　　　　　　　　林子長　箋解
　摘字貫題格　此篇與太宗文武徳功論同意
　　文帝道徳仁義如何　　　　　　　文及翁
　　　出處(前漢東方朔傳臣近述孝文以道徳為麗/以仁義為凖天下望風成俗昭然化之)
　　　立説(文帝本仁厚之君凡其清静化民之道恭/儉自守之徳剛决裁制之義皆自仁厚中)
　　　　　(來是摘出題中仁字為主來貫道徳義三/者謂文帝之道徳與義天理所由以充者)
　　　　　(皆天資仁/厚所致也)
　　　批云(議論正當文字純/粹初學可以為法)
論曰人主天資之厚者(指文帝/之仁)天理之所由充也(指道徳/義皆)
(自仁/中出)天下萬善(道徳/義)孰有出於人主天資之外者哉(文/帝)
(之/仁)自其天資之厚也(粘上天資/字指仁)則見於躬行徳形於日
用(道/)寓於制事度宜之間(義/)何莫非天理之流行(總道/徳義)
(説應前/天理字)亦何莫非天資之發見(指仁應前/天資字)一或反是(無/仁)
則天理油然而生之機(道徳/義)必將錮於天資之薄(薄字/反説)
(厚字/言無)尚安有道徳深長之味義理制裁之妙也哉(必無/道徳)
(義/)夫仁也者(仁字是/主意)曰道曰徳曰義之所由充者也(道/徳)
(義皆自仁中來充應破/題天理之所由  也)世之人主惟患其天資之不本
於仁且厚也(應前天資/之原字)夫茍一本於仁且厚(粘上句/仁厚字)則
由是而之之謂道足已無待於外之謂徳事合乎宜之
謂義(見得道徳義皆出於仁之韓原道博愛之謂仁行/而宜之之謂義由是而  焉之謂道足乎已無待)
(於外之/謂徳)孰謂不自夫天資之仁厚者基之(繳歸主意/仁字上)三
代而下論人主之天資極其仁厚者莫若文帝也(歸/題)人
見其道全徳備而義亦盡焉不知其天資仁厚盖有為
之本者(有仁則有道/徳義三者)然則帝之仁其道徳與義之所由
充與(應破/題意)文帝道徳仁義如何東方朔舉此而告武帝
(本出/處)愚請以仁而論文帝(主/意)　大哉乾元萬物資始(易/乾)
(卦/)元者何(喚下/文)仁是也(應上/文)極天下萬物之衆無以加
於乾(應上/乾字)合天下萬善之粹無以加於元(應上元字大/題下氣象)
故聖人於文言曰元者善之長(見乾/卦)又曰君子體仁足
以長人(同/上)乾惟有此仁以為之元(應元者善/之長意)故變化之
道正中之徳利物之義皆由是而生(謂乾有仁則有道/徳義  易乾卦乾)
(道變化云云龍徳而正中/者也云云利物足以和義)君惟有仁以為之資(應天資/之仁厚)
(意/)故曰道而道曰徳而徳曰義而義皆由是而出(謂人/君亦)
(有仁則有/道徳義)易言和順道徳而理於義獨不言仁(見/易)非不
言也(就仁字/斡一轉)盖仁為四徳之元萬善之長(上兩句用/朱文公語)天
體物而不遺猶仁體事而無不在(上兩甸用張/子正䝉語)合易繫
與文言而觀之(總原題上/兩股文)則仁之為元可見矣(應前/語)文
帝之所謂仁(引文帝之仁/比乾之仁)固不敢以乾元之仁望之也
(下語有/稱停)然甘受和白受采(言文帝天資近厚如甘味/之受調和白色之受采畫)其
天資仁厚可與入道可與進徳可與由義(應主/意)三代而
下亦未易多見也(應冒頭三代而下論人主之天/資極其仁厚者莫若文帝語)自居
代時其仁已聞於天下(先説文帝之仁於本紀大/王賢聖仁孝聞  天下)即位
以後今年賜田租(二年賜民田租之半十二年又/賜田租之半十三年除田租税)明年
除肉刑(十三年除/肉刑法)開妖言之禁(二年除誹謗/妖言之罪)去收孥之
令(叙傳罪/不収孥)至於春和議貸一詔(本紀元年三月詔曰方/春和時草木羣生之物)
(皆有以自樂而吾百姓鰥寡孤獨窮困之人或阽於死/亡而莫之省憂為民父母將何如其議所以賑貸之)
至今讀之如祥風和氣之襲人油雲膏雨之着物何其
仁且厚耶(以祥風和氣油雲膏雨比/文帝之仁  以下又變文)一露臺之作若未
害也帝則寧惜百金之費母寧使民之無廬以傷吾仁
(學章穎文見下註云云人本紀賛帝欲作露臺召匠計/之直百金上曰百金中  十家之産也吾奉先帝宫室)
(常恐羞之/何以臺為)一服御之增若未過也帝則寧衣弋綈之衣
毋寧使民之無褐以病吾仁(同上身衣弋綈論學章穎/孝文幾致刑措  云云一)
(臺之作未害也而帝謂吾可無臺不可使民無廬一惟/帳之文采未過也而帝謂吾可無文不可使民無褐)
君子長者之風慈祥惻怛之意其天資之仁厚如此(自/原)
(題以下至此只是説/文帝天資之仁厚)是以躬修𤣥嘿仁之静也(自此以/下説文)
(帝有仁則有道徳義嘿前/刑法志文帝躬修𤣥)而清净之道由是而得(推此/仁則)
(為道净樊凖傳文帝性好黄/老清  之化流景武之間)専務化民仁之實也(本賛/専務)
(以徳/化民)而恭儉之徳由是而著(推此仁則為徳以景帝賛/至于孝文加之  恭儉)
薄昭之誅非忍也(十年薄昭殺漢使者帝不忍加/誅令羣臣喪服徃哭之乃自殺)斷以
義者所以濟吾仁之偏(推此仁則為義裁記義者天/下之制注制者  制於事)魏
尚之罰非苛也(馮唐傳魏尚為雲中守上/功差級文吏以法繩之)裁以義者所
以輔吾仁之不及(推此仁則為義天朱文公云義/者人心之裁制  理之公也)使帝
之天資不本於仁厚(反説主/意應前)則道其所道徳其所徳焉
知其不溺於黄老之虚無(無仁則無道徳為黄帝老/子以虚無清净  道徳)發
於義者又安保其不流於申韓之慘刻也哉(無仁則無/義  申商)
(韓非學刑名/惨刻之學)是則道而非仁不足以為道(有仁則/有道)徳而
非仁不足以為徳(有仁則/有徳)義而非仁不足以為義(有仁/則有)
(義/)散吾仁於道徳與義之中(推此仁出去則為道徳義/即㪚之則彌滿六合意)
此一本之所以萬殊(見下/註)斂道徳與義於吾仁之内(斂/道)
(徳義入來則在吾仁中/即斂之不盈一握之意)此萬殊之所以一本(用朱文/公語)天
理之發達豈不自天資之仁厚者充之耶(謂道徳與義/皆自仁中朱)
(頭應冒/  話)故班孟堅稱其海内興義必賛之曰嗚呼仁哉
(本賛専務以徳化民是以海内殷富興/於禮義斷獄數百幾致刑措嗚呼仁哉)而誇大其詞美
之以道純徳厚如鼂錯者(又變文道鼂錯傳大/功數十  純徳厚)反不若
太史公必世後仁之論為知本也(史記律書道言文帝/有仁方有  徳義)
雖然東方朔道徳仁義之對盖舉文帝之家法為武帝
告也(出處/本文)武帝天資亦可謂髙矣美矣(且取武帝天/資與文帝一)觀
其初年之䇿賢良未嘗不欲聞大道也而未之有聞(董/仲)
(舒傳賢良䇿則曰/欲聞大道之要)未嘗不欲承休徳也而未始云獲(上/文)
(朕獲承至/尊之休徳)道徳淵源之妙終不若文帝之意味深逺者
則以徒慕仁義之虚名而不能充仁義於實踐也(貶武/帝不)
(及文帝以其/無仁義之故)土木之興(武帝千門/萬户之役)神仙之好(武帝好/求神仙)其
誠不可揜也如此(武帝無仁義/所以無道徳)東方朔謂道徳為麗仁
義為凖(本/文)是僅足以規帝之失而未足以中帝之膏肓
(膏肓音荒言心也下/左傳膏之上肓之)然則中帝之膏肓誰歟(喚下/文)善乎
汲黯之言曰内多慾而外施仁義奈何欲效唐虞之治
乎(見汲黯傳云云帝/曰甚矣黯之戇也)愚故曰黯之戇朔不如(有斷/制)謹論
　摘字貫題格　此篇與文帝道徳仁義論同意
　　太宗文武徳功如何　　　　　　丁應奎
　　　出處(唐陸贄奏議太宗有經緯天地之文有底/定禍亂之武有躬行仁義之徳有致治太)
　　　　　(平之功可謂盛矣人到於今/稱之則從諫改過為稱首)
　　　立説(文致太平武定禍亂此太宗之功也然所/以能致此大功者以其有仁義之徳所以)
　　　　　(有文武之功徳盛則功著矣/是摘出題中徳字為主意)
　　　批云(立説正大行文/精神亦有法度)
論曰君心之天者定(指太宗/之徳)則所以運天下者隨用隨
著矣(文武之功用隨著謂/文武之功自徳而出)天者理也(又以理/指徳)舉而措之
者其事也(以事指文/武之功)然事之形於外者易見(文武之功/形於外)
理之本於心者難純(徳本/於心)心有一息之未定(心之徳/未定)則
天理之妙必不能實有諸已(則文武之/功不能全)根之禀賦者弗
充驗之躬行者弗至(謂仁義/之徳)乃欲顯設以為文勘定以
為武吾知其事難而功邈矣(無仁義之徳則/無文武之功)抑豈知帝
王平治天下之功雖出於文武並行而不相悖(先説文/武之功)
而徳也者乃文武之所自出歟(發明主意/在此一句)彼其一心之
中天理具足物慾不參(此是仁/義之徳)所以酬酢萬變者源源
也(發出則為/文武之功)豈曰理與事判而為二乎(事根諸理謂文/武之功出於徳)
(安有二致應/前理事二字)太宗之造唐始吾懼其天理人慾之雜也
(為後面/張本)然帝之徳終於仁義乎有取(主/意)此其天之定也
(天之定是仁義/之徳應破題)宜乎可文可武卒有造唐之功(有仁義/之徳則)
(有文武/之功)陸宣公舉四者錯言互見而論徳於中(見本題/詳註謂)
(陸贄以文武徳/功分而為四者)曰躬行仁義此其本也(主意指/徳字)惜乎太
宗所以為唐者猶未純乎天(應破題天字/與後面相應)而徳宗且不
太宗若也(為後面/張本)太宗文武徳功如何請廣其説　昔
者嘗觀聖人之繫易也(孔子作/易繫辭)曰富有之謂大業(以大/業指)
(文武之功/  見繫辭)日新之謂盛徳(以盛徳指仁義之/徳  出處同上)盖並言之
而不可離也(謂孔子以/徳業並言)夫闔闢變化輔相裁成(易繫辭/一闔一)
(闢謂之變往來不窮謂之通又泰卦/后以裁成天地之道輔相天地之宜)盈乎天地之間民
得其為民物得其為物斯可謂大業也已(此一截/説大業)易之
為道也皆隂陽剛柔仁義之為也(繫辭立天之道曰隂/與陽立地之道曰柔)
(與剛立人之/道曰仁與義)其文明之懿而神武之妙也(易乾卦天下/文明又内文)
(明而外柔順又繫辭聰/明睿智神武而不殺)君人者有焉皆天徳也(謂人君/有此應)
(主意/天字)聖人不名其所以為文武者而惟名之曰盛徳焉
(此一截/説盛徳)然則吾身之徳孰非天下之業(謂徳中有/文武之功)而天
下之業孰非吾身之徳哉(謂文武之功/皆出於徳)帝之徳惟其廣
運也是以乃武乃文而不可掩(書大禹謨帝徳廣運/乃聖乃神乃武乃文)蕩
蕩乎無能名也而巍巍乎其有成功焉(語八大哉堯之/為君也蕩蕩乎)
(民無能名焉巍巍/乎其有成功也)其所以為盛且大者若是(繳前盛/大二字)後
之君不揣其本(無仁義/之徳)徒喜其功(徒求文/武之功)不以表章六
經為文(漢武帝賛罷黜/百家表章六經)則以窮兵稔禍為武(後荀悦漢/紀論窮兵)
(極武百/姓空竭)反求諸其身多慾之與仁義方交戰於中而靡
定也(應破題定字慾前汲黯傳黯/曰陛下内多  而外施仁義)噫亦可退而念徳矣
(轉歸徳字主意云見/王徠春秋義云)秦漢以還若太宗之造唐其殆庶
幾乎(引入/太宗)太宗之為徳也純與駁與(先説太宗之徳純/是天理駁是人慾)
或者資禀雖髙學問未至而血氣之私功利之習不能
不為之累也(應冒頭天理/人慾之雜也)矧言刑言利之徒布列先後
(如封徳彛則言刑權萬紀則言利以權萬紀傳/言鑿山治銀歳數十萬帝責曰公  利誘我)而誘之
以秦任法律漢雜霸道者接迹焉(魏徴傳封徳􁋂曰秦/任法律漢雜霸道徴)
(曰五帝三王不易民而教行帝道而帝行/王道而王顧所行如何耳至是天下大治)理慾之境帝
將奚從(若從魏徴之言是天理若從封/徳彛權萬紀之言則是人慾)夫仁者心之徳
愛之理義者心之制事之宜(説仁義二字用/朱文公議論)此其全體
大用之不可易者(謂仁義之/徳如此)性之者固由之而行身之
者以之得天下(孟子堯舜性之也湯武身之也又/舜由仁義行又三代得天下以仁)以之
制事盖亦綽綽乎有餘裕(謂以仁義之徳而為文武之/功  書以義制事又孟子則)
(吾進退豈不綽/綽然有餘裕哉)太宗本然之天亦豈與帝王異哉(應主/意天)
(字亦應上堯/舜湯武事)盖自魏徴仁義之一言有以迎其善端而
充廣之(見上魏徴傳云云帝謂羣臣/曰此徴勸我行仁義既效矣)由是篤信力行四
年既效而天者定矣(應破題天者定/字  見上註)經營運量而時出
之(推此徳則為文武之功應/破題運天下隨用隨著意)豈特開儒館備樂舞以為
文(選舉志太宗崇儒術置𢎞文館又禮樂志帝曰朕雖/以武功興終以文徳綏海内乃更製歌舞名七徳舞)
(九功/舞)凡其致治之美庶幾成康乃其文之大也(本賛致/治之美)
(庶幾/成康)豈特御鞍馬兼將事以為武(太宗敗竇建徳虜王/世充凱旋太宗被金)
(甲陳鐵騎獻俘太廟又張行/成傳朕為人主兼行將相事)凡其除隋之亂比迹湯武
乃其武之大也(本筫除隋之/亂比迹湯武)二者隨著功在其中(應破/題)
八代之後乃有貞觀(太宗年號貞觀/四年天下太平)天地為之再造生
民復見隆平不其盛哉(此是太宗/文武之功)事本於理(應冒頭事/理二字)
徳推於業(應原題徳業/字發明主意)陸宣公雖列四者言之(見本/題註)味
其躬行仁義一語(同/上)則自本自根之地在是矣(此一句/是一篇)
(主意與冒頭躬行仁/義此其本也相應)噫其亦幸而太宗之天終定也(掦/之)
(三應天字原幸不幸/  字學韓  道文)其亦不幸而太宗之天未純也(抑/之)
(太自此以下應冒頭/  宗未純乎天語)慙徳内多本原何在(通鑑父子兄/弟之間慙徳)
(多/矣)一鑑既失初心且移(朕常保此三鑑云云嘆曰今魏/徴逝一鑑亡矣  此二句謂太)
(宗未純仁/義之徳)牽愛而復立浮屠文之隳也(本賛牽於多/愛復立浮屠)好
大而勤兵於遠武之黷也(同上好大喜功勤兵於逺之/此二句謂太宗未全文武)
(功/)由是唐之功不能三代矣(責太/宗)豈惟不三代哉(粘上/文要)
(過徳/宗來)垂統如此繼體象之(謂太宗之垂統未善所以徳/宗之繼體不純  朱文公感)
(興詩垂統己如/此繼體宜昬風)一再傳而唐事愈異(過徳/宗)盖以太宗一
身所以詒厥孫謀者且若是(詩豐水有芑云云詒/厥孫謀以燕翼子)於徳
宗乎何有(應冒頭徳宗且/不太宗若也)陸贄之頌太宗也似溢美矣
(敘本/文)而歸於從諌改過則有味之言也(見題/註)夫知諌之
為善也而從焉知過之不善也而改焉(演上/文)此君心之
天所由定也(應破/題)其諸魏徴之力歟(應勸行/仁義語)徳宗天姿
不逮其祖逺甚(謂徳宗不/如太宗)而猜忌愎諌視仁義為何物
(陸贄奏議九弊不去姿/強愎忌直言踈隔猜忌)前有徴約而為一言(見前/註)後有
贄豐而為數百諌(陸贄論諫數百篇本於仁義之一言/之大謂之約數百篇之多謂  豐)
此其源委也(源委源/流也)一悟一迷治亂判矣(太宗悟魏徴/之勸所以有)
(貞觀之治徳宗迷陸贄/之諫所以有奉天之亂)固嘗謂使太宗能廣仁義之言
以學問充天資(應講題資稟之/髙學問未至語)自夜讀周禮之後(文中/子録)
(唐禮樂事上曰朕昨/夜讀周禮真聖作也)益求闗睢麟趾之意以行周官之
法度(程子遺書有闗睢麟趾之意/而後可以行周官之法度)則貞觀之治雖泰和
不是過也(謂太宗可以及三代周揚/子泰和其在唐虞成  乎)使徳宗能從仁義
之諌(從陸贄/之言)以禮義揉氣質(揉者矯揉其/氣質之偏)動遵禮法一
如即位之初(如初/年)則建中之政終始如一日何貞觀之
不可逮哉(謂徳宗能行仁義亦可及太宗/建中徳宗年號貞觀太宗年號)　噫太宗之
不能為成周是可憾也(見上泰/和註)徳宗之不能為太宗抑
其次耳(應上/語)君子上下有唐一代之世變於魏徴仁義
之言陸贄仁義之諌毎有感焉(取魏陸二公之言規/諷今日意味深長)謹
論
　　前篇以文帝之道徳義皆自仁中出此篇以太宗
　　之文武功皆自徳中出調仗一同主意暗合
　體用貫題格　此篇與季應旂帝王文武徳威論同字面
　　上聖道徳仁義如何　　　　　　　李雷奮
　　　出處(前漢司馬相如傳時蜀父老多言通西南/夷之不為用相如乃著書籍蜀父老為辭)
　　　　　(而已詰難之以風天子且令百姓皆知天/子之意云云况乎上聖又烏可已故云云)
　　　　　(創道徳之塗埀仁義之統將博恩廣施逺/撫長駕云云以偃甲兵於此而息討伐於)
　　　　　(彼遐邇一體中外/禔福不亦康乎)
　　　立説(道徳體也仁義用也道徳之體備於一身/仁義之用見於天下有是體則有是用仁)
　　　　　(義實不離乎道徳也人君出而為天地民/物之主豈曰能備道徳以獨善其身而已)
　　　　　(故將由體而用推吾之所有以副天地民/物之望使天下無逺近無内外悉歸吾仁)
　　　　　(義之中自非聖人之盛者孰能與於此相/如以是而稱武帝或者將以藥其窮兵逺)
　　　　　(夷之病如帝/之不悟何)
　　　批云(立説正大而不迂造辭紆徐而/不迫蔚有南宫風度宜冠多士)
論曰備是理之體於一身(道徳/是體)而溥是理之用於天下
(仁義/是用)非聖之盛者不能也(歸上/聖上)大抵體用同一原(程子/曰體)
(用一原顯/㣲無間)而吾身之與天下初無二本(道徳仁義一而/已矣  孟而夷)
(子二本/故也)人君出而為天地人物之主(歸上聖/身上)豈曰獨善
其身而已哉(非特有道徳於已兼孟子窮/則獨善其身達則  善天下)固將達已之
所有以副天地人物之望(要將充道徳之體而為/仁義之用  應上語)使無
逺邇無踈戚悉囿於道化之中者也(承題説得地位/開闊氣象體面)夫
統攝萬善謂之道徳(露出道/徳字)而曰仁與義則其著見於
事物者也(露出仁/義字)體不博則用固不能周(道徳之體不/廣大則仁義)
(之用不/周遍)而用有所未博則所謂體者亦虚而已矣(説仁/義之)
(用未周則是道/徳之體未實)聖人豈若是哉(上聖則/不如此)彼其一身之微
衆理俱備(聖人一身備/道徳之體)既無一毫之虧欠(無虧無欠/用前軰語)而
覆載之間苟有一之不獲(應為天地人/物之主語)則戚然憂怛然
念急起而拯之(此是仁/義之用)以盡吾天地父母之責(應副天/地人物)
(之望/語)嗚呼此其體用之兼舉歟(合體/用字)此所以為聖之盛
歟(總結/上文)漢之武帝何如主也(含責武/帝意)於是理之全體且
未能備於天下之大用又豈能充周而無所遺者哉(既/無)
(道徳之全體安/有仁義之大用)相如以是稱之(入本/文)或者將藥其窮兵
逺夷之病也(相如之/見如此)如武帝之不悟何(惜帝不足/以知此)上聖
道徳仁義如何請申之　愚嘗求仁義於楊墨矣(孟子/滕文)
(公下楊氏為我是無君/也墨氏兼愛是無父也)其弊也至於無父無君(同上文/無父無)
(君是禽/獸也)以其非道徳之仁義也(同上是邪説誣/民充塞仁義也)又嘗求
道徳於佛老矣(韓文原道其言道徳仁義/者不入于老則入于佛)其弊也至於
清虚寂㓕(同上今其法曰必棄而君臣去而父子禁/而相生養之道以求所謂清静寂㓕者)以
其非仁義之道徳也(見上註反以上/兩脚是  證)嗚呼天下豈有外
道徳而可以言仁義(此是/楊墨)亦豈有棄仁義而可以為道
徳也哉(此是佛老所謂楊墨之所謂仁義非道徳之仁/義佛老之  謂道徳非仁義之道徳惟其不知)
(體用同原故/其弊如此)昔之聖人(轉歸/正説)本之於精神心術之微(道/徳)
(之/體)達之於四方萬里之逺(仁義/之用)吾見其體用一原也(用/程)
(子語題應冒/頭接  語)物我一本也(孟子滕文公上且天/之生物也使之一本)遐邇一
轍也(見本題註仁以上三句/形容道徳  義一而已)勉強所以充此體(説道徳/  中庸)
(知仁勇天下之達徳也/云云或勉強而行之)而思天下之溺者飢者則所以
達此用也(孟子離婁下禹思天下有溺者由己溺/之也稷思天下有飢者由已飢之也)修身
所以立此體(説道徳道中庸/修身則  立)而視民物之傷如已傷則
所以溥此用也(孟子離婁下文/王視民如傷)曷嘗有二理耶(發明破/題備是)
(理之體於一身而溥/是理之用於天下意)况夫代天理物而曰君(前漢董仲/舒䇿文王)
(順天/理物)此三才之所賴也(天地人/之所依)夷夏之所宗也(外夷中/國之所)
(尊/)遐陬僻壤之所仰而望也(指本出處/通西南夷)吾有是道而不
能明通公溥(周子通書無欲則静虚動直静虛則明明/則通動直則公公則溥明通公溥庶矣乎)
使舉天下皆游泳於仁義之中(無道則/無仁義)是道其所道非
聖人所謂道也(韓原道道其所道/非吾所謂道也)吾有是徳而不能長
駕逺撫(見題/詳註)使通内外皆休息於仁義之域(無徳則/無仁義)是
徳其所徳非聖人所謂徳也(韓原道徳其所徳/非吾所謂徳也)天地人
物之望於我者果如是耶(反應冒/頭語)嗚呼此論者所以有
恨於後世之人君也(此一句先藏/不滿武帝意)且無方之謂道(易繋/辭上)
(通乎晝夜之道而知/故神無方而易無體)有諸已之謂徳(韓原道足乎已無/待於外謂之徳又)
(孟子盡心下有/諸己之謂信)實萬善之所宗而衆理之所㑹者也(道/徳)
(中自有/仁義)見之愛物則為仁(孟子盡心上/仁民而愛物)見之制事則為
義(書仲虺之誥/以義制事)而仁義實不離乎道徳也(發出/主意)有是體
則有是用(有道徳則/有仁義)特在乎君人者充之而已矣(歸上/聖上)
(應冒子統攝萬善謂之道徳而曰仁/與義則其著見於事物者也一段)何則天之生物一
本而已(孟子見/前註)民吾同胞物吾與也(張横渠西/銘全句)親者當
愛踈者獨不可愛乎(應冒頭無/疎戚字)邇者當懷逺者獨不可
懷乎(應冒頭無/逺邇字)在中國者當使之得所在異域者獨可
使之失所乎(應題下夷夏所宗遐/陬僻壤所望等語)均此雲霓之望則必
均此甘雨之潤澤也(孟梁恵王上民望之若大旱之望/雲霓也又前漢天地之間被潤澤)
(而大/豐美)同此來蘇之徯則必同此㤙波之漸被也(書仲虺/之誥徯)
(予后后來其蘇又禹貢/東漸于海西被于流沙)越南燕北一春風和氣(應遐邇/一轍語)
日照月臨一家人父子(應物我一本語/説得氣象廣大)盖至是而後可
以為仁之至可以為義之盡(記郊特牲仁之/至義之盡也)可以為道
徳之極(如是方是道/徳中之仁義)是故有苗弗率所宜征也(書大禹/謨有苗)
(弗率汝/徂征)而舞干兩階惟欲使之自格以苗民即吾民也
(同上帝乃誕敷文徳舞干/羽于兩階七旬有苗格)有崇叛命所宜伐也(左僖十/九年文)
(王聞崇亂云云退修教/而復伐之因壘而降)而退修文教惟欲俾之因壘而
降以崇人即吾人也(見上註唐苗民即吾民崇人即吾/人是學  文蔡人亦吾人句法)
後之言道徳者予帝王而言仁義者亦予帝王(總結上/舜文事)
非以其體博用周若此歟(以上二段應冒子此其體用/之兼舉歟此其所以為聖之)
(盛/歟)漢之武帝非不上嘉下樂也(本紀詔曰朕嘉唐虞而/樂商周又仲舒傳制曰)
(朕今上/嘉唐虞)非不欲聞大道之要也(董仲舒傳制曰欲聞/大道之要至論之極)然
不能懲忿窒慾(易損卦君子/以懲忿窒慾)而有好大喜功之累(此是武/帝之病)北討
強胡南征勁越西通諸夷而内外為之騷動(題上下文故北/出師以討強胡)
(南馳使以誚勁/越餘見本題註)相如目睹一時之害(此相如/所以言)於是因蜀
父老之辭而為文以諷之且深寓其意於道徳仁義之
語(詳見本/題註)相如若曰普天王土率土王臣(孟子萬章上/普天之下莫)
(非王土率土之/濵莫非王臣)邇者被吾仁而逺者不被吾仁是未為
道之極也(反應前遐邇一轍語為倒説/仁不及逺則不足以  道)中國歸吾義而
外域不歸吾義是未為徳之盛也(反應前夷夏所宗語/  倒説義不服外域)
(則不足/以為徳)帝而幡然於此(幡然字/見孟子)則必將偃甲兵息征伐
使遐邇一體中外褆福矣(詳見/題註)又何至擾擾以貽後日
輪臺之悔哉(前漢渠犁傳下詔深陳既徃之悔云云今/請逺田輪臺是擾勞天下非所以優民也)
甚矣帝之不足與知道徳而且不與言仁義也(結大講/責武帝)
(亦是應冒子如武/帝之不悟何一句)雖然相如之愛帝固厚矣而其言理
則未精也(結尾畧責相如未/知體用一原之説)夫道徳仁義非二理而亦
無二用(本主/意)今乃以創塗歸之道徳(本題註創/道徳之塗)垂統歸
之仁義(埀仁義/之統)則未免岐而為二物矣(如此則是道徳/自道徳仁義自)
(仁義/了)豈體用一原之論乎(責相如不/知此意)善夫董子之言曰
道者適治之路也仁義禮樂皆其具也(董仲舒/策云)吁此所
以為儒之醇(末取仲舒之論以彼形/此見得相如所言未是)
　體用貫題格　此篇與季雷奮上聖道徳仁義論同字面
　　帝王文武徳威如何　　　　　　　季應旂
　　　出處(前漢刑法志文徳者帝王之利器威武者/文徳之輔助夫文之所加者深則武之所)
　　　　　(服者大徳之所施者愽則威之所制者廣/三代之盛至於刑措兵寢者其本末有序)
　　　　　(帝王之/極功也)
　　　立説(文與武所以治外徳與威所以治内二者/皆不可狃於一偏専於文者或不足於武)
　　　　　(過於威者或不足於徳漢之諸君皆坐此/病班固之志刑法必以帝王之文武徳威)
　　　　　(兼舉而並言之且即其文之所加以觀其/武之所服即其徳之所施以驗其威之所)
　　　　　(制是盖文之中有武徳之中有威體立於/此用行於彼兹盖古帝王所以治内外之)
　　　　　(道固之所以為是説者其殆救時君/一偏之病歟  文徳是體威武是用)
　　　考官批云(立意正大行文通/暢自是南宫體製)
舉古人所以治内外之道(文武治外/徳威治内)必析體用而言之
(文徳是體/武威是用)史臣之意微矣(藏班固救時/君之偏意)盖治内外之道
至不可有一偏之病(若治外以文而不足於武治内/以威而不足於徳則是一偏矣)専
於安静者或無振厲之功(安静是文/振厲是武)過於剛决者或乏
寛平之意(剛决是威/寛平是徳)斯二者皆狃於一偏(有文無武有/威無徳便是)
(一偏/了)是未知體立用行之説也(見朱文公太極圖觧/用所以行體所以立)思
古帝王所以治内外者(且正/説)自有其道(四者/兼全)逺人之未
格者吾以文綏之(即其文/之所加)而服乎彼者自有不殺之武
(以觀其武之所服不易繫辭/聰明睿智神武而  殺者夫)民之梗吾化者吾以徳懷
之(即其徳/之所施)而制乎彼者自有不怒之威(以驗其威之所/制  中庸不怒)
(而民威/於鈇鉞)是盖柔之中有強(文中/有武)寛之中有嚴(徳中/有威)體立
於此(文徳/是體)用行於彼(武威/是用)兹帝王之所以為帝王也(結/小)
(講/意)漢興以來諸君皆不知出此(有文者不足於武/有威者不足於徳)班固
之志刑法必以帝王文武徳威兼舉而並言之(引出處/本文)
君子因其文之所加以觀其武之所服(文中/有武)即其徳之
所施以驗其威之所制(徳中有威主此四/句是二篇  意)則班固本末
有序之説(見題/註)是正析體用而言之(文徳是體/武威是用)固之意
其殆救時君一偏之弊而為是説歟(専於文者或不足/於武過於威者或)
(不是於徳皆是一/偏  應接題意)帝王文武徳威如何請繹其意愚
嘗反覆刑法一志而觀之而得其説矣(便就本出/處原起)漢興
以來(先説破漢/諸君之病)如髙祖則知以武定天下而不知有文
(偏於/用武)文帝則知以文綏天下而不知有武(偏於/用文)武帝則
知以兵服逺人而不知有威中之徳(偏於/用威)宣帝則知以
嚴御下而不知有徳中之威(偏於/用威)若元成則似文而非
文似徳而非徳其武與威又不足言矣(如元成二君/四者咸無焉)何
以言之以馬上得天下者(此説髙祖偏於/用武  註見下)固未遑詩書
之事(前漢陸賈傳賈時時前説稱詩書髙帝/罵之曰乃公居馬上得之安事詩書)𤣥默清静
者(此説文帝偏於用文傳文帝紀敘傳/允恭𤣥默又後樊凖  孝文好清静)竟不能洗侮嫚
之羞(匈奴傳冒頓為書遺髙后曰兩主不樂無以/自娛願以所有易其所無  此嫚侮之羞也)窮征
沙漠勇矣(此説武帝偏於用威漠前匈奴傳掦雄曰云/云孝武浮西河絶大  窮極其地追奔逐北)
其如户口虚耗何(昭帝賛承孝武師旅之/後海内虚耗户口减半)刑名繩下嚴
矣(此説宣帝偏於用威下元帝/紀見宣帝以刑名繩  云云)其如不能純任徳教何
(同上元帝言陛下持刑太深宣帝作色曰/漢家自有制度柰何純任徳枚用周政乎)牽制文義優
游不斷(見元帝/本紀賛)又不可與前數君並言(又不如髙文/武宣數君)而
不威不武此漢之所以東也(前面已先判斷了後用實/事應之  亦是應冒頭盖)
(治内外之道至不可/有一偏之病一段)嗚呼人君之治内外盖自有道(應/冒)
(頭接/題)剛柔貴於迭施(應冒頭柔之/中有剛語)寛嚴貴於相濟(應冒/頭寛)
(之中有/嚴意)其來乆矣(自古/如此)何嘗舉一而廢一哉(曷嘗舉文/徳而廢武)
(威/哉)特先立乎其在我者(文/徳)而後在彼者從之(武/威)是何也
(設/問)體不立則用不行也(照主意/體用字)帝王惟知其有文而已
而文之中未嘗無武(文中/有武)惟知其有徳而已而徳之中
何嘗無威(徳中有威曉/説主意分)征苗之舉(書禹謨惟時有/苗弗率汝徂征)人見
其舞羽兩階(同上帝乃誕敷文徳舞干/羽于兩階七旬有苗格)而不知誕敷文
徳舜自有以服其心(註見/上)而七旬來格皆此文之發見
(註見/上)伐崇之事(左僖公文王聞/崇徳亂而伐之)人見其因壘而降(同上/軍三)
(而不降退修文教而/復伐之因壘而降)而不知退修文教文王先有以遏
其萌(見上/註)而再駕之後皆此文之效驗(又襄三十年文/王伐崇再駕而)
(降為臣中以上兩脚/説文之  未嘗無武)好生之徳豈狃於姑息者(書禹謨/好生之)
(徳洽于民心兹/用不犯于有司)而民用不犯有不法之法(見上/註)徳明惟
明豈好為哀矜者(書吕刑皇帝清問下民/徳威惟畏徳明惟明)而徳威惟畏
有不嚴之嚴(見上註未此兩脚説/徳之中  嘗不威)自或者觀之帝王之
治内外若専主於文徳而闊略於威武也(略設/難)而不知
帝王之所謂專一者非後世之所謂一偏也(荅上/文)何也
(又設/問)武固不可廢而武特不可先於文(文之中/有武)威固不
可弛而威特不可先於徳(徳之中有威曉/撥剔主意分)文施於此而
武自行(文是體/武是用)徳用於此而威自著(徳是體/威是用)有此體則
有此用(發盡/主意)本末先後自有次第(應冒子柔之中有強/寛之中有嚴體立於)
(此用行/於彼意)此固所以置文於武之上置威於徳之下且曰
本末有序厥有意哉(見本題/詳註)使漢君而果知帝王所以
治内外之道則不主於一偏而先立乎其大者矣(應冒/頭班)
(固立言之意正以救/時君一偏之弊意)抑又聞之治天下之道固不可不
知體用之説(全篇以體/用為主意)亦不可不權理勢之宜(末又以/理勢為)
(權/宜)理之當然者吾固盡之(文/徳)勢之或然者吾必應之(武/威)
文徳者所以立其理之常威武者所以應其勢之變權
其時而用之又在人君善用而已(末意似歸/重武威上)天以一元
運(譬/喻)獨陽不能以成歳功(喻文/徳)而陰必時出以佐乎陽
(喻威武入前漢董仲舒傳天使陽出布施於上而主嵗/功使陰  伏於下而時出佐陽陽不得陰之助而不能)
(獨/成)帝王以天為心甚欲待天下以君子長者之道(尚文/徳乃)
(帝王之/本心)而天下之民乃有出於文徳之外者不得已而
從事於威武焉(至於用威武乃/帝王之不得已)此豈聖人之本心哉(發/明)
(帝王心/事出)論至於此班固以文徳為帝王之利器以威武
為文徳之輔助其説信矣(見題/註)帝逺矣後世有王者作
必以固之言為然漢之君烏足以語此(暗歸美/今日)
　　此兩篇皆以體用字為字面貫題可以參觀
　推明性理格　以體效二字貫題意
　　知動仁静樂壽如何　　　　　　陳應靁
　　　出處(語雍也知者樂水仁者樂山知者動仁者/静知者樂仁者壽  朱文公集註云知者)
　　　　　(達於事理而周流無滯故動仁者安於義/理而厚重不遷故静動静以體言樂壽以)
　　　　　(效言動而不括故/樂静而有常故壽)
　　　立説(本朱子之説以體言動静以效言樂壽而/謂仁知之理本於吾身之固有亦非容心)
　　　　　(以求其樂壽之效也動静之中自/有樂壽存焉惟純乎天而已矣)
　　　批云(文字簡㓗無一/冗辭最可為法)
論曰吾身有全理(知/仁)體立而效存焉(體是動静/效是樂壽)則亦性
之而已(主意乎性/是純  天)夫人有此生均有此理(知/仁)本然之體
既具於是理之中(動静之體具/於仁知之中)自然之效豈出於是理
之外(樂壽之效非出/於仁知之外)言理而無所驗固不可(言知仁之/動静而不)
(言樂壽之效/驗固是不可)或有所利而為之亦非也(若有心求樂壽/之效亦不可)
(此兩句已含動静以/天樂壽亦以天意)夫知也仁也即吾一身之全理也
(應破題/首句)知者周流泛應而其體動(本朱子/之説)動則適於變
而自然之樂存焉(動中自/有樂)仁者純固堅守而其體静(本/朱)
(子之/説)静則順其常而自然之壽存焉(静中自/有壽)樂非専主
於動也(再斡/一轉)因其動而見其天之樂(見自/然意)壽非専主於
静也(意與上段同/亦斡一轉)因其静而見其天之壽(見自然意若/無此一轉則)
(文字枯/淡了)動静以天樂壽亦以天(此兩句發/明主意)非詣理之極
者孰知之(程子釋此章曰非體仁知之深/者不能如此形容結語用其意)知動仁静樂
壽如何請因夫子之言而申之　嘗聞動静一隂陽也
隂陽一太極也(用周子太極圖語太極動而生陽動極/而静静而生隂静極復動一動一静互)
(為其根云云五行一隂/陽也陰陽一太極也)方陽剛用事則流動發越而萬
物有熈熈之樂(謂陽動之中/有樂存焉)迨陰柔布令則凝定正固
而萬物得性命之真(謂隂静之中/有壽存焉)是動静之中未嘗無
樂壽之驗也(借陰陽動静之中有/樂壽意以形容本題)然天地以其心普萬
物而無心者也(用程子語天地之常以/其心普萬物而無心)效驗之應造化
何容心哉(應自/然意)知造化之太極則知吾身之太極矣(鎻/得)
(有力用朱子一物各具一太極語法/原題只百餘字便結入講簡潔可)世固有攖拂其恬
怡之性泊亂其純一之天者(非自然/之動静)棄知違仁(莊子絶/聖棄知)
(又語三月/不違仁)固無望其樂且壽也(固無自然/之樂壽)乃若逐物之
變更以為樂逺物之累自以為壽(亦非自然之動/静自然之樂壽)亦豈
至仁大知者之為哉(此段應冒頭或有所/利而為之亦非也)盖仁知有本
然之體則亦有自然之效(應冒/頭語)動静天也樂壽亦天也
(應冒頭動静以/天樂壽亦以天)吾何容心之有(應破題性之而已此所/謂體立而效隨非有所)
(利而為/之者)是故酬酢夫上下四方之宇周流夫古徃今來
之宙(淮南子上下四方曰/宇徃古來今曰宙)人見其為知之動吾初無心
於動也(應自然/之動意)此性貫融自然天機之發天籟之應(事/見)
(莊/子)有不知其樂者矣(知者自然/之樂如此)窮理而至盡性之境(易/繋)
(辭窮理盡性/以至於命)復禮而造至仁之地(克已復/禮為仁)人見其為仁
之静吾亦無心於静也(應自然/之静意)此性凝定自然安則乆
乆則天(事見/荀子)有不知其壽者矣(仁者自然/之夀如此)此非仁知之
外别有所謂動静亦非動静之外别有所謂樂壽也(此/兩)
(句應冒頭因其動而見其天之/樂因其静而見其天之夀意)微吾夫子見理之精造
理之極其孰能言之(應冒頭結處盡/發程子之意)雖然聖人言此不
過形容道體云爾(餘意/尤好)若夫會而觀之融而通之則知
仁本一理動静本一機(勉齋通釋此章曰人之生質有/近於仁者有近於知者學焉而)
(即其所近或趨於仁或趨於知至其成就則好樂動静/樂壽之分自應如是然仁則必知知則必仁不仁不足)
(以為知不知不足以為/仁特其氣象有偏重耳)静之中未嘗無動者存動之中
未嘗無静者寓(此兩句舉周子通書動而無静静而無/動物也動而無動静而無静神也動而)
(無動静而無静非不動不/静也物則不通神妙萬物)故精義入神與利用安身非
二事(易繋辭精義入神以致用/也利用安身以崇徳也)成物之知與成已之仁
實一機(中庸成已仁也成物知也/性之徳也合内外之道也)動静互為其根(太極/語)
樂壽交致其驗(應前/驗字)兹其為無體之易歟(繋辭神無方/而易無體)
兹其為不測之神歟(同上隂陽不/測之謂神)故曰動静無端陰陽
無始愚於仁知亦云(程子曰動静無端隂陽無/始非知道者孰能識之)謹論
　立説貫題格　以明誠二字貫題意
　　盡心知性存養如何　　　　　　毛登龍
　　　出處(孟盡心上孟子曰盡其心者知其性也知/性則知天矣存其心養其性所以事天也)
　　　　　(朱子集注云人有是心莫非全體然不窮/理則有所蔽而無以盡此心之量故能極)
　　　　　(其心之全體而無不盡者必能窮夫理而/無不知也以大學之序言之知性則物格)
　　　　　(之謂盡心則知至之謂存謂/操而不舍養謂順而無害)
　　　立説(以明誠兩進為主意明謂盡心知性誠謂/存養自明而誠則吾心性之天可以不失)
　　　　　(矣/)
　　　批云(議論有據文字亦/老時文中不多得)
明與誠兩進(明指盡知字誠指存養字進朱/文公白鹿洞賦明誠其兩)君子所以
全其天也(天指心/性言)天所命為性(中庸天命/之謂性)性所具為心
(朱文公釋本文云性則心之所具/之理今曰性所具為心少礙理)人有此生均有此天
(應天字/指心性)昧乎天者非也(不能盡/心知性)拂乎天者亦非也(不能/存心)
(養/性)君子天其天之學(天其天字/用前軰語)亦曰明誠兩進而已矣
(應破/題語)誠謂夫虚靈知覺者吾之心(程子云心/虚靈知覺)純粹至善
者吾之性(周子通書純粹至善者也故曰/云云繼之者善也成之者性也)究極之(盡/心)領
悟之(知/性)吾之明固足以為誠之之地矣(應前明/誠字)然明之
至而誠未至焉(明之至則能盡心知性誠/之未至則是未能存養)其把握也弗
力(不能/存心)其保毓也不粹(不能/養性)是非理欲或得以往來乎
其中(語老與接/題相應)則明自明爾(徒能盡/心知性)向之得諸天者未
必有諸已也如心與性何(不能存心養性/  天字應破題)是故(轉歸/正)非
盡不足以存(明而/誠)而存之所以究其盡(誠而明盡存/心所以  心)非
知不足以養(明而/誠)而養之所以充其知(誠而明知養/性所以  性)明
而誠(盡心/知性)誠而明(存心/養性)其君子兩進之功歟(繳本意/應破題)盡
心知性存養如何諸以申孟軻氏之㫖　嘗試論之天
命流行於事物之表氣以成形理亦賦焉(從天字説起/  朱子中庸)
(章句天命謂性注曰天以隂陽五行/化生萬物氣以成形而理亦賦焉)合虚與氣有性之
名合性與知覺有心之名(從心性上説起之横渠張子/曰由太虚有天  名由氣化)
(有道之名云/云兩句全文)是赤子不失之初(孟離婁大人者不失/其赤子之心者也)是
牛山未牧之根(告子上牛山之木嘗美矣斧斤/伐之云云牛羊又從而牧之)是乾道
各正性命之地(易乾卦彖曰乾道/變化各正性命)心也性也一天也(應/主)
(意天字之以上説心性字應虚靈知/覺者吾  心純粹至善者吾之性)人患不盡爾不知
爾(轉入盡/知意)苟知且盡也(從盡知上/轉入存養)則冲漠無朕萬象森
然(程子曰冲漠無朕/萬象森然已具)徹上徹下火然泉達(程子曰徹上/徹下不過如)
(此又孟子曰若火/之始然泉之始達)存之云乎哉養之云乎哉(歸存養/上來)然
天理人欲同行異情(應冒頭是非理欲或得以往/來乎其中  胡子知言云云)莫非
性也而氣質之性或得以蠱之(朱子曰有天地之性有/氣質之性又張子曰形)
(而後有氣/質之性)莫非心也而有外之心或得以障之(張子曰/有外之)
(之心不足/以合天心)初之昭然者將昏然初之純然者將雜然(以/上)
(是反説不能/盡不能知)天者人之尚安得以全其天哉(反應破題/全其天字)
此誠明之學不容不於兩進之地而加之力焉(應破題/首句)
且夫吾於知覺者而盡其心(應冒頭/知覺字)固可以詣其安安
之地(書堯典安安/允恭克讓)然出入無時則遷矣(不能存心時孟/子出入無  莫)
(知其郷其/心之謂歟)吾於純粹者而知其性(應冒頭/純粹字)固可以全其
生生之妙(繫辭生生/之謂易)然揠苗助長則斵矣(不能養性有/孟子宋人)
(憫其苗之不長而揠之者芒芒然歸/謂其人曰今日病矣予助苗長矣)又何以存之養之
哉(反説存/養字)嗚呼明之未至固無以為誠之地(應冒頭非/盡不足以)
(存非知不/足以養意)而誠之未固亦不足以充其明之天(反應冒/頭存之)
(所以究其盡養之/所以充其知意)明則誠矣誠則明矣(用中庸句法/  應冒頭語)此
中庸之所以為教(見上/文)亦吾孟氏盡知存養之論所從
出歟(引入/講)今夫性天之命也而心則具之(中庸/語)性天之
理也而心則主之(朱文公集註/並見冒頭註)四端根焉(仁義禮智四/孟子凡有)
(端於/我者)萬善足焉(朱文公云/萬善具足)有感有應者心之妙(程子曰/有感必)
(有/應)盡則可以斂宇宙於一握可以運六合於一思(程子/曰斂)
(之不盈一握㪚/之彌滿六合)心之盡則奚心之不可存(從盡心字/過存心字)無
聲無臭者性之體(詩云上天之/載無聲無臭)知則可以會萬殊於一
本可以融太極於一真(程子云一本所以萬殊萬殊所/以一本又周子太極圖無極而)
(太極無極之真二/五之精妙合而凝)性之知則性之養者易易爾(從知性/字過養)
(性/字)盡矣知矣洞洞屬屬無在無不在明之事也(皆用前/軰語)
(應主意明字/是説盡知字)然而明誠之學君子進進不自已之心(應/明)
(誠兩進字誠/是説存養字)不患其知之不至患其行之不力而無以
究其知(行之不力是不能存養/  中庸力行近乎仁)不患其知之不及患其
仁之不守而適以自鑿其知(仁之不守是不能存養適/論語知及之仁不能守之)
况夫理與欲交攻公與私相勝是與非真與偽對立(應/冒)
(頭是非理欲或得/以往來乎其中語)一把握之不謹則心之難持甚於槃
水之難持奚其存(應冒頭把握弗力語而荀子解蔽篇/人心譬如槃水正錯  不動則湛濁)
(在下清/明在上)一保䕶之不至則性之易流甚於湍水東西之
易流奚其養(應冒頭保毓弗粹語流孟告子上性猶湍/水也决諸東方則東  决諸西方則西流)
必有誠焉(應主意/誠字)誠則真則實則無妄(誠則能存養真/朱子云誠者)
(實無妄/之謂)不誠則偽矣(不誠則不/能存養)誠則静則定則能得(誠/則)
(能存養安記大學定而后能静静而/后能安  而后能慮慮而后能得)不誠則膠膠擾擾
矣(不誠則不能存養/  荀子膠膠擾擾)無鴻鵠其移(孟告子云一心以/為有鴻鵠將至)無
雞犬其放(同上人有雞犬放則知/求之有放心而不知求)無槁木死灰其寂㓕
(莊子齊物篇形固可使如槁木心固/可使如死灰乎又老子絶滅禮學)無一息之不存(如/此)
(則能/存)存吾之心則心之盡者又盡也(應冒頭存之/所以究其盡)不以
旦晝亡(孟告子上則其旦晝/之所為有梏亡之矣)不以牛羊牧(同上牛羊又/從而牧之)
不以杞栁桮棬戕賊(同上性猶杞栁也義猶桮棬也云/云孟子曰子能順杞桞之性而以)
(為桮棬乎將戕賊杞/栁而後以為桮棬也)無一瞬之不養(如此則/能養)養吾之性
則性之知者真知也(應冒頭養之/所以充其知)明以探索之誠以踐
履之(應主/意)造其理而履其事(朱子注盡心知性而知天/所以造其理存心養性以)
(事天所以/履其事)君子兩進之功不至於兩盡不止也(繳歸/本意)是
故中庸之不明乎善則無以為誠身之本(中庸不明乎/善不誠乎身)
(矣/)而誠其意者又大學致知之功(大學欲誠其意者先/致其知又見本題集)
(注/)孟子學孔子者也(引入本/題出處)中庸大學吾孔子之遺書
所以掲後學心性之日月也(結中庸大/學兩句)七篇之作往往
得之(謂孟子之言得/之中庸大學)其曰操則存舍則亡其曰得其養
則長失其養則消(並見告子/上云云)存養數語亹亹為學者言
之今而盡心一章言心之盡性之知(舉本/文)不徒曰知與
盡而已而復繼之以存養之片辭(演上/文)信乎知而存盡
而養誠明兩進之學君子之所以天其天者歟(應破題/語繳盡)
(本/意)雖然此復焉執焉之事也(周子通書云性焉之謂聖/復焉執焉之謂賢  又進)
(一步/思索)由復而至於無妄(易序卦復/則無妄矣)由固執而至於不勉
不思(中庸誠者不勉而中不思而/得誠之者擇善而固執之也)則雲行雨施吾心觸
也天髙地下吾性湛也(用劉屛/山文)是孔子從心不踰之境
(語七十而從心/所欲不踰矩)是文王性與天合之時(詩思齊雝雝在/宫肅肅在廟注)
(言性與/天合也)蕩蕩巍巍在吾方寸中矣(學劉屛山堯舜論蕩/蕩巍巍復在吾目中)
(矣/)故曰賢希聖聖希天(不走了天字聖周子通書/士希賢賢希  聖希天)
　題外生意格　此篇與陳子頥麒麟閣惟霍光不名論同格
　　中興輔佐孰優　　　　　　　　　　陶大章
　　　出處(前漢蘇武傳甘露二年單于入朝上思股/肱之美乃圖畫其人於麒麟閣法其形貎)
　　　　　(書其官爵姓名云云明著中興輔佐凡十/一人始霍光終蘇武  又見後篇詳註)
　　　立説(此題本因上文有單于入朝之説遂立意/謂欲以聳四夷之觀聴故麒麟閣之繪畫)
　　　　　(功臣以單于平日所畏慕如蘇武者而列/羣臣之後使之一見此圖謂大節如蘇武)
　　　　　(且居羣臣之後則凡列於武之前者/果何如人哉益見中國人才之多也)
　　　竹林陳一薦批(尋常人若如此立意必説倒了/前十人皆不及蘇武此則又有)
　　　　　(抑掦雖是取蘇武名節過人又囘䕶前十/人亦當在其前此最難斡旋盖説十人當)
　　　　　(在前是與主意不相合了此/獨兩不相礙可謂大有手段)
當逺人嚮慕之時(單于/入朝)而論次羣臣之勲烈(麒麟閣中/興輔佐凡)
(十一人始霍/光終蘇武)此其㣲意之所寓未易以常情論也(含蓄/本意)
(未發/出)夫人才之衆多(總説十/一人)固國勢盛強之本(皆可以/為漢朝)
(輔/佐)而名節之顯著(専指蘇/武一人)尤逺人之所畏慕者也(漢武/居匈)
(奴十九年誰/不畏慕之)然名節之全者不常見於天下(名節之/人難得)有
能堅此志於艱危怵迫之餘(始指蘇武/在匈奴時)伸大義於人所
難居之地(居北海/上牧羝)其風聲所存(名/節)誠足以懾戎心而張
國體(應逺人/向慕意)視夫從容輔治者(縂説前/十人)難易優劣盖不
待辨而明(不必辨其優/劣狀孰優字)而英明之君(暗指/宣帝)昭示夫輔治
之勲(中興輔佐/十一人)顧取其表表尤著者(指蘇武/一人)厠諸羣臣
之後(居十一/人之後)豈無深意於此哉(亦未説/出本意)盖秉節不移者
亦臣子當為之事(蘇武能/守節)而屈一人以示大體(以武居/羣臣之)
(後/)正人主抑揚之㣲權也(此正宣帝/本意所在)先之以輔治之臣
(前十/人)終之以全節之士(蘇武居十/一人之後)豈惟髙下之序自有
不可紊者存(始霍光/終蘇武)抑使外夷聞之有以知中國人才
之盛(使單于見之以武之名節如此/且居其後足見吾國人才之多)而未易窺其淺深
也(發盡主/意在此)漢宣帝因單于入朝而思股肱之美(出處/本文)表
而揚之者凡十一人(自霍光至蘇/武凡十一人)而蘇武特居其後(居/十)
(一人/之後)遡其論次之意有不難知者矣(應意/字)中興輔佐孰
優請申之夫褒賢録善(韓進學解占小/善者率以録)崇徳報功(書武/成崇)
(徳報功垂拱/而天下治)此有國之常典(此六典之/常法也)而總八柄者不
可一日廢也(禮天官太宰以八柄詔王/馭羣臣一曰爵以馭其貴)初豈視外夷之
觀聴為輕重哉(謂初不必因外夷來/朝方論定功臣次序)然帝之論功適在
於單于入朝之始(出處本文應/逺人向慕語)則其所以聳嚮慕明激
勸者實於此乎寓也(應微意/所寓語)昔者帝舜之世有徳者篤
之(書舜典惇/徳允元)元者信之(同上惇徳允/元注允信也)憸壬者則畏而逺
之(同上而/難任人)於逺人乎何與(若與逺人/不相闗)而顧於蠻夷有率
服之理(同上蠻/夷率服)豈非去取之意明輕重之理得(去小人/取君子)
(輕小人/重君子)有以深服其心乎(中國人才之重輕外/夷所視以為敬侮)春秋以
來晉楚之争亦已乆矣(晉楚/争霸)一旦晉君類能而使(左襄/九年)
(楚伐晉子囊曰晉君類/能而使之舉不失選)韓范趙魏各當其才(同上韓厥/老矣知罃)
(禀焉以為政范匄少於中行偃而上之使佐中軍韓起/少於欒黶士魴上之使佐上軍魏綘多功以趙武為賢)
(而為/之佐)楚之善覘人國者悉數而陳之(見上/注)退焉而不敢
校(同上文晉不可/敵事之而後可)信夫人才之為國輕重不可示人以
狹也(人才於中國/豈無闗係)漢廷公卿列侯曽不足以起人畏而
一大將軍猶足以為漢重(大將軍/衛青)上書公車輒拜丞相
(車千秋傳太子為江充所譛敗乆之千秋上急變訟太/子寃上感悟立拜千秋為大鴻臚數日遂代屈氂為丞)
(相封富氏侯後漢使至匈奴單于問曰間漢新拜丞相/何用得之使者口以上書言事故單于曰如此漢置丞)
(相非用賢也妄一男/子上書即得之矣)而外夷遂得以竊笑之(見上/注)况乎
覧元功之籍(過宣/帝)章中興之懿(中興輔/佐諸臣)以令衆庶以示
四夷(因單于/入朝)宣帝得不劑量其輕重而示人以意乎(應/意)
(字/)是故形貎之擬(本出處法/其形貎)官爵之書(同上書/其官爵)麒麟之
載褒嘉之寵前此未始見也(上文上思股肱之美乃/圖畫其人於麒麟閣)自
帝之論功而事昉乎此矣(昉者/始也)然即帝之所謂輔佐而
觀之(且縂説/十一人)定策如博陸(博陸侯霍氏又光受遺/詔輔少主又定萭世策)濟治
如丙魏(丙吉魏相/同心輔政)靖邊如充國(趙充國保/勝安邊)勲烈之優爵
禄之重(總/説)寘之於前列夫誰曰不然(以此數人居於/前列誰曰不可)安
世以謹厚聞(張安世忠/厚謹信)延年以安和著(杜延年為人安/和乆典朝政)
蕭望之梁丘賀以儒學顯(蕭望之明經持重議論有餘/梁丘賀從京房受易各見本)
(傳/)其他如韓如劉(韓增/劉徳)要不過一藝一能之士未見其
有卓然可紀之功也(畧抑之注/詳見題)子卿仗節虜廷不撓不
屈(武使匈奴仗漢節牧羊臥起操持/節旄盡落  蘇武為主合敘得長)富貴利達之語舉
不足以動其心(本傳衞律説武曰蘇君律前負漢歸匈/奴幸䝉大恩賜號稱王擁衆數萬馬畜)
(彌山冨貴如此蘇君今日降明日復然武不應又李陵/謂武曰單于聞陵與子卿素厚故使陵來説足下虚心)
(欲相待終不得歸漢徒自苦無人之地信義安可/見乎武曰王必欲降武請畢今日之驩效死於前)而大
節凛然真足以寒单于之膽而奪之氣(本傳揚名於匈/奴功顯於漢室)
想夫單于之族翕然起敬知中國之有人(誰不畏慕/其名節)渭
水之朝(匃奴呼韓邪/來朝渭水上)深自屈服(且説蘇/武之功)是雖匈奴衰微
之故(宣帝賛承武帝奮擊之/威值匈奴百年之運)而子卿慷慨不囘之節足
以壯漢家之勢多矣(蘇武之功/不可揜)然則宣帝行報功之典
其可不知所論次乎(此宣帝所以/論次之也)今也列羣臣於其前
(前十/人)寘子卿於其後(居十人/之後)先後次序帝意果何所寓
耶(設/問)帝也亦思夫往者武帝復讎之役矣(且開展説將/武帝時衞霍)
(來比並方見/得蘇武有功)席富庶之後(食貨志武帝初七十年間國/家亡事民給家足都鄙廩庾)
(盡滿而府/庫餘財)乘累戰之威(同上干/戈日滋)而又得衛霍之徒以為
之將(大將軍衛青驃/騎將軍霍去病)雖所向輒克以少紓前日之恥(同/上)
(衛霍同出兵追匈/奴斬首萬餘級)而終不得其臣妾之心(武帝單于/未來朝)今
也不煩兵革以臣所未臣而振吾中興之功(直至宣帝/時單于方)
(來/朝)此豈特在廷諸臣輔佐之力(不走了/前十人)微子卿之節外
國逺人殆不知中國禮義之為可尊矣(若無蘇武一人/則匈奴得以玩)
(中國/矣)子卿之守節如彼其堅也起敬於單于如彼其乆
也而序列如彼其卑也(是學孟子功烈如/彼其卑也句法)帝豈無見於
此哉(又設/問)盖麒麟之圖繪正逺人觀聴之所繫(本文因/單于入)
(朝乃圖畫其/人於麒麟閣)彼其平日所以畏慕者知有子卿而已(且/説)
(單于所畏慕者惟武/一人  蘇武字子卿)一旦顧瞻傑閣(麒麟/閣)厯數元勲(十/一)
(人/)而疇昔敬畏之人(指蘇/武)乃眇眇然特居於輔佐諸臣
之後(武居十/人之後)殆將相顧駭愕私相告語(形容當時畏慕/氣象如親見之)
以中郎之大節如此(蘇武為/中郎將)且居羣臣之下(居十人/之後)則
凡偃然於其右者(前十人響下/得偃字)其功徳顧可量歟(人囘/䕶得)
(前十人俱好/此是大手段)將益信中國人才之盛非吾之所能盡知
(匈奴所知名只是蘇武一人/之名節以前十人未能盡知)而隠然有虎豹在山之勢
矣(虎豹在山藜/霍為之不採)如是寕不足以示中國之大而杜外夷
窺伺之心耶(應上冐頭國勢盛/強逺人向慕之意)漢末三國争衡(魏蜀/吳)吳
之不競於魏盖明矣(魏強而/呉弱)趙咨將命於魏乃能於雍
容立談之頃而折其輕視江東之意(用趙咨/事為證)魏問咨以
吳如大夫者幾人盖美其専對之不屈也(詳見吳志其/文甚明不待)
(注/)咨寧自貶而不肯損國威重故託言聰明特達者八
九十人而自處於不可勝數之列(咨對曰聰明特達者/八九十人如臣之輩)
(車載/斗量)嗚呼吳之才惟不止若咨者而已此吳之所以強
大而魏之所以深憚也(以咨比/蘇武)宣帝之用心咨誠得之
矣雖然中興之輔佐則盛矣抑當時在廷公卿之選皆
無愧於子卿者耶(説當時不獨蘇武有功然/亦得在内大臣主張之力)曰是正不
當以内外為别也(内前十人/外蘇武)盖内治之不舉則在外者
無以成其功(無大臣主於内則/蘇武何以成其功)而居中之有人正守節
於外者之所恃以為無恐也(有大臣主於内則/武有所恃而不屈)有如望
之梁丘賀以儒術自致於其君(見前/注)雖未有傑然髙世
之勲而開導扶掖之任亦誠不可闕者獨可以為文墨
議論而遽少之哉(以十人/當在前)宣王之中興(毛詩烝民篇任/賢使能周室中)
(興/焉)其輔佐之臣自方叔召虎而下詩人序其功而歌之
(詩采芑方叔元老克壯其猶江漢命召/公平淮夷云云王命召虎式辟四方)其髙下大小誠
不可掩矣(末以宣王/事為比)而六月卒章乃曰侯誰在矣張仲
孝友(見小雅六月詩云云/以其居中之有人)嗚呼昔者中興之論功盖已
若此矣(囘䕶前十/人意好)
　題外生意格　此篇與陶大章中興輔佐孰優論同格
　　麒麟閣唯霍光不名　　　　　　陳子頥
　　　出處(前漢蘇武傳甘露三年單于始入朝上思/股肱之美乃圖畫其人於麒麟閣法其形)
　　　　　(貎署其官爵姓名惟霍光不名曰大司馬/大將軍傳陸侯霍氏衛將軍富平侯張安)
　　　　　(世車騎將軍龍頟侯韓增後將軍營平侯/趙充國丞相髙平侯魏相丞相傳陽侯丙)
　　　　　(吉御史大夫建平侯杜延年宗正陽城侯/劉徳少府梁丘賀太傳蕭望之典屬國蘇)
　　　　　(武/)
　　　立説(霍光擁昭立宣有大功於漢室宣帝宜報/之之厚而反有赤族之誅真少恩也彼時)
　　　　　(單于方來朝萬一舉霍光以為問謂光之/有功如此何故待之之薄宣帝恐無以揜)
　　　　　(其過乃畫功臣於麒麟閣而以霍氏居第/一且不書其名欲使單于知帝之待霍氏)
　　　　　(未嘗不厚其所以誅之者乃其子孫之罪/非帝少恩也猶兾可以釋單于之疑耳)
　　　批云(説破宣帝待霍氏之心如親見之且是文/勢有抑揚言語極痛快讀此一篇可以前)
　　　　　(無古人矣/可敬可服)
禮有不出於人主之誠心(謂宣帝本心/不敬霍光)而過為是褒顯
人臣之舉者(過以不名/之禮待之)此其意必有所為也(含蓄/本意)夫人
主之於功臣優崇尊顯(正/説)而不以臣禮待之者(不以臣/禮待之)
(故不敢/書其名)正以想其疇昔之功也(此正是待/功臣之意)然而思其功
則必厚其報(且暗説思霍光/之功當報其恩)愛之於其身則必酬之於
其後(愛霍光之身/當酬其子孫)今也保全之意不堅於疑忌未露之
時(當時不能保全霍/光且有滅族之惨)而褒崇之典乃驟用於裁抑太過
之後(既是裁抑之且於麒麟閣之畫乃以/不名之禮待之豈褒崇之真心耶)君子固已知
其意之所主矣(亦未説出本意/是祖前篇步武)麒麟閣之畫(見本/文)圖形
者凡十有一人(始霍光/終蘇武)而獨於霍光不名焉(博陸侯霍/氏不書其)
(名/)人固知宣帝之假寵於霍氏也(似若敬/霍光)而不知帝之
意不在於光而在於單于之朝也(方露出/本意)盖光之擁昭
立宣功在社稷(此是光之/功不可揜)凢其所以為漢與夫漢之所
以待霍氏者(光之功如彼宣/帝待之如此)不惟天下知之匈奴固已
知之熟矣(匈奴亦熟知/霍光之功)使其來朝之始首舉是以為問
則帝之心寧不有愧乎(設使單于來朝之始問及霍光/有功如此漢何故待之薄宣帝)
(何以對之能/無愧心乎)是以列之於諸臣之先而待之以不名之
禮(所以麒麟之畫以霍氏/居第一而不書其名)使其一見之頃必知漢之所
以待霍氏者非羣臣之所敢望(欲使單于不待問而知/之謂諸臣皆書其名獨)
(霍氏不書其名者/非敬霍氏之至耶)則夫前日之事非真漢之少恩也(前/日)
(赤族之誅乃霍山霍禹/之罪非宣帝少恩也)猶冀可以釋單于之疑乎(單于/知此)
(意則謂漢未嘗不待霍光之至其所以招此/誅者乃其子孫之罪可以曉然而無疑矣)麒麟閣唯
霍光不名請遡其意夫委質策名臣子大義(晉語委質/為臣無有)
(二心云云又晉王導傳策名藩/屛又見前百官公卿表云云)君前臣名禮之大經(記/君)
(前臣名父/前子名)古之大臣雖有大勲勞於天下其君盖未始
不名之(君之於臣/當顯其名)如曰來禹(書大禹謨/帝曰來禹)曰嗚呼説(説命/王曰)
(嗚呼/説)曰父義和(文侯之命王/曰父義和)此皆功崇徳厚而見名於
其君者也(舜之於禹髙宗之於傳説平/王之於義和未嘗不名之)獨成王之於周
公(詩閟宫王曰叔父建/爾元子俾侯于魯)太甲之於伊尹(太甲上惟嗣王/不恵于阿衡)
而特以叔父阿衡目之(見/上)外是未多見也(除此二人之/外亦皆名之)
今而宣帝之不名霍光豈非以伊周之禮待之耶(此是/疑辭)
(綴上文/伊周來)然而人君之於人臣不名之禮可以為一時非
常之恩(轉正/意)至於垂之竹帛(後漢鄧禹傳垂/功名於竹帛)勒之彛鼎
(王文憲集序/功銘鼎彛)所以昭元勲而垂後裔者(人臣之名欲/使萬世知之)正
不當以名之為嫌也(豈容不/書其名)成王雖尊周公而書之於
史者未嘗不曰周公旦也(見周/書)太甲雖重伊尹而記之
於書者未嘗不曰伊尹也(見商書/伊訓)安有麟閣之圖(引本/文)
逺將以威四裔乆將以傳子孫乃遽沒光之名而不書
哉(若不書其名何以威/四裔何以示子孫)是必有故也(故字是應冒頭/其意必有為意)大
抵人之常情有所諱晦於中者必有所文飾於其外(有/愧)
(於心者必欲文飾/於外以掩其過)無故而加之非常之寵必非其中之
誠然者也(忽然待以過情/之禮豈真心哉)且帝之所以待光者果厚耶
薄耶輕耶重耶(且將厚薄輕/重字疑説)始元以後(昭帝/年號)地節以前
(宣帝/年號)漢幾岌岌矣(時昭帝崩迎昌邑王賀立/後廢昌邑王復立宣帝)二十年間
其能挈卯金既揺之鼎(漢姓劉故/云卯金)而措之泰山之安者
(前嚴助傳天下之安/猶太山而四維之也)秋毫皆光力也(秋毫言纎細皆光/之功非霍光擁昭)
(立宣則漢之為/漢未可知也)此其鴻名偉績精忠峻節表表然彌滿
六合之間(光之功/不可揜)雖在逺人亦知有所謂霍子孟之忠
矣(霍光字/子孟)借使後嗣不競猶當䝉八議之貸(縱霍山霍/禹不是猶)
(當恕之四禮秋官小司冦之職一曰議親二曰議故三/曰議賢  曰議能五曰議功六曰議貴七曰議勤八曰)
(議/賔)帝也宅心不𢎞疑慮日積(從此責/宣帝)芒刺在背固已不
能堪於驂乘之時(霍光傳宣帝始立謁見髙廟光從驂/乘上内嚴憚之若芒刺在背云云故)
(俗傳之曰霍氏/之禍䝉於驂乘)而積薪不徙正所以養成直突之變(霍/光)
(傳霍氏誅滅而告霍氏者皆封人為徐生上書曰云云/曲突徙薪無恩渾焦頭爛額為上客耶云云今徐福數)
(上言霍氏而獨不䝉/其功惟陛下察之)卒使副封朝去(魏相傳又故事諸/上書者皆為二封)
(署其一曰副領尚書者先發副封所言不善屛/去不奏相因許伯白去副封以防壅蔽帝善之)霍氏夕
誅(同上霍氏殺許后之謀始/得上聞云云霍氏伏誅)功臣之肉未寒(言霍光/薨未幾)而
子孫無噍類矣(赤族之誅霍雲霍山皆自殺禹腰斬顯/及諸女昆弟皆棄市  無噍類字出項)
(羽傳嘗攻襄城襄城/無噍類言無一人也)則帝之所以待光者何其薄耶(應/前)
(薄/字)夫愛其人則必有以全其功(愛光之功則/當保全之)尊顯其身
則必有以安榮其子孫(愛光之身則當酬其子/孫  應冒頭小講數語)豈有忍
於夷其宗覆其祀而不忍於書其名哉(説得痛快祀/書覆宗絶)帝
之本心斷不然矣(帝之心盖他/有所主也)盖是時呼韓邪單于方
入朝貢(出處/本文)彼雖外夷豈不知中國有博陸侯乎(博陸/侯霍)
(氏/)赤族之慘(見前/注)其心固疑帝以為忍矣(光有功如此/而且有赤族)
(之誅非/忍乎)是雖擢髪以數山禹之罪(霍禹山雲等日見/侵削始有邪謀)而
中國明白正大之意恐未必能暴白於逺人也(語意/分曉)夫
中國本以信義服逺人也(單于所服者/信義而已)今使奉珍執幣
之始(單于奉/珍朝貢)而首聞中國有薄於信義之名其不取輕
於單于乎(帝既誅霍氏是無信/義何以服單于之心)於是寓其意於麟閣之
畫(本/文)列功臣十有一人而冠霍光於其首(始霍光終蘇/武詳見本題)
(注/)且以不名尊之(博陸侯霍氏/不書其名)使之過而觀焉見而思
焉(想像當/時氣象)視其爵則皆爵也(十一人均/書其爵)氏則皆氏也(十/一)
(人均書/其氏)名則皆名也(十一人皆/書其名)而霍光獨以氏稱而諱
其名(但云霍氏/不書其名)則將曰霍光有非常之功(光有擁昭/立宣之功)而
漢天子有非常之報(宣帝未嘗不/報之之厚)圖其形且不敢名况
親待其人乎(光既死之後且以不名待/之則親待其人為可知矣)誅其子孫而尊
榮其身漢之法顧不甚公乎(誅霍山霍禹等而/不書霍光之名)有見於
此則彼不待於言(使單于知此/意則不必問)此不待於辯(宣帝亦/不必答)而
其所疑者固已冰消風釋矣(應猶兾可以釋/單于之疑一句)然則帝之
所以不名光者非為光諱也乃為已諱也(正是諱/已之過)非諱
其名也諱霍氏之誅也(明知誅霍氏之過故以不/名之禮待之而欲揜其過)使帝
而果以光為重則單于來朝之始獨不能發徳音下明
詔以湔洗霍氏之辜乎(難宣帝無厚/待霍氏之意)麟閣既畫之後又
不能捐一爵命一官以嗣續霍氏之祀乎(又難宣帝既/不曽湔洗霍)
(氏之罪又不曽嗣續霍氏之祀徒/以不名之虚禮何以盖其過乎)實恵不見於平時(如/前)
(之/説)虚禮驟加於一旦(麒麟閣/之畫)帝之心吾知其非誠矣(應/破)
(題數語發/盡主意)抑嘗反覆麟閣圖畫之事而觀之盖無一而
不為單于設也(末就蘇/武上説)始之以霍光帝之私也(光居/第一)所
以釋單于之疑也(此見帝/之私處)終之以蘇武帝之公也(蘇武/居十)
(一/)所以服單于之心也(此是帝/之公處)牧羝之節十九年不屈
於匈奴(見前注仗漢節牧羝云/云武留匈奴凡十九歳)一旦歸自朔庭(同上始/以強壯)
(出及還鬚/髪盡白)外國之人將謂漢廷以何職處之(官不過/屬國)今
也官不過屬國而位列於十人之下(蘇武居十/人之後)則所謂
十人者其光明俊偉又當何如耶(亦是祖前/篇説話)折外侮於
方萌張大漢之威聲帝於是乎得之矣(應無一而不/為單于設意)後
世論麟閣之畫第惟曰為褒功報徳計(帝之意不在於/褒功報徳而在)
(於屈服/單于)而不知帝之微意固如是其深也(又應冒/頭意字)吾固
因霍氏之事復表而出之
　　前篇謂宣帝麟閣之畫以蘇武居末者欲使單于
　　知中國之有人此篇謂宣帝麟閣之畫以霍光居
　　首者欲使單于知中國待大臣之厚雖意各有所
　　指大抵皆歸於屈服單于上来機軸略同可以參
　　看
　駁難本題格　此篇與陳季南乾坤之藴論同意
　　動静見天地之心　　　　　　　方　監
　　　出處(文中子天地篇子曰圓者動/方者静其見天地之心乎)
　　　立説(王通以圓者動方者静為可以見天地之/心是執其迹之一偏者然天之迹雖動而)
　　　　　(有静之理存地之迹雖静而有動之理寓/動伏於静之中而静者又所以為動之地)
　　　　　(一元之氣相為流通而無窮此則天地之/心也殆不容以執一而議彼王通以方圓)
　　　　　(而論動静是拘其迹耳又/何足以知天地之心哉)
　　　考官批云(辭㫖精深學問淹貫闗/洛諸儒議論盡在是矣)
執其迹之一偏者(王通以圓者為動以方者/為静是執其一偏之迹耳)而求以窺
造化之妙藴(見天地之心易藴字是用/繫辭乾坤其  之藴字)君子以為未也
(責王通不知/天地之心)夫易道不明乆矣(全篇純用易作議論/承題便挈易来説)自
太極肇判(合從太/極説来)禀其輕清者而形於上(列子天瑞篇/清輕者上為)
(天濁重者下為地乂韓原人形於/上者謂之天形於下者謂之地)得其重濁者而形於
下(注見/上)是特其迹之粗焉耳(應破題執/其迹語)或者徒見其穹
然隤然於俯仰之間(太𤣥元告篇天穹窿而周乎下易/繫辭夫坤隤然示人簡矣  隤音)
(頺釋文/柔貎也)遂以為彼一於動此専於静(以天之圓為動/地之方為静)而
外是則無餘藴(藴字是/説心)抑不思夫一元之氣亭毒於不
言之表(此是天地之心蓄唐楊炯渾天賦/生之育之長之  之亭之毒之)其理本相為
流通而無窮(如太極圖所謂一動一静互為/其根是其理相為流通者也)殆不容以
執一而議(説破王通不合/執一偏之見)四時之運功成者退(動之中/有静)
斂藏之後生意復還(静之中/有動)動伏於静之中而静者又
所以為動之地(主意/分曉)吁此易道也彼王通氏何足以知
之(責王/通)觀其言曰圓者動方者静其見天地之心乎(引/本)
(出/處)以方圓而論動静異乎吾所聞矣(是特其迹/之粗者)動静見
天地之心請申之　昔者嘗於易而有攷焉(應冒頭承/題易字)
夫乾之謂乾取其能變化者也(易乾卦乾道變/化  有動意)而初九
則曰潛龍勿用(同上初九潛龍/勿用  有静意)盖至於坤之柔順利貞
(易坤卦柔順利/貞  有静意)則又曰行地無疆(同上行地無/疆  有動意)夫硏深
索至宜莫易若也(易繫辭極深硏幾乂/揚子聖人存神索至)今而於乾則言
潛(潛有/静意)於坤則言行(行有/動意)聖人果何見歟(難/)吾知之矣
(解/)天地本一理也動静非二機也(前􁩰/説話)憧憧往來朋從
爾思(易咸卦九四貞/吉悔亡云云)寂然不動感而遂通天下之故(易/繋)
(辭全/文)此心説也(此則為天/地之心)自是説不明(牽上文/來立説)於是乎
管窺錐測者(莊子秋水篇是直用/𬋩窺天以錐指地)始曰天道止於左旋
(是天止於動耳/  見天文志)否則曰地積塊耳(是地止於静耳氣列/子天瑞篇天積  也)
(地積/塊也)吁為此論者盖自列禦冦以来非一人也(列子名/禦冦)
亦孰知其所言者僅止於迹歟(應破題/迹字)寒来則暑往可
以言天之迹(以天為/止於動)而不可以言心(動中有静方/是天之心)山峙
而川流可以言地之迹(以地為/止於静)而不可以言心(静中有/動方是)
(地之/心)夫即其動静之中(詳演動/静二字)而求其所以不専動静
者(天非專於動/地非專於静)尚未免泥於所見之粗(以不専於動静/而言猶未見其)
(心/)曽謂一方一圓可以論天地乎(况以方為静圓為動/可以見天地之心乎)
草木吾知其春而生也龍蛇吾知其冬而蟄也(學史記/老子傳)
(文法夫子稱老􁐆曰鳥吾知其能飛/魚吾知其能遊獸吾知其能走云云)然陽生於黄鐘之
月(前漢律厯志黄鐘黄者中/之色故陽氣施於下泉)向者不食之碩果(剥卦碩/果不食)
生意已萌芽於歸根復命之中(應動伏於静之中意其/老子夫物芸芸各歸)
(根歸根曰静/是謂復命)而一隂為姤(姤卦五/陽一隂)所謂摧枯剥落者雖
曰未見其形生氣化之象(朱文公太極圖解乾男坤女/以氣化言也萬物化生以形)
(化言/也)已不可以昔日之物論矣(應静者又所/以為動之地)然榮枯生
悴者其迹也(應迹/字)盈虚消息者其心也(應心字易/詳見周)此其
周流一機盖精義入神(繫辭精義入/神以致用也)有不容以俄測俄
度者焉(見/)　今夫鼔舞萬物者莫神乎雷(先説静而未/動意  欲援)
(復其見天地之心語故先把/雷来説以雷在地中復故也)陰凝而莫㪚物蹙而莫遂
日之所不能燥雨之所不能濕風之所不能鼓雷一震
焉而凝者㪚蹙者遂其機亦神矣(全學蘇明允樂論雨/吾見其所以濕萬物)
(也曰吾見其所以燥萬物也風吾見其所以動萬物也/𨼆隠谹谹而謂之雷彼何物也陰凝而不散物蹙而不)
(遂雨之所不能濕曰之所不能燥風之所不能動/雷一震焉而凝者散蹙者遂  至此則静者動矣)及其
凄然而秋也(雷至秋/則收聲)則退藏諸密(静/)與夫舂撞呌號者
(動/)俱蟄其聲於冥然漠然之表(動者/復静)是果何為而然耶
(呌下/文来)吁雷在地中復(見易復卦段有此一/句故生一  議論)震下坤上則
為復(見復/卦)雷動物也不伏乎地之中(動不伏/於静)坤静物也
而升乎震之上(静見/於動)盖至是而天地之心可見矣(用此/一句)
(甚切天易復卦復/其見  地之心乎)然則善論天地者將何如(演餘/意)曰一
動之間規矩兩存焉(規動/矩静)一息之頃智仁兩寓焉(知動/仁静)
萬象紛錯有非有也(動之中/有静)不産而化無非無也(静之/中有)
(動/)直専翕闢當如吾夫子之繫易斯可矣(易繋辭夫乾/其静也専其)
(動也直夫坤其静/也翕其動也闢)烏可岐其迹而論耶(應破題/迹字)雖然離
一為二固非真見認無為有亦非深知造化者(就心上/充廣去)
萬物有心於天地天地何容心於萬物(用闗洛/諸儒語)籟者自
鳴孰使之鳴也(莊子天/籟自鳴)蠖者自屈孰使之屈也(易繋辭/尺蠖之)
(屈以求/伸也)時之至萬物不能却其来勢之極萬物不能強
其反(純用前/軰議論)天地何與焉(謂天地何容/心於萬物)且以咸之一卦
言天地之感也(見易/咸卦)而聖人則不曰感而曰咸誠以有
心於感者天地之末而無心於感者乃天地之妙(伊川/語)
夫論天地之感者盖如是則未感之初可知矣至哉夫
子之言曰易何思也何慮也又曰過此以往未之或知
也(並見/繋辭)思曰何思慮曰何慮知曰未知皆未嘗以有心
而論天地也(謂天地何/容心於物)惜夫無以此理語王通氏
　駁難本題格　此篇與方監動靜見天地之心論同意
　　乾坤之藴如何　　　　　　　　　陳季南
　　　出處(文中子立命篇薛收曰敢問三才之藴子/曰天統元氣地統元形人統元識乾坤之)
　　　　　(藴汝思之乎於/是収退而學易)
　　　立説(乾陽物也陽以健而運故動坤陰物也陰/以順而承故静然陽不止於動動之前已)
　　　　　(有静陰不止於静静之前已有動動静無/端陰陽無始所謂乾坤之藴者如此今王)
　　　　　(通乃以天統元氣地統元形為藴是乾坤細/之妙果可以形氣盡乎此意本前篇議論)
　　　　　(看自/見之)
　　　批云(論有根據文有起伏理學透徹皆從/闗洛乾淳諸老語録中来真佳作也)
論曰動静無端道之妙也(動静指乾坤道妙指藴始伊/川云動静無端陰陽無)
自太極判而隂陽分(合從太極原頭説来極周/子太極圖陰陽一太  也)惟一故
神惟兩故化(張子正䝉一/故神兩故化)動静互根循環不已(周子太/極一動)
(一静互/為其根)而造化之妙莫窺焉(見動中有静/静中有動意)夫穹然而居
乎上(太𤣥元吉篇天/穹窿而周乎下)隤然而處乎下者(見繋辭詳/見前篇注)天地
之形體也(程子云以形體/而言則謂之天)健而動者陽之變(見周子/太極圖)順
而静者陰之合(同上太極動而生陽云云/静而生隂云云陽變陰合)乃其性情之
妙(同上乾者天之性情其張南軒曰/陽主乎變陰主乎合  性情然也)無動而不静無静
而不動(動中有静/静中有動)推之於前不見其始(朱文公太極圖/解文推之於前)
(不見其/始之合)窮之於後不見其終(同上引之於後/不見其終之離)非知道者
孰能識之(程子/云云)昔者聖人泄造化之藴而作易(出處説/學易故)
(如此/援引)乾陽之始者氣之初坤陰之生者形之成(前軰/議論)而
陰陽大化升降上下盈虚消息無有止息(見動之前有/静静之前有)
(動/意)大哉易也斯其至矣(見周子/太極圖)王通因薛收三才之問
而及於乾坤之藴(見本題/出處)此收之所以悟之而學易(同/上)
(於是收退/而學易)然藴之一辭(摘出藴/字説)通雖言之(且/揚)恐亦未能
真知之也(却/抑)乾坤之藴如何請䆒言之　夫一陰一陽
之謂道(就繫辭一句/原起最有據)指陰陽而謂之道可乎(朱文/公語)曰陰
陽非道也所以一陰一陽者道也(朱文公云形而上者/謂之道形而下者謂)
(之器陰陽亦形而下者耳故陰陽/非道也所以一陰一陽者道也)夫天地之間惟一陰
陽動静之理焉則所謂道也(見上文諸句句是闗/洛乾淳  儒議論)太極
者本然之妙陰陽動静者所乘之機(見朱子太/極圖解)謂其始
於動乎而動之先已有静謂其終於静乎而静之後復
有動(並見文/公語録)此紀綱造化流行古今不言之妙藴也而
畫前之易於是乎在矣(此段並照接題自太極/判至造化之妙莫窮焉)故夫子
之繫易曰乾坤其易之藴耶(見繫辭證/得藴字切)盖乾陽物也坤
陰物也(並見繋/辭云云)乾坤二卦六陽六陰者乾坤之純也(乾/一)
(卦六爻皆純陽坤/一卦六爻皆純隂)㪚之於六十四卦三百八十四爻陽
者皆乾而陰者皆坤(凡属乾者皆陽/凡属坤者皆陰)天地水火雷風山
澤(乾天坤地坎水離火/震雷巽風艮山兌澤)同此一陰陽一乾坤也(見繋辭/云云)
陰陽之機循環迭化聚㪚相因升降相求絪緼相揉相
兼相制欲一之不能(用前革諸儒緒論演一/動一静互為其根之意)此其所以
為易之道所以為乾坤之藴歟(主司批此處云理透/文老非淺學可到)不
然夫子何以繼之曰乾坤毁則無以見易易不可見則
乾坤或幾乎息矣(自題下至此凡四引繋/辭中語節節足以發明)王通之言毋
乃得夫子之遺論歟(就夫子繋易過王/通氏説易上來)今觀之易曰天
行健地勢坤矣(易乾卦天行健/坤卦地勢坤)盖指乾坤之象而言而
非乾坤之藴也(以天地言乾坤則/是象也非藴也)曰乾用九坤用六矣
(諸卦無用九用六字/獨乾坤二卦有之)盖指乾坤之數言而非乾坤之藴
也(以九六言乾坤則/是數也非藴也)闢户謂之乾闔户謂之坤(易繋辭/云云)
闔而闢闢而闔變化往来而不窮者其藴為何如(同上/一闔)
(一闢謂之變往来不窮謂之通中闔是静闢是動闔而/闢則静中有動意闢而闔則動  有静意此則為乾坤)
(之/藴)乾知太始坤作成物(見繋/辭)始者必成成者復始相摩
相盪而不已者其藴為何如(繋辭剛柔相摩八卦相盪/  始是動成是静始者必)
(成則動中有静意成者/復始則静中有動意)乾為陽動而動直之中有静専
焉則陽含陰也(繋辭夫乾其静/也専其動也直)坤為陰静而静翕之中
有動闢焉則陰含陽也(同上夫坤其静也翕其動也闢/  陽含陰陰含陽亦是朱文公)
(説話變化用於/此最為活法)乾坤之藴寧不於是乎在(乾之動中有/静坤之静中)
(有動此則/為真藴)火陽根陰水陰根陽而陰陽之精互藏其宅
也(根陽根陰用周子太極圖語語陰/陽之精互藏其宅用張横渠)動極而静静極而
動而動静之機互為其根也(並用周子/太極圖語)推而至於乾降
坤升而為泰泰往而有必復之理(泰卦坤/上乾下)乾上坤下而
為否否終而有必傾之道(否卦乾/上坤下)剥盡而復反(五陰為/剥一陽)
(為復剥/繼以復)夬消而姤長(五陽為夬一陰/為姤夬繼以姤)無非此理之藴也
(諸卦動中皆有静静中皆/有動此則為乾坤之藴)人有人之乾坤(如乾男坤女/之類則為人)
(之乾/坤)物有物之乾坤(如乾龍坤馬之類則為/物之乾坤  並見語録)其終其始
其進其退其榮悴其盛衰(理徹語老行/文且有法度)而隂陽動静之
理無不有焉乾坤之藴無不在焉(分/曉)此所謂乾坤成列
而易行乎其中者歟(又引繋辭結非有/學問安能及此)王通答薛收之
問而欲其於乾坤之藴而致思焉其㫖深矣(且説王通/之言是)
然謂統元氣者為天之藴統元形者為地之藴(見題/注)乾
坤之藴果可以形氣而盡乎(乾坤之藴/不在形氣)陰陽無始動静
無端(應破題語全篇/議論祖此兩句)循環不息立天地之大義者乾坤
精藴之所存(乾坤之/藴在此)通或未能真知之也(責王通不知/此意亦應冐)
(頭/語)雖然收之所問者三才之藴通獨荅之以乾坤之藴
而人心之妙不及焉(又就出處設/問作結尾)豈不以無極之真二
五之精妙合而為人者天地之藴盡在是矣(周子太極/圖無極之)
(真二五之精妙合而凝/乾道成男坤道成女)通何贅於言使人極不立則窮
而髙汚而下者特塊乎之形體爾其精藴孰從而窺之
(無人極主宰於其中/則天地之道不立矣)故辟上辟下而辟中有人焉(太𤣥/經天)
(辟乎上地辟乎/下人辟乎中)參天地贊化育(中庸惟天下至誠可以/贊天地之化育與天地)
(參/矣)彌綸而輔相之(易泰卦財成天地之/道輔相天地之宜)而後乾坤有以
自立也(人極立則乾/坤之道立)然則人者其天地之心(禮記人者/天地之心)
(也/)乾坤之藴歟愚故併論之
　推原立意格　此篇與黄九鼎定名虚位論同意
　　博愛之謂仁　　　　　　　　　陳傳良
　　　出處(韓愈原道博愛之謂仁行而宜之之謂義/云云老子之小仁義非毁之也其見者小)
　　　　　(也坐井而觀天曰天小者非天罪也彼/以煦煦為仁孑孑為義其小之也則宜)
　　　立説(仁道之大天下之公言也彼佛老之小吾/仁一人之私言也韓愈慮天下之人不知)
　　　　　(仁道之大於是始以博愛言仁曰博云/者大之也此説只是推原韓退之本意)
　　　考官批云(立意廣大行文圓活造語/老蒼無一贅字真可為法)
道公於天下(仁道之公之夲出處下/文云天下  公言也)見之私者小之(佛/老)
(私見小吾仁詳同上一/人之私言也  見下注)君子不大其説以辨焉(韓愈乃/以博愛)
(言仁小大字形博字公/私大  四字是眼目)則昧者莫覺也(如愈不以大言/之則時人昏昧)
(者不知/此仁)甚矣小見之害道也(佛老小見/害吾仁)夫心與道一(晦/翁)
(云仁者心之/徳愛之理)道與仁一(道即/是仁)仁與萬物一(仁者以天地/萬物為一體)
自佛老離仁於道徳之說(本題下文凡吾所謂道徳云/者合仁與義言之也天下之)
(公言也老子之所謂道徳云者去/仁與義言之也一人之私言也)而天下之言仁者始
小(不知博/愛之理)嗟夫(轉歸/正)彼其小也於仁固無加損(彼佛老/之見小)
(吾/仁)此其大也於仁亦豈加益(此以博/愛言仁)君子必辨焉者(指/韓)
(愈/)聖人之道包容天下若是然也(歸主意/道字)韓愈作原道
以闢佛老(原道為闢/佛老而作)首之曰博愛之謂仁(引夲/文)韓愈以
博言仁以佛老小吾仁者也(博字是大以我/之大形彼之小)　凡君子
之言道(挈道字/說起)定以名之者(原道云仁與/義為定名)非君子之意
也覺天下之不知者也(與後面/相應)天下不知易仲尼是以
生生名易(易繫辭生/生之謂易)天下不知中子思是以喜怒哀樂
名中(中庸喜怒哀樂/未發謂之中)天下不知善孟子是以可欲名善
(孟可欲/之謂善)理在天下自有定論(緫繳/上文)而何假聖人之名言
者(設/問)然則(荅上/問)非君子意也覺天下之不知也(應原題/下兩句)
仁之說具於易之元隠於洪範之極(且說仁道之大處/  易乾卦元者善)
(之長也君子體仁足以/長人書洪範五皇極)散於中庸之誠(中庸仁者天下/之達徳也云云)
(誠者天/之道也)詳著於論語之克已(語顔淵一日克已復禮天/下歸仁焉  此四句夲之)
(先儒/議論)博愛之名未立也(六經中初無/博愛之語)愈也以博愛言仁
(引夲/文)定而名之(原道仁與/義為定名)是豈為知仁者告也(且疑/辭)母
亦以為佛老不知仁者設也(主意/在此)陋矣夫佛老之不知
仁也(佛老之不知仁/以見之小也)堯舜以仁官天下(前漢盖寛饒傳/五帝官天下)
禹湯以仁家天下(見上三王/家天下)伊周以仁相天下(伊尹相/成湯周)
(公相/成王)孔孟以仁師天下(孔子孟子為萬世師論此/四句亦本之先儒議)孰非
此愛之加(見得仁道/之大處)而佛老者曰仁小惠也(佛老小/吾仁)吾
相㤀於道而已(原道道其所道/非吾所謂道也)奚仁為(不知/仁)嗟夫壁魚
見日於隙曰日之明咫尺也坎蛙見水於井曰水之深
尋丈也(前漢馬援傳援曰子陽井底蛙耳妄自尊大换/即是原道坐井而觀天曰天小者之說奪胎)
(骨/來)佛老見仁於小惠而曰仁之施區區也(以上二件此/佛老之見小)
(吾/仁)愈闢佛老者也(發明/主意)不名言以大吾仁烏在其為闢
佛老者哉(不以博愛言仁不足/以闢佛老之小見)昔者生民之初天下盖
不能自立也(推原/古者)聖人者以其博愛之仁凡為天下利
悉為之備(叙仁之功/用大處)其寒也衣(原道寒然/後為之衣)其飢也食(同/上)
(飢然後/為之食)其居之陋也宫室之(同上木處而顛土處/而病然後為之宫室)其渉
之危也舟楫之(易繫辭刳木為舟剡木為/楫舟楫之利以濟不通)其羣之争也
書契之(同上上古結繩而治後世聖人易之以書/契  以上五句夲之繫辭參之仁道来說)是果
何心為之耶(設/問)此以仁心為之也(荅上問見得/仁道之大處)彼佛老
生死吾仁之中而懵然以為無頼於仁其亦不知夲也
甚矣(責佛老/不知仁)嗚呼佛老之不知吾仁吾末如之何也已
矣(佛老不知/仁其害小)而且以其說禍天下之知仁者(天下不知/仁其害大)
(禍孟子率天下之仁而/  仁義者必子之言夫)世無韓愈吾見仁道其幾息也
(此韓愈所以以/愽愛而言仁)太史公(司馬/遷)嘗言申韓之慘刻皆原道
徳之說(史記韓非贊老子所貴道虚無因應變云云申/子卑卑勉之於名實韓子引繩墨切事情明是)
(非其極慘礉少㤙皆原於/道徳之意而老子深逺矣)夫道徳者若非為慘刻之唱而
其流必至於此(句斡得/精神)盖其同死生絶親戚置天下於
不愛之地者佛老基之也(佛老之/見如此)故自佛老之說行天
下之愛始衰(佛老之/害如此)愈也以博愛名仁(夲/文)亦以還天下
君子長者之道(借用文中子之語不以君子長/者之道治天下者終危邦也)而惟吾
仁焉是歸也(韓愈之/見如此)故甞為之說曰魯哀公小儒孔子
大之而儒始尊(記儒行魯哀公問孔子曰夫子之服其/儒服歟孔子曰丘不知儒服敢問儒行)
(子曰儒有席上之珎以待聘夙夜/強學以待問其自立有如此者)叔孫武叔毁聖人子
貢大之而聖人始尊(叔孫武叔毁仲尼子貢曰仲尼不/可毁也他人之賢者丘陵也猶可)
(踰也仲尼日月/也無得而踰焉)佛老小吾仁韓愈大之而仁始尊(以比/面二)
(事為比/甚精切)而好議論者又從而疵之曰(又據他/人之說)愈之賢不
加於孟子(韓文釋老之害過於楊/墨韓愈之賢不及孟子)孟子於兼愛之墨力
以不仁闢之(孟子曰墨氏兼愛是無父也無父無君是/禽獸也云云是邪說誣民充塞仁義也)
而愈之所言不幾佐墨者(愈言博愛與墨子言兼/愛畧相似佐助之也)噫遜
美行也子噲之不取用之過也(史記燕噲立以國遜其/相子之國事皆决於子)
(之又孟子子噲不得與人/燕子之不得受燕於子噲)廉亦美行也仲子之不取亦
用之過也(孟滕文公下匡章曰陳仲子豈不誠亷士哉/云云孟子曰仲子惡能亷充仲子之操蚓而)
(後可者也云云以母則不食以妻則食/之以兄之室則弗居以於陵則居之)愛豈賊仁者而
墨子之非亦用之過也(孟子吾聞夷子墨者墨之治䘮/也以薄為其道也云云之則以)
(為愛無差等施由親始又賊仁者/謂之賊  又以上二事比墨子)學者烏可醇孟而疵
韓(借用韓文孟氏醇乎醇/荀與楊也大醇而小疵)
　推原立意格　此篇與陳傳良博愛之謂仁論同格
　　定名虚位如何　　　　　　　　黄九鼎
　　　出處(韓愈原道博愛之謂仁行而宜之之謂義/由是而之焉之謂道足乎已無待於外之)
　　　　　(謂徳仁與義為定名道與徳為虚位故道/有君子有小人而徳有凶有吉老子之小)
　　　　　(仁義非毁之也其見小也云云凡吾所謂/道徳云者合仁與義言之也天下之公言)
　　　　　(也老子之所謂道徳云者去仁/與義言之也一人之私言也)
　　　立説(佛老以道徳為虚無之物使韓愈力排之/而固争之曰有則彼方梏於所見之偏誰)
　　　　　(肯信吾道之不果無也於是屈吾道於虚/位而實之以仁義之定名彼而有得於名)
　　　　　(之定則位之虚者不果虚矣然/則屈吾道者乃所以伸吾道也)
　　　批云(發越透徹極其形容所謂命意/如畫圖行文如走珠此篇是也)
屈吾道於無(道徳/虚位)而實吾道於有(仁義/定名)君子之意微矣
(韓愈微意盖欲誘佛老之/虚無而歸吾道之有也)夫道固不膠於有也(喝破/有字)然
豈果無也哉(接上面有無字說非果/無則是有仁義而已)世之惑於清净寂
滅之説者(原道今其法曰必棄而君臣去而/父子云云以求所謂清净寂㓕者)乃始認道
於無(佛老以道/徳為虚無)使君子於此而固争之曰有(暗指/韓愈)則彼
方梏於所見不能自有(佛老之見徒知/有道徳之虚無)豈信夫是道之
不果無也(安知吾有/仁義之實)其自是也必固其為惑也終不解矣
(用進學/解語)故莫若婉其辭以誘其心(韓愈所以定/名虚位之説)曰道誠
無也(道徳/虚位)而無之中有所謂有者焉(虚位之中有/仁義之定名)彼方
喜吾之說有似於彼之説(彼佛老喜吾虚位之/說似彼虚無之說)未必不
舍彼而唯吾之從矣(舍彼之虚無而/從吾道之有)嗚呼此韓愈之於
佛老所以陽予而隂排之也(叙本/文)彼以虚無為道徳(佛/老)
故愈也寧屈道徳之虚位而實之以仁義之定名(虚位/是無)
(定名/是有)彼而有得於名之定則位之虚者不果虚矣(説出/主意)
然則其屈吾道也乃所以伸吾道也(虚位者屈吾道曰/定名者是伸吾道)
定名虚位如何請申之嘗謂屈吾道於一時者吾道之
不幸也(虚位/之說)伸吾道於千萬世者吾道之幸也(定名之/說  就)
(入題處屈吾道伸/吾道六字雙說起)嗟夫孰知屈者所以為伸不幸者所
以為幸耶(繳上文/說夲意)世變既降(入戰/國時)道術争鳴(異端/之學)雖以
孟子之賢亦難於直致其說(借孟子以/形韓愈)故一見而稍可
以語道(謂齊/宣王)則以仁術告之(孟子齊宣王曰齊國雖褊/小吾何愛一牛即不忍其)
(觳觫若無罪而就死地故以羊易之也云/云曰無傷也是乃仁術也見牛未見羊也)夫仁非術也
(斡一轉以術而謂之仁猶以道/徳為虚位而有仁義之定名)然彼之所急者術(謂齊/宣)
而吾強之以仁(謂孟/子)其不為術之勝者幾希(若孟子只/言仁而不)
(以術告之則與/齊宣不相入矣)是以借其術而納之仁(正說孟/子夲意)苟得於
仁雖屈而名之曰術無傷也(孟子言仁如韓愈之言定/名孟子言術如韓愈之言)
(虚位處前軰謂善用證者将/不切  用得切方是妙處)故屈吾道於術而納之仁
者孟子也屈吾道於虚位而納之定名者韓愈也(以孟/子之)
(言比韓愈之言/繳結引入題)且愈亦嘗聞聖賢之言矣乎(引聖賢之/言證愈之)
(說/)曰事親仁之實從兄義之實(孟子仁之實事親是/也義之實從兄是也)以
實言仁義則愈之所謂定名者其信然矣(謂韓愈定/名之說是)志
於道據於徳(語述而/云云)則道與徳非泛然無據之物也(反/難)
(韓愈虚位之/說似未是)愈何見而以虚位言耶(設/問)豈固判仁義於
道徳之外耶(疑/辭)原道一篇(叙夲/文)以愛為仁(博愛之/謂仁)以宜
為義(行而宜之/之謂義)由是而之足乎已者為道徳(由是而之/焉之謂道)
(足乎已無待/於外之謂徳)則愈非之也明矣(非判仁義道/徳為二物)其殆屈吾
道以排異端者歟(說出/夲意)盖異端之讎吾道(異端指/佛老)亦猶
吾道之讎異端也(吾道與佛/老不相入)墨者孟勝死於荆其徒從
之者百餘人(見史/記)異端之死守其說者若此乎其牢不
可破也(見佛氏之/說難攻)況夫老於漢(曹参傳盖公善治黄老/言使人厚幣請之又儒)
(林傳寳太后好黄老術/又汲黯傳黯好黄老言)佛於晉宋齊梁魏隋之間(原道/黄老)
(于漢佛于晉宋齊梁魏隋之間其言/道徳仁義者不入于楊則入于墨)蔓衍至于唐(至韓/愈時)
行于世者不知其幾人矣(言學佛老/之徒甚衆)以一旦之言而頓
釋其幾千百年之惑(以韓愈一旦之言而欲/解自漢以至于唐之惑)執一人之
見而欲破千百人之說(以韓愈一人之見而欲破佛老/千百人之說  言佛老之難攻)
(如/此)是何異於一齊衆楚而欲強其齊語哉(孟子謂戴不/勝曰云云一)
(齊人傳之衆楚人咻之雖日/撻而求其齊也不可得矣)故愈也將欲去之必固取
之將欲抑之必固揚之(抑其虚無之學而揚之以虚位/之言  學七書語将欲取之必)
(姑予/之)彼方駕虚無之說(謂佛/老)吾不惟不辨其虚無之非
(謂韓/愈)方且托虚位之言以投其虚無之說(說出夲意/極分曉)道
徳之位雖虚必有居此位者也(此位非/真虚)居此位者實此
名也(有仁義之定名則虛位/之中皆實也非虚也)彼佛老者聞吾虚位之說
(道徳虚位之語似/佛老虚無之語)則将退而自喜曰(喜其/無也)吾之所謂虚
者無以異於韓子之所謂虚矣(形容得/透徹)聞吾定名之說
(仁義/定名)則又將退而自悟曰(悟其/有也)韓子之所謂虚得此名
而實(有仁義/之定名)吾之所謂虚得無為清浄寂滅之歸乎(佛/老)
(之學詳/見其注)得無異於韓子之所謂虚者乎(佛老知吾虚位/之中有定名之)
(實/)始而喜終而悟(繳前喜/悟二字)因吾之虚位得吾之定名(結/盡)
(題/字)則佛老其聖賢矣(佛老如知則/與聖賢一矣)尚何俟乎昌言以排
之悉力以拒之耶(應冒頭陽與/而隂排之意)是則愈之屈吾道政所
以伸吾道也(應冐/頭語)雖然是非愈之臆說也(曰非愈已見/之說欲引證)
(之/)昔者聖賢之論大抵然矣(又引揚/子為證)揚子之言仁義道
徳有曰合則渾離則散(揚子問道篇道徳仁義禮譬諸/身乎夫道以導之徳以得之仁)
(以人之義以宜之禮以體/之天也合則渾離則散)彼豈不知老氏之去仁義談
道徳為非耶(揚子亦知/老子之意)然不敢盡舉而非之也(揚子不/盡非老)
(子之意亦與/韓子一般)方且取其言道徳而獨於搥提仁義無取
焉(同上老子之言道徳吾有取焉耳及/搥提仁義絶㓕禮學吾無取焉耳)夫取而不盡取
所以明老氏不知道之失(取其言道徳而/不取其言仁義)不盡取而取
所以誘老氏而為吾道之歸(不盡取其言仁義/而取其言道徳)苟能因
吾之言以求仁義(如愈定/名之說)因仁義以求道徳(如愈虚/位之說)烏
知老氏之果無取哉(雄之意亦欲誘老/子之歸吾道也)是又揚雄之屈
吾道以進老氏者然也(應冒頭屈/吾道意)故曰屈吾道於一時
而伸吾道於千萬世者(應原題屈吾道/伸吾道兩脚)軻意也(題下用/孟軻事)
揚雄意也(此論/尾用)韓愈意也(夲題收拾得盡首尾照應/所謂如常山蛇勢是也)
　前篇以佛老小吾仁故韓子以博言仁此篇以佛老
　指道徳為虚無故韓愈以道徳虚位之説而誘之俾
　之歸吾仁義定名之實兩篇皆以闢佛老為主意
　　以心會道格　與君子之教如時雨論同格
　　夫子與㸃如何　　　　　　　　陳子直
　　　出處(語先進子路曽晳冉有公西華侍坐子曰/云云㸃爾何如鼓瑟希鏗爾舎瑟而作對)
　　　　　(曰異乎三子者之撰子曰何傷乎亦各言/其志也曰暮春者春服既成冠者五六人)
　　　　　(童子六七人浴乎沂風乎舞雩詠/而歸夫子喟然嘆曰吾與㸃也)
　　　立説(孔門三子之言志各欲求用於當世惟曾/㸃獨得浴沂風雩之趣而夫子與之盖以)
　　　　　(其襟懐軒豁物我兩忘見髙一世而樂與/人同道超萬物而動與時偕其清足以潔)
　　　　　(其大足以容其視三子者之撰/大不侔矣夫子安得不與之)
　　　批云(形狀曽㸃廣大氣象宛然如見想/其胷中亦得浴沂所詠歸之趣者)
知聖人所與之意(謂夫子與/㸃之意)則知賢者所得之樂(謂曾/㸃所)
(得之/樂)賢者之樂何樂也(虚設/問)固非以得時行道之為樂
也(不是此/一等樂)亦非以𦕈然絶俗離世自樂其樂之為樂也
(亦不是此/一等樂)見髙一世而樂與人同(暗説曽㸃不同三子之/志而與冠者五六人童)
(子六七人同/浴沂之樂)道超萬物而動與時偕(謂其道超出萬物/之表而逰於暮春)
(之/時)其清足以潔(形容/浴沂)其大足以容(樂與/人同)物我之兩忘(物/我)
(猶人/已也)而形體之順適(詠而/歸)此則賢者之至樂(㸃之至/樂在此)而
聖人之所深與也(夫子/與之)方孔門三子言志之時(子路冉/有公西)
(華/)而曽㸃獨拳拳於浴沂風雩之趣(本題/注)夫子與之(同/上)
(吾與/㸃也)昩者不察(他人不知/夫子之意)遂謂聖人以潔身不仕為喜
(謂夫子喜/其如此)嗚呼使聖人果以是為喜(粘上文/辨難)則春秋之
世潔身不仕者多矣(如荷蕢而過者楚狂而歌/者皆是㓗身不仕之人)何必㸃
乎(豈獨一曾㸃/而反難至此)或者苟知浴沂之樂(正説/本意)其廣大同物
之意與聖人同(以曽㸃廣大意/思與夫子合)則可以識㸃之所存知
聖人之所與矣(繳盡主意/亦應破題)夫子與㸃如何請申其意
士之出處不同而所樂不過三(其樂有/三様)食前方丈(孟子/食前)
(方丈侍妾/𢾗百人)潭潭其居(韓潭潭/府中居)垂銀黄(銀魚/金印)被黼繡(書黼/黻絺)
(綉/)此慕富貴者之所樂也(此是一/等樂)彈鋏而長歌(孟嘗君/傳馮驩)
(弹鋏而歌曰長鋏/歸來乎食無魚)處嚢而脫頴(平原君傳平原君謂毛/遂曰賢士之處世譬若)
(錐之處囊中其末立見云云遂曰使遂/處囊中乃脫頴而出非特其末見而已)出其尺寸以垂
名於旂常竹帛之上(有功銘于太常注旂也又後漢鄧/禹傳使禹得效其尺寸垂功名於)
(竹帛/耳)此好功名者之所樂也(此又是一等樂道應冒頭/固非以得時行  之為樂)
然君子皆陋之不與也(陋者卑也不以上/二者之樂  足與)至於寛閒之
野寂寞之濱(用古/文語)鼓琴行歌(如楚狂荷/蕢之徒)邈然不以世之
休戚介念慮(自樂/其樂)此避世隠逸之士所以自樂其樂(此/又)
(是一等樂出應冒頭亦非以𦕈/然絶俗離  自樂其樂之為樂)而君子亦不與之(以上/隠者)
(之樂亦/不足與)惟顔子一簞自適浩然天遊(語雍也子曰賢哉/回也一簞食一瓢)
(飲在陋巻人不堪其憂回也不改其/樂又莊子心無天逰則六鑿相攘)出則四方羣士並
遊於聖門(從游者/三千)入則陋巷塵囂卑湫之雜處(陋巷見/上注湫)
(陋/也)行藏用舎時有不然(語子謂顔淵曰用之則行舎/之則藏惟我與爾有是夫)而
其樂卒不可改(見上回也/不改其樂)故夫子曰惟我與爾有是夫
(見上注用/得與字切)雖然顔子之樂天也聖人之事也人不可得
而同之也(要引曽晳入題故以天/人聖人賢者字為眼目)曽晳之樂人也賢者
之事也人可得而同之也(人之樂則不如天之樂賢者/之樂則不如聖人之樂曽晳)
(之樂則不如顔/子牽上同字)人可以得而同之而同諸人(只就同字/上纒過結)
(上生/下)則其襟量軒豁物我兩㤀(暗説曾㸃氣/象廣大處)其視孤介
獨立閉關絶物者不可同日語(與絶俗離世自/樂其樂者不同)儕之顔
子固不可(儕等也謂曽㸃之/樂固不同顔子)進之聖門亦在可與之列
也(過與/字)浴沂魯之禊事也邦之舊俗也(本出處朱文公/釋云浴盥濯也)
(今上已袚除是也沂水名在/魯城南地志以為有温泉焉)時和氣清春服既備(叙本/文暮)
(春者春/服既成)環龜䝉鳬繹之郊者雜然而雲集(龜䝉鳬繹/魯之地名)葢
與陳之宛丘鄭之溱洧同俗也(宛丘陳國地名溱洧二/水名鄭國當春時士女)
(往觀乎洧之/外並見詩)彼逐豪華競鮮美之徒固隨物以蕩其志
(此一等遊冶之/士固不識其樂)至於憤時嫉世之士必且翛然逺逝(此/一)
(等隠逸之士/亦不識其樂)恥以朝衣朝冠自齒於鄉人(孟公孫丑孟/子曰伯夷非)
(其君不事非其友不友不立於惡人之朝不與惡人言/立於惡人之朝與惡人言如以朝衣朝冠坐於塗炭也)
(云思與鄉人立其冠/不正望望然去之)是亦隘矣(同上孟子曰伯/夷隘  隘㣣也)有如㸃
也之在聖門(入曽/㸃)授業久而見道髙(應見髙一世道/超萬物等語)固
不隨俗而俱化(不隨上面二/等人俱化)冠者五六人童子六七人
(引本/文)此特瑣瑣者而欲與之並游同樂(曽㸃與此/類人者游)謂之
同流合汙亦可也(似隨俗/俱化者)殆必有見矣(必有見/道處)春秋之
世(説孔/子時)賢不肖倒植(賈誼弔屈原賦聖賢逆曳兮/方正倒植  植音治去聲)以吾
夫子之才之美規天條地之規模(用周公之/才之美字)往來諸侯
之邦(厯聘/列國)席不暇煖而所就竟如此(韓諫臣論孔席不/暇煖墨突不得黔)
區區如三子者(謂冉有子/路公西華)而欲以瑣細自許求用安在
其不見哂也(出處上文子路率爾而對曰千乘之國攝/乎大國之間加之以師旅因之以饑饉由)
(也為之比及三年可使有勇且知方也夫子哂之求爾/何如對曰方六七十如五六十求也為之可使足民如)
(其禮樂以俟君子赤爾何如對曰非曰能之願/學焉宗廟之事如會同端章甫願為小相焉)沂魯水
也(又説/沂水)吾魯人也(曽/㸃)上得聖人以為依歸(孔/子)下與父母
之邦之民共桑梓之樂(與魯邦/之人)澡吾冠濯吾纓(形容/浴意)身
而華裾(春服/既成)以徜徉于雩壇清曠之下(風乎/舞雩)體舒氣適
然後歌詠聖人之道浩然而歸(詠而歸學晦庵集注云/曽㸃之  盖有以見夫)
(人欲净盡天理流行隨處充滿無少欠缺故其動静之/際従容如此而其言志又不過即其所居之位樂其日)
(用之常初無舎已為人之意而其胷次悠然直與天地/萬物上下同流各得其所之妙隠然自見於言外視三)
(子規規於事為之/末者氣象不侔矣)盖與葛天無懐之民同一氣象(太古/之時)
回視三子者之撰殆鵬鷃之不侔也(莊子逍遙遊篇有/鳥其名曰鵬摶扶)
(揺羊角而上者九萬里絶雲氣負青天然後圖南且適/南𡨕也斥鷃笑之曰彼且奚適也我騰躍而上不過數)
(仭而下翶翔蓬蒿之間此亦飛之至/也而彼且奚適也此小大之辨也)彼三子者其志將
以求用也(子路冉有公/西華見前注)用捨未可必則其視一世不如
意之事豈能不置欣戚於其懐(三子規規於/事為之末)大厦将顛
非一繩所維(西漢郭林宗/云云全句)正使獲用(謂三/子)則區區一邦
一邑之民竟何濟焉(謂三子所見者小得晦庵集注云/程子曰三子皆欲  國而治之故)
(夫子/不取)吾夫子之意盖亦與斯世共浴沂風雩之樂者而
局於時(晦庵集注程子曰曽㸃狂者也未必能為聖人/之事而能知夫子之志故曰浴乎沂風乎舞雩)
(詠而歸言樂而得其所也孔子之志在扵老者安之朋/友信之少者懐之使萬物莫不遂其性曽㸃知之故孔)
(子喟然嘆曰/吾與㸃也)乘桴居夷既不可(論語子曰道不行乘桴/浮于海又子欲居九夷)
轍環厯聘又不可(韓進學解轍環天下卒/老于行  又厯聘列國)慨然方有感
於行藏用舎之際(論語子曰用之/則行舎之則藏)則一聆㸃也之言適
與意會故不自知其發嘆也(見上詳注/程子云云)用舎有時遇不
遇在天(又叙孔子用舎行藏意也/孟子吾之不遇魯侯天)而吾與物周旋之念
常使如一(見上注晦庵云㸃之胷次真與天/地萬物上下同流各得其所之妙)同魯之人
樂魯之俗(沂魯水也/吾魯人也)用而行也則推此樂以同天下(應/用)
(之則/行)不然巻而懷之(語邦無道/巻而懷之)亦足與鄉閭之父兄子
弟共有此樂(應講中下與父母之邦/之民共桑梓之樂語)不猶愈於楚狂荷
蕢之徒自㓗其身自樂其樂也(應冒頭亦非𦕈然絶/俗離世自樂其樂語)夫
子之與正與此也(夫子與㸃/之意如此)雖然有曽晳之見則可無
曽晳之見而效之則其蔽也狂(見上注又語陽貨好/剛不好學其蔽也狂)莊
周列禦寇之倫(二子各著書/皆周末人)其意趣頗類曽晳(如晳/之狂)而
狎侮仁義糠粃世教(書狎侮五常又/莊子道在糠粃)又不得聖人為之
裁制(不得孔子/裁制之)故其狂益甚(不如/曽晳)下至於劉伶阮籍之
徒(皆晉/人)則蕩然不繫之舟矣(言其無/檢束也)斯人也其可與哉
(言此等人/不足與)然則學者其誰與(喚下/文)曰漆雕開其實也(語/子)
(使漆雕開仕對曰/吾斯之未能信)曽子其精也(精愈/於實)顔子其天也(天愈/扵精)
(又應題晦庵集注程子曰/曽㸃漆雕開已見大意)
　同前格　與夫子與㸃如何論同格
　　君子之教如時雨　　　　　　　蔡徳潤
　　　出處(孟盡心上孟子曰君子之所以教者五有/如時雨化之者  朱文公集注云時雨者)
　　　　　(及時之雨也草木之生播種封植人力已/至而未能自化所少者雨露之滋耳及此)
　　　　　(時而雨之則其化速矣教人之妙亦猶是/也若孔子之於顔曽是已  又南軒云言)
　　　　　(如時雨之造化萬物也今夫物之萌者欲/發甲者欲拆於是時而雨及之則皆可以)
　　　　　(遂矣盖不先不後當其可而適與之曽無/待於彼之求也君子之教人其察之精矣)
　　　　　(於其時而告之得之者如物之被時雨/焉其於欲達未達之間所被者深矣)
　　　立説(祖朱張二先生之説謂物有機人亦有機/機未發焉雖日沾溉之無益也機已發焉)
　　　　　(雖日浸漬之亦無益也惟當其欲發之時/而造化之則所被者深矣君子之授教扵)
　　　　　(人者以時亦猶雨之授於物者/以時也  機字是一篇主意)
　　　批云(立意妙造語新時/文中之翹楚者)
聖賢之造化人才(君子之教雨造化/字便有時  意)惟迎其欲發之機
以覺之而已(欲發之時迎其機而/能開覺之斯發矣)夫教莫難於一機之
轉移也(接上/機字)物有機(雨之及物/要及時)人亦有機(君子之教人/亦要及時)
機未發焉(此是/先時)雖日沾溉之無益也(沾溉字/有雨意)機已發焉
(此是/後時)雖日浸漬之亦無益也(浸漬字/有雨意)是故自其欲發者
造化之(此乃是及時/應破題字面)有所不潤潤斯溥矣(溥有/雨意)有所不
及及則深矣(深有/雨意)如是則雨之授於物者時矣(歸在/時上)君
子之授教於人亦猶是也(又歸在君子之教人上猶用/朱文公語教人之妙亦  是)
(也/)彼有受教於斯者(謂人受君/子之教者)頴悟之天藏於一默(頴/悟)
(猶發達也一黙/是欲發之時)是欲達未達之機也(此是欲發之時/  用南軒語)迎
其機而一覺之(應破/題語)則向也凝然今也勃然(凝結也/勃發也)何
異萬物受時雨於造化也哉(歸猶時/雨意)君子之教猶時雨
孟子之論淵乎深矣(亦不/苟)　夫萬物一造化之造化也
(天之/造化)學者一聖賢之造化也(人之/造化)均是造化也(總上/二句)受
則授(受者自受也授者與人也如人/有受道之質方可以教授之)不受則不授(若無/受道)
(之質則不可/以教授之)斯二者有機焉吾無所容吾力也(應主意/機字)
土膏未動(此是未/春時)機藴於無雖霖潦有所不受(應冒頭/機未發)
(焉雖日沾溉/之無益也)萬寳告成(此是已/秋時)機顯於有雖甘霖有所
不受(應冒頭機已發焉雖/日浸漬之亦無益也)甲而欲茁拆而欲敷華而欲
實(此是欲發時軒應冒頭自其欲發者造化/之  用張南  萌者欲發甲者欲拆語)此一機也
(歸機/字)無者已露有者未達(欲發/之時)造化溥一勺之甘(天溥/一勺)
(之甘/雨)則沛然矣(沛滂/沛也)裕如矣(裕廣/大也)芃芃然而頴且栗矣
(芃芃秀也成詩芃芃黍苗陰雨膏之栗頴/重頴也栗  就也  詩生民實穎實)不授則已(應/授)
(字/)授則無不受也(及時而後有以授之彼無/不受也  以上只説時雨)其於教也
亦然(以下歸在/教字上)蔽者扞於教(扞以手/捍之也)耳提之戞戞然(教/之)
(則不/相合)鈍者鑛於教(鑛躍冶/之金也)面命之藐藐然(教之則逺而/不聴  詩誨)
(爾諄諄聼/我藐藐)塞者聵於教(聵耳不/聞也)言傳之昧昧然(教之則/昏而不)
(知/)我自授之彼不我受(應前授/受二字)亦徒倍費聖賢之造化
而已(應前造化字發以上應冒/頭機已發未  二截意)吁非其機也授之不受
也(以上言不/及其時者)有悱之機而發之其發也疾(語述而不憤/不唘不悱不)
(發而朱文公集注云悱者口欲/言  未能之貎發謂達其辭)有憤之機而啟之其啟
也速(見上得注云憤者心求通/而未  之意啟謂開其意)未悱而發於發何功未
憤而啟於啓何有(程子云不待憤悱而唘發之則/知之不能堅固  此未發之時)此君
子之教所以非其時不可也(要及/時)吾何以知其然耶(引/)
(事/)顔之機隠於愚(語為政子曰吾與回/言終日不違如愚)此覺之時也(顔/子)
(及時可/以教)夫子乘其時而以克復之訓覺之(語顔淵問仁/子曰克已復)
(禮為仁一日克已/復禮天下歸仁焉)則鼓元氣而雷域中(出唐文/全句)而顔子
盎然皆仁矣(見上以如前軰/云顔  愚得之)若以此施之互鄉之童子
(語互鄉童子見門人/惑  此是未及時者)則機之懵者徒强聒耳(懵無知也/强聒費力)
(也/)不受也(無受道之資/故不能受)參之機韜於魯(語參/也魯)此覺之時
也(曽子及時/可以教)夫子乘其時而以一貫之道覺之(語子曰/參乎吾)
(道一以/貫之)則騰百川而雨天下(唐文全句得此一句亦與/上股移易  未甚宻但文)
(字精采讀/之不覺耳)而曽子勃然皆忠恕矣(語同上下文門人曰/何謂也曽子曰夫子)
(之道忠恕而已矣之/前軰云參以魯得)若以此施之空空之鄙夫(語有鄙/夫問於)
(我空空如也/是未及時者)　則機之蔽者徒扞格爾(扞格不/相入也)不受也
(無受道之資故不能受孔以上二段用顔曽事盖/祖朱文公注本文云若  子之於顔曽是已之語)吁此
其時也(歸時/字上)互鄉之不顔也(互鄉童子/不如顔子)鄙夫之不曽也
(鄙夫不/如曽子)我何以授彼亦何所受耶(謂童子鄙夫不及/時  應前授受字)若
顔曽則時矣(如此二人/方是及時)一覺而充滿勃鬱(應破題迎其/欲發之機以)
(覺之/意)躍如之境生意周匝(狀發之/一字)其發達於夫子造化
之天也奚禦焉(應前造/化字)孟子續夫子者也(本出/處)未始不
欲以夫子之造化顔曽者造化二三子也(二三子如告/子公都子樂)
(正子/之類)奈何告子之機未觸(其時/未發)與之言性則杞桞之(孟/告)
(子曰性猶/杞栁也)公都子之機未觸(其時/未發)與之言仁義則内外
之(孟公都子曰仁/内也義外也)善信之克有其機矣(樂正子名克不/盡心下浩生)
(害問曰樂正子何人也孟子曰善人也信/人也  如樂正子方及時如孔門之顔曽)授之則受矣
(應授/受字)好善優於天下(孟子好善優於天/下而况魯國乎)克亦游於孟氏
造化中矣(謂樂克得孟子時雨之/教  應破題造化字)雖然天何言哉(推廣/題意)
(論語天何言哉四/時行焉百物生焉)授者無授也(不必/授之)百物生焉(見/上)受之
者亦無受也(不必受/於我)風止雨休品彚呈鮮問之萬物莫
窺其妙何者為雨(本朝魏公詩云湏㬰一雨/千山遍收斂神功寂似無)心領神悟
優入聖域問之學者談不容聲何者為教(如顔子之請/事斯語如曽)
(子之曰唯心領/神會皆不待教)吁化矣(至此地位大而/化之之謂聖)不然(反/結)有受之
者(彼有受/道之資)無授之者(我無以/授之)欲發之機渴於望霖(猶大/旱之)
(望霖/雨)于是之時以我視物猶夏畦也(孟脅肩諂笑/病於夏畦)奚其
化(如是則/不能化)
　　此篇與夫子與㸃同機軸彼以樂字形容聖賢之
　　心相契此以機字發明學者領悟之方可以參看
　反題辨難格
　　君子絶徳　　　　　　　　　　徐邦憲
　　　出處(揚子淵騫篇君子絶徳小人絶力或問絶/德曰舜以孝禹以功臯陶以謨非絶徳耶)
　　　立説(揚䧺以舜之孝禹之功臯陶之謨為君子/絶徳此篇立説反駁謂之為君子之徳則)
　　　　　(可謂之絶徳則是以天下後世不可復能/也夫徳者性分之所固有夫人而能之也)
　　　　　(天下豈有不/可能之德哉)
　　　考官批云(自首至尾委曲詳盡使子雲復生/亦不復辨且文字照應節莭可觀)
論曰天下未嘗有不可能之事(謂之絶德故不可能/也此反駁絶德之意)而
賢者亦未嘗沮人以不可能之説(責揚䧺謂古人/無絶德之説)夫徳
者性分之固有夫人而能之也(如孟子我/固有之也)古之君子所
以形於孝(暗指/舜)著於功(暗指/禹)陳於謨(暗指/臯陶)無非出於徳
之所固有而人之所能為(應前/面)初非絶人之事也(何嘗/以此)
(為絶/徳)議者(暗指/揚䧺)見其於難事之親而盡其孝(舜父頑母/嚚而盡孝)
於難平之患而成其功(禹八年治/水而有功)於巍巍極治無所容
言之時而矢其謨(臯陶處堯舜/極盛而陳謨)於是歆艷侈大指為絶
德(且據䧺/之説)殊不知時有難易而德無加損(時不同而/徳則一)以
謂為君子之德則可(以三人之孝功/謨為徳則可)謂之絶徳則是以
天下後世不可復能也(應起/語)噫天下豈有不可能之徳
哉(折倒絶/徳之説)揚䧺以舜之孝禹之功臯陶之謨為君子絶
徳愚未許為通論也(責/䧺)　䧺之説曰君子絶徳小人絶
力(只説本文两句辨/難謂䧺之說如此)愚則曰(自立/説)天下有絶力無絶徳
以力論之有一夫之力有十夫之力有百夫之力(力有/髙下)
(之不/同)有一夫之力者舉十夫之任則不能勝矣(一夫之/力不如)
(有十夫/之力者)有十夫之力者舉百夫之任則不能勝矣(十夫/之力)
(不如有百/夫之力者)故烏獲任鄙古今謂之絶力者(此二人古/之有力者)以
扛洪鼎揭華旗人所不能而烏獲任鄙獨能之(本文烏/獲任鄙)
(扛鼎抃牛/非絶力耶)若夫徳則異於力矣(徳非力/之比)德出於性性出
於天(應冒頭承題性/分固有之意)天之命是性也無私則其畀是徳
也宜其無所私也(接承題夫人/而能之也)舜禹臯陶古之所謂有
徳者(舉本文三/人来説)自䧺觀之則以為不可能也(䧺則為/絶德)自
理觀之則未有不可能之徳也(此主意則謂/無絶徳之理)夫世無虞
舜而天下未嘗無聞孝(舜孝之後亦/有以孝聞者)世無夏禹而天下
未甞無偉功(禹功之後亦/有以功稱者)世無臯陶而天下未嘗無名
言(臯謨之後亦有/以名言著者)且古今一時也聖愚一性也今以彼
為絶徳而處天下於不可能之地(辨倒䧺/之説)則是舜禹臯
陶之所為乃加於人一等之事未免為聖人所病(三人/未嘗)
(以此為/絶徳)豈所謂天下之達徳哉(中庸知仁勇天/下之達徳也)聞人皆
可以為舜矣(孟子舜何人也予何/人也有為者亦若是)未聞以舜為絶德而
不可能也(辨舜孝未/嘗為絶徳)聞塗人皆可以為禹矣(荀性惡篇/塗之人皆)
(可以/為禹)未聞以禹為絶徳而不可能也(辨禹功未/嘗為絶徳)聞淑問
如臯陶矣(詩淑問/如臯陶)未聞以臯陶為絶徳而不可能也(辨/臯)
(謨未嘗/為絶徳)䧺之説奚自而發哉(設/疑)為雄之説曰(且據/他説)孝可
能也事頑嚚之親而能竭全廪浚井之事者舜之孝所
不可能也(書父頑母嚚象傲乂孟子萬章曰父母使舜/完廩捐階瞽膄焚廩使浚井出徔而揜之)
功可能也拯昏墊之患而能致隨山濬川之利者禹之
功所不可能也(書益稷禹曰洪水滔天云云/下民昏墊又禹貢隨山濬川)謨可能也
居雍熈垂拱之朝而能申知人安民之戒者臯陶之謨
所不可能也(臯陶謨臯陶曰都/在知人在安民)是三者後世之無有此
所以為絶徳也(謂䧺之見三人之孝功謨/如此不可能故謂之絶徳)嗟夫甚矣䧺
之不知徳也(轉歸/本意)徳者本也孝也功也謨也皆徳之所
寓而後見者也(三者皆徳/内之固有)使必有是孝有是功有是謨
然後可以希舜禹臯陶之徳使舜不遇難事之親而顯
其孝則舜為無徳可乎(舜之徳不特/見於事親)禹不遇洪水之患
而著其功則禹為無徳可乎(禹之功不特/見於平水)臯陶不遇明
良之朝而陳其謨則臯陶為無徳可乎(臯陶之謨不特/見於知人安民)
要之有徳於中不必有全廪浚井之事然後可以為舜
之孝(應前面全廪/浚井之孝)凡能盡子職之所當盡者皆可無愧
於舜矣(但能盡孝/便如舜)不必有隨山濬川之利然後可以為
禹之功(應前面隨山/濬川之功)凡能盡臣職之所當盡者皆可無
愧於禹矣(但能有功便/如禹之徳)不必有知人安民之仁然後可
以為臯陶之謨(應前面知人/安民之謨)凡能盡言職之所當盡者
皆可無愧於臯陶矣(但能陳謨便/如臯陶之徳)畧其迹之異而反其
性之同(應徳者性/分之固有)則舜禹臯陶其絶人乎其將比我而
同之乎(未當以為絶德去孟/子比而同之比  聲)逆䧺之意葢不過欲人知
舜禹臯陶之徳卓越超絶不可企及庶㡬勉强力行以
奔走乎君子之域否則易忽而不為之也(謂䧺之意稱/三人之絶徳)
(欲人勉/强學之)殊不知天下之事誘之以易猶憚其難約之以
同猶蔽於異(以易與同且/不能勉之)况以難懼之而以異絶之(况/於)
(難與異乎異應/上難易同  字)孤聖人之道沮學者之心則䧺之絶徳
之言斯為過矣(用劉屏山文語/全句責揚䧺)嗟夫君子之設心又奚
以絶人為事哉(君子之設心/未嘗絶人)以絶人為事䧺之立論大
抵然也(見得揚䧺之/所見如此)謂賢人必為人所不能則謂君子
為絶徳葢無足怪者(深責揚䧺為/絶徳之説)不幸而使斯言不顯
行於世(為底板/張本)吾懼學者以喬桀相髙以卓鷙相務(謂/喬)
(桀卓鷙皆是為絶/徳欲過人一等者)不循天下常行之理而動欲為絶人
之事(若為絶徳之事/其弊必至此)孝不為舜而為申生(左傳閔二年/晉侯使太子)
(申生伐東山臯落氏僖四/年太子申生縊於新城)功不為禹而為白圭(孟白圭/曰丹之)
(治水也愈扵禹孟子曰子過矣禹之治水水之/道也是故禹以四海為壑今吾子以鄰國為壑)謨不為
臯陶而為公孫惠子其流弊有不可勝言者矣(孝如申/生功如)
(白圭謨如公孫/恵子皆徳之弊)幸而䧺之言不顯行耳(應前/面説)謹論
　就題發明格
　　堯仁如天　　　　　　　　　王　質
　　　出處(史記本紀其仁如天其智/如神就之如日望之如雲)
　　　立説(天下被聖人之仁而不知有聖人之仁故/安者自安莫知其所以安養者自飬莫知)
　　　　　(其所以養斯仁也天也葢天以仁覆萬物/而萬物未嘗以為天之功聖人以仁育天)
　　　　　(下而天下未甞以為聖人之恵功深而形/不露恵博而體不顯於此見聖人之仁與)
　　　　　(天為/一)
　　　徐進齋批(此等題目最難形容又難反抑深説/又不是此篇只就眼前事上發明天)
　　　　　(與堯氣象極為得體且是文字/不麗不浮不蔓不枝真可法也)
論曰可使天下被聖人之仁(堯之/仁)不可使天下知聖人
之仁(不知堯之仁/便見如天意)被聖人之仁而知有聖人之仁仁之
小者也有方而可議也(被其仁而知之則其/仁安能如天之大)被聖人之
仁而不知有聖人之仁仁之大者也無迹而可名也(被/其)
(仁而不知之則其/仁方見如天之大)惟其無迹之可名(粘一句/正説)故安者自
安莫知其所以安養者自養莫知其所以養(莫知其所/以然方見)
(如天/之功)斯仁也天也(打合仁/如天意)天以仁覆萬物而萬物未嘗
以為天之功(萬物不知/天之功)聖人以仁育天下而天下未嘗
以為聖人之惠(天下不知/聖人之惠)非天無功聖人無惠也(就功/惠二)
(字斡一轉/甚有力)功深而形不露(此是天之/功大處)惠博而體不顯(此/是)
(聖人之/恵大處)是以䝉其功而不荷其功(功惟其大故/物不知其功)受其恵
而不感其恵(恵惟其大故/人不知其恵)於此見聖人之仁與天為一
(應斯仁也/天也意)堯仁如天馬遷善論堯者也(司馬遷/作史記)　天下
之人有心者能識當使有心而無所措其識(形容不/知意)有
目者能見當使有目而無所措其見(形容不/知意)有口者能
議當使有口而無所措其議(亦形容不知意格/以上三派遣文)世之人
君其中孜孜然其外戚戚然(仁之/小者)惟恐天下之人心不
識目不見而口不議也(總上三派聖苟使之知則小了/應冒頭被  人之仁而知有聖)
(人之仁仁之小者/也有方而可議也)諄諄而告曰(两股/對説)吾施布帛振而之
寒彼將稱之曰仁也(應冒接題有/方而可議也)然布帛窮而仁亦窮
(應仁之/小者也)聖人之仁能使天下舉無寒而天下終不知其
為聖人之布帛(如此方是/仁之大處)又諄諄而告曰(對上/股)吾發榖
粟振而之飢彼將稱之曰仁也(應冒頭接題有/方而可議也)然榖粟
窮而仁亦窮(應仁之/小者也)聖人之仁能使天下舉無飢而天
下終不知其為聖人之榖粟(如此方是/仁之大處)如是而後能無
所窮(鎻上/兩股)故曰聖人之仁天之仁也(應冒頭斯/仁也天也)今夫陽
一嘘而萬物生方其未生也有望乎陽也既生矣何有
於陽陰一吸而萬物成方其未成也有望乎陰也既成
矣何有於陰(應天以仁覆萬物而萬/物未甞以為天之功)聖人之仁一施而
天下得其安得其養(此如陽嘘陰吸/而萬物生成)方其未安且養也
有望乎聖人之仁也(此如萬物未生成/而望陰陽之時)既安且養矣何
有於聖人之仁(此如既生成之/後何有於陰陽)夫惟萬物以為天何有
於我于以見天之仁為甚深(總上三𣲖文此一段應冒/頭蒙其功而不荷其功)
天下以為聖人何有於我于以見聖人之仁為甚博(此/一)
(段應冒頭受其/恵而不感其惠)何者(虚設/問)鳥棲於木何有於木鳥忘木
也魚遊於淵何有於淵魚㤀淵也萬物忘乎天天下忘
乎聖人(粘上忘字此與鳥/忘木魚忘淵何異)帝堯在上(舉堯/事)作者曰日出
而作息者曰日入而息彼以為已之力也(通厯帝堯之/時有老人擊)
(壤於路曰吾日出/而作日入而息)而不知所以作所以息者帝堯之仁
使之各得其職也(歸堯/仁上)飲者曰鑿井而飲食者曰耕田
而食彼以為已之力也(同上鑿井而飲耕田而/而食帝何力於我哉)不知所
以飲所以食者帝堯之仁使之各遂其欲也(歸堯/仁上)不惟
當時之人莫之知後世之人亦莫之知也(形容主意/不知二字)今
考之書禹一出而洪水乃平堯無力也(書舜典帝曰前/咨禹汝平水土)
(又孟子禹抑洪/水而天下平)仁果安在哉(見不/知意)稷一出而百榖乃播
堯無力也(書益稷暨稷播奏庶鮮食/又孟子后稷播時百榖)仁果安在哉(見不/知意)
推之而莫能窮其端探之而莫能窮其狀(見不/知意)抑非堯
之仁有似乎天也耶(打合/本意)能言之類誰如於孔子至論
堯也不能言其名而以蕩蕩稱之蕩蕩者大而不可測
也(見仁之大而不知處民語大哉堯之/為君也云云蕩蕩乎  無能名焉)不能言其功而
以巍巍稱之巍巍者髙而不可量也(見仁之大而不知/處  同上巍巍乎)
(其有成/功也)惟其文章則可擬議故曰煥乎其有文章(同上/全句)
文章堯之粗迹也故可以指名(此非堯/之仁)蕩蕩巍巍堯之
至仁也雖孔子亦不可窺測(此堯仁之大處孔子/且不知况於他人乎)葢嘗
推孔子之論而至於大哉之言盖未嘗輕許也(又以孔/子大哉)
(二字合乾卦大哉二字/説大有方又不小了堯)於易則稱乾曰大哉乾元萬物
資始(見易/乾卦)於語則稱堯曰大哉堯之為君也惟天為大
惟堯則之(見語子/罕全句)坤不得以並乾故止曰至哉坤元(乾/卦)
(大哉乾元坤/卦至哉坤元)舜不得以並堯故止曰君哉舜也(以坤至/哉匹舜)
(君哉以乾大哉匹堯大哉舜孟大/哉堯之為君也云云君哉  也)然則極萬有之大無
以加乎天極羣聖之大無以加乎堯(説天與堯/氣象極大)天也堯
也其相配也固宜(應冒頭聖人之/仁與天為一)司馬遷之説盖出乎
孔子之論而不善用之(引史記本文來説接/上生下為底板張本)日愚知其
為日也雲愚知其為雲也至於天愚不知其所以為天
也(學家語文夫子稱老耼曰烏吾知其能飛魚吾能知/其能遊獸吾知其能走云云至於龍吾不知其乘風)
(雲而上天吾今日/見老子其猶龍耶)其仁如天是也(無迹之/可名)就之如日則
有迹之可依矣望之如雲則有形之可覩矣(有方之/可議)當
堯之時問之在朝在朝不知問之在野在野不知(形容/不知)
(字好云列子仲尼堯治天下五十年不知天下治歟不/治歟  云頋問左右左右不知問外朝外朝不知問在)
(野在野不/知云云)烏有如日之可就如雲之可望哉(如日如雲/則是可得)
(而知/矣)曰其仁如天大之也(取遷其仁/如天之説)曰就之如日望之
如雲反所以小之也(責遷如日如雲/之譬反小了堯)故曰馬遷得孔子
之論而不善用之也(應前/面)謹論(元本於出處下并結語/俱作望之如日就之如)
(雲似與史記不合今以其字/與文僣改正之故記之于此)
　
　
　
　
　
　
　
　
　
　
　
　
　論學繩尺巻三
欽定四庫全書
　論學繩尺巻四
　　　　　　　　　　　宋　魏天應　編選
　　　　　　　　　　　　　林子長　箋解
　摘字貫題格　此篇與任翊龍文帝道徳仁義論同格
　　太宗英武仁恕如何　　　　　　葉大有
　　　出處(唐刑法志太宗以英武定天下然其天姿/仁恕云云遂以寛仁治天下而於刑法尤)
　　　　　(謹/)
　　　立説(此篇就出處天姿立説謂太宗之仁出於/天性故發為英毅者此仁也著為武功者)
　　　　　(此仁也推為及人之恕者亦此仁也以此/見君德發於運用之地無非原於君德一)
　　　　　(念之/天也)
　　　考官批云(就本文立說議論有據/文字明潔真佳作也)
論君德於運用之地(太宗英/武恕)不若原君徳於一念之天
(太宗之仁天朱文公云仁/者一念之  周流貫徹)以大有為之君(語出/孟子)出而宗
主民物(含太宗定/天下意)舉天下之人莫不畏服而愛戴(畏服/是英)
(武愛戴/是恕)此其君德之大(應君/德字)固足以震動天下酬酢一
世(且先說太宗/之英武恕)然要其運用設施之本(含仁/意)則必有一
念之天流通乎其間也(應破題一/念之天字)何者(設/問)仁者天理也
(張南軒曰克盡已私/天理渾然斯為仁矣)根於一念之微(應一/念字)推而及人則
為恕(朱文公曰推已/及人則恕也)用以定天下則為英為武(本題注/太宗以)
(英武定/天下)一念所形初無限量(主意盡見於/此且無泛語)太宗造唐葢
得諸此(入得/簡快)方其仗義之初(唐本紀義兵/為天下起)已勃然有拯
民塗炭之心(指英武反唐張行成傳太/宗撥亂  正拯人塗炭)而定天下之後
終不忘其哀矜恤刑之意(指恕/云云)　(見本文於刑法尤謹/書吕刑皇帝哀矜庶)
(戮之/不辜)是非偶然而發也(引下/文)至於一念流行彰著(一念/之仁)
自有所不容揜耳(太宗之英武恕皆/自一念之仁得之)吁知太宗之天(照/破)
(題天/字)斯可以論太宗之德矣(照破題/德字)太宗英武仁恕如
何愚請因史氏之說而歸之於仁　嘗謂君人之徳莫
盛於唐虞三代(思古面引此/為後  用)莫衰於後世(傷今後亦引/此為  面用)
而猶僅見於太宗(便入太/宗來)是何也(虚設/問)謂時有先後而
德有盛衰歟(應前盛/衰字)則後乎唐虞三代前乎太宗(總前/文)
其能如太宗者葢寡(且說太宗好處/未說出主意)而太宗之姿(應本/出處)
(天姿/字)可與為堯舜(唐魏徴傳/逺輩堯舜)可與為湯武(本贊比/迹湯武)可與
富民而措刑(此段文法自蘇東坡/上皇帝萬言書中來)是則德之盛衰不以
時之先後論矣(荅上問亦應盛/衰先後四字)然而君德之盛以過人
者其必有所本也(本字應冒頭運/用設施之本字)嗚呼無亦本諸一念
之天乎(照主意應/破題語)天者何仁是也(露出/仁字)仁者上天生物
之心而帝王得之以仁天下(朱文公曰仁者天地生物/之心而人得之以為心者)
(也/)是以一念之天涵育渾融周流貫徹(此是/仁)推仁之心
則為及人之恕(有仁則/有恕)發仁之勇則為服人之英武(有/仁)
(則有英武/  照主意)唐虞三代之盛德(引/證)焉有不本於仁哉(引原/題莫)
(盛於唐虞三代句正説為證謂唐虞/三代之君有英武與恕皆自仁中來)是故矜孺子(莊子/天地)
(篇堯曰嘉孺/子而哀婦人)惠困窮(書太甲先王/子惠困窮)不敢侮于鰥寡(康誥/文王)
(克明德謹罰不/敢侮于鰥寡)此仁之推也(仁中/之恕)聖神之運(大禹謨帝/德廣運乃)
(聖乃/神)勇智之表正(仲虺之誥天乃錫/王勇智表正萬邦)明德之廣大(大明/詩注)
(文武相承其明/德日以廣大)此仁之至也(仁中/之英)征有苗(大禹謨惟時/有苗弗率汝)
(徂/征)戮防風(家語禹戮/防風氏)與夫一怒而安天下之民(孟子梁/惠王文)
(王一怒而安/天下之民)此仁之有勇者也(仁中/之武)後世人主豈無志
於帝王之盛者(引原題莫衰於後世句反說為證謂後/世之君不及帝王者惟其不仁所以無)
(英武/與恕)惟夫猜忌以害仁是自小其天也(唐德宗贊猜/忌強明自任)而
何以盡推已之恕(無仁則/無恕)以力而假仁是自拂其天也
(孟子公孫丑上/以力假仁者霸)而何以有定功之武(無仁則/無武)内多慾而
外施仁是自棄其天也(前漢汲黯傳武帝内多欲而外/施仁義  拂天棄天等語是學)
(蘇老泉上田樞宻書其名曰棄天/其名曰䙝天其名曰逆天等語)則雖有英偉之資祇
以自弊而已(無仁則無英毅明正/證反證委曲詳)嗚呼世變愈降仁心
寂寥(結上/生下)孰謂太宗之造唐而猶有帝王之用心歟(引/入)
(講/腹)觀帝以百戰取天下(先説太宗英/武定天下)叱咤風生指顧電
掃(狀英武意如/吕温銘語)其英武固可想矣(太宗/英武)而俄焉施德敎
(太宗/之仁)尚忠厚(太宗/仁)撫摩長育哀矜惻怛為愛民恤刑之
舉(太宗之恕/見本出處)　是果何見哉(設/問)吁於此可以觀太宗之
天矣(照主/意)自黄初以來(魏受漢禪/改元黄初)天下之人牧未有不
嗜殺人者(用孟子梁惠王上/全句  此是不仁)而一世之人必有濟世之
仁者以主之(須要/仁)豈徒角智力以長有天下哉(謂自魏/以來後)
(多不仁之君豈終/無仁人以為民主)故其安民一念萌蘖於潛龍之初(本/紀)
(其年幾冠必能濟世安/民  乾初九潛龍勿用)而所禀之天已足為衆善之長
矣(照主意天字是仁/乾卦元者善之長)　興義師(太宗十八/舉義兵)除苛政(題下/文除)
(隋虐亂可/謂仁矣)仁心之發用(仁之/恕)去功利(權萬紀傳奏宣饒/可鑿山治銀帝曰)
(公不推賢進善乃以/利規我斥使還第)施仁義(魏徴傳此徴勸/我行仁義既効)仁心之流
行(仁之/恕)縱囚覆罪(題下文親録囚徒縱之還家期以明/年秋即刑及期皆至無後者帝嘉其)
(誠信悉/原之)平獄緩刑(題上文詔死/罪皆三覆奏)仁心之浹洽(仁之/恕)天日
之表足以奪姦雄之醜真英主也(本紀龍鳳之姿天日/之表又李宻見帝曰)
(真英/主也)而辭色之假人是不止於英毅而已也(通鑑本紀/上神采英)
(毅見人奏事必假/以辭色  仁之英)雷霆之威足以整乾坤而清六合此
武功也(陸贄傳太宗/威行如雷霆)而文德之綏海内是不止於武功
而已也(唐禮樂志朕雖以武功興終/以文德綏海内  仁之武)夫天下固未有不
仁而能終身以行恕者(語子貢問曰有一言而可以終/身行之者乎子曰其恕乎已所)
(不欲勿/施於人)而帝王之定天下亦豈徒恃威武而能濟哉(必/有)
(仁斯有/英武恕)吾故曰太宗之德凡見諸運用之地者皆根本
乎一念之天者也(照破題/主意)史氏之志刑法(見本/題注)論其定
天下以英武而稱其天姿之仁恕(本/文)至其所謂恕者且
以仁先之(有撥/剔)豈不曰仁者天理之全體本乎人主之
一心(以仁/為主)囿乎吾天者則推之以恕(推此仁/以為恕)梗乎吾天
者則震之以英武(推此仁以/為英武)隨出而為用(英武恕皆/自仁中出)而
天者固不泯耶(不走了/天字)不然何其愛民之深(見前/注)恤刑
之至(本出/處)而待天下以君子長者之道也(結大講/意盡)議者
又曰(設難/結)恤刑仁也奚為不恕於藴古(本紀殺大理丞/張藴古  疑太)
(宗未/恕)寢兵亦仁也又奚為耀武於遼東(髙麗傳貞觀十/九年拔遼東城)
(又見下注武疑/太宗未英)太宗之仁亦少貶焉(如此則太/宗未為仁)吁是豈
天姿之未髙耶(疑/辭)或者學力之未到也(又添學力意揚/先抑後揚先)
(後抑作漢唐人君論法也此先抑太/宗而終又揚之畢竟太宗是賢主)嗟夫一刑雖暴未
幾而有覆奏之令(注見大/講中)一役雖過還歸而思仁義之
臣(魏徵傳遼東之役云云軍還悵/然曰魏徴若在吾豈有此行耶)亦可以見天理流行
不可泯沒者也(此是太宗/一念之天)以帝王之天姿加之以帝王
之學力(有天姿又有學/力則純乎仁矣)則太宗之德純乎天矣(又應/天字)嗟
夫又豈可以盡歸之天姿哉(含學力意議/論委曲有味)
　摘字總題格　此篇與太宗英武仁恕論同意
　　文帝道德仁義如何　　　　　　任翊龍
　　　出處(前漢東方朔傳云云臣願近述孝文皇帝/之時以道德為麗以仁義為凖於是天下)
　　　　　(望風成俗/昭然化之)
　　　立說(漢文帝本是仁君故其道徳義皆從仁中/發出向使文帝無此仁則為欲而不為道)
　　　　　(為偽而不為德為利而不為義矣其主/意本於朱晦庵四端以仁為主議論)
　　　宫敎黄叔度批云(立說祖闗洛語話行文有前/輩典刑清宻而敷暢圎活而)
　　　　　(老成數十年來罕見此/作又批冠塲以論取)
一念之天(以仁/為主)衆理之會也(道德義流朱晦庵云仁之/體用周  貫徹專一心之)
(妙而為衆/善之㑹也)夫理者全美之地也(道德/義)而仁者則其一念
之天也(露出仁字/應起句)大哉仁乎(主/意)其人主所以㑹衆美之
之本乎(道德義皆/從仁中來)何也仁者天理也(朱晦庵云克已復/禮為仁言能克去)
(已私復乎天理則此心之體/無不在此心之用無不行也)而衆理者則此仁之推也
(同上仁之為道衆善之/源萬行之本莫不在是)人主此心能充乎此仁之天(以/仁)
(為主/意)則由之者為道(說出主意分曉之韓原/道由是而之焉  謂道)得之者為
德(揚問道篇道以/導之德以得之)處之者為義(伊川云處/物為義)旁通曲暢無
往非理(有仁則有/道德義)否則一念之仁未充理以欲晦天以人汨
安能㑹衆善於一身哉(無仁則無/道德義)昔之聖人(再正說援引古/者入本題來)
惟其盡仁道之極(主/意)而後備君德之全(道徳/義)三代而下仁道
之盡者難而君德之備者鮮矣(無仁則無/道德義)一代賢君以其一
念之仁(主意應/起語)發而為衆理之㑹(道德/義)或者見其所行之道
所履之德所施之仁所斷之義則合而歸之曰是其為道
德仁義全美之君也(且把道徳仁/義分開說)噫是固未能如古人全
美之地也(先/抑)抑亦知斯美之所以全者乎(又轉含仁中/有道德義意)漢
文帝仁君也(主意/後揚)而方朔以道德仁義歸之(敘本/出處)若朔者
其亦知帝所到之地(道德/義)而未知帝所禀之天者歟(仁蓄/含)
(未說盡此/是論手)文帝道德仁義如何請廣其説且古今之言
道德仁義者堯舜而下其惟三代乎(應冒頭昔/之聖人語)孟子之論
三代也嘗言其道矣(孟梁惠王上養生喪/死無憾王道之始也)嘗言其德矣(孟/公)
(孫丑下以徳/行仁者王)亦嘗言其義矣(孟萬章上夏后殷/周繼其義一也)至論其所
以得天下者則斷之曰仁(孟離婁上三代之得天下也/以仁其失天下也以不仁)彼
豈無見哉(結上/生下)葢仁者天地生物之心而聖人得之以為
心者也(朱晦庵/云云)此心之天不為物奪不為私汨則其見
於三綱五常者人謂之道(三綱君為臣綱父為子綱夫/為婦綱  五常仁義禮知信)
見於躬行踐履者人謂之德(前谷永傳王/者躬行道德)見於裁處斷
制者人謂之義(記表記義者天下之制疏云制/謂裁斷於事又朱晦庵云云)其名雖
殊其理則一(晦庵/云云)是故論君德者不難至於全美之地
(道德/義)而難充乎一念之天(仁/)齊宣之欲行王政道也而
不足為道(孟梁惠王下齊宣王問曰云云孟子曰夫明/堂者王者之堂也王欲行王政則勿毁之矣)
宋公之不禽二毛德也而不足為德(左僖二十二年楚/人伐宋宋公及楚)
(大戰于泓云云公曰君子不重傷/不禽二毛注云二毛頭白有二色)桓文之尊周義也而
不足為義(桓公尊王室晉侯朝于王之齊桓/有召陵之師晉文有踐土  盟)何也不仁
故也(歸在仁上此段文法/自賈誼過秦論中來)葢仁則公(正/)不仁則私(反闗/雙)
(一正一/反説)仁則理(正/)不仁則欲(反議前/輩  論)理欲之間公私之
界(極好說/盡主意)道欲交焉(書大禹謨人心惟危道心惟微又/晦庵云天理之公卒無以勝人欲)
(之/私)德偽判焉(書周官作德心逸日/休作偽心勞日拙)義利別焉(孟梁惠王/上亦有仁)
(義而已矣/何必曰利)嗚呼此論文帝之道德仁義者所以必先論
文帝之仁乎(引入/大講)夫帝之仁葢庶幾乎帝王之仁也(語/有)
(斟酌應/題下語)賢聖仁孝聞於居代邸之時(先說文帝之仁帝/文帝本紀文皇)
(立為代王宋昌曰大王/賢聖仁孝聞於天下)寛洪仁厚著於化天下之日(魏/文)
(帝典論文帝慈孝寛洪仁厚美聲塞於宇/宙又東方朔傳天下望風成俗昭然化之)此其識見宏
濶氣象廣大葢與天地同量與造化侔功(且說文/帝之仁)體博
則用必宏本固則末必茂(含有仁則有/道德義意)帝之仁如是其
至故發而為道德則有純厚之道德(有仁則有道徳純/鼂錯傳陛下道)
(德厚元元/之民幸矣)發而為仁義則有公恕之仁義(有仁則有義/  文中子天)
(地篇大哉七制之主其以仁義公恕統/天下乎終之以禮樂則三王之舉也)一念之形衆善
之㑹也(應起/語)或者則曰躬行𤣥嘿之道(畧抑文帝方見/文字有宛轉無)
(此段則直了化本紀叙傳太宗穆/穆允恭𤣥嘿  民以躬帥下以德)非執中建中之所謂
道(謂文帝之道非古聖人之道懋書大禹謨惟精惟/一允執厥中又仲虺之誥王  昭大德建中于民)恭
儉謙遜之德(後張綱傳文帝恭儉守節又賈誼傳誼以/為漢興二十餘年當興禮樂文帝謙遜未)
(遑/也)非聖神文武之所謂德(謂文帝之德非古聖人之德/  書大禹謨帝德廣運乃聖)
(乃神乃武乃文奄/有四海為天下君)繫絳侯誅薄昭之義(絳侯周勃本傳/勃恐誅常被甲)
(其後人有上書告勃欲反下廷尉逮捕治之又太后傳/薄昭殺漢使者帝不忍加誅使公卿從之飲酒欲令自)
(刎昭不肯使羣臣喪/服往哭之乃自殺)非行一不義殺一不辜之所謂義
(謂文帝之義非古聖/人之義  孟子云云)其為美者未純則其為仁者未必
至(略抑/之)噫(轉歸/正意)帝之道非純乎無欲也(應題下/道欲字)帝之德
非純乎無偽也(應題下/德偽字)帝之義亦非純乎無利也(應題/下義)
(利字字應冒頭未能/如古人全美之語)獨其一念之仁天理洞徹(却揚文/帝之仁)
其私者終不勝乎公(應題下/公私字)其欲者終不勝乎理(應題/下理)
(欲/字)虚靈精粹之天不為外物之所終蔽(私與欲是不仁/公與理是仁)
則其發見於外者有不容揜爾(惟有仁故/有道德義)乾之元仁也
(易乾卦元者善之長也/君子體仁足以長人)其見於四德者皆元也(伊川程/頤云四)
(德之元猶五常之仁偏言/則一事專言則包四者)帝之仁固不敢語此(下語有/稱停)
然道德仁義同一仁其猶元亨利貞同一元乎(本題議/論本祖)
(此物晦庵云元者生物之始於時為春於人為仁亨者/生  之通於時為夏於人為禮利者生物之遂於時為)
(秋於人為義貞者生物之/成於時為冬於人為智)愚觀遷固之贊帝也極口稱
道前後皆不出乎嗚呼仁哉之一辭(見得文帝之仁内/本紀贊是以海)
(殷富興於禮/義嗚呼仁哉)噫是知帝之仁者矣是可以論帝之道德
仁義者矣彼方朔何足以知帝哉(入出處貶方朔/不知文帝之仁)雖然
帝之天定矣(天字是起句/主意字面)而帝之養其天者則未粹也
(歸在學/力上來)夫帝王有道德仁義之資必養之以道德仁義
之學而又輔之以道德仁義之人故其所充者必宏所
詣者必至(帝王有所養而/後有道德仁義)黄老之好帝之學非道德仁
義之學也(末貶文帝本史律書孝文好道家學又漢儒/林傳孝文  好刑名之言竇太后又好黄老)
(術/)絳灌之徒帝之人又非道德仁義之人也(絳侯周/勃灌嬰)徒
以資質近王道之性往來於刑名功利習尚之中(得先/儒議)
(論/)一念之天(文帝/之仁)其梏亡之時多矣(孟告子上則其旦/晝之所為有梏亡)
(之/矣)然則後之有仁心仁聞(出孟/子)而盡道德仁義之理者
有文帝之天資又當有帝王之學力(大凡做論先揚則/後抑先抑則後揚)
(此題先揚文帝至/此不容不畧抑之)
　　前篇摘出仁字謂太宗之英武恕皆自仁中出此
　　篇亦摘出仁字謂文帝之道德義皆自仁中出是
　　同一機軸可以參看
　順題發明格
　　孝宣招選茂異　　　　　　　劉　自
　　　出處(前漢公孫𢎞等贊孝宣承統纂修洪業亦/講論六經招選茂異而蕭望之梁丘賀韋)
　　　　　(𤣥成以儒術進劉向王褒以文章顯將相/則張安世趙充國魏相丙吉于定國杜延)
　　　　　(年治民則黄霸王成龔遂鄭𢎞召信臣尹/翁歸趙廣漢張敞之屬皆有功迹見述於)
　　　　　(世/)
　　　立説(茂材異等者非常之才也宣帝有非常之/見其精神心術足以聳動人才於未招未)
　　　　　(選之先故非常之才出為時用夫苟以常/法而求非常之才則彼且以茂異自負安)
　　　　　(肯局於瑣瑣拘攣之中正恐招/之而未必來選之而未必應也)
　　　批云(議論精神首尾相應/格致甚新可為矜式)
論曰人主以非常之見用人(人主指宣帝用字指/招選非常字是主意)則非
常之人用矣(茂材異等是/非常之人)夫非常之人(粘上非/常之人)不可以
常法求也(常法便不是/非常之見)必有非常之君出而興起作新
於其上(暗指/宣帝)意氣之所招徠隨感隨應(主意此是/非常之見)自有
不約而孚者(孚者信也冒元本云雲龍風虎隨/觸隨應非  頭語此係後改本)否則下
之人方且以其表表特異者自負(指茂異/之人)而上之人乃
欲以瑣瑣常度而致之(應以常/法求之)吾恐招之未必來選之
未必應亦有望望焉去之而已(以上反説去用孟/子望望然  之語)彼人
才當漢宣之世何其幸歟(入漢/宣帝)且其英銳之資厲精之
政(此是宣帝非常之見精前魏/相傳帝始親萬機厲  為治)已足以挽天下之風聲
氣習(應招徠/感召意)而興起人才於未招未選之先者(主/意)况夫
招之愈勤選之愈實(説招選/二字)則一時人才號為茂異間
見特出(指茂材異/等之人)孰不願得是君以為之臣而與之共
圖天下事功之㑹哉(自然出/為時用)吾以是知帝之招選茂異
固有在於精神心術之微(主意應破題/非常之見意)而不在乎區區
詔令科目之常者矣(應接題/常法意)孝宣招選茂異請因班史
之言而求其所謂招選者(不脫招/選二字)夫茂異之名起於誰
乎(且推原/茂異字)其豈非自武帝詔察吏民之有茂材異等者
始乎(舉一個茂異為證異武帝紀元封五年詔令州/郡察吏民有茂材  等可為將相及使絶域者)吾
觀其所謂茂異則曰非常之人也(同上詔葢有非常之/功必待非常之人)
(此篇非常二/字葢得諸此)曰士或有負俗之累而立功名也(同上詔/士或有)
(負俗之累/而立功名)曰可為將相及使絶域也(注見/上)夫為將相使
絶域此豈小任哉(接上文/作譏論)而雖負俗者不之靳(注見上/靳惜也)
殆亦非古人之所謂非常者(畧折倒/非常字)然而所求之才雖
未必皆是(又畧/扶起)而所以求材之意則是也(意字便含非/常之見意)
何者(虚設/問)雄材大畧之資(此武帝非常之見/武帝贊雄材大畧)　固足以
號召一世起其精華而作其懦惰之氣(應意氣/招徠字)自有相
孚於不言之表而觸其天機之自動者也(以武帝之雄/材大畧而能)
(號召一世之士比宣帝之精/神心術而招選茂異之才)孝宣之精實固非如武帝
之疎宕(宕音蕩酌下/語有斟)而於登明選公之道往往得之精
神心術之所感觸(應主/意)則大似有家法者存也(謂宣帝/得武帝)
(之家/法)何也(虚設/問)漢自髙皇以來(又自髙/祖說來)所以奔走英盧
韓彭之徒者猶是術也(英布盧綰/韓信彭越)是奚獨武宣為然哉
(髙祖亦以此術駕馭/豪傑非特武宣為然)且宣帝所用之人才(正入宣/帝來)其去
髙皇武帝亦不甚逺也(結上/文)吾固不敢望其如舜之於
臯(語舜有天下選於衆/舉臯陶不仁者逺矣)湯之於尹(同上湯有天下選於/衆舉伊尹不仁者逺)
(矣/)文王之於望(荀子解蔽篇文王能/用吕望而身不失道)以大有為之君得
所不召之臣(用孟/子語)以間世之賢遇間世之聖(應非/常語)道同
志合精交神契如彼其光明盛大者(謂宣帝固不能如/舜湯文之用人為)
(後面/張本)而一時人品如蕭韋諸公之儒雅(本題注蕭望之/韋𤣥成以儒術)
(進/)如劉向王褒之文章(同上劉向王/褒以文章顯)相如丙魏(同上相/丙吉魏)
(相/)將如張趙(同上將則張/安世趙充國)治民如龔黄召尹輩(同上治/民則龔)
(遂黄霸召信臣/尹翁歸之屬)往往皆過人一等(狀茂/異字)非惟當時鮮儷
(鮮少儷/匹也)而後世亦罕與儔伍(罕少也儔伍儕輩也/只是過人一等之意)且其
寛嚴之相濟(丙吉寛/魏相嚴)文武之並用(張安世文/趙充國武)循吏能吏
間錯州郡(前王吉傳趙廣漢張敞皆有能名又/循吏傳黄霸王成朱邑龔遂皆有傳)經學詞
章尊飾朝廷(蕭望之韋𤣥成梁丘賀皆以儒/學顯劉向王褒皆以詞章顯)下至政事
文學法理之士咸精其能(宣帝贊政事文學法/理之士咸精其能)而間出
特異者(茂/異)舉而加之其上(招/選)莫不名孚而實稱器識髙
而才量宏(形容茂/異字)以其得於天資氣禀者如彼其茂(露/出)
(茂/字)而下視乎嗤嗤横目之民如此其異(露出/異字)帝何以招
之選之若是至哉(問起招/選字)噫是殆未可以形聲求也是
殆非詔令之所能搜訪科目之所能網羅者也(謂非以/此招之)
(選之之應接題不可以常法/求之  意又含精神感召意)且以周宻如帝(本紀孝宣/樞機周宻)
信必如帝(同上信/賞必罰)綜核名實如帝(同上綜/核名實)刷滌而磨刮
(作新/氣象)叩觸而震撞(振起/氣象)感人動物氣象概可想見(應冒/頭興)
(起人才於未/招未選之先)黄鍾萌動律吕相宣(譬喻氣類/相感意)鳶飛魚躍
之下夫孰無拔茅連茹之思(中庸鳶飛戾天魚躍于淵/又易泰卦拔茅連茹以其)
(彚征/吉)而且彈冠以相慶者(前漢王陽在/位貢禹彈冠)吾固知數公者
已自興起於帝之精神心術之中(應冒頭帝之招選茂/異固有在於精神心)
(術之/微)非有待於招之勞選之勤而後至也(應冒頭不在/於區區詔令)
(科目/之常)或者見元康之詔特有茂才異倫之求(又舉一个/茂異事為)
(證下本紀元康四年詔遣大夫循行/天  察吏治得失舉茂才異倫之士)以為帝平時所招
選之意敷露於此(或者之/見如此)亦孰知其所以招徠而感召
之者固有其素哉(招徠感召在於/精神心術之微)大扺君臣遇合之難
而天時人事相符之尤不易(演餘/意)不招之招其招也以
氣(主/意)不選之選其選也以神(主/意)所求乎此者不應則所
設乎彼者亦文而已矣(精神意氣不能招徠則其/他或設科目特具文而已)况以
人才之茂謂之異(再說茂/異字)則其資禀必出乎物表(此是/茂)
其智識必照乎幾先(此是/茂)其志趣必不投時人之趨向
(此是/異)其議論必不合乎鄉原之好惡(此是異斯孟盡心/下何如  可謂之)
(鄉原矣曰何以是嘐嘐也言不顧行/行不顧言云云故曰鄉原徳之賊也)殆將與斯世確乎
其難合(應冒頭彼方/以茂異自負)不有英主孰從而振拔之哉(歸在/人主)
(非常之/見上)吾故於本始地節以來(宣帝二/年號)人才遇合之盛
而有感乎孝宣之為君也(繳盡講/題意)雖然帝之所以得非
常之才者精神心術之流弊歟(先揚後抑作漢/唐論之法如此)夫周宻
太甚則幾深(周宻/之過)信必太過則令嚴(信必/之過)綜核之政太
精則一振之餘無復餘味(綜核之過講周宻信/必綜核與  腹相應)帝亦反
而思之否乎(抑宣/帝)人品如丙魏亦嘗以是為格心之事
業否乎(併責丙吉魏相心孟子惟/大人為能格君  之非)吾故曰宣帝所用之
人才吾不敢望其如舜之於臯湯之於尹文之於望者
此也(謂宣帝用精神心術太過故所用之人才不能如/此數人與講腹相應所謂如常山蛇勢者此也)
謹論
　順題發明格　此篇與孝宣招選茂異同看
　　漢屈羣策　　　　　　　　　　樓　昞
　　　出處(揚子重黎篇或問楚敗垓下方死曰天也/諒乎曰漢屈羣策羣策屈羣力楚憞羣䇿)
　　　　　(而自屈/其力)
　　　立說(謂漢髙帝之智術出於天下之上故能屈/天下之謀策如使我之智術與衆人一等)
　　　　　(則苟有智術者必思與吾角立皆將有/求伸之心矣又安肯屈服於吾之下哉)
　　　批云(立説髙行文健有氣/骨有學力可歎可服)
論曰不以智術視智術(屈羣/䇿)必有以髙天下也(謂髙帝/有髙天)
(下之見方/能屈之)夫天下無兩立之勢(含屈伸/兩字)有屈則有伸(一/屈)
(一伸便是無/兩立之勢)伸於此則屈於彼(我伸則/彼屈)然而御天下之
權(暗指/髙帝)要當使在我者常伸在彼者常屈(發明/主意)苟惟戰
天下於智術之中(反應智/術字)使天下之英雄豪傑懷竒負
智以投於我者(此是謀/臣策士)皆有求伸之心(求伸便是/不屈了)則角
立分裂無有紀極(必與我爭勝/負安有終窮)尚安得為我之用哉(如/何)
(屈/得)善御英雄者則不然(暗指/髙帝)不以天下之智為智(應不/以智)
(術視智/術意)常使天下之士(謀策/之士)奔走服役喪其所有(喪失/也)
聽命之不暇(如此方/是屈)我雖不求以服乎彼而彼自不得
不屈於我(不求屈之/而彼自屈)此非有以髙天下者能若是歟(應/必)
(有以髙/天下意)是意也惟漢髙帝得之(尊本/題)故揚子雲曰(本出/處)
漢屈羣策異乎楚之自屈者矣(為後面/張本)　夫自罾魚唱
禍(前漢陳勝吳廣傳勝曰誠能以吾衆為天下倡宜多/應者云云乃丹書帛曰陳勝王置人所罾魚腹中卒)
(買魚烹食/得書怪之)山鬼獻璧(史始皇紀使者過華陰有人持璧/遮使者曰為吾遺鎬池君因言曰)
(今年祖龍死因忽不見置其璧而/去注武王居鎬祖始也龍人君象)天下無秦匹夫大呼
(呼去聲謂陳/勝吳廣也)麋沸雲擾(如麋之沸/如雲之擾)紛紛籍籍(言亂/也)未知
鹿死誰手(晉石勒曰朕若遇光武當/並馳中原未知鹿死誰手)一時豪傑雷動響
應(賈誼過秦論天下雲合響應/山東豪傑遂並起而亡秦)挾智謀策畧之資駈馳
於中原者葢未始有定向也(言天下未歸漢/  又見上注)劉季眇然
泗上一亭長耳(髙祖紀姓劉字季及壯試吏為泗上亭/長  秦法十里一亭亭長主亭之吏也)
曽無服人之素(言其素無/服人之能)沛中子弟多所願附(同上沛/中子弟)
(聞之多/欲附者)仗劎一麾豪傑並起(異姓諸侯王表漢繇一/劎之任五載而成帝業)雖
以磊落竒偉之英(謀臣/策士)亦莫不俯首受制於皁櫪之下
以願獻其謀効其力(皁櫪養馬之所意/言羣䇿屈服之)吁是果何自以
得此哉(設/問)意其待人之際體貌推隆故士樂為用(意其/是疑)
(辭多本紀體/貌  竒異)然而解冠嫚罵其如禮何(前張良傳四皓/曰陛下輕士嫚)
(罵又酈食其傳沛公不喜儒諸客冠/儒冠來者沛公輒解其冠溺其中)矧夫謀臣䇿士又
非體貌推隆之所駕馭曽謂髙帝為之乎(折倒體貌/推隆之語)毋
乃區區之智術有以勝之耳(毋乃亦/是疑辭)吁又不然耳(又折/倒智)
(術之/語)重瞳之子挾數用權當不在髙帝下(謂項羽之智/術與髙帝同)
(前舉髙祖處謂劉季眇然泗上一亭長此舉項羽謂重/瞳之子是改頭換面用字  項籍贊舜葢重瞳子項羽)
(亦重/瞳子)獨一亞父(范増字/亞父)竟以猜忌而不能用(髙祖紀項/羽有一范)
(増而不/能用)天下之士卒之背楚歸漢(陳平韓信等/皆亡楚歸漢)豈以畫
良吐竒楚果無人抑亦無以屈之耳(楚非無人但項/羽不能屈之耳)異
哉髙帝之屈羣策乎(正講髙/帝事)方兩雄爭馳伸屈之形混
然未判(謂漢楚雌雄/未决之時)凡抱負所長以求售於時者(謂謀/臣䇿)
(士/)楚漢皆足以究其用也(且雙説漢楚/皆可以用之)夫何屈於此而
不屈於彼歸於漢而不歸於楚耶(且雙疑問何獨屈/於漢而歸於漢)吁
是可以觀帝之有以髙天下也(應破題髙/天下字)王蜀之謀蕭
何之策深矣(蕭何傳願大王王漢中養其民以致賢/人收用巴蜀還定三秦天下可圗也)何
不得以伸其策故終於忘其所有而為帝之屈矣(何不/得伸)
(其䇿便是屈何/先屈一箇蕭)義師之舉董公之䇿善矣(髙帝紀沛公/至洛陽三老)
(董公遮説漢王曰項羽無道放殺其主天下之賊夫仁/不以勇義不以力三軍之衆為之素服以告諸侯為此)
(東伐此三王之舉也漢/王曰善為義帝發喪)公不得以自伸其策故終亦失
其所負而為帝之屈矣(董公不得伸其䇿便是/屈  又屈一箇董公)張留侯
韓之策士也(張良傳求刺客為韓報仇/以嘗相韓故後封為留侯)一至於漢則入
秦之策借箸之策歴歴為帝陳之(同上沛公入秦宫室/欲留居之良曰秦為)
(無道故沛公得至此為天下誅殘去賊今始入秦即安/其樂此所謂助秦為虐又漢王與酈食其謀撓楚權良)
(來謁漢王方食云云良曰請/借前箸以籌之其不可者八)使帝無以屈其謀則彼將
求伸於楚矣(張良不能求伸於楚便/是屈  又屈一箇張良)陳户牖楚之謀臣
也(陳平傳平陽武/户牖人降漢)一至於漢則反間之策諫伐之策亦
縷縷為帝言之(同上平曰大王誠能出捐數萬斤金行/反間間項王君臣以疑其心破楚必矣)
(云云明年平從擊韓王信於代至平/城為匈奴所圍髙帝用平竒計解圍)使帝無以屈其智
則彼將復歸於楚矣(陳平不能復歸楚便是/屈  又屈一箇陳平)屢薦不用
韓淮陰之志消矣(韓信傳信數以䇿干項羽羽弗/用信亡楚歸漢  封淮陰侯)一登
壇之拜則决策東向破羽并秦信亦墮於帝之術而不
自知其屈(同上王曰吾亦欲東耳何曰王能用信即留/必欲拜之擇日齋戒設壇場具禮乃可云云)
(信曰今王舉而東三秦可傳/檄而定  又屈一箇韓信)踞洗召見酈食其之意沮
矣(酈食其傳召食其沛公方踞床令兩女子洗而見食/其食其入即長揖不拜曰足下欲誅無道秦不宜踞)
(見長/者)一攝衣之謝則畫謀進計破魏下齊生亦游於帝
之術而不自知其屈(同上於是沛公輟洗起攝衣延食/其上坐謝之食其因言云云遂下)
(陳留冒又屈一个酈食其彼以上講/腹應  頭在我者常伸在  者常屈)他如毛髮絲粟之
才(言一毛一髪一/絲一粟之小才)凡有所挾以至於吾前者(挾其/謀䇿)皆惘
然自失(惘失/意見)退省其私(用論/語句)以為無一之足恃(與冒頭/奔走服)
(役喪其所/有相應)奉敎承命之不給(與冒頭聴命/之不暇相應)莫不委所有
而為我用(都屈/了)嗚呼兹非帝之所以能屈羣策者乎(繳/本)
(意/)向使帝也不有以屈之縱而去楚楚復不能屈則彼
將自用其謀以自伸其欲(若如此則為患非小/何以屈之有深長意)吾恐智
鬬智力角力(與我/為敵)潰裂四出幾何不敗乃翁事哉(項羽/傳羽)
(使人謂漢王曰願與王挑戰决雌雄漢王謝曰吾寧鬬/智不鬬力又酈食其傳漢王吐哺罵曰豎儒幾敗乃翁)
(事/)惟其智足以髙天下(應破題/主意)故能合天下之智而為
一人之用(惟髙他一等/所以能屈之)雖不求以屈其策而自不容於
不屈矣(繳盡屈意應冒頭我雖不求以/服乎彼彼自不得不屈於我意)雖然髙帝之所
能屈者至謀臣策士而止(畧抑/髙帝)商山茹芝之老卬首信
眉濶視雅拜終不肯一到漢廷至煩願見之思(張良傳/上欲易)
(太子良曰顧上有所不能致者四人四人年老以上嫚/侮之故義不為漢臣上髙此四人云云四人謂商山四)
(皓初杜子美云吾慕/漢  老時清猶茹芝)吁髙帝之屈羣策者至此始窮矣
(只能屈得謀臣策士若/經生學士便不能屈了)雖然四皓非謀臣策士比也(四/皓)
(園公綺里季夏黄公甪里先/生本之戴溪髙帝善將將論)謹論
　得人立說格　此篇與湯武凝士民同意
　　天之生斯民如何　　　　　　　謝昌元
　　　出處(孟萬章下伊尹曰何事非君何使非民治/亦進亂亦進曰天之生斯民也使先知覺)
　　　　　(後知使先覺覺後覺予天民之先/覺者也予將以斯道覺斯民也)
　　　立說(天之生斯民固欲使之各遂其生也有夏/之末民墜塗炭其生不得遂矣天生伊尹)
　　　　　(出於是時毅然以天下自任體造化生我/之意廣造化好生之德開天下生生之路)
　　　　　(然則天之所以生伊/尹即所以生天下也)
　　　批云(終篇就生之一字發明語/意活動可謂擅場之作)
論曰觀造化仁天下之心(天之生/斯民)當於君子之自任者
求之(歸在伊尹自任上是主意如題/下文其自任以天下之重  此)葢天下之生無窮
(便就生之/一字説)聖賢之生不數(不數者謂/不常出也)天之所以生君子
即所以生天下也(天生伊尹正為/生斯民之地)君子出而壽生民之
命脈即所以全造化未全之功也(伊尹之生斯民所以/全上天之功  數句)
(發明主/意極出)天下之生久矣(用孟/子句)事物汨之而生意褻(汨者/亂也)
(褻者/泯也)氣禀局之而生理晦(局者拘也/晦不明也)古無君子者出人
之生幾乎絶矣(君子不生則民不/聊生  反下精神)則君子之生豈偶然
哉(暗指天生伊尹意偶學蘇老泉文/天之所以與我豈  然哉句法)生民之命脈存焉
(命脈字/見生意)國家之元氣根焉(元氣字/見生意)天地之仁心寓焉(仁/心)
(見生意亦/應破題)故為天地立心為生民立命(用前/輩語)而生生之
意流動充滿於兩間(說得生/字活)天之生斯民孰有大於此
者(繳小/講意)有夏之末民生未寧(敘其/時)伊尹一出遂以斯道
思濟斯民(敘本/文)體造物生我之意廣造物好生之德開
天下生生之路(連用四箇/生字甚暢)天之所生止於伊尹而仁意
所及周乎斯民(生一人而千萬/人皆得其生)吁非孟軻氏烏足以知
之(本出/處)天之生斯民如何請演之　士君子生天地間
非無所為而生也(原天生君/子說起)是必有以參天地之化關
盛衰之運其生也有自來矣(蘇東坡作韓文公廟碑匹/夫而為百世師一言而為)
(天下法是皆有以參天地之化闗盛衰之運其生也有/自來其逝也有所為故申甫自岳降而傅說為列星云)
(云/)傅巖一生霖雨四海(書說命說築傅巖之野惟肖爰/立作相命之曰若歳大旱用汝)
(作霖/雨)是生傅說一人即所以仁四海之生靈也(應冒頭/天之生)
(君子所以生/天下也意)周岳一生蕃翰四方(詩崧髙維岳降神生/甫及申維申及甫維)
(周之翰四國于蕃四方/于宣謂申伯甫侯也)是生申甫之賢即所以仁四方
之生民也(應冒頭語亦/應主意仁字)况君子之生(且說天生/君子意)陰陽五
行範其體(周子通書五行一陰陽/也五行金木水火土)河圖洛書麗其數(河/出)
(圖洛出書河圗易/也洛書洪範也)仁義禮智陶其性(人各具五常之性/  範字麗字陶字)
(見生/意)一旦出類拔萃而宗主之(孟出乎其類/拔乎其萃)則導之而
生養遂敎之而倫理明治之而爭奪息(三句用伊川/春秋傳序文)而
生意滿天下矣(應生君子所/以生天下意)生一人而千萬人受更生
之德(應冒頭天之所生止於伊/尹而仁意所及周乎斯民)所生者寡所以生者衆
(學大/學語)古之人有行之者伊尹是也(學孟/子語)謂造化之所以
生我者正所以仁斯民(應主/意)我之所以仁天下者當求
所以贊化育(應破題地中庸可/以贊天  之化育)三聘一起兆民賴之斯
民之生於斯為盛(孟萬章湯三使往聘之既而幡然改/曰與我處畎畆之中由是以樂堯舜)
(之道吾豈若使是君為堯舜之君/哉吾豈若使是民為堯舜之民哉)觀天道好生之意求
造化仁民之心可不於此求之(應主/意)是故無極之真二
五之精妙合而凝生之本也(用周子太極圗語/二五二氣五行也)而天非
區區而生之也(含天之生君子/所以生天下意)乾道變化各正性命保
合大和生之源也(見易/乾卦)而天非屑屑而生之也(含天之/生君子)
(所以生/天下意)唐虞之際海隅蒼生而生意温然如發育之春
(書益稷帝光天之下至/于海隅蒼生萬邦黎獻)有夏之始利用厚生而生意洋
然如茂盛之夏(大禹謨正徳利/用厚生惟和)自時厥後聖道湮微(有/夏)
(之/末)宫室苦之生理斲矣汙池役之生意蕭矣園囿勞之
而生意如揫斂肅殺之秋冬矣(孟子滕文公下堯舜既/沒聖人之道衰暴君代)
(作壞宫室以為汙池民無所安息/棄田以為園囿使民不得衣食)碩果不食此意猶存
(易剥卦碩/果不食)有人焉與造物者周旋於畎畆之間(謂伊尹/處於畎)
(畆之/中)此正天道仁斯民之機也(應主意仁字見得天/生斯民不可無伊尹)况
五百之運氣數寥絶(孟盡心下由湯至於文王五百有/餘歳若伊尹萊朱則見而知之)
一綫生意天所屬心(屬心於/伊尹)一則曰天之生斯民二則
曰天之生斯民(見題/注)天乎天乎何生斯民之易而生君
子之難乎(要入伊/尹來)抑生天民之先覺先知即所以覺天
下之後覺後知者乎(應天之所以生君子正所/以生天下也  見題注)想其畎
畆扶耒(見前/注)一寸膚雲而四海九州之生理已磅礴於
胷中(粧㸃生/斯民意)莘野荷鋤(孟萬章上伊尹耕於有/莘之野以樂堯舜之道)一犂春
雨而天下萬姓之仁愛已洋溢於方寸(粧㸃生斯民/意語新句峭)翻
然起釋然悟(見前/注)凛乎其不可留也(用赤壁/賦語)佐勇智之
君以廣其生(書仲虺之誥天乃錫/王勇智表正萬邦)充堯舜之道以全其
生(見前/注)廣知覺之先以導其生(見題/注)一夫不獲時予之
辜遂可易蹇而為解(書說命昔先正保衡作我先/王一夫不獲則曰時予之辜)匹夫
匹婦皆被其澤遂可轉剥而為復(題下文思天下之民/匹夫匹婦有不被堯)
(舜之澤者若已推而内之溝/中其自任以天下之重如此)造化屬意於一人(生君/子)而
仁意充滿於一世(生天/下)生一先知者耳(生伊尹/見題注)　凡斯
民之後知者咸安其仁(應主意/仁字)生一先覺者耳(生伊尹/  見題)
(注/)凡斯民之後覺者咸被其仁(應主意/仁字)造化不能全其
生而畀之君子君子不能已其責而充之天下(應冒/頭語)因
孟氏之言味當時之意(敘本/文)伊尹葢有感於生賢之數
而不辭其自任之重哉(應冒頭自任/字繳盡講意)雖然至孟子時此
意轉甚(引孟子/作論尾)功利之習行義利之本失(戰國/之時)不戕於
時君之麋鹿(孟梁惠王齊宣王有囿方四十/里殺其麋鹿者如殺人之罪)則斲於楊
墨之斤斧(孟滕文公下楊氏為我是無/君也墨氏兼愛是無父也)舎梧養棘摧落
殆盡(告子上今有場師舎/其梧檟養其樲棘)揠苗助長凋喪無餘(公孫丑/上助之)
(長者揠/苗者也)軻也志伊尹之志樂伊尹之樂而又不遇伊尹
之時(周子通書志/伊尹之所志)辨明乎義利界限而斯民後利先義
之志生(孟梁惠王上孟子曰王何必曰利亦有仁/義而已矣苟為後義而先利不奪不饜)紬繹
乎仁義端倪而斯民事親從兄之志生(離婁上孟子曰/仁之實事親是)
(也義之實/從兄是也)論天下之生則願比肩於三聖(滕文公下孟/子曰天下之)
(生久矣一治一亂云云我亦欲正人心息邪說詎詖行/放淫辭以承三聖  三聖謂禹抑洪水而天下平周公)
(兼夷狄驅猛獸而百姓寧孔/子成春秋而亂臣賊子懼)論斯民之生則願同志於
伊尹(公孫丑上伯夷伊尹於孔子若是班乎曰否自/有生民以來未有孔子也然則有同歟曰有)而
五百餘載之言詠歎咨嗟而不已軻之意有在矣(注見/上)
故為之說曰伊尹處斯民之復元氣尚存之日也故能
自任其重而使生意彌綸乎宇宙(謂伊尹達/而在上)孟子處斯
民之剥元氣消靡之日也故徒著書立言而使生意不
絶於萬世(謂孟子窮/而在下)天生伊孟之意同伊孟所處之時
異若二子者易地則皆然(孟子禹稷顔子易地則/皆然  此借用其意)謹論
　　終篇説得生字鮮峭但文字似傷於太巧
　得人立說格　此篇與天之生斯民如何論同格
　　湯武凝士民如何　　　　　　　林益甫
　　　出處(荀子議兵篇古者湯武天下為一諸侯為/臣能凝之也凝士以禮凝民以政禮修而)
　　　　　(士服政平/而民安)
　　　立說(以湯武之凝士以為凝民之地主意謂君/子之心與天下之心不同天下之心有求)
　　　　　(於我而徒計其利害君子之心無求於我/而必辨其是非故有天下以為是而君子)
　　　　　(以為非者湯武以身而當世變之極冒然/為天下大不可為之事不取必於天下而)
　　　　　(惟取必於君子者葢君子之心一則天下/之心一天下之心一則聖人之心一矣)
　　　考官批云(此是一大議論見髙識逺筆力過人/前輩謂命意如畫圖措辭如走珠此)
　　　　　(篇兩盡之矣/末意尤妙)
論曰君子之心一(士/凝)則天下之心一矣(民/凝)夫心一理耳
(接心/字説)君子之心即天下之心(正說士心/與民心同)天下之心非不
衆於君子之心也(斡一/轉)聖人固未嘗取必於天下(謂湯/武不)
(先凝民/之心)而不能不取必於君子(乃先凝/士之心)何哉(設/問)葢君子
之心其所以異於衆人者(正説君子之心/與天下不同)以其能辨乎
義利之情而察乎是非之當(此是君/子之心)非可與欲安欲逸
者同日語也(此是天下之心人前鼂錯䇿人情/莫不欲安云云  情莫不欲逸)故天下
以為是而君子以為非天下以為然而君子以為不然
(天下之心徒計其利害/君子之心必辨其是非)聖人不敢為矣(若君子不從則/湯武不敢為)
矧夫聖人以身而當世變之極(指湯/武)冒然與天下為大
不可為之事(湯伐桀武王伐紂以臣/弑君是大不可為之事)天下固欲之而聖
人固不欲也(天下之心欲安逸而已/湯武之心於義則未安)以聖人之所不欲
而不得以遂其所不欲(湯武雖不欲為而不/能遂其不欲為之心)則亦惟君
子如何耳(此觀君子之/從違如何)今為君子者亦不能以其所不
欲者而奪其所欲(今君子不欲為之心亦不能奪天/下欲為之心則是君子之心一)天
下始得以遂其欲(天下之/心一)而聖人始不得以遂其所不
欲矣(聖人之心亦於是乎一/  此數行文如盤走珠)是知君子之心一則天下
之心一而聖人之心亦於是乎一矣(繳上文發/明主意)荀卿子
曰湯武凝士民如何嗚呼其凝於士者乃所以凝於民
歟(主/意)荀卿子之言則是而所以言則非也(畧責/之)　嘗謂
一人之心千萬人之心君子之心非固有異乎人者(應/冒)
(頭接題心一理耳君/子之心即天下之心)然天下之事不能以皆常而變生
焉(又生出常變二字變字/是含湯武伐桀紂意)此其間是非利害不能以寸
(若湯武為此舉其心是其迹非/不為此舉則天下有害而無利)是豈衆人之所能知哉
(衆人之心安知/大義之所在)夫衆人之所能知者(接上能/知字)危欲安也
亂欲治也勞苦欲逸樂也(只是鼂錯䇿欲/安欲逸之意)是皆有求於
聖人故其心易一(有求則易/一其心)而其勢之逆順事之是非
皆非其所暇計者(天下之心徒計其利害/而不計其逆順是非)則君子之所
甚憂也(君子之心必辨/其逆順是非)故聖人之興事造業(指湯/武)不於
其天下之有求於聖人者覘之(應冒頭不取/必於天下)必其計是
非定逆順惟理是適而未嘗有求於我者今皆求得於
我而後聖人起而為之(應冒頭必取/必於君子)葢其有求於我者
其心易同(天下/之心)而無求於我者其心難一(君子/之心)難一者
既一則其易一者葢有不謀而同矣(應冒頭君子之心/一則天下之心一)
古之人有為之者湯武是也(用孟/子句)甚哉湯武之難也(難/字)
(有/意)鳴條之師(書湯誓伊尹相湯伐桀升自/陑遂與桀戰于鳴條之野)孟津之㑹(書/泰)
(誓武王伐殷師渡孟/津云云大㑹于孟津)天地之大變也(應原題/變字)湯武非利
天下者乃冒然為之而不疑何哉(應冒頭冒然與天下/為大不可為之事)
(虚設/問)嗚呼(荅/)其亦知湯武之不求於天下而天下之求
於湯武者乎(應冒頭聖人不欲天下固欲/之意亦應原題有求於我字)壺漿之民戴
商舊矣(孟湯始征自葛載云云其小人簞食壺漿/以迎其小人又書民之戴商厥惟舊哉)而父
母之思不獨西土之人為然(書牧誓武王之與受戰于/牧野云云曰逖矣西土之)
(人又泰誓元/后作民父母)天下之望湯武者葢甚於飢溺之望拯救
也(應原題天下有/求於聖人之意)然而非台之辭(湯誓非台小子敢/行稱亂有夏多罪)觀
政之頃(泰誓觀/政于商)其惕然恐然之心葢未嘗敢以天下之
心為心也(應冒頭未嘗取/必於天下意)何者葢天下求乎君以生者
彼其志於求生也(應有求於我/其心易司)則昔之荼毒者急於甘
芻豢也(荼毒惡草之毒曰湯誥不忍荼/毒  芻豢草性  芻榖養曰豢)昔之暴虐者急
於就安全也(牧誓今商王受云云俾暴虐于百姓樂應/原題危欲安也亂欲治也勞苦欲逸  也)
是其心葢計於其私而有求於我(應前/語)彼其計於其私
而有求於我(粘上/句)雖其心甚固(應其心/易一)而其是非好惡
未必皆行乎天理之公(應其勢之逆順其事之/是非皆非其所暇計)聖人亦
不敢以為言然也(應冒頭聖人/不敢為也)然而耕莘者歸矣(轉歸/士上)
(于孟伊尹耕/  有莘之野)渭釣者來矣(史吕尚以漁釣于周西伯西/伯出獵遇太公於渭之陽)
彼其堯舜君民之心往來於五就(孟湯三使往聘之既/而幡然改曰云云吾)
(豈若使是君為堯舜之君哉吾/豈若使是民為堯舜之民哉)而幡然於北海之濵者
(孟太公避紂居北海之濱曰盍/歸乎來吾聞西伯善養老者)且遲遲於文王宜王而
不王之後(吕東萊文文王/宜王而不王)予日望之之心(用孟/子語)葢不獨
為天下計而為湯武計者亦甚詳矣(應冒頭君子之心/所以異於衆人者)
(以其辨義利之/精審是非之當)此其心術之微是豈衆人之所能知哉
(應冒頭其間是非利害/豈衆人所能知之語)是皆無求於我而其心拳拳然
卒不可已者(應原題下無求於/我者其心難一)如是則湯武其能已之
乎(應君子之心一則/聖人之心一意)然則使天下被湯武之澤者君子
之功也(歸重在/凝士上)故至亳之誥拳拳於元聖(湯誥王歸自/克夏至于亳)
(云云聿求元/聖與之戮力)而孟津之誓亦必於我西土君子焉依(泰/誓)
(師渡孟津作泰誓云云西土有衆咸聴/朕命  焉依學左傳晉鄭焉依句法)葢君子者理義
之所自出也(謂君子之心能/知是非逆順)理之不容已而義之不得
不為(應冒頭君子不能以其/所不欲而奪其所欲意)君子之心既有所係於此
(應冒頭君/子之心一)况夫有求於我之民乎(應冒頭則天下之/心一又應原題語)嗚
呼今朕必往(湯誥夏德若/兹今朕必往)毋貳爾心(詩大明篇上帝/臨汝毋貳爾心)湯
武之心葢亦至是而始凝矣(應冒頭聖人之/心亦於是乎一)故曰君子
之心一則天下之心一天下之心一則聖人之心一葢
謂此也(總應冒/頭語)荀卿子謂湯武之凝士民(敘本文應冒/頭荀卿子之)
(言則/是)而不知其有不容不凝於湯武者(畧責/之)若其汲汲
然求以凝之則湯武果利天下者乎(應冒頭所以言則/非也亦應前利天)
(下/字)雖然湯武之心終以為不然也(此是湯/武本心)歸夏之慙而
仲虺作誥而湯不以是為諱(仲虺之誥成湯放桀于南/巢惟有慙德曰予恐來世)
(以台為/口實)採薇之夫飄然髙舉而武王亦不肯招之使來
(史記夷齊傳武王伐紂伯夷叔齊叩馬而諫曰父死不/葬爰及干戈可謂孝乎以臣弑君可謂仁乎又伯夷叔)
(齊隠于首陽之山採/薇而食誓不食周粟)何哉(設/問)葢不如是則湯武之心終
不白於天下終世(湯武本/心如此)而君子之心亦終於無所寄
(君子本心如此亦/得吕東萊議論)故夫舎我穡事之丁寧反覆(湯誓我/后不恤)
(我衆舎我穡/事而割正夏)而遷殷之頑至於再世之後其勤拳懇到
之辭亦甚不欲開斯民之耳目(書多士成周既成遷殷/頑民  再世至成王時)
此其為湯武之心歟(説得湯武/本心出)荀卿戰國士也何足以
知此(責荀卿不知/湯武之心)吁謹論
　就問立意格　可與林斯光武帝三策仲舒論參看
　　禹湯水旱何由　　　　　　　歐陽漢老
　　　出處(前漢公孫𢎞傳武帝元光五年復徵賢良/文學制曰云云敢問子大夫天人之道何)
　　　　　(所本始吉凶之效安所期焉禹湯水旱厥/咎何由仁義禮智四者之宜當安設施云)
　　　　　(云/)
　　　立說(禹之遇水湯之遇旱惟責已而已武帝遇/水旱之變不思自反將以諉責於今於是)
　　　　　(致疑於古謂禹不宜水也而水湯不宜旱/也而旱是必他有其故於是以何由之說)
　　　　　(問公孫𢎞急欲自諉其責可以見武帝/自恕之心寧不開公孫𢎞遷就之説)
　　　批云(捉破武帝自恕之心儼然/如見義正辭嚴可以為法)
古人之遇變(禹遇水/湯遇旱)而必求其故(故字見/何由意)可以覘時君
自恕之心矣(見得武帝以此為問謂禹湯不宜有此變/而有之必有他故葢欲恕已之責而已)
夫天變之來(謂水旱/之變)未有無故而然者(接故字說却是/有故惟我之故)
(而/已)必求其故而為之說(必求其因由/之故而為言)則非古人之所敢
知(謂禹湯不諉責於/天惟自責於已)吾以一身中三極而立(且正說人/君一身與)
(天地/相闗)凡咎徵之出於天者(如水旱/之變)其招徠(致之/之因)其弭伏
(消之/之策)孰匪於吾身取之(在我而/不在天)恐懼修省(易震卦君子/以恐懼修省)
皇自敬德而已(在我而已敬書/無逸皇自  德)安可臆度其所以然(烏/可)
(以意見忖度其/所以因由之故)而作輟於遷就之際哉(而或作或輟於/他人遷就之説)
後世之君(暗指/武帝)當譴告之來(如水旱/之變)不曰反而求之有
餘也(不能自責有孟子/歸而求之  餘師)將以諉責於今(將辭今日/致變之責)於是
致疑於古(且疑禹湯/致變之因)謂古之人不宜有是也而亦有是
也(禹不宜水也而水/湯不宜旱也而旱)是必他有其故(必别有因由説/得何由字出)斯
言之發(武帝發/此問)寧不開自恕之端(欲恕在/已之責)而來臣子遷
就之説乎(欲來公孫𢎞/何由之言)武帝策公孫𢎞曰(引本/文)禹湯水
旱何由嗚呼帝之微意斷可識矣(欲自/恕)𢎞烏得而不售
其䛕(為後面/張本)　然則禹之水湯之旱遂無其說乎(問用/不)
(别事便就本/題辨難起)曰葢有之矣(荅語用/經)而其説則與漢之君
臣異(與武帝公孫/𢎞説不同)漢之君臣曰禹豈宜水也而水(公孫/𢎞策)
(堯有九年之/水使禹治之)湯豈宜旱也而旱(見中間桑林之禱注有/應冒頭古之人不宜)
(是也而亦/有是意)天變殆他有所感而發也(應冒頭是必/他有其故意)禹湯
則曰(且説禹/湯本意)水固以我而水旱固以我而旱(禹湯自/責而已)我
無過焉天變當不如是之甚也(其意若曰若我一身無/失安能致水旱如此之)
(極/)傳不云乎(舉左/傳語)禹湯罪已其興也勃焉(左傳禹湯罪/已其興也勃)
(焉桀紂罪人/其亡也忽焉)聖人一身(與冒頭吾以一身/中三極而立相應)五行之統㑹
(書洪範一五/行二五事)庶徵之樞紐(同上八/庶徵)陰陽之忒其節(忒差/也)
雨暘之失其宜(見上八庶徵曰雨曰暘曰燠曰寒曰風/曰時云云曰咎徵曰狂常雨若曰僭常)
(暘/若)何莫而非我也(謂五行庶徵陰陽雨暘/皆關係聖人之一身)遑知其他(何/暇)
(問其他/之因由)如曰他有故焉(反/說)則典謨訓誥之書(二典三謨/伊訓湯誥)
(大誥/等書)所謂畏天者果何説(書迪畏天顯小/民又寅畏天命)而禹湯之志
荒矣(若求其他有事故/則非禹湯之心)魯旱曰咎在巫尫(左僖二十一/年夏亢旱公)
(欲焚巫尫臧文仲曰云云巫尫何為天欲殺之則如勿/生注巫尫女巫也面向上俗謂天哀其病恐雨入其鼻)
(故為/之旱)唐水曰咎則坊門(唐楊再思傳時水/沴閉坊門以攘之)推所由來一
至於此(後世推其由/則歸咎於天)則禹也湯也固可以辭其責(使禹/湯之)
(心如後世之心/則可以辭其責)武帝固可以寘其疑(入主意應冒頭於/是致疑於古意)
而公孫𢎞固可以委曲遷就而售其諛矣(應冒頭來臣/子遷就之説)
(𢎞烏得而不/售其諛意)何由之問甚矣其不知禹湯之心也(説出/武帝)
(本/心)不知禹湯之心豈復識天意也哉(不知禹湯自責之/心何以回天變)
禹之水何由由禹而已(此禹自/責之心)故禹思天下之溺由已
溺之也(孟子禹思天下有/溺者由已溺之也)不諉之於人不歸之於數也
(禹不責之人不責/之天只是責已)湯之旱何由由湯而已(此湯自/責之心)故桑
林之禱以六事自責(史記湯遇旱禱於桑林以六事自/責曰政不節歟民失職歟宫室崇)
(歟婦謁盛歟苞苴行歟讒夫/昌歟何以不雨至斯極也)不曰吾將罪歳(孟子王毋/罪歳斯天)
(下之民/至焉)不曰是殆適然之數也(湯不歸之天不歸/之數亦只是責已)禹曰
予思日孜孜(書益稷/全句)湯曰兹朕未知獲戾于上下(湯誥/全句)
(得用此二句見/  禹湯責已)菑害之來(菑與/灾同)聖人方且怵惕兢懼之
不暇(責已且/不暇)而暇詰其所從來哉(奚暇問天變/所起之由)而暇致
疑於茫昧以為自恕之地哉(若歸咎於天數則是置疑/於茫昧而不自責矣非自)
(恕/乎)水於禹旱於湯天固以累二聖人也(上天仁愛/人君之意)二聖
人而欲諉其責何患無辭(倒翻/轉說)奚待武帝疑之亦奚待
公孫𢎞釋之而後得其說也(說得本/意透徹)建元元光以來(武/帝)
(年/號)水旱疊見(元光三年河水决濮陽汜郡十/六  元封二年夏伐朝鮮夏旱)帝而禹也
思溺由已而已矣(使武帝如禹則必/責已  注見前)吾水之不遑䘏(且/不)
(遑恤自已/致水之變)而問禹水之何由帝何心哉(見得武帝欲托/禹以自解謂禹)
(不宜水也而水然則我/之遇水亦天數而已)帝而湯也六事自責而已矣(使/武)
(帝如湯亦必責/已  注見前)吾旱之不暇憂(且不暇憂自/已致旱之變)而問湯旱
之何由帝又何心哉(見得武帝欲托湯以自解謂湯不/宜旱也而旱然則湯之遇旱亦天)
(數而/已)禹也湯也不宜水旱而水旱者也不宜有而有焉
(足上/意)是必他有其故(説何/由意)武帝之為禹湯發斯問也(發/明)
(本出/處)豈徒以解禹湯哉帝將借是以自解耳(發盡/主意)帝之
䇿董仲舒也曰災異何縁而起(董仲舒傳武帝制策曰/災異之變何縁而起)
而舒以自省對(仲舒對曰國家將有失道之敗而天乃/出灾異以譴告之不知自省又出怪異)
(以警懼之尚不知變而傷敗乃至以此/見天心之仁愛人君而欲止其亂也)甚矣仲舒之言
不當帝心也(謂仲舒之言/不與帝合)問何縁而不得其說(不得仲/舒之說)
又以何由問(問公/孫𢎞)帝之責急有所諉矣(要歸之/天數)世不多
董生(仲舒/也)誰復以正大之説忤其意哉(見仲舒自省之/言不當帝心如)
(公孫𢎞則遷就/其説而諛帝矣)水諉之堯(公孫𢎞對曰堯遭洪水使/禹治之未聞禹之有水也)旱
諉之桀(同上若湯之旱/則桀之餘烈也)武帝之心釋然喜泰然安矣(𢎞/遷)
(就其說合帝/自恕之意)瓠子之决實嫁禍於我湛璧以祭可也(武/帝)
(本紀元封元年還至瓠子臨决河沉玉璧以祭作瓠/子之歌  武帝以水歸之天數而不責已實𢎞啓之)歳
之旱天意其乾封乎吾無與焉足矣(漢郊祀志元封二/年夏旱公孫𢎞曰)
(黄帝時封則天旱乾封三年上乃下詔曰天旱意乾/封乎  武帝以旱歸之天數而不責已實𢎞啓之)禹
湯罪已之心不傳(武帝不知/禹湯本心)禹湯遇變之事反為後世
託辭藉口之地(反借禹湯遇變之/說以自文其過)天意固如是哉(言天/意不)
(如/此)雖然所貴乎儒者(此是/正論)謂能引其君以當道而正救
其失者也(見孟子公引此/句以責  孫𢎞)英明如武帝豈真不為禹湯
哉(武帝上嘉唐虞下樂/商周其志亦可見)沉溺於多慾(汲黯傳曰陛下内/多慾而外施仁義)
馳騖於好名(外事四夷/内興功利)遇災變而急於自解焉(武帝/本意)何
由之問所由發也(引本/文)仲舒不知自省之語(見前/注)固非
帝之所樂聞(自省之言乃禹/湯責已之意)而亦帝之所疑而未敢遽
以為非者(武帝覽其對而異焉則/是疑之而未敢非之)疑於舒而質之𢎞(疑/仲)
(舒之言所以/再問公孫𢎞)𢎞又以舒之言對(𢎞能以仲舒自/省之言為對)則帝且
悟而懼矣(武帝必覺悟而知天變/之可懼不敢歸之數耳)不回其機反逢其惡
(責公孫𢎞不能回武帝之失而反迎/武帝之過  孟子逢君之惡其罪大)使武帝恕已之心
遂决而畏天之念遂衰(繳前/語)𢎞罪可勝誅哉(皆𢎞/之罪)論𢎞
者曰曲學阿世(轅固傳固曰公孫子務正/學以言毋曲學以阿世)嗚呼信矣
　就問立意格　可與前篇參看
　　武帝三策仲舒　　　　　　　　林斯光
　　　出處(前漢董仲舒傳武帝即位舉賢良文學之/士前後百數而仲舒以賢良對策焉制曰)
　　　　　(云云乃復冊之曰云云於是天子復/冊之云云對既畢天子以為江都相)
　　　立說(武帝凡三次策仲舒似若勤於訪問者然/帝有喜容悅之心而舒每為剴切之論始)
　　　　　(者䇿之將謂仲舒之言必當帝心既而始/對不合於是又再策之冀其改變始者之)
　　　　　(言欲與已合而再對又不合於是復三䇿/之又冀其遷就其說以順適吾意而三對)
　　　　　(益守其初之說而不改帝其問誠宻而其/心已疎矣舒豈樂乎如是哉葢君臣之間)
　　　　　(相信之篤則一言而有餘而議論/之不相入雖累千萬言而不足)
　　　批云(灼見武帝本心吐露仲舒底藴有/此才思方能如此發明真可為法)
君臣之相與(仲舒之/於武帝)甚無樂乎其費辭也(相與在真心/而不在乎三)
(䇿/)夫人君鋭於求治(暗指/武帝)而訪問之勤(三策仲舒意勤/字見三策)
兹固悉意以從人者(其意似/喜人言)然有謀之不能自已(至三/次策)
(之/)而其心有大不然者(帝之心好諛而惡直/仲舒所對不與已合)君子宜深
察之(當察武帝/之本心)葢君臣之間(説君臣相/與大意)惟相信之篤則
一言而有餘(相與以心/何待多言)而議論之不相入雖累千萬言
而不足(若不以心相與雖/三策亦徒然耳)故夫尊卑濶絶而情分不親
者固君臣之患(謂不以心/相與者)言之愈詳而求之愈以為畧
者亦君臣之通患也(徒然以言相接/者  此是格)何者其心有所不
滿也(其心有所不足故屢/策之欲其合心之意)武帝之於仲舒其患正坐此
(應上面兩/箇患字)大廷三策(引本/文)世以為帝勤於舒(應接題訪/問之勤字)
而君子則以為非勤也(罵/破)帝有喜容悦之心(武帝/本心)而舒
每為剴切之論(仲舒/真心)故屢對而屢問(仲舒三對/武帝三問)若拳拳
於相與之誠(應破題/相與字)而幸其言之遷就以順適吾意者
(此正武/帝本心)帝之私不能揜也嗚呼其問誠宻而其心已疎
矣(問之宻是三策之心/之疎是為江都相)舒豈樂為如是哉(舒之本心/豈願如此)武
帝三策仲舒請以詰仲舒之意(詰問/也)　嘗謂君臣相與
之際(應破/題語)太上以心(真心/相與)其次以言(言不/如心)心之不孚而
言之不合者不足與有為矣(說倒此/一項)武帝之於仲舒(引/本)
(題來/辨)所以相與者其心乎其言乎皆不可得而見也(且/疑)
(辭未/斷盡)思昔明良之懿(引古者來肱書元/首明哉股  良哉)未交而情已孚
(以心/相與)未言而意已宻(不待形/於言)耕野築巖之人(伊尹耕於/有莘之野)
(傅說築於/傅岩之野)非有一語以動上聽者(伊傅二人何嘗多言/以動成湯髙宗之聽)
一旦處之阿衡資之鹽梅畧無疑也(成湯用伊尹為相/髙宗用傅説為相)
　(書太甲惟嗣王不惠于阿衡注伊尹也/說命若作和羮爾惟鹽梅  傅說也)是誠相與以
心者固未易以此望武帝也(此一段説君臣相與之際/太上以心  把古者君臣)
(來形容/本題)若夫腹心之寄决於㑹留之一語(前漢髙祖紀/贊腹心良平)
(又張良傳良曰始臣起下邳/與上㑹留此天以臣授陛下)魚水之歡締於興漢之數
辭(蜀志先主曰孤之有孔明猶魚之有水也又諸葛/亮出師表親賢臣逺小人此先漢所以興隆也)此
其誠意之相孚而言論之必聽世之賢主皆能之何獨
武帝之不能歟(此一段説君臣相與之際其次以/言  把漢蜀君臣來形容武帝)帝非
誠不能也(就不能字/斡一轉)待詔之書户庭無壅(東方朔待/詔金馬門)一
言悟主旋即超遷(田千秋傳千秋無他材能學術特以/一言悟意旬月取宰相封侯世未嘗)
(有/也)此豈抗勢自尊而厭聽人言者(且說武帝喜人/言  先揚後抑)而獨
於策舒之日(引本/題)則英銳之氣(武帝雄/材大畧)醇雅者不謀也
(仲舒敘傳為世醇儒又/儒雅則公孫𢎞董仲舒)計功之心(指武/帝)明道者不同也
(仲舒傳仁人明/其道不計其功)此固帝之不足於舒(謂武帝所見/不與仲舒合)而三
策之所由發也(鈫本/文)且以制策之初意攷之(第一/策)謂法
古為無補(制曰夙興夜寐務法/上古者又將無補)謂祥瑞為何修(同上何/修何飾)
(而膏露降/百榖登)帝之趨向己見於斯(武帝之本/心如此)而舒乃以勉
強告以正心告(舒對曰強勉學問則智益明又云人/君正心以正朝廷正朝廷以正百官)豈
多慾者之所甘心歟(謂不合帝意外汲黯傳陛/下内多慾而  施仁義)以任德
言以敎化言(舒對曰王者承天意以從事故任徳敎而/不任刑又云敎化立而奸邪止者其隄防)
(全/也)豈好大者之所願聽乎(謂不合帝意功/武帝好大喜)帝心聞之誠
不為悅(以上是第一對對/武帝不喜其初)然猶慕舒之名而冀其詭遇
以從吾欲也(冀舒改其初之説獲孟子/為之詭遇一朝而  十)於是再而策之
(再策/之)以稱朕意者望之(再制曰各悉對/於篇以稱朕意)而舒加意之對
(舒對曰曽子曰尊其所聞則髙明矣行其所知則/光大矣髙明光大不在乎他在乎加之意而已)設誠
之對(同上願陛下因用/所聞設誠於内)視向之繩墨不改廢焉(謂不變/其初之)
(説拙孟子大匠不/為  工改廢繩墨)帝之不滿於舒至此不能自禁矣(以/上)
(是第二策二武帝/又不滿第  對)條貫則曰靡竟也統紀則曰未修也
(三策修制曰條貫靡竟統/紀未  意朕之不明歟)一而再再而三(至三/䇿)誠欲其
悉之究之熟之復之而不知臣舒之不能䛕也(三策云/今子大)
(夫既已著大道之極陳治亂之端/矣其悉之究之熟之復之云云)勉以謹微勸以積善
(舒對曰盡小者大慎微者著云/云善積而名顯德彰而身尊)責以堯舜之兢業(同上/堯兢)
(兢日行其道舜/業業日致其孝)益守其初之說(謂仲舒又不/變其初之説)牢不可破
焉(以上是/第三對)商鞅說君三變其說(史記商鞅見孝公說以/帝道不悟復説以王道)
(不入復説以霸道公與語/不自知膝之前於席也)賢良大對三策如一(仲/舒)有臣
如此何帝之不能折節乎(折節謂/屈節也)始而策之敬也再而
策之則疑矣三而策之則薄之矣(由敬而疑由疑而薄/一次愈不如一次)
三策而卒無以稱上意(謂仲舒所言/不合上意)則薄而厭厭而棄
而江都之命下矣(應冒頭其問誠宻而其心愈疎意相/見本題注對既畢天子以為江都)
嗚呼舒非負於帝帝獨無負於舒乎(責得武帝/十分倒)使吾其
果能虚心也能聽言也雖都俞猶可(書帝曰俞/臯陶曰都)况一策
乎(應冒頭相信之篤/雖一言而有餘)一之為盡奚假於再且三乎(應冒/頭議)
(論之不相入雖/千萬言而不足)不然公孫𢎞能以一策而位平津(武帝/只一)
(策𢎞後封丞/相為平津侯)而舒不能不扞格於三策之凟(扞音旱格/音畫不相)
(入也告易䝉卦/初筮  再三凟)策𢎞之易而策舒之難(一策𢎞/三策舒)帝何遁
其情乎(帝之私/不能揜)是則帝之於舒心怠於迹之勤意疎於
辭之宻(策之三次似勤似宻既對而不用之/非怠非疎乎  兩句斷盡武帝本心)故君問雖
煩祇為費問(謂三/策)臣言雖切亦為費言矣(三對辭應破/題費  字)
嗚呼君臣之相與夫豈樂為如是哉(應冒/頭語)昔孟子王道
非不七篇(孟子七/篇仁義)而齊宣之惛不能進(孟子齊宣王曰/吾惛不能進於)
(是/矣)宣公論諫非不數百(陸贄論諫數百/篇皆本仁義)而德宗之猜忌
不能屈(唐德宗贊德宗猜/忌刻薄強明自任)武帝之三策仲舒其齊宣之
於孟子德宗之於宣公歟(比並得/極是)故嘗謂君之於臣苟
以心相孚則言可也不言亦可也(應原題太上以心亦/應冒頭雖一言而有)
(餘/意)不孚其心而議論以相與則言不足也千萬言亦不
足也(應原題其次以言亦應/冒頭千萬而不足語)武帝志剛氣銳方其初年
雖征伐禱祠未興(初年未有/此等亊)而東馳西騖之心已動(然/其)
(心未/定)仲舒之儒雅(見前/注)與申公之老成未嘗不同一心
也(申公已八十/餘老見本傳)而視帝之所尚何竽瑟之不遇歟(韓愈/荅陳)
(商書齊王好竽有求仕於齊者操瑟而往立王之門三/年不得入云云曰王好竽而子鼓瑟瑟雖工如王之不)
(好/何)故前日之安車申公以一言去(申公傳上使使安車/蒲輪迎申公至見上)
(上問治亂之事申公對曰為治者不在多言顧力行何/如耳是時上方好文辭見申公對黙然然已招致即以)
(為大中大夫舎/魯邸後以病免)今日之大廷仲舒以三策去(為江/都相)一言
者為畧(謂申公之言/畧而不詳)而三策者為緩(謂仲舒之言/緩而不急)畧與
緩(總上/文)武帝之見云爾其何傷於申公仲舒(末以申公/形容尤見)
(其/妙)
　　前篇水旱何由之問是武帝自恕𢎞之對卒投帝
　　意此篇三策仲舒是武帝好諛舒之對卒忤帝心
　　兩篇捉破武帝本心可以參看
　傷今思古格　此篇與柯適文帝思古名臣論同格
　　王者之法如何　　　　　　　　陳傅良
　　　出處(前漢杜欽傳成帝策曰天地之道何貴王/者之法何如六經之義何上人之行何先)
　　　　　(取人之術何以當世/之治何務各以經對)
　　　立説(逺而王者之法得於所聞者也近而我家/之法得於所見者也得於所聞者不若得)
　　　　　(於所見之詳成帝不求近者之所見乃欲/慕逺者之所聞逺有所慕則近有所遺矣)
　　　　　(使成帝能慕漢家之法尊而行之則漢其/三代矣又何必法王者之法徒重所聞而)
　　　　　(忽所/見哉)
　　　批云(終篇以新語易陳言醒人眼目所/謂化臭腐為神竒者妙論妙論)
人君不必逺有所慕(謂成帝不必/逺法王者)逺有所慕則近有所
遺(當以漢家之法為法逺/慕王者則必忘了家法)似若無害也(接上文/勢不斷)而君子
不之取者(其不取法/古之說者)以近者不足慕(以近之家/法不足法)棄而逺
求可也(法/古)逺而無異於近(若古者之法/無異於家法)則何必貴耳而
賤目哉(何必重所聞/而忽所見)而况天下之理得於所聞(古者/之逺)不
若得於所見之詳(家法/之近)且吾惟無所見則亦無所慕(反/難)
既獲見矣(既見/家法)踵之躡之(追逐其/後之意)惟恐其不彼若也(惟/恐)
(不如/家法)奚暇他求哉(何必逺/有所慕)此而不求(不求/諸近)徒以古人已
陳之迹而求聞其所未聞者(徒求/諸逺)吾意其竊是名以夸
天下也(徒竊法古之名以/夸耀當世而已)其於治夫何益(何益於/當世)王者
之法如何吾意成帝問其所不當問(此問以王者/之法不是)杜欽
之荅又荅其所不當荅(彼荅以法天/地亦不是)君臣胥失之　嘗
謂慕堯舜者不堯舜慕三代者不三代(不必逺有/所慕意)居今
而效古惑矣(足上/意)彼堯舜三代非不足慕也(翻上文/來辨難)吾
刑罰不能清何有於畫象(刑法志有虞氏之時畫/象於衣冠而民不犯)吾政
事不能修何有於舞干(書大禹謨帝乃誕敷/文德舞干羽于兩階)吾賦取無
度敎養無術何貢助徹校庠序之異哉(孟子滕文公上/夏后氏五十而)
(貢殷人七十而助周人百畆而徹其實皆什一也又夏/曰校殷曰序周曰庠學則三代共之皆所以明人倫也)
故凡治效不古若皆慕古過也(不必逺/有所慕)吾不能於今而
能於古乎(既不能用家/法何以法古)是故嘉唐虞者漢其治(前漢董/仲舒傳)
(武帝制朕/上嘉唐虞)輩堯舜者唐其俗(唐魏徵傳陛下/居常逺輩堯舜)田非不井
也而新自新(王莽簒漢更號曰/新行井田之法)官非不周也而秦自秦
(秦易封建之/制而為郡縣)孰知夫成康其稱者循髙祖之法(漢景帝/贊周云)
(成康漢言文景美矣又梅福傳/文帝起於代谷循髙祖之法)而商周其德者守漢家
之法度也(宣帝贊可謂侔德商宗周宣矣又元帝紀/帝曰漢家自有制度本以伯王道雜之)彼
冀其相若者(且據它/人之見)亦以其不今於今則亦不古於古
也(不能法今則/不能法古)君天下者其可捨近而慕逺哉(應冒頭/逺近字)
豈可畧所見而稽所聞哉(應冒頭/見聞字)伊尹告太甲周公告
成王吾不知其幾言也(引伊尹周/公事為證)昧爽丕顯之説(書伊/訓太)
(甲既立不明云云伊尹乃言/曰先王昧爽丕顯坐以待旦)子惠困窮之説(同上先王/子惠困窮)
(民服/厥命)懋敬厥德之説(尚書無逸篇周公作無逸云/云自有先王惟時懋敬厥徳)克自
抑畏之說(同上周公曰嗚呼厥亦惟/我周太王王季克自抑畏)一言一湯(伊尹告/太甲注)
(見/上)一話一文(周公告成/王注見上)伊周非不以堯舜望其君(伊尹/周公)
(非不欲太甲/成王之慕古)正以人君不必逺有所慕也(應破/題語)湯文殷
周之堯舜也(語/新)慕湯而湯慕文而文亦堯舜也(能法家/法即是)
(法/古)奚必慕唐虞之堯舜也哉(應不必逺/有所慕)嗚呼成帝王者
之法之詔(本/文)杜欽天地之對(杜欽乃以法/天地為對)有愧於伊周
多矣(總上文謂杜欽不以家法為對不能如伊/尹以湯而告太甲周公以文王而告成王)漢之天
下(從漢初/說來)髙祖以寛仁結之(後漢王昌傳髙祖寛/仁結於人心深矣)文景
以恭儉固之(前武帝贊如武帝之雄/材不改文景之恭儉)漢武以雄材恢拓
之(見上/句注)孝宣以綜核震厲之(本紀孝宣信賞/必罰綜核名實)子子孫孫
(謂漢世子孫/當守家法)律令漢也爵禄漢也賦役漢也科制漢也
兵農漢也(向上五件事無/非漢之制度)成帝此慕此稽則此治矣(謂/成)
(帝能慕漢家之法稽漢家/之法則如漢家之治矣)近之不考而逺訪也(不用家/法而法)
(古/)帝欲禹湯耶文武耶(法三代/王者)身漢而治不漢帝慙且
恧矣(謂成帝身在漢而治不如漢乃/不用家法之故可以自愧矣)何禹湯文武問哉
(何必問/法王者)不劉不王不功不侯(外戚恩澤侯表漢興云云/誓曰非劉氏不王若有無)
(功非上所置而侯/者天下共誅之)此帝家法也(此成帝漢/家之法)五侯茅土(王/譚)
(王商王立王根王逢時五/人同日封世謂之五侯)諸舅秉軸(外家王/鳳等)何法哉(非/王)
(者之/法)輟洗所聽(前酈食其傳沛公方踞床令兩女洗食/其長揖不拜曰足下欲誅無道秦不宜)
(踞見長者於是沛公輟/洗起衣延食其上坐)止輦所受(袁盎傳文帝/止輦受言)此帝家
法也(此成帝漢/家之法)章之死(京兆尹王章言鳳/專權章死詔獄)輔之罪(劉輔/言不)
(當立趙倢伃土/繫輔掖庭秘獄)漢法似不如此也(非王者/之法)未明求衣(鄒/陽)
(傳文帝未/明求衣)厲精為治(魏相傳孝宣/厲精為治)帝知之矣帝熟之矣
(成帝亦知文/帝宣帝之法)湛酒溺色日以夜繼(成帝贊然湛于/酒色趙氏内亂)帝誰
法歟(非王者/之法)帝而慕帝之家法(應前/家法)雖不純三代而漢
之三代矣(語句/精采)尚焉舉所見之法而燕越之(所見之法/家法也北)
(燕南越言/其相背也)而逺者之慕(王者/之法)將誰欺歟(責成帝以上應/冒頭成帝問其)
(所不/當問)雖然帝之治固失矣(挨退成/帝之失)吾猶冀杜欽之對有
以開帝之漢也(又責杜欽此句是學吕東萊/未嘗少改蘇武之漢句法)吾意欽以
帝之所見為帝反覆言也(欽當以家/法為帝告)今不是法而以法
天地者為言(應冒頭杜欽荅/其所不當荅)嗚呼何欽之所言不達時
務耶(以下責/杜欽)人君非甚庸亦必知所失矣(指成帝應/上失字)豈
待欽言耶(所以深責杜/欽之對不切)欽而王陵也吾知必以非約對
(王陵漢髙帝之臣髙帝欲立諸吕為王問陵陵曰髙帝/刑白馬而盟曰非劉氏而王者天下共擊之今王吕氏)
(非約/也)况帝之時(成帝/時)名號雖劉而柄實王也(劉氏漢姓/時王鳳專)
(權/)帝而問以漢法則權不王而漢不新(王莽簒漢/改號曰新)帝不
之問(不問/漢法)帝惑於逺有所慕也(慕王者/之法)欽不是對(不對/以漢)
(法/)欽非愚也(欽非/不知)欽鳳黨也(欽乃王/鳳之黨)言則帝悟而鳳斥
矣(欽能以漢法為言則成帝/知有漢而王鳳必斥去矣)欽恐一言而帝以感悟此
欽之所見欽肯是言耶(所以不/肯言)髙宗俾率先王之訓(書/説)
(命王庸作書以誥曰/俾率先王迪我髙后)說告以先王時憲(說曰監于/先王時憲)德宗
庶幾二祖之問(唐李絳傳帝嘗稱太宗𤣥宗之/盛朕欲庶幾二祖之道德風烈)李絳對
以合法祖宗(同上絳對曰陛下誠能尊道德/逺佞邪云云如是可與祖宗合)欽非愚於
此也(應前欽/非愚也)言則帝悟而鳳斥矣(應前/全句)欽肯是言耶(亦/應)
(前/)漢之不振吾始成之尤而終欽之尤(以王者為問為/帝之罪不以漢)
(法為對終以/為欽之罪)
　傷今思古格　此篇與陳傅良王者之法論同格
　　文帝思古名臣　　　　　　　　柯　適
　　　出處(前匈奴贊匈奴數背約邊境屢被其害文/帝赫然發憤遂躬戎服親御鞍馬馳射上)
　　　　　(林講習戰陳聚天下精兵軍於廣武顧問/馮唐與論將帥喟然歎息思古名臣  又)
　　　　　(馮唐傳帝問唐曰髙祛數為我言曰趙將/李齊之賢戰於鉅鹿下吾每飲食意未嘗)
　　　　　(不在鉅鹿也唐曰齊尚不如廉頗李牧之/為將上聞之迺拊髀曰嗟乎吾獨不得廉)
　　　　　(頗李牧為將豈憂匈奴哉唐曰陛下雖有/廉頗李牧不能用也上怒復問唐曰公何)
　　　　　(以知吾不能用頗牧唐對曰李牧之為趙/將居邊軍市租皆自用饗士賞賜决於外)
　　　　　(故牧得盡其智能是以北逐單于破東胡/滅澹林西抑秦南支韓魏臣聞魏尚為雲)
　　　　　(中守軍市租盡以給士卒是以匈奴逺避/虜嘗一入尚擊之所殺甚衆斬首捕虜上)
　　　　　(功幕府一言不相應文吏以法繩之陛下/法太明賞太輕罰太重尚坐上功首虜差)
　　　　　(六級陛下下之吏削其爵由此言之雖得/頗牧不能用也  以上乃文帝思古召臣)
　　　　　(事/)
　　　立說(文帝之時非無人才可用如魏尚之賢是/帝得於所見者可用而不之用方且遐想)
　　　　　(異代廉頗李牧之為人豈非重所聞而忽/所見哉此其所以乏將帥之才也  此就)
　　　　　(本出處/意發明)
　　　批云(推原題意曲當事情有/餘不盡之意見於言外)
重所聞而忽所見(重所聞是思古名臣李齊廉頗/李牧之賢怱所見是罰魏尚)後世
以是多乏才之憂(此文帝所以乏將帥/之才  憂字有思意)夫當外患未寧
之時(謂匈奴/冦邊)人主方倚人才以為緩急用(暗指文帝要/將帥之才)
而環視四顧無一如意(無人/可用)尚論古者忠力之臣(如李/齊廉)
(頗李牧/之賢)禦侮折衝足為内外之藩蔽(詩外禦其侮又漢/李尋傳本強則精)
(神折/衝)是誠今日之所小者(謂文帝時/無此等人)如之何而勿思(且/説)
(文帝合/當思之)然人主之用才(謂文/帝)惜其所無者(謂頗/牧)不若能
就其所有(謂魏/尚)而慨想於昔者(謂頗/牧)不若採論之於今
(謂魏/尚)博觀一世豈無竒傑(當時豈無/人可用)苟不能號召而奮
庸之(奮起庸用也之書有/能奮庸熙帝  載)則其間有所抱而不獲伸者
(如魏/尚等)固已遺於念慮所不到之地矣(不走了/思字)若文帝之
思頗牧也(見本/文)其亦憤於其所激而喜於其所聞歟(應/破)
(題/)然當時未必無如頗牧者(指魏/尚)而帝實未之思也(不/是)
(之思而反思/異代之頗牧)文帝思古名臣愚於史臣之贊而有感於
馮唐之言(包得盡註見/本文詳)　夫天下事功捨人才無與辦
者(要人/才用)人主寤寐乎英傑之思(説思之/一字)求之於所知也
弗獲而採之公論焉(須問/諸人)訪之於一時也無有而追想
古人焉(須思/古人)此其志誠切矣(説思/字)而或有不副其所期
者(應冒頭不/如吾意語)然則天下其無才歟(設疑/辭)古人網羅英傑
氣召類從(同氣相求/各從其類)未聞其借才於異代者(極/是)智足以
用人則人未始乏也(何代不/生才)故凡期待人物之過髙者
往往意其時之未必有(應重所/聞意)而接於耳目之所聞見
者多易忽於常儕例視之中(應忽所/見意)才不知用而動曰
才難(語孔子曰才/難不其然乎)是亦人主之厚古薄今也為之耳(厚/古)
(是重所聞薄/今是忽所見)有如藩屏捍禦之臣(詩崧髙四國于藩箋/四國有難則往捍禦)
(之為之/藩屏)若方召其人者姑勿論也(方叔召虎周宣王時/臣  謂不必言之)
春秋戰國之世蕞爾小邦(左昭七年蕞爾/國  蕞小貌)而名將才士
無日不有(雖小國亦/有人才)趙之頗牧葢其一二者(廉頗/李牧)豈以
文帝之時國家全盛智勇駢肩而膺國委寄者無一足
以方趙之諸臣乎(入文帝來將他比並不小/了本題  駢並也方比也)而帝也一
聞李齊之名而思李齊(見本題/詳註)一聞頗牧之能而思頗
牧(同/上)皇皇乎日有搜求不應之患者(説思字如記檀弓/皇皇乎  有求而)
(不/得)帝之心固已怵於其所聞(聞李齊廉頗之為/人  怵恐懼意)而歉焉
以無人視天下(歉不足意本以上/且據文帝  意)抑不思(歸主/意)何代不
生才而世未嘗無頗牧也(唐魏元忠封事何代/不生才何才不資世)且頗牧
之於趙何如哉(且說廉頗李/牧之為人)居其國而秦兵不加(史廉/頗傳)
(藺相如曰強秦之所以不敢加/兵於趙者徒以吾兩人在也)守北邊而窺伺逺却(李/牧)
(傳牧趙之北邊良將常居代鴈門備匈奴單于大率衆/來入牧擊之大破殺匈奴十萬騎單于奔走後十餘載)
(匈奴不敢/近趙邊城)服燕破胡(趙奢傳燕相票腹之謀舉兵擊趙/趙使廉頗將擊大破燕軍燕割五)
(城請和又李牧傳/破東胡降林胡)所向輒靡(靡披/靡也)趙之所以安者終始
仗其力也(皆頗牧/之力)後元之世(文帝/年號)邊方繹騷(常武詩徐/方繹騷)
烽燧數警(文帝後元六年冬匈奴三萬騎入上郡三萬/騎入雲中所殺畧甚衆烽火通於甘泉長安)
(又賈誼策斥/候望烽燧)當是時也而得頗牧為之將(廉頗/李牧)以其所
以強趙者而為強漢之謀(合/説)以其所以弱敵國者而為
弱匈奴之計(交合/得好)則三陲晏然長在休息之域(三陲三/邊也)
是誠帝之所欲也(文帝之本/心如此)我思古人實獲我心(借用/毛詩)
(緑衣全句狀/思古名臣字)拊髀之歎(見題/註)安得不動念於馮唐論將
之時(有思意出/處同上)雖然(轉歸/本意)頗牧誠賢也而非帝之所得
用也(說馮唐云有頗/牧不能用意)則夫慨慕於昔時之事者不若相
與攷論夫今日之才(應冒頭慨想於昔者/不若採論之於今)且以雲中之
守(魏尚為/雲中守)練卒衛邊(見題/註)國勢増重(謂魏尚/之賢)是亦漢世
之頗牧也(語好頗魏尚/即是  牧)而上功幕府一言不應遽不免
於文吏之繩(詳見題註謂魏尚差首/虜六級而下之獄也)昔者衛侯以細過
而棄干城之將(通鑑子思言苟變於衛侯曰其材可將/五百乘公曰吾知其賢將然變也嘗為)
(吏賦於民而食人/二雞子故弗用也)子思子以為此不可使聞於鄰國(同/上)
(子思曰夫聖人之官人猶匠之用木也取其所長棄其/所短今君處戰國之世選爪牙之士而以二卵棄干城)
(之將此不可/使聞於鄰國)帝之所以棄魏尚者得無魏侯之失歟(以/文)
(帝之不用魏尚與魏/侯之不用苟變一耳)國有賢材而不能用(謂魏/尚)方且遐
論緬思游心於世代不相接之逺(且思趙將/廉頗李牧)是殆所謂
忽所見而重所聞者(應破/題)此固所以貽馮唐不能用頗
牧之譏也(見題/註)不特尚爾(尚魏/尚也)將才如李廣者(亦文帝/時良將)
亦其巨擘(孟子齊國之士必/以陳仲子為巨擘)而迄不大任焉(文帝亦/不用之)且
有惜不逢時之歎(前李廣傳惜廣不逢時令當/髙祖世萬户侯豈足道哉)知而不
用何為者耶(責文/帝)愚知帝之心矣帝無意於事武者也
(史律書孝文即位將軍陳武等曰宜及士民為用征伐/逆黨孝文曰朕任衣冠念不到此兵凶器雖克所願動)
(亦耗病願且堅邊設堠結和通好/休寧北陲為功多矣且無議軍)故其論將帥思名臣
不見於金繒通好之時(賈誼策漢歳致/金幣采繒奉之)而見於發憤馳
射之日(見題/註)事已變休銳心輒弛(以上應憤/於所激意)嘗思李齊
矣而李廣終不用(見前注又/見下注)嘗思頗牧矣而魏尚卒不
顯(見題注又魏元忠封事漢文帝不知魏尚賢而囚之/知李廣之才而不用夫以李廣之才天下無雙方事)
(匈奴而卒不任故近不知尚廣之賢而逺/思頗牧馮唐是以知其有而不能用也)彼其思也有
所激而非其本心也(應冒/頭語)然而思患豫防國家所重(見/易)
(既/濟)自古未有數十年而常無事者(豈有常無敵/國外患之驚)不能儲
材以待事(儲蓄/也)而每臨事以須材(須求/也)求而不得始倉
皇焉(求而不得/見禮記)是未可謂長計逺慮者(責文帝未能/長計逺慮)晚
歳閲變既深(前既抑之到此/不容不放一著)得一周亞夫於細柳堅屯
之時(周亞夫傳文帝六年匈奴大入邊/以亞夫為將軍軍細柳以備胡)而付託後人他
日有以折七國之變於聲色不動之頃(孝景三年吳楚/反亞夫東擊吳)
(楚出精兵追伐大/破吳楚而吳楚平)蓄將之功於是驗矣(可見儲/才之效)惜乎始
者之念未到此(不脱了思字/又見前註)
　　前篇謂成帝不法漢家之法而且欲法王者之法
　　是舎近而求逺此篇謂文帝不用當時之名臣而
　　乃思異代之名將是棄今而慕古兩篇俱就重所
　　聞忽所見上發明
　推原立意格　此篇與方剛叔顔真卿何如人論同格
　　郭林宗何如人　　　　　　　　　黄道深
　　　出處(東漢郭太傳太字林宗或問汝南范滂曰/郭林宗何如人滂曰隠不違親貞不絶俗)
　　　　　(天子不得臣諸侯不/得友吾不知其他)
　　　立説(賢人君子之用於世則隆名彰彰有不待/問之而自知者如林宗之為人窮居隠約)
　　　　　(負抱未試而一時人物莫不敬而慕之不/能不起有識者之疑此或者所以驚駭而)
　　　　　(問曰林宗之為人吾不知其人為/何如而使人如是其敬且慕也)
　　　批云(就何如人三字發得或問意出且不牽/搭下文格範整峻文字典刑真是老手)
以匹夫而繫天下之望(郭林宗未見用於時特匹夫/耳而天下之人皆敬而慕之)或
者之所甚駭也(此或者所以驚而問之曰郭林宗何如/人  駭字發得何如人三字意出後篇)
(亦用/駭字)夫事之問諸人者(就問字/發意)必平昔之所未知而聞
見之所未及者也(未知其/人則問)今有人焉(暗指/林宗)隆名盛望(負/時)
(名/望)彰彰於天下之耳目(一時人物皆/知而慕之)而或者顧猶有問
焉(既知其人/又何待問)豈真有不知者哉(設疑/難)葢名以用而彰才
以用而見(解上文則謂人才已用/於世者  人皆知之)賢人君子之用於世
(粘上/用字)澤在生民功在王室(以用而/後見)天下敬之慕之此固
理之必然人亦信之無疑也(此等人/不待問)乃若功未加於時
澤未及於物(指郭林宗未曽見用之人正與/澤在生民功在王室者相反)窮居隠約
負抱未試(林宗乃隠/逸之士)而一時人物敬服嘆慕(說當時之/人皆敬慕)
(林/宗)若將舉天下之大而未見其人焉(應匹夫繫天/下之望意)則有
識之士獨得無疑乎(未用於世之人人皆敬/而慕之或者安得不疑)嗚呼此或
者之於林宗所以驚駭而問曰(應駭/字)之人也(謂林/宗)吾不
知其人為何如(說得何如/人三字出)而使人如是其敬且慕也(本/意)
(曉/然)郭林宗何如人請發明或者之問　且或者之於林
宗(便就或/問發意)其知而問之乎其不知而問之乎(雙闗説/且設疑)葢
嘗觀林宗之為人矣(原題不泛用别事/便用林宗事起)名震乎京師則
京師知其為人矣(本傳林宗游於洛陽始見河南尹李/膺膺竒之遂相友善於是名震京師)
才冠乎太學則學校知其為人矣(黨錮傳太學諸生三/萬餘人郭林宗賈偉)
(節為/其冠)君厨俊及之名表表乎相髙則士君子又知其為
人矣(同上與李膺陳蕃王暢更相褒重云云海内希風/之流遂共相標榜指天下名士為之稱號上曰三)
(君次曰八俊次曰八顧次曰八及/次曰八厨猶古之八元八凱也)同舟之僊衆皆望之
(本傳林宗與李膺同舟而/濟衆賓望之以為神仙)角巾之折人皆效之則匹夫
愚婦亦知其為人矣(同上嘗於陳梁間行遇雨巾一角/墊時人故折巾一角以為林宗中)
(其見慕/如此)夫京師知之學校知之士君子知之匹夫愚婦
又知之(結上四脚/文有法)則舉天下之大皆知其為人矣而或
者獨以為不知可乎(難倒不知/而問語)斯問也吾不知其何如
也(疑辭形容得/何如二字出)大抵有非常之事則人信其為非常之
士有不世之功則人信其為不世之人(以上四句應冒/頭名以用而彰)
(才以用而見人亦信之無疑也常漢武帝/紀詔曰葢有非常之功必待非  之人)迺若(指林/宗)道
未施而人慕其髙學未試而人服其博(應冒頭功未加/於時澤未及於)
(物而一時人/物敬服嘆慕)功名之鋒未露事業之軔未發(造句是狀/出未用於)
(世/意)而天下之人仰之如太山北斗(唐韓愈贊學者仰/之如太山北斗云)望
之如景星鳳凰(唐李勃傳景星鳳/凰爭先覩之為快)且敬且慕(應冒頭天/下敬之慕)
(之/)殆以為伊周孔孟之復出(以林宗比伊尹/周公孔子孟子)此不惟或
者疑之雖識者不能不駭且異也(應冒頭入題/處疑字駭字)且林宗
其人非才之未試者乎(再敘林宗/之未用)吾嘗攷之矣(攷其/出處)舉
以有道而彼不應其舉(本傳司徒黄瓊辟太常/趙典舉有道並不應)勸以出
仕而彼不屑於仕(同上或勸林宗仕進者對曰吾夜觀/乾象晝察人事天之所廢不可反也)
(遂並/不應)卓乎三萬人冠而無劉陶剴切之言(黨錮傳太學/三萬人郭林)
(宗為冠又朱穆案宦者趙忠帝大怒徵/穆詣廷尉太學劉陶等數千人上書)立乎黨錮之中
(同上其死徙/者六七百人)而不指斥曹節王甫之罪(宦者曹節王甫/擅權  又本傳)
(林宗善人倫而不為危言覈/論故宦官擅政而不能傷已)迹其行已(驗林宗/之為人)隆中之
孔明新豐之馬周而已(以林宗比諸葛孔明馬周唐蜀/諸葛亮字孔明隠於隆中  馬)
(周館於新豐/皆未仕之時)或問孟子曰周公何人也曰古之聖人也
(引孟子全文證/或問何人字切)或問孔子曰伯夷叔齊何人也曰古之
賢人也(引論語全文證或問何人字切神此過闗處自/東坡范増論中來易曰知幾其  乎詩曰相彼)
(雨雪先集維霰此處却舉孟/子曰孔子曰是學他文勢)周公大功光耀天地(記明/堂位)
(周公有勲/勞於天下)夷齊清風凛凛萬世(論語伯夷叔齊餓於首/陽之下民到於今稱之)
尊之以聖人(周/公)敬之以賢人(伯夷/叔齊)天下後世無異議也
(知之無疑/更不待問)林宗之為人(把林宗與周公/夷齊交合説)吾不知其有周
公之功歟抑有夷齊之節歟(總處可法/且疑辭)其出處可觀其
動靜可見也(林宗之不仕與周公不同/其隠逸又與夷齊不同)李膺當世之偉
人也而有今之夷夏鮮見其儔之語(郭太博學善談論/李膺與相見曰吾)
(見士多矣未有如郭林宗者也其聰明通朗/髙雅宻博今之華夏鮮見其儔遂與為友)則陳太丘
孔北海之諸人俱就下風矣(陳寔為太丘長北海孔融/  謂二人俱不及林宗也)
(順莊子黄帝/  下風而問)宋沖一時之正人也而有自漢以來未見
其匹之言(本傳太嘗舉有道不就同郡宋沖素/服其德以為自漢元以來未見其匹)則賈董
卿雲之諸儒皆當北面矣(賈誼董仲舒司馬長卿揚子/雲皆漢諸儒言此四人皆不)
(及林宗也之唐杜審言/云吾字羲  當北面)不特此也(更推/廣説)黨錮之際諸賢
駢首就禍(如李膺范滂之/徒皆入黨錮)而議論不可得而疵(本傳宦/官擅政)
(而不能/傷也)誅戮不可得而辱者(同本傳處濁世/而怨禍不及焉)一林宗而
已(司馬温公論曰唯郭太既明且/哲以保其身卓乎其不可及也)夫君子小人不兩立
也(為君子則不黨於小人/為小人則不黨於君子)今也(説林宗/為人)君子既敬而愛
之(謂時人皆/敬而慕之)小人又畏而憚之(謂宦官不/能傷之)則其人果為
何如耶(斡得何如/人三字出)嗚呼此或者所以不能無驚駭之言
也(今來君子小人皆知其為人/所以駭而問之  應冒頭語)昔者𤣥宗之問李平曰
朕不識真卿何如人所為乃若此(見次篇本/題詳註)儲子曰王
使人瞷夫子果有以異於人乎(孟子離婁下儲子曰王/使人瞷夫子云云孟子)
(曰何以異於人哉/堯舜與人同耳)或者之於林宗其如齊王之於孟子
𤣥宗之於真卿乎(自入大講凡三次引證始以孔明馬/周比林宗未仕時繼以周公夷齊形)
(容林宗之出處今又以齊王𤣥宗二事比或者之問文/勢不重疊  此處是學林斯光武帝三策仲舒論大講)
(結/語)雖然是特論或者之見而已矣(自冒頭至此只是/説或問未曽判斷)若
林宗者其果為何如人耶(要判斷林/宗之為人)昔之論者以有道
稱之(本傳趙典/舉有道)非也(抑趙典之/言不是)道也者孔孟之所傳(韓/原)
(道孔子傳/之孟軻)非林宗之所知者也(林宗何足/以知道)以道予林宗
不知道者也(判倒/林宗)道其可以易言耶(行文有法見/得道之大處)韓愈
之論陽城曰(見韓愈/諫臣論)陽子固不得為有道之士矣將遂
不得為善人乎(諫臣論曰或問諫議大夫陽城於愈可/以為有道之士乎哉云云子告我曰陽)
(子可以為有道之士也今雖不/能及已將遂不得為善人乎)愚敢以愈之言而荅或
者林宗之問(評品林宗極/當妙論也)
　推原立意格　此篇與黄道深郭林宗何如人論同格
　　顔真卿何如人　　　　　　　　方剛叔
　　　出處(唐書顔真卿傳出為平原太守安禄山逆/狀牙蘖真卿度必反陽託霖雨増陴濬隍)
　　　　　(料丁壯儲廥廪云云禄山反河朔盡陷獨/平原城守具備使參軍李平馳奏𤣥宗始)
　　　　　(聞亂歎曰河北二十四郡無一忠臣耶及/平至帝大喜謂左右曰朕不識真卿何如)
　　　　　(人所為/乃若此)
　　　立說(真卿嘗遷監察御史出為平原太守是帝/之所素識者今而聞河朔之變乃云朕不)
　　　　　(識真卿何如人夫豈真不識真卿者縁是/時河北二十四郡聞安禄山之變往往望)
　　　　　(風改節獨有真卿挺然以忠義自聞帝於/是發何如人之語其意以為均是人也彼)
　　　　　(乃相望而退縮此乃剛毅而獨立正將以/愧天下臣子之心而厲其餘者豈真有不)
　　　　　(知者/哉)
　　　批云(發越何如人三字透徹推原/本意切當事情老於為文者)
以平時所已用之人(真卿嘗遷監察御史出為/平原太守是已用之人)而一旦
若駭聞焉(𤣥宗曰不識真卿/何如人是駭聞也)此人主所以寓其微意也
(帝發此言正以厲當/時臣子之退縮者)葢當天下利害之衝(暗指河/北之變)為臣
子者(暗指河北二/十四郡之臣)貴有守死無二而已(當守死無二/心不當改節)今
也一怵於畏敵之心(説當時臣子俱/畏安禄山之變)往往望風而改節
(河朔/盡陷)則國家尚何所恃哉(二十四郡無一忠/臣又何所倚賴)是以人主
適當慨嘆之際(暗指𤣥宗始/聞亂而嘆)幸有人焉(暗指/真卿)挺然獨以
忠義自聞(謂獨平原/城守具備)是雖出於吾之所已知(謂曽嘗/遷御史)然
亦因是而有感於其時(感當時臣子/不能守節)於其發為何如人
之語(敘本文何/如人三字)其意以為均是人也(指真卿與二/十四郡之臣)彼乃
相望而退縮(二十四郡/無一忠臣)此乃剛毅而孤立(獨真卿/守節)正將
以愧天下臣子之心(帝之微/意在此)而或者反以為真未之知
則過矣(斡轉不/識二字)况夫真卿之出守平原葢自内而之外
也(真卿自監察御史/出為平原太守)是則帝之所素識者(應平時所已/用之人語)
而今乃以何如人為言(敘出/本文)吾是以知帝因一嘆之餘
(見題/註)而姑托真卿以厲其餘者哉(發盡主意正欲愧天/下臣子之心語相應)
(亦為後/面張本)顔真卿何如人帝之意深矣(應破/題語)　嘗謂人主
用人之際而得於一時之見聞者葢不同也(見其人之/賢否與聞)
(其人之賢否/自不同也)夫忠良棄遺懵然無知者固所不論(如懵/懵然)
(不知其人之忠良棄/而不用者固不必論)然有未仕王朝而驟喜其人於訪
問之頃者矣(此是聞/其人者)又有言論日聞而復質其人於在
列之臣者矣(此是見/其人者)喜其人者(粘上/文)如太宗之於馬周
因怪問常何之餘而方知其為忠孝之人(唐馬周傳周/舎中郎將常)
(何家貞觀五年詔百官言得失周為條二十餘事皆當/世所切太宗因怪問何何曰此非臣所能家客馬周教)
(臣言之客忠孝/人也帝即召之)則以為未聞而驟喜之可也(應喜其人/於訪問之)
(頃一/脚)質其人者(解上/文)若武帝明知汲黯為戇直之臣(汲/黯)
(傳上曰吾欲云云黯對曰陛下内多慾而外施仁義/奈何欲效唐虞之主乎上怒曰甚矣汲黯之戇也)復
以何如人之問而諮嚴助(同上嚴助為請告上曰黯何/如人也曰使黯任職亡以踰)
(人然至其輔少主守成雖自謂賁育弗能奪/也上曰然古有社稷之臣至如汲黯近之矣)則以為既
知而必參之衆論亦可也(應質其人於在/列之臣一脚)若夫其人既
擢矣而似未嘗聞焉其君見用矣而似未嘗識焉(引歸/就顔)
(真卿上來嘗遷監察御史是既擢矣見用矣/復以何如人為言是似未嘗聞未嘗識者)創見而駭
稱驟得而深嘆(應前駭字嘆字以形/容發何如人之言意)是豈有所矯而然
耶(疑/辭)吁(解/)此固微意寓乎其間(應破/題語)君子當觀其時而
已耳(應冒頭/時字)世每謂不識真卿之言(且據他/人言)以為明皇
無知人之明(反說𤣥明/皇即  宗)使不因河朔之變幸其平原一
郡之獨存(見本題/詳註)則帝將終身不之知矣(應冒頭或者/反以為真未)
(之知意矣自世每謂上/不之知  皆以反難)亦孰自夫真卿始末而深考之
歟(歸正/說)真卿之始用也初舉進士繼擢制科(考真卿出/仕始末詳)
(見本/傳)又未幾而遷監察御史(註見/前)不可謂不知真卿也
(學孟子不可謂/不智也句法)朔方一劾終身不齒之詔慨然輒從(本/傳)
(使河東劾奏朔方令鄭延祚母死不/葬三十年有詔終身不齒聞者聳然)謂不識真卿者能
之乎(學孟子不賢而/能之乎句法)使其名震當時不獨郡國聞之朝
廷知之(上下之人/皆知之)雖帝固自信而用之矣(應破題平時/所已用之人)
(語/)出守平原(見本/題註)何如人之嘆(帝始聞亂/嘆曰云云)帝豈無所激
而然哉(虚設/問)葢自逆臣肆叛(指安/禄山)河朔風靡(河朔盡陷/聞風而靡)
以二十四郡之衆獨無一人能出力奮身以當排難解
紛之責(見本出處河北二十/四郡無一忠臣耶)尚得為國家有人耶(應冒/頭國)
(家尚何所/恃哉語)吾觀帝始聞變之時惻然以河北二十四郡
無一忠臣為嘆(見本題/詳註)是帝固知有平原矣(平原居二/十四郡之)
(一/)知有平原則知有真卿(既知平原之為郡則/必知真卿之為守)特未卜
其中流砥柱之操為如何耳(但未知真卿之所守如/何中流滔滔砥柱屹然)今
也李平一奏(本傳真卿使參/軍李平馳奏)視其城守則具備(同上獨/平原城)
(守具/備)倉廩則富實(同上儲/廥廩)陴湟修矣(同上増/陴濬隍)丁壯料矣
(同上料/丁壯)豈不上可以伸朝廷之氣(壯唐家/之威)下可以懾敵
人之膽(服禄山/之心)而帝之心亦少慰矣(帝亦自喜平原之/守得真卿而全)
雖然真卿之所為固若此(從本出處所為/乃若此斡一轉)而河北諸郡
奈何其不然耶(奈何河北二十四郡不/能如真卿之守平原)帝之言曰(敘出/𤣥宗)
(之/言)不識真卿何如人所為乃若此(見本題/詳註)葢以為此亦
人也(此顔真/卿亦人)彼亦人也(彼二十四/郡亦是人)英風大烈縱不能為
真卿(深責二十四/郡之為守者)而城濠獨可盡委之敵乎(禄山之變/河北之城)
(濠盡/陷)忠肝義膽縱不能如真卿(深責二十四/郡之為守者)而郡縣獨
可望風而靡乎(禄山之變河北/之郡縣俱潰)以其獨守之操(真卿/獨全)而
視夫䧟沒之風(河朔/盡陷)以其一郡之少(平原/一郡)而視夫二十
四郡之多(河北/諸郡)是非優劣如此相去(真卿則為是為優/諸郡則為非為劣)
吾固知夫帝之微意(應破題/微意字)不直咎夫諸郡之失而隠
然見於何如人之一辭矣(發越/意盡)卒之諸郡多應(後效下/又見)
(註/)杲卿則以常山自歸(本傳是時從父兄杲卿為常山/太守斬賊將李欽湊等清土門)
(十七郡同日自歸/推真卿為盟主)李萼則以清河為鄰(本傳清河太守/使李萼來乞師)
(萼曰聞公首奮据倡大順而河朔恃公為金/城清河西鄰也有江淮租布備北軍云云)其不自帝
言一發之餘而亦各知所勉勵哉(應冒頭以勵/其餘之語)吁是意
也(應意/字)葢自漢之人主(文/帝)有得之矣昔者亞夫見用於
文帝(周亞/夫)自其擇賢推封之餘(周亞夫傳文帝擇勃子/賢者皆推亞夫迺封為)
(條/侯)而復委之以細柳之權(同上匈奴大入邊以劉禮為/將軍軍霸上以徐勵為將軍)
(軍棘門以亞夫/為將軍軍細柳)可謂深知亞夫者也(文帝可謂知/亞夫之深)一旦
勞軍之際反愕然而有真將軍之稱(同上帝勞軍至霸/上反棘門軍直馳)
(入云云已而之細柳軍軍士吏被甲銳兵刃彀弓弩持/滿天子先驅至不得入上使使持節詔將軍曰吾欲勞)
(軍云云既出軍門羣臣皆驚/文帝曰嗟夫此真將軍也)人遂謂帝之知亞夫也葢
至是而始見(或人不知/文帝本意)孰知帝意所在(應意/字)誠有傷於
當時可襲之將而姑假是以愧夫棘門霸上者耳(同上/鄉者)
(霸上棘門如兒戲爾其將固可襲/而虜也至於亞夫可得而犯耶)然則真卿何如人之
言(把真卿與/亞夫比並)亞夫真將軍之語(謂真將軍之語與何如/人之言相似皆欲勉勵)
(諸/人)辭雖殊而意則一(用證/切)愚故併及之
　　前篇謂郭林宗是未用之人或者不知之所以駭
　　而問曰郭林宗何如人使人敬慕如此此篇謂真
　　卿是已用之人𤣥宗非真不知之所以駭而言之
　　者葢欲勵當時失節之臣兩篇俱就何如人三字
　　上發明
　評品難易格
　　太宗之美幾成康　　　　　　歐陽起鳴
　　　出處(唐太宗本紀贊其除隋之亂比迹湯武致/治之美庶幾成康自古功德兼隆由漢以)
　　　　　(來未之/有也)
　　　立説(周之成王康王襲祖父累世已成之治從/而潤色之則其用力也易唐之太宗以一)
　　　　　(身而自致一代之治以艱難百戰之天下/用粉飾太平之規模未幾而聲明文物之)
　　　　　(美藹然有成康之氣象/則其用力也豈不難乎)
　　　批云(意度髙逺文采絢爛/最可以發人之筆力)
治有出於累世之所成(成康之治自后稷公劉/而至文武凡歴幾君)賢主能
以一身而致之(太宗一身自創業兼守/文  斡得致字有力)則其用力勞矣
(能幾及之/可謂難矣)夫繼治者易為功(繼者襲其已成/之治豈不易)致治者難
為力(致者以一身自/為之豈不難)致一代之盛治猶難也(若太宗猶/為至難)
思昔賢王(指成/康)襲祖宗積累之餘功(繼后稷公劉而至/文武積德累功之)
(餘/)敎化已明(董仲舒傳成康之隆囹圄空虚四/十餘年此亦敎化之漸仁義之流)習俗已
成(同上敎化行/而習俗美)從而藻飾潤色之(成康但/増光之)政治光明輝
耀千古(說治/字)固優為也(此是繼治/者易為力)乃若賢主(太/宗)以艱難
百戰之天下(自創/業)用粉飾太平之規模(兼守/文)未幾而聲
明文物典章紀綱(致治/之美)藹然有中古泰和之氣象(庶幾/成康)
(在揚子泰和其/  唐虞成周乎)其功豈可量耶(此是致治/者難為功)嗟夫成康襲
治之君也(繼文武/之後)太宗致治之君也(以一身/致之)成康之治
有文武為之先(文王武王/創業於先)太宗之治則太宗也(太宗自/為之)
而致治之美且庶幾焉(引本文用/且字有力)此其用力豈不難於
成康乎(應其用/力勞矣)太宗之美幾成康史臣以致治言之㫖
哉(喚起致/治字響)　漢史臣曰(引證/極切)周云成康漢言文景美矣
(前景帝/贊云云)唐史臣曰太宗致治之美庶幾成康(以本文治/二股比並)
(説/)文景漢之成康也(漢文帝景帝之時/如成王康王之時)太宗唐之成康
也(見上/文)然而為文景也優(文帝景帝有髙祖為之/先則其繼治也易為力)為太
宗也勞(太宗以艱難百戰之天下用粉飾/太平之規模則其致治也難為功)何者處豐之
時則易有來章慶譽之功(文景處豐大之時有易豐卦/豐大也六五來章  慶譽吉)
處否之世則難為大人休否之吉(太宗處否塞之時人/否卦九五休否大)
(吉其亡其亡/繫于苞桑)千金之子(以此比/文景)廣箕裘之業(記良弓之/子必學為)
(箕良冶之子/必學為裘)繼而施肯播肯穫之功(書大誥厥父菑厥/子乃弗肯播矧肯)
(穫/)加暨茨丹雘之力(梓材若作梓材既勤/樸斲惟其塗丹雘)富之潤屋(大/學)
(富潤/屋)非一朝一夕之積也(易坤卦積善之家必有餘慶/云云非一朝一夕之故  以)
(上比文景繼/治易為力)閭里匹夫(以此比/太宗)不數年而致千金之資
(一身自/致之)能使其家之服食器用風聲氣習與紹箕裘之
業者無異(見上註之謂匹夫致富能/與千金  子享成者同)則孰難孰易耶(匹/夫)
(致富為難千金/之子享成為易)文景千金之子也太宗則自致千金之
人也(繳上/譬喻)太宗豈不難於文景乎(應難/字)何者文景之時
猶成康之時(文景之治則有髙祖為之先/成康之治則有文武為之先)太宗之世豈
成康之世乎(太宗之治/則太宗也)成康襲闗睢麟趾之治(詩闗睢/后妃之)
(德也風之始也麟趾闗睢之應也/闗睢之化行則天下無犯非禮)太宗則踵八代澆漓
也(通鑑本紀太宗承/八代澆漓之後)成康有文武為之祖父(祖文王/父武王)太
宗則繼武德之君也(唐髙祖武德/九年即位)成康當持盈守成之
時(詩鳬鷖守成也太平/之君子能持盈守成)太宗則兼創業守文也(唐房𤣥/齡傳𤣥)
(齡從我定天下見創業之難魏徵/與我安天下見守文之為不易)其時其世萬不侔矣
(謂太宗之時世/與成康大不同)然帝也風洒露沐身披荆棘(儒學序太/宗身櫜鞬)
(風洒/露沐)未幾鼓元氣而雷域中騰百川而雨天下挽孤隋
鬼魅之民(通鑑封德彞曰三代以還人漸澆訛魏徵曰/云云者謂古人淳朴漸致澆訛則至於今日)
(當悉化為/鬼魅矣)而還成周中古之舊觀(成康/之時)向者澆漓日滋
(見上註時/八代之)今致為仁義既效矣(魏徵傳帝即位四年歳/斷罪二十九幾至刑措)
(米斗三錢天下大治云云帝/曰此徵勸我行仁義既效)風俗之美(應美/字)既醉鳬鷖
餘風也(既醉鳬鷖二詩皆成王時曰餘風狀/出幾字  既醉太平也鳬鷖守成也)向也刑網
繁宻(隋/時)今致為斷罪二十九矣(見上/註)敎化之美(應美/字)刑
措圄空遺意也(刑措圄空皆成康事曰遺意狀出幾字/  漢武帝紀詔周之成康刑措不用又)
(冊曰成康四十/餘年囹圄空虚)致文館以崇儒(斡出致字館儒學序太/宗開文學  召名儒十)
(八人為/學士)致學校以養士(斡出致字區儒學序太宗廣學/舍千二百  四方秀乂坌集京)
(師/)向無有也聲明文物之美(應美/字)即人人有士君子之
行也(既醉詩云/云成王時)致六典以建官(斡出致字曰唐百官志/云云曰省  䑓曰寺曰)
(監曰衞/曰府)致府衞以寓兵(斡出致字曰兵志太宗貞觀十/年諸府總  折衝府凡天下十)
(道置府六百三十四皆有名號而/闗内三百六十有一皆以𨽻諸衞)向無有也紀綱制度
之美(應美/字)周官井田之規模也(周官行井田之法八家/皆私百畆其中為公田)
成康處其易(應前/易字)太宗處其難(應前/難字)成康累世以成之
(應破題治有出/於累世之已成)太宗一身以致之(應破題賢主能/以一身而致之)不曰
太宗之難而誰難乎(應難/字)嗟夫舜繼堯之後則美矣之
治始見於韶樂(語八佾子謂韶盡/美矣又盡善也)文王繼公劉后稷之
業則美化之行始及於江漢(詩漢廣云云文王之化被/于南國美化行乎江漢之)
(域/)髙帝迫於倥偬則漢興之初不能更化而善治(髙祖/本紀)
(倥偬日不暇給又董仲舒策故漢得天下以來常欲善/治而至今不可善治者失之於當更化而不更化也)
光皇身濟大業則中興之美有未盡焉(光武紀身濟大/業兢兢如不及)
(又後漢循吏傳建武永平之間/云云所以中興之美有未盡焉)孰謂太宗能創一代之
業(見前/注)又能致一代之治耶(斡致/治字)致治之美(引本/文結)史臣
有味之言也雖然太宗之治固有成康之所不能為者
(先/揚)惜乎(後/抑)美則美矣而未善也(語子謂武盡美/矣未盡善也)坤之六
五曰美在其中(美字/切)暢於四支發於事業(易坤卦/全文)夫暢
於四支發於事業之美必有在中之美為之本(有在中/之美斯)
(可暢於四支/發於事業)太宗(責太宗無/在中之美)大抵輝煌於政治之間鹵
莽於躬行之際(本贊至其牽於多愛復立浮屠好大喜/功勤兵於逺此中材庸主之所常為)
顯設於朝廷之上濶畧於閨門之中(司馬温公曰父子/兄弟之間慙德多)
(矣/)使有坤德在中之美(引上/文)則成康之治豈特庶幾(織/本)
(文/)責以春秋未備成人之美(本贊春秋之法常責備於/賢者此以後世君子之欲)
(成人之美莫/不歎息於斯)宜不復動史臣之歎(見/上)
　評品優劣格
　　孝宣優孝文　　　　　　　　歐陽起鳴
　　　出處(後漢崔實政論宣帝明於君人之道審為/政之理嚴刑峻法破奸宄之膽海内清肅)
　　　　　(天下晏如算計/見效優於孝文)
　　　立説(天下多事則有功之名始見天下無事則/無功之可稱人主獲有功之名天下被多)
　　　　　(事之害崔實以孝宣之功優於孝文殊不/知文帝以德而為功每與天下相安於無)
　　　　　(事不敢生事以為一已之功如宣帝則以/政為功雖能求一時可喜之功而適足以)
　　　　　(激天下多事之變謂之劣/於孝文可也謂之優可乎)
　　　批云(説有本祖文亦華麗駁崔實之論極是三/代而下粹然有王者氣象文帝一人而已)
　　　　　(豈可謂孝/宣優之耶)
有功之可言(孝宣/有功)不若無功之可言(反不如孝文之無/功  反倒題意)
葢有功之功功之小也(粘上有功無/功四字發明)無功之功功之大
也(是學先輩堯仁/如天論接題)何者(虚設/問)天下多事則有功之名始
見(生事則/有功)天下無事則無功之可稱(不生事/則無功)人主獲有
功之名天下被多事之害(有功之功/功之小也)孰若人主之無功
天下之無事乎(無功之功/功之大也)寛仁之君(指文/帝)常欲與天下
相安於無事而不敢生事以為一已之功(天下無事則/無功之可稱)
嚴厲之主(指宣/帝)則每激天下之變而求一時可喜之功
(天下多事則有/功之名始見)以功而程其多寡(程者比/較也)則渾渾之治
固不如赫赫之美者為足稱(且説文帝渾渾之治固/然不如宣帝赫赫之功)然
而功之多者德之小也(宣帝有功而/德不如文帝)外之有餘者内之
不足也(外有餘於功/内不足於德)嗟夫文帝以德而為功(功之/大者)宣帝
以政而為功(功之/小者)崔實以宣帝之功優於孝文(正敘/本文)不
知其優也正所以為劣也(駁倒/上文)孝宣優孝文　夫遇夜
則爝火之功為優(爝苣火/炬也)遇旱則桔橰之功為優(桔橰/運水)
(之具/也)大明當天爝火自息(莊逍遥篇日月出矣而爝火/不息其於光也不亦難乎)
人不知日月之功也(日月功/之大)沾濡浸潤桔橰不施(蘇東/坡詩)
(俯仰隨人/如桔橰)人不知雨露之功也(雨露功之大文/以上用前輩)惟人亦
然扞主于艱功莫優於晉也(書文侯之命平王錫晉文/侯秬鬯圭瓚云云汝多修)
(扞我/于艱)救邢存衞功莫優於齊也(左齊救邢又詩衛為狄/所滅齊桓公攘戎狄而)
(封之之以上二/事功  小者)耕田鑿井帝力何有人安知堯之功乎
(帝王世紀堯時八十老人擊壤而歌曰吾鑿井而/飲耕田而食日出而作日入而息帝何力於我哉)地平
天成萬世永賴人安知禹之功乎(書大禹謨地平天成/六府三事允治萬世)
(永賴時乃功大以/上二事功之  者)嗟夫知其功者功之小也(齊桓晉文/之功如爝)
(火桔橰/之功)不知其功者功之大也(唐堯夏禹之功如/日月雨露之功)人主
果貴於有功抑貴於無功乎(繳上/意)文帝無功之君宣帝
有功之君也(直說/出)文帝在位二十餘年所下三十六詔
(有考/究)勸農之外無竒語蠲租之外無異説(文帝本心愛/民凡下詔只)
(是勸農減/租而已)史無可書之功紀無可載之事(蘇東坡上皇/帝萬言書漢)
(之文景紀無可書之事唐/之房杜傳無可載之功)大臣之椎魯木强(文帝時臣/周勃為人)
(木強/椎魯)固不如嚴毅總職公卿稱位其功之著於朝廷也
(宣帝時臣魏相嚴毅總領衆職又丙吉傳/贊孝宣中興丙魏有聲公卿多稱其位)吏之奉詔不
勤(文帝本紀十二年詔曰詔書數下歳/勸民種樹而功未興是吏奉詔不勤)固不如循吏彬
彬皆無苟且其功之著於州郡也(本紀贊孝宣之治信/賞必罰綜核名實政)
(事文學法理之士咸精其能又/本紀上下相安莫有苟且之意)田不加辟蓄積不多(文/帝)
(本紀十二年詔曰朕親率天下農十年而/野不加辟又賈誼曰公私之積猶可哀痛)固不如田里
安業民無愁嘆其功之著於天下也(宣帝贊吏稱其/職民安其業)受
賂者賞不朝者賜(文帝本紀贊張武等受賂金錢覺更/加賞賜以愧其心  吳王詐病不朝)
(賜以/几杖)視賞罰信必之功孰多(宣帝贊信/賞必罰)下詔和親含垢
忍恥(文帝二年六月匈奴和親下詔/曰云云俱棄細過偕之大道)視單于稱藩之功
孰盛(宣帝贊單于慕/義稽首穪藩)禮文多闕制度未遑(武帝贊文帝/至於稽古禮)
(文之事猶多闕焉又賈誼傳誼以為當改/正朔易服色制度云云帝謙遜未遑也)視品式備具
之功又何若耶(宣帝本紀樞機/周宻品式備具)以是為優夫豈不信(自/此)
(以上且説/宣優於文)然豈知(自此以下説/文優於宣)功之多者生事亦多(應/天)
(下多事則有/功之名始見)而無功者則天下無事也(應天下無事則/無功之可見)
生事則天下受其病吾身獲有功之名(功之小者功此/指宣帝之)
無事則吾身無功之足稱而天下陰受安靜和平之福
(功之大者功此/指文帝之)文帝寧以天下病一人毋寧以一人病
天下(不欲生/事求功)使帝果有意於功則豈不能用賈誼以求
紛更之功(賈誼言改正/朔易服色)用李廣以求邊境之功(李廣為/將軍)
用刻深之鼂錯以求刑名之功耶(鼂錯學刑名不以上/三人文帝皆  深信)
(用之葢不欲/生事以求功)然而天下相忘於仁義公恕之中(文中子/七制之)
(主以仁義公/恕統天下)息肩於湯火殘傷之後(史記太史公曰文/帝時天下新去湯)
(火人民/安業)日受其春風和氣之澤者(文帝時熙熙/然如登春臺)秋毫皆
帝力也(言纎細皆文/帝保養之功)帝之功殆與造化同其仁天地同
其大歟(應吾身無功之足稱而天下陰受安靜和平之/福見文帝無功之功功之大者  以上說文優)
(於/宣)彼賞罰之信必雖技巧之習亡(以下貶宣帝不如文/帝  出宣帝本紀見)
(上/註)技巧之咸精雖苦窳之患息(同上政事文學法理之/士咸精其能  以上四)
(句蹈襲孝宣/務行寛大論)嚴刑峻法民且告病(見本/題註)帝之天下殆如
人之一身元氣索然而服采華麗耳目猶精明也(應天/下被)
(多事之害人主/獲有功之名意)其視後元之治(文帝後/元年號)氣象渾涵不露
圭角(應天下陰受安/靜和平之福)則孰優孰劣耶(文帝為優/宣帝為劣)崔實方
以為帝之優(引本/文)不知是優也正所以為劣也(駁題與/冒頭相)
(應/)不然武帝外攘四夷内改法度(循吏傳序武帝云云/民用彫弊奸宄不禁)
號令文章煥然可述(武帝本/紀贊)其功亦非不髙也(武帝亦/是喜功)
(之/人)曾足以補海内之虚耗乎(昭帝贊武帝海内/虚耗户口減半)君子論
人亦當論其德如何耳(結尾又以/德為主意)以功而論則武優於
宣宣優於文以德而論則文優於宣宣優於武(判斷極/當文采)
(亦/麗)
　　前篇謂太宗以一身致治而能幾及成康襲治之
　　君則其用力也難此篇謂孝宣生事以為功不如
　　文帝安靜無功之為愈兩篇自是一家機軸
　　　此篇與王貢材優龔鮑同格是倒翻一轉立説
　　　本出處是孝宣優孝文此則以為孝文優孝宣
　　　本出處是王貢材優龔鮑彼則以為龔鮑優王
　　　貢駁倒出處自判斷優劣格
　題外生意格
　　帝王顧所行何如　　　　　　　湯　璹
　　　出處(唐魏徵傳帝即位四年云云封德彞曰三/代之後澆詭日滋秦任法律漢雜霸道皆)
　　　　　(欲治不能非能治不欲云云徵曰五帝三/王不易民而敎行帝道而帝行王道而王)
　　　　　(顧所行/如何耳)
　　　立説(魏徵之告太宗言行帝道而帝行王道而/王辭之所及只帝王二者之道而已於霸)
　　　　　(者之道則絶口而不言上焉有帝次焉有/王君請擇於斯二者舎是之外斷無他道)
　　　　　(辭之所不及豈不嚴歟葢縁本文上文封/德彞有漢雜霸道之語此篇所以生出此)
　　　　　(意/)
　　　批云(言外生意不為題目所/拘議論甚佳法度尤宻)
論曰人臣納君於道(指魏徴告太宗/以帝王之道)雖婉其意於辭之
所及(只言帝王之道/顧所行何如耳)實嚴其意於辭之所不及(不言/霸道)夫
自隆古以來迄於春秋之世(自古/及今)所以行乎天下者更
一變則一名立(包帝王/霸三者)固第第相承而不共一軌轍也
(由帝而王由王而霸/次第相承而不同也)然即其時世而計之(自古/及今)率不過
三變而已矣(帝王/霸)由帝道而之王由王道而之霸(此是/三變)
(更一變則/一名立)霸固非帝王比也而亦以霸道名(就霸字幹/一轉有力)
則是三者之道葢萬世人君俱所擇術之地也(謂後之/人君擇)
(術不帝則王/不王則霸)彼其擇術於此而未知適從(暗指唐太宗/在三个路頭)
人臣當是時而有言焉(暗指/魏徵)納君於道者敢輕措辭於
避就三者之際哉(應破/題字)蹈帝道而行之吾君可以帝(行/帝)
(道而/帝)蹈王道而行之吾君可以王(行王道/而王)曰王曰帝兩
開其端而使人主自擇(借用公孫𢎞兩開其/端使人主自擇語)夫其句讀
之所及者婉矣(應破題婉其意/於辭之所及)然獨於霸者之道絶口
而不言(應破題實嚴其意/於辭之所不及)則上焉有帝次焉有王君請
擇於斯二者而止(用經/語)舎是之外斷無他道也(捨帝王/之外非)
(别有/道)辭之所不及者豈不截乎其嚴歟(應破/題語)帝王顧所
行何如魏徴之善為辭也請申之　夫大人格君心之
非(孟/子)君子誘其君以當道(同/上)不貴乎費辭也(應破題納/君於道意)
陳於君前者一出於天下之至正(應婉其意於辭之所/及  孟公孫丑我非)
(堯舜之道不敢/以陳於王前)而泯於言意之表者决非人君之所當
用(應嚴其意於/辭之所不及)縱乎此而閉乎彼(縱乎此謂帝王道/閉乎彼謂霸道)開
其從入之門而杜其不可由之途(從入之門謂帝王之/道不可由之途謂霸)
(道/)使夫上之人尊其所聞者而至於髙明(前董仲舒傳/尊其所聞則)
(髙/明)忘其所未聞而念不到此(辭之所/不及者)則辭雖不迫切而
意已獨至矣(用孟子/序語)此仁人之告君所以一言而利博
也(用左傳仁人之/言其利博哉語)孟子非堯舜之道不敢以陳於王前
其論髙矣(見前/注)而當路於齊必不肯自許以管晏之功
(孟公孫丑問曰夫子當路於/齊管仲晏子之功可復許乎)異時告時君以王道之始
初未嘗有靳心(梁惠王曰云云孟子對曰云云/養生喪死無憾王道之始也)而齊宣
願聞齊桓晉文之事則託之後世之無傳(孟齊宣王問/曰齊桓晉文)
(之事可得聞乎孟子對曰仲尼之徒/無道桓文之事者是以後世無傳焉)彼豈獨能嘉唐虞
樂商周以聳動一時之聽(帝王之道下武帝紀/上嘉唐虞  樂商周)而不能
容喙於五霸哉(霸/道)葢以帝王之道萬世所當共由(言唐/虞夏)
(商周帝王/之道可行)而相與言功利則無稽之言人君不必聽也
(言齊桓晉文霸道不可/行  書無稽之言勿聽)夫是以詳其粹者不詳其駁者
(粹是帝王道/駁是覇道)俾人君擇術於堯舜禹湯文武數君子之
世(堯舜是帝道禹/湯文武是王道)而童子之羞稱者則無勤於行(荀仲/尼篇)
(仲尼之門五尺之/童子羞稱乎五伯)兹其為愛君之厚而已矣(繳孟子告/君不言霸)
(道之/意)魏徵在唐其亦以孟子之所以事君事君歟(引過/大講)
(借用孟子不以堯/之事君者事君語)太宗之為君也其天資雖美而學問
之道未到也(褒其天資美/而貶其學力)天資之美故可推而納諸五
帝三王之域(五帝少昊顓頊髙辛唐堯虞/舜是也三王禹湯文武是也)學問之未到
故不免雜為五霸功利之習(五霸齊桓晉文秦/繆宋襄楚莊是也)涕泗於
念親之時(魏徵傳文德皇后既葬即苑中作層觀以望/昭陵引徵同升徵熟視曰臣眊昏不能見帝)
(指視之徵曰臣以為望獻陵若昭陵臣固/見之矣帝泣為毁觀  獻陵註髙祖陵也)即堯舜之孝
悌也(似合帝道悌孟子堯/舜之道孝  而已矣)而建成元吉之死(太宗紀太/宗以兵殺)
(建成及/元吉)則與殺公子糾者同一不仁(又似合霸道糾左/桓公殺公子)
拯隋民於水火之中(張行成傳撥亂/反正拯人塗炭)即湯武之征伐也
(似合王道伐湯/伐桀武王  紂)而陽為尊隋之舉(唐髙祖紀傳檄諸郡/稱義兵下令曰犯隋)
(七廟及宗室/者罪三族)則視河陽之事同一不義(左僖二十八晉/侯召王以諸侯)
(見且使王狩書曰/天王狩于河陽)為人上者其所當先莫急於修身齊
家治國平天下而止爾(大學身修而后家齊家齊而/后國治國治而后天下平)而
帝之所以修身齊家所以治國平天下其不純於帝王
也如此(謂唐太宗之綱領未正/不能純乎帝王之道)則當世人臣有忠愛太
宗之心者可無慮哉(指魏徵告太/宗本題之意)當太宗貞觀之治未
成而形之嘆息(本題上文帝即位四年歳斷死二十九/幾至刑措米斗三錢先是帝嘗嘆曰今)
(大亂之後其難治乎徵曰大亂/之易治譬如飢人之易食也)斯時也帝方以其可以
為五帝三王之天資(應前/語)而往來乎五霸功利之境(應/前)
出入無時莫知其歸宿之鄉亦可危矣(用孟/子語)一小人以
秦任法律漢雜霸道之説中之(見題註封/德彞云云)使㣲徵之言
太宗寧不六五霸也(借六五帝四三王/之語奪胎用之)徵之言果何功
於太宗也(使太宗從德彞霸道之言而不從/魏徵帝王道之言則徵為無功)其言近其
㫖逺(用孟/子語)近者其辭之所及(謂帝王/之道)逺者其辭之所不
及者也(謂霸道/應破題)　五帝不難至行其道則至(應本文行/帝道而帝)
(語/)三王不難齊行其道則齊(應本文行/王道而王)吾君而果有志
於上歟則可以語帝也(應冒頭上/焉有帝)吾君而果有志於中
歟則猶可以語王也(應冒頭中/焉有王)舎帝而必王舎王而必
帝(應冒頭君請/擇於斯二者)於斯二者不加意而外求君道焉則有
不容言者矣(若出帝王二者之/外則必是霸道)噫徵之告其君以帝王
者其意一何婉(應破題婉其意/於辭之所及)而五霸之寂不發於口
者其意一何嚴也(應破題嚴其意/於辭之所不及)後世論貞觀之治者
以仁稱以義稱(本題下文貞觀四年帝謂羣臣/曰此徵勸我行仁義既效矣)太宗之
得髣髴乎帝王功宜誰予哉(此魏徵言帝/王道之功也)雖然言心聲
也(用揚/子語)其言發見於告君之際者皆其學力之所充也
(言魏徵之言/自學力中來)講道河汾(王通講/道河汾)徵之受業者有人矣(徵/受)
(業於/王通)胡怪乎進説於太宗以帝王而不以霸歟(其學有/所本也)
商鞅之見孝公也(史記商鞅因孝公寵/臣景監以求見孝公)説以帝道而不
入遽變而為王説以王道而不入復變而為霸(同上孝/公既見)
(鞅語弗聽景監讓鞅鞅曰吾說公以帝道其志不開悟/矣後吾復求見孝公未中㫖罷景監亦讓鞅鞅曰吾説)
(公以王道而未入也請復見孝公孝公善/之鞅曰吾説公以霸道其意欲用之矣)鞅小人也奚
有於帝王之學(責商鞅不知/帝王之道)荀卿之誨人也其言曰隆
禮尊賢而王重法愛民而霸(見荀子大/畧篇全句)卿小人儒也寧
不以霸與王而並言(責荀卿不合以/王與霸並言)彼皆其學之未正
也(鞅與卿/學不正)徵豈有是哉(徵受業於王通所學/既正故其言亦正)故君子因
徵以觀鞅之三變(見前/註)有以知失其守者其辭屈(用繫/辭語)
因徵以觀荀卿之並言(見前/註)有以見中心疑者其辭枝
(用繫/辭語)謹論
　就題立論格
　　為治顧力行何如　　　　　　危　科
　　　出處(西漢申公傳上使使安車蒲輪迎申公至/見上上問治亂之事申公已八十餘老對)
　　　　　(曰為治者不在多言顧力行何如耳是時/上方好文辭見申公對黙然然已招致即)
　　　　　(以為太中大/夫舎魯邸)
　　　立説(漢武帝出治之初天資未試其一二而治/道之問首及於重厚之申公其初意固善)
　　　　　(矣申公恐武帝之初心未固進而之善固/易勉載而之他亦易從是以勸之力行欲)
　　　　　(帝他日之治常如今/日之善斯可言矣)
　　　批云(鎔意鑄辭圎轉清峭可/以見驪塘先輩之妙筆)
論曰善始之意可以占終焉(武帝首問申公初意固善/申公勸之力行葢欲勸帝)
(常如/始)而君子之慮則未然也(申公恐武帝/行之未力)夫人君圗囘
之始(苟圗回天下於/堂上暗指武帝)而謀之於重厚之人(暗指/申公)是固其
初意之善者(應善始/之意)然此心之發最易導也(進而之善/固易勉)
亦最易揺也(載而之他/亦易從)葢君心之善方萌而未固(指武/帝首)
(問申/公)則其外雖未敢屑之於所輕(不問他人而問申公/可謂不屑於所輕)
(揚/文)而其中亦非的然有真見於此(然武帝本心亦未必/真个如此  抑文)
方是之時進而之善固易勉(最易/導也)載而之他亦易從(亦/最)
(易揺也篇此兩/句是一  闗鍵)是以老成慮事之君子(申公八/十餘老)一見其
君心之在於善(應善/始意)則深欲其堅忍保持以定其所行
而後已(勸武帝/力行)不然此意不堅(不力/行)而寒之者至(此四/字非)
(冒頭語十用孟子一/日暴之  日寒之語)則君心雖善亦不得行之於所當
行之域也(始之善者不/可保之於終)漢武帝出治之日(即位之/初年)天資
未試一二(凡事皆/未做出)而治道之問首及於重厚之申公(見/本)
(文/)是其愛天下之重而不敢輕以謀之(應未敢屑/之於所輕)是好
賢慕道之意亦首見於此(善始之/意如此)申公也謂帝他日之
治皆如今日之意則亦何不可之有(申公勸之力行葢/欲其終之如始)
苐恐此志不堅而行之不力爾(説出/本意)力行一語安得不
首入以為帝規為治顧力行何如愚意如此　嘗論君
人之心未始有不善(應冒頭進而/之善固易勉)轉而他從則必有導
之者也(應冒頭導而/之他亦易從)嘗觀滕文公為治之始(孟子滕文/公上滕文)
(公問為國孟子曰/民事不可緩也)而井地之問越國以及孟軻(同上使/畢戰問)
(井/地)此其為志豈輕於謀國者(應冒頭屑之/於所輕字)然施行之效
未獲近似(滕文公未及/行井田之制)而畢戰之歸已不復來(畢戰又/不再來)
(問孟/子)而滕之善政亦斬焉於此(斬者絶也之始者之/善不能保  於終)何
哉既而思之彼無孟軻者常於文公之側(謂勉之以/善者少)而
揺於百官之議(謂導而之/他者衆)則文公亦不得復行其所謂
文公(闕/)　(不能力行其始/者問井地之心)君心未固而朝無老成固如
是夫(應冒/頭語)君人者能即是以為戒(轉歸後之/人君上)審吾心於
所發之初(審善始/之意)堅吾力於所行之後(堅力行/之心)而使浮
議淺謀無所施焉(不導而/之他)則天下之福也(如是方/為善)不然
吾心轉移一息間爾而天下安危其隔幾何(進而之善/則天下安)
(導而之他/則天下危)嗚呼此吾因是而知申公進言之意也(旋引/入題)
葢方是時武帝施行之事曽未多見(即位/之初)而蒲輪束帛
倐有申公之召(見本題/詳註)是瑟之方絃而求雅奏之師(董/仲)
(舒策譬之琴瑟不調必改而更張之當/更張而不更張雖有良工不能善調也)玉之未琢而不
試於拙工之手(孟子今有璞玉於此雖/萬鎰必使玉人彫琢之)即此一意已足
以就漢天下(應謂武帝不輕問他人而問/重厚之申公其初意豈不善)申公老矣(八/十)
(餘/老)而鋭於一來良有以歟然申公之所喜固今日也(應/君)
(心未固進而/之善固易勉)而申公之所慮亦今日也(應載而之/他亦易從)何則
興土木求神仙帝雖未有是心也(武帝初年未興/土木未求神仙)事征
伐窮聚斂帝亦未有是心也(武帝初年未事干戈/未㩁酒酤未筭舟車)而帝
意之所向則未固也(應冒頭君/心未固語)况夫推轂儒術者方在
前(蘭陵王臧及趙綰亦嘗受詩申公乃/言師申公上使使安車蒲輪迎申公)而好黄老之術
者已在内(竇太后好/黄老術)詔舉賢良者方在廷(武帝本紀建/元元年詔舉)
(賢良方正直/言極諫之士)而治蘇秦張儀之言者已在列(同上衞綰/奏所舉賢)
(良或治申商韓非蘇秦/張儀之言亂國政皆罷)帝心匪石尚庶幾焉(詩我心匪/石不可轉)
(也/)一有轉移鴻鵠至矣(孟使奕秋誨二人奕其一人專/心致志惟奕秋之為聽一人雖)
(聽之一心以為有鴻鵠/將至思援弓繳而射之)是以紛紛多言公皆不敢以為
帝告(申公言為治/不在多言)而力行一語則必以首入於帝心(同/上)
(顧力行闕/何如耳)　囘顧其今日之所發者其意為何若(善始/之意)
他日之所行者與此為何若(應冒頭帝他日之/治皆如今日之意)總天下
之事大率循初意而為之(主/意)則規畫一定措置一審(力/行)
必不為浮躁者所輕動(應冒頭亦最/易揺也意)而天下之事亦可
以徐就吾之條理矣(如此方/為盡善)不然初以仁義而終以功
利(以下三句反應善始占終/四字  功利乃仁義之反)初以道德而終以刑名(刑/名)
(乃道德/之反)初以重厚而終以輕浮之士(輕浮乃重/厚之反)則上嘉
下樂亦何補哉(武帝上嘉唐/虞下樂商周)嗚呼年少多躁謀老成若
遲鈍夫以漢之天子(武/帝)召一匹夫之老(申/公)宜有驚人可
喜之論以傾上聽者(當別有/竒論)而召至闕庭一語而止(申/公)
(只言顧力行/何如耳一語)自他人觀之亦太朴厚矣(應重/厚字)然使帝而
有審於此(應前/審字)則四百年之社稷實繫於斯(應即此一/意已足以)
(就漢/天下)仁人之言其利博哉(用左傳語晏子一言而齊侯/省刑曰仁人之言其利博哉)
獨惜夫武帝拂意而不復問(上不/再問)申公開端而不及竟
(下亦不/終言)卒之罷斥至邸(見題/詳註)公以老成歸而帝之所與
論治道者則他有人矣(如東方朔枚臯公孫𢎞張/禹桑𢎞羊之徒皆是小人)嗚呼
申公之告老(本傳申公/亦病免歸)申公何憾也(於申公/夫何恨)老成一退
而武帝之善卒轉移於他人(果是導而之/他亦易從)武帝則可惜
也(武帝不能保其初/意之善則可惜)雖然豈惟武帝而已哉以文帝恭
儉之主(梅福傳文帝循髙祖/之法加之以恭儉)所用皆功臣重厚之流(本/紀)
(議論務從寛厚/)而在位之臣猶有以用兵之計動者(如/李)
(廣之/徒)以削國之計動者(鼂錯上言/削七國)以改制度之計動者
(賈誼勸文/帝改制度)而帝不售(幸而帝不/從其言)不爾殆哉(一從其言/則危矣)是
知人主不堅力行之志以定天下而揺於輕進之言鮮
不及也(應冒頭語/發盡本意)後之君其思以是為戒云謹論
　
　
　
　
　
　
　
　
　
　
　
　論學繩尺巻四
欽定四庫全書
　論學繩尺巻五
　　　　　　　　　　　宋　魏天應　編選
　　　　　　　　　　　　　林子長　箋解
　就題發明格　與君人致用成化論同意
　　君人致帝者之用　　　　　　　　錢易直
　　　出處(揚孝至篇君人者務在殷民阜財明道信/義致帝者之用成天地之化使粒食之民)
　　　　　(晏也/粲也)
　　　主意(君人能致帝者之道然後可以致帝者之/用殷民阜財以厚其生明道信義以善其)
　　　　　(性此固今古不可易之道也世之談功利/者往往欲以淺陋之說求以自信於天下)
　　　　　(遂謂帝者之道廣大而難行迂遠而難成/故儒者之論不行而功利之說紛矣此揚)
　　　　　(子雲所以不得不/發明致用之道也)
　　　馮厚齋批云(深得/論體)
論曰知古今有不可易之道(以古字指帝者以今字指君/人以道字原上文殷民阜財)
(明道/信義)又如古今有不可易之效(以效字/體用字)則儒者之論可
以行於天下矣(取儒者之論則可以抑/功利此原上文立說)夫儒者之論其
不行於天下也(反說承上謂儒者/之論暗指揚子)起於功利之徒求以
自信其淺陋之說(因計功謀利之人欲以其説自/信於天下  此二句是綱目)遂以
聖人之道為廣大而難施(照破題/道宇)以聖人之效為迂逺
而難成(照破題效字骨/此二句是立)而君天下者亦狃於其說以為
誠然也(君人亦謂功/利之說是)夫豈知(此三字/歸正講)昔之聖人(體帝/者)其
所為更相授受以輔相天地之道者(又照道字本出處/成天地之化意)
亦不過養民以厚其生(說殷民/阜財)教民以善其心(說明道/信義)
(此二句教/養是論骨)然後無愧於天地化育之意(說成天地/之化意)而帝
者之用見矣(明出題用字云/此帝者之用也)豈有廣大而難施迂逺而
難成者哉(又照前立骨句何/嘗如是之難哉)惟其待之過髙求之過深
(又照前立骨两句説惟其/行帝者之道如是之過)棄帝者已見之用而不知其
所以致之(棄其用而不知致又應/前狃其説以為誠然句)則失其為君人之用
而不足以慰天下之望矣(則君人之用失矣/何足以惬人望乎)揚子雲憫
功利之説勝(明指/功利)故發明致用之意(所以發明帝/者致用之道)使知
古今有不可易之道則必有不可易之效(使人君知有/此道則必有)
(此效效應破/題道  两句)此其所以為善學也君人致帝者之用請
因其意以申之　夫以帝者之道必聖人可以自行而
不可以通於後世(謂帝者之/道難行)以帝者之效必聖人可以
自致而不可以求於後世(謂帝者之/效難致)外尊之以廣大之
名(應承題廣大/而難施句)而内非笑其有迂緩之意者(應承題迂/逺而難成)
(句/)其殆起於誰乎(設/問)其無乃出於三代之後計功要利
者之說乎(答上問應承題起/於功利之徒句)昔之操是説以說其主而
使功利立見於一時以誇示天下者蓋無過於商鞅者
矣(大事記曰按商君傳鞅初見孝公景監曰子何以中/吾君鞅曰吾説君以帝王之道君曰乆逺故吾以強)
(國之術說君君大説耳/  便用此反事最住)彼其勸農力本以務冨強(通鑑/鞅說)
(孝公以冨國強兵之/術令民力本業耕織)自以為昔之聖人所謂養民之政
不過於此矣(應冒頭養民以厚其生句/謂養民之政只如此而已)令行禁止無敢干
犯(通鑑令行十年秦國道不拾遺山無盗賊民勇於公/戰怯於私鬪鄉邑大治秦民初言令不便者衛鞅曰)
(此皆亂法之民也盡遷之/於邊其後民莫敢議令)自以為昔之聖人所謂教民
之術不切於此矣(應冐頭教民以善其心句/謂教民之術莫切於此)世之君天
下者(説後之/人君)徒恱於其功而不知聖人之所以為功(徒/然)
(恱功利者之言功而不/知帝者之功效為可恱)喜於其利而不知聖人之所以
為利(徒然喜功利者之言利而/不知帝者之大利為可喜)真以為帝者之用廣大
而難施迂逺而難成也(應冒頭接題狃於其/說以為誠然也一叚)與其求效
於子孫百年之後孰若吾身親見之乎(謂當時之君人/厭聖人功效逺)
(大不若功利淺/近易見之為愈)於是舉輔相天地之任(易泰卦輔相/天地之宜)以
就一夫淺陋之說(一夫淺陋指/言功利者)而不自以為過也(自君/天下)
(者一句至此全/應冒子承題)蓋三代以後皆然矣(此句結/上承下)嗚呼彼胡
不取帝者之用而致之乎(此入大講應冒子夫/豈知昔之聖人一段)方天地
之初養民之理已具(應冒頭/養民字)而民不能以自養所謂天
生五材是也(左天生五材/民並用之)教民之義已存(應冒子/教民字)而民
不能以自教所謂天叙五典是也(書天叙有典勅/我五典五惇哉)有帝
者出夫亦利而導之順而序之使天道可立(易立天/之道)地
道可成(書地平/天成)而輔相天地之功可以無負於天下而
已(應冒子輔相天地之/道者  故事見前)當水患之未平也雖有平土不
可室而居桑而衣耒耜而食也(此説養民以厚其生意/  孟滕文公上當堯之)
(時天下猶未平洪水横流汎濫於天下云云又滕文公/下民無所定下者為巢上者為營窟使禹治之然後人)
(得平土而居之人室而居桑而衣耒/耜而食學韓文  其人火其書句法)雖有父父子子兄
兄弟弟不得養老以致其孝撫㓜以盡其慈也(此說教/民以善)
(其心意以易家人卦父父子子兄兄弟弟又記王制司/徒養老  致孝又祭義慈㓜為其近于子也  用二雖)
(有字且説帝者之時民/未得其養未得其教)及既命禹命稷(命禹命稷所/以養其生)命
契命伯夷(命契命伯夷所以善/其心  此不易之道)則六府修矣三事和矣
九功叙矣(魏志荀彧傳舜分命禹稷契臯陶以揆庻績/又書舜典有能典朕三禮僉曰伯夷帝曰咨)
(伯汝作秩宗又大禹謨九功惟叙九叙/惟歌六府三事允治  此不可易之效)何其疾也(又何/若此)
(之急/也)向之巢而窟者(見上/注)今上枕而下簟矣襁負之㓜
頒白之老其生可樂其死不憾(孟養生䘮死無憾班白/者不負戴於道路矣)
貨財阜通(禮天官商賈/阜通貨財)禮遜流行(前丙吉賛海/内興於禮遜)驩溢之
聲播於四海而九叙惟歌矣(此帝者之用致矣是/不可易之效  上注)又何
其速也(又何若/是之急)然則謂帝者之用不能親見於吾身而
必待於子孫百年之後者又豈信然耶(應原/題)嗟夫彼其
用之以養民(照養民字/  出用字)非若後世之私其冨以為養也
(帝者之養民如此非若/功利者之養民如彼也)彼其用之以教民(照教民字/出用字)非
若後世之峻其防以為教也(帝者之教民如此非若/功利者之教民如彼也)是
豈廣大而難施迂逺而難成也(又照冒頭廣大而難/施迂逺而難成句)董
仲舒有言今之天下亦古之天下共是天下(用仲舒語/前漢董策)
(夫古之天下亦今之天下今之天下/亦古之天下共是天下古亦大治)然則堯舜用之而
帝(堯舜用是/道則為帝)湯武用之而王(湯武用此/道則為王)宰制自我(荀子/宰制)
(羣/動)裁成自我(易裁成天/地之道)更相授受以為不易之道若此
其同也(帝王之道/如此其一)而其不易之效又若此其信也(帝王/之道)
(又如此其可信/  照冒頭語眼)而吾獨不能致其已成之用何耶(帝王/有已)
(成之用吾獨不能致之者何如/此自是文勢如此却不是段眼)　雖然自三代以後(結/尾)
(文勢不斷/承上生下)有以帝者之心而致之者矣漢之文帝是也
(謂文帝以帝者/之心而致其用)是以海内冨庻興於禮義之效(所以其/效亦如)
(此冨前文帝紀海/内  庻興於禮義)有以帝者之法而致之者矣唐之太
宗是也(謂太宗以帝者/之法而致其用)是以有田野日闢亷耻日篤之
效(所以其效亦如此人事見唐太宗紀/  使事可法蓋它  不肯如此使)蓋其治之廣狭
(海内冨庻田野日闢此其/治也然治之有廣有狭)隨其所致之淺深(帝者之心/帝者之法)
(此其所致也亦随其所致/之有淺有深  二句有法)而莫不有焉(此致治/有其效)則揚子
雲之言可以騐(如此則子雲/之言騐矣)後之君天下者可以鍳(後/之)
(君人者/可為鍳)功利之說可以息(功利之說/可以息矣)而儒者之論可以
行於天下而無疑矣(自則字下収/盡一萹意)謹論
　就題發明格　與君人致帝者之用同格
　　君人致用成化如何　　　　　　朱　埴
　　　出處(揚子孝至萹君人者務在殷民阜財明道/信義致帝者之用成天地之化使粒食之)
　　　　　(民晏也/粲也)
　　　立說(帝者之用天地之化皆一自然之理用藏/於無則為化化顯於有則為用帝者之與)
　　　　　(天地俱無所容其心也君人者於此亦惟/因其自然之用全其自然之化致之而無)
　　　　　(致之之迹成之而無成之之迹斯可矣一/以有心為之則用非其用亦迹焉而已便)
　　　　　(不是/化)
　　　考官批云(於題字有分别亦有發越義/廣意深語圓茟老深得論體)
天地聖人一自然之理也(天地之化聖人之/用皆自然之理)惟無容心
於其間則得矣(無容心者謂君人惟因其自然之/用而致之因其自然之化而成之)何也
理妙於無而超於有者也(含用藏於無則為化/化顯於有則為用意)無非果
無而用生焉有非真有而化存焉皆理之自然者耳(應/自)
(然字/主意)豈容以有心為之哉(含不致之致/不成之成意)故凡以有心為
之者必有迹(粘上句說有/心於致用)有迹則凝滯於物而非化矣
(反形容主/意分曉)蓋盈天地之間何者非化(說天地之化之易/序卦盈天地  間)
(者唯/萬物)而聖人之所以財成者亦何適而非用(此是帝者/之用  易)
(泰卦后以財/成天地之道)用藏於無則為化化顯於有則為用(兩句/說出)
(主/意)用之所存即化之所存(帝者之用即/天地之化)天地固無心而
聖人亦無心也(無心便是自/然應破題語)後有作者亦惟因其自然
之用全其自然之化斯可矣(謂君人無容心於致之/成之惟因其自然而已)是
知不致之致其用神不成之成其化妙(發明主意無/容心之説)天
地也聖人也同此理之自然者也而吾奚容心之有(應破/題)
否則用非其用而與大造之初意不相似則亦迹焉而
已化云乎哉(便不是自然了應接/題有心為之數語)君人致用成化何如請申
之嘗謂天地者無形之聖人聖人者有形之天地一而二二
而一者也(發明天地聖人/一自然之理)蓋天地以其心溥萬物而無
心聖人亦以其情順萬事而無情(見自然意其程子曰天/地之常以  心溥萬物)
(而無心聖人之常以/其情順萬事而無情)君人者之於天地聖人(歸君人/身上)非
致其用之難也致之而無致之之迹為難(應冒頭不/致之致意)非
成其化之難也成之而無成之之迹為難(應冒頭不/成之成意)爰
自開闢以来(自天地/初説来)凡宇宙之内鼓之為雷霆潤之為
風雨(易繋辭鼓之以雷/霆潤之以風雨)通之為山澤(同上山/澤通氣)衍之為金
刀貨寳(見食貨志貨謂布/帛可衣金刀龜具)生之為桑麻榖粟(韓文其衣/桑麻其食)
(穀/粟)無一非天地之化則亦無一非帝者之用(縂以/上文)函三
為一帝者之用秘於天地(前志太極一元氣函三為一冒/函三才為  太極之時  應)
(頭用藏於無/則為化意)判一為三天地之化寄扵聖人(謂太極既/判而為三)
(才之時有應冒頭/化顯於  則為用)然用非膠膠擾擾之謂也理之自然
者耳(應破題聖人/自然之理)化非杳杳冥冥之謂也亦理之自然
者耳(亦應破題天/地自然之理)充滿六虚愈有而愈無也周浹萬物
愈著而愈冺也上暢九垓下泝八埏愈溥博而愈淵泉
也(此數句應冒頭盈天地之間何者非化而聖人之所/以財成者亦何適而非用意前漢書上暢九垓下泝)
(八埏又中庸云漙/博淵泉而時出之)曷嘗有一毫容心哉(應冒頭天地固/無心而聖人亦)
(無心/也)世固有移民移粟矜之為能者矣然有心以致之
而終莫之致(孟梁恵王上河内凶則移其民於/河東移其粟於河内河東凶亦然)亦有揠
苗刻楮鑿之為巧者矣然有心以成之(有心致之成/之皆非自然)而
終莫之成(孟公孫丑上宋人有閔其苗之不長而揠/之者又列說符以玉為楮葉三年而成)此
無他天地聖人本自然而然彼有心者自累之耳(應冒/頭故)
(凡以有心為之者必有迹/有迹則凝滯於物而非化)後之君人豈可求天地於天
地而不求帝者之天地哉(結上生下/引入大講)思昔帝者之王天
下也(且説/帝者)仰則觀象於天俯則觀法於地(易繫辭古者/包羲氏之王)
(天下也云云/用两全句)因風雷之益而教之以耒耜則吾無斵揉
之勞(易益卦象曰風雷益又繋辭神農氏斵木諸益/為耜揉木為耒耒耨之利以教天下蓋取)因火雷
之噬嗑而聚之以市貨則吾無通變之迹(易噬嗑象曰/雷電噬嗑又)
(繋辭日中為市致天下之民聚天下之貨云/云蓋取諸噬嗑又下文通其變使民不倦)因風行水
上之渙而作舟楫因上火下澤之暌而制弧矢則吾無
刳剡之巧(易渙卦風行水渙又繋辭刳木為舟剡木為/楫云云蓋取諸渙又暌卦象曰上火下澤暌)
(又繫辭下弦木為弧剡木為矢云云蓋/取諸暌  只用刳剡二字拈二事未盡)凡此者人以為
帝者之用也(以上皆是帝/者之用如此)而不知即天地之化也(用即/化是)
(主/意)一用之施一化之著也一用之行一化之全也(應冒/頭用)
(之所存即化/之所存意)然人知其著而不知其所以著知其全而
不知其所以全(形容自/然意)惟天下莫知帝力之時乃造化
不容致詰之妙(應冒頭聖人天地皆理之自然意云通/厯帝堯之時有老人撃壤於路曰  云)
(帝力何有於我/哉又詰問也)豈惟天下莫之知雖聖人亦不自知也
豈惟聖人莫之知雖天地亦不自知也(應冒頭不致之/致其用神不化)
(之化其化妙/  學中庸語)嗚呼天地之與聖人一理也(天地之化即/帝者之用)
古之與今亦同一天下也(君人所致所成即天/地聖人自然之理)豈有古
之人可以致用而今則不可以復致(今君人亦/可以致用)古之人
可以成化而今則不可以復成(今君人亦/可以成化)孟子有言非
不能也是不為也(見孟子梁恵/王上云云)惟能妙有為於無為則
㡬矣(歸君人無/容心上)是必(自此以下形容君人無/容心於致用成化之意)冥經緯於
無方無體之中(易繋辭上故神/無方而易無體)冺知巧於不識不知之
際(詩皇矣不識不/知順帝之則)其於致用也不敢以淺心間之懼其
有以壅此化不敢以私心雜之懼其有以累此化不敢
以怠心乘之懼其有以間斷此化(句法源流自栁子厚/答韋中立書中来未)
(嘗敢以輕心掉之懼其剽而不留也未嘗敢以怠心易/之懼其弛而不嚴也未嘗敢以昏氣出之懼其昧没而)
(雜也/云云)茫乎天運而雲行雨施(易乾/卦)窅爾神化而陰闢陽
開(易見/繋辭)不動聲色而天地之藴神明之奥萬物之情森
然在是(帝者之用即/天地之化)蓋至於此則風雷非隠也而耒耜
非顯也(應前益/卦事)火雷非無也而市貨非有也(應前噬/嗑卦事)風
水火澤非精也而舟楫弧矢非粗也(應前渙暌二卦事/  謂天地之化即)
(帝者之用應冒頭無非果無而/用生焉有非真有而化存焉)有致之功無致之迹(應/冒)
(頭不致之/致其用神)有成之理無成之形(應冒頭不成/之成其化妙)果孰為君
人乎孰為帝者乎又孰為天地乎渾渾乎一無聲無臭
之天而已(應題下君人之於天地聖人無致之成/之之迹意  詩上天之載無聲無臭)雖然
聖人本無容其心然豈無所用其心哉(又斡一轉講君/人致用成化固)
(無所容心亦不可/無所用其心)蓋天地之心惟動則見而萬化之根本
胥此焉出(伊川易傳復卦先儒皆以静為見天地/之心蓋不知動之端乃天地之心也)而帝
者之用亦當因其用心者求之(莊子天王之/用心何如)故吾心之
理累於有固不可(應無所/容心)而溺於無亦不可(應豈無所/用其心)
(不走了有/無二字)當使之周流而不當使之間隔(要/用)當使之充
暢而不當使之凝滯(要/用)心在是則用在是用在是則化在
是(總/結)易之存神即其所以前民用(易繋辭非天下之至/神其孰能與於此是)
(興神物以/前民用)而中庸之盡性即其所以贊化育也(中庸唯/天下之)
(至誠為能盡其性云云/可以賛天地之化肓)不然吾心恝然於天下而無財
成輔相之道(易泰卦后以財成天地/之道輔相天地之宜)一切付之於自治
則是亦槁木死灰而已則烏足語用化之妙哉(荘齊物萹/形固可使)
(如槁木心固可/使如死灰乎)故曰寂然不動感而遂通天下之故(用易繋/辭語轉)
鳴呼至矣(學周太/極圖結)謹論
　品藻優劣格
　　山西諸將孰優　　　　　　　　　陳傅良
　　　出處(前漢趙充國傳賛曰秦漢以来山東出相/山西出将漢興郁郅王圍甘延夀義渠公)
　　　　　(孫賀傳介子成紀李廣李蔡杜陵蘓建蘓/武上郅上官傑趙充國襄武亷褒狄通辛)
　　　　　(武賢慶忌皆以武勇聞此其/可稱列者也其餘不可勝數)
　　　主意(山西之風聲氣習類皆喜功名而乏噐識/優於勇敢而劣於涵養雖賢者不免也於)
　　　　　(賢者不能免之中求其所謂渾厚深沉者/獨蘇趙二人安得不表而出之  此萹獨)
　　　　　(提出趙充國蘓武二子稱其有深沉渾厚/之習大凡區䖏優劣題須如此剖判然此)
　　　　　(篇猶有縝宻者蓋説習以俗乃所以含山西/意説賢者不能免乃所  含諸將意如此則)
　　　　　(題目盡/在中矣)
　　　批云(大凡論出於止齋之手者文皆精宻圓活/得論之體然此文格製合於今者學者當)
　　　　　(復熟/之)
論曰習俗之移人(習俗指山西/移人是主意)雖賢者不能免也(賢者/指諸)
(将不能免/是立意)於賢者不能自免之中而挺然特異者(挺然/特異)
(指充國/蘓武)是未可以習俗之移者而例論之也(未可以山/西之習俗)
(移者同論指孰優意/一萹之意盡在一破)　何則習俗之所積(便粘上/習俗字)士之
氣習遷焉(賢者不免/為所遷移)人惟遷於流俗(又纒上句入講説/人惟為習俗所移)
故皆誘於所長(所以皆尚/功名勇敢)而不知陷於所短(而無渾厚/沉深氣象)
(得自然説/  有理)其間能有所見長立於品彚儔伍之中(暗指/充國)
(蘓武二子題品彚儔伍即朋/類也應破  挺然特異句)蓋艱其人(諸将之中難得/其人  如此輕)
(過䖏皆/可學)君子論人烏可例取之哉(照破/題句)漢之諸将山西
之族居多(漢諸将多是/山西人物)然其風聲氣習(然山西/之習俗)喜功名
而乏器識(此是山/西習俗)優於勇敢而劣於涵養(亦是山西習/俗  兩句包)
(盡/)雖賢者猶化之(應賢者不/能免句)而無深沉渾厚之習(為習/俗所)
(移指深沉渾厚/是  充國蘇武)獨充國蘓武二子挺乎其中(應破/題句)似非
山西人物(說優於山/西諸将)班固立論不能抑揚之而猥以例
取(應破題未可以例論句二責班固不知/抑諸将而揚充國蘓武  子而例論之)漢山西諸將
孰優㣲二子吾誰與歸(舍二子山西/諸將有誰)　且論人於燕趙
不當取其慷慨而當取其深沉(燕趙之人深/沉者為優)論人扵鄒
魯不當取其浮華而當取其樸野(鄒魯之人樸野者為/優  原起先立箇斷)
(例是/一格)蓋舉世皆有則有者不足貴(世皆能如此/者不足重)俗之所
無則絶無而僅有者斯可喜也(世皆不能如此其中有/挺然特異者可喜  應)
(破題賢者不能自免之中而挺/然特異者一句  申上意說醒)大抵湍水無蹤鱗(魚之/鱗不)
(可蹤者湍水/急使之然也)風林無寧翼(鳥之翼不得寧者/林有風使之然也)三家之市
無千金之子其居使之然也(三家之市所以無千金之/子者所居之地然也  譬)
(喻尤精神應破題習俗移人/不能自免意  奥論中全文)習俗之移人鼓舞變化雖
賢者墮其中而不自覺(應破題賢者/不能自免意)齊人多詐公孫儒
者猶為之(前公孫宏傅汲黯廷詰曰齊人多詐/而無情又汲黯傳孫宏懐智飾詐)楚人深
於怨雖屈原之賢不能免也(用事證賢者/不能免句)嗚呼孰謂山
西之風聲氣習而有蘓趙二子者乎(上面説習俗能如/此移人此只一句)
(繳歸二子省多少/力  此第一繳)自秦之興功利之說一開於商君之
齒頰(通鑑商鞅求見孝公説以/冨國强兵之術號商君)詩書禮義之澤斬於李
斯之手(同上李斯上書臣請史官非秦記皆燒之天/下有藏詩書百家語者皆詣守尉雜燒之)士
之雍容寛大之氣又摧敗困死扵始皇敲朴之下(過秦/論始)
(皇執敲朴以鞭笞天下通/鑑諸生在咸陽者皆坑之)其民安於戰鬬狃於攘奪(專/以)
(戰鬬攘/奪為上)頡頏相高争欲奮牙距而摶噬者至漢猶未泯
也(漢習俗/猶如此)賢如李廣以敢目之可也(見題/句)賢如辛子以
介目之可也(題/注)賢如傅子以鋭目之可也(見題句不此/皆賢者  能)
(免/處)其深沉渾厚何有哉(應冒子深/沉渾厚字)數子之餘益不足道
(須要此一語/括未盡者)孰謂山西之風聲氣習尚有如蘓趙二子
者乎(又用一句繳歸二/子  此第二繳)夫充國佐方隆之漢(説趙/充國)斃垂
盡之先零(後充國傳臣愚欲/先行先零之誅)振兵壓境雖以無道行之
滅此而後朝食誰曰不可(用左/傳語)武也(説蘓/武)銜命敵庭之
日(蘇武傳武帝遣武以中郎将/使持節送匈奴使㽞在漢者)雖欲屈而臣之(同上單/于使衛)
(律召武受爵武謂恵等曰屈/節辱命雖生何面目以歸漢)以其碎首全璧之勇死於
一撃(藺相如傳臣請全璧歸趙相如曰大/王必欲急臣臣頭與璧俱碎於柱矣)以寒氈裘之
膽似可快也(使夷狄之膽寒亦且快人意説上/两段分説二子此又分两段  去)是何充
國舒遲容與以孩提視䍐开之屬方休兵屯田以厚吾
之勢(充國視䍐开如小兒則充國傳不先破䍐牙先零/未可圖也先誅先零  䍐开之屬不煩兵而服矣)
(臣謹條不出兵留/屯田便宜十二事)而獨弱其力以徐伺有定(徐待匈/奴自斃)武
亦鮮腆倨傲以虛舟飄瓦視單于之横逆(此説蘓武藐/視匈奴  荘)
(子如虛/舟飄瓦)雖濵於死者數四(濵死者近於死也窖蘇武傳/單于乃幽武於大  中絶不)
(飲食數日不死廼徙北/海使牧羝廪食不至)終不肯為匹夫匹婦之諒(語豈/若匹)
(夫匹婦之為諒/也自經於溝瀆)莊乎其容(記玉藻/色容莊)浩乎其氣者不衰也
(孟浩然之氣沉看他用事只模冩當/時氣象而深  渾厚已在其中可學)嗚呼豈惟山西(二/子)
(豈特優扵/山西諸將)雖漢之諸將孰有出於二子之右者乎(惟漢/將亦)
(無優之者第深一/歩繳  此  三繳)為將之道(立/論)不憂其無功而憂其貪
功(說充/國)不貴其敢死而貴其能處死(説蘓/武)故夫(斷/)徼危
幸釁逞於一快之怒非國家之福(說諸/將)而養威持重忠
於君命而不攜貳者真愛國之將也(說蘓武充國深/沉渾厚者為優)孰
謂山西之風聲氣習而有憂國之將如斯人者哉(又深/一歩)
(繳入一箇憂國/字  此第四繳)况夫天下之事沮於羣議者易變(唐憲/宗紀)
(排羣議奮獨斷其為羣/議沮撓者易變  事)而咻於衆人之口者不能奪也
(孟衆楚/人咻之)充國上屯田之策而破羌彊弩諸將惡其成而
樂其壊者多也(本傳充國上屯田奏下公卿議臣初是/充國議者什三中什五最後什八所善)
(浩星賜迎説充國曰衆人皆以破羌彊弩出擊多斬首/然有識者以為虜勢窮困兵雖不出必自服矣宜歸功)
(於二/将軍)武之在匈奴(蘓武傳武在/匈奴十九年)李陵衛律之徒刼制耳
語者非一人也(本傳陵為武置酒設樂因謂武曰單于/聞陵與子卿素厚使来說足下又見前)
(注/)而二子視之若無曾不加動(蘓趙二子畧不為所揺/撼  此尤人之所難處)
守之愈固(所守/者堅)居之愈安(所見/者定)作之愈高(所為/者大)非有憂
國之心出於天授(前漠高帝紀此殆/天授非人力也)孰能至是乎(此苐/五繳)
(一自原題至此凡五繳皆/  層高一層自是一格)孟堅作史不能輕重言之(應/冒)
(子班固立論不/能抑揚之一句)噫後世無君子之論則二子亦山西人
矣(若非有君子為蘇趙拈出則蘓趙亦只是山西諸将/等伍矣  曰君子之論者止齊自謂也  只用一句)
(責史臣此様説若/多却又無味了)謹論
　品藻優劣格　此篇與漢山西諸將孰優論同格
　　漢忠言嘉謀之臣如何　　　　　王　節
　　　出處(前漢匈奴贊乆矣外裔之為患也故自漢/興忠言嘉謀之臣何嘗不運籌策相與争)
　　　　　(於廟堂之上乎高祖時劉敬吕后時樊噲/季布孝文時賈誼鼂錯孝武時王恢韓安)
　　　　　(國朱買臣公孫宏董仲舒人持所見各有/同異然其要歸两科而已縉紳之儒則守)
　　　　　(和親介胄之士則言征伐皆偏見一/時之利害而未䆒匈奴之終始也)
　　　立說(謂外裔之為中國患吾之制御之道當為/長久可恃之計漢廷諸臣謀議各守偏見)
　　　　　(不出和戰二事獨鼂錯以守備為説可為/萬世之圖言之忠謀之嘉者惟鼂錯一人)
　　　　　(而已其餘諸/臣皆有失)
　　　批云(去取極當議論/精詳可為矜式)
圖萬世之固而不狥一時之見者(謂鼂錯守備之説是/圖萬世之固不從諸)
(臣之言和言戰者/而守一時之偏見)可謂善謀國者矣(善指忠嘉謀國/指言謀二字)夫
外裔之為患自古有之(是出處乆矣外/裔之為漢患意)在昔盛時(引古/者説)
上下相與圖回經畫(措置/之策)以求制御之道(制御/外裔)必先為
長乆可恃之計(圗萬世/之固)固非一扵用武以逞威(不恃/戰)而
亦未甞幸其臣服而視之以為無事也(不恃/和)後世以来
(暗說/漢)制御之道既失(反應上制御字失/字與大講相應)謀國之臣(暗説/漢廷)
(諸/臣)甘於迎合者徒欲求快人主喜功之心(言戰者樊噲/王恢朱買臣)
(之/徒)而偏守已見不達時宜者復無善後之策(言和者如/婁敬之徒)
其間能為萬世之圗者幾何人哉(應破題含取鼂/錯守備之説)先漢
一代疆埸屢警(埸音亦/邊境也)當時謀議大抵不過戰與和而
已(說出戰/和二字)戰以伸威和以息民(此諸臣/之見)此非不足為濟
時之策(且畧取/其言)然漢人之失(却抑之與/講題相應)皆未免於中有
所怵(怵動/心也)見有所偏(偏見字/應前)言戰者一於戰言和者一
於和(先折倒諸/人之議)而不能於和戰之間思為可恃之計(言/戰)
(者不是言和者亦不是惟守備之説/可恃  可恃字應前長乆可恃之計)惟鼂錯以守備為
說獨得古人根本之論(取鼂錯守/備之説)惜乎固不能别而言
之也(責班固作史/不能明言之)漢忠言嘉謀之臣如何請申論之嘗
謂古人以外裔待外裔故議論素定而中國之勢尊(言/專)
(於守備自有定論/所以尊中國之勢)後世役中國以從事於外裔故議論
紛紛而外裔之患熾(言或戰或和卒無定/論所以啟外裔之侮)夫内夏外裔
天地之大義也(自有/定勢)唐虞君臣(唐堯虞/舜之時)一謀一猷(映忠/言嘉)
(謀字謀書爾/有嘉  嘉猷)必思為可乆之計(應冒頭長/乆可恃字)聞有柔逺之
言矣(書舜典柔/逺能邇)未聞和親之說也(無漢人和/親之説)聞有明刑
之説矣(舜典帝曰臯陶蠻夷滑夏汝/作士明於五刑以弼五教)未聞窮征逺討之
事也(無漢人窮征/逺討之事)制御有道而邉鄙不聳(應冒頭制御/之道字邉鄙)
(不聳言無烽/火之警也)卒之中國有常尊之勢而外裔自無不服
之心(鎖原題雙/闗起两股)則當時謀國果何如哉(此則謂之/忠言嘉謀)自㑹
戎之舉見於魯而外裔始横(左隐二年公㑹戎於潜修/恵公之好也戎請盟公辭)
自伐敵之師惨於秦而中國始弊(史秦始皇紀賈生曰/秦王鞭笞天下南取)
(百粤之地以為桂林象郡乃使蒙恬北/築長城而守籓籬却匈奴七百餘里)漢興宜知所鍳
矣(當鍳魯與/秦之失)而諸臣獻謀奉慮乃不外和戰以為策(而/漢)
(諸臣之議又不/出和戰之策)夫和之與戰(提起和戰/二字説)誠古人所不屑
(謂古人不屑/戰亦不屑和)而亦後世綏御之㣲權濟時之一畫(後世/以和)
(戰為綏御之權濟時之畫/  應冒頭非不足以濟時)誠使車馬器械素備於内(詩/車)
(攻宣王能内修政事外攘四裔/復文武之境土修車馬備器械)而太原薄伐盡境而還
(詩六月薄伐玁狁至於太/原又見前匈奴傳云云)如宣王之伐玁狁何害其為
戰(見工注戰戰如/宣王之  則可)誠使生聚教訓無日不講(左哀元年/吴王夫差)
(敗越於夫椒報擕李也遂入越越王保于㑹稽使大夫/種因吳太宰嚭以行成吳王将許之伍貟曰不可弗聽)
(退而告人曰越十年生聚十年/教訓二十年之外吳其為沼乎)而子女玉帛徒以餌敵
(史記勾踐令大夫種行成於吳乃/以美女寳噐令種間獻吳太宰嚭)如勾踐之於吳何害
其為和(見上注和和如/勾踐之  亦可)柰何勇者主征伐(漢之言/戰者)怯者
守和親(漢之言/和者)急於狥時好則利害不暇計(應冒頭甘/於迎合者)
偏於守已見則利害不能計(應冒頭偏/守已見者)盈庭聚議彼是
此非(應原題議論/紛紛之意)往往皆疎鹵之謀而忠嘉之畫曽不
多見(責漢諸臣言和言戰皆守/一偏之見未可謂之忠嘉)此漢初匈奴之患所以
相仍於不已者(見題/註)咎在於謀國者狃於和戰之說而
無可恃之計也(可恃之計應冒頭論以/上暗指漢諸臣講)自今觀之勞師
萬里徑度沙漠戰以復讐可也(匈奴傳武帝大興師数/十萬使衛青霍去病操)
(兵前後十餘年於是浮西河絶大漠窮極其地/追奔逐北又詔曰齊襄復九世之讐春秋大之)士馬物
故户口减半戰可恃乎(此論武帝戰伐之失而題註下/文孝武雖征伐克獲  士馬物)
(故亦略相當又昭帝賛孝武師/旅之後海内虚耗户口减半)行李往来金繒不惜和
以安邊可也(匈奴傳孝武即位復脩和親綺衣錦袍金/帶綉錦赤綈緑繒遺單于云云復舊約以)
(安邊/民)盟血未乾邊烽已警和可恃乎(此論文帝和親之/失  同上十四年)
(匈奴單于十四萬騎入朝那蕭闗殺北地都尉卭虜人/民畜殺甚多後二年使使遺匈奴書單于既約和親後)
(匈奴復絶和親大入上郡雲中又/胡騎入代烽火通於甘泉長安)茲其利害之所在較
然甚明蓋不待異日而後見(繳上/文)而樊噲徒以髙后一
朝之忿遽有横行之請(同上孝恵高后時冒頓寖嫚為/書遺高后高后大怒樊噲曰臣)
(願得十萬衆/横行匈奴中)王恢朱買臣徒以武帝開拓之志方銳而
遽有襲匈奴置朔方之議(韓安國傳武帝即位匈奴来/請和親王恢曰擊之便韓安)
(國曰勿擊便云云又公孫宏傳時東置蒼海北築朔方/之郡宏數諫以為罷敝中國願罷之於是上使朱買臣)
(䓁難宏置朔方之便發十䇿宏不得一乃謝曰山東鄙/人不知其便若是願罷西南夷蒼海專奉朔方上許之)
言之不忠謀之不嘉在三子固有餘責(先折倒三子之/言謀不忠嘉)
安國建議勿撃公孫力請罷兵(見上/註)始者為謀亦豈不
善(以為/善謀)夫何(責二/子)辨論之際甫及一再而遽托之他有
謬巧以自解(同上安國言勿擊便凡三王恢言擊之便/凡三安國曰不至千里人馬乏食兵法曰)
(遺人獲已意者他有謬巧/可以禽之則臣不知也)發策詰難曽無一語争之而
反謂其便以求合帝意(公孫宏事/見上註)守説不堅謂之忠可
乎(再折倒二子/言之不忠)至於劉敬欲紓邊患而建和親之策(劉/敬)
(傳時冒頓單于數苦北邊王問敬敬曰陛下誠能以適/長公主妻單于使毋戰以漸臣上取家人子為公主妻)
(單于使敬/往結和親)季布恐揺社稷而折面謾之人(樊噲事見上/又季布傳云)
(云噲柰何以十萬衆横行/匈奴中謾音嫚註欺誑也)賈誼憤倒垂之勢而流涕以
建言(賈誼傳疏曰天下之勢方倒垂天子者天下之首/上也蠻夷者天下之足下也今匈奴嫚侮侵掠漢)
(嵗致金絮采繒以奉/之可為流涕者此也)仲舒思和好之利而請增於舊約
(題註下文仲舒親見四世之事猶復欲守舊文頗增其/約以為匈奴者獨可説以厚利結之於天耳故與之厚)
(利以没其意盟之於天以堅/其約質其愛子以累其心)遡其本心亦忠於謀國矣
(亦如始者為謀/亦豈不善意)然白登之圍嫚書之辱略不能為漢雪
恥(匈奴傳匈奴攻太原高帝自将兵往擊之至平城冒/頓縱精兵圍髙帝於白登七日又匈奴為書遺高后)
(曰两主不樂無以自娱願以/所有易其所無高后大怒)而單于之係愛子之質竟
無儒者之空言(賈誼傳請必係單于之頸又/董仲舒傳質子事見上註)慮事若是
謂之嘉可乎(又折倒四子/謀之不嘉)若錯則不然(一句引/入鼂錯)當文皇
初年匈奴侵擾未如後日之甚(説當時夷/狄之患)而錯也獨能
為國逺慮厯陳當世之急務(取鼂錯一人謂之獨能者/惟錯能之諸臣不能也)
(見下/註)言守邊而不言開邊言備塞而不言出塞初未嘗
倚戰以為武(本傳錯言守邊備塞/勸農力本當世急務)而地形必習器用必
利俟其來則一大治之亦未嘗恃和以為安也(本傳錯/言古之)
(制邊縣以備敵也十連一邑邑有假侯皆擇其邑之賢/才有諳習地形知民心者居則習民於射法出則教民)
(於應敵陛下絶匈奴不與和親臣竊意/其冬来南也一大治之則終身創矣)於二説之間而
思為可據之地(應冒頭於和戰之/間思為可恃之計)是豈數子所可同日
語哉(此一句歸美鼂/錯折倒諸臣)考史氏之顛末(始末/也)究匈奴之終始
(引本/文)若劉敬季布則失之懦(劉敬言和親季布不欲伐/匈奴皆懦也  詳見上註)
樊噲王恢朱買臣則失之諛(樊噲逢高后之怒王恢朱/買臣投武帝喜功之心皆)
(諛也註/見上)公孫𢎞韓安國則失之遷就(𢎞為買臣所難安/國為王恢所難不)
(能守其初言/皆遷就也)仲舒賈誼賢者也而其言復失於疎漏(仲/舒)
(増和好之約賈誼欲係單于之頸其説皆疎漏也冒以/上一段合諸臣而言之逐一判斷數子皆有失應  頭)
(漢人之/失字)忠嘉之謀舍錯吾誰與歸(取鼂錯/一人)大抵後世御
戎類無上策(自作議論/責後世也)謀國者惟當以和為表以備為
裏以戰為不得已(議論/好)綏禦有道備守有方使可和可
戰而權不在彼(以守備為主或和/或戰皆在我而已)請盟則為漢文帝(匈/奴)
(傳註詳/見前)犯邊則為唐太宗(唐突厥傳頡利襲武功京師/戒嚴太宗幸渭上與可汗隔)
(水語且責其負約羣酋見帝皆驚下馬拜俄而大軍至/敵大駭蕭瑀以帝輕敵諌帝曰云云與戰則克和則固)
(制賊之命/在此舉矣)如是則為謀斯善矣雖然有苗逆命征之可
也(書大禹謨帝曰惟時有苗弗/率汝徂征三旬苗民逆命)而伯益贊禹且曰惟徳
動天無逺弗届(見上註下/文云云)西旅獻獒似亦不必深拒(書/旅)
(獒西旅厎貢厥獒/太保乃作旅獒)而召公作誥必曰明王慎徳四夷咸
賔(見上註下/文云云)不區區以四裔叛服為輕重而毎以修徳
為言(此是正/大之論)此又非後世人主所能及(謂後世/不修徳)子雲有
言(引揚子雲/語散場)言合稷契謂之忠謀合臯陶謂之嘉(揚子/孝至)
(萹云/云)吾亦曰言合伯益謂之忠謀合召公謂之嘉(末又/主修)
(徳之説用伯益召公事為證且善變換/揚子雲忠嘉二字来映題極切極好)
　發明性理格　此篇與葉子雅是非之心智之端論同意
　　仁義禮智之端如何　　　　　　　高起潛
　　　出處(孟子公孫丑上惻隠之心仁之端也羞惡/之心義之端也是非之心禮之端也是非)
　　　　　(之心智之端也人之有是/四端也猶其有四體也)
　　　立說(祖朱文公之説惻隱羞惡辭遜是非情也仁/義禮智性也心統性情者也端緒也因其)
　　　　　(情之發而性之本然可得而見猶有物在/中而緒見於外也  心統性情本程子語)
　　　　　(惻朱文公又云仁必具愛之理則發而有/  隐義必具羞惡之理則發而有羞惡禮)
　　　　　(必具辭遜之理則發而有辭遜智必具是/非之理則發而有是非仁義禮智是未發)
　　　　　(底道理惻隱羞惡辭遜是非是已發端倪/仁義禮智本體無形因其發動處可見)
　　　考官批(發盡朱文公未盡底意思理學透徹/文勢委蛇關洛諸儒議論盡在是矣)
理原於至一(理是仁義禮智/之性至一是心)極其所發見則未嘗一(發/見)
(未嘗一是惻隱羞/惡辭遜是非之情)即其所發見而求是理之一焉(以惻/隐羞)
(惡辭遜是非之情而求/仁義禮智之性於一心)始可與言理者矣(理是仁義/禮智之端)夫
是理之初(初是/端)渾然而已(仁義禮智之/端其初本一)動静同原内外
同體(用程/子語)初非有二本也(應至/一字)然而其初者本一(原族/至一)
而其所發見者則隨見而隨著(發見則/未嘗一)由動而觀乎静
(動是惻隠羞惡辭遜是非/之情静是仁義禮智之性)即外以達乎内(外是惻隱羞/惡辭遜是非)
(之情内是仁/義禮智之性)吾知其混融精一之地要必有以主之也
(混融精/一是心)何者(喚/起)人生之初(應初字/初是端)此性而已(仁義/禮智)此性
所感其情動焉(惻隠羞惡/辭遜是非)心也者又所以統性情而一
之者也(用朱文公/釋本文語)君子講明理學以幸天下(君子暗/指孟子)知
夫仁義禮智者性之所固有也(演朱文/公語)故必示人以其
情(惻隱羞惡辭/遜是非是情)知夫惻隠羞惡辭遜是非之端者情之
所已發也(演朱文/公語)故必反求於其性(仁義禮/智是性)因情以見
性(由惻隠羞惡辭遜是非之/情以見仁義禮智之性)由性以達情(由仁義禮智/之性以達惻)
(隠羞惡辭遜/是非之情)則此心之用始可得而見矣(歸心字/主意)不然
内心一失其所主(反說心/無所主)而支離專錮之習勝(此是異/端之學)
則其未發者皆非其天(仁義禮/智之性)而已發者必流於人矣
(惻隱羞惡辭/遜是非之情)此孟氏之所深憂也(正舉/孟子)仁義禮智之端
如何請申論之嗚呼道之不明也我知之矣(用中/庸語)自兼
愛之説行(孟盡心墨子兼愛摩/頂放踵利天下為之)世之求仁者不得其端
(墨翟兼愛/非仁之端)為我之說行(同上楊子取為我㧞一/毛而利天下不為也)世之求
義者不得其端(楊朱為我/非義之端)絶㓕之學慘於老氏(韓原道/老子之)
(言道徳吾有取焉耳及搥提/仁義絶㓕理學吾無取焉耳)縱横之辯肆於儀秦(史記/蘇秦)
(説六國合縱攻秦張/儀説六國連横事秦)世之求禮與智者抑又不得其端
(儀秦之縱横非/禮與智之端)是豈吾道若是迂逺而無所從入之途
哉(非仁義禮智/之迂逺也)抑其所以求道者非其論耳(求仁義禮/智不得其)
(道主應冒頭内心一失其/所  止必流於人矣一段)蓋嘗静觀於此心(正說/心字)達觀
於此身(自心/而身)泛觀於天地萬物之大(由身而天地萬物/  且説心之功用)
(大/處)人之所以混然中處(横渠西銘予兹/藐焉混然中處)其或怵惕於赤
子入井之時莫非仁也(孟公孫丑上所以謂人皆有不/忍人之心者今人乍見孺子将)
(入扵井皆有怵/惕惻隱之心)而是仁果何自而形(用何自字/喚下意)致謹於
事君從兄之際莫非義也(孟告子下為人臣者懐仁義/以事其君又離婁上義之實)
(從兄/是也)而是義果何自而見(用何自字/喚下意)徐行後長初非外
入(孟告子上徐行後長者謂之弟疾行先長者/謂之不弟  又仁義禮智非由外鑠我也)譽堯毁
桀莫非當然(同上子服堯之服誦堯之言行堯之行是/堯而已矣子服桀之服誦桀之言行桀之)
(行是桀/而已矣)所謂禮與智誠不可勝用也而是理又果何自
而發(用何自字/喚下意)嗚呼(應上/呼喚)此理學之精㣲非可以易言
(謂仁義禮智之/端未可易説)而人道之大所以貫三才出萬類(仁義/禮智)
而卓然精一之地(精一是心惟書禹謨人心惟危/道心惟㣲  精惟一允執厥中)要有
不可誣焉者也(歸在/心上)夫有性而後有情(正應由性/以達情)非情
則無以見性(反應因情/以見性)性主於内其静者也(應冒頭内/字静字此)
(是仁義禮/智之性)情發於外其動者也(應冒頭外字動字此是/惻隠羞惡辭遜是非之)
(情/)故錮於性之所不可執者非情之真(反説性/情字)梏於情
之所已流者非性之正(此是揚/墨之流)亦其操存之無地(心不/能統)
(性情/之故)而㣲者或不能以自主(大禹謨道/心惟㣲)危者或得以私
勝(同上人心惟危論两/句用朱文公議)則其流益分而其習益逺矣(應/原)
(題異端者流不知仁/義禮智之端一段)然而水木之本原(譬喻/端字)初非有殊
(端如水之有原木/之有本一而已矣)而所謂一者則猶故也(應主意/一字)彼異
端之學(應原題/反説)始於存心之不明(異端不知/存心之學)而失於此
性之不知(不存心則/不知性)故支離淆亂四出而不可禦者(應/冒)
(頭支離專錮/之習勝字)皆習於情之所已流者矣(不知性亦/不知情矣)孟子
之學惟其有異乎是(正説/主意)故其所以言理者始可推也
(理是仁/義禮智)夫喜怒哀樂未發謂之中發而皆中節之謂和
(用中庸/全句)此性之初無智無愚(正説/性字)而仁義禮智之理皆
具則其未發者可知也(未發是仁/義禮智)此情之動(正説/情字)而惻
隠羞惡辭遜是非之端隨所感而皆見則其已發者有
在也(已發為惻隠羞/惡辭遜是非)未發謂中已發謂和(演上/文)此理固
非自外入矣(孟子仁義禮智非由/外鑠我固有之也)然極而至於天地位
萬物育者果孰從而使之乎(中庸致中和天地位焉萬/物育焉  用孰從字喚下)
(意/)嗚呼(答上/問)此上天之載無聲無臭(中庸舉/毛詩語)而昭昭之
多(中庸今夫天/斯昭昭之多)所以能合萬殊而一之者也(用朱文公/萬殊之所)
(以一/本語)大哉心之為用乎其四端之主乎其仁義禮智之
本乎其性情之統而有以運用之者乎(發盡/主意)自昔聖賢
之所以相傳而植立人紀維持人道至於無所終窮者
蓋得乎此者也(仁義禮智之/功用如此)又豈若異端者之紛紛為
哉(又應原/題説)故愚嘗因孟氏之言竊以為天下之言性者
不可溺於高逺(異端之學/溺於高逺)吾之所謂仁義禮智者皆實理
也(聖賢之學不/溺於高逺)天下之言情者不可拘於凡近(異端之/學拘於)
(凡/近)吾之所謂有是四端者皆是理也(聖賢之學不/拘於凡近)成之
者性而情動焉(易繋辭繼之者善/也成之者性也)感而生情而性寓焉
(通書五性感動而善惡分又記樂記人/生而静天之性也感物而動性之欲也)則所謂心學者
其端於此可推矣(心所以統/性情者也)不然則反以禮為偽(荀子/之言)
以智為術(告子/之言)以仁義為定名(韓愈/之言)未必皆不知道者
言之也(非特異端不知/吾黨亦不知)噫安得孟氏子與之言道哉(又/感)
(慨傷今思古是學文中子安得/員機之士與之論九流哉句法)
　發明性理格　此篇與髙起潛仁義禮智之端論同意
　　是非之心智之端　　　　　　　葉子雅
　　　出處(孟公孫丑上/詳見前篇)
　　　立說(本朱公集注之説謂心者統乎性情人有/此心即有此智既有此智即有是非是非)
　　　　　(其情也智其性也此心所主一純乎公是/其所是非其所非則因其所發之情即可)
　　　　　(以騐其本然之性是心/與性情未嘗相離也)
　　　批云(辭旨精深首尾通暢本先儒之説/而叅以已意若論義理大段正當)
一念好惡之公(一念是心好/惡指是非)則可以騐本然之天矣(本/然)
(之天是/智之端)夫智者具是非之理者也(先挈智/字説)人有此心即
有此智(露出心/字主意)既有此智即有是非(見得是非之/公是智之端)是心
與性情固不見其相離也(總心性情三字用朱文公/語心與性情不可相離)然
心則統乎性情者也(語録張子曰心/統性情者也)夫苟其統乎性
情也(粘綴/上文)則此心所主一純乎公(以心/為主)是其所是非其
所非(公是/公非)則既發之情即未發之性(中庸喜怒哀樂未/發謂之中發而皆)
(中節謂/之和)吾見其一本而已(心統/性情)不然公是公非之心或
失其守(心無/所主)則其與物接也必將情其情而不性其情
矣(便無公是非了/何以統性情)孟子論是非之心必以智之端言(舉/本)
(文/)豈不以是非情也智則性也(說主意/分曉)性者心之理情
者心之用也(語畧性是/理情是用)吾能因其已發而探其未發(應/前)
(語/)則曰情與性獨不自此心而統之歟(應心統性/情主意)是非
之心智之端也願申言之大哉心乎其兼統夫性情者
乎(正原心統性情意主意在此/一句所以復引此辨論起)夫心自心也何兼性情
而統之也(問/難)吾嘗因是而求其說矣(荅/觧)人生之初明通
無蔽(記人生而静/天之性也)與生俱生者心也(用程/子語)是者是之非
者非之(是非/之公)本然之性(此是/智)我固有之非由外鑠我也
(孟告子非由外鑠/我也我固有之也)然是心所在(轉歸心/上説)其未發也固純
乎天而已矣(此是性之静/應破題天字)　及其感物而動(記樂記感/於物而動)
(性之/欲也)則或好或惡於是乎有情焉(此是情/之動)其端甚㣲其
理甚著(説端/字)要皆此心本然通明之用也(又歸在心字/  語畧人只)
(有一箇心性安然不動情則因物/而感性是理情是用性静而情動)則是捨情無以見性
(非是非之情無/以見智之性)捨性亦不可得而見心(非智之性無以知/本然之心  朱文)
(公云心與性不可相離捨心/無以見性捨性則無以見心)性情之統於心者如是夫
(繳在心統/性情上来)吾惟自是而求之(順/說)則動静一源顯㣲無間
(用程/子語)感物而動好惡形焉(見上/注)即人生而静智以知此
者也(記樂記人生而静天之性/也又祭義智者知此者也)未發非先已發非後(未/發)
(是性已發是/情又見前注)不得於心勿求於性(學孟子不得於心/勿求於氣句法)不
性其情則必情其情(用文/公語)夫固一本而已(應冒/頭語)知乎此
則可以知孟子之言矣(入孟子/本文来)且自人之智言之(挈起/智字)
(講/)吾徒見夫人一心也心一理也(心具智/之理)寂然之初端
倪不露(易繋辭寂/然不動)方其未發冲漠無朕(此是性之静處/  朱文公云冲)
(漠無/朕)雖淵懿也實有生知之妙(揚子聖人聰明淵懿上/語十六生而知之者)
(也/)雖凝静也實有明通之識(通書静虛則/明明則通)雖藏蓄也實有
事至能應物来能名之功(荀子/云云)不求照物無物不照不
求見事何事不見是智也即具是非之理者也(以上皆/說智之)
(性已具是/非之理)抑吾欲求是本然之理(應破題/本然字)如之何而得
之也(有呼/喚)天下之人見夫人之為善也本非有與於我
也(應前是者/是之意)我則見之如不及(語季氏見/善如不及)見人之為不
善也本非有加於我也(應前非者/非之意)我則見之如探湯(同/上)
(見不善/如探湯)彼其一好一惡公是公非(總説是/非之公)所以發見呈
露如是其不可遏者(此是情/之動處)豈喜怒哀樂既發之後其
情自若是哉(見中庸来/喚下文)吁(應/上)於此可以騐本然之性矣
(應冒頭因其已發/而探其未發意)何則(虚設/問)智根於心者也(荅字歸/心  上)其
未有所觸也其未與物接也(此未發/之時)吾見其寂然而已
(此是性/之静)及夫境變於前有是有非(此已發/之時)則感而遂通
天機自見(此是情之動而易繫辭/寂然不動感  遂通)是者好之智之理見
於是是之時非者惡之智之理著於非非之日(荀子是/是非非)
(之謂/智)譬猶因影見形形非與影殊(以影比是非之情/以形比智之性)沿
流遡源源不與流别(以流比是非之情/以源比智之情)其妙用顯行者
即其未始感發之驗也(妙用顯行是是非之情/未始感發是智之性)誰謂是
心之大非包括性情之具乎(繳心絖/性情意)時當戰國心學不
明甚矣(引本題/孟子来)是非貿亂莫有得其真者(心不能統性/情故無公是)
(公/非)孟子七萹之書其所以淑當時詔後世(發明孟子所/以立言之意)
大抵不過發明此心之妙(先發心/之一字)如曰智者行其所無
事(孟離婁下所惡於智者為其鑿也禹之行水行其/所無事也如智者亦行其所無事則智亦大矣)是
以智之本於心者不可鑿也(歸在/心上)及其言性且曰乃若
其情則可以為善(孟告子上公都子曰云云今曰性善/然則彼皆非與孟子曰乃若其情則)
(可以為/善矣)非謂情之果可以為善也(就上一/句斡轉)蓋以因所觸
而發者雖不可以言情(已發/為情)要其所以如火之然如水
之達者亦其是非之心人皆有之故也(性之動為情四/題下文凡有)
(端於我者知皆擴而充之/若火之始然泉之始達)孟子之言其真欲遏當時之
情其情(繳孟子立/言之意)使知心統性情之理歟(繳歸心統/性情上)雖
然四端之理雖人心之所固有(結上/生下)至於智之為理此
又仁義禮三者之所不可無者也(朱文公云智亦可以/包四者知之在先故)
(也不又説仁義/禮  可無智)是故兼愛以為仁(孟子墨氏兼愛摩頂/放踵利天下為之)
非智則何以知其非仁(要智方/知不仁)為我以為義(同上楊子/取為我拔)
(一毛而利天/下不為也)非智則何以知其非義(要智方/知不義)非禮以為
禮(荀子以/禮為偽)非智則何以知其非禮(要智方知/其非禮)故曰智者
知此者也(朱文公云智有藏之義焉有終始之義焉惻/隠羞惡恭敬三者皆有可為之事而智則無)
(事可為但分别是非耳又云智只是/知得了便交付惻隠羞惡辭遜三者)使人能於本心之
智而行其所無事焉(末又歸重在智/上  注見上文)則是凡有四端者
知皆擴而充之矣(注見/上)
　两萹皆以心統性情為主意是祖前軰議論性理透
　徹前一篇人所罕見可以此萹參看
　囘䕶題意格　此篇與黄朴經制述作論同意
　　禹入聖域而不優　　　　　　　林　駉
　　　出處(前漢賈捐之傳臣開堯舜聖之盛也禹入/聖域而不優故孔子稱堯曰大哉韶曰盡)
　　　　　(善禹曰無/間云云)
　　　立說(聖之盛者莫如堯舜凡事已盡美盡善所/以繼其後者難乎措手况復世變愈趨愈)
　　　　　(下禹之時又不如堯舜之時所以禹之未/優不如堯舜之盛也向使非堯舜為之先)
　　　　　(則禹亦可與堯舜並稱/矣豈誠有所未優乎)
　　　考官批云(出脱大禹極有力量是用起文格議/論自七聖論中来觀此一萹可見前)
　　　　　(軰手/高處)
聖之盛者難乎其繼也(堯舜聖之盛禹繼堯/舜之後所以為難)夫苟得斯
道之傳者皆聖人也(韓原道堯以是傳之/舜舜以是傳之禹)而或繼之難
何哉(設問傳既是三聖皆/可以  道何為難繼)蓋寥寥數百載之間(答上/問)而
獲覩一聖人之興(聖人不/常出)則世率以為希濶之遇(言聖/人罕)
(見/)而未暇於求全(含未/優意)今而二三聖人相因而起(堯舜/禹三)
(聖/人)作於前日既盡善盡美而無復餘憾(謂堯舜聖之/盛可無餘恨)則
為之後者猶莫難乎其繼之也(禹繼堯舜之/後難以措手)况復世變
之自簡而入煩(帝降而王堯舜時/事簡禹時事煩)天下之自無事而日
以多事(此两句用起文格事堯/舜時無事禹時多)後聖人之心已不能以
逰乎前聖人之天(禹所以不如堯舜立吕東莱禹論云/向使征誓之名不  吾知舜可以逰)
(乎堯之天禹可/以造乎舜之天)則其可以無優劣之辨乎(堯舜所以為/優禹所以為)
(未/優)此則禹之得為未優者也(禹之未優堯舜/之盛為之先)蓋世無唐
虞禹得以專聖人之稱(若無堯舜為之先/則禹與堯舜並矣)惟堯舜為聖
之盛則禹之聖亦難乎其為言矣(應破題句/發盡本意)是
知禹之所以為未優而非誠有所未優於聖者(囘互/得好)賈
捐之之言曰禹入聖域而不優請以是論之昔之為道
統之論者曰堯以是傳之舜舜以是傳之禹(見韓原/道全句)又
曰三聖相授守一道(董仲/舒䇿)則禹之於堯舜若是班矣(如/此)
(則是堯舜禹則一乎/用孟子語若是班)今而於禹而有未優之論何耶(設/問)
(反/難)以禹而猶未優於聖(就上/文難)則堯舜亦未可謂之聖耳
(若以禹為未優則堯/舜亦可謂之未優)吁(轉/正)亦孰知夫禹之所以為未優
者正以堯舜為之先歟(主/意)古之作書者堯曰稽古(堯典/曰若)
(稽古/帝堯)舜曰稽古(舜典曰若/稽古帝舜)禹亦曰稽古(禹謨曰若/稽古大禹)是則
堯舜禹之所以同也(如此則是堯/舜禹則一)然堯以典名(作堯/典)舜
以典名(作舜/典)禹獨以謨稱(作大禹/臯陶謨)是又堯舜禹之所以
異也(如此則是堯/舜禹又不同)世之論者類以為風氣始開此帝降
而王之别(禹之時不如/堯舜之時)然豈知天下之事已備而猶有
未備者則或可以措其力(堯舜不為之先/則尚可以措手)盡美而又盡
善者則無所容其功(堯舜既盡美盡善/禹何所容其功)堯舜之時(且先/形容)
(堯舜聖/之盛處)法度則章矣(揚子見/下注)禮樂則著矣(問道萹虞夏/行堯道法度)
(彰禮/樂著)論其功則巍乎無能名矣(語㤗伯蕩蕩乎民無能/名焉巍巍乎其有成功)
(也/)言其徳則甚盛蔑以加矣(左傳襄二十九年吳公子/札来聘  見舞韶箾者曰)
(徳至矣如天之無不懤也如地之無/不載也雖甚盛徳蔑以加於此矣)藉使堯舜之後而
復以堯舜繼之已難於復盛而况於禹乎(應聖之盛者/難乎其繼意)
昔孔子稱堯曰大哉(語㤗伯大哉堯之為君/也惟天為大惟堯則之)而稱舜曰
君哉(孟子君/哉舜也)知君哉之舜已不能並大哉之堯(舜已不/如堯)
則禹之為聖其得未優之名固宜也(禹宜乎不/如堯舜)况世變
之浸以不古(亦是起文簡應冒子/世變之自  而入繁)人情之漸以不美(應/冒)
(子天下自無事/而日以多事)堯舜之民皆以堯舜之心為心(堯舜時/優於禹)
(之時又/下注)而禹之民各自以為心(禹時不如克舜/之時又下注)泣辜之
歎(通鑑紀禹出見罪人下車問而泣左右曰何為痛之/禹曰堯舜之人人皆以堯舜為心今方為君人各以)
(其心為心/是以痛之)禹亦自知其不唐虞若也(禹不如/堯舜)故其胼手
胝足(李斯傳手足胼/胝面目黎黒)其視埀衣拱手而天下治者為孰
優(易繫辭堯舜氏作/埀衣裳而天下治)誓師振旅(大禹謨禹乃誓於師曰/云云禹拜昌言曰俞班)
(師振/旅)其視不戰而屈人兵者為孰優(揚子問道不戰而/屈人兵者堯舜也)
(禹此两脚先用/  事織堯舜事)擊壤之老不知其帝力(帝王世紀堯時/八十老人擊壤)
(而歌曰吾鑿井而飲耕/田而食帝何力於我哉)康衢之童不識而順則(列子黄/帝萹帝)
(逰於康衢兒童語曰立我烝民/莫匪爾極不識不知順帝之則)其視六府三事人得以
歌其功者為孰優(大禹謨禹曰於帝念哉云云帝曰俞/地平天成六府三事允治九功惟叙)
(九叙惟歌来此一脚先/用堯舜事  織禹事)吁堯舜之聖其天也若禹則其
猶人矣乎(禹之人不如堯舜/之天  字眼好)無堯舜則禹為蔑加之聖
可也(見上左傳注專應冒頭世無/唐虞禹得以  聖人之稱)惟夫堯作於前舜述
於後至矣盡矣而不可以復加矣(本中庸/見左傳)則為禹者亦
難乎其繼之也(應冒頭惟堯舜為聖盛則/禹之聖亦難乎其為言矣)崛起於尋常
之中則雖庸才亦足以自見(此比無聖人為之先/則或可以措其力意)而襲
箕裘世業之傳(記良弓之子必學為箕/良冶之子必學為裘)一事少墜先人
訓則其事有異於它人(此比繼聖之盛者/無所容其功意)太甲亦賢君
也(湯之/子)以其繼成湯則不能以逃不明之譏(書伊訓太/甲既立不)
(明比以不明/字  未優字)成王亦聖子也(武王/之子)以文武為之先則亦
見謂中才焉(漢書成王中才之君/以中才字比未優字)使禹曠堯舜數百年
而後生(使禹不繼堯舜之/後則與湯武一同)則有慙之湯(書仲虺之誥成/湯放桀于南巢)
(惟有慙徳優以有/慙字比未  字)未盡善之武(語子謂武盡美矣未盡/善也  以未盡善字比)
(未優/字)皆不失為聖人(禹湯武皆/謂之聖人)孰謂禹而不優於聖邪
(回䕶得不/優意甚好)大抵世無孔子則顔子不當在弟子之列(韓/文)
(全/句)時有周公則召公僅可謂之大賢(孫寳曰周公上聖/召公大賢  又以)
(此二事/為證)絶無而僅有則有者始足稱(無堯舜則/禹為優)層見而
疉出是所以來未優之論也(堯舜之後又有/禹所以未優)不然則孟
荀之才其視大禹又何如哉(又舉孟子荀/子來比禹)後之論者猶
曰優入聖域(韓進學解皆者孟軻好辨孔道以明云云/荀卿宗王大論以興云云絶類離倫優入)
(聖/域)曽謂大禹而不孟荀若也(禹豈孟荀/之儔哉)蓋時當戰國則
雖孟荀可為優入聖域(戰國之時無人/孟荀所以為優)世處唐虞則以
大禹入聖域而不優(唐虞之盛如此/禹所以為未優)善觀聖人者亦當
先觀其時可也(一觀孟荀之優則禹之未優/可知矣以彼形此極是透徹)
　囘䕶題意格　此篇與前輩禹入聖域而不優論同意
　　經制述作如何　　　　　　　　黄　朴
　　　出處(文中子天地萹吾視千載而上聖人在上/者未有若周公焉其道則一而經制大備)
　　　　　(後之為政者有所持循吾視千載而下未/有若仲尼焉其道則一而述作大明後之)
　　　　　(修文者有/所折衷矣)
　　　立説(古者聖人開端於其先人心未漓未嘗求/詳於法真意相與未嘗求工扵文使繼之)
　　　　　(者猶有所増益若經制之法至周公而大/備述作之文至仲尼而大明則是法與文)
　　　　　(至此極矣後之言法者卒莫能繼周公之/遺則後之言文者卒莫能繼孔氏之餘音)
　　　　　(則二聖人先為之極而難乎其繼耳然猶/汲汲而使之大備者是蓋聖人處世變之)
　　　　　(窮而非其/心之得已)
　　　考官批云(文勢圓轉意味深長蓋自吕/東莱七聖論中来老作也)
事至於極而難乎其繼者(經制大備述作大明則已/極矣後之作者何以繼之)是
殆聖人處世變之窮(周公處成周世運極盛之時/孔子處春秋斯文將墜之時)而非
其心之所樂也(至於窮而為之/非其心之得已)夫道散而法始立(道散/而後)
(經制/法立)質䘮而文始興(質䘮而後述/作之文興)曽謂聖人求詳於法
求工於文哉(聖人本心未/嘗求如此)法足以盡物之變(經制/大備)文足
以窮理之奥(述作/大明)後有作者固無復加於此矣(無以復/加則難)
(乎其/繼)然太朴日散(不容無經/制之法)至徳日離(不容無述/作之文)聖人
之心未始不逆料異日之難乎其繼也(周公孔子已/預知如此)聖
人雖知異日之難繼猶将汲汲而為之者(粘上文演大/備大明意)
其殆憂世變之愈窮(應破題處/世變之窮)不得已焉曲為之制(經/制)
(大/備)詳為之說(述作/大明)則来者尚有稽焉耳(所以備且明者/要使後世有所)
(考/證)經制述作至周公仲尼而極盛(引夲/文)亦至周公仲尼
而始窮(應窮/字)世變亦可覩矣(應世/變字)吾是以悲二聖人居
道之窮(應窮/字)不得如古先聖人之為開端於先(學東莱/七聖論)
(言/語)而使繼之者猶有所增益也(古者聖人未至於極則/猶可繼如周孔已極不)
(可繼/也)然則經制大備述作大明非二聖人之心明矣(照破/題語)
經制述作如何請申王通之說夫法所以防情也(經/制)文
所以宣意也(述/作)吾欲詔天下示来世(應来者尚/有稽語)自非經
制之詳(大/備)述作之備(大/明)則其傳也不乆(不備不明則不/可以傳後世)
雖然斯二者(經制/述作)非聖人意也(非本心/之所樂)勢也(處世變之/窮  非聖)
(人意也勢也是學/栁子厚封建論語)人情未漓何以法為(太朴未散則不/必求詳於法)
真意相與何以文為(至徳未離則不/必求工於文)自穴居結繩易而
為宫室書契(易繋辭上古穴居而野處後世聖人易之/以宫室  上古結繩而治後世聖人易之)
(以書/契)君子知黄帝堯舜之通變(同上黄帝堯舜氏作/通其變使民不倦)已
不能無異於伏羲神農之舊(同上包羲氏没神農氏作/云云神農氏没黄帝堯舜)
(氏/作)則法固不必詳也(不必求詳/經制之法)自八卦之畫重而為六
十四(伏羲畫八卦文王/重為六十四卦)君子病文王之費辭(文王重易/之辭已繁)
(於伏羲/之文)已不逮伏羲氏之省文(見上/觧)則文固不必多也
(不必求多/述作之文)是故溝池以為固禮義以為紀(記禮運/云云)原於
大道之既隠(應冒頭承題道/散而法始立)博而寡要勞而無功(司馬/遷云)
(云儒家者流博而/寡要勞而無功)咎在文籍之太繁(應冒頭承題質/䘮而文始興)吾
固以為周公經制之備非求備也(入周公經/制之備語)世運至成
而已極雖欲不備焉不可也(應處世變之窮意/  不容不大備)仲尼述
作之詳非過詳也(入仲尼述/作大明語)斯文至春秋而將墜雖欲
不詳焉不可也(應處世變之窮/語不容不大明)二聖人處時之不幸(世/變)
(之/窮)是以極意而為之(應冒頭猶将/汲汲而為之)非其所欲也(應破題/非其心)
(之所/樂)何者君臣名分朝廷禮節車輿服御之制冠昏䘮
祭之儀(見周/禮)周公處之盡矣(經制之法至周/公而後大備)後世有周
公焉莫能加毫末於此矣(應難乎/其繼意)天地之所以位日月
之所以行(學韓送文暢師序文日月星/辰之所以行天地之所以著)鬼神人物之變
(同上鬼神之所以/幽人物之所以蕃)仁義禮樂之實(孟子離婁上仁之實/事親是也義之實從)
(兄是也知之實知斯二者禮之實/莭文斯二者樂之實樂斯二者)孔門講之熟矣(述作/之文)
(至仲尼/而大明)後世有夫子焉亦莫能加毫末于此矣(應難乎/其繼意)
周公仲尼曾以是為誇乎(非周孔二/聖人本心)蓋自三皇至於周
如一陽之生於復(易復卦五陰在/上一陽在下)而將變於姤也(姤卦/五陽)
(在上一/陰在下)子丑寅之建正(記檀弓注夏以建寅為正殷/以建丑為正周以建子為正)忠
質文之迭尚(夏尚忠商尚/質周尚文)至是周矣(周者/遍也)此周公所以
詳其法(周公經制/所以大備)吾夫子所以備其文歟(仲尼述作/所以大明)然
自六典致太平之後(六典周公致太平之書官六典/天官地官春官夏官秋  冬官)世
之言治者卒莫能紹六典之遺則(經制大備/難乎其繼)自六經埀
世之後(孔子刪詩定書述禮/明樂繫易作春秋)世之為文者卒莫繼孔氏
之餘音(述作大明/難乎其繼)則以二聖人先為之極而後世難乎
其繼耳(發出/主意)嗟夫法備於成周(經制/大備)由成周而下法無
取焉(應後之言治者莫能/紹六典之遺則意)文盛於洙泗(述作大明洙孔/子設教於  四)
(之/上)由洙泗而下文無觀焉(應後之為文者卒莫/能續孔氏之餘音)二聖人
之心(周公/孔子)非不知異日事勢之必至此也(應冒頭聖人之/心未始不逆料)
(異日之難/乎其繼意)亦念夫世降而周(説周公孔/子之時)三光五岳之氣
將散人事備矣(應冒頭/道㪚意)風氣漓矣(應冒頭/質䘮意)吾恐後世因
之不知太平之盛典(周公/經制)聖學之大全(孔子/述作)非吾之責
而誰責(後世不知此則/是周孔之意)是用事制而曲防(經制大備制/禮事為之)
(曲為/之防)博學而詳說(述作大明説孟/博學而詳)立為成憲以俟後聖
(應冐頭来者/尚有稽意)千載而下尚庻幾如吾意之所期而卒不
果也豈不悲哉(非聖人本心之所樂/  應冒頭一悲字)生於周孔之前者
率五百年而一遇聖人(孟子盡心下由文王至/於孔子五百有餘嵗)生於周
孔之後者千有餘年而未遇焉(上文由孔子/而來至於今)事極乎盛
者其終必衰(應聖之盛者/難乎其繼意)故君子欲觀聖道常願如大
道為公之世停蓄不露(記禮運大道之/行與天下為公)不願如周公孔
子之事極盛而無餘也(法與文至周/公孔子而極)此非吾之臆說也
(非吾一/已之見)周公仲尼復起無以易吾言也(學孟/子語)太公報政
周公曰平易近民民必歸之(史記魯世家太公之封於/齊五月而報政周公曰何)
(速也平易近/民民必歸之)則欲簡而不欲繁周公之心也(周公之心/未嘗求詳)
(扵/法)仲尼嘗謂予欲無言天何言哉(語子曰予欲無言子/貢曰子如不言則小)
(子何述焉子曰天何言哉四/時行焉百物生焉天何言哉)則著書立言又豈仲尼之
得已乎(仲尼之心未/嘗求工於文)不得已而猶為之(粘上文/斡一轉)聖人之
志益可悲矣(非聖人之本/心應前悲字)然則經制至於大備述作至
於大明(叙本/文)其殆救時之弊濟道之窮(應處世變/之窮意)開天
下後世之惑(應来者尚/有稽意)雖欲效黄帝堯舜氏之為而不
可得也(應原題/下數語)世之惑者不諒聖人之心(反應前/心字)不知
世變之不可驟返也(反應世變/之窮説)學清虛者病法制之繁
於是乎有剖斗折衡之說(老子剖斗折衡而民不争/  安得如經制大備時)尚
惨刻者病文字之多於是乎有坑焚絶㓕之說(秦始皇/以焚書)
(坑儒絶㓕禮學時安/得如述作大明)愈變愈下(世變/之窮)道術益為天下裂
矣(經制述作/愈分裂矣)獨不思返天下於太朴(應人情/未漓意)示學者以
無言(應真情/相與意)斯説也而果可用於周則周公孔子已為
之矣(經制果可以不備述作果可以不明/則周孔已先為之又何待後人為之)周孔之所不
能為(粘上文/正説)而後世欲强為之(此清虚惨/刻之徒)非愚則狂也
(繳盡/上意)雖然周公之事不得而見之矣(周公是達/而在上者)宣尼之
業誰實紹之(孔子是窮而在/下者  引下文)王通氏講道河汾竊有志
焉(王通字仲淹講/道於河汾之上)屬之王通氏可乎(設/問)曰王氏支離(揚/子)
(五經/支離)支離者不得其雅也(折倒/王通)若孟軻氏醇乎醇者也
(見韓原/道文)井田經界本之周公(孟畢戰問井地孟子曰云/云夫仁政必自經界始井)
(地不均穀/禄不平)仁義性善傳之孔子(孟子告子曰云云以人/性為仁義猶以杞桞為)
(桮棬孟子曰云云率天下之人而禍仁義者必不子之/言夫云云人性之善也猶水之就下也人無有  善水)
(無有/不下)孔子而下孟軻氏一人而已(韓原道孔子/傳之孟軻)軻死而
後不得其傳(同上軻之死/不得其傳焉)故曰周公殁天下無善治孟
軻死百世無眞儒(四句全用/程子語)非知道者孰能識之
　前萹謂聖之盛者難乎其繼此篇亦謂事之極者難
　乎其繼意味正相似亦可謂與君擢唐虞三代純懿
　論蔡徳潤說天者莫辯乎易論機軸畧同可以参看
　反題辨論格　此篇與鼂錯不能過崔寔論同機軸
　　文帝不及賈生　　　　　　　　蔡　岸
　　　出處(前漢賈誼傳誼為長沙王太傅後嵗餘文/帝思誼徵之至入見上方受釐坐宣室上)
　　　　　(因感鬼神事而問鬼神之本誼具道所以/然之故至夜半文帝前席既罷曰吾乆不)
　　　　　(見賈生自以為/過之今不及也)
　　　立說(不及之名常生於過帝不及乎賈生則生/之於帝為過矣生以豪傑之才過於自用)
　　　　　(生之所甚喜帝之所甚憂謫之長沙欲其/少損而宣室之論愈過於前則文帝不及)
　　　　　(之嘆蓋惜其過於自用之辭云爾而非/所以為褒也是就過之一字上用力)
　　　批云(說他人未出底話是要看/他冷語處最有力老筆也)
人主有志於成就天下之豪傑者(賈生以豪傑之才過/於自用文帝欲成就)
(之/)不欲其過於自用也(不及之嘆非真不及/也恐生之過於帝也)夫適然議
論之間(宣室/之論)能使其君欣然入其心(文帝為/之前席)有不可㡬
及之意(自以為過之/今不及也)亦足以為一世之豪傑矣(且説生/之才可)
(謂豪傑未/説出主意)然而(轉歸/主意)動見於辭色者所以為喜(文帝曰/自以為)
(過之今/不及也)而鬱然於懐者實深以為憂(憂其過/於自用)苟不深觀
其抑揚之所存(自他人觀之則過字似抑賈生不及字/似揚賈生以此萹觀之不及字是抑生)
(非揚/也)而徐䆒其用舍之所極(召之未㡬謫之長沙再召/之方至又為梁王太傅)
則人君之用心所以成就其才於逺且大者終不可得而
見也(以不及之詞為褒而不以為抑/則帝成就之心不可得而見矣)吾嘗以是而觀文
帝矣賈生以豪傑之才自奮於一世(本傳誼年少頗/通諸家之書)固
帝之所甚重(文帝重之超遷嵗/中至大中大夫)而過於自用(應起/語)抑有
傷焉(誼之才既有諸老先生之不及所以起絳灌之讒/今而宣室之召議論尤過于前文帝所以傷之)
宣室之論自謂不及(叙本文此不及二字當以冷語/觀之異乎他人之所謂不及)
蓋惜之之辭云爾而非所以為褒也(觀帝不及之辭不/是褒他正是抑他)
(惜其過於/自用也)不然既以為不及矣而卒不用焉亦獨何哉
(觀帝不用他則知不/及之語非喜之之語)以是觀之則文帝不及賈生亦可
以考論其故矣(舉題語亦復/連接不斷)夫人之所謂不及者(且説/他人)
(之/見)必其在已者有所愧而在人者有所羡也(我不如他/所以有不)
(及之/語)而文帝之所不及者則非是之謂也(帝之所謂不/及者非真謂)
(不及他正/是冷語)不及之名常生於過(說出/本意)帝不及乎生則生
之於帝為過矣(就出處過之一/字斡得意出)嗚呼帝之不及生於帝
乎何愧(帝若真不及/他夫何慊)生之過於帝則生其可慮也哉(生/若)
(真過於帝豈不大可憂憂之/者蓋惜其豪傑而欲成就之)夫士君子抱負其所長以
致用於一世(此處文不失之抱脚雍容/和緩且說君子之正論)亦必觀乎時中
之義而後可以有為也(記中庸君/子而時中)有所不足不敢不勉
有餘不敢盡(用中庸/句法)古人㓜學壮行(孟夫人㓜而學/之壮而欲行之)未
有不以是為凖的焉者也(當以時中之/義為凖的)動焉而不相其
時(可進則進不/可進則止)進焉而不揆其君(可言則言不/可言則已)揚厲激
發以求盡乎吾才之所至(此便是過/扵自用)則天下之事将有
撓亂而不輯(自用則敗/天下之事)豈所以為善用其才也哉(此非/所以)
(為成/才)生以豪傑之資益以聖賢學問之懿(夲傳誼年十/八能誦詩書)
(屬/文)其必有以講此矣(以上數語/且揚賈生)奈何(却抑/之)其志大而量
之狭也學廣而識之褊也(如欲改正朔興禮樂等語皆/是志大通諸家之書皆是學)
(廣及謫長沙則意不/自得便是量狭識褊)登廷之初(文帝召/為博士)正色論事有諸
老先生之所不及此非先生之福也(誼年二十餘最為/小毎詔令議下諸)
(老先生未能言/誼盡為之對)夫議論之所發有以使夫閱歴之未深
者無以企及其萬一焉亦可以為難矣(且説生之議論/使時之未更事)
(者不及之/固是難得)而老成慮事之君子曽少年論事之不逮兹
豈其福而顧以為喜哉(若夫諸老先生之所不及致有/絳灌之讒非生之福  應前福)
(字/)生之所甚喜蓋帝之所甚慮也(生以諸老未能言為/喜帝以生之過於帝)
(為/憂)禮樂制度之請為之謙遜(誼以為漢興二十餘年天/下和洽宜改正朔易服色)
(制度定官名興禮樂/云云帝謙遜未遑也)夫亦㣲見其意矣(帝之本/心可見)而生未
之有察焉(生未知帝未遑/之心所以抑之)長沙之謫(本傳天子議以誼/任公卿之位絳灌)
(之属盡害之曰洛陽年少初學專欲擅權/云云天子後亦疏之以誼為長沙王太傅)夫豈絳灌貝
錦之工哉(見上絳侯周勃灌嬰也錦/毛詩萋兮菲兮成是貝)達之於孤孽之餘
(孟獨孤臣孽子其操心/也危其慮患也深故達)作之於困心衡慮之日(孟告子/下困於)
(心衡於慮/而後作)以消沮其高世傲物之意(謫誼于長沙正以/摧抑其過於自用)
(之/心)蓋帝之所以成就豪傑之㣲權也(應破/題語)延之嵗月(本/傳)
(後嵗餘文/帝思誼)而有宣室之召(上方受釐坐宣/室釐音禧福也)夫亦以為動
心忍性之效至是可以略見矣(孟告子下所以動心/忍性增益其所不能)而
英鋭之故習(謂生年/少之才)振發於議論之間者(見本/題注)未見其
少損也而有加焉(其議論不减於前日而有加於前日/則生之過於自用者尤愈於前日)
則今也不及之歎(說不及/二字)其惜之也耶(正惜/之也)其褒之也
耶(非褒之也/  疑詞)嗚呼亦既以為不及矣而卒不用焉(至此/說出)
(本意若是帝果以生為不可及何為/不用之而反以生為梁懐王太傅)為生者亦可以自
喻矣(生亦可自曉帝/不及之語矣)夫知其不可及而不以為不及者
掩善者也(再演不/及意)既知其不及而不用焉者棄賢者也
(冄演不/用意)帝固不得為掩善而獨棄賢也哉(帝之心無此/二項節病)
拊髀之歎猶得借才於異代(馮唐傳文帝稱趙将李齊/之賢唐曰齊尚不如亷頗)
(李牧之為将也上聞之乃拊髀曰嗟/乎吾獨不得頗牧為将豈憂匈奴哉)有賢如生知而棄
之不宜其有此也(又以拊髀一事為證/見得帝不是棄賢者)嗚呼為生者亦
可以自喻矣(再説生自喻意正所以深明帝之所謂/不及者非真不及也惜其才之過耳)帝
之不及生則生過乎帝者也(說過字/有力)當漢息肩之日(史/記)
(本紀漢興至孝文百姓無/内外之繇得息肩於田畆)涵養之政如帝者亦宜矣而
可過乎哉(謂文帝之政如此不可更過/若更要過則必至紛更多事)帝以生之過已
為憂(應冒頭鬱然於懐者深以為憂意/亦應生之過於帝生其可慮語)生以帝之不及
者為喜(應冒頭動見於辭色者所以為喜/意亦應帝之不及生於帝何愧語)梁傅之日(以/誼)
(為梁懐/王太傅)且為痛哭流涕而建策焉(誼上疏大略曰可為/痛哭者一可為流涕)
(者二可為長太息者/六因陳治安之策)帝於是而愈見其不及矣(說愈見/二字最)
(有味此是冷/語當反着)雖然生過於自用不足以知帝之心固無
足怪也(説倒/上意)而後之論者毎毎以是寘優劣之辨而不
及究其始末焉是可不為大惑也耶(浚人謂帝之不及/生則以生為優帝)
(為劣豈/不惑哉)鼂錯以不及其臣為五伯之事(鼂錯傳錯對策/曰五伯不及其)
(臣故属之以/國任之以事)或者為是而發以愧帝焉其愚不足論也
(錯之心未/必是如此)而後世顧有矜已取名之主以為文帝勝賈
生至僣為之論(後之君乃立論以文帝勝扵/賈誼又以勝字反映不及)嗚呼帝之
心愈不可得而見矣(不知文帝不及賈生之語帝之心/已不可得而見今又云文帝勝賈)
(生帝之心愈不可得/而見  添一愈字)謹論
　反題辨論格　此篇與文帝不及賈生論同機軸
　　鼂錯不能過崔寔　　　　　　　蔡　岸
　　　出處(後漢崔寔傳論曰崔氏世有美才兼以沈/論典籍為儒家文林云云寔之政論言當)
　　　　　(世理亂雖鼂錯/之徒不能過也)
　　　立說(鼂錯專尚竒謀譎計雖其智足稱而其持/論或過薄焉其激而為七國之變者乃其)
　　　　　(驗也何足稱述今崔寔之論時政大抵黜/王而進伯緩徳而尚威其立論尤薄於錯)
　　　　　(焉所以范曄論之以為寔之政論雖鼂錯/有所不能過非褒之也乃傷之也錯不能)
　　　　　(過寔則是寔過乎錯矣用智如錯而可過/乎哉用智而過錯是欲移七國之變而震)
　　　　　(動于廟堂之間/不亦過甚矣乎)
　　　批云(行文如斷案此萹是也且說得不/能過三字極有意味真可為法)
言有大而非褒(錯不能過寔似誇大之其實非褒寔也/傷其立論之薄耳  是學歐文言有大)
(而非/誇語)要未可以品藻常法論之也(以品藻常法論則似/褒寔以本意觀之實)
(傷之/也)夫君子擬人各於其黨(揚子擬人必以其倫又論/語人之過也各於其黨)
觀其所擬斯可以知厚薄矣(且説比擬大意/未説出主意)蓋自三代
而下(從古者/説来)儒者論治(暗指/鼂錯)固有其智足稱(錯號為/智囊)而
持論之意或過薄焉(如削七國之謀/皆是過薄處)君子亦既傷之(君/子)
(既傷錯之/智不足道)而或者於此(暗指/崔寔)祖述其餘智而馳騁焉(謂/寔)
(本祖錯之餘/智而為政論)猶将有加乎其初(寔之立論以威刑為/主尤過於錯之刻薄)則
君子以今凖昔(暗指/范曄)而為之致其輕重淺深之論(謂錯/不能)
(過/寔)是獨可以徒言而不深察其微意之所存哉(豈可徒/觀其言)
(而不察其意且/含蓄未說出)昔者范曄之論崔寔也以為鼂錯有所
不能過(引本/文)其意之㣲者蓋若此也(應上㣲/意字)而論者相
承以為是固所以抑錯而揚寔者(自他人見之真/以寔勝於錯)兹不
惟失曄之意(范曄之見/不如此)而其為患蓋有甚大焉者矣(若/以)
(寔為勝於錯則其為患/尤有大於七國之變)鼂錯不能過崔寔吾於是乎申
論之且凡所謂過人者(原題與前篇/機軸一同)必其才智議論之
有餘者也(才智有餘/方可過人)而所謂不能過者必其有所不足
者也(才智不足則/不能過人)過者在我而不能過者在人則我之
名尊矣(總上/两脚)此其比方之大略也(結上/文)而曄之所以論
寔者則不若是然也(亦如前萹帝之所以不及/者非是之謂也機抽一同)是何也
(虛設/問)君子論人之意(應冒頭/意字)亦當自其所擬者而觀之
也(應接題/擬字)夫儒者論治(且説大意暗/用董仲舒事)誠能使伊吕之無
以加(伊尹吕望/吕無以加)　(仲舒賛云劉向稱仲舒之才雖伊/以無以加三字比不能過三字)舜
禹復生而無以易也(雖虞舜夏禹不能/易仲舒正大之論)則其為論始有
可以闗百世質天地而不慚者矣(學中/庸語)蓋自劉向之論
賈誼以為伊管未能逺過(前漢賈誼傳賛劉向稱賈誼/言三代與秦治亂之意其論)
(甚美通達國體雖古之伊管未能過/也  又以未能過字比不能過三字)則君子於此由其
辭之所及察其意之所存(應意/字)已有見其王伯之雜而
學術之不純者(伊尹王者之佐管仲伯者之佐今以/誼比伊管是王伯之雜學術不純處)而
况於曄之所以論寔者顧若鼂錯而已耶(向之論誼猶/曄之論寔也)
臯陶之陳謨(書臯陶/矢厥謨)伊箕之作訓(伊尹作伊訓箕子陳/洪範  用崔寔論中)
(語云臯陶陳謨而唐虞以/興伊箕作訓而商周用隆)姑舍是不論也(且舍古人/而論漢)由
漢以來二三百年之間崇論閎議亦且不為少矣(司馬/相如)
(難蜀文必将崇論閎議/創業埀統為萬世基)曄之論寔而致品藻焉(又引/本文)不
於他人乃以及錯(不以他人比寔/而以錯比之)兹其為意必有可察
者也(應前深察/㣲意語)然則亦先觀諸錯之所以為人者而後
可以論寔矣(先說/鼂錯)錯之學術蓋發源於申商者也(錯學/申商)
(刑名於/張恢)學術一偏(申啇惨刻之/學故曰偏)心術隨化(錯號智囊可/知其心術)
日從事於奇謀譎計之中(如削七國敎太/子以術數之類)備邊守禦雖
足以強國(錯言守邊備塞又言屯戍/之事又言制邊縣以備敵)而天下自此日以
多事矣(時匈奴/數犯邊)賢良一策(後詔有司舉賢良文學/錯在選中上親策詔之)思以
親事法宫煩人主之視聽(錯對策曰五帝神聖其臣莫/能及故自親事處於法宫之)
(中/)而更定法令之請必欲舉高帝之舊而悉棄之(錯又/言宜)
(削諸侯事及法令可更定者書凡/三十篇孝文雖不盡聽然竒其才)是乃田嬰之所以謀
齊(通鑑田/氏并齊)商鞅之所以治秦者(秦用商鞅定/變法之令)而錯施之
漢焉(以嬰與鞅而比錯/則錯之為人可知)幸文帝徳性之仁厚有未可以
輕動者焉(見上孝文雖/不盡聽語)至景帝則不能保矣(景帝即位/遷御史大)
(夫用錯削/諸侯之言)術數一語養禍於羽翼東宫之日(錯言人主/所以尊顯)
(功名揚於萬世之後者以知術/數也云云臣切為皇太子急之)異時性與習成氣類相
聚(見賈誼/策云云)而漢家治體為之寖傷(後七國反以/誅錯為名)嗚呼用
智而至於錯亦已過矣(與後面用智如錯/而可過乎哉相應)而寔之論治
雖錯有所不能過焉(引本/文)則若寔者其殆有甚於錯也
哉(錯不能過寔/則寔勝於錯)夫錯之為智蓋㡬於申商矣(見上注刻/申啇惨)
(豈可/學)於是而有過焉其誰能堪之(若更過於錯則必有/大患尤甚於七國之)
(變/)寔之論時政也(引崔寔来/説見本文)大抵黜王而進伯(崔寔政/論云且)
(濟時拯世之術豈必體堯蹈舜然後乃理期於補綻决/壊支拄邪傾云云今既不能純法八世故宜叅以霸政)
(霸政則宜重賞深罰以御/之  注八世謂三皇五帝)緩徳而尚威(同上刑罰者治/亂之藥石也徳)
(教者興平/之梁肉也)仁人之言宜不如是之薄也彼其意固以為
藥石所以攻疾(同上夫以徳教除殘是以梁肉理疾/也以刑罰理平是以藥石供養也)而
四牡横奔非箝勒鞬􁁉不足以為救(同上自數世以来/政多恩貸云云四)
(牡横奔皇路險傾方将箝勒鞬􁁉以救之也/注箝以木銜其口勒馬轡輈車轅鞬猶束)則亦不思
而已矣(責寔之/論不是)夫補壊支傾顧豈無具而獨出於刑威
也哉(見上注又云故嚴刑/峻法破奸宄之膽)昔者魯哀公問社於宰我(見/語)
(八佾云云說善用事者把/不切題事  自然切題)其意固在三家也(三家謂仲/孫叔孫季)
(孫/)宰我言周人以栗之意亦欲以諛語而㣲動之耳(朱/文)
(公注云戰栗恐懼貌宰我言周所以用栗之/意如此豈以古者戮人於社故附㑹其説歟)而夫子聞
之曰成事不說遂事不諫既往不咎(見八佾全文非注/孔子以宰我  立)
(社之/本意)聖人非固謂其勢之已成有不可以為之圗者(三/家)
(魯之陪臣其僣已甚聖/人非謂其勢不可以圗)亦以為収公室之權夫自有道
(収其權在道/不在威刑)有不在於區區之刑威耳(折倒崔寔/刑威之論)漢至
桓帝之世(崔寔事/桓帝)政令垢翫皇路險傾(崔寔政論云自/漢興以来政令)
(垢翫云云/皇路險傾)是豈刑威不足之咎哉(非刑威/之咎)大臣無權(時/太)
(尉李固杜喬/皆下獄死)戚臣竊政(中常侍曹/莭等干政)亦思所以處此者而
已矣(寔當忍所以處/之豈在刑威)是時天下大勢亡可蹻待(桓帝時/衰弱已)
(甚其亡可/立足而待)其所以自扶於将傾者亦以高文之餘澤有
至是而未斬者也(漢之所以未亡者以徳教/猶在耳豈在於刑威哉)於是而震
之以威焉則漢之為漢將無一之可恃(痛言寔之言/刑威不足恃)寔
也不是之思(責寔不/此之思)方舉鼂錯未盡之智而施之(夾惹/錯來)
(並/説)是欲移七國之變(錯時七/國反)而震揺於廟堂之間(若以/寔為)
(過於錯則其/患必至於此)不亦過甚矣乎(説得過/字好)由是觀之如曄之
論(判斷范/曄之言)以為錯之不能過寔者(說本/文)其褒之也耶(非/褒)
(之/也)其傷之也耶(正傷之也同且疑/辭與前萹  機軸)錯不能過寔則寔過
乎錯矣(説主意/極透徹)用智如錯者而猶可過哉(應前/語)君子於
此亦可以知史筆之㣲意矣(曄之㣲意/正在此)嗚呼史筆之意
不著於後世於曄何憾也(粘意字前結尾機/軸亦與  篇同)崔寔之名
于錯有光(說寔勝於錯光學/毛詩于湯有  語)後之好為論者以是為不
可及而争趨焉(言後之人不知曄之本意正是/譏寔反以為褒而争欲效之)此其為
患可勝言哉(應冒/頭)凡天下之言利者以管仲為不可及
(管仲相齊以/魚塩冨國)言兵者以孫武為不可及(孫武吳起/言兵者流)此皆
後世之不幸者也(言利如仲言兵如/武非天下之福)言治者以寔為不
可及(又以管仲孫/武来比崔寔)則愚者求企智者求勝(應後之論者/以是為不可)
(及而争/趨焉意)不仁之禍殆不知其所終矣(應此其為患/可勝言哉意)嗚呼
此吾之所以深憂而力論也歟(妙/論)
　前篇說不及二字是冷語發明此篇説不能過三字
　尤有判斷两萹俱出蔡迂齋之手文勢開闔抑揚自
　是一家機軸
　囘護題意格　此篇可與前輩荀氏有二仁論參㸔
　　管仲如其仁　　　　　　　　　張定甫
　　　出處(論語憲問子路曰桓公殺公子糾召忽死/之管仲不死曰未仁乎子曰桓公九合諸)
　　　　　(侯不以兵車管仲之力也如其仁如其仁/  注齊襄公立無常鮑叔牙曰君使民慢)
　　　　　(亂将作矣奉公子小白奔莒襄公徔弟公/孫無知弑㐮公管夷吾召忽奉公子糾出)
　　　　　(奔魯齊人弑無知魯伐齊納子糾小白自/莒先入是為桓公乃殺子糾召忽死之管)
　　　　　(仲相/桓公)
　　　立說(召忽管仲俱為公子糾之臣桓公殺公子/糾召忽管仲俱當死於義今則召忽死之)
　　　　　(管仲不死而反相桓公子路以是而問孔/子疑召忽以身狥義仁者為之管仲隠忍)
　　　　　(事讐非仁者之所為也夫子答之謂忽之/死也以明道仲之生也以救時苟有闗於)
　　　　　(天下之大誼者皆當為之而仁皆在焉故/曰如其仁如其仁如之者謂仲之仁亦忽)
　　　　　(之仁/也)
　　　考官批云(發得管仲心事明白議論愈出/愈竒蓋自荀氏有二仁論中来)
君子之立事(管仲/召忽)惟論其闗於天下之大誼而已(仲之/生也)
(以救時忽之/死也以明道)而異同不與焉(仲生而忽死皆闗係/大義何以異同為拘)事之
不可以㮣論乆矣(事有異同不/可以一等論)固有所當為而為者(召/忽)
(當死/而死)亦有當為而不為者(管仲當死/而不死)苟其有係於世道
之升降民生之治亂(有闗於天/下之大誼)則君子皆為之(忽之死/仲之生)
(皆是當/為之事)世無聖人之論(孔/子)為之者世常以為是(世之人/每以忽)
(之死/為是)而不為者世常以為非(每以仲之不/死為不是)嗟乎以君子
之用心(指管/仲)而不獲君子之名(仲不死則/以為非)世之不為君
子者將以是藉口矣(恐世之人見管仲不死皆以為非/其不為君子者将以管仲之事藉)
(口/矣)聖人非方人者也(方者/比也)而亦豈能已於言焉(孔子豈/容不荅)
(子路之言而/以仁許管仲)公子糾之事(引出/本題)人皆以召忽以身狥義
仁者為之(召忽為公子糾之臣見其君被/害致命而死固仁者所當為)而管仲隠忍
其身不棄於溝瀆之間仁者所不為也(管仲為公子糾/之臣見其君為)
(桓公所弑既不能死又相桓公是忍耻以事讐豈仁者/所當為  本出䖏下文微管仲吾其被髪左衽矣豈若)
(匹夫匹婦之為諒也自/經於溝瀆而莫之知也)夫二子之心一耳(召忽/管仲)生也以
救時(管/仲)死也以明道(召/忽)而仁皆在焉(忽之死仲之生/皆可以為仁)一
旦子路以是為問(本出/處)而夫子以如其仁為對(見本/題注)凡
两言之(本文如其/仁如其仁)如云者管之仁亦召之仁也(主意/明白)管
仲如其仁請申論之人有常言吾聞之夫子矣(便就夫/子身上)
(説/来)志士仁人無求生以害仁有殺身以成仁(語衛靈/公全句)夫
仁我所欲生亦我所欲也(告子上生亦我所欲義亦我/欲也二者不可得兼舍生而)
(取義/者也)古人蓋有舍魚而取熊掌者(上文魚我所欲也熊/掌亦我所欲也二者)
(不可得兼舍魚/而取熊掌者也)蓋言為仁者皆不可以求生也(上文生/亦我所)
(欲所欲有甚於生者故不為苟得/也  出處本文此改義為仁字)曰是非夫子之意也
(引用之文相是若論為仁者不可以求生如此則與管/仲之生意  反故先説破非夫子之意方説得主意来)
夫不明夫子之意而過為之說(粘上文/反說)則人必皆為勇
夫烈士之感慨然後可以為仁也(如此則是人人皆為/召忽之死不為管仲)
(之生方/纔是仁)夫人孰不愛生而有時而不敢愛(轉歸正於生所/欲有甚    者)
(當死/則死)若其求生以害仁則固不可(如其苟免求活有/害於仁者固不可)生
而無以澤生民死而與草木俱腐則君子奚擇焉(如其/生而)
(無益於世死而無/聞於時者亦不可)吾故曰是非夫子之意也(應前/語)吾有
以騐之矣(引/證)昔夫子嘗謂殷之有三仁矣(見下/注)殷之末
造(紂/時)天之棄殷已久(紂無道/天弃之)㣲子比干王室之懿親也(見下/注)
相從而死於諌(比干諌紂紂殺比干獨㣲子/去之不相從比干而死於諌)則恐湯之
不祀也(語㣲子去之箕子為之奴比干諌而死孔子曰/殷有三仁焉  注㣲箕二國名子爵也㣲子紂)
(庻兄箕子比干紂諸父㣲子見紂無道去/之以存宗祀箕子比干皆諌紂紂殺比干)箕子異姓之
臣也(見上/注)死則無名(不為比/干之死)去則不忍(不為㣲/子之生)是以徉
狂焉(本注云囚箕子以/為奴徉狂而受辱)其去也以殷(㣲子/之去)其存也以殷
(箕子/之存)其死也亦以殷(比干/之死)故均謂之仁焉(去者為仁存/者為仁死者)
(亦為仁有此一段全/襲荀氏  二仁論)大抵仁固不在於狥身(生則是/狥身)亦
不在於狥道(死則是/狥道)要之出於天下之大義(應破/題)世道
之升降(照小/講)民生之治亂(主意在/此三句)苟其有闗於是(闗係/上三)
(句/)則仁不可勝用焉(如此則是仁也孟/仁不可勝用)嗚呼比干之狥
道召忽以之(召忽之死如/比干之死)㣲子箕子之狥身管仲以之
(管仲之生如㣲/子箕子之生)夫子之待人一矣(孔子待殷之三仁與/稱管仲之仁則一)
豈有在殷則為仁而在齊則異其心哉(豈以殷之三子/為仁而以齊之)
(二子為/不仁哉)方齊之亂(見本/題注)小白子糾俱失身於外(小白奔/莒公子)
(糾奔/魯)其勢無兩立之理也(小白入必害公子糾/公子糾入必害小白)管仲二
子擇君而事(管仲召忽俱/事公子糾)一日之去就而終身之大誼
存焉(應破題/大誼字)子糾之没召忽死之(見本/出處)固天理也(召忽/當死)
(而死固可/以言仁)仲何人也(先抑/管仲)忍辱於桎梏而為之(左莊九/年桓公)
(即小白入鮑叔曰子糾親也請討之管召讐也請受而/甘心焉召忽死之管仲請囚鮑叔受之及堂阜而稅之)
(歸而告曰管夷吾治於高傒使相/可也易用説桎梏桎梏囚之具)夫一日之生不足以
易終身之節(仲雖不死而/人不以為是)齊相之貴何足以償天下之
謗(仲雖相桓公而天下皆/以為非  抑仲至此)仲之智猶以相齊豈不足以
知此(抑揚/管仲)仲之心猶忽之心也(仲之心與/忽則一)仲蓋以謂君
臣之義與天地並(臣當為/君致命)有忽為之足矣(有忽死於義則/仲可以無死)
天子弱而未尊(謂小/白)四裔強而未賔(如椘人/之類)此其患豈
特主辱而已哉(為管仲張本/誇大其功)吾而相與為匹夫匹婦之
諒(見冐/子注)則誰與任其責也(若忽既死仲又死則/誰任尊主攘夷之責)自今而
觀後世所謂不忠之臣無所資以為非義者實聞忽之
風(不忠之臣不敢為不義者以/聞召忽之風能為君致命也)則忽之仁在天下也(忽/之)
(死也以明道固/可謂之仁矣)而春秋之民不至於服左袵而言侏離
者(此句文自韓愈與孟簡書中来云云然向無孟氏則/皆服左袵而言侏離矣注後漢語言侏離蠻夷語聲)
(也吾又語憲問㣲管/仲  其被髪左袵矣)謂非仲之仁可乎(仲之生也以救/時不可謂非仁)
(也/)其沒也以君(召忽/之死)其存也以天下(管仲/之生)果孰是而孰
非耶(忽雖是而仲/亦未為不是)雖然仲之心是矣而迹非也(又斡一/轉謂仲)
(雖生以救時為念其心固是但/不能為君死於義其迹非也)毋怪乎由之以為惑也
(引子路/之問意)匡章子以責善而獲不孝之名(孟公都子曰匡/章通國皆稱不)
(孝焉云云孟子曰夫章子子父責善而不相遇也/父子之間不責善責善則離離則不祥莫大焉)管仲
以愛天下而得未仁之謗(本出處/未仁乎)世固有仁人君子之
心(以匡章/比管仲)而淪於負俗之累者多矣(章之不孝如/仲之未仁)其幸
則有聖賢為之辨明(匡章得孟子為之辨明/管仲得孔子為之辨明)而不幸則
終身無以自白(若不遇孔孟則二人之/心無以暴白扵天下)由也出入於夫
子之門墻(謂子/路)固嘗講聞綱常之大義(應破題/大義字)異日之
結纓不屈(㐮十五年衛太子蒯聵入孔氏追孔悝子路/入太子聞之懼下石乞孟黶敵子路以戈擊)
(之斷纓子路曰君子/死不免冠結纓而死)可信今日愛忽而疑仲也(謂子路/喜忽之)
(死疑仲/之生)不特此也(結上/生下)由之惑未驅(子路之/疑未去)而賜之問
繼至(子貢之/問隨至)則天下之疑仲又非一人也(如此則非特/子路疑之)
不知以身狥義無忽則仲固為之(又為仲説若忽不為/君死則仲亦先為君)
(死/)有忽則仲養其身以有待也(忽既知大義而死則/仲可以生而救時也)受
一朝之辱可以安天下之民(應一日之生亦/應生以救時意)蒙一身之
謗可以立萬世之功(應天下之謗亦/應生以救時意)均之大義之所在
(應大/義字)則仲之仁亦忽之仁也(應仲之仁猶/忽之仁也)夫子何愛於
言而使仲有不可洗之辱哉(孔子亦何害不言/而洗雪管仲之辱)嗚呼非
管仲之仁不足脱天下陷溺之禍(見上注下言得仲/而後天  免其禍)非
夫子之論無以知仲有愛天下之心(仲得夫子之論而/後天下知其仁)
去之千百載而下(自周/而隋)而王通氏以其學傳之河汾(王/通)
(設教於河/汾之上)曺魏之事陋矣(魏曺/操)而二荀在焉(文中子曰/荀氏有二)
(仁/焉)彧以直諫而死(荀/彧)攸以事君而生(荀/攸)而通斷以為生
也以救時(荀攸/之生)死也以明道(荀彧/之死)為荀氏之有二仁焉
(詳見荀氏有/二仁論詳註)吁知管仲忽之皆為仁則知荀氏之二仁
也(以荀彧比召忽/以荀攸比管仲)通之言聖門遺意歟(謂王通亦得/孔子之意)
　此論雖非本㫖然主中説立意亦可以備一說
　貶題立說格　此篇可與張定甫管仲如其仁論參㸔
　　荀氏有二仁　　　　　　　　　陳　芳
　　　出處(文中子周公萹或問荀彧荀攸子曰皆賢/者也曰生死何如注云彧死攸生  子曰)
　　　　　(生也以救時死也以明道荀氏有二仁焉/注彧字文若佐魏祖大有功或謂魏祖宜)
　　　　　(加九錫彧曰本起義兵所以正朝安國也/君子愛人以德不宜如此魏祖聞之不悦)
　　　　　(彧飲藥而死彧從子攸字公達魏國初建/參謀帷幄舉事謹宻魏祖常稱曰荀令君)
　　　　　(之仁荀君師之智然彧初仕漢漢亡則死/攸獨仕魏魏存則生明道救時皆謂仁矣)
　　　立說(古之君子貴以其心公天下不貴以天下/狥其身可行則行可止則止此二荀之扵)
　　　　　(魏未免以一身求狥於天下故所急者在/民則狥民所急者在義則狥義是雖荀攸)
　　　　　(以智自效而生也以救時荀彧以義自守/而死也以明道是皆以天下狥其身而不)
　　　　　(能以其心公天下君子以是知可/以為荀氏之仁而非天下之仁也)
　　　陳止齋批(見識透徹議論老成開闔抑揚曲盡/其妙  止齋編論格以此萹為第一)
君子貴以其心公天下(以公天下為心不必急/於救時明道方纔是仁)不貴以
天下徇其心(此古之君子如此若彧之死/攸之生皆未免以身徇天下)夫天下至大
矣(順接/破意)使其功之足以加乎人(心公天/下意)利之足以及乎
時(心公天/下意)是亦可矣(如此亦可/以為仁)豈必以其身之為貴而
輊天下哉(不貴以天/下徇其身)蓋天下非吾之所能必為也(言天/下之)
(大不可必徇乎/一身之所欲為)操必為之心(粘上文/反説)則必將忘已狥利(暗/指)
(二荀以一身求/徇於天下之利)視一世之所急而力趨之(彧之死攸之/生皆是操必)
(為之心/所以急)故所急者在民則徇民矣(生也以救/時是徇民)所急者在
義則徇義矣(死也以明/道是徇義)君子之盡夫仁也(此是古/之君子)可行
則行不行則止(未嘗操必/為之心)而豈切切然以其一身求徇
於天下乎(應破/題語)昔者荀彧荀攸當漢之㣲(言事曹/魏時)有憫
時憂世之心而急於求遂(一則急於救時/一則急於明道)故不暇擇君
而從之(事曺魏便/是不擇君)迨夫曹氏之勢日隆而不可禦(言曺/操欲)
(加九/錫)攸以智自效(見本題注/參謀惟幄)彧竟死之(荀彧飲/藥而死)生也以
救時(荀/攸)死也以明道(荀/彧)其先天下而後一身可以為仁
矣(彧之死攸之生固/是愛人忘身者)然不免於以天下狥其身而非以
其心公天下(倒翻轉應/破題語)君子是以惜其可為荀氏之仁
而非天下之仁也(說得荀氏/之仁意)文中子曰荀氏有二仁
古人以仁者天下之達道(見記/中庸)非必為天下然後為仁
也(不貴以天/下狥其身)苟必待為天下而後為仁(粘上文/反説)則仁必
愛人也然後為公於人(語里仁唯仁者/能好人能惡人)仁必殺身也然
後為㤀其身(語衛靈公志士仁人無求/生以害仁有殺身以成仁)夫仁者固愛人
而求仁者亦有殺身以成仁者矣(粘上/文演)以愛人㤀身為
仁(是有所/利而為)而仁止於愛人㤀身(粘上/文演)則為仁者不能無
待於天下也(如此則是為仁者未免以身求狥於天下/應君子貴以其心公天下不貴以天下狥)
(其身/之意)昔者夫子思濟斯民之心(用夫子事說以/其心公天下意)周流當
世而欲得君以行道(未嘗不欲/利天下)蓋甚於塗炭之民之欲
脫也(我之欲利天下尤甚於天下/之求我  孟子坐於塗炭)七十二君而無所見
用固七十二君之罪也(夫子歴/轍列國)衛靈公問陳而明日行
(應可行則行意云衛靈公問陳於/孔子孔子對曰  云明日遂行)晉殺鳴犢及河而返
(應可止則止意河家語晉/殺鳴犢大夫及  而返)夫子亦太落落矣(不與/時合)夫子
而逆憂其不合(演上/文)是夫子之愛其身也(如此是未免/以天下徇其)
(身/)夫愛人㤀身所以為仁(應前/四字)而夫子不然(言夫子不/當以天下)
(徇其/身)而後世之言仁者莫先焉(必如夫子以心公/天下然後為仁)則仁
之為仁必有大焉者(仁之道/甚大)而非止救時明道之謂也
(豈止如二/荀所為)夫曹操之不應簒漢(曺操為漢将/實漢賊也)庸夫孺子
知之(此說曺操欲加九/錫之時孰不知之)孰謂二子明智甘心輔之乎(荀/彧)
(荀/攸)蓋劉吕二袁不足以共功(先主吕布/袁術袁紹)而生民之禍亦
甚矣(説是時之急如/此豈容坐視之)當是時也非有英雄豪傑之才不
足以振起之(旋引二/荀意来)二子徬徨周章而不忍斯民之急
(言二子視一世之/所急而力趨之)扶植曹氏而圗桓文之功(欲曺操圖/齊桓公晋)
(文公之/伯業)此其用心不可謂不仁矣(且先揚彧之死以救/時攸之生以明道亦)
(可以為仁萹大凡做論欲揚則先抑欲抑/則先揚此  欲抑二子不得不先揚之)曹公不能堅
守臣節而文若卒以憂死(見本/題注)其仁復不居管仲之下
也(如召忽管仲事公子糾既被殺召忽死之管仲不死/今荀彧能死則又勝管仲之不死矣  亦得司馬温)
(公議/論)由是言之(演上/意)則二子之為仁其不可誣矣(荀彧/荀攸)
嗟夫二子之為仁所以求為此名也(轉歸抑二荀意言/攸之生以救時彧)
(之死以明道皆非以其心/公天下而以天下徇其身)使仁而止於愛人則二子之
愛人不為無其功(仁止於愛人則二子可以/謂之愛人  應前愛人字)使仁而止
於㤀身則二子之㤀身不為無其實(仁如止於㤀身則/二子亦可謂之㤀)
(身身應前/㤀  字)吾恐仁之為仁非止於此也(仁非止於愛/人㤀身也)君
子之所謂仁也自盡於吾身而無所憾(以其心/公天下)不取必
於天下而無不獲(不以天下/徇其身)極天下功名之可慕而一
不義則寕捨而不為(以其心公天下而孟子行一/不義殺一不辜  不為也)急生
民陷溺之可哀而一失身則寕止而不顧(不以天下狥/其身  語一)
(朝之忿/㤀其身)其見於設施形於事業(以公天下為心則凡/所發見無非仁也)非
愛人㤀身則無為(應前四字明大意謂君子之/仁於救時  道之事固不為)而未嘗
攫取夫愛人㤀身者以為吾事業設施之地焉(若夫汲/汲焉攫)
(取救時明道之事以為/足以盡吾仁則不可也)此道之所以為難明而仁之所
以為難盡也哉(仁之道夫豈二/荀之所能盡)今彧與攸也(舉二荀/實事)勸
迎主上以為服英雄之資(荀彧傳曺操在許謀迎天子/衆以為山東未定彧曰誠因)
(此時奉主上以/從人望大順也)諌捨袁尚以幸亂亡之可取(荀攸傳時/袁譚圍袁)
(尚羣下多以為劉表強當先平之譚尚不足憂也攸曰/袁氏据四州之地帶甲數十萬今及其亂而取之天下)
(定/矣)是其救時者猶未免乎君子之議(攸之生也以/救時既不是)而其
所謂明道者安知其不出扵蓋前日之愆而不死者又
不足論也(彧之死也以明道亦/不是詳見本題注)君子不直許之以仁(剔/出)
(仁字/說)無亦曰漢魏之仁人焉可也(發得荀氏/之仁意出)立言之輕
重(說王通言/二荀之㫖)豈非以是仁也特荀氏之有焉爾(發盡/本意)商
辛之酷虐天下所同棄也(紂/)漢獻㓜冲曽不烈於此矣
(入漢獻帝来/以獻比紂)㣲子比干王室之懿親也(㣲子紂庶兄/比干紂諸父)彼
相從而死於諌則恐成湯之不祀也(㣲子去之比/干諫而死)箕子
異姓之臣也死則不敢(不為比/干之死)去則不忍(又不為㣲/子之去)是
以徉彺而為之奴(並見論語/㣲子萹)其去也以商(㣲/子)其存也以
商(箕/子)其死也亦以商(比/干)而孔子以為商有三仁(前萹已/詳注)
荀氏之生也将為微子乎吾不知也(以荀攸比/㣲子箕子)其死也
将為比干乎吾不知也(以荀彧/比比干)是仁也王氏以為荀氏
之有亦既得之矣(見得荀氏有/二仁意出)抑吾有疑焉曰生以救
時死以明道(又把两句/来辨難)時與道非判然不相為也(時與/道則)
(一/)孔子作春秋於晚周之衰(明道即所/以救時)孟子談仁義扵
戰國之季(明道即所/以救時)此明道也而亦救時也(發出上/兩句意)漢
魏之不两立(漢未亾則/魏不當簒)則荀氏生死不兩是也(二荀仕漢/魏既簒漢)
(則彧之死攸之生/必有一箇不是)生而是則可以無死也(以攸之生為/是則彧必不)
(死/)死而是則前日之為非矣(若以彧之死為是則前日/不當仕漢  此两句文法)
(得孟子前日之不受是/則今日之受非也云云)生與死舛時與道果異矣(生與/死既)
(不同則時與/道為二物矣)王氏豈未之思乎(豈王通/言之過)抑豈荀氏之言
哉(抑二荀自言之過意/不斷盡有不盡之)
　前篇是囘護管仲未仁此篇是貶二子未免急於以
　身徇天下未可以為天下之仁似若各有所短但前
　萹是脫此萹意思翻轉為之可以參看當自有得
　評品優劣格　此篇與洪揚祖張馮汲鄭成名論同格
　　王貢材優龔鮑　　　　　　　　應　武
　　　出處(前漢鮑宣傳贊及至漢興将相名臣懐禄/耽寵以失其世者多矣然大率多能自治)
　　　　　(而不能治人王貢之材優於/龔鮑守死善道勝實蹈焉)
　　　立說(謂二龔鮑宣大節足尚最關漢家盛衰消/長之數有不係乎材者如王吉所學似無)
　　　　　(歉於材彼貢禹小人阿世苟容其才無足/取者班固論人不觀其大莭而顧以王貢)
　　　　　(之材為優於龔鮑殊未盡善若/論龔鮑之莭誠優於王貢多矣)
　　　批云(倒挈龔鮑為主出脫王吉/但直貶貢禹品藻極當)
君子之論人物(指班固論/人不當)當於其大節觀之(指龔勝龔/舍鮑宣)
大節之或虧(指貢/禹)則材有所不必論矣(謂貢禹之節不/足取何取其才)
蓋士之生斯世(順/說)固貴有經濟之材足以為世用(先/揚)然
至於闗國家之盛衰(與後面/相應)風俗之消長(與後面/相應)則有
不係乎材者(後抑乎含蓄/實係  莭意)自世之陋儒(指班/固)無深見逺
識(抑其論/人不當)始畧其節而論其材(龔鮑之莭/王貢之才)夫豈知天下
之所少者固豈在乎材也哉(不在乎才/而在乎莭)西漢之士(格致/與後)
(萹/同)大抵以才智相先(且説/才字)故其弊也至於亷隅不立苟
且自將(此是才之弊/  暗指貢禹)所謂立身律已挺然特異者(大/莭)蓋
莫之見也(徒有其/才爾)有人焉介然自守(暗指/龔鮑)其操履之固
名莭之顯(此是/大莭)足以扶衰世而振薄俗(有補/於漢)此誠有關
於盛衰消長之數者(應前盛衰/消長四字)安可以㢘於材而少之
耶(應前所少/非才意)則亦觀其大節而已矣(謂龔鮑大節優/於貢禹之小才)王
貢材優龔鮑固之論蓋以材論也(引本文/才字)是烏足為善
論人物者(責班/固)夫立天下之義者存乎節成天下之事
者在乎材(且雙/闗説)材之與節二者固不可以偏廢(且未分/優劣)
而君子之論(判/斷)以謂與其有餘於材(才不/足取)寧若有餘於
節(莭有/足尚)固非重夫節而輕夫材也(又斡一轉辨/才莭二字)蓋天下
固有扶持世教立千萬世君臣之義使之截然不可犯
(此是/大節)有非才之所能盡(方見才/不及節)故聞伯夷之風者至於
頑廉而懦立(孟萬章下聞伯夷之風/者頑夫㢘懦夫有立志)雖伊尹之任且不
與焉(同上伊尹曰云云思天下之民匹夫匹婦有不被堯/舜之澤者若已推而納之溝中其自任以天下之)
(重/也)此固才節之辨也(引證似有病伯夷聖之清伊尹聖/之任未可以是而分才莭之優劣)
後世節義不明(過後/世来)類以才而相尚(應冒頭漢世/以才相先)至以
是而寘優劣之辨(辨優/劣字)夫優劣固可以材論也(且放/寛)抑
不思後世之所謂材者(又寛/一着)其果能盡如古人有卓然
可稱者乎(後世之才又不/如古人之才)苟不能盡如古人(粘上/文)則漢
之世非其所少也(應冒頭所/少非才意)而又安可畧其節而論其
材哉(應冐/頭語)先漢之興(叙本/文意)導天下以利勢之塗而士翹
然以才自見(漢世以/才相先)宣元以來(宣帝/元帝)士習曰薄(少大/莭)非
諂諛阿世則迎合苟容也非僥倖求進則持禄固位也
(包貢禹孔光/張禹之徒)亷耻不存名檢盡廢(無大/節)所謂知進退謹
操履者幾何人(見得守莭/之人甚少)漢蓋至是衰矣(小有才之人/何補於漢)
是則漢之所少者非才也(應冒/頭意)求其有裨於漢之盛衰
消長之數者(應冒頭盛衰/消長四字)豈非清節之士乎(過龔/鮑)二龔
鮑宣(入龔勝龔/舍鮑宣来)當漢之衰(應上漢/衰字)獨能以禮義㢘耻自
守(以下説龔/鮑大莭)寧甘心於不仕而不肯為二姓之從(两龔/傳王)
(莽簒國遣使者安車駟馬迎勝勝稱病篤云云謂高暉/䓁曰吾受漢家厚恩亡以報今老矣旦暮入地誼豈以)
(一身事/二姓哉)寧死於淫刑而不忍一日負漢(鮑宣傳宣為司/𨽻摧辱宰相事)
(下御史中丞王咸舉憣太學下曰欲救鮑司𨽻者㑹此/下又守闕上書遂扺宣罪减死一等髠鉗宣既被刑乃)
(徙之/上黨)其凛凛大節足以振起頹風矯正薄俗(清節有闗/於盛衰消)
(長之數/如此)一時清節之士僅有此耳(只有三子/清節可賞)而世儒之
論(班/固)乃使不得儕於有才之列者何耶(設/問)原固之意(且/開)
蓋謂勝以非撥煩吏見輕(龔勝守右扶風數月上知勝/非撥煩吏乃復還勝光禄大)
(夫/)宣以舉措煩苛獲譴(鮑宣舉措煩/苛上責之)舍以召至無所建
明而去(初龔舍以勝薦徴為諫大夫病免復徴為博士/又病去又拜為光禄大夫數賜召終不肯起)
若有不足於才者(且説三子之/不足於才)豈知(合/)吉之通經學古
(見本傳王吉/少好學明經)明王制述舊禮(本傳臣願陛下與公卿大/臣延及儒生明王制述舊)
(禮/)欲建萬世之長策以舉明主於三代之隆(本傳吉上/疏言公卿)
(幸得遭遇其時言聽諫從然未有建/萬世之長策舉明主於三代之隆也)似無歉於才(輕出/脱王)
(吉/)彼貢禹何為者(直貶禹/一人)資石顯以為援而不知愧(石/顯)
(傳顯為中書令元帝委以政事無大小因顯白决貴幸/傾朝百僚皆敬事顯其後害望之公卿以下畏顯重足)
(以/立)知蕭望之之死而不争(蕭望之傳㑹望之之子汲上/書訟望之前事事下有司復)
(奏望之教子上書失大臣體不敬請逮捕㳟顯等知望/之素高莭不詘辱建白望之自以托師傅援終不坐非)
(欲詘望之於牢獄塞其怏怏則聖朝無以施恩/厚上可其奏使者至召望之望之飲酖自殺)陽為誠
切而隂實有所主如孔光張禹之庸邪固位皆足以致
漢之衰而舉大柄以授之(孔光領尚書事凡典樞機十/餘年又居公輔位前後十七)
(年二張禹代王商為丞相封安昌侯/    人皆阿諛取容持禄固位者也)是鄉原之小有才
耳(語鄉原徳之賊也所司馬光曰孝元踐位之初虚心/以問禹禹宜先其  急後其所緩然則優㳺不㫁讒)
(佞用權當時之大患也而禹/不以為言  此萹議論祖此)而顧可以為美乎(深責/貢禹)論
人而不論其節(責班/固)則亦何以知王貢龔鮑數子之孰
為優而孰為劣也(謂龔鮑優/於貢禹)故嘗論漢清節之士蓋自
二疏之後世莫之見(䟽廣為太傅兄子受少傅朝廷以/為榮云云即曰父子俱移病上疏)
(乞骸骨上許之云云故人邑子設祖道供悵東都門外/送者車数百两辭决而去道路觀者皆曰賢哉二大夫)
而孔光張禹諸人甚無禆於漢之盛衰消長之數(應/前)新
室以鬼蜮之資(王莽簒漢更號曰/新室詩為鬼為蜮)能奪諸國人而不能
奪諸匹夫之怨(見前注鮑宣何/武不肯附莽)則徒以龔鮑之節介然
不屈(見前/注)故東都名節之風實基於此而世未有能察
者(黨錮傳中興在運漢徳重開而保身懐方彌相/繤襲去就之莭重於時矣注逢萌嚴光之属)李業
費貽之不降其志不屈其身(李業有志操介特公孫述/徴之託疾不起歎曰危國)
(不入亂邦不居/其辭志不屈)則聞龔鮑之風有立也(歸功在龔鮑清/莭上  用孟子)
(聞伯夷之風者/懦夫有立志語)嚴光高尚於東都新造之日(嚴光字子/陵帝遣使)
(聘之三反而後至除為諌議/大夫不屈乃耕於冨春山)陳蕃李膺力扶於漢徳将
衰之時(黨錮傳李膺陳蕃更加褒重學中語曰天下模/楷李元禮不畏強禦陳仲舉又陳蕃贊然其信)
(義足攜持民心漢世亂/而不亾者數公之力也)其來蓋有自哉(歸功在龔/鮑清節上)班固
作史不能表而出之(責班/固)既以龔鮑之清節與王貢而並
稱復以王貢之材而優於龔鮑(叙本/文)嗚呼固亦小有才
而阿其所好者(深責班固不能辨别人/才之優劣  用孟子語)以固之作史排
死節而不叙殺身成仁之美其見之陋如此(責班固不/叙死莭之)
(美甘獨行傳或志剛金石而剖析於強禦或意嚴冬霜/而  心於小諒亦有結朋協好幽明共心蹈義陵險死)
(生䒭莭雖事非通貟良其風軌/有足懐者  語有殺身以成仁)宜其不知有龔鮑也(謂/班)
(固不貴重死莭之/人宜其不重龔鮑)論人不要其大節亦奚以論云(不脱/了節)
(字/)
　此篇與歐陽起鳴孝宣功優孝文論亦同格俱是倒
　翻一轉以優為劣可以參看
　評品優劣格　此篇與應武王貢材優龔鮑論同格
　　張馮汲鄭成名如何　　　　　　洪揚祖
　　　出處(西漢張釋之等贊曰張釋之之守法馮唐/之論将汲黯之正直鄭當時之推士不如)
　　　　　(是亦何以/成名哉)
　　　立説(謂張馮汲三子有愛君之心不求名而名/自爾彰鄭當時薦引非人特沽譽耳豈可)
　　　　　(與張馮汲為儔班固例以/成名稱之其論未盡善也)
　　　批云(評品當情抑揚有/法深得斷案之體)
不察夫人愛君之心(謂班固不知張釋之馮/唐汲黯三子愛君之心)而顧與時
之要譽者㮣稱之(乃與鄭當時要求/時名者一例稱之)或者有遺論矣(謂/其)
(説未/盡善)何者(問/起)名者實之賔也(将名實/字對説)有其實者必不計
其名(暗指張馮/汲三子)而汲汲以求名則其實不足觀也已(暗/指)
(鄭當/時)稱贊人物而不要其心(暗指/班固)則由中之誠(指三子/有愛君)
(之/心)㡬何其不與外假而偽者同論哉(指鄭當/時要譽)西漢人才
最為近古(大凡做漢唐人物題小講處只説數/句便入題鋪叙稍長方說得意盡)大抵非
好名者(且先説漢之人才/不好武不好名)馮唐汲黯(先揚/三子)卓犖先後(卓/犖)
(謂出人/一䓁)雖其優劣不同(此句有含蓄要/為結末張本)而愛君之誠随
遇輒發(應破題愛三子/皆主於  君)慷慨激烈明析是非(演說愛/君之意)彼
其身且不復顧而何暇為名計乎(應有其實者/不計其名)下視沽
名之當時接時流以駕虚聲而薦進人才卒流於逢君
者相去萬萬(却貶鄭當時一人謂其薦舉人才徒要譽/而已且如桑𢎞羊孔僅皆當時所薦以三)
(子比之相/去萬萬倍)班氏傳漢(引班固/来説)習見時人亟稱四子之名
(亟屡/也)遂比汲鄭以為儔(比去聲合/也儔例也)而復上及於張馮(以/上)
(且總説班固㮣/稱四子之意)吁三子者之名(張馮/汲)非其有志於成此
名也(不計/其名)忠誠一念發於愛君(應破題君/三子愛)人歎其難而
名自爾彰(不求名而/名自顯)三子初無心也(以上揚/三子)其可與要
譽者同論哉(專貶當/時一人)是以同論君子以為有遺論矣(此/句)
(又責班固擬/人不以其倫)張馮汲鄭成名如何妄意如此夫人之難
論乆矣按迹而遺心則善惡未易斷(以迹而觀則四子/未易分優劣以心)
(而論則三子/優於當時)狥名而㤀實則公私未易定(以名而觀則/四子未易分)
(優劣以實而論則/三子優於當時)人臣委質以事君固有心乎為國不
以名為念而名自爾歸之者(暗説張馮/汲三子)亦有心乎為已
必以名為急而名亦濫歸之者(暗説鄭/當時)其為善惡公私
之判乆矣(總原起善惡/公私四字)苟例以時之所稱者論之(暗説/班固)
不惟不足以知君子(指三/子)亦不足識小人(指小/人)甚矣其
不可不審也(以上含責/班固之意)涇渭之不同流(涇清/渭濁)氷炭之不
相入(氷寒/炭燠)夫豈固自為之區别哉(呼喚引/下意)性不同也(清/濁)
(寒燠其/性各異)苟比而同之(反結上意聲用/經語比去)則是清濁可殽(是/涇)
(渭可/亂)而寒燠可混矣(是氷炭/可同)人之論人也亦然(歸在論/人上来)
昔之善論人者莫如孔子(以孔子/比班固)有扣於函丈者曰(有/問)
(孔子扵函/大之席者)齊之管仲何如(或/問)曰人也(孔子/答)鄭之僑奚似
(或問名鄭/子産  僑)曰恵人也(孔子/答)至於子西(或/問)則曰彼哉彼哉
(孔子答彼語十四或問子産子曰恵人也問子西/曰彼哉  哉問管仲曰人也注彼哉無足稱之辭)子西
之得齒於敬仲子産(齒列也猶左傳不/敢與諸任之齒)必其一時之名
埒扵二子(埒䒭/也)而列國交稱之乆(説當時人/搃稱三子)使夫子徒
信其名而㮣予之(反説/夫子)則鄙夫不可與事君(指子西語/千七鄙夫)
(可與事君/也與哉)寧不與卓犖之士同科歟(指子産/管仲)吾是以深
不取孟堅之同贊四子也(原題下用證以夫子之論三/子勝於班固之論四子以管)
(仲子産比張馮汲三子以子西比鄭當時謂惟夫子/方能判㫁三子之優劣班固妄以四子比而同之)夫
四子之名雖同(且總/説)而其所以為名者則異(要别/優劣)心乎
求名惟莊為然(先貶鄭當時一人/前漢鄭當時字荘)　平時志尚以任俠
自喜(同上以任/侠自喜)悦慕知名之友(同上其慕長者如恐不/稱知友皆天下有名之)
(士/)以求表見於天下(是有心/於求名)好名之念翹然於中(指出/當時)
(好/名)凡其置驛以示勸(同上常置驛馬長/安諸郊請謝賔客)推轂以為公者
(同上每朝必言天下長者其推轂/士及官屬丞史誠有味其言也)非為國也要譽以成
名也(應破題/要譽字)惟賢知賢古稱連茹(議論好連易㤗/卦㧞茅  茹)莊為
何人(責當/時)宜其所舉者皆聚斂之臣(前食貨志東都咸/陽孔僅桑𢎞羊二)
(人言利事析秋/毫故當時進言)而逢君之惡(孟告子下逢君/之惡其罪大)以重漢民
之朘削也(謂當時薦言利之臣/剥刻萬民之膏脂)若是而以推士名(引本/文)
其有負於君多矣(所以深/責當時)莊之心豈三子愛君之心哉
(此一句斡歸不如/三子有愛君之心)盗環犯蹕帝怒方震(却取三子文前/張釋之傳  帝)
(出中渭橋有一人徔橋下走乘輿馬驚/捕屬廷尉釋之奏犯蹕當罰金上怒)而釋之嬰逆鱗
之鋒以平國法(同上釋之曰法如是更重是法不信於/民也其後有人盗高廟玉環下廷尉奏)
(當棄市上欲致之族釋之曰盗廟噐而族之假令愚民/取長陵一抔土陛下何以加其法乎  數批逆鱗用魏)
(徴/語)幕府差級王誅且加(見下/注)而馮唐乘拊髀之機以存
良將(前馮唐傳文帝輦遇問唐曰吾聞趙将李齊之賢/父老知之乎唐曰齊不如亷頗李牧上拊髀曰吾)
(得頗牧為将豈憂匈奴哉唐曰陛下雖有頗牧不能用/也上怒對曰魏尚為雲中守軍市租盡給士卒是以匈)
(奴逺遁今坐上功首虜差六級陛下下之吏削其爵雖/得類牧不能用也是日令唐持莭赦之復為雲中守)
黯之忠鯁尤出天性(見汲/黯傳)正直規主切中膏肓(見本文/  凡所)
(言皆中帝之心之膏肓用/左傳膏之上肓  下語)雖枘鑿如武帝(謂與武帝不/相合  枘方)
(鑿/員)亦以社稷之臣許之(汲黯傳武帝招文學儒者上曰/吾欲云云黯曰陛下内多慾而)
(外施仁義柰何欲效唐虞之主乎上曰甚矣汲黯/之戅也後上謂嚴助曰古有社稷臣黯近之矣)天下
想望其風采巍如天人莫可梯接(謂汲黯如天人/之不可以階升)則三
子之名可謂卓卓矣(總說張馮/汲三子)然亦豈有心扵成此名
者哉(歸主意不/計其名)十年不調駸駸遐遁(張釋之為騎郎十/年不得調  遐遁)
(謂逺/避去)自代為郎遲遲暮齡(馮唐傳父徙代唐以孝著/為郎  暮齡謂晚年也)黯
也排屏罷黜了不介意(汲黯屢/罷出)而拳拳愛君猶感激於
再召之時(汲黯後坐免數年召為淮陽太守黯泣曰今/病力不能勝郡事願為中郎出入禁闥補過)
(拾/遺)坎流周旋徐攄忠畧(已上言三子惟在/愛君不計其名)此豈汲汲好
名欲借譽於㳺士以自成其名者之為哉(三子豈鄭當時/好名者之比)以
三子而視當時(分優/劣)蓋不啻涇渭氷炭之分矣(照前涇/渭氷炭)
(四字繳倒鄭/不及三子)固不能鑑人品之善惡(又責班固不知人/品優劣  鑑察也)
燭志慮之公私(燭照/也)而牽合同傳已為非是(謂固牽合/四子同賛)
且復例以成名者誇之(引本/文)固之論人龎矣(龎雜/也)吁(演餘/意)
固之論時人之論也(謂班固之論必/本於一時之人)時人之論者四子
之名(露出/名字)而四子之心時人未必知也(時人知其名之/同不知其心之)
(異/)固欲汗青以傳不朽(謂班固作漢書為汗青/竹也古者以竹  簡)乃亦随
聲雷同謂其各以一莭成名(謂班固随/時人之論)莊之名莊之欲
也(鄭當時之/心本好名)三子之名豈三子之志哉(三子之心/不計其名)知三
子之心者一洗之(要知三子/愛君之心)庻乎其無遺論矣(此段責/班固以)
(四子並稱不當/理  破題相應)雖然莊不足道也(駁退鄭/當時)三子者之優
劣(於三子之中/又分高下)吾必以長孺為稱首(取汲黯又優於二/子  黯字長孺)
蓋二子之忠在扵一事(二子之忠/不及黯)而黯之忠見之終身
(黯之忠過於二子/前後所言皆忠直)二子之名著於一時(二子之名/亦不及黯)而黯
之名高乎百世(黯之名亦/過二子)又有不可同論者(又不可以/三子並稱)
守莭死義僉論屬心(汲黯傳淮南王謀反惮黯/曰黯好直諌守莭死義)雖多慾
之譏(見前注内多慾/而外施仁義)積薪之喻(同上始黯列九卿𢎞湯/為小吏及𢎞為宰相湯)
(御史大夫黯見上曰陛下用/羣臣如積薪耳後来者居上)㣲近於戅(見前甚矣汲/黯之戅也)而
肝膽秋霜矣(忠肝義膽凛然/如秋霜之可畏)揖客之亢重朝廷也(同上/衛青)
(既益尊黯與亢禮或謂曰君不可不/拜黯曰大将軍有揖客反不重也)刀筆之誚厚天下
也(同上張湯數奏决讞得幸黯曰刀/茟之吏專深文巧詆陷人於罔)昆邪之諫尊中國
也(同上昆邪王率衆来降漢發軍二萬乘迎/之從民貰馬黯曰何至疲中國急外裔乎)孰非愛君
之心所充乎(應愛君/二字)正色朝端而淮南之謀寢要必有
為之本者(唐裴度傳韋處厚疏/汲黯在朝淮南寢謀)嗚呼安得若人者用之
以尊朝廷哉(末又併将張馮抑退只取/汲黯能尊朝廷最有見識)名不足羡也(有/判)
(㫁/)
　前篇取龔鮑之莭而抑貢禹之材此萹取張馮汲之
　愛君而抑鄭當時之要譽是分優劣格
　就題褒貶格
　　魏相稱上意　　　　　　　　　陳傅良
　　　出處(前漢魏相傳相為丞相/總領衆職甚稱上意)
　　　主意(宣帝自是刑名之主而魏相當有以濟其/所不及乃復以嚴毅佐之是徒将順其君)
　　　　　(所行之便相徇而至於相歡而已此實當/時君臣之病大凡褒貶題須是褒無溢美)
　　　　　(貶無溢惡雖使其人聞之亦為之心服方/是的當此題本是褒題然魏相却有當貶)
　　　　　(處故以相知褒其稱上意却以相濟/不足貶其不能輔宣帝之不及也)
　　　批云(止齋之論此篇却/蒍有段眼易學者)
論曰古之君臣(非如宣/帝魏相)其心則相知(意雖/相得)而其道則相
濟(寛嚴要/相濟)相知之深而相濟之不足(意雖稱帝意不/當濟之以嚴)君
子猶以為未善也(貶魏相為臣/之道未盡善)凡人臣之事君(且泛/說)不
度其君之所可為以就其有為之志者非也(此說不/能相知)安
扵其君之所可為(是稱/上意)而不輔其所不能為之缺者亦
非也(却不能濟其不及亦/未是  此格可學)何者(申/)咈其上之所欲(不能/稱人)
(君之/意)相持而至扵相戾者(彼此相制/至於乖戾)固君臣之患(固是/君臣)
(相與之/病處)惟其所欲之便(稱其/意)相徇而至於相歡者(徇情/而不)
(相/濟)尤君臣之患也(尤非君臣相與之道/  看他節節生意)故夫(正總/論)善事
君者(能盡臣/道者)雖不逆其意而戾其所欲(雖不拂/其所欲)亦不逢
其意以求中其所欲(亦未嘗逢/君之惡)是非相知以心相濟以
道者不能也(謂如此之臣必相知而能/相濟者也  應破題句)漢之魏相有聲
於宣帝之日(前宣帝賛孝宣/中興丙魏有聲)君子賢之(且先褒魏相格/此欲抑先揚)
然帝以刑名繩下(宣帝紀宣帝/以刑名繩下)相以嚴毅總職(魏相傳/相總領)
(衆職云云相為人嚴毅/刑名嚴毅以寓貶之意)　史臣謂其稱上意是已(叙出/處)
獨惜乎相知之深而相濟之不足猶未可為善也(照破/題句)
(是貶/之也)魏相稱上意請申論之夫自知其君可以王而與
之王者伊尹也(孟湯三使往䀻之既而憣然改曰/吾豈若使是君為堯舜之君哉)自知
其君之可以霸而與之霸者管仲也(孟管仲以/其君霸)是故伊
尹之説成湯無卑論(後馮衍傳伊尹干湯七十/說而乃信王故曰無卑論)湯之受
之也無難色(湯即受伊/尹之說)管仲之說桓公無侈說(家致思/萹管仲)
(説桓公桓公不受公之/闇也以伯故曰無侈説)而桓公之受也亦無異圖(桓公/即聽)
(管仲/之言)君臣之間相知如此而不可以致治者無有也(君/臣)
(若此之相知如之何不能致/天下于治  照冐子相知字)噫(歎/辭)君臣之相知誠樂其
如此也已(君臣固當如此句無有也更轉亦/得然賴有此一  然後轉得不急)然而(轉相/濟意)
(文意/俱好)人主之患毎易恃其所長而狃於其所快(暗説宣/帝刑名)
(繩下/意)夫恃其所長(便自觧説/亦一法)則其才果於自用(恃其有/才而不)
(信任/人)狃於其所快(拘於快/意之事)則其志易失之偏(凡事易失/於一偏)
(説盡為/君情状)而為之臣者(暗指/魏相)又毎售其所喜(應冒子求/中其欲意)而
不責其所難入(應冒子相㣘而/至於相歡意)夫售其所喜(又自解説/同上格)
則其過也莫之抑(應冐子惟其/所行之便意)不責其所難入(應冒子/安其君)
(之所可/為意)則其不及也莫之強(應冒子不輔其所不能為/缺者句  説盡為臣情状)
以自用之才加之以易偏之志而徒見夫不抑其過不
強其不及之說(上已有議論了只如此縂/結便明若更說則反冗了)嗚呼(歎辭引/入大講)
徒相知無以相濟(照破題相/知相濟字)其患蓋如此哉(照冒子君/臣之患字)
漢之宣帝人皆知其為英主也(宣帝英明/之主也)不懼其不明
也(崔寔政論宣帝/明於人君之道)懼其明之過於察而入於苛也(明過/於太)
(察明/苛矣)不懼不斷也(宣帝紀聽/斷惟精)憂其斷之過於嚴而流於
忍也(斷過於太/嚴則忍矣)不憂其不勤也(張敞傳宣帝/厲精政事)憂其勤之
過於銳而幾於侵下也(勤過於太鋭則下行有司/矣  連下三箇過宇有味)魏相
輔之總領衆職(題/注)使上下無苟且之意(前宣帝紀上下/相安莫有苟且)
(之/意)而公卿多稱位之人(魏相傳衆職修理/公卿多稱其位)其無負於宣
帝之為者(且還他真/箇稱上意)相知以心(照破題/相知字)孰如相之於帝
也哉(無如魏相之/與帝相知也)惜乎(轉/貶)徒相知而無道以濟其短(相/徒)
(稱意而不能濟宣帝之不及之應冒/頭承題而不輔其所不能為  缺者)君子不為無恨於
弱翁也(弱翁魏相也用魏相又用/弱翁是用左傳互文法)昔韓厥言於晉侯曰
成季之勲宣孟之忠而無後為善者懼矣(左成公八年/韓厥言於晉)
(侯成季之勲宣孟之忠/而無後為善者懼矣)周公之法議能議功(周禮秋官/上以八辟)
(麗邦法一曰議親二曰議故三曰議賢四曰議/能五曰議功六曰議貴七曰議勤八曰議賔)不遽以
一眚絶天下之才也(左不以一/眚而掩徳)霍光親握天子璽擁而
立之(霍光本贊/擁昭立宣)借使無後猶将十世宥之(左十世宥之/以勸能者)
相乃發其已往之私(魏相傳光薨相因許伯白去副封/以防壅蔽殺許后之謀始得上聞)
卒使功臣之盟未寒(霍光漢/之功臣)而赤族之誅已及(光本傳/光身死)
(而宗族/竟誅)何刻哉(相何惨/刻如此)趙廣漢之吏才漢廷希有也(廣/漢)
(之才漢吏/所少也)不幸而麗乎罪(周禮秋官上毋/使罪麗於民)尚宜以八議
之法貸之(見上/注)相獨以忤已之私憾而於民泣而請代
者舉京兆弗恤也(趙廣漢傳丞相婢死廣漢入相府召/夫人責以殺婢事丞相魏相上書自)
(陳蕭望之奏廣漢摧辱大臣天子可其奏吏/民觀泣者數萬人願代京兆死廣漢竟要斬)何刻哉(只/用)
(二事舉/其大者)以宣帝之刑名(注見/前)而相以嚴刻佐之(注見/前)甚
稱上意史臣之言則信矣(叙出/處)然孝宣之治甘於雜伯
(宣帝紀漢家自有制/度本以伯王道雜之)亦相之無以廣之也歟(責得魏/相極是)大
抵人臣之相其君(用起議論/結上生下)非於其有餘者將順之為
可喜(應原題售/其所喜句)而増其所不能(應原題強其所/不及一句意)裁其勝
而約之中者斯可貴也(應原題抑其/過一句意)高祖自任以為馬
上治天下向㣲陸賈詩書之説(前陸賈傳陸賈時時前/説稱詩書高帝罵之曰)
(乃公居馬上得之安事詩書賈/曰馬上得之寕可以馬上治乎)帝之勇氣未衰也(此是/裁其)
(勝而約/之中處)以唐德宗之猜忌(唐李石傳徳/宗多猜忌)宜趨於亾而未
亡者(時徳宗有/奉天之幸)陸贄之仁義(陸贄傳贄論諌數義/十百萹篇皆本仁)實扶持
之(此是増其所不能處此陸賈陸贄二子能正其/君之偏者非若相之徒相知而不能相濟也)嗚呼
(歎/辭)孝宣固未必愧扵二君也(孝宣比二君/未必有忝)孰謂相賢相
也而有愧於二臣哉(誰謂魏相為漢賢相却不及陸/賈陸贄結最有法辭簡而意盡)謹
論
　就題褒貶格
　　使功不如使過　　　　　　　　陳傅良
　　　出處(唐李靖傳靖至峽州阻兵帝詔斬靖許紹/為請免留㓂䕫州靖率兵破之帝謂左右)
　　　　　(曰使功不如/使過靖果然)
　　　立說(天下之事恃其所長者必無所成而耻其/所不能者常獲人惟摧敗困踣之餘故其)
　　　　　(心毎切於自效而愧於無以自贖也一旦/使之則用力也專為謀也戒而天下之事)
　　　　　(集矣若夫驕其有功志滿意得斯人也其/不敗於乃公事者幾希人主其可以摧折)
　　　　　(拂亂而棄天下之英䧺豪傑/哉此使功不如使過之意)
　　　批云(反覆功過二字結處㣲㸃破/意便曉然矣亦不甚守常體)
論曰天下之事恃其所長者必敗(恃其所/長指功)而恥其所不
能者常獲(恥其不能指過必敗常獲字/含不如意  破自是一法)故夫意得志滿
者(説/功)不可屢逞(功者不可常/承上必敗意)而摧敗困踣者(説/過)是乃明
王之不棄者也(人君所不/棄説使字)何則(此二字/設問)人臣之立功(入/講)
(立説詠/題意)不憂其挫(不慮其摧/敗困踣)而憂其鋭(而慮其志/得意滿)不畏
其敢(不懼其/敢為)而畏其專(而懼/其專)蓋惟(此二字/答上)挫者有所戒
(解上謂挫者有所儆/懼  説過應上挫字)而鋭者必驕(鋭者必自驕/  應上鋭字)敢者處
事以易(敢為者輕易其/事  應上敢字)而專之者難之也(應上/專字)夫事不
如意者十常八九(說功不此一段非冒/子法  甚守常體)天下之事倚其
必集者(恃其必/成者)未必能有所就也(却未必能成亦含不/如使過意    應破)
(恃其所長/者必敗意)以天下不可必集之事而使意得志滿驕且
易者為之(說使功應/承題句)嗚呼(歎/辭)難矣哉(數字輕/収拾了)惟夫(此下/説不)
(如使/過)摧敗困踣之餘(體過應/承題句)則其心之切於自效(凡事/盡力)
(為/之)而愧於無以自贖也(欲贖/其過)切於自效則其用力也專
(牽上句文謂自/效則專於用力)愧於無以自贖則其為謀也不敢以不
戒(欲自贖其過則/凡事必儆戒)以此遇事其與夫驕且易者逺矣(方/説)
(不如易應上/片驕  字)人君圖任之際(圖任字/體使字)其可棄斯人也哉
(厚齋批云此一/段亦非冐子體)此使功不如使過之意　人有常言敗
軍之将不可以語勇(前漢紀廣武君曰敗軍之将不可/以語勇  重在過字原題偏於過)
(字着/力)嗟夫(二字/活)士不可以成敗論也(豈可以成/敗論人才)士以成
敗論(申上/文)天下㣲全人矣(有過/者)凡天下之物(設/譬)遭一蹶
者得一便(蹶失足也曽一失/足後必不復蹈矣)更一過者長一識(一畨有/過後必)
(識其/非)傷弓之鳥高飛(鳥曽為弓所傷/則其飛愈髙)驚餌之魚深逝(魚/曽)
(為餌所驚則其逝愈/深  此譬專説過字)世之深思逺慮之士亦未始不以
其困得之也(未嘗不因其困而得/之困字應冒子句)故曰常勝之家難與
慮敵其操心也危其慮患也深故達必世之所謂孤臣
孽子也(孟子全文散用經/史語法作  文)士果可以成敗論哉(申言之/謂果可)
(以成敗/論人乎)况夫英雄豪傑之士非以其才有餘為可喜(不/以)
(其有才為喜長説功應/破題恃其所  必敗意)而以其更事之不多器識堅勇
之不足為可慮也(正説不如使過意易應冒/子意得志滿驕且  句)啟發之機
必生於憤悱之後(語不憤不啟/不悱不發)知情偽者亦得於險阻
艱難備嘗之中(左僖二十八年險阻艱難備/嘗之矣民之情偽盡知之矣)乆於得志
非人臣之福也(恃其所長/者必敗)故凡英雄豪傑之士(故凡二/字以下)
(是結上/生下)不有以沮抑其氣拂亂其所為(應冒子摧敗/困踣之意)以
固其謀而大其所受者不足以大用於天下(不如使過/之意  是)
(祖孟子勞其筋骨餓其體/膚将以大其用也之説)昔者留侯以其讎秦之志不
勝其忿而奮於一擊之間當是時子房蓋㡬死矣(前張/良傳)
(秦滅韓求客刺秦王為韓報讎得力士為鐵椎重百二/十斤秦皇東逰至博浪沙中良與客俱擊秦皇誤中副)
(車留侯子房互用/得左傳叙事法)及其以謀輔高帝則能舒徐隂伺以
决楚漢之雌䧺(此過者/常獲處)李陵之勇(陵恃有/功處)嘗以數百騎
深入不毛之地蓋漢将之翹楚也而終於僨軍降敵(前/李)
(陵傳陵將歩卒五千人渉單于庭陵軍無後救射矢且/盡陵曰無面目見陛下遂降司馬遷曰雖古名将不過)
(也/)是何(設/問)其拙於前者(是有/過)或智於後(却有/功)勇於昔者
(是有/功)乃大謬於今耶(却有/過)蓋惟夫(答/上)一撃之誤陷於虎
口者有以忸怩留侯之心而増益其所未能(此應破題/恥其所不)
(能者常獲與冒子小講挫者有所/戒意  是説㽞侯之恥其有過處)深入之功高出漢庭
之右者乃所以盛李陵之氣奪其魄而覆其軍也(此應/破題)
(恃其所長者必敗與冒子小講鋭者/必驕意  此説李陵恃其有功處)嗚呼人君其可以
摧敗拂亂之者而棄天下之英雄豪傑也哉(照冒子摧/敗困踣之)
(餘其可棄斯人也/哉句  説使意)大抵(再起两段用懼/忽二字生下意)天下之功未嘗
不成於有所警懼(天下之功以/警戒而成)而敗於有所忽也(以玩/忽而)
(敗/)懼心起於自訟(應破題恥/其不能意)忽心起於自矜(照破題恃/其所長意)
兹二者功過使之也(明出使功/使過字)昔人有夜行者(用旁喻/尤佳)
見寢石以為伏虎也(以石為虎是/有懼心也)援弓而射之(援彎/也)一
發沒矢(一發箭而/羽沒於石)下視之乃石也(及視之非/虎乃石也)却而復射
(却歩而/再射之)則矢躍無跡(則矢不復入矣是以石視石而有/忽心也  劉向新序云椘熊子夜)
(行見寢石以為伏虎關弓射之没矢翎羽下/視乃石也却復射之矢躍無跡又見李廣傳)夫射一也
而中否異焉(同是射也/一中一否)何哉(設/問)以虎視石則其心有不
免之懼(是有/懼心)以石視石則恬不知怪而以戲處之者也
(是有/忽心)故夫有功處事以石視石者也(照冒子驕/且易意)以過處
事以虎視石者也(照冒子不/敢不戒意)人君之用人也(用人説/使字)能
得以虎視石之心者而用之亦何所不濟哉(此説不如/使過意)
而每每以過棄人是未免以成敗論矣(至此方/應原題)吾嘗見
司馬子長論李将軍為将其言哀痛反覆深悲其無成
以謂百姓知與不知皆為流涕(前李廣傳廣結髪與匈/奴大小七十餘戰今幸)
(從大将軍出接單于兵大將軍徙廣部行回逺又迷失/道豈非天哉遂引刃自剄百姓聞之知與不知老壮皆)
(為埀/涕)至論霍去病無他美獨天幸不至乏絶(前霍去病/傳霍去病)
(所将常選驍然敢深入亦有天幸未嘗困絶之将四件/事織成二段議論衮纒将去更不可把捉文  妙處)
夫子長不少假借於屢勝之去病(不少假借/是不貸也)而獨惓惓
於老死不侯之李廣(惓惓者/留意也)何也亦嘗疑之矣(設/疑)蓋至
於孟明秦穆之事(答上問里左僖三十三年敗秦師于/殽獲百  孟明視西乞術白乙丙以)
(歸公使陽處父追之及諸河則在舟中矣釋左驂以公/命贈孟明孟明稽首曰君之恵不以纍臣釁鼓若從君)
(恵而免之三年将拜君賜云云/大夫何罪且吾不以一𤯝掩徳)然後喟然嘆曰嗟夫子
長之意深矣(到此却/判斷)世無秦穆不識孟明(要説使/過意)士之以
有過棄者不獨李廣也(士以有過見棄於人/者多豈特李廣而已)賈誼紛更之
請似有少年浮躁之失(前賈誼傳誼以為宜改正朔易/服色制度定官名絳灌之屬曰)
(洛陽年少紛亂諸事天子後亦踈/之不用其議以為長沙王太傅)誼之思未熟也(賈誼/未之)
(熟/思)長沙之謫誼有大過人者矣而亦卒以不用死(注見/上)
嗚呼誼之不得為孟明不足恨也(孟明賈誼皆摧敗困/踣之餘言賈誼不得)
(如孟明之遇秦/穆公不足為恨)文帝之不得為秦穆可惜也哉(文帝之/不如秦)
(穆之識孟明為可惜也/  結處文字變化出沒)謹論
　
　
　
　
　
　論學繩尺巻五
欽定四庫全書
　論學繩尺巻六
　　　　　　　　　　　宋　魏天應　編選
　　　　　　　　　　　　　林子長　箋解
　囘䕶題意格　　與陳止齋子謂武未盡善論同意
　　武成二三策如何　　　　　　　吕祖謙
　　　出處(孟盡心下孟子曰盡信書則不如無書吾/扵武成取二三策而已矣仁人無敵於天)
　　　　　(下以至仁伐至不仁而何其血之流杵也/下注云武成周書篇名武王伐紂歸而記)
　　　　　(事之書也策竹簡也取其二三策之言其/餘不可盡信也程子曰取其奉天伐暴之)
　　　　　(意反政施仁之/法也又講中注)
　　　立說(武王之伐紂出於不得已非為已也為天/下也書之武成記武王伐紂之事其辭未)
　　　　　(盡明白孟子憂武王仁天下之心不白扵/後世恐或者因血流漂杵之言以啟其不)
　　　　　(仁之念所以但謂吾之所取者惟二三策/而已其餘者不可盡信也庶幾可以遏天)
　　　　　(下不仁者/之心乎)
　　　批云(議論髙辭㫖婉非孟子不足以明武王之/本心非此論不足以發孟子之微言前輩)
　　　　　(筆力如此後學/當三復降歏)
論曰聖人之心不白於天下(謂武王伐紂雖出於不得/已不能不起天下之疑是)
(武王之心不能/自明白於天下)後世之儒者始有言外之意(後世儒者/謂孟軻也)
(孟子明武王之心釋天下之疑故扵武成之/書但取其二三策而不取其血流漂杵之語)夫以聖人
之心何至於有所不白者(且占强説破/聖人之心)而事變之來不
能不䝉人之疑也(便解本意謂武王伐紂有/此變故不能不受人之疑)而聖人適
遭其時(武王當/紂之時)不得已焉而為之(不得已而為/伐紂之舉)聖人之
心始晦矣(晦只是不/白之意)夫惟其心之晦於此(綴上/文)而書復
紀於此(謂書之武成篇紀/載武王伐紂之事)使後之人得借是以自便其
無忌憚之為(後之人見武王如此必借其殺伐之事/以便一已之所欲為而肆無忌憚也)儒
者憂之而有言焉(孟子憂天下不/知武王之心)意謂寧以吾言病聖
人(孟子謂寧可使吾取二/三策之言而為武王病)無寧以聖人之故病天下(不/可)
(使聖人之心不明白於天下/而為天下病  此二句是骨)此武成二三策之說所由
發也(舉本/出處)嗚呼軻其有憂天下後世之心乎(孟子憂天/下後世不)
(知武王之意/故發是語)武成二三策如何此孟軻言外之意(應冒/頭語)
而亦悲武王之不幸也(悲武王不幸而有伐/紂之舉  應後面)人徒見武
王聖人也(難/起)而孟軻有盡信書不如無書之言(叙出處/本文)
遂謂軻非知武王者(且難孟/子之説)嗟夫(解/)軻豈不知武王者
哉(便解孟子/立言本意)七篇之書其論武王詳矣(又泛舉孟子七/篇多言武王之)
(事/)故舉武王之言則曰無畏寧爾也(孟盡心下武王之/伐殷也革車三百)
(兩虎賁三千人王曰無/畏寧爾也非敵百姓也)又曰非敵百姓也(見/上)其論武王
之勇則曰安天下之民也(孟梁恵下武王亦一/怒而安天下之民)又曰救
民於水火之中也(孟滕文公徯我后后来其無罰云云/救民於水火之中取其殘而已矣)
夫以軻之舉其言也如此而論其勇也又如此(總前面/孟子舉)
(武王/之言)武王之心軻知之矣(謂武王心事孟/子其知之矣)然則武成取
二三策之言是果何為而發耶(以本出處/文再難)夫亦憂武王
仁天下之心不白於後世(又解應/主意)恐㦯者因辭以害意
(恐天下之人因血流漂杵之言疑武王殺人之惨/如此而不知武王為天下之本心是因辭害意也)得以
啟其不仁之念(開其殺/伐之心)故不得不借此以喻彼也(借此/取二)
(三策之言以曉諭天下之/人謂武王本無心於武事)不然聖人豈果不足於中者
哉(應聖人之心何至/於有所不白者)昔仲虺作誥(舉/証)甞述湯之慙不釋
於伐夏之日(書仲虺之誥成湯放桀於南巢惟有慙徳/曰予恐来世以台為口實注云仲虺恐湯)
(憂愧不已乃作/誥以解䆁其意)夫以湯升陑之師(湯誓伊尹相湯伐桀/升自陑遂與桀戰於)
(鳴條/之野)是皆應天順人之舉(易革卦湯武革命/順乎天而應乎人)則亦何慙
之有(謂湯之伐桀亦為天/下而又何慙之有)湯乃不待人之慙身自為之
而身自慙之(申本/意)誠恐吾之心不白於天下而後世或
得以貽口實也(貽口實注云恐天下/後世藉以為口實也)是故湯寧自貶而
不忍以自隠也(自貶只是惟/有慙徳之語)雖然(此雖然二字乃是連/綴文意非是自為一)
(叚/)湯之不自隠而得仲虺陳義以白之湯無慙矣(湯有/慙徳)
(不能自隠而有仲虺作誥陳大義/以明白成湯之心湯則無慙愧矣)若武王之心則未白
(從湯過武/王上来)而武成之書則實言(舉武成書言/武王伐紂事)孟軻則不
容以不辨(孟子安得不/為武王辨)嗚呼孟軻之意其亦仲虺之慮
天下後世也歟(總上文謂孟子之意與仲虺同仲虺慮/湯放桀之為慙孟軻悲武王伐紂之不)
(幸恐天下後/世以是藉口)是亦悲武王之不幸而無仲虺之誥又有
武成之書歟(湯之慙以仲虺之言而釋武王之不幸既/無仲虺之誥為之釋且有武成之書以實)
(其事孟子安得不/悲之而為之辨)且商之作威非一日也(書泰誓今商/王受狎侮五)
(常云云作威殺/戮毒痡四海)武王嘗觀政矣而商不悛(悛改也小同/上肆予  子)
(發以爾友邦冡君觀政/于商惟受罔有悛心)嘗師次於河朔矣而商復不悛
(同上惟戊午王次于河朔/云云今商王受力行無度)然則武王何拳拳於商之悛
也(設/問)悛不悛何足介也(荅改謂商王之改過/不  過不足芥蔕)而無辜則
籲天也(所慮者天下之人皆怨之也/書泰誓無辜籲天穢徳彰聞)百姓則暴虐也(牧/誓)
(俾暴虐於百姓/以奸宄於商邑)四海則毒痡也(見上/注)武王雖無心於商
而有心於民也(總上文見得武王本心非是/自欲伐紂為天下而伐之也)是則武王
之事誠有大不得已者(為天下而伐紂是/武王之心不得已)士女一綏而
我師罔敵(武成肆於東征綏厥士女云云受率/其旅若林㑹於牧野㒺有敵於我師)牧野一
誓而前徒倒戈(牧誓與受戰於牧野作牧誓又武/成云云前徒倒戈攻於後以北)武王
豈得已哉(應上不/得已字)故歸馬放牛為天下也非為已也(説/得)
(武王本心出華武成武王伐殷云云乃掩武/修文歸馬於  山之陽放牛於桃林之野)㪚財發粟
為天下也非為已也(同上㪚鹿䑓之/財發鉅橋之粟)武王仁民之心遂
(至此則武王仁天/下之心始成遂)而武成之書所由作也(從武王事/過孟子来)武
成之書雖作而武成之辭則未白也(武成萹有血流標/杆之言恐天下後)
(世疑其殺戮之惨是/其言辭未明白也)武成之辭未白(申上/文)是聖人以無
心待天下後世(謂武王本/無心伐紂)柰之何天下後世不以無心
待聖人也(何天下後世反疑/武王有心於伐紂)戰國之世(說孟/子時)用兵争強
以相侵奪(此時専/事戰争)争城以戰則殺人盈城争地以戰則
殺人盈野(見孟/子)甚而長平之川陰山之北皆且血流而
鬼哭矣(戰國時争戰之禍如此當時之人未必不以武/王伐紂事為藉口  通鑑武安君坑趙卒四十)
(萬於/長平)想夫孟軻之意以謂聖人之心不白於天下(應主/意)
而後世黷武之惨得非武成之書有以啟之乎(説主意/明白謂)
(後世錯認武成血流漂杵之語/詳見後血流漂杆下注云云)於是有盡信書不如無
書吾於武成取二三策之言(叙出處/本文)軻之所取二三策
固未易輕指(且含蓄其所取/二三策之說)而其所不取者則血流漂
杵之一語矣(不取者在此一句戈集注云武成言武王/伐紂紂之前徒倒  攻于後以北血流漂)
(杵孟子言此則是不可信者然書本意乃謂商人自相/殺非謂武王殺之也孟子之設是言懼後世之惑且長)
(不仁之/心耳)夫其所取者不必論(謂二/三策)所以不取者則不容
以不論(謂血流漂/杵之説)漂杵之說是固為攻其後以北者而
設非謂武王也(釋武成書中所言/又見上集注云云)特武成之辭不白耳
(孟子憂書中所言不/明白故力辨  應前)而孟軻之憂則恐已亥之誤不止
於三豕也(家語讀史志者言晉師伐秦三/豕渡河子夏曰非也己亥耳)故嘗謂聖人
仁天下之意昭如日星越千載猶一日(演聖人仁天下/之心本自明白)
(徔古至/今如此)吾言書之不可信於聖人乎何損(為孟子解盡/信書不如無)
(書之/言)而於天下後世則可以遏其不仁之心而其利則
博矣(發盡/主意)軻之言在此而意實在彼也(孟子之言雖曰不/信書而意實在於)
(止天下/之不仁)論者當因其言而遡其意(粘上言意/字眼目)不可冺其
其意而信其言也(不可冺沒其本意而徒/信其不盡信書之言)盖嘗因是而
觀之牧野之師(書武王云云與/受戰於牧野)伯夷固嘗非之矣(史伯/夷傳)
(武王載木主號為文王東伐紂伯夷叔齊叩馬而諫曰/父死未葬爰及干戈可謂孝乎以臣弑君可謂仁乎)
然則伯夷非武王之非也(斡歸/本意)憂天下後世無君者見
之誤而非之也(伯夷之見/與孟子同)夫武之樂(漢禮樂志武王作/武武言以功定天)
(下者/也)仲尼之在周末又嘗謂其未盡善矣(語八佾謂武/盡美矣未盡)
(善/也)然仲尼非謂武王之未盡善也(斡歸/下意)憂天下後世用
武者失之黷而未善之也(孔子之見亦/與孟子同)吾亦曰孟子言
書不可盡信非不取武王也(斡上歸/下意)憂天下後世殺人
者流於惨而不取也(以前二人證孟子之言/為天下後世不仁者設)伯夷也孔
孟也是或一道也(總工三脚/文有法)吾於孟子夫何議(為孟子/解  歸)
(重在孟子上/則意不偏)而亦悲武王之不幸而生於商之末也(為/武)
(王解幸應冒/頭不  意)謹論
　囘䕶題意格　　與吕東萊武成二三策論同意
　　子謂武未盡善　　　　　　　　陳傅良
　　　出處(語八佾子謂韶盡美矣又盡善也謂武盡/美矣未盡善也  孔曰武武王樂也以征)
　　　　　(伐取天下/故未盡善)
　　　立說(武王之伐紂不得已焉而冒為之而其不/足之心所在形見而不顧天下之議必其)
　　　　　(身後之名有不暇計而後為之也然則武/王之樂為未盡善固武王之不幸有夫子)
　　　　　(焉而知其本心/乃武王之幸也)
　　　巽齋歐陽守道批(前軰作文多從大處起議論/如此萹更不論樂只從未盡)
　　　　　(善上説武王心事見得聖人大公至正無/一毫欺隠於人而所謂未盡善者亦非真)
　　　　　(可愧之事文字感慨既能為/武代辭說又自為武王惜之)
論曰聖人之心(謂武王/之心)苟有所不足於中者無隠也(不/足)
(字便見其未盡善意謂武王遭時之窮不得已而為伐/紂之事本心雖有所不足而不敢自隠故形之於樂而)
(未盡/善)以聖人之心何至於有所不足者(且占強説破聖/人之心  接全)
(與前/篇合)而事變之來不能盡如意也(謂紂/之變)事變之来不能
以盡如吾意(申上/文)而吾適遭其所窮(謂武王適/遇紂之時)不得已
焉而冒為之(不得已而為/伐紂之舉)聖人之心始病矣(出於不得/已必以為)
(病病便是/不足了)夫惟其病於此者(粘上病字格/與前萹一同)而天下之大
無足以解吾之戚然愧然之意(以武王氣象/見不足之意)盖將所在
乎見之而不能以自禁(見之於樂雖未盡善/亦不能以自禁止)見之而不
能以自禁(申上文止齋文法/例如此疊句轉)而又何暇乎文之以為欺(雖/未)
(盡善見之於樂亦無隠/何暇文飾以欺夫人)嗚呼兹其為盛徳之事也(惟其/不以)
(未盡善而不自隠所以為盛/徳少有諱晦則非徳之盛事)武王之武所以為未盡善
(更須舉全題/方為盡善)而吾夫子所以深察其心也(深察其心字/見子謂意與)
(結尾/相應)大凡人之不幸而犯不韙之名者其辭氣容色必
有所諱晦者也(舉凡人之不能自隠乃所以形出武王/之無隠  韙音偉釋是也左犯五不韙)
於其辭氣容色有所諱晦(疊句/轉)則君子必以為犯是不
韙也必其本心為之而非有所隠詘(由其外可以觀其/中惟其無諱晦方)
(見得是無心若是有諱晦便是有心/了  詘與屈同禮記不充詘於冨貴)何者(喚起歸/本意)吾心
果有所詘(粘上詘/字轉)則亦何畏乎天下後世之共知也(若/有)
(所詘則/不必隠)古之聖人(暗説/武王)所自見者吾心(但知在/我而已)而非所
恤於天下後世之辨吾與否(何暇顧他人之議辨吾者/知我也否者不知我也知)
(我固不恤不/知我亦不恤)故雖有負俗之累而蒙人之疑(應有不足/之事心亦)
(無隠俗漢武帝詔士或/有負  之累而立功名)亦以為吾取之而不辭(亦只得/自受)
鳴呼(嗟/歎)兹武王之武也(武是武王/之樂名)所以見武王之心(武/王)
(以征伐取天下故/作武樂以象其徳)而亦足以悲武王之不遇也(發主/意)固
矣(固矣猶/固然也)文王之宜王也文王宜王而不王者也(宜王/不王)
(並去聲固吕東莱文王論云而天下亦曰文王宜王也/夫文王  宜王也而文王之心則以為奚王也  從文)
(王說見得武王之/事有不得已者)然文王能逃諸其身而不能逃諸其
子(語泰伯三分天下有其二以服事殷周/之徳其可謂至徳也已矣  武王伐紂)能不興周而
不能保商之不亾(周以武王興/商以紂而亡)能止汝墳之怨(詩汝墳/文王之)
(化行乎汝墳之國婦人能/閔其君子猶免之以正也)而不能遏孟津之集(史記武/王東觀)
(兵至於孟津諸侯不期而㑹者八百王此叚文法/本祖東坡韓文公廟碑亦與東莱文  論畧同)則夫
武王之事誠有所大不得已者(事勢如此武王不容/不伐紂  發主意)天
下之美名(且開/説)豈惟夫人樂得之聖人亦樂得之(誰不/欲得)
(盡善/之名)武王亦何為安於居天下之謗(又設/難)而使夫後之
人得借以自便其無忌憚之為者(語意與前篇/冒頭語合)武王而
安於居天下之謗(因上文/轉歸正)則必其身後之名有所不忍
計而後為之而非其所欲(若武王好名則不肯受人之/謗惟其安然為之所以見本)
(心不好名轉此/數語是機)盖使吾身獲㢘退之名而斯民被不可
一朝居之禍(若武王退避而不伐紂則/天下必被紂之禍慘矣)則是一人病天
下也(此是武王/之本心)武王寧以天下之故病一人(寧可伐紂/而救天下)
(以不美之/名歸之我)無寧以一人之故病天下(不可自得美名/而為天下病)則
牧野之師豈必待伯夷非之而後知(見前萹伯夷/叩馬而諫注)雖武
王固自非之而不得不為之(武王本心是如此/議論出人意表)吁武王
之勢極矣(應冒頭適/遭其所窮)象成之樂無亦為周之王天下而
作者邪(入武字來干記樂記子曰夫樂者象/成者也總  而山立武王之事也)以周之王
天下而至於作象成之樂(申上/文)而武王之志尤怛然甚
矣(怛然驚動/之意也)於此乎有不足之意焉(應主/意)固非武王之
耻亦非武王之謙也(既不以為耻又不以為謙/見得武王心事之無隐)武王之
心猶湯之心也(引證切甚欠/此事不得)湯之慙見於言(書仲虺之/誥云云詳)
(見前/萹注)而武王之未盡善見於樂(本題/武樂)聖人豈固以聲色
欺人者(應冒頭文之以為/欺意亦應原題)盖其胷中之藏與天地並(見/得)
(聖人之心/廣大處)固不肯以其心之知而忌夫人之知也(武王/既自)
(知其非豈忌他人知/己之非此是無隠處)後世或有察焉(正説應舉題/深察其心字)盖將
緣是而得吾之㣲(知得我之伐紂/出於不得已)而吾亦庻乎其有辭
於天下(則我亦可以辭/其未盡善之名)後世而不吾察(反説察字不知/吾之心出於不)
(得/已)則将叢謗於吾身吾無憾焉爾(叢者聚也是聚天下/之謗於一身皆議吾)
(之未盡善/吾亦無恨)嗚呼世之察不察不足道(總上文/两脚)而武王之
心則見矣(應破題/無隠字)魯昭公之為人皆知其非禮(語述而/陳司敗)
(問昭公知禮乎/孔子曰知禮)則黨君之責其過也無疑(同上孔子退/揖巫馬期而)
(進之曰吾聞君子/不黨君子亦黨乎)故夫陳司之有言也(見上/注)夫子亦安
受之曰邱也幸苟有過人必知之(同上出處/下文云云)夫以過聞
天下而夫子以幸言之(申上/文)則亦寧有所避(亦是無/隠意)而
或者後世必有知吾言之非黨者也(知夫子之非黨則/知武王之未盡善)
然則武王之樂其未盡善也固武王之不幸(應前不/遇意)而
周衰焉有夫子焉知之(此是見察於後世處/又繳出題子謂字)乃武王之
幸也(此幸字與夫子邱/也幸字亦相應)謹論
　前篇謂聖人之心不白於天下有孟子知之此篇聖
　人之心無隠於天下有孔子知之是同一意
　發明題意格
　　仁聖博施濟衆　　　　　　　　馮　椅
　　　出處(語雍也子貢曰如有博施於民而能濟衆/何如可謂仁乎子曰何事於仁必也聖乎)
　　　　　(堯舜其猶病諸以朱文公集注云仁以理/言通乎上下聖  地言則造其極之名也)
　　　　　(乎者疑而未定之辭病心有所不足也言/此何止於仁必也聖人能之乎則雖堯舜)
　　　　　(之聖其心猶有所不足於此/以是求仁愈難而愈逺矣)
　　　立說(本晦菴之説謂施至於博濟及乎衆此固/仁道之極致仁者之至願然而有次第有)
　　　　　(分量也盡此道者必聖人而後能之然聖/如堯舜猶以為病則其功用之大不容以)
　　　　　(易致也此夫子所以明仁聖精㣲之辨歟/又朱文公云博施者豈非聖人之所欲然)
　　　　　(必五十乃衣帛七十乃食肉聖人之心非/不欲少者亦衣帛食肉也顧其養有所不)
　　　　　(贍耳此病其施之不博也濟衆者豈非聖/人之所欲然治不過九州聖人非不欲四)
　　　　　(海之外亦兼濟也顧其治有所/不及爾此病其濟之不衆也)
　　　批云(文勢圓轉節節/相應深得論體)
論曰事有功用之大者不容以易致也(謂施而至於博/濟而及乎衆非)
(止為仁雖聖/人猶難之)則亦求其所以致之之道而已矣(貫上/致字)夫
推一已之所為(指施與/濟字)以被天下之至廣(指博與/衆字)此豈
非仁道之極致而行仁者之至願歟(喝出/仁字)然而(轉/)固有
次苐也固有分量也(不容易致意/與講中相應)而奚可以仁定論哉
(謂何事/於仁)等而上之必有天徳之聖人能合天下以為一
體(謂必也/聖乎)而動化之妙運用之神有不待推行之勞而
自合者(能博施濟衆則/是聖人地位)至此而後功用之大始可言矣
(應破/題語)然聖人尚竊難之而曽謂可以易致也(謂堯舜其/猶病諸應)
(破/題)嗚呼此仁聖精㣲之辨(辨仁聖二/字不同)固有待於講明而
必折衷於夫子歟(𠂻去聲/引本文)仁聖博施濟衆請即夫子之
言而申之謂仁聖别乎(疑辭問起别/言其異也)堯舜性之所以為
聖而仁覆之功用後世無及也(孟離婁上堯舜之道不/以仁政不能平治天下)
(云云繼之以不忍人/之政而仁覆天下矣)然則有同歟(疑/辭)曰必也曰何事(本/文)
夫子奚為截然不肯少紊(紊亂/也)而真若仁之别於聖者
是可不深求其故耶(謂夫子言仁與聖不同/  從原起辨難至此)盖嘗泛觀
之天下(解上/意)舟足以航川而施之陸則不行(莊天運夫/水行莫如)
(用舟陸行莫如用車以舟可行/於水也而求推之於陸則不行)葛足以當暑而施之寒
則無補(史李斯傳堯冬日/鹿裘夏日葛衣)則所施者有病於博(謂一物/不可两)
(用見得博/施之難)大明普照而蔀屋弗覩(易豐卦豐其蔀日中/見斗注蔀覆曖鄣光)
(明之物斯豐在蔀幽而無/覩者也又豐其屋蔀其家)陽和發育而寒谷或凝(劉向/别録)
(鄒子在燕燕有黍谷地美而寒不/生五谷鄒子居之吹律而温氣至)則所濟猶有慊於衆
(謂日月天地之大且有/不足處見得濟衆之難)然則施之博濟之衆(總上/文)此固
仁道之極致而皇皇之四達者也(應冒極致字皇莊/知北逰四達  皇)固
仁者之至願而所欲之不存者也(應冒至願字君孟盡/心廣土衆民  子欲)
(之所樂不存焉又/見本題朱文公注)舉而謂之仁夫豈不可(喝出/仁宇)然而固
有次第也固有分量也(應冒頭小/講两句)則豈容於不講耶(施/之)
(博濟之衆既未易盡夫/子之言不容不講明)今夫自一念之愛推而達之一
身而支體髪膚之無遺育(由心而身/則身為大)自一身之愛推而
達之一家而父子兄弟之無異和(家大/於身)又自家而國自
國而天下(國又大於家/天下大於國)先後之不同科也厚薄之不同
品也其次第固如此(謂有/次第)而豈易致耶(以上應次第二/字發出不容易)
(致之/意)豈曰仁而已耶(非止於/為仁)夫苟非泊然無意於斯世
者則皆知所以求仁也(自此以下/說分量意)而愛天下利生民之
深心固有倫類之不通而不能推者矣(謂施難至於博/濟難至於衆)
或勉强而行之或利而行之(中/庸)固有推之而不能逺逺
之而不能盡者矣(見得施難至於/博濟難至於衆)遲速不論也乆近不
論也(包上意謂/有分量)其分量如此又豈易致耶(以上應分量/二字發出不)
(容易/致意)豈曰仁而已耶(非止/為仁)是故非聖人不足以盡仁而
苟未至於聰明睿知而達天徳(語見中庸/應冒頭語)　則所施之
博所濟之衆誠不敢知也(未到聖人地位則/難盡這个道理)惟夫與造
化同功與萬物同體其徳盛其化神(此是聖人地位天/程子曰仁者以)
(地萬物/為一體)有所不為為之而行有所不動動之而克(謂聖/人方)
(能博施/濟衆)所謂保合太和之功用不於此觀而奚觀哉(謂/聖)
(人可以盡博施濟衆之/道  易乾卦保合大和)嗚呼此固聖人事也(喝出聖字/歸在聖人)
(身/上)而聖人毎難之何也(又難一難應聖/人尚竊難之)天地之大也人
猶有所憾(用中庸語不以天地之不足/形聖人之  足不小了聖人)而匹夫匹婦有
不與被堯舜之澤者吾猶有愧焉故也(舉孟子語地與/去聲謂天  且)
(有不足處聖人雖/有不足又何慊)且堯舜之性之較之湯武之身之猶
有間也(間去聲語見孟子盡心上文公注云堯舜天/性渾全不假修習湯武修身體道以復其性)而
無告之不虐困窮之不廢(書大/禹謨)嘉孺子而哀婦人(莊天地/堯曰吾)
(不敖無告不廢窮民/嘉孺子而哀婦人)甚者有苖之弗率(書大禹謨帝曰/咨禹惟時有苖)
(弗率汝/徂征)盖終堯舜之世不能相㤀於大順(同上三旬/苖民逆命)而
猶有待於禹(見上/注)論至於此則博施濟衆豈易致耶(應/冒)
(易致/字)以堯舜猶病之心觀之(出處/本文)豈亦曰仁而已耶(謂/何)
(事於仁亦/應前語)嗟夫(别下/意)三代而下非無志於仁者也(應前/非泊)
(然無意於/斯世者)固有殫所利以為恩捐所與以為恵而不能
周普者矣(殫盡也捐棄也此皆小恩/小恵不足謂之博施濟衆)雖有賢君僅致小
康(僅止也/康安也)而求其如三代亦難矣(夏商周應/前三代字)况堯舜之
敢望(照應/出處)盖非不足於仁也而不足於聖也(發明出處/仁聖二字)
(結/)雖然有孔門之講學則堯舜可為也(應冒有待講明/意歸孔子之言)
講學之不明而推行之或紊尚可語仁乎哉(反説行講/學推  皆)
(應前/語)夫子之示人曰能近取譬可謂仁之方也已(出處/下文)
(云夫仁者已欲立而立/人已欲達而達人云云)嗚呼此善推其所為孟子所以
有取古之人(孟梁恵王上古之人所以大過/人者無他善推其所為而已矣)而盡已之
忠推已之恕(語里仁子曰參乎吾道一以貫之曽子曰/唯云云夫子之道忠恕而已矣南軒曰盡)
(已之謂忠推/已之謂恕)夫子他日以一貫之㫖啟子貢者盖深警
乎此也(語靈公子曰賜也女以予為多學而識之/者與對曰然非與曰非也予一以貫之)然則
後之法堯舜者夫亦自吾推之而已矣(應冒推字亦應/破題致之之道)
(而已矣語意/方圓轉也)謹論
　可把乙集蔡岸博施濟衆何如論參看
　又見前篇批
　發明題意格　　與馮厚齋仁聖博施濟衆論同意
　　堯舜行道致孝　　　　　　　　陳子順
　　　出處(前漢故堯兢兢日行其道而舜業業/日致其孝善積而名顯徳彰而身尊)
　　　立說(為君之道事親之孝此理最大不可得而/盡堯舜於此亦惟兢兢以行其道業業以)
　　　　　(致其孝而已以此見天下有不/容盡之理聖人有不容已之心)
　　　批云(說有本祖文有法度/說得極透徹老筆也)
論曰天下有實不容盡之理(謂道與/孝難盡)聖人有誠不容已
之心(聖人指堯舜不容/已指行與致字)夫盡君道共子職(盡君道是道/共子職是孝)
(又孟欲為君盡君道/  共為子職而已矣)至於聖人足矣(且説堯舜/可以盡)而猶拳
拳不容已者(説行與/致意)或謂聖人之謙非也(説破非/此意)天下
之理惟人倫為不容盡(為君之道/事親之孝)非不容盡也(斡一/轉)不
可得而盡也(見得道與/孝之大)使為君而仁(道/也)為子而敬(孝也/仁敬)
(两字眼目臣大學為人君止/於仁為人  止於敬云云)如是而足以為道為孝(應/接)
(題足/字)則聖人夫何謙(應前/謙字)惟夫(歸/正)仁之不能以直遂也
(道難/盡)敬之不能以盡孚也(孝難/盡)則聖人之心始有不能
以自慰者(含不容/已意)以聖人之行道致孝而有一毫之未
能自厭其意(喝出行致字/  厭足也)是其本然之職分(謂行與致/乃吾分内)
(事/)猶有一毫之未盡(少有未/盡處)顧可安乎(豈可止此而不/求以行之致之)
此其汲汲皇皇雖終身不得寧也(狀兢兢/業業意)董仲舒曰堯
兢兢日行其道舜業業日致其孝(舉本/題處)兢兢畏也業業
勤也(解四/字意)聖人生知安行之性亦何用如是哉(生知安/行字出)
(中庸/設問)　盖天下有實不容盡之理(荅應破不/容盡語)不極其至
吾未見其有可止之地耳(應破不/容已意)堯舜行道致孝信矣
哉人倫之難盡也(引題/下意)　或曰(設問起與/前萹同格)孟子曰規矩
方圓之至也聖人人倫之至也(舉孟離/婁上語)使堯而不能盡
道舜而不能盡孝則古今天下當無能盡之人矣(難一/難)
使天下而有不容盡之理則人之大倫將坐視其湮斁
而莫之省憂也(從原起難至此注用湮没也/斁壊也莫之省憂  漢書語)曰(解/)辨則
辨矣而見則未實也(罵倒以/上意)彼果以為天下之理可得
而盡乎(疑辭意/應主)談何容易也(謂此理/不容盡)孔子曰博施濟衆堯
舜其猶病諸(以下説行道之難注用/雍也語見前篇題)博施仁也君道也
(解出/道字)天下之人飢者欲食渴者欲飲勞疲者欲息生欲
養而死欲厚(行文/有法)鰥寡孤獨瘖聾跛躃之人皆欲不失
其職(連用許多欲字躃瘖不能言也/聾不能聽也跛  不能行也)加之蠻夷小人盜
賊奸宄皆欲其為君子(此等不足道之/人亦欲為君子)與之並生天地
之間(幾多等色人/俱要得所)難耶易耶(冷下之以上/説道  難盡)孔子曰所求
乎子以事父未能也(以下説致孝之/難  用中庸語)人子之於親(親父/母也)
温凊之候(記曲禮凡為人子者冬/温而夏凊  清去聲)甘㫖之羞(養父母當/奉甘㫖之)
(食/)承顔順色之養(語為政子夏問孝子曰色難/注云承順父母之顔色為難)雖竭誠
盡力不敢以為一一中節(語事父母/能竭其力)而又愛望其親欲
使之為聖賢為君子(非惟養體又欲養/志此其所以為難)雖聖人不敢自
必也(以上説孝/之難盡)天地之大也人猶有憾也(用中庸語亦/學前篇格致)
(比以天地之不足/  聖人之不足)若農力穡是穮是蓘是灌是溉(用左/傳語)
(穮音標蓘音衮耕禾曰穮壅苗曰/蓘灌音貫澆潑也溉音慨浸潤也)工力百倍而地有肥
磽(磽瘠薄也上語/見孟告子)時有豐歉(五榖皆熟曰/豐不熟曰歉)天下之理固
有不容盡者耳(應主/意)不容盡則其不容已也亦宜(應破/語)
聖人惟真見其職分之不容不盡也(申上/文)而何謙之有
(應冒謙字/繳原題意)吾讀堯典自欽天而下授舜以前皆行道之
事也(堯典欽若昊天/云云嬪于虞)讀孟子史記之書自徃于田耕于
歴階廪之順有庳之封皆致孝之事也(書禹謨帝初于/厯山往于田又)
(萬章舜往于田又萬章曰父母使舜全廩捐階瞽叟焚/廩又象至不仁封之有庳音被地名又史記本記舜耕)
(厯山魚/雷澤)其行也如百川之東流(詠行/字)其致也如良賈之
聚貨(詠致/字)自後世苟以為安者處之不啻足矣(苟安者/便自足)
(了更不肯/兢兢業業)而聖人則以為未也(惟堯則兢兢日行其道/惟舜則業業日致其孝)
不虐不廢吾力能行之(自此以下謂堯行道困書大/禹謨不虐無告不廢  窮)而
不能使天下之無窮困(見上/注)授時平秩吾力能行之(書/堯)
(典敬授人時云/云平秩東作)而不能使天無九年之水(漢食貨志堯/禹有九年之)
(水/)能吁能咈能明刑弼教(堯典帝曰吁咈哉又臯/陶明於五刑以弼五教)而不
能使象恭方命猾夏姦宄之徒皆為君子(堯典象恭滔/天又僉曰於)
(鯀哉帝曰吁咈哉方命圯族又舜典蠻夷猾/夏㓂賊姦宄  以上學東坡韓昌黎廟碑文)則堯之心
其能遂已於行乎(且疑辭繳上叚其此堯/所以日兢兢行  道)齋慄而見猶
不足以解憂(自此以下説舜致孝亦書大禹謨祗載見/瞽瞍䕫䕫齋慄瞽瞍  允若又孟萬章惟)
(順於父母/可以解憂)終身之慕則一日不容於遽已(同上大孝終/身慕父母五)
(十而慕者予於/大舜見之矣)既克諧矣既烝烝矣而但不至於姦焉
(堯典岳曰瞽子父頑母嚚象/傲克諧以孝烝烝乂不格奸)聖人之望其親也豈但欲
其不至於姦而已哉(欲其親為聖/賢為君子)君堯而堯聖(以君道/事堯而)
(堯為/聖人)臣禹而禹聖(以臣道使禹/而禹為聖人)立已而已聖(盡已之道/而已亦為)
(聖/人)而吾父不得為聖人也(舜之望其親/如此其厚)則舜之孝猶為
未能盡致也(此舜所以業/業日致其孝)覆載之間有一物之不得其
理一人之不協於極(總堯行/道一叚)而吾之親不得為慈父為
聖賢皆吾職分之慊然(總舜致/孝一叚)則聖人之心得已乎不
得已乎(照主意不/容已字)此堯之所以兢兢也此舜之所以業
業也(說出兢兢/業業四字)此天下之理所以為不容盡也(應不容/盡意)
於其所不容盡之事而求盡焉(應不容/已意)則堯為盡道(孟/欲)
(為君盡君道欲為臣盡臣/道二者皆法堯舜而已矣)舜為絶孝矣(揚君子絶徳舜/以孝  繳盡意)
是故(又演/餘意)兢兢而行道業業而致孝堯舜之始事也(舉/出)
(處本/文)善積而名顯徳章而身尊堯舜之終事也(再舉出/處下文)
(欲引此/為結尾)聖人終始之事董子知之矣(總始終两字歸在/董仲舒所言上先)
(揚/之)雖然是猶未免乎計效之論也(又抑之結上生/下與後靣相應)謙固
不足以盡聖人(應冒/謙字)而名顯身尊猶非聖人之所計也
(堯舜本心/不在此)聖人所知者盡其心而已(堯舜本心但/欲行道致孝)極其
所事亦豈止於尊顯而已哉(説得堯舜/之心廣大)董子之言猶未
免乎計效之論也(應前語畧責仲/舒尊顯之說)或曰(設/辭)是為武帝設
也(謂董仲舒以/是語告武帝)果為武帝設則亦不足辨也已(又為仲/舒出脱)
學者姑反而求諸聖人(轉歸堯/舜身上)謹論
　前篇謂博施濟衆其道甚大堯舜猶以為病此篇謂
　行道致孝其理不容盡堯舜亦以為不容已两篇語
　意一同
　順題發明格　此篇文法與君子以仁禮存心論相似
　　仲尼不為已甚　　　　　　　　　陳傅良
　　　出處(孟子離婁下孟子曰仲尼不/為已甚者注云已猶太也)
　　　立說(聖人之道大故天下望聖人也過高若使/聖人以高自處不能俯而就之則是此身)
　　　　　(孤立於天下便成已甚聖人於此只得少/自屈抑非以狥夫人也盖將以行道也前)
　　　　　(軰云孔子教人嘗俯就不俯/就則門人不親正用此意)
　　　批云(止齋之論論之祖也此篇又為止齋諸論/之冠文圎活而味悠長讀之終日不厭也)
論曰聖人之道欲行於天下則亦不可孤而立也(謂孔/子不)
(為太甚之事以/拒絶天下之人)盖天下之望聖人也過髙(聖人之道大/故望之過高)
則聖人之於天下亦難乎責之以詳(聖人欲行道於天/下故不敢責之以)
(詳/盡)夫其望我過髙也而吾又詳責之曰必如是而後可
與行道(止齋文法多如此衮纒/  若如此則是太甚了)使天下而皆如聖人之
意則亦奚不可者(更開一開則/地步寛展)惟聖人之不能盡如意
也(轉/説)故其勢將必至於拒絶而人心亦重自疑畏矣(若/聖)
(人以道自高則必至拒絶天下之人而天下/之人亦重自疑畏而不敢親近於聖人矣)嚴拒絶之
法以離疑畏之心而後聖人始孤(収破題/孤字)嗚呼吾未見
夫孤立於天下而後可以行道於斯世者也(就孤字/反結)
此無意於天下恝然以自潔者之為而謂夫子為之乎
(生此一句意為後面/夷齊沮溺之徒張本)故孟子曰仲尼不為已甚夫子之
道所以至今不廢也(此一句自/是一叚意)　且天下均若人也而
聖人獨有以異而舉世無與為侣(若聖人求異於人使/天下之人不與之為)
(伴侣則是/孤立了)此固天下之所望而震焉者也(下得震字響/只是換易冒)
(頭疑畏/字意)幸而在上為堯舜為湯武(反形夫子不如/堯舜湯武之達)以其
震天下者而用於天下其事便其理宜則亦可以徑行
而無忌勇為而不屈(若有數聖人之位則凡所/施為皆可以盡如吾意)不幸而
在下無堯舜湯武之位(正説夫/子之窮)以其震天下者而用於
天下其事逆其理反(既無數聖人之位則凡/所施為必不盡如吾意)必委曲為
之吾猶憂聖人之道大天地不足以為容(史記孔子丗/家陳蔡圍孔)
(子於野云云子貢曰夫子之道至大/也故天下莫能容夫子盍少貶焉)而終其身窮然而
無所入矣(說得似夫/子氣象)若是而猶甚焉(許多逺来要/説个甚字)吾不
知夫聖人之以道自累如此也(若夫子凡事太甚使人/不得親近非以道累其)
(身/耶)夫道之不行也(雖是起處亦/與上意接續)未必皆天下之過也或
有道焉而不善用之也(歸在聖/人身上)盖立已於峻則其迹固
不可犯(峻字是應冒頭過高/字此一句説自己)而强人於太難者中才皆
有所弗堪(太難字是應冒頭詳責字此一句/説人而句法短長不齊此論體也)為是不可
犯之形以求弗堪之情(此是止/齋文法)則其道始不可行於天
下(應冒頭吾未見夫孤立於天下而/可以行道於斯世意  文勢斬截)昔者子㳺謂曾子
曰吾友張也為難能也然而未仁(見論語/子張篇)曽子曰堂堂
乎張也難與並為仁矣(同上用事不著/迹可以為法)夫以其堂堂也
疑似足以拒人(疑似字下得好如語子張篇我之不/賢與人將拒我  之何其拒人也)則
人雖有樂為善之心而不敢與之並立(反形/孤字)使人有為
善之心而不敢與我並立則凡沮人之善心者皆子張
之為也(再回來説數/句有餘味)彼子張一賢者爾(安從子張上/過夫子來)子
㳺曽子皆其深交而猶以其堂堂而病其難(見上/注)况夫
以夫子之聖而甚為之(賢聖是/闗合字)吾見天下之病夫子者
多於病子張者矣(一句収取一叚意/都在夫子身上)是則夫子之所憂
也(謂夫子本/意如此)他日子張之論交曰君子尊賢而容衆嘉
善而矜不能(子張萹子夏之門人問交於子張云云子/夏曰可者與之其不可者拒之子張曰異)
(乎吾所聞君子尊賢而/容衆嘉善而矜不能)吁是非子張之言也其諸夫子
之憂之而告之以是(本是子張自說今曰夫子告/之是將無作有善作文處)而廣
其介然之窒也與(介然字用孟子山徑之蹊問介然用/之而成路  介音戞倐然之傾也窒)
(塞/也)其曰異乎吾所聞盖聞諸夫子而已(聞字是/過脉)吾於此
是以得聖人天地之為量也(量字過下/叚有情)故其言曰鳥獸
不可與同羣吾非斯人之徒與而誰與(語㣲子長沮桀/溺耦而耕云云)
(夫子憮然曰云云與巽齋批云究竟此篇只用/子張與鳥獸不可  同羣二事翻作許多議論)聖人之
憂固至此也哉(照前靣/憂字)且君子誠不可孤而立也(照主/意)
其出也或為之主或為之僚(出而有主有/僚友則不孤)其處也又必
或為之徒(䖏而有徒黨則不孤後以主/僚徒三字立三節與  相應)一出一處未甞
一日離夫人也(如此則/不孤)不可一日而無人而夫人未必
皆明君(此是/主)未必皆賢卿大夫(此是/僚)未必皆才子弟(此/是)
(徒必用三/未  字好)吾則曰是皆不足與行道惟逺之不暇惟疾
讎之不足惟恐其影響之不幽(如此則成/已甚了)則人既不可
與居吾有羣鳥獸而已矣(却是孤/立了)夫舉斯人而不足與
居至於鳥獸焉是羣(應前靣鳥/獸同羣語)是聖人之待人類薄於
待鳥獸也(聖人本心/必不如此)嗚呼又烏有身為仁義禮樂之主
而可以待人類薄於禽獸也哉(轉歸正意說/得十分痛快)是故夫子
之於晚周(再實/一實)苟可以仕不必皆明君也(可以仕則有/主矣  以下)
(三句用三箇苟可以字/見得夫子不為已甚)苟可以交不必皆賢卿大夫也
(可以交則/有僚矣)苟可以教不必皆才子弟也(可以教則有徒/耳  以上用仕)
(交教三字與主僚友三字相應前靣説三/箇未必此却説三箇不必皆是相應處)聖人之道非
固如此徇乎人也不如是則道之不行於天下(此是夫/子本意)
其過不專於人而吾亦與有愧焉故也(應原題下道之/不行未必皆天)
(下之過有道而/不善用之意)夫惟其如是也(再申/上文)故雖春秋之時之
人猶能樂其實而用其情愛其恕而安為之黨(如此則/不孤立)
(了/)衛靈魯哀之君自㤀其愚不肖而願有所請(如衛靈/公問陳)
(於孔子魯哀公問/政於孔子之類)由求數子非不急於仕者(子路名由/冉有名求)
陳蔡之厄極矣寧忍於飢寒流落而不忍去(史記陳蔡/圍孔子於)
(野云云乃召子/路而問曰云云)嗚呼此夷齊沮溺段干木泄柳之徒能
致者哉(此數子却孤者伯夷叔齊長沮桀溺段干/木泄栁皆隠    一句結上生下結尾)此孟
子所以姑舎是而願學夫子也(孟子公孫丑上乃/所願則學孔子也)仲子
之兄不義而受齊禄猶盗跖也(孟子文公下仲子所居/之室伯夷之所築歟抑)
(亦盗跖之所築歟云云仲子齊之世家也兄戴/蓋禄萬鐘以兄之禄為不義之禄而不居也)戰國之
諸侯其取之民猶禦也(孟子萬章下萬章曰今有禦人/於國門之外曰云云曰今之諸)
(侯取之於民猶禦也集註云禦/止也止人而殺之且奪其貨也)猶盗跖也不可以居猶
禦也不可以受(此等皆/皆難處)孟子則曰吾猶居之猶受之(見/得)
(孟子亦不/肯絶人)不以仲子為亷(孟子曰云云/仲子惡能亷)且戒萬章勿郤
也(見上萬章下出處上文萬章問曰敢問交際何/心也孟子曰恭也云云以是為不恭故不郤也)其從
容氣象宛然孔氏家法也(謂孟子氣/象似孔子)噫甚矣軻之似夫子
也甚矣軻之似夫子也(两句/詠結)謹論
　近日太學公魁君子之言之守論全倣此篇文法學
　者不可不熟讀
　順題發明格　　此篇學止齋仲尼不為已甚論文法
　　君子以仁禮存心　　　　　　　　曽晞顔
　　　出處(孟離婁上君子所以異於人者以其存心/也君子以仁存心以禮存心仁者愛人有)
　　　　　(禮者敬人愛人者人恒愛之敬人者人恒/敬之有人於此其待我以横逆則君子必)
　　　　　(自反也我必不仁也必無禮也此物奚宜/至哉其自反而仁矣自反而有禮矣其横)
　　　　　(逆由是也君子/必自反也云云)
　　　立說(謂以仁存心而能愛人以禮存心而能敬/人者天也彼横逆之来拂乎吾心者人也)
　　　　　(彼固拂之吾固存之人/固不得以累吾天也)
　　　批云(文簡潔而氣和平逶迤/曲折頗得止齊法度)
論曰君子之所以自處者(自處是/存心也)天而已矣(天字指仁/禮  學方)
(岳聖人道出乎一論破題聖/人之為斯世也天而已矣)夫苟天而已矣(學止齋/文法)則
人固無與也(以天字為經人字為緯人字/是指出處待我以横逆意)人無與於天
而紛紛者若將累之(指其横逆/由是也意)天不可累也(指愛人者/人恒愛之)
(敬人者人/恒敬之)可累則非天也(指出處我必不/仁也必無禮也)君子人歟(引/題)
(主/)愛人者天也(仁者/愛人)敬人者亦天也(有禮者/敬人)天者我固
有之也(學孟/子語)我固有之(亦是學止/齋文法)則人固不能使之無
愛無敬也(愛人者人恒愛之/敬人者人恒敬之)吾愛人敬人而人不吾愛
吾敬吾心之愛敬自若也(指横逆之来君/子必自反意)此之謂天也
(説得主意/天字分明)是故仁也禮也(出題/字)君子之存乎吾心者也
(叙本/文)存乎吾心者天也(應前/天字)拂乎吾心者人也(應前人/字指横)
(逆/者)彼固拂之吾固存之人固不得以累吾天也(應接/題)吾
之所以自處者天而已矣(應破題主意/文勢圓轉)故孟子曰君子
以仁禮存心請以天論(不走了主/意天字)　嘗謂君子之所能
者天也而其所不能者人也(用蘓東坡韓文/公廟碑文云云)人之不知
天者其心與君子異(申上文/天字)一語之慢貽憾終身睚眦
之報孜孜然惟恐不及(睚眦釋云瞋目貎上漢杜欽傳/報睚眦之怨顔注  音厓舉眼)
(也下即眥字謂目匡也言舉目相忤者即報之也又司/馬遷傳睚眦之辭顔注舉目眥也上音厓下音才賜反)
(又上五解反/下士解反)問之則曰惡聲必反賢者不免(孟子公孫/丑北宫黝)
(之養勇也無嚴諸/侯惡聲至必反之)以徳報怨聖人非之(語憲問或曰以/徳報怨何如子)
(曰何以報徳以直/報怨以徳報徳)勢迫情動凡其扞格齟齬者責固不
專在我也(指待我以横逆意格音畫/扞格齟齬言不相入也)嗟呼不以薄待人
則望其待已也甚厚(指愛人者人恒愛之/敬人者人恒敬之)至於遭無故
之變人情皆有所不堪(指待我以/横逆者)觖甚厚之望而乘之
以不堪之情則其所以相與屑屑者無怪也(以上文學陳/止齋仲尼)
(不為已甚論皆立已於峻則其迹固不可犯而强人於/太難者中才  有所不堪為是不可犯之形而求當乎)
(弗堪/之情)吁是非之相形彼此之相厲盖亦深於責人而不
知天之在我者固已淺矣(應主意天/人二字)君子不然也惟天
之天可以明君子之天何以言之大哉乾元萬物資始
天之仁也(見易/乾卦)品物流形各正性命禮斯行焉(同/上)而宇
宙之間參差不齊忿怨嫚䙝(参差不齊/用伊川語)凡以帝力為何
有者天亦聽之而已(此横逆意天之待人猶君子之/待人  莊子帝力於我何有哉)百
物之生四時之行天之天盖自如也(天之天與君子之/天則一  語天何)
(言哉四時行焉百/物生焉天何言哉)君子之天亦天之天也(過處/有法)且惻隠
之心仁之端也(孟/子)君子以惻隠自處而刻薄之私一毫
不敢萌焉懼有以戕其天也(學蘓文存演君/子以仁  心意)辭遜之心
禮之端也(孟/子)君子以辭遜自處而慢傲之習頃刻不敢
生焉懼有以䙝其天也(學蘓文上田况書其名曰逆天/其名曰䙝天演君子以禮存心)
(意/)仁於人無不愛禮於人無不敬(此是君/子之責)使君子而不
愛人不敬人非也(反/說)然愛人者人恒愛之敬人者人恒
敬之(叙本文/明白)君子而愛人敬人人亦宜愛敬君子(指愛/人者)
(人恒愛之敬人/者人恒敬之)而靡靡紛紛猶有撞搪呌號忿觸而怒
抗者豈君子有以致之耶(說待我以横逆/者  用止齋文)君子無以致
之而其至於此也則安得不究夫人(應前人字自君/子惟以天  處)而
君子之於斯也有哀矜而無忿懥有順受而無捍拒有
雍容暇豫而無躁切急迫(形容以仁/禮存心意)被意外之患而居
之以寛挟可以傲人之資而退然若不敢較者(形容其/待我以)
(横逆則君子/必自反也)何也(設/問)盖其涵養之熟持循之定所以自
處者天也(應主意/天字)我之於人無不愛盡我之仁而已(君/子)
(以仁存/心如此)人不我愛我不知也(指其横逆由是也/君子必自反也)我於人
無不敬盡我之禮而已(君子以禮/存心如此)人不我敬我不知也
(指横逆由是也/君子必自反意)其意亦曰自然者謂之天(此是/仁禮)使然者
非天也(此是人之/横逆者)出於我者謂之天出扵人者非天也
(説得/透徹)仁義根於吾心我固有之也非由外鑠我也(孟/子)今
人不我愛我敬我亦不愛不敬(以下皆/反説)是我之愛敬出
於人而非出於已出於使然而非出於自然仁禮皆吾
心外物矣其得謂之天乎(大有/議論)周公之於管蔡(書蔡仲/之命惟)
(周公位冡宰正百工羣叔流言乃/致辟管叔扵商囚蔡叔於郭鄰)夫子之於叔孫武叔
(語子張叔孫武叔毀仲尼子貢/曰無以為也仲尼不可毁也)子路之於伯寮皆是心
也(語憲問公伯寮愬子路於季孫子服景伯以告曰云/云子曰道之将行也與命也道之将廢也與命也公)
(伯寮其如命何此/君子待横逆如)古今論天徳者必曰舜(莊子舜天/徳而出寕)舜
何人也温恭允塞人也(孟舜何人也予何人/也又舜典温㳟允塞)其仁禮非
有所愧慢虐小醜崛强弗率(謂三苗有書大禹/謨惟時  苗弗率)赫然以
兵殱之夫豈不可(殱戮/盡也)舞干羽敷文徳舜之心泊如也
(同上帝乃誕敷文徳舞干/羽於两階七旬有苗格)君子之待横逆如舜之待夷
狄則天矣(歸主意/天字)嗟夫人同此心心同此天(不走了/天字)天
非君子之所私有也人自不能有之乃悻悻焉與君子
角(悻悻見孟子公孫丑下予豈若是小丈夫然哉諫於其/君而不受則怒悻悻然見於其靣  悻形頂反怒意)
(也/)暴焉而莫之怒慢焉而莫之抗未必不謂君子之為
吾屈也(開/)抑孰知暴之慢之而未嘗怒且抗者固所以
見君子之天也(用止齋/文法)孟子之言吾於此騐之抑孟子
亦能蹈其言者歟(歸孟子/身上)臧倉之毁大非常情之所堪
而行使止尼一歸之天平日仁禮之心不少易也(孟梁/恵王)
(下魯平公將出嬖人有臧倉者請曰他日君出則必命先匹/有司所之云云公曰將見孟子曰何哉君所為輕身以)
(夫者以為賢乎禮義由賢者出而孟子之後䘮踰前䘮為/君無見焉公曰諾他日樂正子見孟子曰克告於君君)
(来見也嬖人有臧倉者沮君君是以不果來也曰行或臧/使之止或尼之行止非人所能也吾之不遇魯侯天也)
(氏之子焉能/使予不遇哉)吁以孟子之天而所遇之人猶有臧氏子
焉世變亦可歎矣(用天人字與/前靣相應)謹論
　亦可與止齋樂天者保天下論參看
　考究題意格　　與漢南北軍相統論同格
　　唐兵制節目如何　　　　　　　王文貫
　　　出處(唐兵制唐立府兵之制頗有足稱焉盖古/者兵法起於井田自周衰王制壊而不復)
　　　　　(至於府兵始一寓之於農其居處教養蓄/材待事動作休息皆有節目雖不能盡合)
　　　　　(古法盖得其大意焉此/髙祖太宗之所以盛也)
　　　立說(昔者先王寓兵於民未嘗厲民以為兵唐/之兵制大抵以體民之心而為寓兵之法)
　　　　　(初非厲民以為兵節目之詳無非以仁愛/體恤之意黙行乎其間正有合扵先王之)
　　　　　(意/也)
　　　批云(學飽文贍攷究厯代寓/兵於民之制甚精宻)
論曰以體民之心而為寓兵之法(謂唐之兵制寓兵於/民未嘗厲民以為兵)
君子有取其立法之詳且盡也(取其節目之詳盡者/以其有仁愛之心也)夫
昔者先王寓兵於民未嘗厲民以為兵也(厲民字見孟/子滕文公上)
(滕有倉廪府庫則是厲民而以自養/也  言古者寓兵於民之意如此)自兵民既分(三代/而下)
(兵民分/而為二)為兵者亦無以自復於民(為兵者專從事於兵/不可復反為民之事)
而御兵者亦毎毎不復以撫綏斯民之意待之矣(御兵/者亦)
(專以兵視之而不以民視之此言後之/世以兵視兵而不以民視兵之意如此)於此有君焉(暗/指)
(唐/)不强民以為兵而常以民而視兵(主/意)仁愛體恤之意
黙行於法制條目之中(以仁民之心寓/於兵制之中)其立法愈詳則
其仁心愈著(莭目之詳皆/人心之寓)夫如是則先王不厲民為兵
之意亦僅見於此(唐以仁心寓於兵法/尚得三代之遺意)而論者乃曰大
體之不正而節目之徒詳是非得為制法之善者也(設/難)
嗚呼曷不自其體民之意而觀之乎(解應發出主/意  破語)君子
是以有取於唐之兵制也(取唐法/之善)夫自三代既降兵民
之判乆矣(三代而下兵/民判而為二)高祖太宗承魏周之舊而制府
兵之法(本題下文府兵之制起於西魏/後周而成於隋唐興因之云云)自其大體而觀
之固可謂得古人之遺意(得三代仁/民之意)而其居處教養之
有方動作休息之有時(言唐之/兵制)節目所在纎悉備具(喝/出)
(題上莭/目字)彼豈求詳於是哉(喚下/文)惟其以民視兵而不以
兵視兵此節目之詳所以為仁之至也(發盡/主意)唐兵制節
目如何請因唐史臣之論而申之　昔者嘗觀先王之
制兵盖未嘗以兵視之也(應冒先王寓/兵於民意)其令貢賦則立
邱甸縣鄙之名而以四起其數(禮地官小司徒乃經土/地而井牧其田野九夫)
(為井四井為邑四邑為邱四邱為甸四/甸為縣四縣為都以任地事而令貢賦)其㑹什伍則立
伍兩軍師之名而以五起其數(同上乃㑹萬民之卒伍/而用之五人為伍五伍)
(為兩五旅為師五/師為軍以起軍旅)其調車徒則立通同終成之名而以
十起其數(前刑法志殷周因井田制軍賦地方一里為/井井十為通通十為成成方十里成十為終)
(終十為同/同方百里)始嘗疑之(且設/疑)夫先王之制兵何其有委曲
繁重之心而不為簡易可行之法哉(言先王制兵之法/何為如此之詳)
嗚乎是必有其故矣(喚下/意)夫兵者民之所畏而民者國
之所重也(喝出兵/民二字)以素重之民而使之趨可畏之事(以/民)
(而為兵亦/是難事)苟無體惜愛恤之心焉則其戾於人情也多
矣(若無體民之心而為寓/兵之法豈不違戾人情)故民力之勞則有以息其力
民用之缺則有以備其用(此是寓兵於/民之仁心)周旋審慮不啻
如家人父子之相為區處者(治兵如/治家然)豈固欲以是徼譽
乎民哉(徼譽求名也/  喚下意)先王亦求盡乎人情而已(自原起/至此論)
(先王以民視兵不/以兵視兵之意)自秦人驅民為兵而民皆有疾視其
上之心(孟梁恵王下不誅則疾/視其長上之死而不救)閭左之戍(前食貨志始/皇發閭左之)
(戍又見/下注)大澤之屯(史記陳渉世家二世元年發閭/左戍漁陽九百人屯大澤鄉)盖草
菅民命略無一毫顧惜體恤之心(賈誼疏秦視殺人若/刈草菅然  照破題)
(體民/字)他日一夫大呼揭竿斬木相與共起以亡秦者亦
其困苦無聊不能自安於行伍者為之也(賈山至言一/夫大呼天下)
(響應者陳勝是也又賈生過秦論帥疲/散之卒轉而攻秦斬木為兵揭竿為旗)吁以兵視兵而
無以恤之其害固如是哉(此叚用秦/事反證題)漢鍳秦弊而京帥
有南北之屯其區處兵制大略可喜(前刑法志漢京師/有南北之屯  且)
(揚/之)然而(又抑/之)募及奔命發及刑徒選及三百石吏而宰
相之子不免戍邉則無乃悉民以為兵(昭帝始元元年/募民及發奔命)
(者擊益州應劭注云常兵不足權選精勇聞命奔走故金/曰犇命又趙充國傳西羌反發三輔中都官徒弛刑詣)
(城以益邉兵又本始二年選郡國吏三百石伉健習騎/射者從軍又前昭帝元鳯二年有卒更踐更過更三品)
(之號注淳如曰天下人皆直戍邉三日亦名為/更律所謂西戍也雖丞相子亦在戍邉之調)徭役長
安者而道中衣裝悉皆自備從軍山東者至貸子錢以
自餉則無乃以兵而病民(賈誼傳淮南之地遥属於漢/吏卒徭役往来長安道中衣)
(装悉自備又前貨殖傳闗中列侯封/君從軍山東至於貸子錢以自餉)節目未備則法制
疎略君子於漢夫亦何取(此一叚論漢無體民/之心故漢制疎略)嗚呼孰
謂唐承八代之衰而其制兵之法見於節目之詳盡者
乃能上合先王仁民之意邪(應冒先王/仁民之意)觀其踵魏周之舊
制立府兵之良法(見冒/子注)置府八百而在闗中者五百可
謂得居重馭輕之勢矣(唐陸贄傳太宋列置府兵八百/餘所而闗中五百舉天下不敵)
(闗中則居重/馭輕之意也)無事則㪚於田畆而不知有征役之勞有
事則統於宿衛而不至有調發之擾可謂得寓兵扵農
之法矣(題下文初府兵之置居無事時耕於野其畨工/者宿衛京師而已若四方有事則命将以出事)
(解輒罷兵㪚於府将/歸於朝  又見題注)立法之善盖自三代而下莫加於
此(謂唐兵制節目之善/得三代仁民之心)然高祖太宗仁民之心尤未輒
此而見之也(更要演出仁民意自此/以下說唐兵制之善)盖至於畨上之有
時調發之有節(見上/注)給渭北之腴田以養元從之禁軍
(同上初高祖以義兵起太原天下已定悉罷遣歸其願/留宿衛者三萬人高祖以渭北白渠旁民棄腴田分給)
(之號元從軍復老不任事/以子弟代謂之父子軍)慮其統御之無法也於是有
折衝果毅别將校尉以領之(題下文毎府置折衝都尉/一人左右果毅都尉各一)
(人長史兵曺别将/各一人校尉一人)慮其紀律之不分也於是有團隊火
正以糾之(同上士以三百人為團團有校尉五/十人為隊隊有正十人為火火有長)慮其器
械之難備於倉卒也則有庫以藏其介胄戎器焉(同上/其䭾)
(馬鍋幕糗糧皆自備并其甲胄戎具藏於庫有所起行/則視其數而出給之其畨上宿衛惟給弓矢横刀而已)
慮其老稚之不得以免也則有二十為兵六十而免之
法焉(同上凡民年二十/為兵六十而免)其教之有方則越騎武騎為有
等(同上其能騎而射者為越騎其餘為歩兵武騎排􁀙/手歩射毎嵗季冬折衝都尉率五校兵馬之在府者)
(校/之)其役之有期則五百里二千為有差(同上凡當宿衛/者畨上兵部以)
(逺近給畨五百里為五畨五里七畨/二千里十畨外為十二畨皆月一上)給直以市馬蓄才
以待用(同上當給馬者官予/其直市之  又題注)凡所以節民之力而安民
之生者無所不用其至焉(見唐之兵制節目無非/以仁民之心行乎其間)高祖
太宗之意果安在哉(喚起/下意)彼固以為民情之病於兵也
久矣君上之不恤乎兵也久矣(要知體民之心/而為寓兵之法)體察之
精詳計慮之周悉(是節/目處)則夫品節之具仁心之原也條
目之備恵愛之孚也(節目之詳盡/皆仁心所寓)唐之兵制由其節目
而觀之其有得於古人不厲民為兵之意(照冒主意以/上講究兵制)
(最為詳盡/莭目曉然)而論者乃以為六軍宿衛悉皆市人而衛士
亡匿宿衛不給是皆節目不善之所致(題下文高宗武后/時天下乆不用兵)
(府兵之法寖壊畨役更代多不以時衛士稍稍亡匿至/是益耗㪚宿衛不能給天寳以後彍騎之法又稍變廢)
(士皆失拊循八載折衝諸府至無兵可交時府人目畨/上宿衛者曰侍官言侍衛天子至是衛佐悉以假人為)
(童奴京師人恥之至相辱罵者必曰侍官而/六軍宿衛皆市人及禄山反皆不能受甲矣)而不知唐
制之所以善者正以其節目之備也(節目之備乃/仁心之寓)唐制
之所以壊者正以其節目之隳也(節日之隳乃仁意之/壊  學止齋制度紀)
(綱論文法制自此以/下説唐兵  之不善)宿衛更代多不以時則民得無有
勞逸不均之患乎(見上注之謂/無仁民  心)悉以假人或為童僕得
無有失身行伍之恥乎(見上注之謂/無仁民  心)京師共恥號為侍
官則上下不致其愛重之意可見矣(見上注之謂/無仁民  心)節目
既隳大體不立唐之子孫實執其咎尚可以是而議高
祖太宗立法之徒詳於節目也哉(此段設難問荅責唐/之子孫不能遵守舊)
(制/)唐史臣謂雖不能盡合古法尤得其大意焉(舉題/本文)彼
所謂大意者其諸有見於先王恤民之意歟(應主意分以/上講題  二)
(叚一叚論兵制之所以善盖其節目之詳一叚論後代/之不善正由節目之壊却用出䖏語意繳結講中意)
雖然莭目之備具固其體民之心所寓也(揚/之)而節目之未䆒
亦其考論之未精也(抑之大凡作漢唐論先/抑則後揚先揚則後抑)古者凡起
徒役無過家一人惟田與追胥竭作(禮小司徒凡起徒/役毋過家一人以)
(其餘為羨惟田/與追胥竭作)今兵悉𨽻役而他繇不復無乃殫民力
乎(陸贄奏議唐人𨽻籍/於兵者終身不復)古者大司馬教兵三表之間二
百五十歩以歩法立人殆不足以容六軍之數則六軍
之旅固逓閱也(禮大司馬修戰法虞人菜所田之野為/表百歩則一為三表又五十歩為一表)
(注云表所以識行列也四表積二百/五十歩左右之廣當容三軍云云)今府兵之法毎嵗
季冬折衝都尉率其屬而教之豈不大煩擾耶(見前/注)不
特此也高麗之役既帥江淮嶺陜之兵矣又募長安洛
陽之士既而逺近應募不可勝數而房𤣥齡垂沒之際
至忍死上表且願焚凌波之舟罷應募之衆(房𤣥齡傳/𤣥齡晚節)
(多病頋諸子曰今天下事無不得惟討髙麗未止遂上/疏云云願下詔使髙麗自新焚凌波之舡罷應募之衆)
(即臣死/骨不朽)毋乃平時養兵固不足恃而倉卒制度猶有待
於外求邪(且疑/下)節目至詳尤有遺憾亦可以見立法之
難矣(抑唐兵制節/目之未善)由其立法之難而有如唐制之善君
子又安可以輕議(既抑之又揚之見文字宛轉如末叚/譏太宗立法雖詳猶未能盡  先王)
(之時繳處/又略扶起)謹論
　兩篇考究厯代兵制甚詳可以參看
　考究題意格　　可與唐兵制節目論參看
　　漢南北軍相統如何　　　　　　張亦顔
　　　出處(唐李揆傳京師多盗至驂衢殺人李輔國/方横請選羽林騎五百備徼歩揆曰漢以)
　　　　　(南北軍相統攝故周勃因南軍入北軍以/安劉氏本朝置南北衙文武區别更相檢)
　　　　　(伺今以羽林代金吾/怱有非常何以制之)
　　　立說(李揆言漢南北軍相統之制固是一說但/其論未盡盖漢之列城分屯固所以重京)
　　　　　(師之勢而周廬設徼尤為近天子之光故/其創置兵制尤重宿衛之選而環立王所)
　　　　　(非必皆武勇之人雖士大夫亦得以周旋/於其列見得漢之南軍尤重於北軍非但)
　　　　　(相統而/已也)
　　　批云(考究精詳議論超出/於題意之外老作也)
論曰論一代之兵制(指李揆論/漢兵制)而取其有内外相維之
意(漢南軍在内北軍在/外相維見相統意)君子猶謂其有遺論也(抑李揆/之説主)
(意謂漢以宿衛之兵/為重且含蓄未説出)夫立國固不可以無兵而京師猶
不可以無衛(順説兵/衛之意)是以古人之制兵也必使内外相
權而無一偏之患表裏相屬而無角立之形亦既得之
矣(謂漢南北軍相統之說李/揆亦得之矣  且揚之)而猶以為未也(又抑之亦/含蓄未説)
(出主/意)盖列城分屯雖所以重京師之勢(指南北/軍相制)而周廬
設徼尤為近天子之光(主意重在此道後漢班固西都賦/周廬千列徼  綺錯又張衡西)
(京賦徼道外周千廬内附釋云周環遶也/廬天子止宿之地  徼古弔反循道也)苟以一概視
之而無所輕重於其間則非所以尊主勢矣(北軍為輕/南軍為重)
故其創置兵制尤嚴宿衛之選(至此方發/出主意)而環立王所
非必皆武勇之人雖士大夫亦得以周旋於其列此其
意逺矣(漢之宿衛以士大夫為/之見得以南軍為重)盖漢之南軍是也(繳上/意)
李揆論漢南北軍揆之言盖激於一時之論而不暇及
其詳(時京師/多盗)愚恐或者㮣謂之軍而不知漢人之美意
故不得不為之辨(謂漢以宿衞為/重而揆不之知)漢南北軍相統如何
請以廣李揆之所未及(推廣李揆/言外之意)　漢人兵制材官騎
士布滿郡國(漢儀注云民年二十三為正一嵗為衞士/二嵗為材官騎士又刑法志置材官於郡)
(國/)南北二軍鎮衞京師(前刑法志漠興京/師有南北軍之屯)孰重乎(設/問)曰
京師重(荅重/字)北軍兵卒守䕶京輔南軍兵衞扈從禁庭
(解漢制南/北軍之意)孰親乎(設/問)曰南軍親(荅親字重是學孟子色/與禮孰  曰禮重文法)
夫惟京師之兵為重則不可以無統攝之意(貫上/重字)夫惟
南軍之勢為親則不可不重宿衛之選(貫上親字/發出主意)此理
也亦勢也(理勢皆/當如此)論漢兵者烏可以知彼而不知此乎
(謂李揆豈可但知南北軍相統之/意而不知南軍宿衞之選尤為重)雖然(喚下意非是/自為一叚)以
漢論不若以周論(引周/為證)周人王畿千里建置六軍(記注/云王)
(畿千里為方百里者百百里為一同又夏官凡制軍萬/有二千五百人為軍王六軍大國三軍次國二軍小國)
(一/軍)有掌固以修城郭(同工掌固掌修城/郭溝池瀦渠之固)有候人以察姦
細(同上候人各掌其方之道治/與其禁令注云備姦㓂也)有環人以伺軍慝(同上/環人)
(掌致師/察軍慝)有司兵以掌兵盾(同上掌五兵五盾/注五盾干魯之屬)北軍之在
外者然也(以上周之/北軍如此)虎賁卒伍擁王前後(虎賁氏掌先/後王而趍以)
(卒伍軍旅㑹同亦如之舍則守王閑王/在國則守王宫國有大政則守王門)旅賁戈盾左右
王車(軍旅㑹同授貳車戈盾建乘車之戈盾授/旅賁及虎士戈盾注乘車王所乘車也)左馭前
驅掌以太僕(太僕掌王正之服位出入王之/大命王出入則自左馭而前驅)持馬陪乘
賛以齊右(齊則皆反乘去聲馬齊右掌祭祀㑹同賔客/前齊車王乘則持  行則陪乘  以上並周)
(禮夏/官)此南軍之在内者然也(以上周之/南軍如此)舉内外之兵而
属之司馬其綱維統攝之意亦可見矣(周禮夏官乃立/夏官司馬使帥)
(其属而掌邦政云云馬/以上内外軍皆属司)然周人不如是而已也(要斡/下意)以
為環衛王宫實為親宻之所而宻邇紫宸尤不可使匪
人濫厠其間(證主/意)故宫伯所領皆貴逰之子弟(周禮天/官宫伯)
(掌王宫之士庻子凡在版/者又用春官貴逰子弟語)宫正所属亦皆習知道藝之
流(宫正掌王宫之戒令糾禁云/云㑹其什伍而教之道藝)非區區徒役之比也(見/宿)
(衛之兵皆士大夫/為之非外兵之比)周人重内之意何如哉(證主意南/軍為重)成
周之制固非漢所敢望其僅有得於周人之遺意者亦
烏可畧而不論乎(引周/過漢)高帝間闗百戰以成帝業(高祖/本紀)
(大者百餘戰五/載而成帝業)既都殽函之地以壯京師之勢(班固西/都賦漢)
(之西都在于雍州實曰長/安左據函谷二崤之阻)復重京師之屯以為皇家之
衛(刑法志詳/見原題注)南北置軍實昉於此(昉始/也)以其制考之(考/漢)
(兵/制)主於衛尉主於中尉則所𨽻之職不同也(公卿百官/表衛尉秦)
(官掌宫門衛屯兵諸屯衞候司馬二十二官皆/属焉又中尉秦官掌徼循京師候司馬十人)調於郡
國調於京師則所調之兵不同也(刑法志漢置材官於/郡國京師有南北軍)
(之/屯)或守禁掖或䕶城門則所衛之地不同也(百官表郎/中令掌宫)
(殿掖門户又城門校尉掌京師/城門屯兵有司馬十二城門候)漢人慮其分而難合也
於是聨属其勢於渙㪚之餘統一其權於中外之異(要/南)
(北相/統)五營郎衛更直執㦸入衞殿門出充車騎則内者
未嘗不外也(後漢北軍中候掌監五營屯騎校尉越騎/歩兵長水射聲校尉皆掌宿衛兵又光禄)
(勲掌宿衛宫殿門户典謁司郎更直執㦸/宿衛門户又郎官掌守門户出充車騎)乘輿出警式
候清道還至宫門禁鑰方開則外者未嘗不内也(式道/凡三)
(候車駕出還式道候持麾至/宫門門乃開以上並百官表)國有非常虎賁宿衛宫府
有警五校屯兵其緩急之相應也如此(虎賁校尉掌輕/車凡八校尉皆)
(武帝初置出百官表比又後漢百官志執金吾掌宫外/戒非常水火之事又  軍中候掌監五營屯騎校尉越)
(騎校尉歩兵校尉長水校/尉射聲校尉皆掌宿衛兵)宫掖之内衛尉循行禁垣之
外金吾設徼其表裏之相副也如此(衛尉寺在宫内胡廣/云主宫闕之門内衛)
(上於周垣下為區廬又中尉秦官掌徼循京師候/司馬十人武帝太初元年更名執金吾出百官表)然此
特論漢軍之相統者然耳而漢之美意詎止於是哉(擺/去)
(李揆南北軍相統/之言要入主意)竊嘗深考漢制以為南北二軍(立議/論)
合而言之謂之相統可也(此李揆/之說)分而言之則南軍為
天子之宿衛非可以北軍之䕶城者而並論也(此自家/主意)
漢制王國人不得宿衛親属犯法者不許宿衛猶未足
以見其隆重之美意也(龔勝傳勝三舉孝亷以王國人/不得宿衛又蕭望之傳望之為)
(子苑東門候數年坐弟犯/法不得宿衛免歸為郡吏)環衛之職分為二等属於郎
中令為郎衛属於衛尉為兵衛(百官表郎中令掌宫殿/掖門户武帝更名光禄)
(勲属官有大夫郎謁者期門羽林皆属焉又後/漢衛尉卿一人注掌宫門衛士宫中循徼事)兵衛則
警夜循晝或出於調發之人(兵衛/為輕)郎衛則近接清光無
非士夫之職(郎衛為重/  主意)考之當時(又考是時為/郎衛之人)東方朔
揚䧺皆以執㦸為郎(東方朔傳東方朔執㦸殿下又揚/䧺傳奏羽獵除為郎給事黄門)
而李廣馮奉世亦以良家子弟為羽林期門(李廣傳廣/以良家子)
(從軍為郎騎常侍又馮奉世傳武帝末以良家/子選為郎又羽林掌送從期門掌執兵送從)才美忠
義接踵禁庭耆儒碩學扈從左右(言宿衛皆士/大夫為之)其所以
彈壓奸萌増重主勢者豈小補哉(見得南/軍尤重)又烏可概以
軍衛而待之哉(非北軍/之比)李揆之論方借此以明南北兩
衙文武相檢之意(叙本/題)故僅取其相統而已(因唐南北/衙之不相)
(統而取漢南/北軍之相統)其實漢人南軍之制纎悉周宻(主意歸/重南軍)非
止如揆之所論也(推李揆/之意)唐兵視漢未逺(引唐事/作結末)南衙
諸衛猶漢之北軍也(唐兵制夫所謂天子禁兵者南/北衙兵也南衙諸南兵是也)北
衙禁衛猶漢之南軍也(同上北衙/者禁軍也)勲臣子弟入為宿衛
亦猶漢之重内兵也(見唐/兵志)其後宿衛寖輕至於假人為
奴而此意始失(唐兵志髙宗武后時天下乆不用兵府/兵之法寖壊云云衛士稍稍亡匿至是)
(益耗㪚宿衛不能給天寳以後彍騎之法又稍變廢士/皆失拊循八載折衝諸府至無兵可交時府人目畨上)
(宿衛者曰侍官言侍衛天子至是衛佐悉以假人為童/奴京師人耻之至相辱罵者必曰侍官而六軍宿衛皆)
(市人及禄山反/皆不能受甲矣)然使南北衙之兵無恙則國勢猶可少
支(見前/注)柰何府兵既壊折衝諸道無兵可交六軍宿衛
不任受甲不知緩急果何所恃乎(詳見/上注)此所以激李揆
之論也(本/題)故嘗謂成周逺矣如漢南北軍唐南北衙亦
後世制兵之良法(兼収/之)而其崇重宿衛尢漢唐之美意
(歸重南/軍主意)後世有能得其遺意而行之亦足以立國(歸今/日来)
若夫兵衛不足國勢寖輕徒以發識者之浩歎猶為國
有人乎(嘆息結用/左傳語)謹論
　前萹謂唐之兵制雖甚詳而兵寓於農無非仁心行
　其間
　此萹謂漢之兵制雖相統而南親扵北無非士夫充
　其職
　因事度情格　　可與後篇叅看
　　子儀單騎見虜　　　　　　　　江萬里
　　　出處(唐書郭子儀傳贊云云及被圍涇陽單騎/見虜壓以至誠猜貳沮謀雖唐命方永亦)
　　　　　(由忠貫日月神/明扶助者哉)
　　　立説(子儀以國家之重臣當使之自重其身以/為吾國之重豈宜使之單騎見虜出其不)
　　　　　(獲已之計而僥倖萬一於不敗以國之重/臣而處之不容自重之地及其成功則天)
　　　　　(幸也豈任将者/所可常恃耶)
　　　批云(冩得子儀心事出立意深而措辭婉/歎惜之意溢於言外髙古之文也)
論曰以國之重臣(指郭/子儀)而處之於不容自重之地(使之/單騎)
(見/虜)若夫成功則天也(主/意)夫所謂重臣者國之所恃以立
者也(就破題重臣二字說謂重臣一身/乃國家命脉之所係豈不為重)有以重之則吾
國與之俱重矣(申上/文)又何至投之進退不容之所(指單/騎見)
(虜/)使之不得以自重其身而借或然之幸於天耶(應破/題意)
夫效忠而忘其身是固臣子大義(且聞說子儀為/臣固當盡忠)然不
使之展布於平時而徒責其應機於倉卒(暗說代宗不/用子儀於安)
(平無事之日聽之退間及涇陽有變則促而起之使之/應敵扵倉卒之間  本傳自變生倉卒賴子儀復安)
曰戰曰守皆失其所據於進退之間(進而無以為戰/退而無以為守)出
其必不獲已之計而僥倖萬一扵不敗(單騎見虜皆是/不獲已之計真)
(是僥倖扵用韓愈盤谷/序僥倖  萬一之語)是雖精誠動天威信在人(天人/二字)
(是一篇/眼目)卒保其首領以集事(用左傳保首/領以沒語)不知者以為
重臣之幸(或者/之說)而國有重臣反使之不容以自重㦯然
之天幸豈有國者之可常恃哉(照自家主/意應破題)涇陽之圍唐
事急矣(本傳傼固懐恩召吐蕃/囘紇㓂河西殘涇州)起子儀於已廢而責之
以屯兵(同上初代宗罷子儀副元帥及㓂至涇州遽拜/子儀為關内副元帥鎮咸陽云云大閱兵屯商)
(州/)單騎之見吾知子儀萬不得已也(見本/題註)囘紇之拜令
公(同上囘紇怪問是誰報曰郭令公驚曰令公/在乎云云囘紇下馬拜曰果吾父也又後註)可以知
唐之在天而子儀之在人者矣(應前面天/人二字)特非所以為
任将者之訓也(責代宋任子/儀不當如此)子儀單騎見虜請畢其說
　甚矣世俗之見好以成敗論人而不為國家深長之
思也(抑㦯者/之論)以奮不顧身為疾風勁草之忠(唐蕭瑀傳/上賜瑀詩)
(曰疾風知勁草/版蕩識誠臣)以履險幸成為天佑國家之福(用左/傳語)吁
亦孰知夫為臣而不顧其身忠矣(工上/意)而人之云亡如
邦國之殄瘁何(詩人之云亡/邦國殄瘁)為國而賴天之福幸矣(擺/上)
(意/)而天不可知如其幸之不可常恃何(天幸適然/不可常恃)是故
為國而必重其将非愛其將也所以重吾國也(應冒有/以重之)
(則吾國與/之俱重)為將而自重其身非愛其身也為國而重其
身也(應冒自/重其身)是以壇焉而拜(韓信傳王必欲拜之擇日/齋戒設壇場具禮乃可漢)
(王許/之)鉞焉而授(唐渾瑊傳徳宗狩山南瑊以諸軍衛入/谷口云云兼帥方等行營副元帥帝臨)
(軒授鉞用漢/拜韓信故事)分閫焉而舉以聽者(陸贄奏議古之賢君/選将而任分之以閫)
(又舉國以聽/見左氏傳)非徒以假其權也(結上/生下)使之展布扵平時
固所以折衝於倉卒也(中說王道萹揚素謂子曰天子/求善禦邉者子曰羊祜陸遜仁)
(人也可使云云/折衝樽爼可矣)油憧雲擁虎帳風嚴(将軍所/居之地)使在兵間
猶不得以覘吾將之風采者(見得将臣要/自重其身)非徒以重其
身也(結上/生下)身非吾身而國家所倚賴之身也(應冒重臣/者國之所)
(恃以立/者也)今也有人於此投閒置㪚不得展其才於可為
之日(暗指子儀罷元帥之時學本傳議者謂子儀有社/稷功乃置㪚地又韓進  觧投閒置㪚乃分之宜)
倉卒受命乃欲責其力於不可救之時(暗指涇陽之變/遽拜子儀為闋)
(内副元帥與單/騎見虜之時)欲其進退之有所不能(應冐曰戰曰守/皆失其所據於)
(進退/之間)不獲已而出其萬一之計(應冒出其不獲已之計/而僥倖萬一於不敗)
以幸其或然之免(應冒或然/之天幸)重臣之用國初心豈願至
此耶(應冒國有/重臣意)說者不能諒其心(應冒不知者以/為重臣之幸)遂以
一旦之幸免為重臣威信之孚亦國家天命之固(應冒/子儀)
(之在人唐/之在天)曽不知為國而不知重其將而為將不得以
重其身(應前為國而必重其/将為將而必重其身)行險僥倖一至此極萬全
之筭不如是也(中庸小人行險以僥倖又晁/錯傳帝王之道出於萬全)子儀之在
唐非他時比(推尊/子儀)匹馬北方収復東都揚旗擣壘直指
范陽國家之倚重子儀者如此(本傳安禄山反詔充朔/方莭度使率本軍東討)
(収雲中馬邑開東陘云云扵是晝揚兵夜擣壘賊不得/息云云扵是河北諸郡往往斬賊首迎王師方北圖范)
(陽/)奉天之圍吐蕃陸梁紿以令公倉皇宵遁夷狄之畏
子儀者如此(同上懐恩隂召囘紇吐蕃㓂河西犯奉天/又民紿虜曰郭令公来虜懼王甫結侠少)
(夜鼔朱雀衘呼曰王師至吐/蕃夜潰  宵遁借用左傳語)人主當如何而重子儀子
儀當如何而重其身邪(應前重其/将重其身)單騎一出囘紇下拜不
世之功名賀子儀者衆矣(本傳囘紇曰令公存乎今誠/存可得見乎子儀將出左右)
(諫回紇野心不可信子儀曰虜衆數十倍今力不敵吾/将示以至誠左右請以騎五百從又不聽即傳呼曰令)
(公来虜皆持滿待子儀以數十騎出免冑見其部長/曰諸君同艱難乆矣何忽忘忠誼而至是也云云)然
自識者而論子儀則憂重於喜不能不動深長之思也
(喜字貫工賀字/憂字含下意)當是時也子儀之兵權屢削矣(本傳魚/朝恩疾)
(其功因是謀譛之故帝召子儀還更以趙王為天下兵/馬元帥云云又程元振離搆百計因罷子儀副元帥)
代宗之所與謀者王所之居州無幾也(借用孟一薛居/州如宋王何事)
懐恩不道誘致二虜擁兵結衆突如其來為唐謀者駭
矣(本傳僕固懐恩屯汾州陰召/囘紇吐蕃㓂河西殘涇州)倉皇幅紙急起子儀(指/懐)
(恩召囘紇吐蕃㓂涇州時/遽拜子儀為關内副元帥)朽鉞鈍戈曽無素具疲卒潰
兵誰有鬬心(形容當時事/勢無一可恃)子儀受命驅馳以往子儀胷
次中吾固莫知其何如也(形容子儀初/受命之時)涇陽未戍虜圍
已合(本出/處)進而無以為之戰退而無以為之守(應冐曰/戰曰守)
(皆失其所據/扵進退之間)苑中之屯天子皇皇自将矣(本傳天子自/将屯苑中召)
(子儀屯涇陽又兵志朝思以神/筞軍屯苑中遂為天子禁軍)主憂臣辱是豈子儀自
重之日耶(涇陽之圍事勢急了/子儀不容自重其身)思昔囘紇共功之時感
慕懐服素非一日一告語之或者囘紇猶吾聽也(本傳/子儀)
(使諭虜曰昔囘紇渉萬里助復二京我與若䓁休戚同/之今乃棄舊好助叛臣彼背主棄親扵囘紇何有囘紇)
(曰本謂公云亡不然何以至此誠存我得見乎子儀将出/左右諫戎狄野心不可信子儀曰虜衆數十倍今力不敵)
(吾将示以至誠/云云又見前注)萬一戎心叵測出所不期則一死報君
庻天地之猶我鍳耳(子儀曰老臣受命将死扵外又/史臣曰晏然效忠有死無二)匹
馬揺揺駕言行邁(用毛詩/句法)此時此情愚固知其甚不得
已也(應冒出其必/不獲已之計)幸而天未棄唐誘虜之衷(史臣曰天/胙王徳寔)
(生汾陽又用左傳天誘其/衷語  應冒唐之在天)子儀恩信在囘紇者未憖(本/傳)
(懐恩誘吐蕃囘紇入㓂云云懐恩本臣禆将且皆臣故/部  以恩信結之彼忍以刃相向乎  憖字是學左傳)
(天不憖遺之憖人/應冐子儀之在)下馬之拜晏飲之歡(同上囘紇捨兵/下馬拜曰果吾)
(父也子儀即召與飲遺/錦采結歡誓好如初)反其向我之戈而為吐蕃之襲
(同上子儀曰吐蕃木吾舅甥國無負而来棄親也公䓁/其倒戈乘之若俛取一芥云云子儀合囘紇衆追躡大)
(軍繼之破吐蕃/十萬扵靈臺)令公之功固莫懿扵為此役令公之謀
尤莫危於為此行也(上句揚之下句惜/之應不自重意)論者不考子儀
受任之素不察子儀所以見虜之情(此或者/之論)顧謂子儀
識囘紇之素心故見之而不疑囘紇驚令公之無恙故
孫之而不抗(注見前應冒不知/者以為重臣之幸)不思鴻門之㑹張良信
項伯矣項莊之舞誰其料之(高帝紀項伯素善張良夜/馳見良具告其寔云云沛)
(公見羽鴻門増數目羽撃沛公羽不應范増謂項莊曰/汝入以劍舞因擊沛公莊㧞劍舞項伯亦起舞常以身)
(翼蔽/沛公)平凉之盟渾瑊諒吐蕃矣刼盟之譟誰其抗之(唐/渾)
(瑊傳吐蕃畏瑊與李晟馬燧欲以計勝之乃詭辭重禮/請燧講好帝乃詔約盟平凉川以瑊為㑹盟使為結賛)
(所/刼)兩敵相持惟力是視(用左/傳語)失一重臣則無益於君將
有不勝其悔者矣(應冒國有重臣而/使之不容以自重)論至於此吾知子
儀之不獲已也(應冒/語)反報河中馳報天子代宗有靦面
目矣(本傳遂還河中/馳報天子云云)壓以至誠之贊殆未知子儀之不
遇於唐也(見本/題註)雖然子儀之不幸者人也子儀之幸則
皆天也(應冒天/人二字)元振之讒君惑之矣(本傳代宗立程元/振自謂有功於帝)
(忌宿将難制離構百/計因罷子儀副元帥)朝恩之毁君又惑之(同上魚朝恩/疾其功因是)
(謀譛之故帝/召子儀還)兵權所寄率視緩急而為之予奪(見前/註)人
主之視子儀輕重可以㮣見矣惟天地焉鍳其精誠鬼
神焉扶其忠力(應冒成功則天也意見/前註又題注神明扶持)更變厯險如履
平夷髙節全名炤燿今古子儀之天何如耶(本賛子儀/全名髙莭)
(燦然/獨著)上帝臨汝無貳爾心將兵之将乃所願則學子儀
(揚子儀無詩大明上/帝臨汝  貳爾心)將安將樂女轉棄予將將之君謹
勿以代宗為訓(責代宗轉詩将恐将懼惟子與女将安/将樂女  棄予又用韓信傳陛下不善)
(将兵而/善将将)謹論
　因事度情格　　與子儀單騎見虜論同意
　　將軍度𦍑虜何如　　　　　　　陳宗禮
　　　出處(前漢趙充國傳先零𦍑畔時充國七十餘/上老之使丙吉問誰可將者充國對曰無)
　　　　　(踰扵老臣上遣問曰将軍度𦍑虜何如當/用幾人充國曰兵難隃度臣願馳至金城)
　　　　　(圖上方畧願陛下以属老/臣勿以為憂注度入聲)
　　　立說(宣帝非不知西羌之莫我敵也其遣問充/國之時必欲使之度𦍑虜何如者非徒度)
　　　　　(𦍑虜也正欲度充國之為人也充國是時/已老其勇怯未可知宣帝欲於一問之頃)
　　　　　(覘彼之所荅如何可/以觀其勇怯何如耳)
　　　批云(前軰吳公琮云主張在題目/外題目在主張内此篇得之)
論曰講論羌人之强弱(謂宣帝問充國使/之度𦍑虜何如)英主所以黙
寓其觀人之術也(帝欲覘/充國也)夫羌人以小醜而犯中國剪
而去之可也(指先零𦍑之犯/漢伐之亦容易)而英明之主咨謀審顧若
有不敢以輕進焉者(指宣帝之/問充國)是固持重不亟之意也
(緫説大意不使之輕於急/進趙充國傳尤能持重)而其深意亦豈止扵持重不
亟而已哉(将上意斡一/轉生下意)盖人之勇怯未易知也(勇怯二/字是一)
(萹綱/領)而名遂身老之人時移志改者常衆尤不可以平
日之意向測識之也(謂充國已老未必/如平時之常勇)於其未可測識
之中(連上文/如貫珠)而吾欲以察其所志(觀其為/人如何)苟事事而較
之屑屑而試之甚非尊禮老臣之意也(與後面/相應)孰若詢
之以量敵制勝之謀(使之度羌/虜何如)而隨察其處事應變之
略(觀他所荅/區處如何)一商㩁之際(指遣/問意)豈唯可以度虜而已(以/意)
(料之之/謂度)因其所度而吾將帥之可倚與否盡在是矣(此/意)
(謂若充國勇於進則可倚仗之以/伐羌若怯而不進則不足倚仗矣)漢宣帝豈不知虜勢
非吾中國之敵哉(宣帝知西羌/之情状已久)而羌虜何如必欲充國
度焉而後從(引本/文)帝非徒度羌虜也帝盖意充國之老
而因以覘之爾(發盡/主意)所度在彼所以度者在此(所度雖/在羌虜)
(所以度者在充國/之勇怯如何耳)吁古今孰有能明宣帝之深意者哉
(意在度/充國)將軍度羌虜何如請申宣帝遣問之㫖(用本出/處字)
　甚哉帝王之問未有能窺英主之閫奥也(就問字/上原起)昔
漢楚方争髙帝之咨韓信曰將軍何以教寡人計䇿(韓/信)
(傳王曰丞相數言将軍将軍何/以教寡人計䇿信謝曰云云)武帝將有事於匈奴亦
以攻之何如為公卿問焉(韓安國傳元光二年春詔問/公卿曰朕飾子女以配單于)
(金幣文綉賂之甚厚單于待命加嫚侵盗亡已邉/境被害朕今欲舉兵攻之何如王恢建議宜擊)世率
謂咨謀詢度審而後發漢世人主大抵然耳(且總結上/二事審問)
(不輕/之意)抑不思二帝之問若同而二帝之所以問者則不
同也(要撥剔主意謂高帝何以之問與/宣帝同武帝何如之問與宣帝異)武帝志馳扵沙
漠之北(用臧宫馬武馳志/扵伊吾之北語)衛青去病之徒乆已在揣摩
之列(武本紀大将軍衛青驃騎将軍霍去病各将五萬/騎出塞匈奴逺遁  謂武帝素知衛霍二将軍之)
(為/人)何如之詔(見上/註)特欲知兵事之可否往戰之成敗云
爾(武帝何如之問其/意與宣帝不同)而高帝之扵韓信則異於是焉(擺/去)
(上一股却把高帝之/問韓信來比本題)擢之道亡之中邈無相知之素(韓/信)
(傳漢王至南鄭諸将多/道亡何聞信亡自追之)計策之求(見上/注)是覘信也非慮
楚也(高帝何如之問/其意與宣帝同)然則宣帝羌虜何如之問(引本/題)吾
不知為高帝之問耶抑亦武帝之問耶(闗鎻上文且/疑辭雙下)如以
為武帝之問(且/難)則先零之小醜異乎匈奴之張皇不必
為是贅也(宣帝時先零之小醜不比武帝時匈奴之勍/敵可畏其問若失之贅  謂武帝之問公卿)
(與宣帝之/問充國異)意者韓信方來而髙帝以何以教我試之充
國已老而宣帝以羌虜何如覘之其機一而已矣(打合/得好)
(宣謂高帝之問韓信與/  帝之問充國一同)盖漢之視匈奴不過漢之一大
縣(西漢書匈奴/漢一大縣耳)先零之扵漢其為縣也小矣(先零又不/如匈奴之)
(大/)螳螂怒臂一蹙可斃是不必度也(言奮怒以伐羌虜/立待其斃  螳螂)
(蟬之属也荘人間世夫螳螂怒其/臂可以當車轍不知其不勝任也)用兵先計而後戰在
充國已非一日之故善兵之譽犬羊至為之震驚焉隠
然敵國何向不濟是又不必度也(趙充國傳充國行必/為戰備止必堅營壁)
(尤能持重士卒先計而後戰又羌豪相責曰語女亡反/今天子遣将軍来年八十九善為兵今欲一鬬而死可)
(得耶又用呉漠傳呉/公隠然若一敵國語)扵不必度之中而有不容不度者
帝特未知充國晚節之規模何如耳(發出/主意)人之常情(立/議)
(論/)固有勇鋭於少年而昏荒於耄老者矣(有勇扵少而/怯扵老者)
亦有涵養於血氣方剛之時而精明於更事既乆之日
者矣(亦有自少至老而俱勇者時應冒人之勇怯未/易知也而名遂身老之人  移志改者常衆意)充
國以七十餘老鋭然金城之往(見本/題注)其耄而輕敵耶抑
老而益壮耶(且疑辭/雙下)是未可知也帝扵是時以為冒然
輕遣固恐有石碏無能為矣之患(疑帝此問恐充國如/石碏之怯  左隠五)
(年石碏使告於陳曰衛國/褊小老夫耄矣無能為也)苟切切然詰其勇怯進退之
迹又非所施扵元老舊臣也又非吾所以推轂授鉞之
禮也(又疑帝此問恐非待大臣之禮應冒苟事事而較/之屑屑而試之非尊禮老臣之意  馮唐傳跪而)
(推轂曰闑閫以外将軍制之又/唐渾瑊傳授以節鉞以戡多難)孰若就以羌虜之勢使
之度之(歸主意亦應冒孰若詢/之以量敵制勝之計)其或矜智負勇為滅此
朝食之計歟是既老而輕不可将也(左滅此而/後朝食)其或畏
勞憂患為師老財費之畫歟是既老而怯亦不可将也
(左老師費財擺老而輕與/怯皆不可用  去上二股)量彼量已乃善為謀不阻不
廹庶幾善勝(主意語用/兵法)吾是以知何如之問宣帝雖以
度羌虜也亦將以度充國也(發出主意/應冒頭)自宣帝委充國
以必度(本出/處)而充國且躊躇不輕於隃度(隃與遥同出/處下文兵難)
(隃度臣願馳至/金城圖上方畧)帝扵此然後知充國臨事不苟為謀必
臧(記臨難母苟免詩謀/之其臧註臧美也)西羌之舉始决然不属之他人
矣(代西羌之舉/只属之充國)而不察宣帝之㣲意者(應冒深/意字)且曰量
敵而進慮勝而㑹(用孟子語量敵而/後進慮勝而後㑹)帝之發問亦惟欲
度虜勢之强弱以為吾出師多寡之决爾外此非其所
度也(開說謂他人不/知帝之本意)吁(歎/惜)帝之所度果止於羌虜(與之/辨)
何為卒聽充國之不度而遽委之一往哉(反説大/有力)帝之
潜測宻察有出於言意之外者矣(其言意在於度/充國之勇怯)異時
五溪之亂馬援以六十餘嵗之老毅然請行固光武之
所未許也(以馬援之老比充國之老請馬援傳劉尚擊帝愍/五溪蠻夷深入軍没援因  行時年六十二)
(其老未/許之)一試之餘踞鞍矍鑠然後信而遣之(同上援請/曰臣尚能)
(披甲上馬帝令試之援據鞍顧盼/以示可用帝笑言矍鑠哉是翁也)其視宣帝之委寄充
國殆無以異也(光武之遣馬援似與/宣帝之遣充國同)然試而後見幾於
素不相知者之為(抑彼揚此謂光武試之而後用與宣/帝問之而後遣其意不同試則渉於)
(形/迹)而援也顧盼以示可用殊異乎老成嚴重之體(謂援/之自)
(試求用亦不如充/國之老成持重)曽不若宣帝度虜一問辭婉意切(推/尊)
(本/題)上無校試之勤(宣帝勝/光武)下無自試之輕(充國勝/馬援)論至
於此益知宣帝觀人之術盖過人逺甚(應破/語)自光武不
能以造此而况他人乎(罵倒光武/推尊宣帝)故嘗為之說曰(就一/轉語)
(作結/尾)果哉宣帝綜核名寔之主也(本紀信賞必/罰綜核名實)老將之
遣審而後行(本出/處)屯田之奏議而後定(充國傳充國曰/帝王之兵以全)
(取勝臣謹條不出兵/留田便宜十二事)即其後日議論再三之舉不肯輕
是充國之說(同上奏上輒下公卿議初是其計者什三/中什五最後什八又魏相曰臣愚不習兵)
(事利害後將軍數畫軍􁃩其言常/是臣任其計必可用也上從其計)則始者羌虜何如之
問其意所主决有在矣(因後知前意/字亦應冒)或曰方叔元老克
壯其猷宣王不如是之𤨏𤨏也(詩采芑宣王/南征也云云)獨不思任
賢使能豈泛然無所審訂者能之(詩蒸民尹吉甫美宣/王也任賢使能周室)
(中興/焉)吁此宣帝所以侔徳周宣也(打合好侔本紀賛可/謂中興  徳商宗周)
(宣/矣)謹論
　前篇謂代宗起子儀以平囘紇使之單騎往見非所
　以使子儀自重其身也
　此篇謂宣帝選充國以禦羌虜使之自度何如盖將
　度充國之為人何如也
　評品優劣格　　與蕭曺丙魏孰優同格
　　漢邊郡名將孰優如何　　　　　洪振龍
　　　出處(前漢李廣傳程不識與廣俱以邉太守将/屯及出擊胡而廣行無部曲行陣人人自)
　　　　　(便不擊刁斗自衛幕府省文書然亦逺斥/候未嘗遇害程不識正部曲行陣擊刁斗)
　　　　　(吏治軍簿至明軍不得自便不識曰李將/軍極簡易然虜卒犯之無以禁之而其士)
　　　　　(亦佚樂為之死我軍雖煩擾虜亦不得犯/是時漢邉郡李廣程不識為名将然匈奴)
　　　　　(畏廣士卒多樂/從而苦程不識)
　　　立說(李廣之治軍也以簡易程不識之治軍也/以嚴宻然廣能以威望服人而不識則兢)
　　　　　(兢然保守尺寸人/品優劣居然可見)
　　　批云(文勢衮衮議論層出抑揚頓挫無毫髪遺/恨數十年来不見此作可為天下之矜式)
論曰考論將臣之事業(緫論李廣程/不識二人)而能以威望服乎
人者(指李廣有威望/優扵程不識)此足以為難矣(難字便見得/李優而程劣)夫師
出以律古之道也(此句有骨師似若奨程不識治軍之/嚴宻  易  卦出師以律註謂用兵)
(之初出就行/列必用法律)今有人焉(指李/廣)坦然自脫於規矩凖繩之
外而一以簡易為規模(李廣之治軍不甚守法律李本/傳廣行無部曲行陣又云  将)
(軍極/簡易)軍旅之事固未見其精且宻也(似若不如程不/識之治軍精宻)然
聲實素著扵平時威徳乆孚扵衆聽(歸李廣有/威望上)不勤教
詔而士卒樂為之用(指出處幕府省文書云/云士亦佚樂為之死意)使敵國望
其巍巍而不敢犯(指匈奴/畏廣意)此其人品豈可與兢兢保守
尺寸者同日語哉(貶倒程不識/  見題註)盖豪傑之士不可以尺
度拘(李廣非兢兢/保守尺寸者)而纎悉冗𤨏必非慷慨功名之將(程/不)
(識正部曲行陣擊刁斗吏/治軍簿至明軍不得自便)果使敵貳其威士攜其令(貳/疑)
(也攜/離也)則雖紀律設而號召嚴亦無補扵事耳(指程不識/觀此則李)
(優而程/劣明矣)程不識之視李廣其才品優劣可知也(且冷/下語)文
書行伍以廣方之固不足(以法律觀之李廣/似不及程不識)至其隆威
重望行乎匈奴士卒之間則非不識之所知也(威望觀/之不識)
(真不及/李廣)班孟堅以二子皆邉郡名將(指班固所言/固字孟堅)愚謂
以名稱者威望之謂也(發出/主意)李廣為近之(取李廣/為優)漢邉
郡名將孰優請扵此而寘其辨　且名將之士何如哉
(引/證)吳起之在西河而敵國不敢加兵(吳起傳将三軍使/士卒樂死敵國不)
(敢謀守西河而/秦兵不敢東鄉)李牧之守鴈門而匈奴不敢犯塞此名
將之事業也(以呉李二名/将比李廣)世固有豪傑之士名塞宇宙
威愕奸雄而不能錢穀簿書者矣(為李廣占道理文帝/本紀帝問勃曰天下)
(一嵗錢榖出入幾何勃謝不知又王吉上/疏其務在扵期㑹簿書斷獄聽訟而已)未有諄諄自
守而能脫略邉愊以事度外之功名者也(謂程不識兢/兢然保守尺)
(寸/)今夫御三軍之衆(以下形容程/下識之治軍)朝聚而告之曰厲乃
戈植乃矛備乃車馬(舉書費誓語備乃弓矢鍜乃/戈矛礪乃鋒刄又見下註)暮申
而令之曰行而營壘治而簿書聲而刁斗而又人人而
閱之旦旦而視之非不勤也(見本題注又學栁子厚郭/槖駞傳文旦暮吏來而呼)
(曰云云蚤繰而緒蚤織而縷字而㓜孩遂而難豚鳴鼔/而聚之擊木而召之  以上形容不識之治軍煩擾處)
然能使敵國不可犯而不能使敵國不敢犯(如程不識/所為使敵)
(人不可犯如李廣所/為使敵人自不敢犯)能使三軍無揚干亂行之誅而不
能使三軍有投醪挾纊之氣(左㐮三年晉侯之弟揚干/亂行扵曲梁魏綘戮其僕)
(註揚干名也行陣次也又左宣十二年椘子伐蕭申公/巫臣曰師人多寒王廵三軍撫而勉之三軍之士皆如)
(挾纊注重絮也又古烈女傳越王勾踐伐吴客有獻醇/醪一器王使注之上流使士卒飲下流而士卒戰百倍)
(如上句如程不識之治軍下句/  李廣之治軍便見優劣了)平時威望不足以先懾
敵人之心(懾服/也)待其有所悔而動也然後恃吾行陣部
伍以禦之一勝一負安能保其所不殆哉(程不識所為/如此不及李)
(廣/了)或者之論則曰(設/難)行陣軍行之紀綱簿書軍政之要
領(且說程不識正部曲行陣吏/治簿書至明亦是當為之事)學不識而不能猶不失
為持重學廣而無成則一敗塗地矣(且據或者/之論如此)然此特
為學者言也(解上/文)愚之所論者二子人品之優劣(主意/在威)
(望/上)且自或者之説而觀之(又開/説)行無部曲誠不如營陣
嚴整者之有紀也(李廣行無部曲程/不識營陣嚴整)人人自便誠不如
虜不得犯者之為無虞也(李廣人人自便程/不識虜不得犯)府無文書
夜不設衛誠不如擊刁斗治軍政者之為詳且謹也(李/廣)
(府無文書夜不設衛程不識擊刁斗治軍政治並見題/註以上說李廣之治軍簡易不如程不識之  軍嚴宻)
然匈奴不畏不識而畏廣士大夫不歸不識而歸廣(歸/主)
(意見得李廣威/望優扵程不識)孰優孰劣可以鍳矣(李優/程劣)且廣亦安能
使人畏服之如是哉(斡下/意)大抵媮色婉容不待談笑而
意自親(媮美也/婉媚也)齊明盛服不待揖遜而威自重(中庸齊/明盛服)
(齊則/皆反)老成宿將不待號令而人自服(説廣有威望而人/自服之  前二股)
(比此/一股)廣自結髪以戰於匈奴(本傳廣結髪與匈/奴大小七十餘戰)厯事三
世驅馳七郡威名著於夷狄久矣(以下説廣之有威望/䖏  厯事三世事文)
(帝景帝武帝三朝馳驅七郡上谷上郡隴西北地鴈門/雲中北平  本傳云廣厯七郡太守又單于素聞廣賢)
賜飲食必分麾下而且寛緩不苛以誠待士則士之樂
為用者固以此也(本傳得賞贈輒分其戲下飲食與士/卒共之云云寛緩不苛士以此樂為)
(用麾戯/與  同)不識之軍煩擾而多端(見題/註)兵機謂何乃治軍
簿夜以達旦何疲苦之如是也(見題註擾言程不識之/治軍煩  不得士卒之)
(心不如李廣治軍之簡/易甚得士卒之心也)宋襄公不皷不成列適以取敗
(左僖二十二年宋公及椘人戰于泓宋師敗繢/國人皆咎公公曰不皷不成列  比程不識)而陣出
背水者乃反勝焉(韓信出皆水陣斬成安君/泜水上本傳  比李廣)諸葛亮罰
二十以上必親終以自憊(諸葛亮傳罰二十以上/皆親覧焉  比程不識)而不
學兵法者足以立一世之名(霍去病傳上嘗欲教之孫/吳兵法對曰顧方略何如)
(耳不去學古兵/法  比李廣)豪傑之功固不在扵簿書行陣之末也
(謂李廣有盛望足以服人優扵/程不識  應講中簿書行陣語)或者又以鴈門之俘獲
東道之失敗為廣之病(廣擊匈奴匈奴兵多敗廣軍生/得廣又與右將軍出東道惑失)
(道後大/將軍)不知名譽在我成敗在天(同上云云/豈非天哉)武帝疑其
數竒而靳之精兵(李廣傳大将軍陰受上指以為/李廣數竒令當單于數入聲)衛青
忌其成功而徙之逺遁(本傳廣曰今幸從大将軍出接/單于兵大将軍徙廣部行囘逺)
(又迷/失道)廣亦不能自奮矣(謂二人皆掣其肘使之/不能展布非廣之過也)使程不
識而當廣之事不知能為廣之所為否乎(倒翻在程不/識身上来見)
(不識之才/不如廣)君子觀廣之守右北平也匈奴避之至數嵗
不入界其小試之效固已如此(本傳廣在北平匈奴號/曰漢飛将軍避之數嵗)
(不入/界)使得自將一軍以當單于則其功當不在衛霍之
下矣(本傳大将軍衛青驃騎将軍霍去病大擊匈奴廣/數自請行上以為前将軍云云廼今一得當單于)
(臣願居前先死惜李廣不曽自當一軍若果當/之其功尤在衛霍之上豈程不識之所能及)然則廣
可以為古之名將乎(設問轉/作結尾)曰謂漢將則可謂古名將
則未也(荅云未可為古之/名將語有斟酌)何者廣能有其名而不能全
其名能為天子治邉而不能自治(畧抑/之)使其威望已著
養晦待時則勲名事業庶幾與古方焉(謂廣失之太衒/露不能涵養聲)
(名所以不能/比古之名将)奈何狃扵少年戰鬬之習數與虜确以敗
其名(本傳公孫昆邪為上泣曰李廣材氣天下亡雙自/負其能數與虜确恐亾之确音角與之角立戰鬬)
(也/)猶不得如程不識之碌碌(前面已罵倒不識了至此/畧揚不識前面已奨借李)
(廣至此又畧抑之/見文字有抑揚)吁亦足惜也(嘆惜/結了)然則後世憂邉之
君(暗指/今日)得有才如李廣者當愛䕶而用之(當重/之)毋使冒
危涉險以輕試其勇斯可矣(不可輕/試之)謹論
　評品優劣格　　與漢邉郡名將孰優同格
　　蕭曹丙魏孰優　　　　　　　　易　祓
　　　出處(前漢丙魏贊高祖開基蕭曹/為冠孝宣中興丙魏有聲)
　　　立説(漢家以仁立國蕭何曹叅丙吉三人為相/能體此意故其所為毎務寛大以維持漢)
　　　　　(家一代之治體惟魏相以嚴毅輔宣帝整/齊天下而致一時之近效然其虧漢家之)
　　　　　(治體多矣比之蕭曹/丙三人則為不及)
　　　批云(議論當理文字圎熟終萹反復抑揚婉曲/不直致判斷到優劣處又含蓄不明言褒)
　　　　　(貶之意自見/深得論體)
論曰大臣之用天下(大臣指蕭何曹/参丙吉三人)固當維持天下之
治體(指三人毎務寛大以/維持天下之治體)而末節不與焉(如魏相之才/智則是末節)
(了/)即其區區之末節而較其一時之所長(接上句末節/字起議論文)
(勢連絡不斷一時字與千/萬世字相形容褒中之貶)則其著見於事業者固不能
無等級之辨(暗形魏相才智勝三子/為講題収魏相處張本)然非所以論大臣
用天下之道也(轉歸/主意)治天下有定體(接上天下/字作議論)大抵寛
大樂易者有經乆之謀(此蕭曹丙/三人之得)而剛銳果敢者皆廹
切之計(此魏相/之失)為大臣者固當培植國本固結人心(此/是)
(治/體)使天下之治至於千萬世而不窮焉可也(暗叙蕭曹/丙三人維)
(持治體時千萬世/字與一  字相反)苟惟治體之不察而一切之嚴毅者
䆒心焉(接上治體字暗形魏相寛本/傳相為人嚴毅不如吉)則其目前之效非
不聳然甚可喜(且揚之題目前之/效應接  一時字)而治道之元氣索矣
(又抑之不/識治體了)昔者漢家之治源深流長(入題先把漢家治/體立論若便從四)
(子身上說來則文/勢直致死殺了)誠不以一時之嚴毅者為之也(應前/面見)
(得魏相不/知治體)蕭何之畫一曹参之清净丙吉之長者是固
足維持漢家仁厚之政(且拈出三子知治體却説魏相/則撥剔分曉  曹参傳蕭何為)
(法講若畫一曹参代之守而勿失載其/清净民以寕一丙吉長者見吉本傳)而魏相獨以嚴
毅聞(嚴毅便與三/子相反了)嚴毅非不足以為政也(又斡/一轉)而漢家
之治體果如是乎(反應/主意)君子扵是而考明之(立論/斷之)則四
子之所以用漢者殆不容無所辨(其意雖是貶魏相而/語却渾㴠  用字應)
(破/題)蕭曹丙魏孰優請因班固之贊而申之　有一代之
治必有一代之治體(就治字生體/字應主意)而其所以輔贊彌縫
於不可終窮之地者(應冒使天下之治至/扵千萬世而不窮)要必有以任
其責也(含大/臣意)苗民之弗率聲其罪而誅之無難也(反/說)
(形出下靣寛大意弗書大禹謨帝/曰咨禹惟時有苗  率汝徂征)而禹之相舜乃汲汲
扵班師之舉(形寛大意映蕭曹丙吉乃同上禹拜/昌言曰俞班帥振旅帝  誕敷文徳)商民
之弗靖雖鋤而絶之勿恤焉可也(反說形容下靣寛大/意  書大誥西土之)
(人亦/不靖)而周公之相成王乃諄諄乎姑惟教之之言(形寛/大意)
(映蕭曹丙吉惟書酒誥/勿庸殺之姑  教之)夫優㳺和緩之不足以制天下
之變固也(且抑寛/大之說)而聖人之心顧乃委其自安待其自
定何也(設/疑)盖不如是(解/)則不足以維持天下之治體也
(歸自家主/意上来)然則三代之所以為有道之長者其以此歟
(繳結原意道賈誼/䇿三代有  之長)西劉之興固不可以三代之治責之
也(聨上三/代字)然轉高祖天資仁厚(貫下/意)出秦民扵湯火之
餘而納之扵袵席之上(先就漢治體說来魏講蕭何曹/参則説高祖講丙  則説宣帝)
(畢竟四子只是/輔漢家之治)蕭曹二子亦且静愿少事而足以為天
下安養休息之政夫是以一代之治體可以乆傳而無
後患(後靣欲将四人實事分/優劣此處只得虚講)自武而宣(過度入宣/帝不覺)則其
渾厚之氣已少蠧矣(治體已不/如髙帝時)丙吉之長者猶足以扶
其顛而反其墜(說丙吉不若説蕭曺/之詳亦是勢當如此)至於魏相之嚴毅
則又益甚焉(上面已説三人只留魏相/在後與冒頭造文一同)是不可以不辨
也(辨字應冒不/容無所辨)而世之論者則曰(反説以下叙蕭曹/丙不如魏相處)蕭
何以民田而自汙其視夫相之稱上意者為孰愈(蕭何/傳多)
(買田地賤貰貸以自汙又魏/相傳總領衆職甚稱上意)曹參以醇飲而自肆其視
夫相之總領衆職者為孰優(曹参傳至者参輙飲以/醇酒又魏相傳見上注)丙
吉聞匈奴之警而後任科𤨏邉吏之責其視夫相之識
兵略者為孰勝(丙吉傳見驛騎持赤白嚢至知虜入雲/中代郡吉召軍曹案邉長吏科𤨏條其)
(人/)自是而觀則相之才智自足以震耀扵一時而非三
子之所可及也(後而将貶魏相故上面先褒後面将褒/蕭曺丙吉故上面先貶大凡欲抑則先)
(揚欲揚則先抑乃文法也一面褒一面/貶則文法直了  且説三子不及魏相)然君子不觀其
才智之所用而深考其維持治體之所在(轉歸主意/囬顧字靣)則
優劣之辨始有可得而論者(應四子所以用漠者殆不/容無辨  語意不廹而褒)
(貶之意自見以下/説三子優於魏)采明堂月令之說而不知其品式之
繁誠不若三章之約為簡且易也(魏相傳數表采易隂/陽及明堂月令奏之)
(又刑法志髙祖入闗約法三章云云三章之法/不足以禦姦於是蕭何捃摭秦法作律九章)奏賈誼
晁錯之言而不知其䧟於刑名之過誠不若獄市不擾
者之為安且乆也(魏相傳相好觀漢故事及便宜章奏/云賈誼晁錯董仲舒所言奏請施行)
(之属賈晁學刑名又曹参傳使者召参参/去  其後相曰以齊獄市為寄慎勿擾也)稔霍氏之禍
而不能救趙盖楊韓之誅誠不若三公不按吏者之為
無後悔也(魏相為相時宣帝赤族霍氏又宣帝誅趙廣/漢盖寛饒揚惲韓延夀時魏相為相而不能)
(救之又丙吉傳夫以三公之府有案吏之名吾竊陋/焉云云公府不案吏自吉始  格致全與前篇同)三
子之所以維持治體者相果能之乎(斷倒魏相囘/顧主意字面)相當宣
帝嚴毅之朝而不知守髙帝仁厚之治(嚴毅二字應前/  此處應前面)
(說髙宣處有収拾仁厚字講題/起頭用而復見扵此裏了一講)顧乃耗天下之脉而滋
天下之變則三子之智似不如是(斷得/婉)君子扵是而觀
之則其人才之優劣盖有定論矣(斷結應冒君子扵是/而考明之殆不容無)
(所辨而詞含蓄/不廹  意自見)雖然(演餘意非是/自為一叚)漢家仁厚之治是固不
可以不守也(又用仁厚/字聨上)然文帝之朝公卿大夫風流篤
厚耻言人過(文帝/本紀)其仁厚可知也(揚/之)至扵周勃之椎魯
申屠之木强是雖不至於激天下之變而亦何補扵漢
家一代之治(将周勃椎魯申屠木強映蕭曺丙吉之寛/大椎魯木强是寛大長者短處  並見本)
(傳/)吁(觧/)治天下之道(立論/權衡)不病扵法制之不詳(寛大/之弊)正
病於法制之過詳也(嚴毅/之弊)不病扵政令之不嚴(寛大/之弊)正
病扵政令之過嚴也(嚴毅/之弊)用天下者苟能因其一代之
體(囘顧主/意字面)而守其一定之法(應上面/守字)則仁厚之澤雖至
今存可也(應上面/仁厚字)蕭曹逺矣丙吉之長者固莫得而見
矣(撥退三人不撥退則魏相一人既與蕭曹丙吉較/優劣又與申屠嘉周勃較優劣則惹得脚手多了)與
其為魏相之嚴毅而至扵虧天下渾厚之氣(抑退/魏相)固不
若申屠周勃之徒雖不足以聳天下之觀聽而亦不至
於激天下之多事也(魏相尚不如申屠嘉周勃則不及/蕭曹丙吉明矣  語話皆應前面)
君子其可不為之辨明乎(収拾/此叚)今觀班固之扵數子一
概而論之(引本出處/作結尾)且曰君臣一體相待而成(見出處/上文)
則夫蕭曺丙魏之得君行道是固不可以優劣辨(先寛/説未)
(分優/劣)然獨扵魏相之嚴毅而謂其不如吉之寛(見冒註/  終萹)
(大意之/本祖)則班固之論盖亦深識乎天下治體而非泛然
之論也(應治/體字)猶之一身焉為康強無事之時(宣帝時治/勢如此)
而投之以决裂瞑眩之藥(魏相之嚴/毅如此)非徒無益而又害
之(學孟/子語)此治體之説也(囘顧主/意字面)固之論數子則亦主乎
此而已矣(聫/上)學者當以是求之(収拾/意盡)謹論
　此是品藻去取題前篇取李廣為優而程不識為劣
　此篇取蕭曹丙三人為優而魏相為劣如戊集陳傅
　良山西諸將孰優論取蘓趙二人為優而其餘十二
　人為劣可以参看更有一様不分優劣者如(闕/)
　東京之士孰優(闕/)　　公卿賢良文學之議孰優是
　也此論續刋
　言外發意格　　此篇文法與漢吏㢘平如何論相似
　　漢世良吏為盛　　　　　　　　陳耆卿
　　　出處(前漢循吏傳序孝宣厲精為治五日一聽/事自丞相以下各奉職而進及拜刺使守)
　　　　　(相輒親見問云云是故漢世/良吏扵是為盛稱中興焉)
　　　立説(古者吏無不良安有良之名本非衰也安/有盛之名為吏而名之以良且以為盛是)
　　　　　(傷古道之不復見也有如漢之髙恵文景/非無良吏也未嘗誇之以為盛至宣帝時)
　　　　　(班固乃稱之云良吏為盛非真以為盛也/意謂宣帝之吏治彰彰不復如古若高恵)
　　　　　(文景未得為衰則宣帝未得為盛班固以/為盛者盖不滿之也當扵言外之意觀之)
　　　批云(議論層出意在/言外老手也)
論曰吏治之有餘(有餘字/見盛意)吏道之所以不足也(不足字/是不盛)
(了謂之不足則是漢世良吏不如/古者之盛  治與道字是眼目)夫古之為吏者(古者/之吏)
(不與/漢同)不以治而以道(治則誇以為盛道/則不名以為盛)道之所在(喝上/道字)
吏㤀於民而民㤀於吏(㤀字見得未嘗/有良與盛之名)不惟民㤀之而
吏亦自㤀其所以為吏矣(良與盛之名/何從而生)當是時吏無不
良也而安有良之名本非衰也而安有盛之名(發出/主意)鳴
呼為吏而使人名之以良而且以為盛(有此名便/是不足了)是古
道之可傷(古者未嘗求/良與盛之名)君子之所甚不樂也(名之盛寔/之衰也豈)
(人所/願聞)夫其不樂乎此(粘上/二字)而乃侈言乎此(謂班固/説本文)矜詡
誇大似若真以為盛者(喝出盛字也/詡亦誇大)君子豈真以為盛
者哉(班固本意/不如此)至是而後知言外之意(非盛也/衰也)而喜之
中有於邑也(於邑見漢書成帝贊言之可為於邑註/短氣也讀如本字又於音鳥邑鳥合反)高
恵文景無循吏(把四君與宣帝/比並形容出来)至宣帝則有循吏(彼無/而此)
(有則此/若勝彼)以有為盛則無者其衰乎(冷語/發眀)然吾未見高恵
文景之所以衰者(以衰字反/形盛字)高恵文景未得為衰則宣
帝未得為盛(理是/如此)而班固猶以為盛焉固之意其微哉
(意在言外與/結尾相應)漢世良吏為盛請論之　自唐虞以來不
能以身為天下而必以吏為天下(與接題古之/為吏處相應)以吏為
天下則吏欲其盛宜矣(且説古者/亦要盛)而或惡其盛何也(設/難)
然求之古人(觧轉/歸正)未聞有良吏之名迹班班著見者(應/冒)
(頭安有良之/名盛之名意)然則古無良吏歟(再設/難)曰天下皆良吏故
也(解/)天下皆良吏則雖十典謨百雅頌若之何盡之(良/吏)
(既多雖書與/詩難以盡載)此古之盛而非後世之所謂盛也(喝出盛/字古今)
(有两/様)盖古之吏如春(譬喻起/再叙)古之民如萬物之得春也
(古者氣/象如此)物之得春不以為恩(應冒頭民/㤀扵吏意)春之蕩物不以
為徳(應冒頭吏/㤀扵民意)不恩不徳名安從生(安有良與/盛之名)是有惨
刻然後有忠厚有貪垢然後有㢘潔(非彼無/以形此)名者常人
之所驚(常人則/好名)君子之所不忍(君子不樂/聞此名)天下殘我得
寛名(衆殘而獨寛則天/下受殘之禍者多)不若天下寛我無所用其寛也
(有此名不/如無此名)天下汙我得清名(衆汙而獨清則天/下受汙之祸者多)不若天
下清我無所用其清也(有此名不/如無此名)即是而觀後世吏之
盛者乃吏之衰也(喝出主意與/冒頭相應)秦人以威毒天下(引秦/来入)
(漢/)如熏如炙(刑法之惨如/火之熏炙)為吏者可想矣(吏亦/必惨)漢之治
變秦者也(入漢/来)治變秦則吏當反秦(吏亦當變/秦之惨)然漢之
吏其可指者誰也(引下面循吏/傳所載之人)班固豈沒人善者(班固/稱漢)
(之良吏為盛非/冺沒人之善)循吏傳之立所載者六(前漢循吏傳文/翁王成黄霸朱)
(邑龔遂/召信臣)而宣帝已居其五(只有文翁一人是文帝朝自/王成以下五人皆宣帝朝)
前此者何如也(含髙恵/文景意)夫豈高恵文景爬搔拊摩以福
天下者無一人能承其休徳邪(反説四君之時豈無一/人為良吏  賈山至言)
(天下之士莫不/精白以承休徳)衣食殖而刑措(循吏傳漢興之初衣食/滋殖又文帝紀幾致刑)
(措/)風俗易而民厚(前景帝贊移風/易俗黎民醇厚)謂數君一手足之所
致不惟誣吏是並誣數君者(非是數君之自為/亦是得人之力)然而有
由也(要引/下意)勞來膠東此王成也(王成傳詔曰膠東相成/勞来不怠流民自占八)
(萬餘/口)吾意前乎此而能愛民者非止一王成也(比乎此/為盛)
教化潁川此黄霸也(本傳詔曰潁川大守霸宣/布詔令吏民鄉於教化)吾意前
乎此而能正俗者非止一黄霸也(比乎此/尤盛)朱邑之㢘潔
(本傳詔日大司農邑/㢘潔自莭退食自公)龔遂之富實(本傳遂至勃海勸民/務農桑吏民皆冨實)
召信臣之興利(本傳召信臣南陽太守/為民興利務在冨實)吾意前乎而能
此者又非止二三子也(比乎此/尤為盛)漢以休息生養為家法
(説漢初之涵育人才未/至如宣帝時之刻核)高恵濬其源(濬深/也)文景洪其流
(洪大/也)亦云盛矣(喝出/盛字)自武帝湮塞之而為吏者無復舊
觀矣(已不如髙/恵文景時)宣帝綜核信必所以起仆陶窳與天下
更始者也(本紀信賞必罰綜核名實云云與天下士夫/更始  仆倒也窳音庾釋云器中之空缺者)
故吏治至是而盛亦至是而衰(應主意則名雖/盛而寔  衰)有不若
高恵文景之時六合一和氣也(不如漢初/之渾厚)是故高恵文
景則不載(循史傳不載/四朝良吏)至宣帝則備載(載王成䓁五/人詳見前註)備
載者不得不載也(言其/少也)不載者不勝載也(言其/多也)吾亦何
以知固之不載(設/問)曰(荅/)以呉公事知之(舉吳公/一人)吳公治
平為天下第一是可謂之良也(言苐一則/其良可知)固特附扵賈
誼傳(吴公事附/載賈誼傳)循吏傳則無名焉(却不為吳/公立傳)大者尚爾
(指吳/公)他所遺落者多矣(不載其名者猶多倒引/此事證本意斷得)由是言
之(以下設/疑問難)謂高恵文景之循吏止於文翁者非也(言四/朝循)
(吏止文翁一/人則不是)謂固扵高恵文景之循吏獨取於文翁者
亦非也(言固獨取此/一人亦不是)然其獨載文翁者何也(又設/問)曰翁
之治主扵興學(文翁修起學宫扵/成都詳見後萹注)五人之治主扵愛民
(見前/註)載一文翁所以見高恵文景之循吏非宣帝比也
(有眼/目)且帝獨不見王成事乎(又舉王/成事)名為循吏而因列
之傳者王成也偽增尸口以欺帝者亦王成也(舉此事/斷得倒)
一人之身瑕瑜已不相掩况其他乎(瑕疵也瑜美也既/曰循吏豈可偽増)
(户口且以此人居循吏之首/其他可知又奚足謂之盛)帝之綜核信必至是窮矣
(見前/注)固之所為深嗟而甚不滿也(謂班固稱其為/盛乃不足之也)以其
深嗟甚不滿之心而為善談樂道之言(以不足而為有/餘意在言外)
固之意㣲而顯也(應冒頭繳/處㣲字)范曄傳循吏視固特倍(東/漢)
(范曄作循吏/傳凡十二人)君子知其名盛於西漢而其實愈衰於西
漢也(名愈盛/實愈衰)宣帝中興主也(舉題/主)固言宣帝循吏之盛
足稱中興(本題/註)曄言光武則譏其吏事之深刻而於中
興之美有所未盡(儒林傳/序云云)曄之貶帝是也(貶其未/盡之美)然曄
以貶為貶孰若固以褒為貶哉(褒其盛實所/以貶其衰)以貶而寓
扵褒也則㫖不廹(謂班固/其辭婉)以貶為貶則迹太露(謂范曄/其辭直)
是又足以訂二子之優劣(固為優曄為/劣有判㫁)觀史者當有權
度(含不/盡意)謹論
　可與庚集陳賾唐虞扵斯為盛論参看
　言外發意格　　此萹學漢世良吏為盛論文法
　　漢吏㢘平如何　　　　　　　　葉觀光
　　　出處(前漢循吏傳漢興之初反秦之敝云云至/扵文景遂移風易俗是時循吏如河南守)
　　　　　(吴公蜀守文翁之属皆謹身帥先/居以亷平不至於嚴而民從化)
　　　立説(古之為吏者㢘以處已平以待民未嘗求/人之知至後世之吏則但求㢘平之名而)
　　　　　(已漢猶近古吏治有古人渾厚之風如吴/公文翁之属大抵以㢘平自将而不求知)
　　　　　(扵人有㢘平之名而無㢘平之迹故史臣/以吳公文翁之属而稱其㢘平不載它人)
　　　　　(者以此見吏治/之盛不容迹觀)
　　　批云(文有發眀意亦近/古末叚愈髙)
論曰盡其在我而不求其在人(説為吏者當知以㢘平/處已而不當求人之知)
此吏治之近古者也(謂漢之吏治有/古人渾厚之風)夫為吏之患莫大
於求人之知(若欲求人之知則其㢘平/必非出於中心之誠然)自其急扵求人
之知(申上/文)而古人渾厚之風始㪚矣(安得/近古)盖皦皦以自
㓗者不足以為㢘(非古者吏/治之㢘)表表以自白者不足以為
平(非古者吏/治之平)要之有形之可指不若無迹之可名也(有/㢘)
(平之名不如/無亷平之迹)古之善為吏者(正/説)惟知吾之處已不可以
不㢘吾之持心不可以不平(盡其/在我)至於人之知不知不
暇計也(不求其/在人)斯民相㤀扵徳教之中而聲績冺然扵
形迹之外(不必皦皦以為亷表表/以為平而人自知之)至使史無可書之事
傳無可名之功(暗形吳公/文翁之属)此其氣象涵蓄圭角不露(無/形)
(迹之一/可求)豈若後世刻畫以求名者之所為哉(非若後世/求亷平之)
(名/)若夫指一事而曰如是而為亷如是而為平吁亦淺
矣(如此則是求/人之知了)班固傳漢循吏有取於吳公文翁之属
(叙本/文)以属言者不可以一二數也(演属之/一字)然而或㮣謂
之属而不表其名(本出處只說吳公文翁/之属而不表他人之名)或雖表其名
而不著其傳(如吳公則/不立傳)或為之立傳而亷平之迹復無
所考(如文翁傳只載興學一/事而不述其亷平之迹)固豈略於此哉(謂班固非/略之而不)
(載以當時吏治近/古無迹之可求)或者漢猶近古而吏治之盛又不可
以迹觀也(應破題主意/或者猶意者)　漢吏亷平如何請以是論
古無忠義之名而忠義有傳自晉始(晉書有/忠義傳)古無卓行
之名而卓行有傳自唐始(唐書有/卓行傳)愚讀史至此未嘗不
深為世道嘆惜(謂後世之求名不/如古者之無迹)士君子為國家任事
所貴盡其在我而已(照破題盡其/在我主意)正不必如是之表表
也(照破題不/求其在人)夫使人得以忠義卓行之名而歸之我或
者已議其涵養之未深(有此名已/自不可)而史氏又得以紀吾
忠義卓行之迹以垂於世母乃圭角之太露乎(况可載/其迹乎)
(上繳/  意)甚矣人之好名也(照好/名意)君子為名而為善則其善
必不純(映名/字)人臣為名而效忠則其忠必不盡郡縣之
吏為名而為㢘平則其㢘與平也必非出扵中心之誠
然(映名字如此則是求其在人而不盡其/在我  引上三句映出此句亷平意)凡此者皆吾
分内事也而又奚以名為哉(此為善效忠為亷平皆/吾分内事豈可狥名)名
非古人之狥也(應古人不好名/意學前萹語意)唐虞三代盛時上自岳
牧侯伯下至邦邑都鄙非無吏也(岳牧侯伯見書周官/  邦邑都鄙見周禮)
(天/官)而未聞以㢘平著名者(照名/字)豈唐虞三代之人物獨
不逮於漢乎(逮及/也)名之盛者實之衰也人必皆貪而後
㢘之名始顯(㢘之名以/貪而後顯)世必皆枉而後平之名始彰(平/之)
(名以枉而後彰語學前/萹良吏為盛論  意)以㢘平著名已非盛世事也(古/者)
(不如/此)而况扵㢘平立名而欲人之知也乎(後世不/如古)是當
以世變厚薄論也(古者不求名則為厚/後世但好名則為薄)且㢘平之名始
於誰乎(喝出㢘/平二字)豈非班固叙漢循吏有取於吳公文翁
之属者乎(叙本/出䖏)夷考其傳與叙(循吏傳/與叙)或概謂之属而
不表其名(只説吳公文翁之属/而不載他人之名)或雖表其名而不著其
傳(如吳公則/不立傳)獨一文翁有傳而所紀載終始乎興學一
事而㢘平之迹不傳固果何見哉(三件俱應冒頭舉題/處  前文翁傳文翁)
(為蜀郡守巴蜀地僻有蠻夷風文公欲誘進之乃選郡/縣小吏有才者張叔䓁十人親自飭厲遣詣京師受業)
(博士數嵗蜀生皆成就還歸子又修起學宫於成都市/中招下縣子弟以為學官弟  由是大化蜀地學於京)
(師者比齊魯焉至今巴/蜀好文雅文翁之化也)以固為掩人之善耶(且駁難/班固)則
傳叙所載已首稱之矣(已稱吳公文/翁為苐一)以固為世逺而無
所攷耶(再駁難/班固)則他傳所述不為不詳也(循吏各人有/傳已自詳載)
嗚呼此當以古論漢而不當以漢論漢也(見得漢近古/照主意古字)
何以言之有赫赫之名者其所發必淺(應冒頭皦皦以/自潔者不足以)
(為㢘表表以自白/者不足以為平意)無彰彰之譽者其所養必深(應冒頭/吾之處)
(已不可以不亷持已不可以不平/至扵人之知與不知則不暇計意)古之人非不以㢘潔
自得也而未嘗沽激以為㢘(古人之㢘非/若後世之㢘)非不以平易
近民也而未嘗矯枉以為平(古人之平非/若後世之平)吾惟盡職分
之所當然而以安静和平之福遺天下(遺去聲與之也/應盡其在我而)
(不求其/在人意)古人用心大抵然也(古人不/求名)漢興至於文景去
古未逺(說漢猶/近古意)議論務為寛厚公卿耻言人過(見前漢/刑法志)
(孝文躬修𤣥黙將相皆舊功臣少文/多質議論務在寛厚耻言人之過失)藹藹然君子長者
之風(見近/古意)而當時郡縣之吏不過承流宣化而已(前漢/董仲)
(舒傳郡守縣令民之師/帥而以承流而宣化也)又安敢立異以為能哉(不敢求/亷平之)
(名/)自其謹身而至扵帥民自其不嚴而至於從化無一
而非㢘平之實(見本題/詳註)初非指某事以為㢘指某政以
為平以自表暴扵世(無亷平/之迹)而民生斯時陶陶然春風
和氣之内亦不知其孰為㢘而孰為平也(應冒頭斯民/相㤀扵徳教)
(之中聲績冺然/扵形迹之外意)垂白之老至有終身而不見官府(如古/者氣)
(象而莊胠箧民至/老  不相往来)而老癃之民皆思見徳化之成(前賈/山傳)
(山東吏布詔令民雖老羸癃疾扶杖而/往聽之願少須叟無死思見徳化之成)農桑萬里相朢
隴畆之間(史律書文帝曰今天/下殷冨䗎火萬里)而雞鳴犬吠達乎四境
之内(孟公孫/丑云云)謂非亷平之功不可也謂以是㢘平之迹
亦不可也(應冒無迹/可求等語)如是則史何從而紀之耶紀之其
可勝紀耶(説班固不/詳載意)嗟夫紀載如固品藻如固(再演班/固未盡)
(之/意)稱其功而莫能名其所以功述其美而莫能盡其所
以美(只是無迹/可求意)兹其所以為近古歟(又入近/古字繳)至於淳于
公之㢘平亦齊中之所稱者(見下/註)今不見齒於列傳而
乃附載於刑法之志不見録於史氏而乃僅形扵少女
之書(前刑法志齊太倉令淳于公有罪當刑詔獄逮繫/長安其少女緹縈上書曰妾父為吏齊中皆稱其)
(㢘平今坐法當刑妾願沒/入為官婢以贖父刑罪)使淳于不被逮緹縈不上書
萬世而下不復知有淳于之名矣(觀此一事則知當/時之人不好名)固
之所謂属者得非若人乎(形容出/属字好)彼淳于之名特偶因
少女一書而僅著(接上文歸正/説得極是)其他無所托而傳以至
於冺沒者又不知其幾人矣(發明/透徹)名之存亾傳之有無
與夫事之詳略又奚足為漢史之増損哉(謂班固於循/吏傳或載其)
(人不足為史之増或不/載其人不足為史之損)是知㢘平之名亦固强以是而
稱之(説出㢘平/非固本意)吳公文翁之属亦豈樂聞此名也(應不/好名)
(意/)盖嘗因是求之宣帝之朝(又舉宣/帝来)帝以考核為能以
苛察為明(本傳考試㓛能又綜覈名實又/見宣帝紀以苛為察以刻為明)而當時人物亦
莫不表表然求以自見(便不如/文帝時)扵是朱邑以亷潔稱(前朱/邑傳)
(神爵元年天子下詔稱揚曰大司/農邑㢘潔累守節可謂淑人君子)而黄霸以持平顯(前黄/霸傳)
(宣帝在民間時知百姓苦吏/急聞霸持法平召為廷尉正)載之史策班班可考非不足
為後人之美觀(又謂宣帝時吏之/亷平自見者多)而氣象呈露又非漢
初之比也(應有形之可指不/若無迹之可見意)然則循吏之傳六宣帝居
其五而文帝居其一(循吏傳所載文翁王成黄霸朱邑/龔遂召信臣  只有文翁一人是)
(文帝時循吏亦/學前篇語意)果孰優而孰劣耶(若以不好名而論則/文帝為優宣帝為劣)
愚謂文翁之守蜀(又舉文/翁説)向㣲興學一事(注見/上)則其功
名事業又将與吳公俱泯(賈誼傳帝聞河南守吳公治/平為天下第一召為廷尉)
(吳公無傳只附見於此平見得吏以亷/平著見於丗者不知亷  之名俱冺也)而未必與朱邑
黄霸等齒也學者試思之(未謂朱邑黄霸䓁亷平皆有/傳列于史譏宣帝朝非文景)
(朝/比)謹論
　此二篇皆以吏治不好名為主意但前篇是貶本題
　此篇是褒本題不可不知
　立說出竒格　　與後篇十二律八卦之變論同格
　　說天者莫辨乎易　　　　　　　潘　牥
　　　出處(揚寡見篇或問五經有辨乎曰惟五經為/辨說天者莫辨乎易説事者莫辨乎書說)
　　　　　(體者莫辨乎禮説志者莫辨/乎詩說理者莫辨乎春秋)
　　　立說(揚子謂說天者莫辨乎易吾以為說易者/莫辨乎乾盖以形體而言則謂之天以性)
　　　　　(情而言則謂之乾言天而得/其性情之妙斯謂之善辨)
　　　批云(於數萬人叢中獨立此竒論主司安得/不刮眼才調如此其魁天下也固宜)
論曰言天而得其性情之妙(伊川云乾者/天之性情)此天下之至
言也(至言指莫辨字謂説天者至/易而止說易者至乾而止)夫天下之物名為不
可測識者莫天若(下語新知謂/天至難)而易言天之書也(引易/来説)
故世之言天者至易而止(且據揚/子所言)然而(轉/)天也者世可
得而識也(擺開/上意)天之所以為天者雖有善辨莫得而窺
也(所以為天含乾/者天之性情意)故昔者聖人之作易也(用易係/辭語)其於
陰陽變易之理無一而不辨(應言天者/至易而止)猶以為未也(生/下)
意必求其所謂性與情焉(主/意)何者(設/問)穹然在上者天之
形體(淮南子天穹窿而/固乎上  穹高也)健而無息者天之性情也(伊川/易傳)
(云乾天也天者乾之形體乾者天/之性情乾健也健而無息之謂乾)形體者其顯也(天/也)性情者
其隠也(乾/也)言天而得其性情之妙(應破題/主意)則雖其隐而在
内亦莫得而遁焉(貫上隠字謂乾之/性情  遁逃也)此非天下之善辨乎
(歸辨/字上)子雲曰說天者莫辨乎易(舉/題)夫所謂辨者非形體之
謂也性情之謂也(應冒/頭語)是當於易之乾而觀之(冒只説天/之性情未)
(説出乾字至此方説/出亦得作論之體)天下之物有可辨者有不可辨者(䨇/下)
(辨/字)動吾知其為風潤吾知其為雨明吾知其為日月(學史/記老)
(子傳/言語)此皆天之類也而猶有象之可辨者也(此是天/之形體)若夫
天者可得而知也(擺上意應冒形/體者其顯也)若性與情者不可得而知
也(應冒性情/者其隠也)昔者聖人之未畫易也(歸易/上)吾意天下之人
蚩蚩而羣蠢蠢而食(蚩蚩敦厚也/蠢蠢無知也)彼且不知天之為何物
也(且不知天/之形體)而况其中之不可名言者乎(安知天/之性情)今夫人心
不同有如其面(左傳㐮三十一年子産曰/人心之不同如其面也)故世之觀人者
於此毎失焉(史記仲尼弟子列傳/以貎取人失之子羽)人藏其心尚不可測知也
而况天乎(以人之心測/天之性情)伏羲氏有憂之始為之畫八卦曰如是
而天也(易釋文序伏羲因/河圖而始畫八卦)文王周公又從而和之曰如是而
天也(揚問明文王重易六爻又問神易始八卦而文王/六十四又釋文序周文拘扵羑里作卦辭周公作)
(爻/辭)故扵蠱扵剥而得天之行(易蠱卦終則有始天行也/剥卦君子尚消息盈虚天)
(行/也)於大有於無妄而得天之命(大有卦順天休命无妄/卦大亨以正天之命也)
於泰謙臨恒觀而得天之道(泰卦后以裁成天地之道/謙卦天道虧盈而益謙臨)
(卦大亨以正天之道也恒卦天地之道常乆/而不已也觀卦觀天之神道而四時不忒)此天也(皆/言)
(天之/形體)所謂性與情者果安在哉(未言天/之性情)此易之所以為
善辨也(歸辨/字上)夫天專言之則道也分而言之則主宰其
帝也功用其鬼神也妙用其神也乾其性情也(伊川易/傳夫天)
(專言之則道也分而言之則以形體謂之天以主宰謂/之帝以功用謂之鬼神以妙用謂之神以性情謂之乾)
乾健也(易說/卦)健而无息之謂乾(見前/註)此乾之所以為乾
而天得之以為天者也(乾者天/之性情)吾何以知健之為天哉
(喚起/辨)天陽物也(易係乾/陽物也)秉陽而主健(記禮運天秉/陽埀日星)天而
不健則有時乎或息(見下係/詞注)時乎或息則四時不行焉
百物不生焉而天之道冺矣(語陽貨天何言哉四/時行焉百物生焉)故曰健
者天之性情也(荅上問註/詳見冒)而作易者獨辨之扵乾焉又
豈非天下之大辨乎(發盡/主意)或曰(設/問)正大天之情也吾求
之大壮而得其情焉(大壮卦正大而天/地之情可見矣)動天之心也吾
求之復而得其心焉(復卦復其見/天地之心乎)心也性也情也皆是
物也(疑大壮言情復言/心與乾性情一様)獨乾乎哉(設/難)嗚呼(觧/)乾易之門
也(易係乾坤/易之門)乾不作則易幾乎熄矣(易係辭乾坤其易/之藴邪乾坤成列)
(而易立乎其中乾坤毁則无以見/易易不可見則乾坤或幾乎熄矣)何有於復與大壮哉
(無乾則諸/卦皆無矣)此子雲說天者莫辨乎易(舉本/文)而吾亦謂說
易者莫辨於乾也(發出/主意)雖然觀天自易始觀易自乾始
觀乾自四徳始(發明性情之/說言語簡截)四徳者何(設/問)元亨利貞是
也(解/)夫此四徳者他卦莫得而有焉惟乾有之是其所
以為乾也(諸卦皆無四徳/惟乾獨有四徳)故仲尼於乾亦曰元亨者始
而亨者也利貞者性情也(文言云云/用此尤妙)然則天之性情在
乾而乾之性情又有可得而辨者(又在四/徳上)愚故并及之
謹論
　此是福州解試論人所罕見真高作
　立説出竒格　　與前篇說天者莫辨乎易論同格
　　十二律八卦之變如何　　　　　徐玉潔
　　　出處(晉律厯志六十律相生之法以上生下皆/三生二以下生上皆三生四陽下生陰陰)
　　　　　(上生陽終於中吕而十二律畢矣中吕上/生執始執始下生去滅上下相生終於南)
　　　　　(吕六十律畢矣夫十二律之變至於六十/猶八卦之變至於六十四也  十二律釋)
　　　　　(云六律陽聲黄鍾太簇姑洗蕤賔夷則無/射也六吕陰聲大吕應鍾南吕林鍾中吕)
　　　　　(夾鍾也八卦乾坤/艮巽震離坎兌也)
　　　立說(十二律為六十律八卦為六十四卦是氣/數之所相生者為不一然十二律始扵黄)
　　　　　(鍾八卦始於太極則是氣數之所由生者/為至一盖一者萬變之所由始也一不立)
　　　　　(則不一者不可得而見無/所始則生生之機亦息矣)
　　　批云(處難題於平易變腐語/為新竒直是庖丁手段)
論曰知氣數之所相生者為不一(指十二律/與八卦)當知氣數
之所由生者為至一(指十二律始於黄/鍾八卦始於太極)夫物莫不有始
(始字説所/由生之意)一者萬變之所由始也(始於/一)一不立則不一
者不可見無所始則生生之機亦息矣(含無黄鍾則不/能生十二律無)
(太極則不能/生八卦意)彼其陰陽互根(周子太極圖太極動而生/陽静而生陰一動一静互)
(為其/根)剛柔相盪(易繫辭剛柔相/摩八卦相盪)演而伸觸而長(同上引/而伸之)
(觸類而/長之)律之變不一也卦之變亦不一也(且説十二律/八卦之不一)
然孰主張是孰綱維是(用莊天/運全句)必有至一者以為之本
也(含黄鍾/太極意)盖律始於一(黄/鍾)卦亦始於一(太/極)自是一肇形
而渾然全體已具乎其中(黄鍾生十二律/太極生八卦)則所以變而
通之者孰非此一之流行著見哉人徒見律之有十二
五其十二而為六十(一律生五音五个十/二律便成六十律)卦之有八八
其八而為六十四(一卦生八卦八个/八卦成六十四卦)則曰此變之不一
者然也(應不/一字)不知六十律一律也六十四卦一卦也(應/至)
(一/字)一者何在卦為太極在律為黄鍾之宫是也(主意在/此二句)
十二律八卦之變如何愚請以是推廣志晉律厯者之
說(本題/出處)大哉一乎(就一/字說)其氣數之樞紐乎(樞紐字用朱/文公語樞如)
(户之樞紐如衣/之紐言要𦂳䖏)两儀至大也萬物至衆也(言氣數之所/相生者為不)
(一/)苟非至一黙有主宰乎其間(言氣數之所由/生者為至一)則陰不
能以生陽陽不能以生陰何以極其不一之妙哉(應接/題一)
(不立則不一/者不可見)有如十二辰之變至扵六十若不一矣(此/十)
(二律至扵六十律/  見晉律厯志)而始於至一者甲子是也(比十二律/始於黄鍾)
八陣之變至扵六十四若不一矣(比八卦至扵六十四/卦  蜀諸葛孔明作)
(八陣/圖)而始於至一者握機是也(比八卦始於太/極  握機陣名)是以龍
圗始出之時伏羲所畫者八卦耳(易釋文序伏羲因河/圗而始畫八卦又昔)
(伏羲之王天下也龍馬出河遂/則其文以畫八卦謂之河圗)而六十四卦之全體已
存不待文王而後重(文王重易六爻/為六十四卦)鳳鳴始聽之日黄
帝所造者十二律耳(漢律厯志十二律黄帝之所作也/使伶倫取竹之觧谷其竅厚均者)
(斷两莭間而吹之以為黄鍾之宫制十二筩以聽鳳之/鳴䧺鳴為六雌鳴亦六以比黄鍾之宫皆可以生之是)
(為律/本)而六十律之全體已具不待焦延夀而後著(同上/元帝)
(時京房知五音六十律之數上使元成問房於樂府房/對受學於故小黄令焦延夀六十律相生之法云云詳)
(見題/注)律之始於十二而衍於六十(六十/律)卦之始於八而
成於六十四(六十/四卦)此皆造物之實理(總律與/卦言)非天下之
至變孰能與扵此(用易繫辭語變/字結上生下)雖然(此雖然字要過/講中意非是自)
(為一/叚)有本焉(本指黄鍾太/極學孟子語)君子不謂變也(擺上變字言/十二律八卦)
(之/變)觀係辭易有太極之言(易係/辭上)史傳黄鍾為律本之語
(見漢律厯志上注/  主意本此两句)則知律之與卦必有至一者以立其
體而後不一者始得以妙其用也(應破/語)今夫黄鍾下生
林鍾林鍾上生太簇而終扵中吕則十二律者其始變
也(晉律厯志黄鍾之宫律之本也下生林鍾林鍾上生/太簇太簇下生南吕南吕上生姑洗姑洗下生應鍾)
(應鍾上生蕤賔蕤賔下生大吕大吕下生夷則/夷則上生夾鍾夾鍾下生無射無射上生中吕)中吕上
生執始執始下生去滅而終於南吕則六十律其再變
也(見本/題注)然變則變耳(擺上/意)獨不曰生十二律者其黄鍾
乎(歸主意十二律/始於黄鍾之一)以乾索坤為震坎艮以坤索乾為巽
離兌則八卦者其始變也(説卦震一索而得男故謂之/長男巽一索而得女故謂之)
(長女坎再索而得男故謂之中男離再索而得女故謂/之中女艮三索而得男故謂之少男兊三索而得女故)
(謂之/少女)以蒙次屯以需次䝉而終於未濟則六十四卦者
其再變也(序卦屯者盈也屯者物之始生也物生必蒙/故受之以蒙蒙者蒙也物之穉也物穉不可)
(不養也故受之以需云/云故受之以未濟終焉)然變則變矣(擺上/意)獨不曰生八
卦者其太極乎(歸主意八卦始/扵太極之一)吁律之有黄鍾猶易之
有太極(總上文/照主意)無黄鍾則十二律無聞矣况於六十乎
(黄鍾十二/律之本)無太極則八卦且冺矣况於六十四乎(太極/八卦)
(之/本)不觀本本原原之所自出則無以見生生化化之為
不窮矣(應一不立則不一者不可見/無所始則生生之機亦息矣)自其不一者而觀
之(學蘓東坡赤壁賦自/其變者而觀之句法)則由雌䧺迭鳴而為十二(見前/鳴鳳)
(始聽/注)由十二而為六十(焦延夀制/為六十律)律何其繁也(此律之/不一者)
由竒耦相錯而為八(陽數竒陰數耦因/竒耦而畫八卦)由八卦而為六
十四(文王重為/六十四卦)卦何其多也(此卦之/不一者)然自其至一者而觀
之(學赤壁賦自其不/變者而觀之句法)則六十律本十二律也十二律本
一黄鍾也(主/意)六十四卦本八卦也八卦本一太極也(主/意)
知乎此則由一以盡變而天下之能事畢矣(繳/盡)晉史論
律卦之變(舉本/文)必有取於司馬遷太極黄鍾之說其有
見於此乎(本出處下文故律厯之數天地之道也司馬/遷八書言律吕粗舉太經著於前史則必太)
(極元氣函三為一而始于子十二律之生必/所起焉云云以為黄鍾之法又叅之律云)抑嘗論之
黄鍾者氣之母而數之首也此太極元氣函三為一之
始也(見上/注)古人作厯必以十一月朔旦冬至起厯者盖
謂此也(見漠律/歴志)盖萬物孳萌於子而陽氣施種扵土中
則黄鍾之律應焉(同上黄鍾之律長九寸十一月冬至/之氣應焉盖陰陽合得氣鍾於子而)
(化生萬物又云鍾者種也故陽氣施/種於黄泉孳萌萬物為六氣元也)其於卦氣則為中
孚與復焉(黄者中之數故扵卦氣為中孚/黄鍾者陽之始故扵卦氣為陽)苟求其故則
千嵗之日至可坐而致也(用孟/子語)班固之志漢厯始言八卦
繼言十二律而終之曰黄鍾為天紇太極運三辰五星
(班固律厯志自伏羲畫八卦由數起云云推厯生律云/云律有十二又三綂者天施地化人事之紀黄鍾為天)
(綂云云自太極運三辰五星於/上而元氣轉三綂五行扵下)於不一而求其至一固
其得之矣(収拾/題意)固志廣遷書者也(班固十志廣/司馬遷八書)讀晉志
而叅之以遷固則思過半矣(總結一/萹之意)謹論
　
　
　
　
　
　
　
　
　論學繩尺巻六
欽定四庫全書
　論學繩尺巻七
　　　　　　　　　　　宋　魏天應　編選
　　　　　　　　　　　　　林子長　箋觧
　因顯知微格　與後篇夫子之道忠恕論同意
　　仁知愛人知人如何　　　　　　蔡順孫
　　　出處(論語顔淵篇樊遲問仁子曰愛人問知子/曰知人樊遲未遲子曰舉直錯諸枉能使)
　　　　　(枉者直樊遲退見子夏曰鄉也吾見於夫/子而問知子曰舉直錯諸枉能使枉者直)
　　　　　(何謂也子夏曰富哉言乎舜有天下選於/衆舉臯陶不仁者逺矣湯有天下選於衆)
　　　　　(舉伊尹不/仁者逺矣)
　　　立説(仁知之全體至大而難名惟聖人能㑹之/學者不能盡知也樊遲問仁知之時夫子)
　　　　　(若遲指其全體以告之豈不適滋其惑故/莫若即其所發見者以明其所難見者仁)
　　　　　(知者體之難見者也愛人知人者用之發/見者也以愛人之用而明仁之體以知人)
　　　　　(之用而明知之體夫子告樊遲之/大意如此蓋欲悟其所易知也)
　　　批云(發夫子善誘之㫖明樊遲漸進之學文字/有涵蓄有發越自淺入深節節精宻可為)
　　　　　(矜/式)
論曰天理不可名也(仁知/難知)即其用以名其體則幾矣(即愛人/知人之)
(用以明仁知/之體幾近也)夫理之全體為至大本未易以一端盡也(仁知/全體)
(至大/難名)然是體之全惟聖人為能㑹之(暗指孔子/能知之)學者能盡知
之乎(暗指樊遲/未盡知之)夫其不能以盡知也(連接上不能盡知説/去  學陳止齋文法)聖
人遽指其體以告之(設使孔子遽然指仁/知之全體以告樊遲)豈不適滋其惑哉
(豈不甚樊/遲之疑惑)是故莫若即其所發見者以明其所難見者(愛/人)
(知人是所發見者/仁知是所難見者)何則(喚下/意)體之隱於無形者為難見而
發見於用者不可掩也(隱於無形者仁知之體發見而/不可掩者愛人知人之用也)今
夫仁也知也(出題/字)以其體之全者論之(應體/字)則至大而不
可名(仁知之體/為難見)自其發於用者求之(應用/字)則愛人雖不足
以盡仁知人雖不足以盡知(斡一轉方見得/仁知之大處)而仁知之端
則於此乎發見(愛人知人之/用為易見)聖人之語學者(孔子之/告樊遲)與其
直告之以是體而難名(仁/知)孰若姑舉其用以明是體哉(以/愛)
(人知人之用/明仁知之體)吁此夫子之答樊遲仁知之問所以有愛人
知人之説(舉本/文)不然夫子豈不知仁知之大有非愛人知
人所能盡哉(反斡有力亦應前愛人雖不足以/盡仁知人雖不足以盡知之意)仁知愛人
知人如何夫子之語遲者如此惜遲之終未達也(指本/文漢)
(遲未逹亦為後面/張本得古論體)請嗣論之夫仁知太極之動靜也(用/周)
(子太極圗語太極動而生陽動極而靜靜而生隂一動/一靜互為其根又用易繫辭故神無方而易無體一隂)
(一陽之謂道繼之者善也成之者性也仁者/見之謂之仁知者見之謂之智議論本此)太極之隱
於渾淪者無方可求無體可見人孰得而名之(以太極/比仁知)
(説得地位廣大太極之體不可得而知亦如仁知之體/不可得而見  見上注又用朱文公與陸象山辨太極)
(圖/語)所可名者雨露之發生日月之昭回耳(仁之用見於/愛人如天之)
(雨露知之用見於/知人如天之日月)謂雨露日月足以盡太極之造化固
不可(如謂愛人知人足/以盡仁知固不可)謂其非太極之造化尤不可也
(如謂愛人知人不足/以盡仁知亦不可)散而為雨露日月者造化之用(如/愛)
(人知人/之用)渾而為太極者造化之體(如仁知/之體)苟不於其用
而觀之則太極之妙果何自而窺其際哉(不觀造化之/用無以知太)
(極之體不觀愛人知人/之用無以知仁知之體)噫知太極則知仁知矣(將太極/與仁知)
(打合/了)古之善言仁知者莫孟子若也(引孟子之/言為証)而孟子
之所謂仁知亦惟曰惻隱是非之端而已(孟公孫丑上/惻隠之心仁)
(之端也云云是非/之心知之端也)夫惻隱是非豈足以言仁知之極哉
(應冐夫子豈不知仁知之大/有非愛人知人之所能盡哉)而孟子特以端言之(以端/字比)
(愛人知人字/  見上注)端者一性之所發見(端者一性之發見愛/人知人者仁知之發)
(見/)孟子亦謂仁知之隱於性者體也(應體/字)而惻隱是非
之發於端者用也(應用/字)體不可見而用可見(應冒體之/隱於無形)
(者為難見而發見/於用者不可掩)即其用以明其體則不可見者可見
矣(應破/題語)孔孟誨人是或一道也(又將孟子與/孔子打合了)吾讀魯論
一書記門人問答之辭(論語序言魯論語二十篇/皆孔子弟子記諸善言也)其言
仁者雖不一而足(先説孔子與諸弟/子言仁非一次)其於由也寧許之
以千乘之國而不許之以仁(語公冶孟武伯問子路仁/乎子曰不知也又問子曰)
(由也千乘之國可使治/其賦也不知其仁也)於求也寧許之以千室之邑而
不許之以仁(同上求也何如子曰求也千室之邑百/乘之家可使為之宰也不知其仁也)是
何其重於言仁也(要喚/下意)其言知者尤不多見(再説孔子/與諸弟子)
(言知亦/非一次)不過曰知者利仁知者不惑而已也(里仁仁者/安人知者)
(利人憲問子曰仁者不/憂知者不惑勇者不懼)何其不輕於言知也豈不以仁
之大如天必以天地萬物為一體而後謂之仁(答上言/仁意且)
(説仁之大處物伊川云仁/者以天地萬  為一體)知之妙如神必至於窮神知
化彰往察來而後謂之知(答上言知意且説知之大處/  史記其仁如天其知如神)
(化易繫辭窮神知/  彰往而察來)以堯舜之聖猶以為病(語雍也子貢/曰如有博施)
(於民而能濟衆何如可謂仁乎子曰/何事於仁必也聖乎堯舜其猶病諸)以周公之賢有所
未盡(孟公孫丑下陳賈曰周公使管叔監殷管叔以其/殷畔知而使之是不仁也不知而使之是不知也)
(仁知周公/未之盡也)顧可易言哉(以上説仁知至大雖以堯舜周/公大聖人且未易盡况於由求)
(諸/子)夫其平日不易於言(連接上易言二/字文如貫珠)而一旦於樊遲
之問即舉二語以告之曰愛人曰知人焉(舉本/文)又何其
易易耶(應上/易字)吁(嗟嘆/之辭)是殆未究夫子所以言也(歸本/意)蓋
是理之在人心有體則不能以無用(應主意體/用二字)體之隱
者非聖人莫能知(應冒體之隱於無形者為/難知惟聖人為能㑹之)而用之顯
者夫人可與知也(應冒發見於用者不可掩也語/用中庸夫婦之愚可以與知)體之
渾然者固難輕以語人(應冒與其直告之/以是體之難名)而用之粲然
者則亦未始不可語人也(應冒孰若姑舉其用以明其/體  渾然粲然用朱文公注)
(太極/圖語)矧夫學者之於道其資有敏鈍其識有深淺(謂孔/門人)
(品之/不同)敏而深者固易以告語(如顔曽之徒則/其資敏而識深)而鈍且淺
者亦豈能使之頓悟哉(如樊遲之徒則其資鈍而識淺/  本出處注程子曰聖人之語)
(因人而變化雖若有淺近者而其包含無所不盡/南軒曰遲之在孔門雖資禀之鈍然亦務實者)若樊
遲之在聖門(正引樊/遲來説)明睿不如顔(顔/淵)悟理不如曽(曽/參)固
嘗問仁矣夫子告之以居處恭執事敬而不之悟(且舉/樊遲)
(平時問仁事來説人語子路篇樊遲問仁子曰/居處恭執事敬與  忠雖之夷狄不可棄也)又嘗問
知矣夫子答之以務民之義而猶不悟(語雍也樊遲問/知子曰務民之)
(義敬鬼神而逺/之可謂知矣)夫舉日用常行者以告之可謂曉然易
見矣(夫子告樊遲仁知/之問皆曉然易見)而彼且未能心通而黙識(彼且/未之)
(悟/)使夫子遽告之以天理之全則亦終於不達而已(指本/文樊)
(遲未達應冒聖人遽指大體/以告之豈不適滋其惑意)是故夫子於此不得不姑
即其發見於用者以曉之(應冒發見/於用意)孰為用(喚起/用字)曰(答/云)
愛人者仁之用也知人者知之用也(釋本意/分曉)有如動一
惻隱之心此愛之形於一念者也(見前注之演愛/人者仁  用意)然使
樊遲知愛人足以為仁而推之以至於無所不愛則可
以為仁之方也已(應冒愛人雖未足以盡仁而仁之端/則於此乎發見  又充廣一步説)
萌一是非之心此知之見於一事者也(見前注之演知/人者知  用意)
然使樊遲悟知人足以為知而推之以至於無所不知
則亦可以語知之大也已(應冒知人雖未足以盡知而/知之端則於此乎發見  又)
(充廣一/步説)是則夫子於是理之全體雖言之有所未竟(言/夫)
(子答樊遲之問仁知而/遲猶未達再問諸子夏)然由其所已言悟其所未言(已/言)
(者愛人知人之用/未言者仁知之體)則體用一源顯微無間矣(用伊/川語)惜遲
之終未達而猶有子夏之問也(引本文文勢不/斷  見題注)抑遲則
未達矣(就未達二字/轉作結尾)子夏得因樊遲之問發明夫子舉
直錯枉之㫖(詳見題注事朱文公曰遲以夫子之言專/為知者之  又未達所以能使枉者直之)
(理/)非惟達仁知之兩端而且能㑹仁知為一本(見本題/注  朱)
(文公曰臯陶舜之相也伊尹湯之相也不仁者逺言人/皆化而為仁不見有不仁者所謂使枉者直也子夏蓋)
(有以知夫子之/兼仁知而言矣)子夏其進於樊遲一等矣(此句似貶樊/遲子夏之見)
(識髙於樊遲/故有此議論)雖然(入轉扶起樊遲/文字有抑揚)微樊遲亦無以發夫
子之藴是亦善學也已(南軒曰樊遲未逹疑其未可以/盡也夫子復告之以舉直錯枉)
(能使杜者直言知人之功用如此遲猶有疑而訪之子/夏遲之所疑者在他人則亦忽而不之疑也其於師友)
(之際問辨之不置如此子夏聞夫子之言而富之/舉舜湯之事以廣其心於此可見知人之為大矣)謹論
　此篇多學後篇文法
　因顯知微格　與前篇仁知愛人知人論同意
　　夫子之道忠恕　　　　　　　　林雷震
　　　出處(論語里仁第四子曰參乎吾道一以貫之/曽子曰唯子出門人問曰何謂也曽子曰)
　　　　　(夫子之道忠/恕而已矣)
　　　立説(忠恕乃學者之所共知一貫乃夫子之所/獨造夫子語曽子以一貫之妙惟曽子知)
　　　　　(之學者未知也曽子因門人之問不以一/貫語之而以忠恕語之者蓋欲學者因其)
　　　　　(所共知而悟其所獨/造也餘並見後注)
　　　批云(出入程朱張三先生議論/理明文徹發越無餘藴矣)
論曰以學者之所共知(夫子之/道忠恕)明聖人之所不可知(子/曰)
(吾道一/以貫之)非深於道者不然也(指曽子深知/夫子之道)夫盡已之謂
忠推已之謂恕(張南軒釋/本文云云)忠為之體恕為之用(朱文公/釋本文)
(云忠為體恕為用實有是體則實有是用/又南軒云忠者體恕者用大本逹道也)學者苟無志
於斯道則已(學者無意於忠/恕之道則已矣)誠有志焉(果有意/於此道)其於日
用常行之際豈能有出於此也哉(豈有出於/忠恕之外)然以盡已
為忠推已為恕猶待於盡之推之而後為忠恕也(南軒/云盡)
(已之謂忠推已之謂恕夫子之一理渾然而泛應曲當/譬則天地之至誠無息而萬物各得其所也自此之外)
(固無餘法而亦無待於推矣曽子有見於此而難言之/故借學者盡已推已之目以著明之欲人之易曉也)
聖人之心渾然一理周流乎萬物之間(見上注南/軒議論)其在
已也則至誠無息無時而非忠(同上文至誠無息者道/之體也又伊川曰以已)
(及物/忠也)其及物也則泛應曲當無往而非恕(同上文萬物/各得其所者)
(道之用也又伊川/曰推已及物恕也)由學者而觀聖人(觀曽子而/  夫子)雖有淺
深小大之不同(與原題/相應)其為忠恕則一而已矣(伊川曰/聖人教)
(人各因其才吾道一以貫之唯曽子為能達此孔子所/以告之也曽子告門人曰夫子之道忠恕而已矣亦猶)
(夫子之告曽子也又南軒釋本文云道/無不該也而有隠顯本末内外之致焉)忠恕者門人之
所共知一貫者聖人之所獨造(發出本意/見上文注)夫子語曽子
一貫之㫖曽子以忠恕明一貫之妙(見上/注)使門人因其
所共知而悟其所獨造(使門人因曽子言忠恕之/㫖而悟夫子一貫之妙)則聖
人之道何必髙逺而求之哉(夫子之道忠恕而已/矣何必求之髙逺)夫子
之道忠恕請申論之嘗謂有學者之忠恕(如中庸忠恕/違道不逺之)
(説又見/下注)有聖人之忠恕(程子曰忠恕一以貫之與違道/不逺異者動以天爾又南軒曰)
(聖人全乎此天之道也曽子所稱忠恕是已已/賢人求盡乎此人之道也子思所稱忠恕是)夫理一也
(總本/文)果有聖人學者之别哉(設/難)及觀中庸違道不逺之
論(見上/注)然後喟然而嘆曰忠恕之道雖不可以差殊觀
而可以小大論雖不可以彼此分而可以淺深論(南軒/曰云)
(見上注程子所謂如百尺木自根本至豪未皆一貫也/若隠顯本末内外之致泯然莫别則所謂一以貫之者)
(亦何所施哉四應/冒淺深小大  字)是故無伐善無施勞顔子之忠恕也
(語公冶長顔淵曰/願無伐善無施勞)施諸已而不願亦勿施諸人子思之
忠恕也(見記中/庸云云)老吾老以及人之老㓜吾㓜以及人之
㓜孟子之忠恕也(見孟梁惠王上云云恕以/上三人皆學者之忠)夫子之忠
恕雖不可以此論(惟夫子是聖/人之忠恕)然小者大之基淺者深
之漸也(又應小大/淺深四字)即小以明大則大者可得而求因淺
以論深則深者可得而見(由忠恕之㫖以/悟一貫之妙)曽子不以一
貫之㫖語門人而以忠恕言之(引本/文)蓋一貫之妙難名
而忠恕之道易知也(發出主意應胃門人因其/所以知悟其所獨造意)夫忠之
有恕猶影之隨形也(程子曰忠者天道恕者人道忠者/無妄恕者所以行乎忠也忠者體)
(恕者用大/本達道也)非忠則恕無由生非恕則忠無以見(見上/注)是
故中心為忠盡心為忠(分兩股設此先説忠公南軒曰/或曰中心為忠朱文  曰盡心)
(為/忠)日省月試唯恐一毫之未盡者此學者之所謂忠也
(中庸/云云)自夫子而觀之(斡歸夫/子身上)温良恭儉見於造次顛沛
之頃(語學而夫子温良恭儉讓以得之/又里仁造次必於是顛沛必於是)忠信篤敬得於
不思不勉之餘(語子曰言忠信行篤敬雖蠻貊之邦行/矣又中庸不思而得不勉而中從容中)
(道聖/人也)自志學之年至於從心不踰矩之日(又為政子曰/吾十有五而)
(志于學云云七十而/從心所欲不踰矩)道體混融表裏無間斂之而不見
其迹窮之而莫得其際夫子之道亦曰忠而已矣(南軒/曰夫)
(子之一理渾然而泛應曲當同又指本文此/是聖人之忠與學者之忠不  又見下注)如心為恕
推心為恕(此説恕南軒曰或曰如心為/恕又程子曰推已及物恕也)以已驗物惟恐
推之有所未盡者此學者之所謂恕也(用朱文/公語)自夫子
而觀之(幹歸夫/子身上)老者安之朋友信之少者懐之(語公冶/長子路)
(曰願聞子之/志子曰云云)互鄉不必進而進之不以為嫌(語述而互/鄉童子見)
(門人惑子曰與其進也不與其退也鄭曰/互鄉鄉名其鄉人言語自專不達時宜)南子不必見
而見之不以為過(語雍也子見南子子路不悦夫子矢/之曰予所否者天厭之天厭之朱文)
(公云南子衛靈公之夫人有滛行孔子至/衛南子請見孔子辭謝不得已而見之)綏之斯來動
之斯和(語子張子貢曰夫子之得邦家者/所謂立之斯立道之斯行云云)夫子之道亦
曰恕而已矣(指本文此是聖人之恕與學者之恕不同/  南軒曰而已矣者竭盡而無餘之詞也)
夫子之所謂一貫者忠恕也(程子曰忠恕/一以貫之)所謂忠恕者
天地之至誠無息而萬物各得其所也(見前注又/見下注)至誠
無息者道之體也萬殊所以一本也萬物各得其所者
道之用也一本所以萬殊也(六句全用張/南軒議論)學者雖不可
以語此(學者之忠恕雖未便/至聖人一貫地位)然忠恕之道則通上下而
言之(見胃頭注又南軒曰中庸所謂忠/恕違道不逺斯乃下學上達之義)始焉盡已而終
則無所盡向也推已而今則不待推(張南軒曰盡已之/謂忠推已之謂恕)
(云云自此之外固無餘法而亦無待於推矣一充/廣下去説謂由學者之忠恕可以詣聖人之  貫)學至
於是則為聖人之忠恕而一貫之理盡在是矣(南軒曰/以此觀)
(之一以貫之實可見/矣又見萬殊一本注)然則曽子以忠恕之道而達一貫
之機其妙於啓迪頋如是哉(程子曰聖人教人各因其/方吾道一以貫之唯曽子)
(為能達此孔子所以告之也曽子告門人曰夫子之/道忠恕而已矣亦猶夫子之告曽子也  應冒語)大
扺悟人者必從其所已知明道者必先其所易諭(又立/議論)
(皆學者所已知聖人所易諭之理如/曰孔子之道忠恕堯舜之道孝悌)人方病道之難知
而又瀆之以未諭之説則彼有益惑而已(學陳止齋文/亦應冒語)
且堯舜之道巍巍蕩蕩蓋不可以盡言也(語泰伯子曰/大哉堯之為)
(君也巍巍乎唯天為大唯堯/則之蕩蕩乎民無能名焉)而孟子以孝悌言之(孟子/曰堯)
(舜之道孝/悌而已矣)由世俗而論之昏定晨省亦可以言孝(曲禮/云凡)
(為人子者冬温而/夏凊昏定而晨省)徐行後長者亦可以言悌(孟子徐行/後長謂之)
(弟疾行先長/謂之不弟)以堯舜之孝悌為止於此則不可以世俗
之所能而謂其非堯舜之道則又大不可也(如以夫子/之道止於)
(忠恕則不可以忠恕為非/夫子之道則又大不可)堯舜之道孝悌而已矣夫子
之道忠恕而已矣(就而已矣三字/打合得恰好)知孟子之言孝悌則
知曽子之言忠恕(甚/妙)謹論
　前篇以仁知之體為難知而愛人知人之用為易見
　故孔子答樊遲之問不曰仁知而曰愛人知人者蓋
　欲以其所易見而悟其所難知此篇以一貫之道為
　獨造而忠恕之道為共知故曽子答門人之問不曰
　一貫而曰忠恕者蓋欲以其所共知而悟其所獨造
　也兩篇文意一同
　因後知前格　與後篇王導深器謝安論同意
　　蕭何竒韓信　　　　　　　　　曽衞龍
　　　出處(前漢韓信傳數與蕭何語何竒之漢王至/南鄭信亡何聞信亡自追之居一二日何)
　　　　　(來謁上罵曰若亡何也何曰追亡者耳上/曰所追者誰也曰韓信云云諸將易得如)
　　　　　(信國士無雙王必欲長王漢中無所事信/必欲爭天下非信無可與計事者顧王䇿)
　　　　　(安決王曰吾亦欲東耳何曰王計必東能/用信信即留不能用信信即亡矣云云又)
　　　　　(見原/題注)
　　　立説(謂蕭何知漢圖天下之大勢以三秦為重/當時無一人知之獨信知之數與何言與)
　　　　　(之相合此何所以深竒之觀韓信後來告/帝之語無非以秦之故地為急則知何之)
　　　　　(所以竒之者/在乎此也)
　　　批云(蕭何始之所以竒韓信者言無所考觀後/來信之告帝首以定三秦為急則知何之)
　　　　　(竒信者以其知大勢與何合也原題便/從蕭韓二子説去中間文勢最有法度)
論曰知所以圖天下之勢(勢字指/定三秦)而後可以識天下之
才矣(才字指韓信識字指竒蕭何之心在於/先定三秦而韓信所言與之合故竒之)夫當天下
未定之時(暗指/漢初)固必得豪傑之才而後濟(暗指/韓信)然世之
所謂豪傑者(申上豪/傑二字)其識見議論毎與人殊(所見所言/與他人異)
自非為大臣者深察乎天下利害之勢(大臣暗指蕭/何應破勢字)而
斯人之見與之不謀而同(斯人指/韓信)則亦安能識其英偉
竒傑而㧞之儔人中哉(設使蕭何本心不與信言相合/豈能知信之豪傑而㧞之於衆)
(人之/中)方韓信歸漢之初不過一亡卒耳(先挈韓信説韓/乃楚之亡卒)
當時碌碌未有竒節(用史傳語且説/他有何竒處)蕭相國果何所見
而竒之耶(入蕭何來/難一難)意何之在漢(解上/文)其所以察乎進
取天下之勢者固已甚熟(先定三秦字/應主意勢)而信之所言適
契其心(謂信所言亦在定/三秦故與何合)是故數與之語而遂以國士
竒之也(數音朔謂之數者非/一次也  詳見題注)向使何之胷中未有定畫
(反應深察天/下之大勢意)則聞信之説不疑其大言無當則病其落
落難合矣(無當不合理之言/落落不相入之貌)安能力薦於君而使其盡
酬平日之議論哉(反説竒字大有/力  詳見題注)蕭何竒韓信請申論
之蓋嘗即韓信登壇之論(本題下文云云王素慢無禮/今拜大將如召小兒此信所)
(以去也王必欲拜之擇日齋/戒設壇塲具禮乃可王許之)以驗蕭何用蜀之語(蕭何/傳臣)
(願大王王漢中養其民以致賢人收用巴蜀還定三泰/天下可圖也  題下便摘出蕭韓言論同處證主意)
而知天下英雄之所見畧同焉(三國志英雄之士/所見畧同應主意)方帝
困於南鄭之時(見本/題注)帝固憤鬱不平(謂髙祖亦不欲居/南鄭  又信傳吾)
(亦欲東耳安能/鬰鬰久居此乎)而諸將之計亦莫知所出(抑諸將皆不/知定三秦為)
(急/)何之勸帝則曰還定三秦而天下可圖(見題/下注)信之告
帝則曰舉兵而東三秦可傳檄而定(見本題下文今大/王舉而東云云)
二人之論不相謀而相合(見得蕭韓二子言之相/合皆以定三秦為急)豈非
皆有見於進取天下之大勢歟(應冒/頭)然則何之竒信固
非偶然矣(歸竒/字上)何則(設問斡/下意)關中之險百二之勢(婁敬/傳陛)
(下入關而都按秦之故又本紀田肻賀上曰秦形勝之/國也帶河阻山縣隔千里持㦸百萬秦得百二焉  言)
(秦地險固二萬人足/當諸侯百萬人也)圖天下者之所必先也(此天下利/害大勢所)
(在/)秦得之而不能守(秦不能/守三秦)楚得之而不能居(楚又不/能居三)
(秦/)是天之所以資漢也(則是天以三秦與/漢用酈食其傳語)為漢計者宜
莫先於席巻三秦據殽函之固東向以臨天下(叙傳席/巻三秦)
(闗中左殽函右隴蜀沃野千里南有巴蜀之饒北/有胡苑之利阻三面而守獨以一面東制諸侯)是其
勢之所甚便者(應勢/字)當時羣臣類莫之察(應諸將之計/莫知所出)
而蕭相國獨深知之(發出/本意)想其朝夕之間議論之際(形/容)
(數與蕭何/語之時)咨訪捜攬求得夫英雄豪傑之士而圖此駿
功者其志固先定矣(駿功大功也英雄豪傑指韓信熟/應冒頭何察進取天下之勢已)
(意/)而一時之臣蓋未有副其薦㧞之意者(謂諸/將)攻城畧
地非無絳灌樊噲之流也(絳侯周勃及灌嬰樊噲皆髙/帝之功臣有攻城畧地之勞)
馳説口辨非無陸酈隋何之軰也(陸賈酈食其隋何皆/髙帝之臣有馳説口)
(辨之/能)然不知天下大勢之所在(應勢/字)則尅一城是一城
而已(其功/小)降一敵是一敵而已(其功/亦小)其於國家大事竟
亦何補(惟取天下大勢在於/定三秦  説倒諸將)孰謂竒謀逺畧足以成天
下之大功者乃有如韓信者乎今考信之所以數語於
何者雖不可見(本文只言數與何語不/言其所與何語者何事)然即其所以告
帝者而推之亦可知矣(因韓信後來告髙帝之語皆在/於定三秦則知何之所以竒之)
(者在/此)謂秦將斂怨於民(出處下文且三秦王為秦將將/秦子弟數歲而所殺亡不可勝)
(計/)謂秦民屬望於漢(下文信曰秦民無/不欲大王王秦者)謂項羽不都闗
中而都彭城(下文信曰項王雖得天下而/臣諸侯不居關中而都彭城)無非以秦之
故地為急(天下大勢/在三秦)此其攻取要畧是正何之所深致
意者(何之意/在三秦)則何安得不深竒之耶(何之竒信/亦在三秦)嗚呼惟
賢而後知賢惟豪傑而後識豪傑(歸在竒/字上)信之未遇於
何其羈困無聊甚矣(再叙起何未/竒信之初)寄食於漂母受辱於
跨下淮隂之人固不足以知之也(本傳有一漂母哀之/飯信漂母注云以水)
(擊絮曰漂又淮隂少年衆辱信曰能死刺我不能/死出我跨下信俛出跨下市人皆笑信以為怯)官不
過為郎位不過執㦸西楚之王亦未能知之也(本傳信/謝曰臣)
(得事項王數年官不過為郎位不/過執㦸執㦸注云郎中宿衛執㦸)為連敖而不得知名
為都尉而至於遁亡是漢之羣臣亦莫或知之也(本傳/項梁)
(度淮信杖劒從之無所知名云云信亡楚歸漢為連敖/云云注連敖楚官名漢王以為治粟都尉上未之竒也)
夫人皆莫之知而相國獨知之人皆莫之異而相國獨
異之(總上三股文謂他人/不竒之獨何竒之)是必其謀相符意相契有非
常情之所可測識者(應冒不謀而同適契其心等語/繳倒上三股人不知之之意)觀
其語髙帝曰如信國士無雙欲爭天下非信無可與計
事者(詳見/題注)推此言也不惟知信足以察乎天下之勢抑
亦知何之能察乎天下之勢矣(發盡主意/與前相應)故自髙帝聴
何之言用信之䇿(收/效)因反鋒之勢(本傳龍且曰漢兵逺/鬬鋒不可當令齊王)
(使信臣招所亡城城聞/王在楚來救必反漢)據建瓴之便(見上注田肯云云/秦得百二焉地勢)
(便利以其下兵於諸侯譬猶居髙屋之上建瓴水也建/音蹇瓴音鈴注云如居髙屋之上而翻瓴水向下之勢)
(易/也)今年出陳倉定三秦而闗中尅復(見本/傳)明年出秦闗
收河南而燕趙青齊聞風而靡(詳見本傳切用/兩三秦事)向非蕭
何識韓信於未遇之時則漢室平定天下之勢豈如是
其易哉(有/力)蓋嘗論之(又立/議論)立天下之功者在豪傑用天
下之豪傑者在大臣(發本/題意)冦恂不見異於鄧禹則征伐
之謀將安所施(後漢㓂恂傳光武定河内難其守問於/鄧禹曰諸將誰可使守河内者禹曰冦)
(恂文武偹足有牧人御衆之才/以鄧禹比蕭何以冦恂比韓信)髙崇文不見知於杜黄
裳則討賊之功無自而建(唐憲宗本紀公卿議者以為/蜀險固難取杜黄裳獨曰臣)
(知神䇿軍使髙崇文勇畧可用願陛下專以軍/事委之  以杜黄裳比蕭何以髙崇文比韓信)由是而
觀則漢之所以定天下者非韓信之力乃蕭何之力也
(引前二人証歸蕭何身/上謂大臣方能用豪傑)雖然非何不足以知信(引上/意)非
髙祖不足以知何(又歸在髙/祖身上)使何知信之可用而君不
用焉則雖有知人之明何自而見(反説使髙祖不得蕭/何之言則韓信無以)
(自/見)今也何言之而帝信之(謂髙祖信/何之薦)曰大將則授以大
將(本/文)曰設壇則為之設壇(古/文)何其從之易其聴之篤耶
(喚下/意)豈非蕭何知信之為國士而髙祖亦知何之為人
傑歟(本紀鎮國家撫百姓給餉饋不絶糧道吾不如蕭/何云云三者皆人傑吾能用之此吾所以取天下)
(也/)故併及之(歸在人君/身上有主)謹論
　因後知前格　與前篇蕭何奇韓信論同意
　　王導深器謝安　　　　　　　　李補之
　　　出處(晉謝安傳安及總角神識沉敏風宇條暢/善行書弱冠詣王濛清談良久既去濛子)
　　　　　(脩曰向客何如大人濛曰此客亹亹威/采逼人王導亦深器之由是少有重名)
　　　立説(王導晉之元老大臣也謝安晉之少年才/子也晉當典午南渡國步多艱外則有羯)
　　　　　(胡之交侵内則有權臣之專制導一以雍/容閒雅鎮之而天下自定深慮夫繼之者)
　　　　　(浮躁淺謀與我之所為不相合不足以任/犬下之重故見謝安於弱冠之年雅量𢎞)
　　　　　(識可以維持於異日所/以器之於未用之先也)
　　　批云(謂王導之所以器謝安者迹無所考觀後/來安之大用一以雅量鎮天下為先則知)
　　　　　(導之器安者以其有雅量與導合也中間/文勢得之老蘇管仲論奪胎換骨出來)
論曰大臣以已為之事業(謂王導已用於/晉鎮以雅量)而期人才於
未用之先(謂謝安未用於晉其雅量適與導/合所以深知器之期字有器意)其為天下
國家計逺矣(主/意)夫當天下多事之秋(秋時也用諸葛亮/出師表危急存亡)
(之秋/字)凡有才者皆在所可取(且聞/説)而大臣所見(暗説/王導)顧
必深予其合於已者何哉蓋王業偏安事變迭起(指東/晉時)
(用出師表王/業不偏安語)决非浮躁淺謀者所能辦也(浮躁淺謀與/鎮浮雅量之)
(人相/反)吾能以鎮浮之量而靖之於先(指王導又本傳識/量清逺  見後注)
亦必欲得雅量之君子而後可以維持於其後(指謝安/  本傳)
(安嘗泛舟風起吟嘯/自若人服其雅量)於此有人焉(指謝/安)其議論也雍容
其器識也宏博(見雅/量意)是雖未至於建功立業之地(言其/未用)
而其他日之所成就吾預知其有以措天下國家於治
安矣(言其雅量與已相/合可以保其治安)嗚呼此王導所以深有取於謝
安也歟(入得/快)夫以謝安方弱冠之年而王導已深器之
(本題注又記曲禮/人生二十曰弱冠)導非私於安也(斡下/意)導之雅量鎮浮
已足以植立江左之晉(應前安唐裴度傳賛江左王/導謝  坐鎮雅俗又上注)則
異日之晉其可以輕舉妄動者為之耶(須得雅量之人/  應浮躁淺謀)
(語/)以其所已為(王/導)而期夫人之所未為(謝/安)導之為世變
慮者微矣(應破/題)不然何其器謝安之深也王導深器謝
安請以是論之人才之在天下以一藝自見者是一藝
而止也以一事自見者是一事而止也(以小形大/旁映題意)求其
以天下之量而能任天下之重者蓋不多得(歸重本題/意  孟伊)
(尹任天/下之重)是以為大臣者不患天下之無才常患人才不
足以膺天下之任(貫上/任字)不患人才之不用常患人才自
小於未用之初(應未/用字)使夫人之器量適契吾心之所期
(暗説謝安雅/量與導相合)則今日之未用已可以覘他日之大用天
下國家終將賴之(發明/主意)韓信之未用也蕭何竒之(前韓/信傳)
(信亡楚歸漢上未之竒數與/蕭何語何竒之  應未用意)何非為信也蓋為漢也(應/導)
(非私安也為天/下國家也意)張柬之未用也狄仁傑器之(唐張柬之/傳武后曰)
(安得一竒士用之仁傑曰荆州長史/張柬之雖老宰相才也  應未用意)仁傑非為柬之也
亦為唐也(應導非私安也為/天下國家也意)使二子而無益於漢唐成
敗之數(反説韓信/張柬之)則蕭何仁傑亦以庸駑待之矣(反説/蕭何)
(狄仁傑庸常/也駑不良也)其所以拳拳於此者(轉/正)必有以深契乎吾
心之所期也(應主/意)謝安之年少雖未可以二子例論(以/安)
(比韓信/張柬之)而王導所深器之者實與蕭何仁傑同此心也
(何導比蕭/  狄仁傑)然則論大臣之許予可不于此乎觀之(過本/題意)
且東晉人才亦不乏也(且説晉時/人才之多)顧榮賀循江東之望
而導不之器(王導傳顧榮賀循此士之/望不若引之以結人心)桓彛周顗晉朝
之重而導不之器(同上桓彛往見導極談世事還謂顗/曰向見夷吾吾無憂矣  管仲字夷)
(吾桓彛以王/導比管仲)弱冠之童烏知其足以當大事(題注從指/謝安  此)
(設難/起)清談之口烏知其可以佐國家(題注安/指謝)而導乃以
堂堂元老之尊而獨拳拳於東山之孺子是何心哉(謝/安)
(傳安始有仕進志將發新亭髙崧戯之曰卿屢違朝㫖/髙卧東山諸人每相與言安石不肯出將如蒼生何)
而况淮淝未戰指授將帥之畧則未聞(同上符堅百萬/次淮淝安指授)
(將畧各當其任既破堅有驛書至安方對客圍/碁既竟了無喜色客問之徐云小兒輩已破賊)新亭未
召從容就席之儀則未覩(新亭見上注又本傳云桓温/大陳兵衛將移晉室呼安及)
(王坦之欲害之安神色不變曰晉祚存亡在此一行既/見温安從容就席謂温曰明公何湏壁後置人耶温遂)
(語笑/移日)尚書僕射之職未除則鎮以和靜御以長筭亦未
施設其萬一(本傳除右僕射又時强敵㓂境安每鎮以/和靖御以長筭人皆比之王導而文雅過)
(之未以上用事皆是後來的句句各/以  之一字喚過見得是未用時)導果何見而深器
之(自弱冠之童/至此凡兩難)大臣意向實係觀瞻取舎一偏安危易
位(謂大臣不敢輕於去取/人物實係天下之安危)導鎮重人也(見前注/轉正意)　豈冝
輕於許可哉(見得是/大事)嗚呼吾以是知王導之盛心矣(正/發)
(主/意)何者(設/問)典午南渡國步多艱(典午司馬也晉姓司馬/  本紀童謡云五馬同)
(渡江一馬化為龍及永嘉中王室淪/覆帝與五王獲濟而帝竟登大位焉)外而胡羯之交侵
(時五胡/亂華)内而權臣之專制(指桓/温等)晉之天下幾不可為(言/東)
(晉時天/下多事)導也以雍容處之以清靜鎮之(主意又/見下注)彼其識
量清逺𢎞濟逺猷真以天下國家為已任者(王導傳導/為政務在)
(清靜又少有風鑒識量清逺又拜/丞相册曰朕思憑髙謨𢎞濟逺猷)戮力王室尅復神州
此心未嘗一日釋也(同上每至暇日相邀出新亭飲宴/嘆曰風景不殊舉目有江河之異)
(相視流涕導變色曰當共戮力王室/尅復神州何至作楚囚相對泣耶)特以當時事勢前
軒後輊未易支吾(軒輊猶輕重也/支吾猶撑拄也)以一輕躁浮薄者處之
豈不殆哉(應冒浮躁/淺謀語)今日之天下既能以雅量而措諸
安(王導自/己如此)則異日之天下亦宜得雅量之人而繼吾志
(亦須得人如/自已方可)得人如安石而用之豈不當於予心乎兹
其所以器之之深也(惟謝安雅量與自/已合故深器之)吁外而胡羯内
而權臣均為晉之患(再喚/前語)而終不足以患晉者徒以有
導焉耳(有王導雅/量鎮之)一日無導則彼皆得以肆其志(無導/則亂)
故為晉者不患有内外之憂而患無導(總前内外二/字再申上意)有
導則内外之變皆可潛消而隂弭之(有導/則治)今也導復得
其如已者(指謝/安)則導雖死晉國未為無導也(有謝安在/與已一般)
(學從有導焉耳起直至此住是/  老蘓管仲論奪胎換骨出來)此其用心果為謝安乎
抑為晉乎(應非為安也為/天下國家也意)異時安之用國(收/効)或予之以
文雅之才(注見/上)或美之以廟堂之量(晉紀論謝安/有廟堂之量)或善
其有以慰天下蒼生之望(注見/上)卒之衂符秦百萬之師
於不動聲色之間(秦苻堅注見上/  衂戰敗也)消桓温狂悖之心於
優㳺暇豫之際(汪見/上)其視禦劉石之冦(王導禦劉聰/石勒二㓂)平
王蘇之亂者(通鑑晉明帝太寜元年斬王/敦成帝咸和三年斬蘓峻)若合符節(言/安)
(之收功與導則/同用孟子語)前日之所深器者於此驗矣(導之/言驗)晉之
王業賴以復安推原其由導之力也(歸功/王導)昔者管仲相
齊(以管仲/比王導)人才非無如仲者(言齊之人/才亦多)而仲於鮑叔賓
胥無之徒各疏其短(老蘓管仲論仲之書有記其將死/論鮑叔賔胥無之為人且各疏其)
(短見/史記)遂使齊之伯業以管仲而興亦以管仲而替不能
儲才為異日用冝其相齊之卑也(儲留也君公孫丑上/管仲得  如彼其專)
(也功烈如/彼其卑也)人謂導為江左夷吾由是言之非仲所及矣
(温嶠傳嶠見導曰江左自有夷吾人復何慮/也  言管仲不能舉人才不如王導之知人)然則王導
之賢愚將求之於古人可乎(抑管仲扶/起王導)嗟夫論今而較
之則有餘(揚/之)論古而伸之則不足(又抑/之)克庸祇徳者周
公必進於王以蕃王室殆非王導之所可學(書蔡仲之/命蔡仲克)
(庸祇徳周公以為卿士又睦乃四鄰以/蕃王室  謂導不如周公之薦蔡仲)文武吉甫以輔
成中興之業者君子亦歸諸張仲孝友之功(詩文武吉/甫萬邦為)
(憲云云侯誰在矣張仲孝友/謂王導不如張仲之友吉甫)　王導之胷中愚固未知
其涯涘(涯涘窺測之/也畧揚之)而深器雅量之人適足以長晉人
清談之風(又抑之見/本題注)而終不能洗銅駝荆棘之辱(晉書/或指)
(銅駝曰㑹須見/汝在荆棘中)意者其人非歟(疑人才/之非)抑時非歟(疑晉/時之)
(非/)秦漢而下君子每恨古人之不復見而復於王導恨
焉(又扶起王導大凡論漢唐人才扶起了又/抑倒既倒了又扶起方得文字有曲折)亦君子所
不取也謹論
　前篇謂何之竒信以信之知大勢與何合
　此篇謂導之器安以安之有雅量與導合
　兩篇同一意可以參看
　此篇係校定正本其間多有改易處
　就題去取格　與道術智誼之指論同格
　　志意徳行智慮如何　　　　　　洪强中
　　　出處(荀榮辱天生烝民有所以取之志意致脩/徳行致厚智慮致明是天子所以取天下)
　　　主意(取荀卿之言志意徳行而不取荀卿之言/知慮謂聖人之所以有天下者不過正心)
　　　　　(脩身而已曷嘗窮其智巧竭其謀慮以為/强取之計正心包志意字修身包徳行字)
　　　　　(無他術包/知慮字)
　　　批云(正心脩身四字出於大學文字典/雅去取極當此時文之最明潔者)
論曰聖人所以有天下者(指本出處天/子取天下意)自正心脩身之
外無他術也(正心包志意脩身包徳行無他術包知慮/本意取荀卿之言志意徳行而不取其言)
(智/慮)天下不可以智術取也(便罵倒知慮不/可以取天下)以智術取之
者後世之事(此是戰國/以後時事)非聖人所以有天下之道也(聖人/取天)
(下未嘗/用智慮)聖人不有乎天下(無心於/取天下)而天下卒為聖人所
有(天下/自歸)豈他有謬巧哉(不用智慮用漢/書韓安國傳語)惟其心無不正
而志之所充意之所發皆極其誠(正心包/志意)身無不脩而
徳之所存行之所積皆極其粹(脩身包/徳行)則我雖不求以
得天下而天下自不能不歸於我(應小講/起語)聖人所以有
天下者用此道耳(只用志意徳行/而不用智慮)何嘗曰窮其智巧竭
其謀慮而思以為强取天下之計耶(駁倒知/慮之説)况天下不
容以强取(應接題/起語)聖人亦何意於取之(應我不求以/得天下意)其
所以正心脩身直以為分内事(指志意徳/行四字)而天下之從
違逆順姑以付之人心之自然(未嘗强/取之)至於不得已而
應其所求(應副天下/之求我者)不過自其心身者舉而加之(發出/主意)
(心孟子言舉斯/  加諸彼而已)如將挾是以取天下而且參之以計術
(指智/慮)則聖人固有所不屑也(謂聖人未嘗以/智慮取天下)荀卿子論
天子取天下而歸之志意徳行似矣(先取荀子/言此四字)胡為繼
以智慮之言(難智/慮字)智慮固聖人所不廢也(言畧取荀子/  智慮二字)
然使役智慮以取天下其弊遂流為戰國權謀之習(却/罵)
(倒荀子之説應接題以/智術取之者後世之事)聖人豈若是歟(接應題非聖人/所以有天下之)
(道/也)志意徳行智慮如何請與之辨嘗謂得天下有道而
一毫之智術不與焉(道是志意徳行智術是知慮斯孟/離婁上得天下有道得其民  得)
(天下矣/與去聲)　得之有道者惟其求之於心反之於身無所
不用其極(照主意心身字用用大/學君子無所不  其極)而天下之人依依然
歸於我(應自天下不/能不歸於我)自有推之不能去辭之不能釋者
(見我非强取而/天下自歸意)此則聖人所以有天下之道也(照破/題語)舎
是而詐焉巧焉計慮焉(皆是/智慮)思以機奪而術取之(機術/亦是)
(智/慮)未得之患得之既得之患失之(語陽/貨云)膠膠擾擾日戰
天下於方寸中(膠字上聲語出荀子/  如此則是强取了)而謂聖人為之乎
(疑辭謂聖人不肯/以智慮取天下)大學一書乃古人平天下之道(舉大/學語)
(來/証)而必曰先正其心先脩其身(本題立説祖此大學云/云古之欲明明徳於天)
(下者先脩其身欲/脩其身先正其心)荀子所謂志意之脩正心之説也所
謂徳行之厚脩身之説也(先取荀卿志意徳行/之説與大學之語同)而復拳
拳於智慮之言何哉(難/之)借曰知之至慮之得(且寛一著/説  大學)
(慮而後能得/又知之至也)智慮非聖人之所能忘也(與冒頭知慮固/聖人所不廢)
(也相/應)而獨不曰(以下却説大學之言知/慮異荀子之言知慮)誠意致知自實
意之外無所用其智(大學欲誠其意/者先致其知)止善慮得自至善
之外無所容吾慮乎(同上在止於至善/云云慮而後能得)今也於志意徳
行之外而使人主而求其所謂智慮(舉荀子/之言)則其智也
必流為智巧之智其慮也必徒為計慮之慮矣(智慮之/流弊如)
(此與大學之/言智慮不同)此戰國以詐相髙以術相尚者之為而非
聖人有天下之道也(應冒接題以智術取之者後世之/事而非聖人所以有天下之道也)
卿也其殆耳濡目染不能不出入於譎正之間者歟(言/志)
(意徳行則為正言智/慮則為譎譎不正也)昔舜之有天下也(舉舜實/事來講)聞意同
天地矣(史樂書舜樂/與天地同意)聞徳洽民心矣(書禹謨好生之/徳洽于民心)豈
嘗區區於志慮哉(舜未嘗/用智慮)武王之得天下也(又舉武王/實事來講)
聞志以道寧矣(書旅嫯志以道/寜言以道接)聞有不矜細行之戒矣
(同上不矜細/行終累大徳)亦豈嘗役役於智慮哉(武王亦未/嘗用智慮)夫以舜
之明武王之睿不可謂非智也(説舜武王亦有智範舜/典濬哲文明  洪  思)
(曰/睿)念兹在兹始於憂勤亦非漠然無所慮於天下者(又/説)
(舜武王亦有慮書禹謨念/兹在兹魚麗始於憂勤)然而察物而不徧(孟子盡心/堯舜之智)
(而不/徧物)垂拱而無為(前漢董仲舒䇿垂拱/無為而天下太平)聖人非固黜聰
明以為髙(智/也)而置世故於度外也(慮也知聖人亦未嘗/不用  慮特不如後)
(世之所/為耳)惟其質之於心而無愧(照正/心字)揆之於身而無慊
(照脩/身字)一念忱實自足以感人心(志/意)百行純全自足以服
天下(徳/行)則舉四海之大皆不出於聖人心身之外(包志/意徳)
(行/字)而吾之智慮亦將與天下相忘於無思無為之中(惟/有)
(志意徳行則智慮亦不必/用  易繫辭無思無為也)若其私憂過計鑿吾天於智
慮之末而求以此取天下(此是後世之知慮與聖/人不同  應本出處)則天
下且將不勝其多事矣(智/慮)故夫外心身以求治騁智慮
以為功者(後世無志意徳/行只用智慮)三代以下皆然而戰國為甚
(應冐接題以智術/取之者後世之事)彼豈不謂一人之智巧足以周天下
之情一已之計慮足以應天下之變(再推究後世用/智慮之本心)卒
之力愈勞而取天下也愈艱(智慮不可/强取天下)則智慮亦秪以
自弊耳(又何取/乎智慮)孰知夫一人之情千萬人之情(杜牧賦/一人之)
(情千萬/人之情)鶴鳴子和(易鶴鳴在隂/其子和之)此感彼應正係於志意
之所發(歸志/意上)盡已而盡人(記中庸盡已之/性以盡人之性)君正而國正
(孟離婁君/正莫不正)有覺徳行四國順之(詩抑篇云云/歸徳行上)吾惟正吾
之心為無自欺為信以發志而已(大學所謂誠其意者/母自欺也易大有卦)
(信以發/志也)何暇於正心之外而過為是之深謀宻慮哉(惟/用)
(志意而已/奚用謀慮)吾惟脩吾之身為果行育徳為庸徳之行而
已(易䝉卦君子以果行育徳又/中庸庸徳之行庸言之謹)何暇於脩身之外而强
為是之自作聰明哉(惟用徳行而/已奚用知巧)誠使志意有所未脩
徳行有所未厚(反謂/四字)則人必不我從物必不我化(心不/正身)
(不脩則天下/必不歸我)情偽不勝其當察也如之何而不用吾智
(謂用智巧以/取天下者)事變不勝其可憂也如之何而不勞吾慮
(謂用謀慮以/取天下者)心正矣則不言而信不動而敬(中庸/云云)雖智
行無事可也雖無思無慮可也(孟子離婁下智者行其/所無事又易繫辭天下)
(何思/何慮)寧復假此以為取天下之具哉(發盡/主意)吾故以為卿
之言未免於擇焉而不精也(應舉題貶荀子而韓原道/荀與揚也擇焉  不精)
志意之脩徳行之厚(先出志意/徳行四字)此乃人主當然之事本
非以此為取天下之地(古者聖人/用之如此)今而曰此天子所以
取天下已非聖人之用心矣(謂荀子志意徳行之言則/是而取天下之言未是)
况又外是以從事於智慮之間而曰吾將以此取天下
吾知聖人决不為也(古之聖人不用/知慮以取天下)天下如彼其大也
人心如彼其不齊也吾將恃吾之智慮以取之多見其
有所窮矣(駁倒荀卿智慮/取天下之説)孰若正吾心脩吾身而聴天
下之自為去留耶(應主/意)嗚呼晉以譎而敗於譎(語十四/晉文公)
(譎而/不正)楚以詐而敗於詐(前漢仲舒䇿五/伯先詐後仁義)秦以權力而敗於
權力(史本紀始皇為人貪於權勢/譎詐權力四字皆是智慮)智術之不足以有天
下如此(極言知慮之/説不足取)君子所以不得不與荀卿辨(辨倒/了)
戰國儒者若孟與荀其著書立言一也(將孟子來/比荀子)孟子嘗
謂竭心思以仁天下矣(孟離婁上聖人既竭心思焉繼/之以不忍人之政而仁覆天下)
(矣/)而荀卿則謂修志意以取天下(謂孟子言心字與/荀子言志意字同)孟
子嘗謂天下之本在身矣(孟同上國之本在/家家之本在身)而荀卿則
謂厚徳行以取天下(謂孟子言身字亦與/荀子言徳行字同)孟子嘗謂是
非之智充之足以保四海(孟公孫丑上是非之心智之/端也苟能充之足以保四海)
而憂以天下樂以天下(梁惠/王上)亦歴歴為時君道之(孟子/歴舉)
(此言告戰/國之君)而荀卿則又謂明智慮以取乎天下(謂孟子/言智慮)
(字亦與荀/子之言同)迹其所主者在於取天下則凡正心脩身無
一而非徇乎外者是豈聖人之事哉(謂荀子之言在於/取天下則是有心)
(强於取了不如孟/子之言聴其自然)吁此固孟荀之所為異也(判斷二人/所言不同)
不然何以曰孟氏醇乎醇卿也大醇而小疵(舉韓子之/言未斷二)
(子優劣云/韓讀荀)謹論
　就題去取格　與志意徳行智慮論同格
　　道術智誼之指如何　　　　　　趙師榞
　　　出處(前漢賈誼治安䇿天下之命係於太子太/子之善在於早諭教與選左右夫心未濫)
　　　　　(而先諭教則化易成也開於/道術智誼之指則教之力也)
　　　立説(道與誼正理也術與智不正之理也謂賈/生言教太子之道以道居始以術與智居)
　　　　　(中以誼居終則是其始導之以道之正其/中導之以術智之不正其終又欲導之以)
　　　　　(誼之正其言駁而未純殊不思以智術之/説據其中俾之入道未幾繼為智術所勝)
　　　　　(則去道愈逺所/謂誼者終失之)
　　　批云(去取當理行文有法/其止齋之嫡傳歟)
論曰明正理以為教者(正指/道誼)不可以不正者雜乎其間
也(不正指術智謂賈誼所言教太子之道始言道終/言誼皆是正理豈可以智術不正之理雜乎其中)教
諭之道(提起教諭太/子是綱領)一本於正而已(道/誼)夫苟一本於正
也(學陳止/齋文法)則始此正也(指/道)終亦此正也(指/誼)或者介乎始
終之間而即雜之以不正焉(指術/智)夫介乎始終之間而
即雜之以不正(疊上句轉亦/學止齋文)則入乎正者未熟(是/道)遽轉
移而之他(是術/智)異日望其復入乎正也難矣(是/誼)古人為
萬世慿藉之地而教諭之早者(見本/題注)恐不若是其駁也
(始既曰道中乃曰術與智/終又曰誼是駁而不純)且道誼者古今之正理(此是/正㡳)
(道/理)言必正言行必正行(本題上文太子廼生而惟/見正事聞正言行正行)舍道
誼之外他無所謂正者(只道誼/是正)賈生不為漢計則已(舉/賈)
(誼言/來説)如其為漢計也(轉/)則曰道曰誼足矣何必復以智
術而雜乎道誼之中者哉(取其言道誼而不取其言術/智中字巧見得道字在始術)
(智字在中/誼字在終)夫始乎道終乎誼而中之以智術則是入乎
道由乎智術而復入乎誼者也(且據賈子/先後之言)不思入道未
幾而卒為智術所勝則去道愈逺而所謂誼者終失之
(將題中四/字判斷)此賈生之言君子謂其駁而不醇也(言術智/是駁言)
(道誼/是醇)道術智誼之指如何請得與賈生辨　古人教諭
之㫖可得聞歟(舉賈子䇿中/所言辨起)曰吾聞其正矣(道與/誼)未聞
其不正也(術與智應破/題不正字)何則教之以正猶懼不正(言道/誼)
教以不正其能正乎(智/術)甚矣正不正雖兩途(總説道/術智誼)而
惟正之足以勝不正也(且説道誼可/以勝智術)夫惟正足以勝不
正(申上/文)固也(固是/如此)然始終之俱正(道居始/誼居終)而一有不正
據乎其中(言術/與智)則正者反為不正者所勝(道誼為智/術所勝)且
古今天下之正理孰有出於道誼者乎(喝出道/誼字)教諭之
指而有出乎道誼之外者智與術反勝矣然智術定足
以勝道誼哉(且占/强説)惟道居其首誼居其終而智術據乎
其中(發出/主意)則始者易揺終者易失其究也道誼卒為智
術所勝(理是/如此)此賈生道術智誼之指君子惡其教之雜
也(應破題雜字智言道/誼則純言術  則雜)母已則三代所以教世子尚有
可考者(畧舉賈/子語)其始也入則有保出則有師(記文王世/子凡三王)
(教世子太傳在前少傳在/後入則有保出則有師)其中也樂正司業父師司成
(同上云云一有元良萬/國以貞世子之謂也)其終也大而君臣父子長㓜之
倫小而為絃誦干戈羽籥之節(同上云云成王㓜周公/相抗世子法於伯禽欲)
(令成王知父子君臣長㓜之道也又春/夏學干戈秋冬學羽籥云云春誦夏絃)至於禮樂詩書
也釋奠養老也與士庶人同習其習也(記王制樂正崇/四術立四教春)
(秋教以禮樂冬夏教以詩書王太子王子羣后之子皆/造焉文王世子凡學春官釋奠于先聖秋冬亦如之又)
(凡大合樂/必遂養老)始乎正中乎正終乎正無非道誼之流行(見/得)
(三代教世子之/法皆是正理)伊尹之於太甲周公之於成王是也(並/見)
(尚/書)奚其術奚其智(不用術/與智)蓋自春秋戰國之紛紛而智
術之説熾(智術起/於此)此皆權謀譎詐詭遇獲禽者之所尚
(不取智術之説獲孟王良云云曰吾為之範/我馳驅終日不  一為之詭遇一朝而獲十)而豈所以
為教諭太子之指哉(智術非教/太子之道)然嘗謂賈生言智術者
不足責(舉本文/辨難)以智術據乎道誼之中深可責(照主意/不取智)
(術之/説)何則道誼者帝王之止理(此是/正㡳)智術者伯圖之巧
謀(此是不/正的)今而始之以道中之以智術而終之以誼(發/明)
(主/意)則是教之以堯舜禹湯文武(始之道也理/應帝王正)而即雜之
以齊桓晉文(中之術智也/應伯圖巧謀)　而又欲歸之於堯舜禹湯
文武(終之/誼也)其將何所决擇耶(謂賈生/之言雜)究其極也道誼之
卒孤而智術之卒勝(抑賈子/之説)夫道誼本不為智術所勝
(又占强説/應前語)蓋智術據其中而為之主則道誼反為之賓
此智術之所以勝耳(應智術據乎道誼之中/語  主賓二字有眼目)且所謂道
誼者何也(再喚起/二字説)曰非先王之言不敢言非先王之行
不敢行(孝/經)希聖賢(周子通書士希賢/賢希聖聖希天)心六經(文中子心/若醉六經)
師古始(史秦人不/師古始)皆是也(謂道/誼)反是則術耳智耳(出術/智二)
(字/)夫仁有術教亦有術(孟是乃仁術也/又教亦多術矣)智五常之一也(仁/義)
(禮智/信)固亦何惡於智術也哉(且放/寛説)深惟清明之初决擇未
定(説教太/子之始)教以道誼吾猶懼其不堯舜禹湯文武若也(出/道)
(誼二/字)若以智術居中用事而道誼反聴命焉(又出智術二/字照主意)
則機心之長良心之消也(智術反/勝道誼)人為之勝天理之㣲也
(術智反/勝道誼)他日好猜忌好刻薄好察察而無天地民物之量
常必由之(智術之害如此察本紀帝為人/猜忌又以苛為  以刻為明)為千萬世付託
之地者若是踈乎(言教太子不/可用智術)嗟夫指之以道矣又指之
以智術指之以智術矣而又指之以誼(舉本題四/字次序)正邪互
戰茫無定向(道誼是正/智術是邪)譬之行百里者至五十而迷(譬喻/切)
夫發軔之初路之正也(如始教/之以道)至五十而迷則顛冥於旁
蹊曲徑(如中教之/以智術)欲返則失其所來欲往則昧其所止終
無歸宿之鄉而已(應終又欲教之以誼則應冒入道未/幾而卒為智術所勝  去道愈逺而)
(所謂誼者/終失之)賈生道術智誼之指適相似者(證賈生/之言)遂使
文帝不審於鼂家令(前鼂錯傳鼂錯為太子家令云/云皇太子讀書多矣未知術數)竟
以成其刻薄之資(景帝天/姿刻薄)是當誰任其咎耶(責歸/賈子)抑論
之(再宣/本意)教諭之道貴於純乎正(道/誼)教之以正莫大於謹
其初(教太子/之始)蓋一初之天清明不汨(應清明/之初意)道誼森然
於方寸可與為堯舜可與為禹湯文武(收拾講/中語)烏知所
謂智術者(知有道誼則/不知有知術)非不知也無智術之可知也(斡/得)
(精/神)無智術之可知而遽語之以智術(初心清明只知有/道誼不知有智術)
(豈可以智術/之語告之)彼將厭其所未嘗無而貪其所未嘗有矣
(初心本無智術今告之以/智術則知有智術之説矣)雖然智術介乎其中而卒能
自拔於正者吾於漢武乎有取(取漢武帝與/此題意合)方其即位
表章六經道也(武帝本/紀云云)中間事土木求神仙好征伐無
一日不由乎智術(三輔黄圖序武帝土木之役倍秦越/舊又郊祀志乃作通天臺招徠神仙)
(之屬又荀悦論武帝/窮兵極武百姓空竭)及其術窮智敗本心呈露輪臺之
悔則反而歸之於誼(西域傳下詔陳既徃之悔今請逺/田輪臺非所以優民也又賛云末)
(年乃下哀痛之詔豈/非仁聖之所悔哉)而帝亦於是乎春秋髙矣(謂武帝/末年)
是可喜也亦可惜也(喜其道誼之得而/惜其智術之失)吁賈生之言其
誤於景帝(智術之/説誤之)而驗於武帝者歟(始道終誼/之説驗)雖然亦
豈願其言之再驗哉(有悠長/之意)謹論
　前篇取荀子之言志意徳行而不取其言智慮此篇
　取賈生之言道誼而不取其言智術是同就題去取
　格
　推原心學格　可與朱埴顔淵潛心於仲尼論參看
　　仲尼潛心文王　　　　　　　　林斯光
　　　出處(揚問神篇敢問潛心於聖曰昔仲尼潛心/於文王達之顔淵亦潛心於仲尼未達一)
　　　　　(間/耳)
　　　立説(文王處商之窮孔子處周之窮皆遭時之/不幸者也然文王之窮則道不在天下而)
　　　　　(在於演易孔子之窮則心不潛於堯舜禹/湯之數聖人而潜於文王蓋其所同者道)
　　　　　(也其不幸而/同者時也)
　　　批云(辭達理明發明二聖人之/心於千百載之上佳作也)
論曰知有聖人之道(謂文王演易仲尼/學易是同此道)而又知有聖人
之時(謂文王處商之窮仲尼/處周之窮是同其時)然後可以論聖人之心矣
(謂仲尼之心潛於文/王之易是同此心)夫道統之相傳聖人實宗主之(先/提)
(出道字總/説數聖人)然天下不能皆堯舜禹湯之日(此是聖人/之達者)而
適遭其變者其遂已於道乎(此是文王仲/尼之窮者)達而在上則
行之(指堯舜/禹湯)窮而在下則明之(指文王仲尼在用老蘓/春秋論達而  上則其)
(道行窮而在/下則其道明)苟不幸而居其窮(文王仲尼/處時之窮)則聖人之憂
斯道者雖異世而均此心也(文王處商之窮孔子處周/之窮其時雖異其心在於)
(道則/一)文王之與孔子其居聖人之窮者乎(應上窮字皆/總説兩人)
(處時/之窮)文王之窮則道不在天下而在易(出主/意)孔子之窮
則心不潛於堯舜禹湯之數聖人而潛於文王(發出/主意)蓋
其所同者道也(應前/道字)其不幸而同者時也(應前/時字)使孔子
而非文王之時則此心此道固已黙契於數聖人耳(數/聖)
(人謂禹/湯文武)而何獨潛心於文王哉(反説/有力)揚子雲曰仲尼潛
心文王請發其㫖且夫精㣲一理三聖相授吾見聖人
之心也(先提起心字説精書大禹謨帝曰來禹人心惟/危道心惟㣲惟  惟一允執厥中又漢董䇿禹)
(繼舜舜繼堯三聖/相授而守一道)未見聖人之潛其心也(辨/難)嗚呼是豈
無所用其心哉(解子用/孟  語)蓋是時(歸在時/上來)治化足以相因
道統足以相承而天地生民之經紀未嘗一日不脩明
於天下(謂堯舜禹湯之時達/而在上則其道行)夫是以聖人之道有隆而
無汚(記檀弓道隆則從而/隆道汚則從而汚)聖人之心有相孚之實而無
向慕之勤者(不待/潛心)其所遭之時然也(所遇時/節好)後之有聖
人之道(有堯舜禹/湯之道)而無聖人之時(無堯舜禹/湯之時)如文王孔
子其心始有不獲遂者矣(過本題二人/來説主意)文王窮於商者
也(丈之/窮)孔子窮於周者也(孔之/窮)然文王之道既不以其
不行於天下而已於心(應文王道不在/天下而在易)則孔子其可以
不文乎(應孔子心不潛於堯/舜禹湯而潛於文王)羑里之囚文王之變亦已
亟矣(且先説文王處時之窮于通歴紂/用崇侯之讒乃囚文王  羑里)而演易之㫖(同/上)
(始作周/易彖象)以闡斯文以極天地萬物之變(文王在於/易之道)文果
何心哉(設問/心起)文王之心(答心/字)蓋謂吾身可窮而吾之道
不可窮(應前/窮字)可使吾之徳教終未洽於天下而不可使
天下一日無斯文(謂時可窮道不可窮猶孟公孫丑文/王之徳百年而後崩  未洽於天下)
是時文王之時非昔者數聖人之時(其時/雖異)而文王之心
即數聖人之心也(其心/則一)特其時有不得已焉耳(繳上/時字)洙
泗素王(孔子設教於洙泗之上又左序説者以為仲尼/自衛反魯修春秋立素王  素王謂有徳無位)
(也/)以文王之所以憂道者為春秋慮為萬世慮則其心
欲不同得乎(孔子憂道之心/即文王之心)琴有襄(家語辨樂解孔/子學琴於師襄)禮
有聃(同上觀周篇孔子/至周問禮於老聃)官名有郯子(左昭郯子來朝/叔孫昭子問曰)
(少皡氏鳥名官何也郯子曰吾祖也/我知之仲尼聞之見郯子而學之)皆孔子之心也而
其潛不在是也(孔子之心不/於此數者)去文王於五百載而聞知
之(孟盡心下由文王至於孔子五百/有餘歲云云若孔子則聞而知之)讃易道於六十四
卦而十翼之(見下注又釋文序孔子作彖辭象辭文言/繫辭説卦序卦謂之十翼又見易説卦疏)
(孔子十/翼之次)蓋自轍環不遇退而脩教(書序轍環天下卒老/于行云云遂乃定詩)
(書明舊章云云/足以垂世立教)而夫子之心潛於重易之聖人乆矣(揚/問)
(明文王重/易六爻)故夫韋編三絶人見其勤於易也(史孔子世/家讀易韋)
(編三/絶)而不知其所以勤者非易也文王也(發出意不在/易之書而在)
(文王之/道也)仰而思之夜以繼日(用孟離婁/下全句)夫子之於文王
也其亦幸而有文王之易以使斯文之不墜(見下/注)而又
幸有孔子者同此心也(發出孔子之/心與文王同)文王既沒文不在
兹乎(語子罕子畏於匡曰文王既沒文不在兹乎天之/將喪斯文也後死者不得與於斯文也天之未喪)
(斯文也匡人/其如予何)觀此則文而非孔子文王不得其傳矣(反/繳)
(上/意)故嘗謂禮樂有制志於興周(記明堂周公/制禮作樂)則夫子之
夢在周公(語述而子曰甚矣吾衰也/久矣吾不復夢見周公)大道不行安可遂
廢(家語/云云)則夫子之心在文王(本出/處)以夫子之祖述堯舜
憲章文武(中/庸)其精神未始不㑹於數聖人之世(孔之心/非特潛)
(於文王/一人)觀加我數年之語(語述而子曰加我數年五/十以學易可以無大過矣)與
夫吾衰之嘆(見/上)誠悲其獨潛於文王者蓋晚而不遇之
思也(孔子之/心在此)雖然潛心之説亦揚子雲之言云爾(畧責/子雲)
(未知孔/子之心)要之由孔子而上求其所謂心者當以傳心論
之(繳盡一篇之意湯韓子原道堯以是傳舜舜以是傳/之禹禹以是傳  湯以是傳文武周公以是傳之孔)
(子/)謹論
　推原心學格　可與林斯光仲尼潛心文王論參看
　　顔淵潛心於仲尼　　　　　　　朱　埴
　　　出處(同前/)
　　　立説(顔子之學主於靜故其心潛於仲尼謂之/潛者悟道於不聞不睹之表契道於無聲)
　　　　　(無臭之間吾心之中自有一夫子也使學/而非靜則不能黙識聖人於一心之微而)
　　　　　(徒求聖人於口耳之末其/去聖人愈逺矣何潛之有)
　　　批云(主靜之説得之周子太極圖靜字有潜意/亦於顔子身上最切中間發越透徹語意)
　　　　　(俱新此時文中/之軒軒燄燄者)
論曰以靜為學(靜見顔子/潛心處)深於道矣(深造仲/尼之道)天下之理
未有不由靜而入(喝起/靜字)學而非靜(反/説)則膠於口耳形迹
之粗耳(便不能/潛心了)賢者之求道(轉/正)固惡夫昧昧而尤惡夫
皎皎(昧昧是昏䝉者皎皎是表暴/者此二様人皆是不能静㡳)故必主乎靜而後無
入而不自得焉(太極圖聖人定之以中正仁義而主/靜又中庸君子無入而不自得焉)靜
者何潛心是已(分/曉)心者神之舎(莊心者神/明之舎)神者聖之寓
也(孟大而化之之謂聖聖/而不可知之之謂神)聖之所以為聖亦心之精神
為之耳(此句本出孔叢子陸象山與/朱文公辨太極圖用此一句)吾惟於此(暗説顔/子潛心)
(於仲/尼)反照而内觀黙通而㝠曉(見得是靜/方能潛心)悟道於不睹
不聞之表(中庸戒慎乎其所不/睹恐懼乎其所不聞)　契道於無聲無臭之
天(詩上天之載無聲無臭意/二句形容潛心於仲尼)自他人觀之雖若無所識
者(開/)而不知黙而識之乃真識之精(合語此是潛心仲/尼  述而黙而識)
(之/)雖若無所事乎言(開/)而不知不言而喻已造於不容
言之妙(合於此是潛心仲尼而孟/施  四體四體不言  喻)天天相照(以吾之天/契聖人之)
(天/)吾心一聖人也(心中自/有聖人)心在是則聖在是(聖人非吾/心外物)
深造於斯道也固冝(映破/語)不然舎靜以求道外吾心以
求聖人(反/説)吾見其泛泛焉而已(泛泛便/非靜了)潛云乎哉揚子
曰顔淵潛心於仲尼意或如此耳嘗謂天下無心外之
理學者無心外之學(挈心/字講)一心之中蓋渾渾乎其為聖
人也(應冐頭吾心/一聖人也)故非潛心則不足以言希聖之事(周/子)
(通書賢/希聖)非主靜則不足以言潛心之法(入靜/字來)抽千古心學
之關鍵莫如大學一篇(舉大學/作證)然統括之妙則在於能
靜之片辭(大學定而/后能靜)吾讀魯論如愚一語未嘗不歎顔
子之善於學大學也(語為政子曰吾與回/言終日不違如愚)何則(設/問)愚非
真愚靜而已矣(愚只是靜/文有開合)　惟𤣥惟黙守道之極(用揚/子語)
靜之體也寂然不動感而遂通靜斯妙焉(周易繫辭學/以上六句)
(通書/語)書之沉潛(洪範沉潛剛/克髙明柔克)詩之潛伏(詩潛雖伏矣/亦孔之昭)皆
是物也(又舉詩書二/潛字貼櫬)蓋靜則見善明而用心剛信道𢎞
而執徳固(語子張執徳不/𢎞信道不篤)不矜其博聞而隱然於不聞
之表有真聞不逞於多見而超然於無見之中有真見
(應冒頭黙而識之乃真識之精不/言而喻已造於不容言之妙等語)澄其思於退藏於宻
之時(易繫聖人以易/洗心退藏於宻)而極其理於精義入神之妙(同上/精義)
(入神以/致用也)方寸之間空洞瑩徹(用文公/語録)隂陽可以闔闢天
地可以旋轉(説心之/大處)而况我心同然之聖人(孟子告子/聖人先得)
(我心之/所同然)何彼乎何此乎(言其/一也)羮牆見堯非心之外别有
一堯也是心之靜乃真堯也(後李固傳坐則見堯/於牆食則見堯於羮)蚤夜
思舜非心之外他有一舜也是心之靜乃真舜也(韓原/毁蚤)
(夜以思去其不如/舜者就其如舜者)誠以人心之間何所不有(心之/大處)一靜
之外何道不明(靜則可/以潛心)苟惟外此而求之(應冐頭外吾/心以求聖人)
(語/)返已於物(外/物)沉真於偽(異/端)梏於形骸之内見於肝膈
之上(不求/於心)自以為道在是矣(開説舍靜/以求道)不知機慧巧詐
性之障也刻厲矯揉徳之賊也(學陳止/齋文)聖人自聖人吾
心自吾心(心與聖人/判而為二)道深逺矣何潛之有(心不能潛/於聖人了)故
非至明不足以察靜之機非至健不足以察靜之固(又/轉)
(歸靜/上來)古之人有顔氏子者其知此(入顔子之易/繫顔氏  子)且游乎
洙泗之上而窺斯道之津涯者豈獨一顔子哉(孔子設/教於洙)
(泗之上從游者三/千速肖者七十)子路以勇果求是其心蕩而不能靜
(語由也好勇過/我又由也果)子貢以辯給進是其心泛而不知靜(列/仲)
(尼篇賜之辨賢於丘/也能辯而不能訥)冉求以才藝進是其心淺而不克
靜(語憲問冉求之藝文之以/禮樂亦可以為成人矣)回也何如(引三子過顔子/身上來  用語)
(全/句)論其勇不如子路言其辯不如子貢取其才不如冉
求(繳上文且開説/回不如三子)循循而無所異於人黙黙而無所驚
於世(雖是開説/已含靜意)至於合志於冥凝神於獨沈潛靜定黙
與道契者(應以靜/為學意)則甚非諸子之所企及也(顔子能靜/所以勝諸)
(子之不/能靜)然則何如斯可以言潛(設問/潛字)好學不倦非潛乎
(語雍也有顔/回者好學)是其心好夫子之學而已未足為潛也(心/之)
(潛不/在此)言無不説非潛乎(先進回也於吾/言無所不説)是其心説夫子
之言而已未足為潛也(心之潛/不在此)鑚堅仰髙服膺勿失非
潛乎(語子罕顔淵喟然歎曰仰之彌髙鑚之彌堅又中/庸回之為人也擇乎中庸得一善則拳拳服膺而)
(弗失/之矣)是其心慕夫子之善而已亦未足為潛也(心之潛亦/不在此)
夫潛豈一朝一夕之故哉(再喝起/潛字)黙通於闇室不睹之
地(以下説靜意/  出中庸)𡨕悟於雷聲淵黙之間(莊在宥淵/黙雷聲)探聖
人之心以印我之初心也久矣(應冒天天相照/吾心一聖人也)善論回
者(正説/本意)不但觀於好學不倦之時(應/前)惟當觀於墮體黜
聰之日(此是真潜心仲尼顔莊大宗師回坐忘矣仲尼/蹙然曰何謂坐忘  回曰墮肢體黜聰明離形)
(去智同於大/道此謂坐忘)不但驗之於言無不説之始(應/前)惟當驗之
於離形去智之後(此是真潛心仲/尼  出處見上)不但求之於鑚仰服
膺之初(又應/前)惟當求之於心齋坐忘之餘(此是真潛心/仲尼  莊大)
(宗師顔回曰回益矣仲尼曰何謂也曰回忘仁義矣曰/可矣猶未也他日復見曰何謂也曰回忘禮樂矣曰可)
(矣猶未也他日復見曰回益矣曰何謂也曰回坐忘矣/又人間世回曰敢問心齋仲尼曰若一志云云虚者心)
(齋/也)蓋道不悟於膠膠擾擾之地而毎契於𡨕𡨕黙黙之
中(不悟於動/而悟於靜)墮體黜聰是養之以童子之䝉也非道之
源乎(變三股又再演先股文養易䝉/卦童䝉求我云云䝉以  正)離形去智是恬之
以清夜之氣也非道之淵乎(再演中一股存孟/夜氣不足以)心齋坐
忘是㑹於太極渾淪磅礴之天非道之溥博乎(再演後/一股)
(源淵溥博四字/是影帶潛字)故終日如愚心無時而不仲尼也(又變/一様)
(文注見/前)三月不違心無日而不仲尼也(語雍也子曰回也/其心三月不違仁)
步亦歩趨亦趨步趨一仲尼也(莊田子篇顔淵問於仲/尼曰夫子步亦步也夫)
(子趨亦/趨也)瞻在前忽在後前後一仲尼也(語子罕瞻之在/前忽然在後)
(以上四股學張/文潛進齋記文)力到功深超然領㑹(學到仲/尼地位)豈啻氷釋
而風休雲收而霧霽(譬喻悟/道處)鵬摶鯤運吾不知宇宙之
寥闊(出莊子逍/遥遊云云)帝驟王馳吾不知古今之廣漠(白虎通/五帝驟)
(三王/馳)但見萬象森羅皆吾方寸中之故物(自力到功深/至此用奥論)
(劉和卿論/復卦文)果孰為聖人乎孰為吾心乎(應吾心一/聖人也)回亦
不自知其潛之之妙也(進一步/説潛字)豈惟回不知之雖夫子
亦不知其潛於我也(又進一步/説得妙)不然弗如之歎何待於
知十之餘而後覺乎(語公冶長子謂子貢曰云云回也/聞一以知十賜也聞一以知二子)
(曰弗/如也)不愚一語何待於退省之後而後發乎(見原題注/云云退而)
(省其私亦足以/發回也不愚)吁妙矣哉靜之為學也(歸静/字上)抑嘗讀易
至復而得顔子之學(易繫辭顔氏之子其殆庶幾乎有/不善未嘗不知知之未嘗復行也)
復之為卦一陽雖萌然其時為仲冬其象為雷在地中
(復卦雷在/地中復)蓋斯時也木歸其根蟄坯其封(葉落蟄/開之時)正復
動於靜不事生化之時也(復卦正是/靜之時候)而聖人於象辭必
曰見天地之心(本卦復其見/天地之心乎)何哉(設/問)吁(答/)有以知天地
生物之心惟於閉藏静定之時可見(指/復)兹非潛心之學
所本乎(以顔子潛心之/學得之於復)聖人賛易獨許顔氏子之庻幾
也以此(見前/注)雖然有心者累物衆人也無心者忘物聖
人也(用先/軰語)故静則生樂樂則無心矣(進一/步説)簞食瓢飲若
無若虚方寸郁如也(語子曰賢哉回也一簞食一瓢/飲人不堪其憂回也不改其樂)人
為盡而天理融機事忘而真性湛隨意所處渾然天成
(到此是/無心處)前此則賢希聖之事至此則聖希天之境矣(周/子)
(通書/語)夫子曰未見其止(語吾見其進也/未見其止也)回亦曰所立卓
爾(同上既竭吾才/如有所立卓爾)天精天粹萬物作類(出揚/子)潛之妙何
所限量乎(其妙/如此)嗚呼參乎不敏一唯而忘(孝經參不敏/又語里仁曽)
(子曰/唯)㸃爾何如一問而悟(見語/先進)天假之年顔其孔矣(語/不)
(幸短命/死矣)孰曰未達一間(繳本出/處語)謹論
　可與前篇參㸔
　推原題意格　與漢宜損周之文論同意
　　為治顧力行如何　　　　　　　陳傅良
　　　出處(前漢申公傳趙綰王臧言申公於上上使/使迎申公申公至上問治亂之事申公已)
　　　　　(八十餘老對曰為治不在多言顧力行如/何耳是時上方好文辭見申公對黙然)
　　　立説(武帝之召申公乃即位初年申公未見武/帝之所為如何説他是未見其所以是説)
　　　　　(他非未見其所以非不敢輕易告之姑告/之曰為治顧力行如何是勉其所自為而)
　　　　　(詳察其行事/却徐為之計)
　　　批云(從題目如何上起意模冩當時氣象甚工/最是講題用武帝許多後來事斡旋得好)
　　　　　(可為/矜式)
論曰士有一旦卒然遇其君者(指申公赴武帝初年之/招  卒然用孟子卒然)
(問曰語卒/匆遽也)未見其趨舎之方(謂武帝初年召申公他/未見武帝所為如何)則
亦何以告之(謂不敢輕易説其馮厚齋批云/此句如畫圖言  破意活也)徒信而許
之固不可(説他是/既未是)徒疑而禁之又不可(説他非也未是/開兩端説  接)
(題更不再起與破相連此老/筆也他人幾句方説到此)蓋吾誠有見焉(指申/公)則語
之有故而入之有繇(正説故事實/也繇因由也)斯可以切中乎其心
而深動乎其聴(謂申公已見得武帝所為分/曉告之方有益彼亦見信)語之無故
而入之無繇(反/説)彼將以為卒然之泛言而無益於理亂
者矣(若未見得武帝所為如何/言之何益彼亦不見信)是故君子寧緩言之(歸/題)
姑勉其自為而徐為之計(指為治顧力/行如何一語)申公之始見武
帝也曰為治不在多言頋力行何如耳(舉本/文)公之意蓋
有待而後言也(只一句繳了更湏/舉全題方盡善)嗚呼可謂老成長慮
者矣是何也(用何也字過原題與冒子破接同一/格意脉不斷止齋行文法多如此)獻言
於其君莫難於其始(指申公赴武/帝初年之召)欲聴言而吾未得其
所以言也(應破未見其/趨舍之方意)羡慕之未專趨嚮之未一(武帝/初年)
(之心/未定)則其臧否無形而得失無證(臧否猶是非也言未/見得武帝所為是非)
(如/何)而言之不過曰欲如此欲如彼矣(揣摩/之論)夫莫得其當
而一聴其所擇(由上意又/自作議論)此所謂書生之冗談而人主
之所習聞者(罵倒/上意)昔者傅説之遇髙宗其君臣甚相歡
也(以傅説/比申公)而説未始有一辭及當世者(傅説告君之初/不敢泛及他事)
命之以納誨復之以從諫皆大畧之説也(書説命上命/之曰朝夕納)
(誨以輔台徳云云説復命于主/曰后從諫則聖  此是第一節)及進之以率百官則始
一二而言之(説命中惟説命總百官乃進/于王曰云云  此是第二節)蓋至於黷祀
之論累數十言而髙宗不俟其終篇輒勦其説而有㫖
哉之歎(同上云云黷于祭祀時謂弗欽禮煩則亂事神/則難王曰㫖哉  勦勞也禮記母勦説初交反)
(又初教反此是第三節一/事作三節説用得活處)然後知説之發誠中矣説非
有懐者猶如是蓋卒然一見之頃(應冒/頭)其告語之法如
此武帝之立年猶未冠(後三年正月即皇帝/位時武帝年未二十)而其任申
公也臨政猶未期月也(秋七月議立明堂遣使者安/車蒲輪束帛加璧徴魯申公)王
恢嚴助之策未施而邀功之隙未開(王恢曰擊勾奴便/嚴助發兵救東甌)
文成五利之技未售而神仙之好未萌(郊祀志方士更乘/言神仙事齊人少)
(翁以方見上乃拜為文成將軍膠東人/欒大求見言方大悦拜為五利將軍)相如枚臯之賦
未奏而文章之習未勝(司馬相如枚臯/皆以賦得幸)張湯杜周桑𢎞
羊孔僅之徒未並進而賦斂刑法尚文景之舊也(以上/數人)
(皆言利之徒見食貨志年以上四股皆是武帝後來事/只將數个未字斡歸初  意末句長方承得上三句起)
(此作文/之法也)當是時仲舒對䇿帝為之善則疑於是(董仲舒/對䇿天)
(子善/其對)田蚡用權帝不之禁則疑於非(田蚡傳上初即位/蚡以肺腑為丞相)
(入奏事語移日所言皆聴又薦/人或起家至二千石權移主上)出見臧綰與論經術則
又疑於是(本文上雅好儒術趙/綰王臧言申公於上)入見竇后與論黄老則
又疑於非(本紀太皇竇太后好黄老言不悦儒/術  以上疑於是非之説應冒語)公也(指/申)
(公入對/之時)以山林耆老一日入對其諌耶勸耶抑匪諫匪
勸而游説之耶(皆疑辭告應冒則/亦何以  之意)夫其幾冠之年方為
是未朞之政以疑於是非之心而聴勸諫不定之説則
是誠無益哉(只兩語總盡上/面許多説話)故豈若從其所自為而詳
察其行矣(應冒始勉其自為意指/為治不在多言如何)凡天下之事履之而
後見有所試而後可以求其所欲也(應冒子言之有故/入之有繇斯可切)
(中其心/之意)使武帝力行之某政善某事得則吾有勸未晚
(應勸/字)某政不善某事有失則吾有諫未晚(應諫/字)嗚呼老
成長慮顧不輒發也如此(應冒老成/長慮字)夫當禽而射矢無
虚捨天下之良工也(再引譬如冒子言之/有故入之有繇之意)意病以加藥
庸醫為之(如冒子言之無故入之無由/之意  兩語錯綜文法最佳)故凡與人而有
言而言不見信者非其料想之説則其嘗試之説也(應/冒)
(子言之無故入之無/繇卒然泛言之意)况人情有其意而無其形吾從而
言之則諱(又出意與形字作/議論畧轉作結尾)懐其實而無其名吾從而
指之則逃(皆是/議論)孟子一見齊宣遽許之保民宣王不自
諒也易牛一事齊王甘聴焉(孟子見齊宣王云云保民/而王同上有牽牛而過堂)
(下者云云/以羊易之)管仲之責楚固巧矣南征不復之事楚終得
以辭之(佐傳齊伐楚楚云云管仲對曰爾貢包茅不入/王祭不共無以縮酒寡人是徴昭王南征而不)
(復寡人是問對曰貢之不入寡君之罪也/敢不共給昭王之不復君其問諸水濱)無他吾臆之
也(臆者以意度之也/  一句繳得快)是故臧否無形而得失無證則不
可泛言乎其君(舉原/題語)若申公者誠非所謂書生之冗談
也(應原題語收/拾一篇之意)謹論
(闕/)
(務勸/農桑)粟帛之外無異貢(本紀詔曰老者非帛不暖非肉/不飽云云今聞吏廩當受鬻者)
(或以陳粟豈稱養老之意哉具為令其/八十以上賜米肉酒九十以上賜帛絮)至於法令之苟
且經制之不立稽古禮文之多闕則恬不加意焉(賈誼/治安)
(䇿禮誼不如法令又經制之不立是猶渡江河亡維楫/武帝賛文景務在養民至於稽古禮文之事猶多闕焉)
以漢視周周其若是質乎(亦疑辭以質/字反形文字)若是質則仲舒
何所見而欲損之也(第二/難)漢至武帝則六世矣(入武帝/講題)
建元至元光則七年矣(建元六年元光/元年䇿董仲舒)是時賢良雖舉
以衛綰之言而輒罷也(建元元年衛綰奏所舉賢良或/治申商韓非蘇秦張儀之言亂)
(國政請皆/罷奏可)治道雖問以申公之言而頓沮也(本紀天子/使使迎申)
(公天子問治亂之事申公對曰為治不/在多言頋所行何如耳  詳見前篇注)明堂雖議經術
雖尚以趙綰王臧之獄而復寢也(同上雅尚儒術丞相/竇嬰太尉田蚡俱好)
(儒術推轂趙綰為御史大夫議立明堂以朝諸侯與申/公議明堂事御史大夫趙綰郡中令王臧皆下獄自殺)
然則武帝之文固不見於仲舒對䇿之時也仲舒何所
見而欲損其文耶(第三/難)嗟夫(解/)仲舒之所見見其心也
非見其迹也(應冐心/迹二字)衆人見其迹而始憂之(衆人但知/其迹之著)
(於彰/彰者)仲舒見其心而逆制之(仲舒則逆制其心/之運於冥冥者)忠臣之
事其君如孝子之事其親也(舉/譬)聴於無聲視於無形(逆/制)
(其/心)仲舒引詩以斷事君之章所謂中心藏之何日忘之
(見孝/經)仲舒則有見焉(見其心/術之初)察其聲氣容色之發探其
精神心術之運(應冒聲氣容色之末/即精神心術之運)異時窮奢極欲之
事仲舒固已得之於冥冥之中矣(發出主意應冒動一/念慮之㣲皆他日横)
(流而不可/遏者也)損周之文用夏之忠仲舒豈以人之惑乎我
而不言哉(舉本/文)且夫武帝之聲氣容貌可以逆探其精
神心術而推見其末流之事則有三焉(應前語又立/三柱議論)蓋
人之常情冨貴者其心侈(第一/柱)少壯者其欲廣(第二/柱)而
鬱積磅礴者其發必震(第三/柱)而武帝於此三者則兼而
有之(謂他人但有其一/而武帝則具其三)以積世之冨庶則其心不期於
侈而侈也(武帝席文景富庶之後其心必至/於侈應第一柱冨貴者其心侈)以少年之
英鋭則其欲不期於廣而廣也(武帝即位年幾二十其/欲必至於廣  應第二)
(柱少壯者/其欲廣)帝好經術而太后反之帝用儒生而太后抑
之則其鬱積磅礴之久又必求以大得所欲而後已也
(帝好經術竇太后則好黄老帝用儒生而太后則不恱/儒術二人相反如此其氣必至於發泄  應第三柱其)
(鬱積磅礴者/其發必震)夫是三者而有一焉則其勢猶趨於文而
况武帝相遭而相有乎(而况帝兼/有三者)當是時也方士之技
未售吾知其必售也(謂文成五/利之徒)文章之習未好吾固知
其必好也(謂司馬相如/枚臯之徒)太山未封梁父未禪其終有不
封禪乎(武帝封太/山禪梁父)宫室未建太學未立其終有不建立
乎(武帝建千門萬户/之宫又立太學)以至詩樂之作音律之叶魚龍曼
衍之設千乘萬騎之備(武帝賛協音律作詩樂又西域/傳極曼衍魚龍角抵之戯注曼)
(衍巨獸百尋是也魚龍者為含利之獸先戯庭畢入殿/前激水化成皆魚躍水作霧畢化黄龍出水戯於庭又)
(登單于䑓勒兵十八萬騎旌旗徑千餘/里  以上數句説武帝後來之文如此)人見之於末流
之後(他人則/見其迹)而仲舒獨掲勉强加意以為發端之語(仲/舒)
(䇿髙明光大不在乎/他在乎加之意而已)指其心術而逆制之(主/意)惜乎老成
長慮之言不足以動少年英鋭之氣也(惜仲舒之言武/帝不能聴之)
後乎仲舒若汲黯若東方朔若司馬相如(武帝/之臣)或直而
質之(如汲黯東方/朔皆直諫)或諷而諫之(如司馬相如作/諭蜀文以諷上)嘐嘐焉
益進其説而冀以救其弊(嘐嘐用孟子語嘐/嘐志大言大也)不知仲舒
猶不能塞其源(於其初且/不能制之)二三子獨能障其流哉(其後/何以)
(禁之罵/倒三子)雖然損周之文固仲舒之所以逆制武帝也(末/申)
(上文要/引下意)然儉非聖人之中制仲舒中篇之言何為而發
耶(用仲舒第二䇿/中語來辨難)既防之復啓之閉其一而開其一(損/周)
(文之言是教武帝不必文則是防之閉之也儉非/聖人之中制又是教武帝不必儉是啓之開之也)武帝
冝何從焉(從文耶/從忠耶)世謂武帝之多慾基於𢎞病不廣大
之言(汲黯傳陛下内多慾而外施仁義公孫𢎞傳/𢎞常稱以為人主病不廣大人臣病不儉節)𢎞之
推波助瀾以逢君之惡固不足道(罵倒公孫𢎞逢君/之惡用孟子語)幸
而仲舒之深見逺慮柰何亦為此哉(亦責仲舒儉非/中制之語不是)夫
儉非中制仲舒之言要未為過也(又扶/起)言之於武帝之
前則與病不廣大之言等耳(又抑倒謂儉非中制之言/與公孫𢎞病不廣大之言)
(相似皆是教/武帝奢侈了)吁𢎞與仲舒之學俱春秋乎此也(二人俱/學春秋)
春秋之法君子不敢以責𢎞(𢎞不足道不必以/春秋之法責之)若仲舒
者豈能逃君子之責哉(以此責舒其將何辭春秋之法/責備賢者若仲舒賢者復為此)
(言冝受春/秋之責)謹論
　回䕶題意格　與黄棨孝文好刑名之言論同格
　　孝文幾致刑措　　　　　　　　章　頴
　　　出處(前本紀賛孝文即位云云専務以徳化民/是以海内殷富興於禮義斷獄數百幾致)
　　　　　(刑措嗚呼仁哉注措置也民/不犯法無所刑也幾平聲)
　　　立説(文帝之心非不欲盡致刑措而至於幾致/者以其制於時故也時有所不可所以文)
　　　　　(帝之仁未能盡推於天下而有缺然不滿/之處此班固所以有嗚呼仁哉之嘆也)
　　　批云(看班固嗚呼仁哉之賛未必是不滿之語/然此篇就幾字起意所以用得不滿字説)
　　　　　(得活動又得仁與時字開闔反覆雖/不甚拘常格而文有氣勢老筆也)
論曰天下有不容盡之仁(刑至於盡/措方是仁)而仁者始負不盡
仁之名(孝文未能盡致刑措只能/幾致所以有不盡仁之名)以夫人之為仁(便將/仁字)
(説/)而天下猶以不盡仁議之(指幾字幾者幾/及而未盡之意)非固指其
未至而疵其失也(斡一轉/喚下意)誠以有所制於時(主/意)則雖無
所吝於仁(吝愛惜也與講/中靳字相應)而仁亦不能以盡推於天下
(是時斷獄數百猶有犯吾/法者則是不能盡推此仁)吾憂其仁之大而施之未得
以滿吾意也(暗指班固曰幾/致刑措之意)則亦有致其嘆息愛慕之
辭而已(指嗚呼仁/哉之意)故善觀夫人之為仁者必求諸其心
(暗指文帝方又生/一意文字  活)固有心欲致之而勢有所格(文帝本/心未嘗)
(不欲盡致刑措以制/於勢之有所扞格)君子亦歸之於其時可也(主/意)推吾
之仁以包天下(應上/仁字)使天下無一人不有以全其父母
之身者固吾之欲也(人人自愛方得/刑措貫上欲字)吾以是愛之而彼
不以是自愛(吾推此仁則是愛之/彼不自愛是制於時)則吾之仁至此而遂
有缺焉(指幾/字)所謂仁者固千百而未仁者猶一二(狀幾字/但千百)
(一二字粗/非冒語)欲盡者尋丈而未至者尺寸(狀幾字但尋丈/尺寸字亦粗非)
(冐/語)君子固以是為文帝喜而亦為文帝不滿也(以幾字/為不滿)
班固之為是説也而復繼之以嗚呼仁哉之辭(本/文)班固之
意深矣孝文幾致刑措請申論之萬物皆生而一物獨
枯則造化非全功(以天之仁比/人君之仁)舉天下皆化而亦有未
化者焉則君子非全仁(人之未化猶麗於刑亦如物之/獨枯者  危公稹云論中設譬)
(湏一句比喻一句/使實事為上格)君子受非全仁之名固無憾也(幾致/刑措)
(是非全/仁之名)以吾仁不得極其所謂大君子於是而有不懌
然(不懌不悦也應不滿字用若是常格則此下/未當用文帝事此下便  文帝事説他仁處)一臺之
作未害也而帝謂吾可無臺不可使民無廬(本賛常欲/作露臺召)
(匠估之直百金上曰百金中人十家之産/也吾奉先帝宫室常恐羞之何以臺為)一帷帳之文
未過也而帝謂吾可無文不可使民無褐(同上帷帳無/文綉以示敦)
(朴為天/下先)以吾之受恥而使民之保首領(無臺無文則是/吾之受耻使民)
(有廬有褐莫不生/全則是保首領)吾寧安於簡陋而一毫亦不費也(只/繳)
(上無臺/無文意)推是心以徃與造化同功與天地同量未為誇
者(説本心亦欲/盡推此仁)而今也(一句/引譬)滿堂燕笑未免有向隅之
泣(不犯刑者多則是滿堂宴笑猶有/一犯刑者則是匹夫向隅而泣者)海内禮義而斷獄
之數百吏猶有藉手焉(本題注見不盡仁意説上一句/舉譬下一句用實事  見原題)
此非吾之仁至此而有所靳也(應冒無所/吝於仁意)吾推之而彼
則拒吾授之而彼則不受(應冒吾以是愛之/而彼不以是自愛)使吾不得
以全仁名者(説幾/字)是彼也(在人而不在我不便歸/時字看他紆餘委曲處)而亦
有由焉(却歸時字轉得又軟全與/後篇有由也格致一般)一陽之生也(再舉/譬)冬
而春始敷一雨之降也朝而暮始溢(舉此為譬方切時/字亦見文勢雍容)
(前軰所謂做論不/可多刼撮是也)且以文王之徳百年猶未洽於天下
(見孟/子)文帝何議哉(借周形漢更不再用漢/事只輕輕繳入本題)文王之仁由
絲而綸由綸而綍(記緇衣王言如絲其出如綸王言/如綸其出如綍言因小至大也)至
受之時(商王/名受)環妹土之疆者皆文王之仁也(妹土地名/紂所都之)
(地/)自子來之後以至於大賚悦服之日亦幾年矣(歸在/時上)
(書詩靈臺經始勿亟庶民子來又/  武成大賚于四海而萬姓悦服)而今蠢兹不靖之變
必至於痛懲而僅定(書大誥西土人/亦不静越兹蠢)圄空之美號不式
之極功幾少疵焉(入刑措意餘前董仲舒䇿成康囹圄/空虚四十  年又成康不式四十餘)
(年天下/不犯)則夫繼不勝弊之後而接乎倥偬不及用力之
地者始有辭於天下矣(指文帝不史髙祖賛漢承秦弊/又倥偬  暇給注倥偬苦也)
是以古之有天下者(再起/議論)常畏夫驟合而患夫無以善
其後也(歸時/字上)則夫他日之難有不如今日之易(時不/常也)而
一時之矜喜曽不足以償後日無窮之憂(時難/保也)秦之染
未洗也(秦舊習之/汙未洗去)而漢之漸猶淺焉(漢之教化漸/漬猶未深)藉使
成康居之正恐難以盡其仁而求備於文帝也可乎(應/制)
(於時意照應上周事把成/康來形容文帝回䕶得好)肉刑古之制也(只此一事説/刑用得最好)
(若不用此一事/則是無論腹了)在帝未得專去在漢亦未可輕去(言刑/是一)
(箇重/事)妄一女子開説而從之則專去不暇恤輕去不暇
恤(本紀齊太倉令淳于意罪當刑其少女緹縈上書曰/妾父為吏齊中皆稱其亷平今坐法當刑妾傷夫死)
(者不可復生刑者不可復贖雖後欲改過自新其道亡/繇也妾願沒入為官婢以贖父刑罪使得自新天子悲)
(憐其意詔/除肉刑)嬰兒呌號而隨之父母之懐亦誠有不及他
顧者(譬喻切/言語好)吾寧受變古之責而終不能恝然於人之
父子之至情(肉刑乃三代之法而文帝去之是受變古/之責從緹縈之請而救其父是不能恝然)
(於人之父/子之至情)然史之所稱且止若是(舉本文幾/致刑措)帝之資則
是(應冒心欲/至之意)而其遇則非也(應冒勢有/所格意)大抵心於愛天
下者一身之名非所計(負不盡/仁之名)所屈者寡而所就者大
也(屈一人以/利天下)以制度之脩則曰未遑(賈誼傳誼以為漢/興二十餘年天下)
(和洽乃草具其儀以奏/之文帝謙遜未遑也)以禮文之事則曰猶缺(武帝賛/文景務)
(在養民至於稽古禮/文之事猶多闕焉)至於刑措之美亦曰幾致(本/文)是亦
無一足以快人意者(不滿/之意)孰知帝之屈於名而天下之
伸於實邪(文帝受幾致刑措之名/而天下受殷冨之實)武帝作意為之而天
下非復前日矣(説武帝只一句他/人則要一段矣)噫王者必世而後仁
善人為邦百年而去殺(見論語上引事新/皆從時  生來)惜乎文帝之
仁自文帝而始亦自文帝而止也(貶武帝不能/繼文帝之仁)不然班
固氏宜無憾於此也(指嗚呼仁哉/  反繳有力)謹論
　回䕶題意格　與章穎孝文幾致刑措論同格
　　孝文好刑名之言　　　　　　　黄　棨
　　　出處(前漢儒林傳孝文/本好刑名之言)
　　　立説(文帝本好儒而班固乃以好刑名稱之豈/文帝之本心哉蓋是時儒者所好猶未脱)
　　　　　(刑名之故習文帝惟知儒者之可好不知/儒者之所好又在刑名使文帝不得以好)
　　　　　(儒名者庸非/儒者累之乎)
　　　批云(看文帝氣象亦非好儒者但謂之好刑名/則太過此篇一力為文帝出脱謂好儒乃)
　　　　　(文帝之本心刑名乃儒者之習/尚文意大有發明真妙論也)
論曰自儒者為習尚之累(漢初儒者/多學刑名)而後賢主始負不
好儒之名(文帝但知好儒不知儒者學刑名/之學所以得好刑名之言之名)夫人主意
向之所形(指好/字)他日之名實定焉(名實二字是/一篇經緯)間有好
儒之實不得遂其好儒之名(暗指/文帝)此豈得為人主之咎
(為文帝出/脱生下意)蓋自仁義之學不傳而異端之學始勝(刑名/之習)
此其風聲議論雖儒者不能以自免(謂漢之初/儒學刑名)有如人
主天資寛厚(指文/帝)不幸而當儒道晦蝕之餘(是時儒者/不傳仁義)
(而習/刑名)苟得一二儒者之言論以慰其所欲他未暇擇也
(含文帝聴賈/誼鼂錯之言)然所好之實方在此(我之所/好在儒)而名則或出
於彼(儒者之所好/又在刑名)吾惟知有好儒而不知儒者之所好
(申上文他日/發出主意)名實之不辨(應接名/實二字)使吾不得以好儒名
者庸非儒者累之乎(主意/分曉)漢文帝用儒之主也刑名之
學决非帝所好者(帝本心/如此)班孟堅以好刑名歸之(舉本/文)
豈非漢初諸儒未脱故習(習刑/名者)言論之際一動文帝之
聴(謂賈誼/鼂錯等)則帝亦不能逃其名矣(謂二子學刑名之學/而文帝聴其言所以)
(得好刑名/之言之名)噫帝本好儒而卒至於非所好(應主/意)其亦不
幸也已(不幸與後/面相應)孝文好刑名之言請得以原文帝之
心焉嘗謂儒術之與刑名曉然如白黒之易辨也(謂二/者判)
(然不/同)此不待智者知之(人皆/知之)三代而下人主天資苟不
至於盡壊者又孰肯舎此而從彼哉(誰肯舎儒術/而從刑名)置思
軻仁義於迂闊之地(子思孟軻/談仁義)唱申商名法於横流之
中(申不害商/鞅談刑名)世固有之矣(世固有舎儒術/而從刑名者)安可以是待
文帝乎(文帝則不/好刑名)昔之議者亦以髙帝為不喜儒之主
(難之者酈食其傳沛公不喜儒諸客冠儒/冠來  輒解其冠溺其中溺字音尿去聲)吁帝豈真不
喜儒哉(為髙/帝解)特未免為腐儒累耳(同上腐儒幾/敗乃公事)干戈未
定過魯祠孔子不可謂不知儒也(本紀十二年十一月/行自淮南還過魯以)
(太牢祀孔子智學孟/子不可謂不  也)叔孫儒者委以制禮可謂不用儒
乎(叔孫通與弟子共起朝儀為綿蕞野外習之又/本紀叔孫通制禮儀  學孟子可謂不智乎)新語
一奏隨即稱善不好儒者能之乎(陸賈傳時時前説詩/書云云凡著十二篇)
(毎奏一篇帝未嘗不稱善號其書曰新語又本/紀陸賈造新語  學孟子謂不賢而能之乎)屈一日
之名喪千古之實(應冒名/實字)世儒議論毎毎如此(繳上/意)髙
帝之不得以喜儒名者君子固為髙帝惜(引髙帝要/過文帝來)况
夫有好儒之實而反有好刑名之名君子又安得不為
文帝辨(入文/帝講)且文帝何如主也其真好儒耶(疑/辭)抑好刑
名耶(疑辭/雙下)謂其好刑名(喚起上/文難)則二十三年之治以仁
言以徳稱(文帝即位二十三年專務/以徳化民又嗚呼仁哉)若以為真好儒(喚/起)
(上文/又難)則此言又奚為至文帝哉(謂文帝好/刑名之言)吁有由也(要/歸)
(本意與孝文㡬致/刑措論同格致)天下之事有其實固不得辭其名(應/名)
(實字謂有不好儒之/實當得不好儒之名)而疑似之可議者是必夫人之有
以累乎我(謂文帝為儒者/學刑名所累)爰自申商之習一熾于秦(申/不)
(害商鞅尚/刑名之學)世之以士自名者非刑名不學也(言是時儒/者皆學刑)
(名/)漢氏之興人主苟不用儒則已(反/説)儒非斯人之徒與
而誰與(學論語吾非斯人/之徒與而誰與)武夫鄙人椎朴少文既不足
道(如灌嬰樊/噲之徒)其間大儒如伏生之流則老夫耄矣又無
以發明儒學之功(尚書序濟南伏生年過九十失其本/經口以傳授云云謂之尚書  老夫)
(耄矣用/左傳語)幸而舉朝唯一賈生(賈誼事文帝/學刑名之學)百餘人中惟
一鼂錯(鼂錯事文帝亦/學刑名之學)則文帝安得不欣然以為儒而
用之(當時儒者無出此二人/帝安得不喜而用之)夫欣然用儒文帝之好則
審矣(申上/文)豈意帝之所好反為帝累耶(為學刑名/之儒所累)自今
觀之禮義亷耻之言(賈誼治安䇿上設亷/耻禮義以遇其臣)治國大體之
論(鼂錯對䇿曰明於國家之/大體臣以古之五帝明之)使二子平日所以告帝者
盡出於此則孰敢以刑名而議帝(謂上二語純正/不是刑名之言)惟夫
申韓故態未盡脱去(申商韓非學刑名/者而二子皆學之)權勢法制刑名
術數時發見於言論之末(賈誼䇿權勢法制人主之斤/斧也又鼂錯上書皇太子已)
(讀書多矣而未深知術數者不聞書/説也  此等言語皆是刑名之學)遂使後世徒見帝
之所信用者不出二子(賈誼/鼂錯)顧以帝為真好刑名之言
(帝但知好賈鼂二子之儒者不知二子尚刑/名之學遂使後人以文帝為刑名之言所好)嗚呼帝豈
真好刑名者哉(為文/帝觧)好儒者文帝之本心刑名者漢儒
之習尚(發盡/主意)本心不白(帝好儒之本/心不能明白)習尚為累(為儒者/學刑名)
(所/累)漢儒則有罪矣(罪歸在漢/儒身上)帝何尤焉(於帝/何罪)且帝本好
儒尚不免好刑名之譏(喚出本/題語)藉使盡聽二子之言(賈/誼)
(鼂/錯)取其所謂權勢法制刑名術數者而盡施行之(收前/語挑)
(斡/説)後日之論殆不止是(後人又不止以好/刑名之言譏之)然則帝真不
幸矣(應冒不/幸字)厥後武帝以雄才大畧之資(見本/紀)朝夕所
從事者見知故縱監臨部主而已儒者何有焉(前刑法/志孝武)
(招進張湯趙禹之屬定律令作見知故縱監臨部主之/法注云見知人犯法不舉告為故縱而所監臨部主有)
(罪并連/坐也)特其蘇張縱横之學已罷(本紀建元元年衛綰/奏所舉賢良或治申)
(商韓非蘇秦張儀之/言亂國政請皆罷)董仲舒公孫𢎞之徒習尚稍純(武/帝)
(賛儒雅則董/仲舒公孫𢎞)而班固儒林一序乃大不滿於髙惠文景
之世(謂四君/不好儒)獨於武帝三嘆焉(謂武帝/好儒)吁武帝本無好
儒之實而顧得重道之名文帝當得好儒之名而反受
好刑名之實(以武帝反形文/帝應前名實字)儒生習尚闗於君徳多矣
(名實相/關係)天下之事幸不幸大抵如此(幸不幸亦/應冒語)良可嘆
夫吁(嘆息/結)謹論
　因古思今格　與老莊管孟立意論同意
　　莊騷太史所録　　　　　　　　方澄孫
　　　出處(韓文進學解周誥殷盤屈曲贅牙春秋謹/嚴左氏浮誇易竒而法詩正而葩下逮莊)
　　　　　(騷太史/所録)
　　　立説(謂文體之工自文法之變始莊子之文易/之變也屈原離騷之文詩之變也司馬遷)
　　　　　(史記所録尚書春秋之變也然文以變而/工其去道已逺古者之文正不貴其變也)
　　　批云(議論出自胷臆筆力雄/徤前無古人老作也)
論曰文體之工自文法之變始(莊者易之變騷者詩之/變太史所録乃尚書春)
(秋之/變)愈變而愈工知道者於是乎有所感焉(知道指韓/愈謂莊騷)
(太史所録之文愈變而愈工去聖/經之道愈逺故韓愈有感而言之)夫文之正者無竒無
竒則難工(正與變相反無竒與工相/反正則無竒變則愈工)世之君子争為一
家之竒言(暗指荘騷/太史所録)則其法不容以不變(欲竒則/必變)變益
多正益逺工亦益甚(變則不正而愈工已/寓咨嗟嘆惜之意)蓋自六經而
下惟莊騷太史為最工(先拈出三/家之文工)有志於文者類喜言
之(暗指韓愈有志/於文而稱其工)雖然莊者理義之變也(莊子之文易/之變也理義)
(字只是替易字冐未/敢便用易字恐太暴)騷者風雅之變也(離騷之文詩之/變也詩有國風)
(大雅/小雅)史記者尚書春秋之變也(尚書古史也春秋魯史/也而史記者二史之變)
(也/)不變則不工矣(反應/破語)噫文以變為工於其道奈何哉
(三家變六經之文雖謂之/工其去聖人之道愈逺矣)然則尚論三家之文者喜其
工而悲其變可也(繳結小/講意)韓愈氏號為知道者獨不有
感於此乎(應破/語)莊騷太史所録請言其㫖且夫世之議
三家者吾嘗聞之矣(且開/説起)曰漆園之文偉其失也誕(莊/周)
(嘗為漆園吏謝靈運詩漆園有傲吏又莊子天道篇於/是莊周聞其風而悦之以謬悠之説荒唐之言  此便)
(是/誕)靈均之文深其失也怨(史屈平傳屈平作離騷蓋/自怨生也  此便是怨)司
馬父子之文浩博閎肆其失也豪(司馬談司馬遷又進/學解可謂閃其中而)
(肆其外矣本賛又其是非頗繆於聖人序逰俠則退處/士而進姦雄  此便是豪以上三句學榖梁子序文左)
(氏艷而富其失也誣榖梁清而婉/其失也短公羊辨而裁其失也俗)噫(嘆惜/歸正)亦孰知其不
誕則不偉不怨則不深而不豪則不足以發其浩博閎
肆也哉(應冐愈變/則愈工意)夫太羮𤣥酒味之正也(唐駱賔王傳/韓休之文如)
(太羮𤣥酒有/典則薄滋味)雲門咸韶音之正也(雲門大咸大韶皆古/樂名  以上二句比)
(古人之/文如此)三家者負其詭異傑特之才不安乎正而必出
乎變(謂莊子屈平司馬父子/三家變古文之正體)力掃世俗之塵腐而為千
百世言語文字之宗祖(變則/愈工)其用志亦良苦而自成一
家亦良可喜矣(應冒喜字文字/有抑揚有起伏)然昔者吾孔氏非其無
三家之才也(以孔氏之文言其正而/不變形三家之文變)六經之文不敢出
一毫意見於法度之外端簡嚴重如老成人而萬世之
能言者莫加焉(正而/不變)然則文之工者政不必變乎正而
後工也(應冒子承題文/之正者無竒)若三家乃必欲變之何耶(設/難)彼
誠見夫理義者聖賢之正論也文少本乎理義則淡薄
無味根據不浮不足以捜竒而獵異矣(文如易之正/論則無竒)風
雅者詩之正聲也文少類乎風雅則寂寥希音簡朴無
華不足以誇多而鬬靡矣(文如詩之正/聲則無竒)尚書春秋者史
之正例也文必法乎尚書春秋則謹嚴太過繩尺甚苛
不足以騁才而肆志矣(文如尚書春秋之正例則無竒/  以上三股推原三家變文體)
(之/意)今觀莊氏之文架虚行危淩髙厲空逍遥齊物等篇
廣譬博喻而雜恢諧戯謔之辭使人心廣神馳如從至
人而游六合之外也(逍遥遊齊物論並莊子篇/名  此所謂漆園之文偉)屈子之
文孤芳獨潔含譏隠刺卜居漁父等作悽切感惋而文以
忠愛惻怛之㫖使人志銷意沮如行墟墓而聞秋蛩之
鳴也(卜居漁父並楚騷篇名/  此所謂靈均之文深)子長之文浩浩乎洋洋乎
自本紀至列傳採擷攟摭而駕以雄渾雅健之筆使人
氣踈才涌如入太廟而觀禮樂器也(司馬遷字子長史/記自本紀至列傳)
(凡百三十巻三此所謂司馬之文浩/博閎肆以上  股形容三家之文)可謂工矣(一句總/結上三)
(股且説三/家之文工)然使質諸知道君子之前則謂此變也而非
正也(轉歸主意/應破語)荒忽虚幻理義之所諱也(應上莊者理/義之變其失)
(也/誕)褺嫚簡傲風雅之所棄也(□騷者詩之/變其失也怨)詭怪竒特尚
書春秋之所不取也(應史記者尚書春/秋之變其失也豪)夫六經無文法
也(陳止齋文三代無文人六絰/無文法  文之正者無竒)今也文體之工乃出於
文法之變(應破/題)則是學不足以知聖人之用心而終身
自列於言語文字之流工於文者果三家之福哉(説盡/三家)
(之失謂其文不近聖/經之道雖工何益)故曰知道者於是乎有所感矣(應/破)
(語/)韓愈氏固自許以知道者(照冒/子語)進學之作平生用力
淺深次第歴歴可見(就題出/處説來)盤誥也詩易也春秋也(引/本)
(文商盤周誥屈曲贅牙春秋謹嚴左氏浮誇易/竒而法詩正而葩  主意本出處上文有此語)皆嘗含
其英而咀其華趨向正矣(出處下文沉浸/醲郁含英咀華)而必下逮於
三家何歟(設/難)豈因易而有感於莊之變(莊者易之變易/理義之書冒用)
(理義字至此/方説出易字)　因詩而有感於騷之變(騷者詩/之變)因盤誥
春秋而有感於史之變歟(史記者尚書春秋之變委以/上三句發盡主意又有  折)
抑方喜其體之工而忘其正之已變歟(應破/語)愈之為學
識者固嘗議其失端緒矣(抑韓/愈)觀其所作怪怪竒竒(韓/送)
(窮/文)大率南華之步驟(謂愈送窮之文倣/莊子之南華經)而羅池一碑毛
頴一傳(羅池廟碑又毛頴/傳皆韓文之竒者)視楚江之些序賛之筆必欲
極力而模倣之(謂愈碑傳之文學離騷之些辭史記之/紀録  些音噪哀辭也騷辭每句以一)
(些字嘆/於句終)蓋其文僅足以變王楊之陋而不足以正莊騷
太史之變(唐文藝序唐文章三變始㳂江左餘風王楊/為之伯𤣥宗稍厭雕琢崇雅黜浮燕許擅其)
(宗太歴元和間韓愈唱之排逐百家法度森嚴/三變變為王楊再變而為燕許三變而為韓栁)　(唐文/王勃)
(楊/炎)又况子雲相如之可喜可慕者日陳乎前有以誘奪
之歟(出處下文子雲相如同工異曲而以上繳盡/講中意謂韓愈之文亦出於變  不得其正)異時
因文以見道原道中數語君子許焉(韓愈作原道數伊/川謂原道中  語)
(見道/分明)然後世終不以為得六經孔孟之正傳者(先揚愈/之知道)
(後却又抑愈/之不能傳道)蓋愈之學雖正而其文終出於變則亦秦
漢而下之文雜於其心足為之累者多耳(不出於正而/出於變故其)
(文如此説盡/韓愈平生)噫學至韓愈文至莊騷太史而終不足以
近道(交合繳結應/主意道字)則有志聖賢之事者安得不重有感
於斯(應破語有一倡三嘆之音自首/至尾無一語蹈襲可貴也哉)謹論
　此篇格致雖與後篇同然此論是褒韓愈為知道後
　篇是貶蕭統為不知文不可不知
　因今思古格　與莊騷太史所録論同意
　　老莊管孟立意如何　　　　　　吳季子
　　　出處(文選梁昭明太子序老莊之作管孟/之流以立意為宗不以能文為本)
　　　立説(後世文人有心於為文而其文益陋如古/人之為文未嘗有心於為文而自不能以)
　　　　　(不文蕭統議老莊管孟四子之文而謂其/立意為之則是有心於為矣以文而待四)
　　　　　(子且不可况又謂之/立意乎其説陋矣)
　　　批云(風之與水無意於相求不期而相遭而/文生焉此天下之至文也此論似之)
論曰有心於為文後世之陋也(有心指立意字謂立意/以為文後世文人之卑)
(陋/也)以是而議古人則滋陋矣(老莊管孟四子未嘗立意/為文蕭統以立意言之其)
(説愈/卑)何則文不可以有心為也(文不可以/立意為之)而况於古人
之文乎(暗指老莊/管孟四子)古人未嘗有心於為文也(四子未嘗/立意為文)
而不能以不文者(自然有文下用老/泉文見題  注)何哉(設/問)蓋抱負於
中而有餘則洋溢於外而不自覺(用蘇子由文其氣充/乎其中而溢乎其貌)
(動乎其中而/見乎其文)固有未嘗規規然用其心(未嘗/立意)而自然脗
合乎律度者矣(自合文章之法度/  脗合出莊子)若曰雕琢胷襟布置
程凖而可以為文則其文固不足觀矣(若立意為文/則不足為文)况
可持此而議古人之文乎(豈可議老莊管孟/四子立意為文)老之簡也
(老聃之/文簡畧)莊之放也(莊周之/文放蕩)夷吾之精確(管仲字夷吾/其文精確)而
孟氏之辨博也(孟氏名軻/其文辨博)皆所謂洋溢於外者耳(此四/子之)
(文發見於外者/  見接題下注)夫豈用心之可到哉(何嘗/立意)後世以來始
有用心於為文者矣(江左以來始/立意為文)心益苦而文益陋無
足怪也(陋字應/破題)蕭統淺狹之見(蕭統集/文選)乃謂莊老管孟
氏之書所以不可及者以其立意之精到耳(引本/題)噫(嗟/嘆)
文而出於有意固已不足為文矣(有心於為/文則陋耳)而况老莊
管孟氏之書又可以文論乎(又進一步説四子之書且/不可以文論况可以謂立)
(意為/之乎)有是哉統之陋也(學論語句法有是哉子/之迂也  陋字應破題)老莊管
孟立意如何請試論之聞唐人有言文以意為主以氣
為輔(杜牧之/云云)文之尚意也明矣(且放/開説)亦孰知夫無意於
文者乃天下之至文乎(主/意)今夫水之為水未嘗有文也
風一過之則激而為澎湃蹙而為淪漣委蛇起伏千態
萬狀而水之極觀備矣此固天下之至文也(蘇老泉文/甫字説且)
(兄嘗見夫水之與風乎油然而行淵然而留停洄汪洋/滿而上浮云云今夫風水之相遭乎大澤之陂也紆餘)
(委蛇蜿蜒淪漣安而相推怒而相陵云云磅礡洶涌號/怒相軋交横綢繆於乎虚空掉乎無垠横流逆折濆旋)
(傾側宛轉膠戾云云殊狀異態而風水之極觀/備矣故曰風行水上渙此亦天下之至文也)風之與
水曷嘗有意於其間哉(同上文此二物者豈有求乎文/哉無意於相求不期而相遭而)
(文生焉是其為文也非水之文也非風之/文也二物者非能為文而不能不為文也)人而能知風
行水上之文然後可與論文矣(打合了人知水之/文則知  之文)蓋嘗
觀江左諸人如顔謝輩苦心極力常患不足以名家(如/顔)
(延年及諸謝皆能屬文/  此是有心於為文者)而歸去來一辭乃自柴桑翁肺
腑中流出(陶淵明居於柴桑里作歸去來辭/又見下注  此是無心於為文者)唐之沈宋
研揣聲律愈趨愈下(唐書杜甫傳切宋之問沈佺期等/研揣聲音浮  不差而號詩律)
(此是有心/於為文者)而盤谷一序昌黎子於杯酒談笑間得之(韓/愈)
(封昌黎伯作送李愿歸盤谷序章東坡志林晉無文章/惟陶淵明歸去來一辭唐無文  惟韓愈送李愿歸盤)
(谷序為此是無/心於  文者)文其可以有意為之乎(反應文不可以/有心為也意)
異哉蕭統之論文也其曰立意為宗者何其待古人之
薄乎(引本文/貶之)自六經不作而諸子興斯文也下衰矣(文/不)
(如/古)然其出而著書立言者猶非有意於為文也(應冒子/古人無)
(心於為/文者)今觀上下經之文則寂寥簡淡太羮𤣥酒之味
也(老子著上下篇言道徳之意五千餘言薄唐駱賔/王傳韓休之文如太羮𤣥酒有典則而  滋味)觀
内外篇之文則宏放豪邁天根月窟之遊也(莊子南華/真經内篇)
(凡七外篇凡十五窟朱文公賛/邵康節云手探月  足躡天根)讀牧民治國之章其恢
偉巨麗獨不如入猗陶之室而見其經理井井有條乎
(管子有牧民治國等篇也/陶朱猗頓古之二富人)讀居仁由義之訓其淵源奥
博獨不如遊洙泗之門而親聆謦欬灑灑可聴乎(孟子/仁人)
(之安宅也義人之正路也曠安宅而弗居舍正路而/弗由哀哉孔子設教於洙泗之上又謦欬字出莊子)人
知其為文章之妙也而不知其所以妙者固非操觚弄
翰鎔意鑄辭而習為如是之文也(非有意/於為文)想夫柱下史
之胷襟寒潭秋月之平淡也(老子嘗為周柱下史記/説老子無心於為文)漆
園吏之懐抱剛風浩氣之横放也(莊周為漆園吏文説/莊子無心於為)
仲之謀畧其甲兵之武庫歟(管仲無心於為文杜杜預/傳朝野稱美號曰  武庫)
(言其無所/不有也)軻之學術其金玉之淵海歟(孟軻無心於為/文漢舒向金玉)
(淵/海)充暢於中則洋溢於外殆亦不自知其為文矣(用蘓/子由)
(文見冒子注為繳/四子無心於  文)而片言隻字蓋有後世老師鉅儒不
能髣髴其萬一者(四子之文後世/文人皆不能及)此豈效規圖圓模矩
作方如統之所謂立意者哉(四子何嘗有意於/為文應冒子語)嗚呼文
而以立意言固文之下者耳若老莊管孟之書又可但
以為文乎(應冒子文而出於有意已不足為文矣/而况老莊管孟之書又可以文論乎)雖然
拙於文而陋於識者言之是非何足深辨(貶蕭統/應破語)若夫
四子之人品則有不容無辨者馬(要將四字/分優劣)夫以聃之
絶聖棄智(老耼之/文如此)周之放言髙論(莊周之/文如此)往往蜉蝣天
地芻狗事物而付之無何有之鄉固不足以施之於天
下(蘇赤璧賦寄浮游於天地注甲蟲朝生暮死又老子/天地不仁以萬物為芻狗又莊子出六極之外而遊)
(無何有/之鄉)而切切然惟冨强之是務者(史記管仲/冨國强兵)又童子
之所羞稱(前揚雄解嘲五尺/童子羞比管晏)其於孟氏果若是班乎(三/人)
(皆不如孟子之文/正大  學孟子語)吾觀楊朱受學於耼而為我之説軻
斥之為禽獸(孟滕文公楊氏為我是無君/也云云無父無君是禽獸也)仲之功業亦
以曽西之所不為(孟公孫丑上管仲云云功烈如彼其/卑也云云管仲曽西之所不為也而)
(子為我/願之乎)則是三子者固孟氏之罪人也(罵倒三子/扶起孟子)其又
可以例觀乎(孟為優而老莊管為/劣不可一例而觀也)愚故併及之謹論
　前篇謂古人之文出於正而三家之文出於變韓愈
　謂三家之文愈變則愈工蓋有所感也
　此篇謂古人無心於為文而後世有心於為文蕭統
　謂四子之文為出於立意非知文者也
　　右二篇步驟畧同可以並看
　發明題意格
　　唐虞於斯為盛　　　　　　　　陳子頥
　　　出處(論語泰伯第八舜有臣五人而天下治其/武王曰予有亂臣十人孔子曰才難不)
　　　　　(然乎唐虞之際於斯為/盛有婦人焉九人而已)
　　　立説(古人以全徳為才後世以一技一能為才/古之才全雖以一人之才亦可以周天下)
　　　　　(之務後世之才偏一人止於一事雖聚數/十百人亦不能治如舜之五人皆是全才)
　　　　　(雖五人之少已足為唐虞之盛而况於武/王之十人者乎以是知古人之才雖寡而)
　　　　　(猶以為盛初/不在乎多也)
　　　批云(命意如與可之畫竹措辭如冝/遼之弄丸此論中之巨擘也)
論曰人才不以多寡為盛衰(古之才全雖寡而可以為/盛後世之才偏雖多而不)
(足以/為盛)顧所得者何如耳(得古之全才則為/盛不得則為衰)夫物多為盛
少為衰古今通義也(以物理之盛衰/比人才之盛衰)至於人才乃獨不
然何哉(人之盛衰何不/如物  設問)蓋古之所謂才者與後世異(古/今)
(人才有/兩様)一技一能後世名之以為才(後世之/才偏)而古之才
則不如是也(古人之/才全)自其禀天地扶輿清淑之氣固已
卓立於生民之表(此是古者人/才之天姿)而又益之以學問磨之
以師友(此是人才之學力/  為後靣張本)迨其成也大用之則足以勝
天下國家之重(才之大者/任大事)而小亦優於一職(才之小者/亦辦小事)
投之所向皆綽乎其有餘裕(古之人才全故可以為盛/  用孟子綽乎有餘裕語)
如此雖一人而已足為盛况以十計乎(古之才全雖一/人亦足為盛况)
(於武王之亂/臣十人乎)孔子稱才難而有及於武王之十亂且曰
唐虞之際於斯為盛(引本文古朱文公釋本文云/才難蓋  語而孔子然之也)謂周
世人才之多惟唐虞較此為盛耳夏商所不論也(朱文/公釋)
(本文曰言周室人才之多惟唐虞之際乃盛於此降自/夏商皆不能及然猶但有此數人耳是才之難得也)
夫舉四海之人物而僅得十人焉已不足以言盛乃復以
舜之五臣為盛而周之十亂為益寡矣(若以數而論則/十人多於五人)
(若以古之全才而論則不如是/也古之才全愈寡而愈足為盛)然則聖人之所謂才者
顧不可以意推乎(言古人全徳為/才與後世異)唐虞於斯為盛此當
以全才論者也盆成括以有才而敗於才(孟子盡心下/盆成括仕於)
(齊孟子曰死矣盆成括盆成括見殺問曰云/云曰其為人也少有才未聞君子之大道也)中行氏以
智名而滅於智(智伯事見通鑑周威烈王紀又史記晉/世家智伯與韓趙魏共分范中行氏以)
(為/邑)故論者毎曰才徳殊塗君子小人之辨也(司馬温公/曰智伯之)
(亡也才勝徳也云云才徳全謂之聖人才徳兼亡/謂之愚人徳勝才謂之君子才勝徳謂之小人)一薛
居州如宋王何(孟子謂一薛居/州獨如宋王何)六千君子以勾踐伯(史/記)
(趙世家君子六/千伐吳吳師敗)故論者又曰一多一寡人才盛衰之候
也(用濟/川文)吁(嗟/嘆)有是哉(擺去/上意)愚為易之曰(自以已/意斷之)惟君子
然後能有才(惟君子則謂之才小/人不可以謂之才)取人之廣非盛也衰
也(若以小人之才為才則/其盛也反以為衰矣)蓋古者以成徳為才後世以
一技為才(應冐古之所謂才/者與後世異一段)古之才全故一人而可以
周天下之務(古者以成/徳為才)舉天下而得如此者數人焉則
沛乎而有餘後之才偏故一人而止於任一事(後世以/一技為)
(才/)舉天下而非一事也則雖聚數十百人亦不能給雖
謂之衰可也(才之偏者雖數十百/人亦不足以為盛)而况後世之所謂才
者又未必皆君子乎(應古之才者/與後世異)古之君子未有不以
才名者(挈起才字説謂古/之才非後世之才)以周公之聖而孔子但稱之
曰之才之美(論語如有周公之才之美使/驕且吝其餘不足觀也已)左氏載元凱
之事亦惟以才子稱之(左文十八年髙陽氏有才子八/人天下謂之八凱髙辛氏有才)
(子八人天下謂之八元世濟其美堯不能舉舜臣堯舉/八凱使主后土以揆百事舉八元使布五教于四方)
必周公元凱而後才之(總上文言古/者之全才)非周公元凱而亦
才之冝乎後世之多才也(後世之才不如/周公元凱之才)五行麗天與
攙搶枉矢飛流𤨏細者皆謂之星(唐律歴志五行之祥/應于下五緯之變彰)
(于上雅劉向説苑秦胡亥立日月薄蝕在天光熒襲月/又爾  彗星為攙搶形如掃箒  攙搶枉矢皆惡星名)
巍巍九鼎與瓶罌甕盎升斗勺合者皆謂之器(前郊祀/志禹收)
(九牧之金鑄九鼎象九州者/瓶罌甕盎盎等皆器之小)君子稽乾文識坤珍不知
將以何者為大乎(稽天之文當以五行之星為大/識坤之珍當以九鼎之器為大)舜之
五人五行也周之九人九鼎也(打合説譬/喻極切)使虞周之臣
不足以言盛則五行九鼎亦不得以為大矣(反説/有力)嘗以
周之亂臣考之(且先説武王曰予有亂臣十人字晦/庵曰亂治也乂曰亂本作古治)自
周公太公畢公而下至於邑姜列名凡十(晦奄云十人/謂周公旦召)
(公奭太公望畢公榮公太顛閎夭散冝生南宫适其/一人謂文母劉侍讀以為子無臣母之義蓋邑姜也)閨
門之懿姑置勿論則九人而已(除婦人邑姜之/外只有九人)周㑹孟
津諸侯八百同心同徳之臣至于三千(史越書八百諸/侯一旦㑹于孟)
(津又見/泰誓)以此九人者列於其間蓋如太倉之一粟萬馬
之一鬛亦何盛之有(且難周武王時人才如此之/多有如亂臣九人何足為盛)聖人
又引而上之至於夏商皆無稱焉(以周之才比/夏商為盛)若是則
合千八百年之間獨有此九人耳(見冒朱文公注自唐/堯至周一千八百年)
是猶可也(又擺去/上意)舜五臣也以五方十僅其半也(武王/十人)
(已為少以舜之五人/比武王十人尤為少)若取數之多而言十已不足何况
於五(舜之五臣又少/於武王之十人)而聖人又以唐虞之才較周為盛
(又以唐虞之/才比周為盛)豈其愈寡則愈盛物固以少為貴乎(又設/難)
嗟夫(以下觧/上難)多寡者數也(物之數則/有多寡)盛衰者才也(古之/才全)
(雖寡而猶以為盛後世之/才偏雖多而猶以為衰)環天下之才一一以較其長
(再演/才字)儒者文墨武者介胄纎嗇者理財鈎距者聴訟(前/漢)
(趙廣漢傳尤善為鈎距以得事情鈎距者設欲知馬價/則先問狗已問羊又問牛然後及馬注鈎致也距閉也)
(使對者無疑衆莫覺其/所由以閉其術為距也)一人一官一士一職(應冒一技/一能後世)
(皆名之/以為才)天下之事如絲紛蝟宻不可勝舉雖竭天下之
才而治之益見其少也(言萬事之多如絲縷之亂如蝟/毛之宻又應原題舉天下非一)
(事也則雖聚數十/百人亦不能給)虞周之臣皆所謂千人之英萬人之
俊(淮太族訓知過萬人謂之英千人/謂之俊百人謂之豪十人謂之傑)以一而可以敵萬
(一人之才何以當萬人之/才應冒雖一人已足為盛)則所謂五人者固已多矣况
倍而十之豈不為盛耶(古人之才全十人之多尤倍於/五人之多豈不為唐虞之盛)
然虞周之才何為而能若是也其生也間氣而殊禀培
之以山嶽之渾厚瀹之以江漢之清明(應冐禀天地扶/輿清淑之氣固)
(已卓立於/生民之表)其少長也則父兄師保以淑其質序庠學校
以養其心仁義禮樂以充其學歲月齒髪以老其才(應/冒)
(而又益之學/問磨之師友)嫓如竒植之材朝培而暮溉之(此如古之/才得其涵)
(養/)數十年之後其崇干霄其大十圍採擢其一則棟梁
之用備矣(此如古者之才雖一人已足為盛/况於舜之五臣與武王之九人乎)其視九畹
之蘭百畝之蕙何足道哉(此如後世之才雖/百人亦不能辦事)春秋之世
雖號多才(指夫/子時)然與九畹百畆者何異此吾夫子所以
發才難之嘆而思古之不可及也(引本/文)後春秋而有漢
焉武帝之世疇咨俊茂才人並出(公孫𢎞傳上方欲用/文武求之如弗及云)
(云□士咸慕/異才並出)班固亦為之賛曰漢之得人於斯為盛(以/此)
(證題極切/又見下注)是以夫子賛虞周之意而賛漢也及求其所
謂得人乃皆芻牧賈孺奴僕降虜之餘(同上卜式拔於/芻牧𢎞羊濯於)
(賈孺衛青奮於奴僕/日磾出於降虜云云)噫異哉其所謂盛也(武帝之盛與/唐虞之盛不)
(同/)若斯人而謂之盛吾見其衰也久矣(武帝時人才之/偏不足為盛)
(用論語甚矣吾/衰也久矣句法)固曰漢之得人於斯為盛吾則曰漢之
得人於斯為衰(以衰字反形盛/字散場極佳)謹論
　可與已集陳耆卿漢世良吏論參看
　發明題意格　可與前篇參㸔
　　天子求修正之士　　　　　　　　潘徳逺
　　　出處(賈山至言天子之尊四海之内其義莫不/為臣云云舉賢以自輔弼求修正之士使)
　　　　　(直/諌)
　　　立説(士之修潔者不屑進士之正大者不苟進/然人主不可以其難進而不求之也苟以)
　　　　　(其難進而不之求則修潔者以退為髙/正大者以去為榮又安得而用之哉)
　　　批云(題常則意新意常則語/新此論可謂得其髓者)
論曰天下有難進之士(修潔之士不屑進/正大之士不苟進)人主不可遂
其易退之心(天子要當求之不可使修潔者以退為髙/正大者以去為榮  文中子關子明姚義)
(云云子曰有以發/我也難進易退)古今天下未有無士之國者(挈起士/字反説)
獨惟修潔之士則不屑進正大之士則不苟進(應破難/進之説)
然人主不可以其不屑進不苟進而遂已也(不可不/求之)彼
其以修潔自髙以正大自負毎不以進為喜(應破難/進之説)求
之猶恐不至而况不求之乎(歸重求/字上)苟以其難進也而
已於求則彼有望望而去矣(反説不求之則修正之/士必去矣  用孟子語)修潔
者以退為髙正大者以去為榮(應破易/退意)國無君子斯焉
取斯(學論語魯無君/君者斯焉取斯)宜有以發賈山之一疏也(引賈山/至言)
是時文帝即位之二年也(考究/當時)在廷公卿夫豈無人(謂/在)
(當時豈無/修正之人)正惟所少者修潔正大之士則亦在帝求之
而已(歸重/求字)不然若人豈肯輕於來哉(反説/有力)故賈山曰天
子求修正之士夫象犀珠玉之珍生於絶域皆可得而
致惟士不可以屈致(物可得而求士/不可得而求)士不可以屈致而
况修潔正大之士乎(歸在修正/二字上)彼好修兮餐秋英而不
顧(好修字見屈原離騷經/又夕餐秋菊之落英)養正則吉寧舎龜而觀頥(易/頥)
(卦頥貞吉養正則吉也云云/初九舍爾靈龜觀我朶頥)求之不以道不至也(歸在/求字)
(上孟語/見  子)易之䝉曰匪我求童䝉童䝉求我(見䝉/卦)觀䝉一
卦則九二剛中之才實當之(同上初筮告以剛中也注/謂二也二為衆隂之主也)
何則湯以聘求尹也未聞以尹求湯也(孟萬章下萬章/問曰人有言伊)
(尹以割烹要湯有諸孟子曰否伊尹耕於有莘之野湯/使人以幣聘之囂囂然曰我何以湯之聘幣為哉豈若)
(處畎畆之中由是以樂堯舜之道哉湯三使徃聘之既/而􁰊然改曰與我處畎畆之中由是以樂堯舜之道云)
(云/)武丁以夢求説也未聞以説求武丁(書説命上髙/宗夢得説使)
(百工營求諸野得諸傳岩云云乃審厥象俾以/形旁求于天下説築傳岩之野惟肖爰立作相)文王以
卜求望也未聞以望求文王也(史齊世家吕尚以漁釣/干周西伯西伯將出獵)
(卜之曰所獲非龍非彲非虎非羆所獲霸王之輔於是/周西伯獵果遇太公於渭水之陽載與俱歸立為師)
曩使有九二剛中之才無六五虚心求士之君(反繳應/前䝉卦)
(事/)則尹終於耕説終於築望終於釣也已矣(三事並見/上三股注)
夫天下之士不少求之而不得者有矣未有不求而得
者(用孟/子語)蓋有之矣必嗜進之士也(學論語句法蓋有/之矣我未之見也)修
潔者正大者詎肯爾耶(歸重在修/正二字上)世言項王所用者多
亷潔鯁介之士髙帝所用者多頑鈍嗜進之儔(陳平傳/平曰項)
(王為人恭敬愛人士之亷節好禮者多歸之云云今大/王嫚而少禮士之亷節者不來然大王能饒人以爵邑)
(士之頑鈍嗜利無恥者亦多歸漢然大王資侮人不能/得廉節之士頋楚有可亂者彼項王骨鯁之人不過數)
(人耳/云云)故頑鈍嗜進者不肯為項留而亷潔鯁介者亦不
願為劉用(互換/説)兩生之不來豈以綿蕞故歟(叔孫通傳/羣臣飲爭)
(功㧞劍擊柱上患之叔孫通説上曰臣願徴魯諸生與/臣弟子共起朝儀云云通徴魯諸生有兩生不肯行云)
(云遂與所徴三十人弟子/百餘人為綿蕞野外習之)馬上之風未歇(陸賈傳賈時/時前説詩書)
(帝罵曰乃公居馬/上得之安事詩書)騎項之習猶存(周昌傳昌嘗燕入奏/事帝方擁戚姬昌還)
(走帝逐得騎昌項問曰我何如主昌/謝曰陛下即桀紂之主也然尤憚昌)殽函京洛間彼豈
北面耶(婁敬傳良曰洛陽非用武之國也闗中左崤函/右隴蜀又用與論語全句又石勒云若遇髙祖)
(當北面/而事之)園綺四先生髙視闊步大非漢廷人物(張良傳/上欲易)
(太子良曰此難以口舌争也頋上有所不能致者四人/皆以上嫚侮士故逃匿山中然上髙此四人令太子請)
(以為客則一助也注園公/綺里季夏黄公甪里先生)太子一卑詞求之朝商山而
暮漢廷(同上於是吕后使人卑辭厚禮迎此四人四人/至及宴置酒太子侍四人者從太子年皆八十)
(有餘鬚眉皓白云云四人曰陛下輕士臣等義不辱今/聞太子恭敬愛士天下莫不延頸為太子死故臣等來)
則夫髙帝終身不能致之者正以非皮冠之招也(孟滕/文公)
(下孟子曰昔齊景公田招虞人以旌不至將殺之注虞/人守苑囿之吏也招之當以皮冠而以旌故不至也)
三葉而至文帝(自髙祖過/文帝來)帝豈蔽賢之主哉(用蘇東坡/上神宗萬)
(言書云文帝豈棄才之/主絳灌豈蔽賢之士)環視周行惟見蹶張吹簫之夫
爾才訥無文之人爾修乎正乎(應冒子在庭公卿豈無/人  申屠嘉傳嘉以材)
(官蹶張注弩以足蹋者曰厥張又周勃傳勃常以吹簫/給喪事又勃為人木强敦厚云云其惟少文如此又王)
(陵傳為/人少文)當時在楚豈無穆生(鼂錯傳初楚王好書與魯/申公穆生白生俱受詩於)
(浮丘伯云云穆生不嗜酒元王設/醴後忘設穆生曰可以逝矣云云)在齊豈無轅固(轅固/齊人)
(也以治詩孝景時為博士云云/固老罷歸之時年已九十餘矣)在濟南豈無伏生(伏生/傳生)
(濟南人也孝文時求能治尚書者天下亡有聞伏生治/之欲召時伏生年九十餘老不能行於是詔太常使掌)
(故鼂錯/往受之)白駒皎皎金玉遐心(用毛詩全句比士/之隠而不出者)不肯一
到漢廷(言上面許多/人不肯來)亦懲前日嫚罵之辱以為漢家法
然爾(見前注又趙王傳趙王敖執子婿禮甚卑上箕踞/嫚罵之又魏豹傳漢王嫚侮人罵詈諸侯羣臣如)
(奴/耳)大抵士之修潔者不以進為榮士之正大者常以去
為輕(應冒子修潔者以退為/髙正大者以去為榮)緼袍華於佩玉飲水甘於
列鼎(用古文言其/雖窮猶達也)求之未必至至之未必留况欲不求
得乎(應冒子求之猶恐不/至而况不求之乎)賈山一疏正望文帝之求之
也(引本/文)當時修正之士僅一賈生(賈誼年十八以能誦/詩書屬文稱於郡中)
(河南守吳公聞其秀/才召置門下云云)纔一啓口絳灌嫉之如仇矣(同上/每詔)
(令議下諸老先生未能言誼盡為之對云云天子議以/誼任公卿之位絳灌之屬盡害之曰洛陽之人年少初)
(學專欲擅權紛亂諸事/注絳侯周勃灌嬰也)宣室之召帝豈思前日賈山之
言也耶(同上後歲餘文帝思誼召之至入見上方受釐/坐宣室上因感鬼神事而問鬼神之本云云)
然而求之名常生於不足(有則不/必求)倉公之門不求醫(倉/公)
(能醫盧/人也)公輸之門不求匠(魯公輸/子之巧)荆楚不求劒客(荆楚/多劍)
(客/)鄒魯不求文學(鄒魯尚/文學)何者其素有也(以上四様人/皆是本色自)
(有更不/須求)漢猶有人尚勞當宁側席之求公卿有靦面目
矣(惟在朝公卿無修正之/人所以要求修王之士)朝無人焉安得不起師慧之
歎(見左/傳)謹論
　右兩篇辭意俱新更無塵腐氣習
　
　
　
　
　
　
　
　
　
　
　
　
　論學繩尺巻七
欽定四庫全書
　論學繩尺巻八
　　　　　　　　　　　宋　魏天應　編選
　　　　　　　　　　　　　林子長　箋解
　無所考證格　與李仲元貌言行論同格
　　陸澄譏康成之註　　　　　　　林徳頌
　　　出處(孝經序劉炫明安國之本陸澄譏康成之/註按要㑹云鄭氐孝經十八章係長孫氏)
　　　　　(江氏后氏翼氏傳之後來鄭氏註之近古/皆云鄭康成魏晉之朝無有此説晉荀昶)
　　　　　(集孝經説始以鄭氏為宗陸澄以為非康/成所註請不藏秘省王儉不依其請遂得)
　　　　　(見傳至唐劉知幾極言非康/成所註凡十二條又見後註)
　　　立説(謂世儒溺於傳註之學不明聖經之本意/如注孝經者有鄭氏人皆以為康成也而)
　　　　　(陸澄獨譏之以為非康成吾以為果是康/成所注亦不明聖人言孝之㫖果何益於)
　　　　　(聖經又何必/論其是非乎)
　　　批云(考究情深議論振發非老/儒宿學安能有此筆力)
論曰談經者之無成説久矣(言世儒傳註不/明孝經之㫖)君子不必
論其人可也(言孝經或是康成所註或非康成所/註皆無補於孝經言陸澄譏之非也)聖人
作經以詔來世非真為言語設也(論聖人作經本㫖不/在言語上要喚下意)
所以啓迪人心扶持世教者在是(大要在/孝上)况夫天地之
大經生民之大義實於此有述焉(孝經云夫孝天之經/也地之義也民之行)
(也天地之經/而民是則之)而世儒昧之(世儒皆不明孝之/大義徒尚傳註)正使世儒
復生亦無益於聖經也(便是鄭康成所註/亦無補於孝經)不原聖經之
明晦(責陸/澄)而論傳註之真偽(謂譏其非/康成所註)是雖考訂之精
援據之審君子猶以為未也(且放寛説便是康成所/註於孝經亦有何補)註
孝經者有鄭氏人以為康成也(且據他/人之説)而陸澄譏之以
為非康成(述本/題意)然使其真康成亦未必盡知聖人之經
者矣何獨於孝經為然(駁倒本題/發明主意)陸澄譏康成之註唐
人主有志於孝經者故其説云耳(謂唐/𤣥宗)昔傳易者有子
夏人曰非子夏也丁寛託之也(唐藝文志周易卜商傳/二巻或謂丁寛自作託)
(子夏/之名)君子曰如其果子夏也亦未必盡知易也(斡一轉/證主意)
何者子夏雖工於文學嘗於褒貶不能措一辭矣而又
焉知易(史記孔子世家孔子為春秋筆則筆削則削子/夏之徒不能贊一辭又語文學子游子夏傳謂)
(子夏於春秋且不能措一/辭又安知三聖作易之㫖)傳春秋者有左氏人曰非丘
明也左氏之裔為之也(後漢范升傳建武二年欲為左/氏春秋立博士升起對曰左氏)
(不祖孔子而出於丘明乂奏左氏之失凡十四事又上/太史公違戾五經謬孔子言及左氏春秋不可録三十)
(一/事)君子曰如其果丘明也亦未必盡知春秋也(斡一轉/證生意)何
者丘明好惡與聖人同者纔一二耳(漢劉歆/傳云云)因其好惡
之同推其好惡之異且猶不可况未能皆相似也(謂左/丘明)
(好惡既不與孔子盡同又/安能盡知春秋褒貶之法)甚矣傳註之學何其相尚也
(引歸傳註上謂傳註/不足以明聖人之心)寜道孔聖誤諱言服鄭非彼何愛
鄭如此哉(用諱詩云云服䖍鄭/康成皆尚傳註之學)聖人之經以世儒而明
(曉得聖人之本/㫖則為明白)亦以世儒而晦(不曉聖人之本/㫖則為晦昧)謂傳註
盡無得於聖經固不可(且揚傳註之學亦/有益於聖人之經)謂聖經皆不
離乎傳註尤不可也(又抑傳註之學未/有益於聖人之經)彼其篇斷而章
分句解而字析(深貶傳/註之害)以文害辭以辭害意(用孟/子語)是皆
指而枝焉身而贅焉(謂聖經之有傳註如指之有枝/節身之有贅疣言其繁多也)有
之不加益無之不加損(言傳註不/足為重輕)其於聖經深㫖奥義
彼烏知之(言傳註不知/聖經之深奥)若康成者誠世儒之冠冕也(且/楊)
(康成亦是漢/儒之第一人)然康成說經多憑臆見竄易舊文(臆已意/也竄易)
(改變也言康成只是據/已見而傳註聖人之經)其說詩也泛引傳註非風雅之
本㫖也(康成説詩則不得詩之本/㫖詩有國風大雅小雅)其説禮也多泥名數
非得中和之要理也(康成説禮則不得禮之本㫖之周/禮以五禮防萬民之偽而教  中)
(以六樂防萬民/之情而教之和)甚至於詩以生甫為甫侯於禮以生甫
為仲山甫先後乖剌如出二人其無定見也若此(詩崧/嶽降)
(神生甫及申謂康成註詩之生甫/與禮之生甫其說不同可見乖謬)誠使其真從事於孝
經亦豈有得於聖人之所謂孝哉(謂康成之註他經皆/未深得其㫖使孝經)
(果是康成所註亦未/必盡知孝之大㫖)且孝經家之有鄭氏以為康成者
荀昶祖之而實之者王儉也(荀昶與王儉謂孝經是/康成所註  詳見題註)以
為非康成劉知幾輩力排之而倡之者陸澄其首也(劉/知)
(㡬陸澄謂孝經非康成/所註  並詳見題註)盖嘗因開元天子之言參開元
羣臣之議而遡陸澄之㫖矣(開元天子指明皇羣/臣指題下注諸人)康成
之自序述其所註惟及諸經而不及孝經也(言所註周/易尚書毛)
(詩儀禮/禮記)鄭志之目録記其所註不及孝經(𤣥荅諸弟子/問五經依論)
(語作鄭/志八篇)又况康成之釋經言鄭氏者皆以名著也(康成/之釋)
(諸經皆云/鄭𤣥箋)今孝經之註存其姓而没其名是尚得為康
成乎(孝經註只云鄭/氏箋不書其名)吁是則然矣(擺上/意)抑不曰(歸正/意)聖
人之道康成其有造之乎否也(謂康成未深/造聖人之道)聖人之經
其有得之乎否也(謂康成未盡/知聖人之㫖)如其真有造乎此真有
得乎此(斡轉/上意)則介乎康成可也(居二者之/間謂之介)否則雖孔壇
猶在鄭鄉復作其亦何益哉(孔子設教於杏壇之上又/孔融告髙密縣為𤣥特立)
(一鄉曰/鄭公鄉)亦嘗原聖人之所以語曽子者乎(推原孔子與/曽子語孝之)
(意/)靡瞻匪父事父孝故事天明蓋鳶飛戾天如在其上
也(詩小弁靡瞻匪父又孝經感應章事父孝故事天明/又中庸詩云鳶飛戾天魚躍于淵言其上下察也又)
(洋洋乎如在其/上如在其左右)靡依匪母事母孝故事地察蓋魚躍于
淵如在其左右也(詩小弁靡依匪母又孝經感應章/事母孝故事地察又中庸見上注)是
理也自天子達於庶人共由之(孟滕文公上三年之喪/齊䟽之服飦粥之食自)
(天子達於庶/人三代共之)少有缺焉無所逃於天地間(少有未盡處/不得為孝)
其在聖門如養志之曽子得之孟子曰事親若曾子者
可也(孟離婁上若曾子可謂養/志也事親若曾子者可也)以曾子之事親而僅以
為可(朱文公云可者僅/可而有未盡之辭)嗚呼(嗟嘆/之辭)孝之為道其大矣哉
(見得孝/道難盡)區區康成又焉知之(焉音煙謂孝道之大/康成安足以知之)且鄭
氏所註吾不得其詳亦嘗聞其略矣(學孟子語舉康/成所註來説)曰
分别五土視其高下高田宜黍稷下田宜稻麥盖舉世
之所稱道然也(鄭氏註/云云)抑易之所謂地之宜禮之所謂
土之宜者猶不止是(聖經之言地利不止如康成所言/  易泰卦后以裁成天地之道輔)
(相天地之宜又周禮地官以土/宜之法辨十有二土之名物)况聖人所言天道地利
者正欲人自檢律無愧於天地間耳(聖經所指與康成/異  只舉此一端)
(便見得康成不知/聖人之所謂孝了)陸澄之意謂所註之非康成則其言
止是(且敘澄/之本意)而君子之見謂所註之果康成故其言亦
止是(却以主/意斷之)學者但論傳註之不足以發揮聖經(直駁/傳註)
(之學不/足尚)不必因其説求其人可也(不必説是康成所/註或非康成所註)嗚
呼何獨於鄭氏孝經為然哉安國之本亦然(又舉安國/之言為證)
安國之孝經古文孝經也而所傳之本失之久矣(又孝/經序)
(疏今文稱鄭𤣥註/古文稱孔安國註)自王劭得之而劉炫實明之(見篇末/詳註)
然非必其真也(謂此本亦未/是安國所註)故嘗謂閨門一章存之可
也去之可也庶人敢問二章分之可也合之亦可也(並/見)
(篇末/註)唐之人或右鄭而攻孔(或主康成之説以為是/而攻安國之本以為非)或
存孔而廢鄭(或主安國之説以為是/而廢康成之説以為非)要皆一偏之見爾
(將上二件議/論俱罵倒)咸陽一焰經籍道息(項羽焚秦咸陽宫室/存之者皆煨燼之末)
其存其闕若此者多矣(諸經或存或亡甚/多不止孝經為然)聖人之㫖意
苟明雖以今之書觀之可也(苟明聖人之㫖/無傳註亦可)傳註之無
益於聖經以安國聖人之後猶未之免而况康成乎哉
(罵倒孔安國是孔子之後且不知孝經之㫖何况/鄭康成乎縱使孝經果是康成所註亦無益了)然則
如之何曰問安如文(記文王世子篇文王之為世子朝/於王季日三鷄初鳴而衣服至於)
(寢門問内侍之御者曰今日安否何如内/豎曰安文王乃喜及日中及暮亦如之)繼志如武(中/庸)
(武王周公其達孝矣乎夫孝/者善繼人之志善述人之事)永言孝思昭哉嗣服君天
下之事也(詩下武繼文也永言孝/思孝思維則昭哉嗣服)一人有慶兆民賴之
為諸侯者皆魯公(出孝經甫刑云又見下註然友反命/定為三年之喪父兄百官皆不欲曰)
(吾宗國魯先/君莫之行)若定公者斯改悔矣(孟子滕定公薨云云/然友之鄒問於孟子)
(孟子曰不亦善乎/親喪固所自盡也)為大夫者皆莊子(語子張曾子曰吾/聞諸夫子孟莊子)
(之孝也其他可能也其不改/父之臣與父之政是難能也)如武伯者斯在下矣(同上/孟武)
(伯問孝子曰父/母惟其疾之憂)為士者非曾則閔(孟離婁事親若曾子/可也又語先進孝哉)
(閔子騫人不間於/其父母昆弟之言)又不但為子夏之服勞子游之能養
矣(語為政子夏問孝子曰色難有事弟子服其/勞又子游問孝子曰今之孝者是謂能養)當寒而
温當暑而凊必使舉天下之為父子者定焉而後可也
(記曲禮凡為人子者冬温而夏凊/昏定而晨省又用孟子離婁上語)帝王之所行者若是
(繳以/上語)夫子之所言者若是(繳夫子與曾/子言孝意)人患不知求之
耳(用孟/子語)若夫改元至徳亦不忘孝(肅宗即位于靈武尊/皇帝曰上皇天帝大)
(赦改元/至徳)而萋菲者至讒隙生焉(同上李輔國用事上皇/輕輔國矯稱上詔迎上)
(皇居甘露殿上/皇不懌云云)則雖詔天下家藏孝經猶無益也(唐𤣥/宗本)
(記詔天下/家藏孝經)而况康成之註也哉謹論
　孝經有二(古文孝經一十二章庶人分為二章故自/天子以下分為一章曾子敢問分而為二)
　　(又添閨門一章閨門之内具禮矣嚴父嚴兄妻子/臣妾猶百姓徒僕也今猶有此本温公范祖禹註)
　　(古文本出於屋壁中孔安國為之傳安國之本亡/於梁至隋王劭於京師訪得之送與劉炫所謂劉)
　　(炫明安國之本是也然儒者猶謂炫/自作之非孔舊本也  出隋經籍志)
　無所考證格　與陸澄譏康成之註論同格
　　李仲元貌言行如何　　　　　　蕭　易
　　　出處(揚子淵騫篇或問子蜀人也請人曰有李/仲元者人也其為人也奈何曰不屈其意)
　　　　　(不累其身曰是夷惠之徒歟曰不夷不恵/可否之間也云云仲元世之師也見其貌)
　　　　　(者肅如也聞其言者愀/如也觀其行者穆如也)
　　　立説(李仲元只是一隠士若貌若言若行俱無/聞於時而揚子雲亟稱之其言無證若如)
　　　　　(子雲之言固足以起人之嘆而其言無證/反足以起人之疑然君子寜闕其疑不敢)
　　　　　(厚誣當世之無人惟曰是其/不可傳者與其人俱往矣)
　　　方澄孫批云(言語出入經傳有抑揚有變態不/肯道有此人又不肯道無此人如)
　　　　　(驅龍蛇縛虎豹/更無捉摸處也)
論曰古之君子其不可傳者與其人俱往矣(謂仲元之/貌言行無)
(傳於/世)尚論者每歎之而亦或疑之(如子雲所稱可以起/人之嘆而其言無證)
(反以啓/人之疑)雖疑之而終不敢少之也(君子雖疑其言之無/證又不敢厚誣當世)
(之必無此人摺只/一破多少轉)夫人而非賢則已(暗指仲/元反説)果賢也(轉/正)
其言論風㫖豈無一二之足聞者(仲元/之言)而所為飭躬厲
行不使非禮加乎其身也(仲元之貌與/行  用經語)固以待後世之
夷考焉耳(使後世有所考/證方信其為人)何至與聲容辭氣俱超忽而
寂寥哉(何至無/傳於世)意者素隠行怪(出中庸子曰素隠行怪/文公註云素按漢書當)
(作索索隠行怪言深求隠僻之理/而過為詭異之行也  指仲元)議論施為不少㮣見
於世(言其貌言/無傳於世)身隠矣焉用文之(用左傳介/子推語)故當時亦
不得而述歟(其貌言行無傳當/時無可得而述)夫既已可見矣可聞矣
可觀矣謂之不文不可矣(謂仲元見其貌者肅如也聞/其言者偢如也觀其行者穆)
(如也字應/上文)其時得而識之(暗指/子雲)非其時則不得而稽焉
(謂後世無/所稽考)然則古之人好修而名不稱者何限也(古之/名士)
(不傳於世者多非/特仲元一人而已)不然則言無證不信而聲聞之過情
者皆可疑也(用孟子語疑應每/嘆之而或  之)君子寜闕其疑而不敢
厚誣後世之無人惟曰是其不可傳者與其人俱往矣
(應破語文/勢圓轉)如法言之述李仲元其貌言行之動人有若
此者(揚雄常問法應之譔以為/十三巻象論語號曰法言)而求其所謂貌言行者
卒無可指也(謂其無傳於苟/世無所考證)非史失其傳則子雲之言
誇矣(兩語疑不/與後相應)李仲元貌言行如何其然豈其然乎(用/論)
(語句亦/疑下)夫仲元之為人書固有闕矣(直將仲/元叙起)世次之先
後則吾將安考(謂世次/無所考)以其接於子雲之見聞殆亦西
都末造之隠者歟(謂仲元想是西/漢末之一隠士)何以驗其隠也(設問/隠字)
彼其卓爾大雅見稱於子雲者如此(揚子稱李仲元/為大雅君子)而
後世無傳焉是以知其為隠也(應上隠字/用孟子語)　抑古之流
芳千祀者豈必皆遭遇其時而嘉言善行班班史牒者
如將見之(謂古之名聞於世者/非必顯者而後傳)世降俗末是固無賢者
也有則史必書之(舉孟/子語)昔隋之亂唐之未興也河汾之
間有隠君子焉(杜淹撰世家隋季文中子之教興於河/汾又中説天地篇叔恬曰文中子之教)
(興其當隋之季世/皇家之末造乎)其書曰中説者載其言行為詳學者
得其書而讀之猶可彷彿其人(王通諡曰文中/子作中説十篇)獨怪夫
隋氏之史出於門人之所論撰而不為其師立傳(房𤣥/齡撰)
(隋史不為其/師王通立傳)是以後世君子未能釋然於其間(使人不/能無疑)
甚者至以為無是人也(或謂隋時/無王通)吁以為無是人則不
可(解上/意)而使人不能釋然於文中子者(答上/意)則王福畤
之家傳實啓之(文中子二子長曰福郊少曰/福畤福畤記王氏家書雜録)何則揚之
太過者疑之所從生也(繳上意謂王通啓人/之疑亦如李仲元)今以文中
子之動容正色而庶幾於貌孔子之貌(謂王通之貌㡬/及孔子之貌)
文中子之出辭吐氣則庶幾於言孔子之言(謂王通之/言幾及孔)
(子之/言)而文中子之造次施為起居動履其行之不肖於
孔子者幾希(謂王通之行幾及孔子/之行  此一股變文)又舉其事以實其
説固以必人之信也而反以甚人之疑也(且據揚子稱/仲元之為人)
(固將以必人之信而其/言無證反以甚人之疑)吁指實而言人猶以疑言又不
實誰則信之(學左傳/言語)若子雲之稱李仲元是矣(謂揚子/所言不)
(足/信)蓋自史遷尚勢利而揚貨殖抑道義而進游俠(司馬/遷作)
(史記有貨殖/傳游俠傳)班固論次西漢無能改於其失(班固作西/漢亦不能)
(改司馬/遷之失)彼山澤之癯儒容貌不足以動人(謂隠者之貌/又山澤之癯)
(儒/)括囊而遯雖有言而莫之或聴(謂隠者之言无易坤/卦括囊无咎  譽)
惟其徳行道義之富而勢利蔑如也(謂隠者之行態二/股文勢有變  一)
(股是/一様)是固子長孟堅之所抑而不尚者(司馬遷字子長/班固字孟堅)
無惑乎仲元之徒無得而稱焉(學語孟/句法)嗚呼(嗟嘆/之辭)美晢
之張蒼而大書(張蒼傳蒼有罪當斬解衣伏質身長大/肥白如瓠時王陵見而怪其美士乃言)
(沛公赦勿斬晳白也用左傳東/門之晢字  反形仲元之貌)木訥之周勃而特書(周/勃)
(傳勃為人木強敦/厚  形仲元之言)無行如陳平輩而不一書(陳平傳漢/王以讓無)
(知對曰臣之所言者能也陛下所問者行也云云盗嫂/受金何足疑乎形仲元之行大書特書不一書用左傳)
(語/)而魯有大臣史失其名非以其不顯歟(證仲元/之隠者)夫必
顯者而後書則隠居求志姓名湮滅者何可勝數真可
惜也(應冒頭古之人好修/而名不稱者何限也)使𢎞也不見書於法言則天
下後世誰復知有李仲元哉(蜀秦宓傳李仲元名𢎞既/稱其名復稱其字學左傳)
(體/)雖然(喚下意非是/自為一段)後世之知仲元者以法言也後世
之疑仲元者亦以法言也(應破論者每嘆/之而亦或疑之)尚友千載於
古人中得仲元者焉(用孟子語又尚論古之人誦其詩/讀其書不知其人可乎是以論其)
(世也是/尚友也)果如揚子之所稱(且正/說)恨不獲振太史公之屐
(司馬遷歴覽天/下名山大川)歴乎魚鳬蠶叢之墟(魚鳬蠶叢/蜀地名)物色益
州之祠尚無恙乎(蜀志劉璋為李𢎞立祠之物色字用/嚴光傳迺令以物色訪    又學馬)
(子才贈蓋邦式文不知/魚腹之骨尚無恙者乎)想夫英爽如生睠兹宇而躊躇
也(想仲元之/祠氣象)蘭萎玉沈莫寫我心(言仲元既往已如蘭/之萎如玉之沈不能)
(以寫我胷/中之所藴)則尋繹其議論察其立身行已之大㮣(欲考/其言)
(貌/行)意其猶有足證而闕如也(亦無所/考證)夫子温而厲威而
不猛㳟而安徒曰貌云乎哉(見語/述而)與下大夫言侃侃如也
與上大夫言誾誾如也(見語/鄉黨)而答問訓告散在二十篇之
中者皆至言矣(語序言魯論語二十篇皆/孔子弟子記諸善言也)若其徳行則
綏之斯來動之斯和從游而速肖者非躬行之化疇克
爾(語子張云云又夫子從㳺者三千速/肖者七十二股文各一様有變態)彼仲元者何人
斯(歸本/題)貌足以肅人之見言足以愀人之聞行足以穆
人之觀(舉本出/處文)而其貌其言其行果何若也(三者皆無/所考證)
雖曰浮沉鄉里栖遲山林影響昧昧可即而不可求故
人莫得而紀焉(謂仲元只是一隠者/故人莫得而知之)然世惟無若人
也(無此人則史書/不可得而紀)誠有若人亦檮乘之光也(若果有此/人史書豈)
(可不紀孟子晉之乘楚之/檮杌  檮乗二史官之號)述子房者證之畫工史家之
法固有纎悉於容貌之書者(有所證/者如此)君平子真之流其
微言篤行時時見於他傳尚多有之(揚子谷口有鄭子/真蜀有嚴君平皆)
(修身自保成帝時王鳳以禮聘子真/子真不詘而終君平卜筮於成都)至於仲元何獨不
然(再歸/本題)知仲元者未幾而疑仲元者繼之必自子雲之
言始(應前知仲元者以法言/疑仲元者亦以法言)或曰(設一/難)雄稱仲元以自
况也(謂揚子以/仲元自比)不夷不惠可否之間古無是論也(引本/文謂)
(仲元既不是伯夷之清/又不是栁下惠之和)見而肅聞而愀斯不惠之驗歟
(將本文見其貌者肅如也聞其/言者愀如也織在不如惠語下)觀而穆斯不夷之驗歟
(將本文觀其行者穆如/也織在不如夷語上)草𤣥著新自附於可否之間歟
(本傳領而作太𤣥五千文又遷/子雲劇秦美新  織可否之語)信若此則不無可議也
(駁倒第一/難之説)或曰(再設/二難)雄稱仲元子誠齊人也(雄與仲元/同蜀人)
(用孟子誠/齊人也語)雄家世蜀仲元之為人當世豈無其輩而此
獨亟稱者以其為蜀之人耳(發明同/蜀人意)若然則喜而溢美
未足據也(又駁倒第/二難之説)或又曰(又設第/三難)雄稱仲元取其内
外一致表裏俱符也(謂雄稱仲元以/其有徳行可取)司馬相如王褒皆
蜀産也(又舉蜀中/二人來證)雍容閒雅者不足覆竊貲之醜(司馬/相如)
(傳相如雍容閒雅甚都又卓文君奔/相如俱如臨卬從昆弟假貸云云)造作語言綴成歌
頌者正當以貢諛獻佞為羞耳(王褒傳褒作中和樂職/宣布詩選好事者令依)
(鹿鳴之聲習而歌之又作聖主得賢/臣頌云云議者多以為淫靡不急)𢎞之擅美正以其
行歟是亦未可知也(又駁倒第/三難之説)今既無以質雄説之是
(以雄稱仲元之説/為是則又無所考)而亦無以辨雄説之非(以雄稱仲元/之説為非亦)
(無所/證)與其以誇誕而議雄寜若以傳而議史猶可景行
古人而不失為忠厚之論耳(應冐若非史失其傳則子/雲之言誇矣亦應破頭雖)
(疑之而終不/敢少之也)嘗試摭仲元之遺事而為之補傳曰(論無/補傳)
(之體今創為之者不惟見其學/識該博又可具見仲元首末)李仲元不知蜀之何許
人其名曰𢎞(李仲元名𢎞/見秦宓傳)語在陳壽蜀志秦宓傳(三國/志乃)
(陳壽/所作)其出處當在元成哀平間(西漢/之末)與揚雄同郡又同
時也(仲元與雄同/蜀人又同時)雄雅敬之(雄甚敬/仲元)今其載於淵騫篇
者是己(本/文)釋揚子者以為詳見華陽國志(司馬光曰仲/元事見常璩)
(華陽國/志尤詳)而秦宓以為不遭法言令名必淪(見秦宓傳如/李仲元不遭)
(法言令/名必淪)宓去𢎞未逺也而言若此則其事已不可攷矣
(秦宓與李仲元俱蜀人宓/取仲元之時將三百年)常璩增益而附㑹之殆皇甫
謐譔帝王世紀之類其説難據(謂常璩華陽國志載李/仲元事皆增益附㑹之)
(語不足信亦如皇甫/謐譔帝王世紀之類)蓋没後且二百年劉璋刺益州乃
為之立祠云(秦宓傳劉璋刺益州遣王/商為嚴君平李𢎞立祠)斷之曰揚子雲
以為仲元在夷惠之間今雖未可信也(舉揚子本文不/夷不惠可否之)
(間/也)仲元將不得在君平子真之間乎(舉韓愈諌臣論子/告我曰陽子可以)
(為有道之士也今雖不能及已陽子將不得為善人乎/  嚴召平鄭子真皆隠者從前皆疑仲元之為人無考)
(證至此放寛一著却將君平/子真二隠士比他語有斷制)謹論
　亦可與丁集黄道深郭林宗何如人論參看
　前篇謂陸澄譏康成之所註或是或非無所考證可
　疑之而不可信之也後篇謂揚雄稱仲元之為人或
　有或無無所考證雖疑之而不敢少之也
　有所考證格　與聖人成書成言論同格
　　五帝三代之記如何　　　　　　陳子頤
　　　出處(史記三代世表太史公曰五帝三代之記/尚矣自殷以前諸侯不可得而譜周以來)
　　　　　(乃頗可著注索隠曰此叙五帝三代而篇/名三代者以三代代系長逺又三代皆出)
　　　　　(五帝故叙三代/要從五帝起也)
　　　立説(考古者以經為證事本諸經君子質之而/無疑而無證不信則姑存之以傳疑可也)
　　　　　(太史公採五帝三代之記以作世表表著/五帝之世而其篇名特標以三代而不及)
　　　　　(五帝蓋謂三代之記遷已得以證之經/五帝之記世代愈逺遷則不敢盡信也)
　　　批云(見識高考究熟用事/遣文頗有前輩風度)
論曰考古者以經為證(指班固言三代之記可以經為/證  出處下文云孔子因史文)
(次春秋/序尚書)事不證諸經(謂五帝之記/無所考證)君子存之而不敢盡
信也(故史記但云三代/世表而不及五帝)蓋經者史之法(史以經為/證  主意)凡經
聖人紀次之所及者(指孔子次春/秋序尚書)萬世所恃以為訂正
之地也(萬世以孔子/之經為信)有如去古既遠之餘(總引/本題)帝王統
緒之所相承其世代漫不可考(三代世表正義曰言代/者以五帝久與傳記少)
(見夏啓以來乃有尚書畧有年月此/於五帝事迹易明故舉三代為首)所幸而僅存者猶
以經傳所及之一二(指春秋尚/書所載)與夫百家之所撰次者
耳(指出處下文/傳記之類)然而事本諸經君子質之而無疑(三代/之記)
(可以證之/尚書春秋)而無證不信者姑存之以傳疑可也(五帝之/記無所)
(考證傳出處下文云/疑則  疑盖其慎也)存焉而述之述焉而名之(存五帝/三代之)
(名/)於其名而示其去取之意(世表之篇名去五帝之名/但曰三代世表發語之首)
(又曰五帝三/代之記尚矣)則是非疑信可以瞭然於後世矣(繳前面/主意)
司馬遷採五帝三代之記以作世表(敘本/文)蓋自黄帝迄
于周也(始於黄帝/終於周)表著五帝之世而其名乃止於三代
(但曰三代世表/而不及五帝)豈非三代之記遷己得以證之經(證之/尚書)
(春/秋)五帝之記世代愈逺遷亦未敢盡信歟(無所考證/見小講注)此
世表之名所以不及五帝也(發盡/主意)五帝三代之記如何
請得而辨之蓋嘗觀遷史之例矣(便就司馬遷作/史之例敘起)所記
以此其名亦以此此正例也(記與名/無異同)如五帝之紀所以
記五帝之事也(史記五帝紀黄帝顓/頊帝嚳帝堯虞舜)所記以此其名遺
乎此此變例也(記與名/不同)如十三諸侯而表之名止於十
二不數吳也(史記十二諸侯年表索隠曰篇言十二實/敘十三賤夷狄不數吳又伯在後故也)
(周魯齊晉秦楚宋/衞蔡曹鄭燕吳)今而採五帝三代之記以為帝王之
世表(引本/文)不從其實而名之(既曰五帝三代之記則世/表盍當名五帝三代世表)
(今只云三代世/表而不及五帝)顧乃削去五帝標以三代自附於黜呉
之例何耶(以上面十二諸侯/世表黜呉事設難)大抵良史之著述必欲其
有所證也(主/意)考之平昔所聞而然推之聖經賢傳而合
則名之無疑也(有所考證則名之亦/足信如三代之記)證之聖經而無據
考之百家而僅存若是則存以傳疑可也(如五帝之記/無所考證則)
(存之以/傳疑)存之而遂名之(若存五帝之名而/遂名之於世表)天下後世其
謂五帝世系本末先後果若是確(恐後世以司馬/遷之言為實)是非
君子所以望來世俟明哲之意也(轉歸遷之/意不如此)堯典之書
乃係之虞(今書之堯典不曰唐書曰虞書訖書序/孔子討論墳典斷自唐虞以下  于周)非固
抑唐而進虞也(幹下/意)書得於虞氏之史官謂之虞則可
謂之唐不可也(有所/證據)夫子且不敢以無證之書實堯典
為唐遷其敢以無所考信之記而遂以五帝名表哉(以/夫)
(子形容太史/公用事甚活)且五帝之記三代以來未嘗無考也(且放/寛一)
(著/)周外史之所掌則三皇五帝之書也(禮春官外史掌/三皇五帝之書)
楚左史之所讀則三墳五典之書也(書序春秋左氏傳/曰楚左史倚相能)
(讀三墳五典/八索九丘)使遷也生於三代之時周旋於周外史楚
左史之列(將上文來與/司馬遷打合)則以帝王之書表帝王之世無
庸寘疑信於其間也(使司馬遷如外史左史之有所證/據則其世表必名五帝三代世表)
(是以上皆/  放寛説)奈何戰國以來諸侯去籍帝王之記己先壞
(孟萬章北宫錡問曰周室班爵禄也如之何孟子曰/其詳不可得聞也諸侯惡其害己也而皆去其籍)秦
人焚書帝王之記則盡泯(書序秦始皇滅先/代典籍焚書坑儒)漢興君子
所恃以考上世之源流而究見其統緒之所自出者以
屋壁之六經存也(書序魯共王好治宫室壞孔子舊宅/以廣其居於壁中得先人所藏古文)
(虞夏商周/之書也)然詩者國史之所記詳於周而及於商五帝
之事不記也(詩大序國史明乎得失之政載詩之風雅/頌載商周事為詳  謂詩不  五帝事無)
(所/證)書者記書之史也始於堯而終於秦五帝之典不全
也(古史叙書謂之古史又書始堯典終/秦誓  謂書亦不載五帝事無所證)至於易言黄帝
通變之事僅數語耳而其世次先後亦不可知也(易繫/辭神)
(農氏没黄帝堯舜氏作通其變使民不倦後/謂易雖載五帝事亦不詳言其世次之先)五帝之世
所可得而聞者系牒之有書世表之有載(本出處下文/於是以五帝)
(繫牒尚書集世紀黄帝/以來訖其和為世表)然皆出於百家之書其為不雅
馴則一也(百家之言無所考證然史五帝紀太史公曰/學者多稱五帝尚矣  尚書獨載堯以來而)
(百家言黄帝其文不雅/馴薦紳先王難言之)遷將絶之而不記歟(設疑/下)則三
代世繫之有記而黄帝以來獨無之非所以尊本繫之
自出也(司馬遷於三代世表所以有/五帝三代之記尚矣之言)將從之而盡信之
歟(再設/疑下)則三代之事猶有明證五帝之世經無可考也
(三代之事可以證之經/五帝之世無所考究也)夏禹之後有啓有太康吾可證
之書(書益稷啓呱呱而泣注啓禹子也/又五子之歌太康失邦注啓子也)湯至太甲而外
丙仲壬又介乎其間吾可證之孟子(孟子萬章伊尹相/湯以王於天下湯)
(崩太丁未立外丙二年仲壬四年太甲顛覆湯之典刑/伊尹放之於桐三年趙氏曰太丁湯之太子未立而死)
(外丙立二年仲壬立四年皆/太丁弟也太甲太丁子也)周自文武成康而次其譜
繫之著於小史者皆可按而覆也(周譜繫圖周文王武/王成王康王昭王穆)
(王又書君牙惟小子嗣/守文武成康之遺緒)至於黄帝顓嚳其世次之先後
不知何所取證哉(黄帝顓頊帝嚳/於經無所考證)夫惟世次不可得而
詳而五帝之名自孔安國且有異説(按劉道原通鑑外/紀云云小司馬以)
(伏羲女媧神農為三皇未知何據蘇子以伏羲神農黄/帝為三皇以少昊附顓頊高辛堯舜為五帝者盖本孔)
(安國序書謂伏羲神農黄帝之書謂之三墳少旲顓頊/高卒唐虞之書謂之五典故以黄帝為三皇少吴為五)
(帝又書序注云先儒解/三皇五帝與孔不同)則三代之記其視五帝之記其
詳畧虚實未易同年記也(三代之記詳而實以其有經/可證五帝之記畧而虚以其)
(無所考證/故不同也)何者三代之記有經之可稽是者得以筆非
者得以削(三代之記可證/之經故可信)五帝之記獨出於百家之言
百家可信乎(五帝之記出於百/家之雜記故可疑)則其世表之作雖記五
帝而獨以三代表為名者遷蓋未敢自以為信然(照前/面主)
(意/)故寜闕其名以俟後世之訂正乎(所以闕五帝之名/而不標於世表之)
(首/)嗚呼表則記之表亦名之三代也表則記之名則削
之五帝也(主意/發盡)後世覩世表之名則五帝三代之記其
是非有不待辨者遷之意微矣雖然遷誠有疑於五帝
之記則記之足矣不表其世何害哉(承上意/再辨難)是不然一
物不知君子所恥(晉張衡傳云仲尼/恥一物之不知)疑以傳疑君子謹
諸(史記世表云信以/傳信疑以傳疑)自後世譜牒之學不明遂以世繫
之書為無益(専責後世之人/不明譜牒之學)而不知帝王源流之所自
出且不能究見其本末何以議世道之損益商古今之
得失哉(既不明帝王世繫之源/流何以知其損益得失)後之學者不察史遷之
深意而猶肆其譊譊之辨(譊譊言其口/卞之捷給也)此正遷之所謂
難為淺見寡聞者道也(司馬遷云云責後世之人淺/見寡聞不知史遷世表之意)謹
之哉(謂不可/輕忽也)謹論
　三代之記有經可證而五帝之記無可考證故不以
　五帝名表
　有所考證格　與五帝三代之記論同格
　　聖人成書成言　　　　　　　　髙　山
　　　出處(揚子五百聖人之言逺如天賢人之言近/如地云云聖人矢口而成言肆筆而成書)
　　　　　(言可聞而不可殫/書可觀而不可盡)
　　　立說(書者言之所寄而言者心之所形心非言/不能以自明言非書不足以為證聖人以)
　　　　　(吾之心而寄之言以吾之言而筆之書使/天下後世由聖人之書而求聖人之言由)
　　　　　(聖人之言而遡聖人之心則/其所見所聞有可得而證矣)
　　　批云(辭意明白/最利初學)
論曰因所見而證所聞(自所見之言以/證所聞之書)帝王之心法於
是乎信矣(主意心形於/言言寄於書)夫書者言之所寄言者心之所
形(順發/主意)求其心而不求其言則其心不能以自白於天
下(心非言則不/能以自明)求其言而不求其書則其言不能以取
信於後世(言非書則不/足以為證)所傳無證(言不驗之/書則無證)所寄無迹
(心不寄於/言則無迹)聖人且奈何哉(結上/生下)是故聖人以吾之心而
寄之言以吾之言而筆之書(主意從心/上發出去)佔畢之所載簡
編之所陳(記學記今之教/者呻其佔畢)雖若不足以盡吾精神心術
之妙(且占便/宜説)而聖人亦惟假是書以寓吾之言托是言
以發吾之心(倒歸在/心上)使是書之在天下至萬世而不泯
(書者言/之所寓)則吾不言之言亦與萬世而無窮(心者不言之/言也與講腹)
(相/應)夫如是則天下後世由聖人之書而求聖人之言因
聖人之言而遡聖人之心(主/意)則其所見所聞寜不至是
而有所證耶(照冒/頭)聖人成書成言子雲之意如此耳談
者類曰言者道之漓也(漓澆/薄也)書者言之贅也(贅餘/剩也)太上
忘言何以言為(謂不必言貴記/曲禮太上  徳)上古結繩何以書為(謂/不)
(必書世易繫辭上古結繩而/治後  聖人易之以書契)聖人宜若泯聰明黜智慮
而秘天下於不可見聞之地也(此是放寛一著謂上/古聖人無容心於此)然
心而非言則無以啓天下之聞(應冒求其心而不求其/言則其心不能以自白)
(於天/下)言而非書則無以信天下之見(應冒求其言而不/求其書則其言不)
(能以取信/於後也)故聖人不憂其書之不足信而憂其言之無
所證(言證諸書應冒/書者言之所寄)不憂其言之無所證而憂其心之
無所寄(心寄諸言所應冒/言者心之  形)何者(設/問)目力至於離婁固明
矣(孟離婁上離婁之明/又聖人既竭目力焉)離婁能喻人以己之所見(注離/婁古)
(之明目者形此如/聖人之心  於言)而不能使衆人見其所見故無規矩
則無以證其明(同上不以規矩不能成方圓/如聖人之言要以書為證)耳力至於
師曠固聰矣(同上師曠之聦注師曠晉之樂師知音者/也又聖人既竭耳力焉  此如聖人之心)
(形於/言)師曠能喻人以己之所聞而不能使衆人聞其所
聞故無六律則無以證其聰(同上不以六律不能正五/音注六律謂黄鍾太簇姑)
(洗蕤賔夷則無射五音謂宫商角/徵羽  如聖人之言要以書為證)聖人者道之離婁師
曠也(歸聖人/身上)言者其目力耳力也書者其規矩六律也
(總上文/有法)知離婁師曠之所以為目力耳力則知聖人之所
以為心法者矣(照主/意)蓋聖人者天下之法則繫焉時人
之耳目寄焉(貫上耳/目字)其一言一語無非精神心術之所
寓(應冒言者/心之所形)然是言也發之於心驗之無形視之無迹
能使一時聞之不能使後世聞之(應冒所寄無迹/所傳無證等語)聖人
寜忍聴吾言之窮也哉(應冒以吾之言/而筆之書意)是故危微精一
允執厥中舜之心形於言矣(書大禹謨人心惟危道心/惟微惟精惟一允執厥中)
然必寄之於禹謨之書(見上/注)嗟爾萬邦明聴予誥湯之
心形於言矣(書湯誥王曰嗟爾萬邦/有衆明聴予一人告)然必筆之於湯誥
之書(見上/注)西土有衆咸聴朕命武王之心形於言矣(書/泰)
(誓中王乃狥師而誓曰嗚/呼西土有衆咸聴朕言)然必寓之於泰誓之一書(見/上)
(注/)夫聖人之心其精神運於亭毒之表其思慮出於事
物之外(先説聖人/之心大處)聖人之言大而天地不足以容之幽
而鬼神不足以測之(次説聖人/之言大處)彼區區之簡牘曾謂足
以盡聖人之心術乎(反説歸在聖/人之書上)然聖人終不廢此者
亦念夫發之於心者其言無所證筆之於書者其言有
所稽(慮冒小/講數語)誠使禹謨常在舜雖不作而舜之言未嘗
不在天下也吾心之言其可勝用乎(倒斡前面/所舉舜事)湯誥常
存湯雖不作而湯之言未嘗不在後世也吾心之言其
果有窮乎(倒斡前面/所舉湯事)泰誓常自若武王雖不作而武王
之言亦未嘗不窮天地而亘古今也吾心之言其旦暮
而盡乎(倒斡前面所舉武王事而右三股俱應冒頭使/是書之在天下至萬世  不冺則吾不言之言)
(與萬世/而無窮)嗚呼(嗟嘆/之辭)由古及今去聖人之世如彼其逺(學/孟)
(子/語)而心法之所在猶有足稽者焉(照主/意)豈非聖人言之
與書相維於無窮者歟(應冒所見所聞寜/不至是有證等語)雄之言曰言
可聞而不可殫也書可觀而不可盡也(舉出處/下文)雄其知
聖人之心矣(繳結歸重在心/字上應破語)雖然書不盡言言不盡意
(易繫/辭)書本於聖人之言言出於聖人之心(且順説前/面主意)而
是心又有非言書之所能盡也(又推廣/一步説)雄之所謂不可
殫不可盡者乃其所謂成也(本文喝/出成字)故煥乎文章而有
所謂巍巍乎成功莫之能名於是謂之成(語子罕巍巍/乎其有成功)
(也煥乎其/有文章)聲成文謂之音而至於動天地感鬼神於是
謂之成(見詩闗/睢篇)是其所謂成者非斐然之成者集百聖
之大成者也(語狂簡之小子斐然成章不知所以裁之/孟孔子之謂集大成者金聲而玉振之也)
成言成書雖特出於聖人一矢口一肆筆之間(本文聖/人矢口)
(而成言肆/筆而成書)而要其成功則成順致利曲成萬物惟㡬惟
深以之成天下之務也觀乎人文以之成天下之化也
(揚子聖人成天下之大順致天下之大利易繫辭曲成/萬物而不遺又繫辭云云又賁卦  舉數十箇成字來)
(影帶題/上成字)夫如是聖人成言成書豈苟成乎哉(結尾全力/在成字上)
謹論
　順題發明格　與王者之論同意
　　合宫衢室聴問如何　　　　　　李　瓘
　　　出處(中説問易篇文中子曰議其盡天下之心/乎黄帝有合宫之聴堯有衢室之問云云)
　　　　　(皆議之/謂也)
　　　立説(黄帝之時其事尚簡所以合宫之議惟聴/之之畧固不待問之之詳帝堯之時不如)
　　　　　(黄帝之時其事已繁所以衢室之議要問/之之詳而不如聴之之畧非帝堯之問求)
　　　　　(詳於黄帝之聴也時有先/後事有簡繁固應爾也)
　　　祭酒常挺批云(議論正大首尾照應原題用同/人咸卦之義最親切有味諸巻)
　　　　　(所無且氣勁而/語老必非少作)
論曰聖人將以盡天下之議(總説黄帝與/堯聴問之意)而不能無詳
畧之異者(黄帝合宫之聴則為畧/帝堯衢室之問則為詳)世道為之也(謂堯之/時已不)
(如黄帝之時/故問詳於聴)夫太上本忘言也(黄帝以前無/聴亦無問)言之瀆者
非古也(有聴有問便不如/無聴無問之時)况於詢謀之地(指合宫/衢室)愈詳
而愈切乎(帝堯之問又詳/於黄帝之聴)蓋自風氣始開已非太古忘
言之日(暗指黄帝時已不/如太古之時忘言)於是乎有聴政之地以來天
下之言(黄帝合/宫之聴)言固聖人之所樂聞也(幹/轉)而天下卒無
事之可言(無言則/無可聴)聖人之所以優游於此者(合宫/之地)亦惟
相忘於無聲之表(無言/可聴)雖聴之吾亦不得而聞也(黄帝/雖欲)
(聴言而終於/無言之可聴)自皇而帝天下之事日以詳(帝堯之時不/如黄帝之時)
聖人將以通天下之情則其心又何如哉(説堯問天/下之意)於
皇皇四達之衢(説衢/室意)為并謀兼智之地(出處本文并天/下之謀兼天下)
(之/智)聴之猶以為未足且進而加之問焉(聴之則不形於/言問則費辭説)
(了/)卒之洞達無隠上下相孚(雖問之之詳亦/如聴之之畧)而聖人亦
得以遂其恭已無為之心(語夫何為哉恭已/正南面而已矣)則堯之時
猶黄帝之時也(文字圓轉/與後相應)然則以衢室視合宫則其制
為愈詳(衢室之制/詳於合宫)聴而進之問則其言為愈切(帝堯之/問切於)
(黄帝/之問)非衢室之問固求詳於合宫之聴也(倒幹/一轉)時有先
後事有繁簡固應爾也(黄帝居帝堯之先其事簡帝堯/居黄帝之後其事繁所以問詳)
(於/聴)而聖人大公無我之心則一而已矣(聴問雖殊而二/聖人之心則一)
合宫衢室聴問如何請申王通氏之言夫公論其天道
乎(譬喻/起)開闢以來(天開/地闢)天道不容一日息則公論不容
一日泯(以天道比公/論説得開闔)公論猶一日聖人無兩心(且説聖/人求言)
(之心/則一)則聽可也問亦可也奚其異(設/問)曰無異也(答聽與/問本無)
(别/)特世數之相去有不能以強同爾(應冒子世道語謂/五帝之時不如三)
(皇之/時)世數不能以強同(申上/文)則事愈繁而言愈悉制愈
詳而情愈切(應冒子繁簡/詳切等字)此非聖人意也勢也(聖人之/心本不)
(欲如此以制於時變之不同/耳  學栁子厚封建論文法)吾求之易包犧氏以結繩
為政其言泯如也(從太古説來其/時尚未有言)　(易繫辭古者包犧/氏之王天下也云)
(云於是始作八卦以通神明之徳/以類萬物之情作結繩而為罔罟)上棟下宇之未制其
宫室無有也(同上上古穴居而野處後世聖人/易之以宫室上棟下宇以待風雨)宫室且
無有况於合宫乎衢室乎(引歸合宫衢室意謂是/時且無宫室安有聴問)吾觀
同人一卦而曰同人于野亨此固聖人所以通天下之
志(考官批云用同人卦義親切有味易同人于野亨利/涉大川云云惟君子為能通天下之志又六二同人)
(于宗吝之以此/比衢室  問)然至於咸而曰以虚受人(咸卦象曰山/下有澤咸君)
(子以虚/受人)夫以虚受人者心之感也(承上文而同上聖人/感人心  天下和平)
不曰感而曰咸咸者無心之感有以潜通於忘言之表
(本伊川語咸無心之感/  以此比合宫之聴)吾故曰衢室之問同人于野之
意也合宫之聴其咸之無心以虚受者歟(總上舉易為/證二段見得)
(問為詳而/聴為畧)且合宫古明堂也(本出處主合宫/明堂異名也)而黄帝之
聴必於是(先説黄帝有/合宫之聴)吾想是宫也陟降左右神明森
列(詩文王陟降在帝左右又韓文與孟/簡書天地神祇昭布森列非可誣也)其聴也真可以
對諸天而無愧(以上説黄帝合/宫之聴如此)衢室亦古明堂也(本出/處衢)
(室明堂/異名也)而堯之問必於是(又説帝堯有/衢室之問)吾想是室也無
門無旁我闥八荒(揚子無門無旁四達皇皇又吕與/叔克已銘洞然八荒皆在我闥)其
問也真可以質諸人而無隠(以上説堯衢/室之問如此)王通氏均以
為盡天下之議(總上二股/見本題注)則堯之心固黄帝之心也(應/冐)
(子聖人亦得以遂其恭已無為/之心則堯之心猶黄帝之心也)惟夫事變由簡而入繁
古制由畧而入詳(應冒子繁簡詳畧/四字  此是起文)堯固未得遊乎黄
帝忘言之天也(應冒風氣始開已非太古忘言之日自/皇而帝天下之事日以詳等語  脱奥)
(論舜不得以遊/乎堯之天句法)此曰聽曰問不能以不異(世道既有繁/簡之不同故)
(聴問有詳/畧之或異)何則(設/問)前乎此者天地絪緼猶太初也(用繫/辭語)
生人蚩蚩猶古始也(蚩蚩注敦厚貌氓之蚩蚩又劉孝/標嘗著絶交論天下蚩蚩此説太)
(古之時可/以忘言)迨陶唐氏洪水亟矣而非合宫調元氣之時
(謂堯之時不如黄帝之時有書堯典湯湯洪水方割又/唐陳子昂傳疏黄帝合宫  虞總章云云皆所以調元)
(氣和陰/陽也)苗民作矣而非合宫和天人之日(書大禹謨三/旬苗民逆命)
(又隋牛𢎞議傳議曰明堂者所以通神明/感天地出教化崇有徳黄帝曰合宫云云)噫堯之問所
以急於黄帝之聽歟(總上文謂堯之時既不如黄帝之/時是以問之之詳不如聽之之畧)
故夫合宫之名不可得而考(擺去合宫歸/在衢室上來)至於衢室則
闢之通途大衢而為採民言也明矣(本出處注衢室明/堂異名也當衢為)
(室以采/民言也)黄帝之聴不可得而聞(擺去黄帝之聴歸/在堯之問上來)至堯
之問則諫鼔謗木之下有不容一日釋者矣(通厯堯定/五岳置諫)
(鼔又前文帝紀朝有進善之旌誹謗之木/注善旌堯設之五達之道令民進善也)吾求其當時
所聴之人自廣成子一人之外無聞焉(黄帝之所聴者/一人而已比堯)
(所問之人則為詳問莊在宥篇黄帝聞廣成子在空同/之上進拜稽首而  曰聞吾子達於至道敢問治身奈)
(何而可以長久/云云詳見下注)而咨四岳稽于衆與夫鰥寡之辭皆得以
自通於密勿之前者何其詳(書堯典咨四岳又大禹謨/稽于衆舍已從人又吕刑)
(皇帝清問下民鰥寡有/辭于苗  應冒詳字)吾又求其當時所聴之事自至
道窈㝠之外無他語(黄帝之所聴者一事而已比堯所/問之事則為詳  莊在宥黄帝問)
(廣成子云云廣成子蹷然而起曰吾語汝至/道至道之精窈窈㝠㝠至道之極昏昏默默)而曰平土
曰殖穀與夫遏絶有苗亦必因其辭而聲其罪者何其
悉(書舜典帝曰俞咨禹汝平水土又吕刑禹平水土主/名山川稷降播種農殖嘉穀又皇帝哀矜庶戮之不)
(辜報虐以威遏絶苗民/無世在下  應冒悉字)由是觀之合宫之聴無聲也無
言也與天俱游也(應冒聖人相忘於無聲之表子詩無/聲無臭又語予欲無言又莊  心與)
(天/游)衢室之問為其有辭也無告也雖蕩蕩之天欲無言
得乎(應冒聴之猶以為未足且進而加之問焉語書吕/刑鰥寡有辭于苗又大禹謨不虐無告又  惟天)
(為大惟堯則之蕩/蕩乎民無能名焉)黄帝非忘斯世也堯非媚斯民也(應/冐)
(子非衢室之問固求/詳于合宫之聴也)理也勢也(應前非聖人/意也勢也)聖人亦不
自知也(總結/上文)不然去之千餘載而清問等語猶見於吕
刑(書吕刑詳/見上注)堯問一篇至形於莊叟(莊子有/堯問篇)獨黄帝之
所謂聴者終莫得而髣髴何也(反難謂堯之問尚有可/考黄帝之聴無所考一)
(詳一畧可/以見矣)吁是可以論其世矣(主意之應破世/道為  也意)抑均之
為明堂也均之為盡天下之心也(引本文畧/轉作結尾)堯惟憂其
時之不黄帝若也故其問也切於聴(應前/語)迨夫一問之
餘萬感俱㑹(歸重/問字)庶績熙矣萬邦和矣(書堯典協和萬/邦又庶績咸熙)
堯何心哉亦恭已無為而已(見前/注)此康衢童子從而歌
之曰不識不知順帝之則(列子仲尼篇堯治天下五十/年不知天下治歟不治歟云)
(云堯乃微服遊於康衢聞兒童謡曰立/我蒸民莫非爾極不識不知順帝之則)至於是則堯之
時歟黄帝之時歟(打聚説堯與黄/帝之時則一也)抑無懷大庭之時歟
(謂堯黄帝之時與上古/無懷大庭之時則一)然則欲知合宫之聴者當觀之
衢室欲知衢室之問者惟求之康衢(打合得艷/麗可觀)謹論
　次名論亦佳但自講題以後文勢寖弱矣
　順題發明格　與合宫衢室聽問論同意
　　王者之論如何　　　　　　　　戴慶焨
　　　出處(荀子王制篇王者之論無徳不貴無能不/官無功不賞無罪不罰朝無幸位民無幸)
　　　　　(生百姓曉然皆知夫為善於家而取賞於/朝也為不善於幽而䝉刑於顯也夫是之)
　　　　　(為定論是王/者之論也)
　　　立説(謂粹古之世上下相孚於忘言之中世道/不古而後賞罰之論興焉王者非不欲忘)
　　　　　(言也不容不見於言論也時當戰國㫖意/不明荀卿子有感於王者之事故有此語)
　　　　　(然賞罰之用見於言論/之間亦豈王者所樂乎)
　　　批云(立意髙行文老步步照/應如珠走盤深得論體)
論曰自粹古忘言之化不復見(感嘆上古不言賞罰/之真情不見於後世)而
後人主出而維持世道始不容於無言矣(後之人主不/得不明賞罰)
(之/論)夫聲色示人非聖人之所尚也(以賞罰之用而見於/言論非王者之本心)
有王者作夫豈不欲以精神心術感通天下使夫人自
得夫好惡之正哉(謂王者非不欲忘言而使人/知善之可趨惡之可避哉)時非上
古俗非樸略(王者之時非/如粹古之時)凡昔焉之淳厚篤實者一轉
而漸入於浮偽矣(粹古之時則淳厚篤實至/王者之時已有浮偽之漸)適斯世也
而王者出焉(照破題引/入小講)即吾心之公敷暢厥藴(心形/於言)示
人以善善惡惡之方(善善則勸之以賞/惡惡則懲之以刑)蓋有不得已於
此者(照主意以聲色示人/非聖人之所尚也)以其不得已之心形而為不
得已之論(以刑賞而見於言/論非王者之本心)是雖不足以擬忘言之盛
(固不如粹古不言/刑賞之盛照破題)而此心所存明白洞達昭然無隠於
天下(王者之心形於/言論明示賞罰)舉天下咸知上意之所在而為之
趨捨焉(天下知賞之可慕則趍/善知刑之可畏則舍惡)則與後世以神相示以
機相使者抑又不侔矣(以此心而形諸言固不如粹古/之忘言亦勝戰國之時用智術)
(者/)要之以聲色示人豈真王者之所欲哉(方歸/本意)荀卿談
刑賞於戰國而謂有王者之論在(引本/文)吾謂王者深不
樂有此論也(發盡/主意)王者之論如何請嗣言之夫粹古忘
言之化不見於世乆矣(便照破題/第一句意)上如標枝下如野鹿
(莊子天地篇至徳之世上如標枝/下如野鹿  言其時風俗尤樸野)當此之時不賞而勸
不怒而威(前公孫𢎞傳上古堯舜之時不貴/爵賞而民勸不重刑罰而民不犯)形迹既忘
言語亦泯一人之心千萬人之心也(粹古之時/忘言如此)固無待
啓之而後明迪之而後悟諄諄於口說之滕若後世之
尚口乃窮者(以上應接題聲色示人非聖人所尚二句/  易咸卦咸其輔頰舌滕口説也又困卦)
(有言不信尚/口乃窮也)時運而往樸散而漓(應冒子時非上/古俗非樸畧)唐虞
之世去上古未逺也(唐堯虞/舜之時)屋比可封(後楊終傳堯舜/之民可比屋而)
(封/)象畫不犯(漢武帝制冊曰昔在/唐虞畫象而民不犯)淳實忠厚之化猶有
存者(應冒淳厚/篤實四字)而天命天討已不容忘言於此(書天命/有徳云)
(云天討/有罪)降是則王者矣(以上是帝者事由/帝而王引入本題)使天下而尚
洪荒人心而尚簡古三數王者繼世立極亦何樂於揭
此之論昭然為的於天下哉(使世道常如粹古之時王/者亦不立為刑賞之論若)
(他人則便從王者之論説去然無此以上數句則文/勢太直了故如此宛轉  應王者深不樂有此論也)嗚
呼王者之論王者之心也(照主意/心字)王者之心公平而廣
大明白而簡易譬猶大明當空萬象呈露(王者之心如/日月之大明)
而其宣之言論者亦不過欲天下知善之當趨惡之當
避人人有士君子之行而毋蹈於小人之歸而已(以吾/心賞)
(罰之公而形諸言論使人知所趨避以上應冒子即吾/心之公敷暢厥藴示人以善善惡惡之方  詩既醉云)
(云/)王者之論雖不足方古者忘言之盛而王者之心固
與忘言者之心無以異也(應冒子是雖不足以擬忘言/之盛而此心所存明白洞達)
(等/語)上易知而不易使上宣明則下治辨(語見/荀子)吾方幸王
者能與天下為公亦何敢必以粹古之事責之使世之
作福作威者托之以自神哉(應冒子舉天下咸知上意/之所在與後世以神相示)
(以機相/使意)甚矣世之以籠絡駕馭自神者易以㒺吾民也
(接上自神字自此以/下數行照小講説)其出幽幽其入𡨕𡨕不以心術㫖
意明示天下迎之不見其端隨之不見其首懵乎茫然
無所底麗(老語照冒子以神/相示以機相使意)彼固以為得聖人神道設
教之妙(易麗卦云云/應前神字)而不知世道不醇人心不古(暗説/戰國)
機愈神則心愈蔽心愈蔽則法愈滋(此心之公不形於/言則其天下皆不)
(知賞刑之用/而法愈甚)天下固欲求一日之遷善逺罪而不可得
也(孟盡心王者之民皥皥如也殺之而不怨/利之而不庸民日遷善而不知為之者)然則王者
之有論獨非問之大者(引歸本/題紐結)王者固不欲以言語瀆
天下而不能不至是(應冒接題聲色示/人非聖人所尚意)亦以有功不賞
有罪不誅雖唐虞不能以化天下(漢宣帝地節/三年詔云云)粹古無
言之化固非吾所敢望也(應破/語)而復㫖意不明心術不
露其與以籠絡駕馭自神者相去一間耳(應前段語結/盡本段意)
求之於書甘誓而下殷盤周誥無慮數百言(並見/尚書)賞刑
之論間見層出王者之論興而王者之心白矣(甘誓殷/盤周誥)
(皆王者言刑賞實/亊須如此拈出)抑孰識王者之心雖白而王者之本
心固不能以自遂也耶(又轉入本意以聲色示/人豈王者之所欲哉)故嘗謂
王者之心一天也(他人說到此則筆力竭矣此又以/天之心比王者之心説得廣大)雨
露之霑濡雪霜之剥裂天之賞刑也(王者之賞如天之/雨露王者之罰如)
(天之/雪霜)天未嘗以言語示人而機動化神莫測其妙固有
終天下日由於福善禍淫之中而不自知者(亦猶王者/未嘗以言)
(語示人而天下之人自知賞之可趍罰/之可避  又書云天道福善而禍淫)世降俗移王者
不得以天道化天下反斯世於醇醲簡朴之盛(接上/天字)要
其中心之所存則豈王者之得已哉(應冒子以其不得/已之心形為不得)
(已之/論)有能因王者之論遡王者之心亮其不得已之意
而知其與世之機密不測者實有間焉則㡬矣(此數句/繳盡小)
(講之意應/前面語)彼戰國何如耶(就荀卿感時之/意結極得體)機巧相角詭
偽相勝(應冒以神相示/以機相使意)為君者非無言也不以言明民
而以言愚民使天下莫識避就之方而賞罰之逆施者
多矣(應㫖意不明心術不露/以籠絡駕馭自神等語)荀卿生其時目其弊而遐
想乎王者之論(引本/文)嗚呼粹古忘言之盛吾不得而見
之矣(應破語文字圓/轉如走盤珠)得見如王者斯可矣(學論語/句法)此固
卿之心也然則卿其有感也耶(収拾一篇之/意無遺恨)謹論
　可與前篇參看
　推原題意格　與鄒魯守經學論同意
　　漢諸儒修藝文如何　　　　　　謝奕孫
　　　出處(後漢鄭𤣥傳論自秦焚六經聖文埃滅漢/興諸儒頗修藝文及東京學者亦各名家)
　　　　　(而守文之徒滯固所禀異端紛紜互相詭/激遂令經有數家家有數説章句多者或)
　　　　　(至百餘萬言學徒勞而/少功後生疑而莫正)
　　　立説(六藝之文因秦焚之後文字廢失諸儒修/舊補廢無非齊魯之士豈非此邦漸染聖)
　　　　　(賢之餘化其天性純篤出於自然此六經/之學所以復存也此意本之司馬遷儒林)
　　　　　(序議論見/題下注)
　　　批云(就題目大處起議論足見學問精深見識/超卓使低手當此題不過就修字上粧㸃)
　　　　　(耳安能有此筆/力有此文章)
論曰經學既廢而復存(謂六藝之文既廢於秦火復/存於漢皆諸儒修之之功)可
以驗聖賢餘澤之所自矣(且含蓄主意魯指修/藝文者皆齊  諸儒)夫已廢
者未易以遽興而已缺者未易以遽全也(且説藝文已/廢缺了未易)
(修/)有如當經學廢缺之餘(暗指/西漢)而畢力補復猶能使來
者之有考(諸儒能修之/有補後世)此豈無自而能然哉(幹一轉結/上生下)
(自字應/破題)亦惟聖賢之餘化深浹乎禮義之邦(指齊魯/二邦)而
考古好學實出於天性之自然(指齊魯諸儒/天性純篤)故其前後
相承源流如一(前後諸儒皆以/修藝文為已任)雖經學之厄於一時(經/焚)
(於/秦)而相與維持遺文卒賴之而不滅也(漢諸儒修/之之功)嗚呼
是其源委盖深長矣(亦含蓄主意來説應破/聖賢餘澤之所自意)秦壞六經
而漢儒修之壞之之易而修之之難也(敘本/文)然藝文賴
之以復修者則齊魯之士居多(發出/主意)何哉(設/問)聖賢之教
薰陶已深而世習其業終久不忘(指齊魯諸/儒如此)秦縱壞之
而人心之經學終不可得而泯也(見得齊魯諸儒/與他邦不同)然則
六藝之修獨非齊魯聖賢餘澤之驗歟(發出/主意)漢諸儒修
藝文如何請因范蔚宗之言而有考焉(後漢乃范曄所/著曄字蔚宗)
夫儒林有傳自太史公始也(司馬/遷也)太史公之序儒林也
(叙遷/本文)其言夫子之述六藝所以憫時行道之意誠深切
矣(史儒林周衰孔子憫王道廢而邪説興是以詩書修/起適齊聞韶西狩獲麟曰吾道窮矣因史記作春秋)
(以寓/王法)蓋至論齊魯之士則及其習俗之雅厚天性之純
篤(同上至于始皇儒術既絀然齊/魯之間學者獨不廢又見下注)與其更變履艱而卓
然固守之意反覆慨嘆拳拳不釋焉(同上秦季焚詩書/坑術士六藝缺矣)
(髙帝誅項籍舉兵圍魯魯中諸儒尚講誦習禮樂弦歌/之聲不絶豈非聖賢之餘化存禮樂之國哉夫齊魯之)
(間於文學自古/以來其天性也)而復從為之辭曰漢興諸儒始得修其
經藝(同上漢興諸儒始得修其/經藝講習大射鄉飲之禮)始嘗疑之(設/疑)聖賢闡人
心之理而作經(又原聖賢/作經之意)將欲使天下之昭昭非一方
一國之所得而私也(非獨齊/魯為然)通經好古奚獨齊魯之士
為然(發明/上意)而經學之復修卒亦齊魯之是賴(喝出齊/魯主意)何
歟(設/問)蓋天下之理非出於漸染之已深者則其所習為
易囘(反應冒齊魯得/聖賢之餘化意)非出於情性之固然者則其所業
為易變(反應冒齊魯諸/儒天性之自然)齊魯聖賢之邦也孔孟周遊其
間而以經學淑後進者𢎞矣(見得齊魯得/聖賢之餘化)化行當時澤
在人心誰忍忘之非惟不忍忘也而且安之以為業矣
(見得齊魯諸儒/天性之自然)講學於儒術既絀之後弦歌於引兵迫
城之餘(並見原題/儒林傳注)風聲氣習終始純固(申前/意)史固謂其
襲聖賢之餘化而天性然也(繳前意/相照應)是雖烈熖之酷(秦/焚)
(詩/書)禁網之苛(漢除挾/書之禁)而學士大夫口誦其文心惟其義
(惟念/也)兢兢傳守以世其家(應冒世習其業/終久不忘意)固有經百變
而不詘者矣(應冒秦縱壞之而人/心之經學不泯意)藝文之復修非齊魯
諸儒之功而誰歟(反繳大/有力)自今觀之伏生濟南人也而
言書田生菑川人也而言易皆其教之著於齊魯者也
(儒林傳言尚書自濟南伏生言易/自菑川田生  二人皆齊魯之儒)髙堂生以禮名申公
轅生以詩顯而春秋一經實胡毋生聲其學於不傳之
後兹非炳炳於齊魯之間者乎(同上言禮自魯髙堂生/言詩於魯則申公於齊)
(則轅固生言春秋於齊則有/胡毋生此四人皆齊魯之儒)自時厥後緝比遺編推尋
斷簡(説修/藝文)使繼之者有稽而傳之者有宗(應冒猶能使/來者之有考)
皆齊魯諸儒之力也(歸重主意/齊魯上)夫自秦氏之厄而六經
之遺響幾墜矣(儒林傳秦/焚詩書)是數公者(齊魯/諸儒)以其耳目之
所及師友之所傳更相討論互為正救(説諸儒之所/講明如此)而
六藝頼之以復立絶者復續缺者復全而息滅者復盛
(數語説六藝得/諸儒修之力)萬世而下獲味六藝之全文而繼見天
地之大造諸儒之功顧不逺歟(指齊魯諸/儒之功)不然丁寛以
易著於梁者也而原其學則本於齊之田何(前儒林傳/自魯商瞿)
(子木受易孔子以授魯橋庇子庸至子乘授齊田何又/丁寛傳寛梁人初梁項生從田何受易時寛為項生從)
(者材過項/生遂亊何)趙綰以詩名於代者也而原其學則授於魯
之申公(申公傳魯人少事齊人浮丘伯受詩/蘭陵王臧及代趙綰亦嘗授詩申公)經學淵源
信不為無所自來矣(應冐題/自字)然則六藝之修吾安得不
歸功於齊魯之諸儒乎(繳盡講中意用實事/作講題皆有證據)嗟夫已廢
者難修而既修者易定也藝文之復修諸儒用志亦甚
苦矣(擺出西/漢諸儒)而東京之士反不能因已修之書而求至
當之論何哉(引本出/處設問)大庭㑹議而戴馮以辨給禦衆(後/儒)
(林叙傳光武正旦朝賀百僚畢㑹帝令羣臣能説經者/更相難詰議有不通輒奪其席以益通者馮遂坐五十)
(餘/席)韓歆欲立古學而范升陳元之徒紛如聚訟(范升傳/時尚書)
(令韓歆上疏欲為費氏易左氏春秋立博士詔下其議/云云升對曰云云陳元傳建武初時議與立左氏傳范)
(升奏以為左氏淺末不宜/立升聞之乃上疏云云)觀蔚宗所載若任戴包薛之
徒類皆互相詭激而非有志於聖經之奥㫖者也(任安/包咸)
(薛漢並見/儒林本傳)無忝前修僅有康成一人而已(題注下文鄭/𤣥括囊大典)
(網羅衆家删裁繁誣刋改/漏失自是學者畧知所歸)夫諸儒能全其書於經之已
壞(指西漢/諸儒)而後學不能守其業於經之已全(指東漢/諸儒)諸
儒能出力以任其至難(西漢/諸儒)而後學不能平心以考其
所易(東漢/諸儒)遂使六經之粹學反累於衆氏之繁誣是則
東京之士其有負齊魯之諸儒甚矣(責東漢諸儒不/如西漢諸儒)蔚
宗既以修藝文為諸儒之功而復以滯固所禀為守文
者之病(本題/注)其亦有感於漢興之諸儒也夫其亦有憾
於東京之學者也夫(末意雙結多少感慨/意在言外妙論妙論)謹論
　此篇以藝文之修皆齊魯諸儒之功後篇以經學之
　守皆鄒魯諸儒之力無非得聖賢之餘化兩篇文意
　一同
　推原題意格　與前篇漢諸儒修藝文論同意
　　鄒魯守經學　　　　　　　　　緯　焯
　　　出處(鄒陽傳陽曰鄒魯守經學齊/楚多辯知韓魏時有竒節)
　　　立説(鄒魯乃聖賢之邦當守聖賢之經學然文/景以前鄒魯之諸儒不尚傳注猶知守聖)
　　　　　(人之經者武宣以後鄒魯之諸儒惟尚傳/注而已安知經學之可守哉君子當觀其)
　　　　　(時可/也)
　　　馮厚齋批云(史傳魯事甚多鄒事甚少此論謂/鄒鄰於魯而合於漢既善立説善)
　　　　　(用事且考究精詳排/布有理足觀學力)
論曰傳注之學未興(説漢文帝景帝以前/諸儒傳注之學未興)則聖經之傳
正矣(言鄒魯所守之/學却為近正)君子於是得以考其時焉(時謂鄒/魯乃文)
(景以前之鄒魯非/武宣以後之鄒魯)夫居聖賢之邦(鄒魯/之邦)而傳聖賢之學
(聖經/之學)雖百世不變也(前後當/如一)何必考其時哉(設難斡/時字)蓋
方其去古未逺聞道之士猶多(答是時/猶近古)而上之人未始
以利禄為誘人之具以待天下(上人無/他所誘)當時學者惟知
守聖人之經而已(下人無/他所誘)又况幸而居聖賢之國者耶
(何况鄒/魯之邦)嗚呼降是而求之其學非不盛也(降者下也謂/下是經學亦)
(盛/)而盈學者之口耳不過前日講誦之餘其去經愈逺
矣(説初間只是守聖人之/經後來専一理㑹傳注)魯夫子之國也(魯聖/人後)鄰於魯
而合於漢者有鄒焉(鄒亦聖/賢之後)鄒人非魯比其聖賢亦出
於其間(鄒亦/如魯)故終漢世言儒雅者必先鄒魯(惟鄒魯/為正)然
鄒魯所守之經學者此文景以前之鄒魯非武宣以後
之鄒魯也(發出/主意)鄒魯守經學請申論之夫鄒魯何國哉
(直叙/起)自春秋而魯以周公之後為儒者之國(周公封/於魯)而
邾亦預玉帛盟㑹之列矣(見下/注云)迨戰國而魯之諸儒以
孔氏為家法自髙(韓文楊墨塞路孟子辭而闢/之云云今學者尚知宗孔氏)而鄒以
孟子之居往來四方賢俊之士矣(孟子題辭鄒本春秋/邾子之國至孟子時)
(改曰鄒國近魯/後為魯所并)則其風聲氣習之所感何往非經學哉
(見得鄒魯二/邦之學為正)然君子猶得以考其時也(應主意/時字)且鄒之
入於魯久矣(見上注孟/子題辭)而合為魯分(同上鄒國近魯/後為魯所并)離
為魯東海則自漢始(見前漢/地理志)凡以名見於二漢儒林之
士而號魯東海之儒者皆鄒魯之經學也(前漢儒林傳/孟喜東海蘭)
(陵人申公魯人后蒼東海郯人孟卿東海/人嚴彭祖東海下邳人顔安樂魯國薛人)嘗竊深求之
(考/究)惟見后蒼之詩訛而為翼氏之五際非出於經而出
於傳注也蒼非東海乎(翼奉傳詩有五際注孟曰詩内/傳注五際夘酉午戌亥陰陽終)
(始際㑹之嵗則有變/改之政又見上注)惟見夏侯之書甚而為父子之同
異非出於經而出於傳注也夏侯非魯乎(夏侯建傳勝/非建曰章句)
(小儒破碎大道建亦非/勝為學疏畧難於應敵)至於孟喜之傅㑹乃轉而從蜀
人之繆説則是以東海之士從蜀士之學抑又甚焉(傅/與)
(附同孟喜傳蜀人趙賔為易/文以箕子者萬物方荄滋也)大抵武宣以後士習日傳
(武帝宣帝以後諸儒専尚傳/注之學不如文景帝以前)由訓詁而為章句由章句
而為文辭為科目(文體日/變一日)去經愈逺而經學愈駁(傳注/愈専)
(經學/愈雜)其師半鄒魯(為師者半居/鄒魯之地)其從而學者非鄒魯之
士必其游鄒魯者也(其從游者無/非鄒魯之人)又安在於守經學也
哉(武宣以後諸儒/不能守經學)然則鄒陽之言要必有所考矣(引本/文)
夫論一鄉之士不若論一時之士(用孟子語照/時字主意)楚皆卿
材可以觀於子木聲子之時(左襄二十六年聲子如楚/子木問晉故對曰晉卿不)
如(楚其大夫則賢皆卿材也/以此比文景以前之鄒魯)而不可以言於屈平子蘭
之日(屈平為楚懷王左司徒子蘭懷王/女弟  以此比武宣以後之鄒魯)衞多好善可以
考於衞文復國之初(干旄詩衞文公臣子多好善賢者/樂告以善道也  以此比文景以)
(前之/鄒魯)而不可以議於夫子正名之際(語十三子路曰衛/君待子而為政子)
(將奚先曰必也正名乎魯/以此比武宣以後之鄒)吾故以謂欲求經學於鄒魯
者盍亦求之於文景以前而已矣(觀上面二股之証/則題意曉然矣)今
夫孔孟之化無非鄒魯故地(孔子居魯/孟子居鄒)顧何獨於文景
之前(設/難)蓋方是時干戈方息文墨未興則其風俗為猶
古(應冐意/見下注)庠序未盛科目未分則其意向為猶古(應冒/去古)
(未逺聞道/之士猶多)天下之學者惟鄒魯鄒魯之學者惟聖經其
得之於私淑(孟有私/淑艾者)講之於羣居者(語羣居/終日)皆吾夫子
之易詩書春秋而已(孟序孔子自衞反魯云云乃/刪詩定書繫周易作春秋)而為
之師者詩有申公禮有髙堂生焉(前漢儒林傳言詩於/魯有申培公言禮則)
(魯髙/堂生)為之徒者有綰與臧焉(又申公傳蘭陵王臧本/治詩而趙綰亦受詩)文
景之際如申公之門受業以千數此固陽也所親見而
喜道(同上弟子自逺方至受業者千餘人/言其時鄒陽親見故喜而道及此語)　則其一時
師友之傳終身不易之守自經學之外無他學也宜矣
(詠題上守/經學字)夫學不難於傳而難於守(又喚/守字)起不守以經
而守以傳注非守也(要守/以經)不守之以心而守之以口耳
非守也(要守/以心)是故其守之堅也攻以異端而不能惑破
以傳注而不能入奪以勢利而不能移(如此方是/守經學)古經
之禮止於十有七篇而已非不能為異日之四十九篇
也懼其虧吾聖經之全也(前藝文志漢興髙堂/生傳古禮十七篇)魯詩獨
以經為訓而闕其疑豈誠有不知哉不如是不足為守
也(同/上)嗚呼此文景以前之鄒魯亦文景以前之經學也
(照冐/主意)而後之議者(貶或者/之議)徒見其寂寥簡短章句不多
得之師承僅一間見(如前注申公/髙堂生之徒)往往太息不滿於庠
序未遑之事(儒林傳諸儒始得修其經學云云然尚有/干戈平定四海亦未遑庠序之事  此文)
(景以前之鄒魯能/守經學有足取)武帝以來鄒魯之士多卿相鄒魯經
學滿四方(同上自此以來公卿大夫吏彬彬/多文學之士云云  詳見儒林傳)則大書特
書支分𣲖别以為盛而昌言之(言鄒魯/之學盛)夫豈知經學之
盛乃經學之衰哉(此武宣以後之鄒魯不能守/經學徒尚傳注之學不足取)雖然陽
也既親得而見之矣(繳前/意)而區區歴聘徒欲訪竒謀之
士以解一時之紛而已(末抑鄒陽本傳梁王令人刺殺/袁盎上責梁王始勝詭謀陽争)
(不可故見讒及事敗迺思陽言齎以千金求解於上陽/素知齊人王先生年八十餘多竒計即往見語其事先)
(生曰云云/誠難解也)惜乎使其誠知經學之有益於人國方事變
未萌君心猶正(謂梁/孝王)為之訪求經學之士得其如韋孟
王式者使在王所焉豈有異時之憂哉(韋賢傳魯國鄒/人也其先韋孟)
(為楚元王傅又王式傳為/昌邑王師以詩朝夕授王)孟居魯也式亦受業於魯矣
(有/據)其仗節死義之風千載而下猶凛凛也(謂韋孟王/式能盡節)則
魯不惟守經學亦知守節義矣(愈/好)髙帝知之(本紀髙祖/引兵圍魯)
(魯中諸儒弦歌不絶/知其為守禮義之國)而梁之君臣不知(謂鄒陽徒能言/鄒魯守經學而)
(不能救梁/孝王之過)豈惟梁王(又為陽/寛一著)舉漢人之言鄒魯者未必
知也(謂當時鄒魯之士/皆未知節義可守)愚故發此以廣鄒魯於天下云
(推廣此意文/字有抑揚)謹論
　思古傷今格　與易象魯春秋周禮論同意
　　周禮盡在魯　　　　　　　　　馮　椅
　　　出處(左昭二年晉侯使韓宣子來聘觀書於太/史氏見易象與魯春秋曰周禮盡在魯矣)
　　　　　(吾乃今知周公之徳/與周之所以王也)
　　　立説(周之禮廢於王轍之東則王制已無存周/之書存於侯國之藏則王制尚可考韓宣)
　　　　　(子聘魯之日惜周禮之不復及觀易象春/秋之書奮然曰周禮盡在魯者蓋以有易)
　　　　　(之象足以探是禮之原有魯之春秋足以/志是禮之變因其書之僅可考而求其禮)
　　　　　(之已無存非於所深惜之/中而致其所甚幸之意歟)
　　　批云(節節照應感嘆/之意浮於言外)
論曰王制之不存固君子之所惜(謂周禮已廢宣/子所以惜之)王制
之僅可考亦君子之所幸也(謂易象春秋之書猶有/可考宣子所以喜之)天
下之理(順/說)已廢者無據(廢謂周禮/已不存)而有證者可推(證謂/易象)
(眷秋猶/可考)周之禮其廢於王轍之東也宜若無有存者也
(周禮至周/末已不存)周之書其存於侯國之藏也固亦有可考者
也(易象春秋猶藏於/魯國則尚可考)即其書以推其禮由其義以求其
制(因觀易象春秋而/知周禮之猶在)有聖賢者出則一王之法尚冀其
舉而行之(指孔子讃易修春秋以/明周禮意為後面張本)君子無志於斯則已
(暗指韓宣/子反說)苟有志於斯也(轉歸/正)安得不於所深惜之中
致其所甚幸之意歟(應破語惜幸/二字繳結)韓宣子以晉之臣而
致魯之聘其請觀太史氏之書者(引本/文)非徒博古也蓋
觀禮也(宣子之意不/在書而在禮)有易之象足以探是禮之原有魯
之春秋足以志是禮之變(此二句是/一篇綱領)得其所非望而滿
其所甚欲(宣子意當時周禮已不存今觀二書而知周/禮之盡在魯是謂得其所非望而滿其所甚)
(欲/)奮然曰(此三字下得最好形容/得宣子當時氣象出)周禮盡在魯矣嗚呼
(嘆惜/起)周禮果在魯乎愚不得而知周禮其不在魯乎愚
亦不得而知也(就題辨論雙股疑下是/學柳子厚封建論文法)然而君子曰是
秉周禮者也是天下所從資禮樂者也(左閔元年齊仲/孫湫來省魯難)
(曰魯猶秉周/禮未可動也)若然則豈但盡在魯哉雖斷之以盡在是
可也(語有/挑斡)抑觀入春秋以來(舉春秋時/事來説)隠桓争立而嫡
庶之大法不立矣(隠傳恵公元妃孟子卒繼室以聲子/生隠公宋武公生仲子生而有文在)
(其手曰為魯夫人故仲子歸于我生/桓公而惠公薨是以隠公立而奉之)仲子兼賵而夫婦
之大倫不正矣(隠元年秋七月天王使宰咺來歸惠公/仲子之賵  賵芳鳳反注助喪之物)
即位不告而君臣之大義不明矣(同上元年春王周正/月不書即位攝也注)
(假攝君政不修即位之禮故史/不書於策傳所以見異於常)况於文物之微度數之
末一非成王周公之舊禮惡在也(言周禮之小者至/春秋時亦不存)宣
子之言無乃爾是過歟(難宣子所言/學論語句法)噫(嗟嘆/之辭)我知之矣
(解上/文)詩書非為泰和計也而觀詩書者可以知唐虞成
周之泰和(揚子孝至或問泰和曰其在唐虞成/周乎觀書及詩温温乎其和可知也)周之班
爵禄非以有籍而加損也而苟去其籍雖博物如聖賢
不能言其詳(孟萬章下北宫錡問曰周室班爵禄也如/之何孟子曰其詳不可得聞也諸侯惡其)
(害已而皆去其籍象去上聲以以上二/股證本題如觀易  春秋可  知周禮)盖古人之大綱
小紀至纎悉也(指周/禮)而或剥蝕毁裂之餘有非臆見之
所能定(應冒子周之禮廢於王/轍之東宜若無存意)而古人之殘編斷簡若
甚粗矣而其本末源流庸有可以義起也(應冒子周之/書藏於侯國)
(猶有可/考意)此宣子所以動心於易春秋之觀而奮然以為
周禮之盡在於魯也歟(引本文應舉/題奮然曰字)夫易何為者也肇
伏犧而成於文王當是時周之禮未備也(易釋文序伏/羲因河圖而)
(始畫八卦因而重之為六十/四周文拘於羑里作卦辭)是何文王於倥偬不暇給
之日而為是迂緩不切之務耶(設難疑易未/足以存周禮)若春秋則
魯史爾其諸侯之策書赴告無國不紀也而豈復周公
制作之初哉(春秋序周徳既衰官失其守上之人不能/使春秋昭明赴告策書諸所記注多違舊)
(章仲尼因魯史策書成文云云上以遵周公之遺制下/以明將來之法注崩薨曰告  又設難疑春秋亦未足)
(以存周/禮也)誠以文王之造周其精微之藴皆寫之於易而
後世之變法改制者即春秋可以知其故也(轉歸正意/謂易與春)
(秋皆可以/存周禮)象於謙而制禮(易係辭謙尊而/尤謙以制禮亨)象於豫而作
樂(豫卦象曰先王/以作樂崇徳)象於萃而享帝立廟(萃亨王假有廟/云云王假有廟)
(致孝/享也)此易也(此易存周/禮之小者)而其大者自乾坤一畫而天地
之尊卑以定高卑之貴賤以位(通鑑文王序易以乾坤/為首孔子係之曰天尊)
(地卑乾坤定矣言君臣之/位猶天地之不可易也)周之禮非可即是以探其原
耶書六羽則八佾之僣禮見矣(隠五年公問羽數於衆/仲對曰天子用八諸侯)
(用六大夫四士二夫舞所以節八音而行八風故/自八以下公從之於是初獻六羽始用六佾也)書三
望則卜郊之失禮見矣(左僖三十一年四/卜郊不從猶三望)書丘甲則制
貢之非禮又見矣(成元年三月作丘甲注周禮九夫為/井四井為邑四邑為丘丘十六井出)
(戎馬一匹牛三頭四丘為甸甸六十四井出長轂一乘/戎馬四匹牛十二頭甲士三人歩卒七十二人此甸所)
(賦今魯使一丘出/之譏重歛故書)至於朝聘㑹盟以邦交書(左朝如邾/子來朝之)
(類聘如晉知武子來聘之類㑹如公㑹/戎于潜之類盟如陳及鄭伯盟之類)蒐苗獮狩以國
事書(隠五年故春蒐夏苗秋獮冬狩皆於農隙以講事/也注蒐索擇取不孕者苗為苗除害也獮蔱取也)
(狩圍/守也)禘雩烝嘗以時祭書(閔二年夏吉禘于莊公速也/又經書大雩比三十四又桓)
(十四年秋八月乙亥嘗書不害/也又桓五年閉蟄而烝書凡三)周之禮非可即是以志
其變邪(以上一段應冒子有魯之春秋足以志其禮/之變  後篇講中全襲此文法可以參看)禮
之未作必有以求其原之所自來禮之既失必有以稽
其變之所自始(總上/二段)自本及未皆有考焉(應冒子/可考意)此宣
子之所深幸也(應冒子所/甚幸意)嗟夫(嗟嘆敷/演餘意)成周一王之制
萬世不刋之典也必待其人而後行(應冒有聖賢者出/則一王之法尚冀)
(其舉而行之刋春秋序/經者萬世不  之書也)昔者周公之相成王極其精神
心術之運寓之文物度數之間雖與天地相為終窮可
也(説周公制禮之本/意欲傳之萬世)奈之何穆王立而周道始衰矣有
宣王出則古可復也(史周紀王道衰微穆王閔文/武之道缺又詩宣王復古也)平王
東遷而周道益微矣出而復之者誰乎(春秋序周平王/東周之始王也)
(其以上應冒子周之禮/  廢於王轍之東也)是責非宣子之所能勝任也而
已非宣子之所能忘情也(應冒子苟有志/於斯世二段)玉帛以相見
而典籍之是觀宣子之志篤矣(説宣子來聘/魯觀書之時)慨嘆深惜
之餘而奮然以為猶盡在是(應冒深惜/奮然字)庶㡬周禮之有
考而來者之可俟也(應冒可/考字)未幾而孔氏出焉(應有聖/賢者出)
(一/段)有其徳無其位(書序有至徳/而無至位)彷徨四顧卒於讃易而
修春秋兹非宣子之志邪(書序先君孔子生於周末云/云遂乃定禮樂明舊章刪詩)
(為三百篇約史記而修/春秋讚易道以黜八索)不然孔氏得時亦嘗有志於夏
殷之禮也之杞之宋曾無文獻之足徵也則固不能言
之也(語八佾夏禮吾能言之杞不足徵也殷禮吾/能言之宋不足徵也文獻不足故也又見下)卒有
得於夏時坤乾之書(記禮運我欲觀夏道是故之杞而/不足徵吾得夏時焉我欲觀殷道)
(是故之宋而不足/徵吾得坤乾焉)則即其義與其書以言之况宣子也
(引證歸/本題)然而連山歸藏與周之易而三者也而魯不之
藏(孔穎達易疏序三代易名神農一曰連山氏黄帝一/曰歸藏氏既連山歸藏並是代號則周易稱易取山)
(陽地/名)晉乘楚杌亦與魯之春秋而三者也而宣子不之
觀(孟離婁下詩亡而後春秋作晉之乘楚之檮扤魯之/春秋一也  以上二段應周之書存於侯國之藏)
是又何説歟(又難宣子何不觀諸/書而獨觀魯春秋)兹非孔氏之杞之宋
之意歟(應上面/引證語)天下故曰魯有道之國也(又挈/魯説)晉之宣
子聘魯有書可觀(本/文)吳之季札聘魯有樂可觀(襄二十/九年吳)
(公子札來聘請/觀於周樂云云)諸國無之而魯有之是可幸也(應甚/幸意)然
魯有之而不用之亦可惜也(應甚/惜意)孔子生於魯矣而道
不行宣子何責焉(繳孔子事/出脱宣子)後乎㡬千百年而河汾之
士乃欲執此以往則又可重嘆也(中説魏相篇子居家/不暫捨周禮門人問)
(曰云云如有用我則執此以往説從冒至大講皆先説/深惜而後却説甚幸未意却先  甚幸而後却又説甚)
(惜皆文字之圓轉/處可與後篇參看)謹論
　後篇皆脫此篇文意
　思古傷今格　與馮厚齋周禮盡在魯論同意
　　易象春秋周禮如何　　　　　　羅志道
　　　出處(左昭二年晉侯使韓宣子來聘觀書於太/史氏見易象與魯春秋曰周禮盡在魯矣)
　　　　　(吾乃今知周公之徳/與周之所以王也)
　　　立説(謂國以禮而立禮以書而傳天下不可一/國無禮則亦不可一國無書有如易象足)
　　　　　(以探周禮之原春秋足以志周禮之變魯/而有是書此固韓宣子幸其周禮之盡在)
　　　　　(魯然列國皆周之臣子今宣子之聘自魯/而齊自齊而衞而是書獨於魯乎見而他)
　　　　　(國咸無焉書亡而禮與之俱/亡君子安得不為世道惜乎)
　　　批云(立説既髙遣文警策有一/唱三嘆之味當是老手)
論曰因書而知王制之僅存(韓宣子因易象春秋之/書而知周禮之猶在魯)固
可為世道幸(幸者幸魯國/之獨有此)亦可為世道惜(惜者惜他/國之無此)夫
禮可以為國也久矣(便説禮字/識綱領)古人寓是禮於典籍之
間正欲為憑藉無窮之地(周禮寓於易象春秋之書/正欲存此禮為長久之計)後
之人有能保其書於不墜(暗指魯有易/象春秋之書)而王制猶有考
焉(而周禮有/所稽考)豈不甚可喜者(固可為/魯喜)而君子顧為是不
滿何歟(不滿字應破惜/字畧難一難)蓋國以禮而立(周/禮)禮以書而傳
(易象/春秋)天下固不可一國而無禮(周/禮)則亦不可一國而無
書(易象/春秋)苟於世衰道微之時(春秋/之時)而亦絶無僅有為貴
(諸國皆無/而魯獨有)則君子之所憂殆有甚於所幸者矣(憂字亦/應惜字)
(憂他國之無是書而/幸魯國之有是書)韓宣子晉卿也來聘魯庭觀書太
史而特於易象春秋有取焉(引本/文)誠以易足以探禮之
原春秋足以志禮之變(二書皆周/禮之所寓)魯而有是書也則周
禮在魯固可為魯幸也(應固可為/世道幸)然書不見於他國而
獨於魯乎見禮不在於他國而獨於魯乎在君子寜不
重有感於世變歟(應冒亦可為世道惜/感字亦惜之之意)易象魯春秋周
禮如何請申論之人皆曰論禮於叔季之世者不可以
隆古例言也(周末不可以古為比/且就本題設難起)古之盛也(唐虞三/代之時)禮
達於日用常行之間固不待書而後見(天下皆知禮不/待易象春秋而)
(後知為餘/意張本)世變不古(春秋/之時)得見典籍之禮斯可矣(必有/易象)
(春秋之書方知/周禮之所寓)况國異政家殊俗有不能以一律齊(詩/大)
(序云/云)苟於文獻不足之時而猶有舊章之可證(語八佾/夏禮吾)
(能言之杞不足徴也文獻不禮/足故也有書可觀猶可以知)亦不啻衆狂而醒衆髽
而冠也(離騷衆人皆醉惟我獨醒又曲禮一冠而九髽/注音撾散髪也  猶他國皆無是書而我有是)
(書/)喜將不暇而何議之為(從原下至此應冒王制/猶有考焉豈不甚可喜)殊不
知書備於一國不若列國之皆備禮存於一國不若列
國之皆存(不特魯國有之他/國皆有之尤好)聖人舉是禮之寓於書者
正欲使天下之皆有書而望天下之皆知禮也(應冒古/人寓是)
(禮於典籍之間數句/正欲諸國皆知周禮)豈特為一國計哉(豈止為魯/一國之計)今駭
於一國之僅有而稱嗟嘆慕反為當時之美談(指韓宣/子來聘)
(觀書於太史氏見易象與/春秋曰周禮盡在魯矣)則是知足音之可喜而忘空
谷之足悲也(莊子逃空谷者聞足音而/喜  應固可為世道幸意)譬如千金之家
子孫蕃衍固有為之本者(如周/禮)迨其後也僅存前人之
遺緒者曾不一二(如易象春/秋之書)或者指是以為誇(以此/為喜)而
不知所可恨者多矣(可惜尤甚/扵可喜)易象春秋之在魯何以
異是(收入/本題)且夫易之為卦六十有四其吉凶皆以象告
而其辭則文王之所為也(史周紀西伯益易之八卦為/六十四又易係辭八卦以象)
(告而吉/凶可見)春秋雖魯史耳而赴告策書諸所記註皆周公
之遺制也(左序春秋者魯史記之名也云云上之人不/能使春秋昭明赴告策書諸所記註多遺舊)
(章仲尼從而明之上/以遵周公之遺制)文王寫精微之藴於易象實所以
開周禮之原(應冒易足以/探禮之原)周公垂紀載之法於春秋實
所以防周禮之變(應冒春秋足/以志禮之變)魯而有是易象也(先説/易象)
(之/書)則因乾坤而知君臣之所以位(通鑑文王序易以乾/坤為首孔子繫之曰)
(天尊地卑乾坤定矣言君臣/之位猶天地之不可易也)因咸恒而知夫婦之所以
别(後荀爽策夫婦人倫之始/故文王作易下經首咸恒)因豫而知作樂崇徳之由
(易豫卦象曰雷出地奮/豫先王以作樂崇徳)因比而知建國親侯之本(此卦/象曰)
(地上有水比先王/以建萬國親諸侯)凡周禮之所自出者皆可於是而探
其端矣(繳此段易象/存周禮意)魯而有是春秋也(此説春/秋之時)則因朝
聘而知私交之失(左定十五年邾子來朝襄九年晉知/武子來聘四年穆伯如晉報知武子)
(之/聘)因侵伐而知兵交之禍(左莊二十九年天子之/師有鐘鼔曰伐無曰侵)因雩
禘郊望而知祠祭之非古(左桓五年秋大雩書不時也/僖八年秋禘而致哀姜非禮)
(也三十一年四卜/郊不從猶三望)因稅畝丘甲而知賦斂之非制(左宣/十五)
(年初稅畝非禮也/成元年作丘甲)凡周禮之所由壞者皆可於是而求
其故矣(繳此段春秋/存周禮意)然則韓子見二書於魯而慨然謂
周禮之在魯非善於觀書者能之乎(論本出處意易前/一段講魯有  象)
(足以探禮之原後一段說魯有春秋足以志禮/之變因説宣子因見二書而喜周禮之盡在魯)而忽悟
其所在者必其他有所不在者也(言宣子獨謂周禮/在魯而不在他國)蓋
人之常情駭於所見者必其所未嘗見(言宣子獨於魯/見此書而他國)
(無/之)而君子不能不因是而有感也(應冒君子寜不/重有感於世變)列國
皆周之臣子典章文物受之先君者宜無以異(如齊衞/諸國皆)
(當有/此書)易象豈獨私於魯者(豈特魯/國有之)晉之乘楚之檮杌諸
侯各有國史(孟離婁下詩亡而後春秋作晉/之乘楚之檮杌魯之春秋一也)豈但魯有
春秋而已哉(豈特魯國有之亦以上應天下不可/一國而無禮則  不可一國而無書)秦盧
粤鎛夫人皆能則巧之名不聞(禮冬官考工記秦無盧/粤無鎛夫人皆能為也)
使書不專於魯乎見則禮亦不專於魯乎在也而何韓
子之慨慕若此(言諸國皆無易象春秋之書惟獨魯有/之宣子安得不慨然嘆曰周禮盡在魯)
吾觀韓子之聘自魯而齊自齊而衞周流列國不一而
足(言宣子當時/亦厯聘諸國)未嘗觀書於他國而獨喜書之見於魯
(於魯見易象春秋之書/  掇一見字説得響)未聞論禮於他國而獨謂禮之
在於魯(於易象春秋見周禮在/魯  掇一在字説得響)是儒書秉禮捨魯蓋無
足稱者矣(應冐子然書不/在於他國一段)書不存於天下若未害也(易/象)
(春秋/之書)書亡而禮之俱亡(書亡則周/禮亦亡)則世道所繫獨不凛
凛歟(應有感/世道意)此君子幸魯之意不足以勝其憂天下之
情也(應冒子君子之所憂/殆有甚於所幸者矣)抑又於魯有考焉(再考究/魯實事)若
齊仲孫湫來省魯難嘗有猶秉周禮之言(左閔元年齊/仲孫湫來省)
(魯難曰魯猶秉/周禮未可動也)湫之所謂禮蓋觀於俗而不待觀於書
也(講後轉此意好應原題禮達於日/用常行之間固不待書而後見)今韓子之所謂禮
乃指易象春秋而言之魯殆非昔比也(引本文/繳上意)于時昭
公娶同姓而貽不知禮之誚(語七陳司敗問昭公曰君/娶於呉為同姓云云君而)
(知禮孰/不知禮)屑屑焉習儀以亟而不知行其政令毋失其民
之謂禮(左昭五年齊女叔齊曰魯侯焉知禮是儀焉禮/所以行其政令無失其民者也云云而屑屑焉)
(習儀以亟言善/於禮不亦逺乎)則周禮之在魯亦徒書而已耳(駁倒本/題言是)
(時只存易象春秋之/書而已安有周禮)雖有此書誰無此書(結上意用孟/明焚舟之事)
(雖有此舟/誰無此舟)雖然猶幸有書以待聖人之出也(便轉歸/夫子去)天
之生夫子不於他國而於魯則有意矣(此意/極好)有徳無位
遂取易象而讃之取春秋而修之(書序約史記而修春/秋讃易道以黜八索)
(疏孔子修聖道有/至徳而無至位)豈惟周禮賴以不墜而大經太法垂
詔萬世向非魯史之藏未泯豈不重夫子之杞之宋之
嘆乎(猶幸魯史之書尚存也觀記禮運我欲觀夏道是/故之杞而不足證也欲  殷道是故之宋而不足)
(證/也)然則二書僅見於韓子固可為當世惜而二書大明
於夫子尤可為後世幸云(論尾餘意雖見得之馮厚齋/前篇論然此作論意精倒又)
(有能發厚齋之所未言者蓋破語謂固可為世道幸亦/可為世道惜此段句則謂固可為當世惜尤可為後世)
(幸皆相照應文/勢圓轉可法)謹論
　前篇謂宣子來聘因而感王制之不存固可為世道
　惜然周禮已廢而二書尚存猶可為世道幸
　此篇謂宣子因觀書而知王制之尚存固可為世道
　幸然他國絶無而魯國僅有深可為世道惜倒翻前
　篇意可以參看
　貶題立説格　與蕭瑀真社稷臣論同格
　　叔孫通為漢儒宗　　　　　　　陳子頤
　　　出處(史記叔孫通傳叔孫通希世度務制禮進/退與時變化卒為漢儒宗大直若詘道固)
　　　　　(委蛇蓋/謂是乎)
　　　立説(叔孫通非儒者何足為宗師太史公稱之/以為漢儒宗者蓋寓其咨嗟不足之意非)
　　　　　(真謂叔孫通可以為漢儒之宗者以通為/漢儒之宗則漢之為儒可知矣是可重嘆)
　　　　　(也/)
　　　批云(破千古之狐疑立一家之鯁論能言司馬/子長之所不能言者使漢儒視之流汗竟)
　　　　　(趾/矣)
論曰觀一世風俗之所趨(指漢之儒者/皆宗叔孫通)可以覘士氣矣
(叔孫通非儒者不足宗師而漢/儒且宗之則漢之為儒可知矣)夫士以儒稱(挈起儒/字説)以
其議論之近正趨向之不惑卓然守先聖之道而不移
於富貴貧賤者也(必如是方謂之儒哉孟子公孫衍張/儀豈不誠大丈夫  云云富貴不能)
(淫貧賤/不能移)今有人焉(暗指叔/孫通)竊儒者之道以自文(責叔孫/非真儒)
論卑氣弱與時俯仰而所計不在於其身(如此則議論/不正趨向亦)
(偏/了)挈之聖門固在麾斥之域矣(既如此則非守先聖之/道  韓文在夷狄則進)
(之倚門墻/則麾之)而一世之士方且歆慕嘆美視其所言所行
以為模範之地畧無一人非之者(責漢之儒者方且/宗之而不議其非)嗚
呼(嘆息/之辭)是固豪傑之士扼腕而嘆息也(暗指太史公/歎息之意)叔
孫通何如人也不言可知矣(冷/下)堂堂漢儒豈無特見之
士而率其宗焉抑可傷也已(責漢儒不/合宗之)太史公之論通
也以為與時變化卒為漢儒宗(引本/文)人皆謂其美叔孫
也而不知太史公之意豈在於區區一叔孫通哉(貶叔/孫通)
以通如是而漢儒宗之則可以觀漢之為儒者矣(應破/題意)
(分/曉)叔孫通為漢儒宗請繹其説焉且儒之為儒何如也
(設問/起)吾聞其道矣(又出一/道字)幽與大極並生明與三才並
立大之而經天緯地小之而謀王斷國其道固如此(説/儒)
(者之道大處永語見易係辭又尚書堯典注經天緯地/曰文又漢谷  傳經術文雅足以謀王體斷國論  以)
(上說儒/者之道)又聞其宗主之人矣(又説/宗字)伊周之事業(伊尹相/湯周公)
(相成/王)孔子之六經(家語孔子刪詩述書定禮/樂制作春秋讃明易道)孟子之議
論(孟子七篇/之仁義)自荀卿而下蓋不數焉(荀子/名况)其人又如此
(以上説儒者/可宗之人)叔孫通何為者(抑叙/孫通)乃能處秦漢之間接
三代之後翹然為一代儒者之首是亦伊周孔孟之徒
歟(疑辭/孟等)　(以叔孫為儒者之宗則是與伊周孔/董仲舒賛後學有所説壹為羣儒首)太史公
何其言之謬也(揚中之抑/且難一難)　或者遂從而為之説曰(為/太)
(史公/解)太史公姑以一代儒者而論之爾(太史但謂/漢儒之宗)非固
爼豆於古聖賢也(非以伊周/孔孟為比)然考漢世(又將漢一代人/才來再難之)
如賈生之開爽俊淑通達國體(賈誼通達/國體本傳)董子之精潔
純粹終始仁義(董仲舒賢良策正其誼不/謀其利明其道不訃其功)此皆太史公
耳目之所及(二子皆漢儒司/馬遷之所熟識)進而先之不猶愈於叔孫
通乎(二子勝似叔孫/通遷何不取之)今也漢之儒者不宗賈董而宗叔
孫太史公亦聴然和之曰是其為漢儒宗者也此亦有
説乎(從考漢世起/設難至此住)噫嘻(解又嘆/惜之辭)太史公傷時悼俗之意
於是乎深矣(司馬遷儒宗之辭非美之/也蓋寓咨嗟嘆惜之意)蓋自秦人焚書
坑儒(孟子序迨至亡秦焚/滅書詩坑戮儒生)世之縉紳先生襃衣博帶之
士掃迹於人間久矣(言秦時雖有儒者亦不出徒司馬/相如難蜀文縉紳先生之  儼然)
(造焉注紳帶縉笏又見/記内則注深衣大帶)山東事興(陳/勝)議秦盗者卒亦不
免當時儒生凛然惟恐去禍之不獲(叔孫通傳陳勝起/二世問博士諸儒)
(曰楚戍卒攻蘄入陳於公何如博士諸生或言反或言盗/於是二世令御史按諸生言反者下吏非所宜言皆罷)
獨叔孫生雍容異辭竟脱虎口人固病其為諛然亦不許
其智矣(同上通曰諸生言皆非夫天下為一家毁郡縣城/鑠其兵視天下弗復用且明王在上法令具於下)
(吏人人奉職四方輻輳此特䑕竊狗盜何足置齒牙間哉/二世喜拜為博士通出反舍諸生曰生何言之諛也通曰)
(公不知我幾/不免於虎口)以髙祖之溺冠嫚罵(酈食其傳沛公不喜儒/説客冠儒冠來者輒解)
(其冠溺其中又趙王/傳上箕裾嫚罵之)自酈生陸賈以下無能免者(酈食其/陸賈皆)
(為髙祖/所嫚罵)而叔孫生又能短衣楚製首動人主喜儒之機(叔/孫)
(通傳通儒服漢王憎之乃/變其服短衣楚製漢王喜)野外之儀亦可起皇帝為貴之
嘆(同上羣臣飲争功拔劔擊柱通曰云云願徴魯諸生與/臣弟子共起朝儀云云與弟子百餘人為綿蕞野外習)
(之㑹長樂宫成諸侯羣臣朝以次上夀無敢讙譁/失禮者於是帝曰吾乃今日知為皇帝之貴也)故其言
壯士則壯士用(同上專言諸故/羣盜壯士進之)進弟子則弟子官(同上通/曰諸弟)
(子隨臣久矣與共為儀/願陛下官之悉以為郎)委蛇宛轉之態不少忤物(見題注/委音威)
(蛇音怡言其/曲折宛轉也)而賜金析爵寵數便蕃(見本傳賜帛二十疋/衣一襲又拜一為奉)
(常/)或者睹其光燄赫奕之如此(且據當時之/人所見如此)則囘視兩生之
徒窮瘁自守亦真可謂不知時變者矣(本傳通徵魯諸生/三十餘人魯有兩)
(生不肯行通笑曰若/真鄙儒不知時變)故其言善制禮必曰叔孫生(髙帝紀/賛叔孫)
(通制/禮儀)知世務者必曰叔孫生(本傳諸生喜曰叔孫/生聖人知當世務)言引
薦人物不忘故舊者必曰叔孫生(本傳通降漢從弟子/百餘人然無所進云)
(云弟子皆曰事先生數年今不進臣等專言/大猾何也通曰云云諸生待我我不忘矣)當時之宗
仰如此固宜諸儒之所深慕切嘆也(自大講至此且先/揚叔孫通似可以)
(為漢/儒宗)雖然(此語要斡轉下意/非是自為一段)叔孫生之名重則重矣而
漢世之風俗則可悲爾(自此以下直抑叔孫/不足以為漢儒之宗)彼以短衣
楚製而見喜(見上/注)則頑鈍無恥之士雖顛倒衣冠而不
憚矣(陳平傳今大王嫚而少禮士之亷節者不來然大/王能饒人以爵邑士之頑鈍嗜利無恥者亦多歸)
(漢/)彼以緜蕞草儀而獲賞(見上/注)則乘時規利之士雖侮
慢聖言而不懼矣(如弟子百餘人及魯所徵三十人皆/乘時規利之徒又語侮聖人之言)
寵錫之餘可以潤諸生師傅之榮可以華士類(見上注/乂拜通)
(為奉常又徙/通太子太傅)自非特立獨行之士疇能不動心於是哉
(記儒行儒有澡身而浴徳/其特立獨行有如此者)故自叔孫之名既重而後世
以儒名家者大抵慕其故歩而規矩焉漢之士氣於是
乎索然矣(應冒子以通如是而漢儒/宗之可以觀漢之為儒矣)太史公一世竒傑
魁磊之士(指本文/司馬遷)豈若腐儒者宗叔孫以為趨向哉(麗/食)
(其傳漢王吐哺罵曰/腐儒㡬敗乃公事)李陵之事纔一開口而大戮隨之
(李陵傳上聞陵降虜怒甚問司馬遷遷盛言陵事親孝/與人信常奮不顧身以殉國之急有國士之風云云上)
(以遷誣用為陵/游說下遷腐刑)環視在廷以丞相封侯文學拜爵者無
非為叔孫所為之人(公孫𢎞傳𢎞不肯面折廷争云云/封丞相𢎞為平津侯又兒寛傳以)
(射䇿為掌故功次補廷尉文學卒史云云拜寛為御史/大夫以稱意任職  以上二人皆阿諛順㫖如叔孫通)
蓋慨然發憤於此久矣而又不可與俗士言也(謂司馬/見當時)
(儒者皆效叔孫之所/為所以發憤而言)則於其賛叔孫通之語而特致其
意曰叔孫通希世度務制禮進退與時變化卒為漢家
儒宗(引本/文)嗟夫(嘆惜歸/本意)希世而與時此豈足與言儒哉
以若人而漢儒宗之則漢之為儒可知矣(應冒/子語)儒之失
其為儒固不足道而漢家他日必且壞於諛佞利口之
俗(遷意謂漢儒皆宗叔孫/諛佞之習恐相師成風)此固太史公之所致意也挹
其辭㫖豈真為叔孫通榮豔之嘆哉(遷之言非美叔孫/也蓋寓其嘆惜不)
(足之意/應冒語)抑嘗因太史公之意而觀漢人之所以議論叔
孫氏者未嘗不鄙漢儒之陋而怪叔孫之幸也(又引他/人語叔)
(孫之事為/本題証)其羣弟覩朝儀之就固已稱之為聖人矣(本/傳)
(臣願徴魯諸生與臣弟子共起朝儀云拜通為奉常因/進曰諸弟子儒生隨臣久矣與共為儀願陛下官之悉)
(以為即諸生喜曰/叔孫生聖人云云)則猶曰諸生嗜利懷私之論然也劉
更生一世名流真漢儒中之諤諤者(劉向本/名更生)而其封事
之語亦曰定公始皇賢季孟李斯而誚孔子叔孫(見劉/向本)
(傳/)是亦以叔孫為孔子之流也(謂劉向以孔/子叔孫並言)嗟夫(嘆惜/之辭)
叔孫通何以得此於劉子政哉(劉向字/子政)習俗之移人雖
賢者不能免(用陳止/齋文)愚於是益嘆孔孟不生而真儒之
道不復見於世云(不足之意/形於言外)謹論
　貶題立説格　與叔孫通為漢儒宗論同格
　　蕭瑀真社稷臣　　　　　　　歐陽復亨
　　　出處(唐蕭瑀傳帝曰武徳季太上皇有廢立議/顧朕挾不賞之功於昆弟弗克容瑀於爾)
　　　　　(時不可以利訹死/懼真社稷臣也)
　　　立説(謂之真社稷臣者必能誠死社稷而後謂/之真也彼蕭瑀為梁宋臣既不能憫其宗)
　　　　　(國之顛覆歴陳仕隋又非不事二君之義/及為隋臣河池之守固當效死豈有一聞)
　　　　　(髙祖之招遽然挈郡而歸之所幸天下歸/唐得保首領以没或天下不為唐有安保)
　　　　　(其不轉而之他哉太宗/以真社稷臣許之過矣)
　　　批云(義正辭明可以斷千年不倒之公案使蕭/瑀親聞此言亦當招伏讀之使人毛髪洒)
　　　　　(浙耿耿/不寐)
論曰許人臣以任天下之重(指太宗許蕭瑀/為真社稷臣)當觀其所
履之素(瑀歴陳仕隋又仕唐觀/其素履本非有守之人)而已之私不與焉(不可/徒以)
(有功於唐室而許/之真社稷臣也)蓋人之情喜其功者常過予(喜瑀之/有功而)
(許之以真社稷/臣也則為過予)而狥其名者每每失其實也(許瑀以社/稷臣之名)
(而本無守社稷/之節則為失實)以喜功狥名之心而觀人(總上兩/句意)則惟
見其與我者之為忠(徒然知有功於/唐室之為忠)而不究其昔日之
大有咈於理者(不知昔日歴仕/異代之為不義)觀人如此果可以通於
萬世之公乎(非觀人/之正論)夫天下無事訏謨獻替此固臣子
之至願(為臣而處常/固當盡忠)而或者一旦遇世變之搶攘臨難
死節亦臣子分内事也(為臣而遇變/尤當效死)而可以夷險而易
吾之所守歟故善觀人者(應前觀/人二字)不求其迹於功成名
就之後(不觀其形/迹之似)而每以酬酢變故决擇去就之頃而
逆諒其心(要觀其本/心之真)以此觀人庶㡬可以示來世矣(如/此)
(方是通萬/世之公論)吾觀唐太宗之稱蕭瑀何其喜功而徇名也
(應前/四字)瑀本隋臣(敘瑀/履歴)河池之守固當效死豈有一聞髙
祖之招遽然挈郡而歸之(本傳瑀拜内史侍郎出為郡/守髙祖入京師招之挈郡歸)
(封宋/國公)謂其有功於唐則可其如隋之社稷何(瑀為隋臣/不能死於)
(社稷豈得謂/之真社稷臣)太宗謂蕭瑀真社稷臣何以訓天下(辭明/義正)
夫所謂真社稷臣者以其能誠死社稷也(便將本題要/字辨命  前)
(賈誼策法度之/臣誠死社稷)而真之為言又非形似髣髴之謂足以
當此而無愧者也(又詠真之一字/非形似之謂)故見危必致命(語十/九子)
(張曰士見/危致命)思難不越境(左宣二年趙穿攻靈公於桃園/宣子未出山而復太史書曰趙)
(盾殺其君以示於朝宣子曰不然對曰子/為正卿亡不越境反不討賊非子而誰)苟利社稷死生
以之(又用左/傳全句)嗟夫(嘆惜立/議論)士之操守當覘其不變於蹈險
之秋而不可以安平無事之時論也(應冒子一旦遇變/臨難死節之語)士
以安平無事之時論天下無節義矣(反申上文應冒/子天下無事語)故不
遇歲寒不知松栢(語子罕歲寒然後/知松栢之後彫也)不攻堅木孰别利器
(東漢虞詡傳不遇􁅦根/錯節何以别利器乎)世之忠臣義士亦未始不以其臨
難不可奪而得之也(將上二句比此一句語可以托六尺/之孤可以寄百里之命臨大節而不)
(可奪/也)兵環畫邑三十里而王蠋不歸燕(燕樂毅伐齊云云/毅聞畫邑王蠋賢)
(令軍中環畫邑三十里無入使人請蠋蠋謝不往燕人曰/不來吾且屠畫邑蠋曰忠臣不事二君烈女不更二夫云)
(云遂經其頸而死切/畫胡卦切蠋珠玉)囓雪牧羝間闗海上十九年而蘇武
終不忍忘漢真社稷臣有如此者(蘇武傳武留單于天雨/雪武臥囓雪與㫋毛并)
(咽之云云迺徙武北海上牧羝武杖漢節牧羊臥起操持/節旄盡落武留匈奴凡十九年  以上二人方是真社稷)
(臣/)至如李陵衛律之罪一汙青史萬古凄凉大節一虧功
名不足贖矣(同上單于使衛律招武受降武引佩刀自刺/云云初武與李陵俱為侍中單于使陵説武)
(降云云武曰王必欲降武請畢今日之歡效死於前陵見其/至誠喟然嘆曰嗟乎義士陵與衛律之罪上通於天因泣下)
(霑/衿)吁人主可以一時之功名而確然謂其係國之輕重耶(繳/上)
(意謂觀人要/觀其大節)蕭瑀之事嘗讀史而知其顛末矣(叙瑀/始末)當
是時唐室開基朝綱振聳萬機倥偬而未暇也(説唐初/時事未)
(定/)有臣如瑀忠直自任抑過繩違精神風采不減房魏
執政得人賀有唐者衆矣(且説他好處要後抑必先揚/謂瑀之忠言直論不下房𤣥)
(齡與魏徵之為人抑本傳髙祖呼曰/蕭郎瑀自力孜孜  過繩違無所憚)况夫問以長保社
稷之策而首倡藩籬屏衛之謀(本傳瑀為僕射帝問瑀/朕欲長保社稷奈何瑀)
(曰三代有天下所以能長久者類封建諸侯以為藩屏/秦置守令二世而絶漢分王子弟享國四百年魏晉廢)
(之亡不旋踵此封建/之明效也帝納之)武徳方揺揺於社稷之託而卒定
元良之任(見本/題註)瑀之於唐誠不可謂無功者(瑀直可有/功於唐)
自太宗賜以疾風勁草之詩光映縉紳瑀之功名已班
班於唐公卿間矣(本題下文云因賜詩曰疾/風知勁草板蕩識誠臣)真社稷臣
之襃誰得而議瑀哉(自大講至此皆説瑀似/可當真社稷臣之名)然而(轉歸/正意)
(自立議/論抑他)人言之溢美未嘗不因於其所喜成於有所狥
(應冒喜功/徇名之語)惟其喜也嘗過於襃揚而不知惟其徇也則
又不求其實者也(應接題人之情喜其功者嘗/過予而徇其名者每失實)兹二者
皆錮於人情之私也(總結上文應破/已之私不與焉)何則(喚下/意)瑀生於
梁(本傳瑀梁/明帝子)為梁宗臣不能憫其宗國之顛覆(學詩黍/離句法)
(周大夫行役至于宗周過故宗廟/宫室盡為黍離閔周室之顛覆)歴陳仕隋又非不事
二君之義(本傳瑀女兄為隋晉王妃晉王即位妃為/后瑀寖親寵拜内史侍郎又見前王蠋註)出
守河池駕言行邁(同上出為河池郡/守又學毛詩句法)想其覩故宫之禾
黍悵連阡之秀麥(上註彼黍離離/又微子麥秀歌)其心愧恥不汗顔而
泚顙者㡬希(言瑀不能守節豈不惶愧其韓/文血指汗顔又孟子其顙  泚)瑀也親綰
銅章安然五馬之貴瑀之大節已可議矣(言㙖乃梁之/宗臣不當仕)
(隋為太守汝杜詩金章紫綬照青春又送/賈閣老出  州人生五馬貴莫受二毛侵)然既為隋而
任千里之寄隋之社稷政藉瑀為一扞蔽也(言既為隋/河池之守)
(合當/死守)髙祖入京之招豈瑀苟富貴之時歟(言瑀又不能/為隋死守又)
(挈城歸唐/見冐子注)鑿池築城堅守勿去(孟梁惠王鑿斯池也築/斯城也與民守之效死)
(而民弗去則/是可為也)為唐計者不過以兵而驅我也(説出髙祖/見脅之意)
夫其以兵而驅我則一死以報國士之知尚可以少吐
生氣(瑀於此時蓋當效死中史記刺客傳豫讓為智伯/報讐云云曰臣事范  行氏皆衆人遇我我故衆)
(人報之至於智伯國士/遇我我故國士報之)獻城而求苟生焉亦猶奄奄泉
下也(瑀雖生亦/猶死也)瑀乃不思及此苟利禄而忘節義(謂瑀/苟受)
(唐之利禄而忘/為隋守節義)輕於去就而重於死生(瑀為隋臣不當/去隋之守而就)
(唐之招若輕於一去一/就則是畏死而貪生)一招之頃巧媚求全(不過為/保身計)孰
有真社稷臣而挈城以為進身之階乎(繳盡題意使瑀/親聞此言亦無)
(辭説可解/見冒子注)　所幸天下歸唐得保首領以没於地(用左/傳語)
(隠三年宋穆公疾召大司馬孔父而屬殤公焉曰先君/舍與夷而立寡人寡人弗敢忘若以大夫之靈得保首)
(領以殁先君若問與/夷其將何辭以對)設或中原之鹿不為唐有則又安
保其不轉而之他哉(說破蕭瑀不能守節情狀而晉書/石勒云若遇高祖當北面  事之)
(若遇光武當與之並驅/中原未知鹿死誰手)太宗不考其素而輕以一言許
之可勝恨耶(應破語謂太宗不考其素履/而輕以真社稷臣一語許之)昔王通氏曰
魏相真漢相(見中/説)相真可以相宣帝也(如魏相之才則/真可為漢相以)
(真之一字/正形下意)以瑀為社稷之臣而真之一字確然許之(瑀/之)
(才不如魏相豈/可當真之一字)太宗其欺萬世哉(應冒子何以/訓天下意)商州之
行帝之知瑀晚矣(見本傳瑀/貶商州)太宗誠不知瑀也商州之
山川鬼神瑀其得而誑之乎(用左傳語縱子忘之/山川鬼神其忘之乎)嗟夫
死士五百人從田横於海島而無叛色(見國/語)荆楚之士
從先主於江南而依依如雲(見蜀志先/主傳云云)事雖不成而氣
不可奪身雖不免而其心猶未死也(如是方是真/能守節義)以若
人而當社稷之重以真許之吾無憾也(繳上二人如此/方可以當社稷)
(之/名)瑀何人斯而敢當此哉(瑀不足以/當此名)真社稷臣之褒太
宗將以厚瑀而不知重為瑀累也(貶太宗以真社稷/之名許之亦不是)漢
髙祖戮丁公丁公為臣不忠使項王失天下(見前漢/髙祖紀)髙
祖之示萬世者精矣(取髙祖/之言是)太宗之慮後世良有闕歟
(抑太宗之/言不是)謹論
　前篇謂叔孫通非儒者而太史稱之為漢儒宗惜其
　不足也
　此篇謂蕭瑀非忠臣而太宗稱之為真社稷臣許之
　太過也
　形容題意格　此篇與樂天者保天下同格
　　舜禹有天下而不與　　　　　　陳傅良
　　　出處(語泰伯子曰巍巍乎舜禹/之有天下也而不與焉)
　　　立說(謂舜禹所以有天下而不與者由自視其/身不勝其小也葢舜禹之心常歉然若不)
　　　　　(自足其自視之小者/不見天下之為大也)
　　　馮厚齋批(議論出人意表行文/精微通暢深得論體)
論曰不見天下之為大者(謂舜禹有天/下而不與)其自視小者也
(謂歉然不足/  是主意)夫自一介而上(用孟子一介不以與人語/  以至小形至大  厚齋)
(批云此意頗髙/然非冒子當用)皆人之所役役焉求之而弗遇者(一介/至小)
(底物求之/且不能得)况夫天下而有無故之獲哉(天下是至大底/物豈偶然得之)
天下不可以無故得也(再喚起/上句)而儻然得之(以舜/禹)則若
必有以大過人者(反說/小字)嗚呼吾視吾身誠有以大過於
人而能得天下(止齋文法多如/此轉換最圓活)則夫得天下者始可挾
之以為喜固之以為私(若自視吾身不以為小/則必與天下干預了)何者(設/起)
其自視哆然大也(反說不見天/下之為大意)則視其所有(出題/有字)皆葢
世服人之具(變换大過/於人意)則亦甚貴重愛惜也(如此則/與矣)知
此始可與論舜禹有天下而不與之說焉(一句入題更/不叙講葢上)
(面說意/已醒了)且夫堯授舜舜授禹(漢董䇿禹繼舜舜繼/堯三聖相授守一道)誠非
敢輕也(且說天下是/重大底物)誠擇之試之詢之卜之之悉而後
與也(擇如師錫帝曰有鰥在下曰虞舜之類試如歴試/諸難之類詢如詢于四岳之類卜如枚卜功臣之)
(類/)夫擇於斯試於斯詢且卜於斯(接上文變換學擅弓/歌於斯哭於斯聚國)
(族於斯/句法)必無以易我者焉(見得/重大)而後上之人退然而遜
之(上遜/讓之)下之人偃然而戴之(下歸/戴之)則夫所以崇髙富貴
我者皆其善後之深計(上之人遜/我之意)而其所以奔走服役
我者亦其圖安之覬心也(下之人戴/我之意)反而觀我焉彼皆
利賴我者也皆屬望我者也(又從舜禹身/上說一過)則凡致乎此
者誠吾能而居乎此者誠吾宜(應冒大/過人意)亦可以拱受而
無愧敢當而不懾(應冒得天下挾之以為喜固/之以為私意  懾震驚貌)舜禹也
(入主/意)一則曰吾不堪也二則曰吾不堪也(形容舜禹/不與氣象)吾
無以異於人而胡於我乎遜而胡於我乎戴也(應前遜/字戴字)
(設問只兩句意/轉換作三様說)非望之福有道之憂也無窮之求性分
之累也(詠題文意悠長大有議論是以天下遜我/是非望之福天下之戴我  無窮之求)是故
君固與之而固辭之(應上之人/遜之意)民固歸之而固逃之(應/下)
(之人戴之意若他人則必將河南陽城之避接去/了惟此又於嗚呼下又着數語則文勢雍容詳緩)嗚呼
夫其致之者可以為吾能也而顧曰吾憂(應前致能/憂三字)其
居之者可以為吾宜也而顧曰吾累(應前居宜累三字/  說得舜禹不與)
(天下本/意出)河南陽城之避悶然而不就(若以此接固逃之/之下則文勢急迫)
(矣下又/見  注)禹益之薦汎乎而不嗇(孟萬章舜避堯之子於/南河之南又舜薦禹於)
(天三年之喪畢禹避舜之/子於陽城又禹薦益於天)彼其視天下何眇乎其小也
(應不見天下/之為大意)其心固常常而曰我何以有天下云爾也
(出題有天/下三字)勅天以為戒非以患失也(書益稷帝庸作歌/曰勅天之命惟時)
(惟幾又患失/之出論語)叙功以為歌非以干譽也(書大禹謨九功/惟叙九叙惟歌)
(又罔違道以/干百姓之譽)賞罰以勸沮非以立權也(書罰弗及嗣賞/延于世又荀强)
(國是以為善者/勸為不善者沮)禮樂以藩設非以飾治也(楊問道虞夏/法度彰禮樂)
(著又荀善顯/設善藩飾)吾職之不共吾責之不塞吾懼焉而已矣
(所謂不與者非是置之/不問須要此數語方宻)故曰其自視小者不見天下之
大為大其無係於物者無我也(照破題結再添一句最/好無係於物見不與意)
凡天下之人簞食豆羮抱闗擊柝皆可以驗匹夫匹婦
之心(照冒接題意羮孟好名之人能讓千乘之國苟非/其人簞食豆  見於色又萬章辭尊居卑辭富居)
(貧惡乎宜乎/抱闗擊柝)何也(設/問)惟我之為快也(答/)是故遭意外之
幸者多盛氣會適成之功者每徳色(議論造理喜應/挾之以為  意)以
舜禹之得天下(歸主/意)而始之以欿然終之以欿然(慊然/不足)
(之意則孟盡心上如其自視/欿然  過人逺矣欿音坎)是其胷中之藏天地同量
盈之而益虛過矣而已化(說得舜禹之心廣大過語有/若無實若虛又孟所  者化)
巍巍之道亦可想也(巍巍本/題上文)而好事者猶曰(設/難)舜臣瞽
瞍(孟咸丘䝉問曰盛徳之士君不得而臣父不得而子/舜南面而立堯帥諸侯北面而朝之瞽䏂亦北面而)
(朝/之)而禹徳衰於傳子(孟萬章至於禹而徳衰/不傳於賢而傳於子)嗟乎吾觀
書傳(舉經傳/語為證)至舜之傳禹􁃶􁃶如釋負皇皇如有求(榖/梁)
(如釋重負又檀弓云/皇皇如有求而弗得)而禹也雖衣服飲食之微曽不少
適吾之意(語泰伯禹吾無間然矣菲/飲食云云惡衣服云云)夫過卑以下其臣
而顧以施諸其親(解舜不臣/瞽瞍之意)不以便其身而顧以利諸
其子孫(解禹不私傳子之意筆兩/句辨得倒可觀前輩  力)雖微孔孟吾不惑之
矣(雖無孔子孟子之言/吾亦不疑舜禹之事)而况孔孟之說昭如也(此意/尤工)謹
論
　貶題立說格　與後篇天子與公卿議錢幣同格
　　公卿議錢幣如何　　　　　　　陳時中
　　　出處(前食貨志武帝因文景之富忿胡粤之害/嚴助朱買臣等招􁨲東甌事两粤江淮之)
　　　　　(間蕭然煩費云云於是天子與公卿議更/造錢幣以贍用而摧浮滛兼并之徒云云)
　　　　　(是時禁苑有白鹿而少府多銀錫有司言/曰古者皮幣諸侯以聘享金有三等黃金)
　　　　　(為上白金為中赤金為下云云乃以白鹿/皮方尺縁以繢為皮幣直四十萬王侯宗)
　　　　　(室朝覲聘享必以皮幣薦璧然後得行又/造銀錫白金三品其文龍直三千其文馬)
　　　　　(直五百其文龜/直三百云云)
　　　立說(就題公卿字設難言興天下之利當與天/下共議之今與公卿議之私也非公也)
　　　批云(議論極正文字儘佳/筆下更無疑滯處)
論曰將有以興天下之利(指武帝/更錢幣)必有以盡天下之心
(當與天下/共議之)大臣不得私也(不當與公卿議之日公/私二字是一篇眼)夫利
為天下而興者也(唤得主/意響)為天下興利而不得以盡天
下之心(接上文反/說主意)則議之所及者不過於利吾國利吾
家而已(與公卿議則私了大用孟梁惠王上語/王曰何以利吾國  夫曰何以利吾家)豈暇計
其實利害哉(不盡天下之公議則/利害皆不得其真)大抵事有利害不厭
其為議(事有利有害/須要議論)議有當否不厭其為詳(人之議論/有說得當)
(理者有說得不當/理者須要詳盡)况於錢幣之大政(入本/題意)乃國家元氣
生民壽命之所由闗(見得錢幣之議是/為天下而興利)葢有公卿以為
利而天下以為病(公卿之私見與天/下之公議不同)可以紓目前之急
而無補於經久之大計者矣(一時之急計與萬/世之常經不同)苟惟一
二私意之大臣是崇是信(只從公卿/之私議)而不得以博盡天
下之情(不盡天下/之公議)狃於意見之偏勝(從公卿之議而不/盡天下之議便偏)
(了/)而不暇計生民之利病(既是偏見安/知實利害)則異日弊端之
起將有伏於議論不到之地矣(言公卿之謀必/有未盡善處)於國奚
補哉(何利/於國)葢自君民相通之情不見於後世(從古者引/入後世)
至漢而始有集議之名(伐匈奴有議弃朱/厓有議鹽鐵有議)然而議止於
羣臣而不及於庶民此意已不廣矣(此一轉/可去)元狩錢幣
之議(元狩武/帝年號)謂宜以天下之利害與天下謀之(主/意)柰何
所與議者公卿而已而臣下又不得以盡其情焉(駁到/本題)
(之/意)奚其私論勝而公論泯也(公卿之議私/天下之議公)公卿議錢幣
如何吾固未暇察其議之當與否且以見私意之害公
也(着此二句/尤有宛轉)請因漢志而詳其說且自上下之勢隔而
謀國者無公論(從古者原起應冐子君民/相通之情不見於後世意)自功利之說
勝而理財者無正辭(錢幣之議非公義/易理財正辭曰)由是錢糓之問
廟堂不以為凂(本韓文錢糓之/問不至廟堂)曰利之言大夫不以為
恥(孟大夫曰何/以利吾家)殉貨之戒卿士有位者不以為畏(書伊/訓敢)
(有殉于/貨色)問之則曰圜法九府維師尚父之所立也(前食/貨志)
(太公為周立/九府圜法)理財一書冢宰姬公之所作也(周官一書/半言理財)
古之所以言興利者亦公卿而人耳天下何議焉(從錢/糓之)
(問度至此且掦古者之言理/財亦與公卿議未為不是)嗚呼使其居公卿之位者
而皆能以天下為心如尚父如姬公則可(繳上文要/歸主意)苟
其不尚父不姬公也(能以尚父姬公為心尚是公議苟/不以二公之心為心則是私議了)
幾何而不為管氏之謀富强者乎(管仲相齊/富國强兵)幾何而不
為商鞅之談功利者乎(史記商君傳衞之庶公子名鞅/姓公孫見孝公說公以帝道其)
(志不開悟云云說公以王道而未入云云說公以伯道/公與語不自知膝之前席也云云鞅曰葢吾以强國之)
(術説君君/大悦之耳)又幾何而不為皇甫鏄宇文融之剥下媚上
以要權寵者乎(唐憲宗伐蔡用度急鏄裒㑹嚴急以辦/濟師又𤣥宗以宇文融為覆田使括正)
(丘畆歳終羡錢數/百萬緡並本傳)皆非天下之公是非實利害者也(如/管)
(仲商鞅皇甫鏄宇文融諸/人之言理財皆非公議)天下之事利與害對公與私
對(應冒子利害/公私四字)利於國者或有害於民(演上文立利/害不两)私
諸已者是必不公諸人者也(公私不/两得)彼其以刻削為至
謀以詭遇為宻議(指管仲商鞅諸人之議十/孟為之詭遇一朝而獲)方恐天下
之議其後則亦何敢以盡天下之議(幹此意好見得公/卿之議私天下之)
(議/公)是以不謀之國人而謀之公卿不蔽以公論而蔽以
私意(見得天下之議與/公卿之議不同)其所以欺世罔民者葢未必不
以為天下有道則庶人可無議也(語天下有道/則庶人不議)亦孰知
天下之利害當與天下共之公卿可得私耶(應破語將/以興天下)
(之利必有以盡天下/之心大臣不得私也)嗟夫貨泉布帛周室之所為理財
也而謀及庶人者曷嘗一日廢(前漢食貨志太公為周/立九府圜法云云故貨)
(寶於金利於刀流於泉布於/布束於帛又洪範謀及庶人)職歳職幣周官之所以厚
天下也然於一沐一食之頃苟有以利害至者葢未嘗
不動念焉(周禮天官小宰之職云云職嵗掌邦之賦出/以貳宫府都鄙之財出賜之數以待會計而)
(考之云云職幣掌式法以歛宫府都鄙與凡用邦財者/之幣及史魯世家周公戒伯禽曰我一沐三握髪一飯)
(三吐哺喜以待士云云心以上用周事見得周之/言理財皆盡天下之公  未嘗狥公卿之私見)此意
古矣(繳上周事/引入本題)殆豈漢庭公卿所能知之(責漢公卿之/議不公不如)
(周公卿之/議為公)葢自三代既衰徳不勝偽(又從三/代叙起)而生財大
道逸而歸諸言利者之口(大學生財/有大道)公議綫脉所恃以
僅存者獨漢之集議耳(見冒/子注)然國家有大政政有大疑
則下之於博士下之於議郎君子猶以為未大也(漢凡/有大)
(事下博士議郎集議/  推廣此意尤佳)錢幣之議豈細故哉(歸重錢/幣上)鹿皮
之行歟罷歟白金之造歟否歟(見本文/詳注)揆之人情質之
輿論豈無的然不易之說(謂天下自/有公論)吾意其建議之初
必當合天下之公盡天下之慮以求經久可行之說(謂/錢)
(幣之議當盡天下之公/心不當狥公卿之私見)苟其不然猶當參之博士議郎
之選庶幾可以紓民力而裨國計者尚肯為國家畫一
籌也(應前語形/出公卿意)奈何博士不得聞議郎不獲預而僅議
之在廷之公卿(參之博士議郎雖未至於盡天下/之公議猶愈於狥公卿之私議)問其
官則丞相御史也問其秩則三公九卿也(指公/卿)問其所
以議則錢之更幣之造也(喝出本題論以上三句是學/韓子諫臣  文問其官則曰)
(諫議也問其禄則曰下大夫之/秩也問其政則曰我不知也)吁(嗟/嘆)漢廷公卿類以事
君為容悦者耳豈能為國家逺計哉(責漢公卿之議不/公  用孟子語以)
(事君為/容恱者)直以濟武帝之侈心而已(見得公卿所言只是/奉承武帝奢侈不能)
(究生民之利/害豈是公議)嘗觀當時所謂錢幣之議(再評品當時/錢幣之議)大
抵便於國而不便於民(應冐子公卿以為/利天下以為病意)利於濟一時
之私而不暇為通變無弊之法(應冒子可以紓一時之/急而無補於經久之大)
(計/意)故以方尺之鹿皮而為直者四十萬則薦璧者難於
行而侯王坐免爵者多矣幣之議何益(詳注見本/題出處)以白
金之龍文而為直者三千則盜鑄者易為力而小民犯
死不可勝數矣錢之議何禆(見本題注下文云盜鑄/死罪犯者不可勝數)彼
之所以勇於興利者葢亦明知其有異日利害也(應前/利害)
(字/)特以帝之欲心如火方炎(應前武帝/之侈心)東甌兩粤之使
未通(食貨志武帝招徠/東甌事兩粤云云)朔方匈奴之醜未雪(同上又興/十餘萬人)
(築衞朔方費數十百萬又匈奴/絶和親侵擾北邊兵連而不解)神仙土木無涯之費皆
未能以快其所大欲(郊祀志遣方士入海求蓬萊而海/上燕齊怪迂之方士更來言神仙)
(事又作通天臺置祠具其下將招徠神仙之屬又本紀起/建章宫作甘泉通天臺柏梁臺又三輔黄圖序土木之)
(役倍秦/越舊)雖以區區爵級之鬻(出題下文令民得買爵名/武功爵級十七萬凡直三)
(十萬金以/顯軍功)曽不足以佐繁費之萬一(武帝開邊所費甚/大無可以濟其用)
(度/)其計安得不出此哉(安得不/議錢幣)然堂堂漢朝公卿大臣
相與言及錢幣陋矣(責漢公卿錢幣之/議卑陋不足取)况斯時也為斯
議也(說當時/之議)不謀之天下不謀之羣臣而謀之一二之
私人(應冒子一二私意之大臣是崇/是信而不得以博盡天下之情)公論其謂何(謂公/卿之)
(議私而/不公)吾嘗因錢幣之議而求之漢之諸臣(再演/上意)未嘗
不嘆私情之勝而公論之益泯也(應冒子奚其私/論勝而公論泯)夫以
國家大計羣臣庶民不得盡情而主之公卿(照前/主意)重不
古矣(應原題/古字)然猶幸其有君子者在公卿之列猶能為
公卿伸一喙也(此一轉尤妙暗指/仲舒顔異諸人)夫何議之者張湯决
之者亦張湯自湯之外無聞焉(食貨志御史大夫張湯/方貴用事初造白鹿皮)
(幣客語異初令下有不便者異不應微反脣湯奏異九/卿見令不便不入言而腹誹論死自是有腹誹之法)
至於遞相汲引更相用事如𢎞羊孔僅者又賈人之靡
耳豈復知有公論哉(同上以東郭咸陽孔僅為大農丞/領鹽鐵事而桑𢎞羊貴幸咸陽齊)
(之大鬻鹽孔僅南陽之大冶𢎞羊洛陽賈人之子以心/計三人言利析秋毫矣  謂以上三人皆小人安知天)
(下之公議/罵倒本題)噫漢非盡無公論也(又畧/救起)特為私論所勝耳
(應前私論勝/而公論泯)吾觀正誼之說仲舒言之而舒擯於行(董/仲)
(舒傳正其誼不謀其/利明其道不計其功)不便之議顔異主之而異論於死
(出處大農顔異對曰王侯朝賀以蒼璧直數/千皮薦反四十萬上不恱張湯以他議誅異)亦何怪乎
鹿馬之禍秦(史趙髙指鹿為馬/凡言鹿者皆殺)而鳥鸞之誤隋也(通鑑/太宗)
(執髙徳儒曰爾指野/烏為鸞以欺人主)君子觀張湯桑孔之謀蓋深嘆私
情之揜公議(應前私情勝/而公論泯)君子觀仲舒顔異之說猶深
幸公議之在人心(應前猶幸有君子者在公卿/之列猶能為公卿伸一喙)謹論
　天下大計當與天下共謀之不當徒狥公卿之私議
　議論極正大文法亦圓轉其大意本之栁子厚守原
　議云守原政之大者不公議於朝而私議於宫不愽
　謀於卿相而獨謀於寺人蓋襲此論
　形容題意格　與舜禹有天下而不與同文法
　　樂天者保天下　　　　　　　　陳傅良
　　　出處(孟梁惠王下齊宣王問曰交隣國有道乎/孟子對曰有惟仁者為能以大事小是故)
　　　　　(湯事葛文王事昆夷云云以大事小/者樂天者也云云樂夫者保天下)
　　　立說(聖人無致變之因而有無故之變於此只/得歸之於天其所以樂之者正以其無故)
　　　　　(而安之也所謂保天下者則樂天之餘效/爾非有所利而為之如湯有葛文王有昆)
　　　　　(夷皆是無故之變而湯文則順受之而不/與之較安乎天而不咎乎人自然收安天)
　　　　　(下之效非謂為是不校之/形將以大得志於他日也)
　　　巽齋歐陽守道批(說天字最精宻文字有模寫/形容之妙若說葛伯昆夷則)
　　　　　(又是上文意但/觀其文可也)
論曰聖人之心其所以安於無故之變者(指樂天含湯/事葛文王事)
(昆夷/意)初非其利而為之也(保天下則樂天之餘效爾非/有所利而為之含湯伐葛文)
(王伐昆/夷意)事變之來而出於無故者(申上無/故字)人情之所甚
不堪而聖人固安之者(從人情說來入/得聖人有節度)誠知夫天下之
理其非吾自為之者皆天為之(說天字/有理)則夫無故之變
亦天也(應主/意)惟知天理之或然也(貫上/理字)而是非曲直之
說無與乎其間(與去聲/干預也)則亦不必歸咎於彼而求伸於
我(不與/之較)是故遭之而不疑受之而不愧(只得/順受)嗚呼聖人
之安天下如斯而已矣(此樂天/之餘效)天下之被吾澤者吾猶
不暇計(謂保天下者孟匹夫匹婦有不被/堯舜之澤  若已推而納之溝中)而况乎謂聖
人為是不校之形將以大得志於他日也(應非其利/而為之也)孟
子曰樂天者保天下而論其人則曰湯事葛文王事昆
夷(舉本出/處上文)世之君子惑焉(與後/相應)葢曰湯卒有葛之師而
文王卒有昆夷之役(始既事之今又伐之安得/不疑其有所利而為之)或者湯
文之事固有所就於天下而非其樂天之情(應大得志/於他日意)
(亦與後/面相應)吾固為湯文辨而且為孟子辨也(應在/後)甚矣世
之以利心窺聖人也(從利字上説/起最緊切)彼特見夫堅忍以俟
時舒徐以觀釁者之為(觀釁出左/傳釁隙也)與吾聖人樂天之事
形似相近也(謂湯事葛文/王事昆夷)則亦曰聖人之心固將有所
就於天下而非其樂天之情(應冒舉/題處語)嗟夫裂眦之怒藏
於嬉笑(眦目匡也裂/眦開眼也)背面之毁隠於緘黙(背面背後也/以小形大)
此市人少知義者不為而謂聖人為之乎(聖人豈有所/利而為之)
(應接/題語)故夫聖人未可以利心窺之也(應起句結/上生下)彼其備
意外之患而居之以寛有積强可為之勢而退然若怯
者(两句是樂天氣象說/安於無故之變意)其分量固大其見固定而察乎
天者固審也(聖人心/事如此)何也(唤起生/下段)凡盛衰之相推而貴
賤之相使强弱之相加而賢否之相用(包括是非/曲直意)其至
也不可禦其去也不可留者(無迹可/捉摸)是必有數焉黙行
乎其間而人事不能以獨専(應天下之理其非吾自/為之者皆天為之意)是
故子路雖無可愬之理而公伯寮必無自愬子路之心
(語公伯寮愬子路/於季孫  愬譖也)孟子雖無可沮之說而臧倉亦必無
自沮孟子之心(孟樂正子見孟子曰克告於君君為來/見也嬖人有臧倉者沮君君是以不果)
(來也事善使事/不為  所使)兹天說也(四字說/得好)以聖人之盛徳(說聖/人有)
(眼/目)而天地之間猶有夫撞搪呌號忿觸而怒抗者(與我/較者)
是豈聖人有以致此而夫人亦奚為而如此也意者其
天也邪(不為必然之說有/模寫形容之妙)蓋至於是吾固不知所以使
之者而彼亦不知其孰使之者(形容樂天意/自然而然)我與物皆
聽其所為而莫得以窮其所歸(如捕風捉影/文之妙處)吾於此將
孰從而尤焉(尤歸咎也而應冒不必/歸咎於彼  求伸於我)有順受而無捍拒
(捍拒抵/敵也)有暇豫而無遑遽(遑遽急/迫也)有哀矜撫慰而無忿懥
鬬争(忿懥怒也不大學有/所忿懥則  得其正)蓋其分量之大其見之定其
察乎天者審也(應前/三句)而何利於天下之被吾澤也哉(應/冒)
(語過保/天下意)水不與土争而魚利山不與木争而禽利聖人
不與國争而天下利(理勢自是如此以/上二句形下一句)亦其有容之末
效不戰之餘福固如此爾聖人不知也(歸之樂/天之效)而何利
乎他日之得志也哉(應冒為是不效之形將/以大得志於他日語)雖然彼以
其始事焉終伐焉而惑乎湯文者亦不明乎天之説也(應冒舉/題語)
天之說固有定未定也(又以定未定/字生議論)且天之於物也(舉/天)
(字說用/孟子語)其傾之也或張之其就之也或困之日將暝也
大明雷將震也深蟄是其猶未定也(此在天未/定之天)葛與昆
夷猶足以難湯文而湯文猶為葛伯昆夷所屈其諸未
定之天歟(此聖人未/定之天)及其定也則湯文有不得已者矣
(謂湯卒有葛之師而文王卒有/昆夷之役只一句涵蓄說了)昔者亦嘗疑於禹益之
事(舉/證)且禹之伐苗也固歸之天(書大禹謨帝曰咨禹惟/時有苗弗率爾徂征云)
(云民弃不保/天降之咎)而益贊禹以班師也亦歸之天(同上益贊/于禹曰惟)
(徳動天無逺弗屇云云時乃天道/云云禹拜昌言曰俞班師振旅)以前日之伐為天則
今日之還非天矣以今日之還為天則前日之伐非天
矣(學孟子文前日之不受是則今日之受/非也今日之受是則前日之不受非也)而禹益皆曰
天焉(皆歸/之天)豈禹之欲伐也姑假天以辭苗或益之欲還
也假天以懼禹邪(設疑/辨難)禹益非假天以自文則必有道
矣(解天/字意)吾固曰禹之於苗其始伐之者天也而終還之
者亦天也(語有/判斷)湯文之於葛伯昆夷其始事之者天也
而終伐之者亦天也(對說/甚切)不然(反/繳)禹為過舉而文王之
志荒矣(斷送得/氣魄)謹論
　近日君子以仁禮存心論多學此篇文法亦可與仲
　尼不為己甚舜禹有天下而不與論參看方知止齋
　文法之妙
　
　
　論學繩尺巻八
欽定四庫全書
　論學繩尺巻九
　　　　　　　　　　　宋　魏天應　編選
　　　　　　　　　　　　　林子長　箋解
　合異為同格　與後篇仁義忠信樂善論同機軸
　　仁義道德性命如何　　　　　　徐炎發
　　　出處(孟子題辭又自撰其法度之言著書七篇/云云包羅天地揆叙萬類仁義道德性命)
　　　　　(禍福粲然/靡所不載)
　　　立説(仁義道德性命本出一原天所賦為命物/所受為性人受天之命以為性其初則有)
　　　　　(仁義存焉蹈此仁義則為道得此仁義則/為德㑹而歸之道德一仁義也仁義一性)
　　　　　(也性一/命也)
　　　批云(本朱子中庸之説而參以已意議論有/根據文理有發明此時文中之冠冕者)
論曰一初賦受之天(賦是命受是性所朱文公云/天所賦為命物  受為性)萬理
㑹歸之地也(主意謂性得之於命仁義道德具之/於性  書洪範㑹其有極歸其有極)夫大
化之生生不窮(從原初説來謂易/繫辭生生之  易)天命之流行不已(喝/出)
(命字命朱文公云繼之者/善天  之流行而不已)人受之而為性者也(喝出性/字  朱)
(文公或問云天命之謂性言天之所/以命乎人者是則人之所以為性也)一性之中萬理森
具(同上以性言之則曰仁義禮智四端五典萬物萬事/之理無不統於其間  大意謂有命則有性有性則)
(有仁義/道德)大端全體即所謂仁(喝出/仁字)及其發見於事物之
間莫不有一定當然之則是則有義存焉(又喝出義字/  中庸或問)
(云事事物物莫不自然各有當然之路之又大學或問/云見之日用之間莫不各有本然一定  則  作論之)
(法句要或長或/短不齊方是)合也而非離也渾也而非散也(前篇既/喝出命)
(性仁義到此亦須喝出道德字此却包藏道德意而不/言是文字出沒處  揚子道德仁義禮譬諸身乎云云)
(合則渾/離則散)人惟有此理而不能蹈此理之實(蹈行也道則/行此仁義之)
(理以揚子/道  導之)知此理而不能得此理之真(德則得此仁義/之理  揚子德)
(以得/之)於是合者離渾者散(反應前/四字)而一初之天始非我
有矣(照破一初之天字無道德是無/仁義無仁義是無性無命矣)吁此孟軻氏所以
不能已其言於戰國也(舉出孟子/作書之意)七篇仁義未甞不兼
而言之(本出處上文著/書七篇云云)仁義性也(仁義即是/注中物)天之所以
命我者也(性即是/命中物)其蹈乎此則為道其得乎此則為德
(道德即是/仁義中物)㑹而歸之道德一仁義也仁義一性也性一
命也(打作一串/次第説來)特人自昧之耳(有此一句方有曲折/不直致與後面相應)故
曰一初賦受之天萬理㑹歸之地也(此二句與破相/照應方圓轉)仁
義道德性命如何此趙岐所以序於孟子之篇首請原
其初(應初字本出處孟子題辭/乃趙岐所作故如此舉題)盖自天以隂陽五行絪
絪緼緼化生萬物(易繫辭天地絪/緼萬物化醇)氣以成形而理亦賦
焉是之謂命(從命字説起應冐子接題意理大學或問/所謂隂陽五行者又必有是  而後有是)
(氣及其生物則又必因是氣之聚而後有是形物中庸/注命猶令也性即理也天以隂陽五行化生萬  氣以)
(成形理/亦賦焉)於是人各得其所賦之理而為性(就命字過性/上來同上於)
(是人物之生因各得其所賦之理/以為徤順五常之德所謂性也)性者何仁義是也(從/性)
(字過仁/義上來)函萬善具衆理(包仁義/道德字)全得天地生物之心而
仁之體所以立(説出仁字而朱文公云仁者天地/生物之心  人得之以為心者也)及其
見之萬事如方維上下定位不易而義之用所以行(説/出)
(義字用亦用朱文公議論/體立  行字太極圖解語)此其初所以予我以此理也
此我之所以受此理於其初也二者匪相間也(以上説/性得之)
(於命仁義具之於性意吾中庸或問天之所以賦予萬/物而不能自已者命也  之得乎是命以生而莫非全)
(體者/性也)雖然(此雖然字非是自為一段蓋上面已/説性命仁義了到此要過道德上來)立人之
道大易未甞不言於仁義之先(言性初本有仁義仁易/繫辭立人之道曰  與)
(義/)去仁義而言道德此韓子所以遏異端之流也(言道/德即)
(此仁義云韓原道凡吾之所謂道德云者合仁與義而/言之也  云老子之所謂道德云者去仁與義言之也)
蓋道德非仁義外物也(應主意道德/一仁義也)能行此理於踐履
之間即道也(應冒子其蹈/乎此則為道)能得此理於心領意㑹之頃
即德也(應冒子其得乎此則為德/  見得道德即是仁義)天降衷於下民若有
常性克綏厥猷衷即性也(猷字包仁義道德下書湯誥/惟皇上帝降衷於  民若有)
(恒性克綏/厥猷惟后)而所以降於我者命也有此衷則亦必有此
猷矣(言性出於命人能有此降衷/之性則是仁義道德之理)民之秉彛好是懿德
彛即性也(懿字包仁義道德字秉詩烝民天生/烝民有物有則民之  彛好是懿德)而所以
秉於我者命也有是彛則亦必有是懿矣(言性出於命/人能有是秉)
(彛之性則有是/仁義道德之理)㑹而歸之(應破題/㑹歸字)千流萬𣲖一源也千
條萬枝一本也(譬喻應道德一仁義也仁/義一性也性一命也意)仁義非精也
道德非粗也是不過一天命之性而已矣(言仁義道德/具於性性出)
(於命一而已矣性/中庸天命之謂)奈之何世之昧者常總總也(應冒子/特人自)
(昧之耳要/入戰國來)况戰國之人心乎(入此一句方/引得孟子來)孟子道性善
(提起性善二字有眼目是根源/處  孟子道性善言必稱堯舜)斯言一發所以為千萬
世理學之根源天理人心之凖的天下始知所向矣(先/挈)
(起性説方是此題目却説仁義/道德是性中物性是命中物)至於謂性謂命之説亦
縷縷言之非贅也(又把性命合説也孟盡心下口之於/味也目之於色  耳之於聲也鼻之)
(於臭也四肢之於安逸也性也有命焉君子/不謂性也云云命也有性焉君子不謂命也)性命之理
一日不明於天下其所以陷溺其良心也必矣(言仁義/是性命)
(中物心孟告子上雖存乎人者豈無仁/義之  哉其所以放其良心者云云)自性命之理一
明而仁義之言昭昭然於天下也(自性命上過/仁義上來)惻隠仁
之端也羞惡義之端也(孟公孫丑上/云云全句)此端也何從而來
哉(喚下/意)性所有也(以仁義/歸之性)即天之所賦也(以性歸/之命)事親
仁之實也從兄義之實也(孟離婁上仁之實事親/是也義之實從兄是也)此實
也何自而有哉(喚下/意)性所根也(以仁義/歸之性)即天之所賦也
(以性歸/之命)一初之天純粹至善(應破題字用/周子通書語)孰非此仁孰
非此義(謂禀性之初已/有此仁義了)然知其為惻隠羞惡而不能實
踐其惻隠羞惡之端(轉歸道上總上文踐字替蹈字應/冒頭人惟有此理而不能蹈此理)
(之/實)知其為事親從兄而不能有得乎事親從兄之實(歸/德)
(上總上文得字應冒頭知/此理而不能得此理之真)則是率天下而路也豈萬理
㑹歸之地哉(無道德則是無仁義應破/題語反説  用孟子全句)故以德行仁仁
即此德也(又用孟子實德字證/孟子以德行仁者王)　配義與道義即此道
也(用孟子實道字證道/孟子養氣配義與)楊墨道之禍也吾距之蓋深懼
夫苟可以禍吾道即所以禍吾仁義也(孟滕文公下楊/氏為我是無君)
(也墨氏兼愛是無父也云云楊墨之道不息孔子之道/不著是邪説誣民充塞仁義也云云能言距楊墨者聖)
(人之徒也仁又告子上率天下/之人而禍  義者必子之言夫)鄉愿德之賊也吾辨之
蓋深慮夫一至於賊吾德即所以賊吾仁義也(孟盡心下/孔子曰過)
(我門而不入我室我不憾焉者其惟鄉愿乎鄉愿德之/賊也注原與愿同鄉里謹愿之人孔子以其似德而非)
(德故以為德之賊仁以上/二股説道德即是  義)㑹萬於一仁義吾道德散一
於萬道德吾仁義(應冒子道德一仁義也意大周子通/書是萬為一萬一各正小  有定)
是皆天之命乎人(應冒子性/一命也)而人之所以為性也(應冒/子仁)
(義一/性也)吾之得乎是命以生而莫非全體者性也(人之所/受為性)
(庸以上數句用朱子中/  或問語見原題注)一㑹歸之頃(應破/題字)則仁義也道
德也皆性也性即天之所命也(道德即仁義中所有仁/義即性中所有性即命)
(中所有一/合而為)一初之天其至矣乎(應破/題語)此孟子安得不拳
拳為戰國人心慮也(歸孟子/身上)而趙岐其知之矣(應冒頭/舉題處)
雖然性命之學難言也(末將貶諸子之/言性故如此説)荀之惡習也非
言性也(荀子性惡篇人之/性惡其善者偽也)揚之善惡混氣也非言性也
(揚子脩身篇人之性也善惡混修/其善則為善人脩其惡則為惡人)愈之上下品才也非
性也(韓原性分性為上中下三品議以上/判㫁三子皆本之伊洛諸儒  論)性且不明况
於命乎(抑三子既不知/性如何知命)是無怪乎申韓黄老之徒(申不/害韓)
(非黄帝/老子)竊吾仁義道德之似嘵嘵然於天下後世也(三/子)
(不知性命則不知/有仁義道德了)嗟乎夫子止言仁也(又引夫子/來作議論)而軻
則兼言義矣(伊川云仲尼只説一箇/仁孟子開口便説仁義)夫子性不可聞也
命則罕言也(語夫子之言性與天道不可得而/聞也  又子罕言利與命與仁)軻則反
覆其辭而不少屈(夫子以性命為難言至/孟子則屢言及性命事)軻豈好辯哉
(孟子云予豈好辯/哉予不得已也)為戰國憂也為道統計也(應冒子繳/處數語)
雖然(再用雖然/字繳餘意)不可以已也(有餘味行/文得法)向㣲軻之言則
是三子者(指荀揚/韓三子)久矣其為天下道術裂矣乎吁(繳結/老成)
(有收/拾)謹論
　　此篇謂道德即是仁義之理此理自性命中有之
　　後篇謂忠信即是仁義之理此理自樂善中得之
　合異為同格　與前篇仁義道徳性命論同機軸
　　仁義忠信樂善如何　　　　　林鏜夫
　　　出處(孟告子上孟子曰有天爵者有人爵者仁/義忠信樂善不倦此天爵也公卿大夫此)
　　　　　(人爵/也)
　　　立説(張南軒曰仁義又言忠信者在已為忠與/人為信忠信只是誠實此二者也既曰仁)
　　　　　(義忠信又曰樂善不倦好懿德之常性也/惟樂善不倦則於仁義忠信斯源源而進)
　　　　　(矣此篇本此立説謂仁義吾性之理忠信/此理之實樂則為情之動此之所謂機者)
　　　　　(是也吾之所樂能於其善不於其不善則/是機之動此身渾渾乎仁義忠信之天矣)
　　　　　(仁義忠信豈復外/吾所樂之善哉)
　　　批云(理學透徹筆力老/蒼非晚學可到)
論曰實理不在真機外也(實理是仁義忠/信真機是樂善)機之動以天
(此天字/説善)則此身無非天矣(此天字説仁義忠信謂樂此/善之天則此身無非仁義忠)
(信之天有此二/句語意方足)人之初生天理備具本無虧欠也(人性/皆有)
(仁義忠信川本無/虧欠用伊  語)惟其深造自得止於至善則真機所
動不逐外樂(説人之樂在乎善大孟子深造之以道/欲其自得之也又  學在止於至善)凡
其樂乎善者即天理之實豈曰求在外者哉(樂在乎善/則仁義忠)
(信油然而/生於心)且仁義吾性之理也忠信此理之實也(解仁/義忠)
(信四字用張南軒/議論見立説注)性分之天孰不充足(人之性分皆有/仁義忠信不必)
(外/求)是性也不能不動而為情(就性上過情字有眼目動/而為情是樂  朱子語録)
(性是未動情是已動蓋心之未/動則為性心之已動則為情)彼機之動者理之形也
(機之動是樂理之/形是仁義忠信)充吾真樂無有不善(説出善/字為主)則理之
精㣲著於見面盎背之頃(應主意理字於孟/子見於面盎  背)仁義忠信
蓋有油然而發露者(仁義忠信皆/從樂善而生)使所樂人而不天(狥/人)
(欲而不主天/理則為不善)則樂淫於善之外(樂而不淫則為善出/於善之外則淫耳)觸
境皆妄去理逺矣(去仁義忠信/之理愈逺)孟子道性善者也(孟子/滕文)
(公上孟子道性/善言必稱尭舜)以樂善而繼仁義忠信言之(舉本/文)其得
諸吾心真機之樂乎(應破題語真機字指/樂善繳結不費力)仁義忠信樂
善如何請申之　人生而静天之性也感於物而動則
好惡形焉(從性上原起性記樂記人生而静天之性也/感於物而動  之欲也物至知知然後好惡)
(形/焉)然則樂也者其此情之動而為真機者乎(轉歸情上/樂字應破)
(題真機字樂荀子好/惡喜怒哀  謂之情)鳶飛魚躍之妙孰非性分之陶陶
(以下二句形容樂善意淵/中庸鳶飛戾天魚躍于)蟲鳴螽舞之餘又何者非實
理之形見(詩出車喓喓草蟲趯趯阜螽箋云/草蟲鳴阜螽躍而從之天性也)苟機之動
不于其真而于其偽則樂以人而非天矣故髙梁大厦
不如仁宅之安固也而人之樂乃奪於髙梁大厦(此以/下三)
(小段反應冒子真機所動不逐外樂/意  孟子離婁上仁人之安宅也)髙車駟馬不如義
路之正固也而人之樂乃移於髙車駟馬(同上義人之/正路也  前)
(漢于定國傳髙大門/閭令容駟馬髙蓋車)紆朱懐金不如忠信之實固也而
人之樂乃錮於紆朱懐金(揚子學行顔氏之樂也/内紆朱懐金之樂也外)機為
物動所樂日非(自苟機之動而下至此反説議論有味/應冒子所樂人而不天則樂淫於善之)
(外/意)豈知繼善所以成性而人之情皆可以為善乎(只一/句便)
(歸樂善意告易繫辭繼之者善也成之者性/也又孟子  子上乃若其情則可以為善矣)吁善何物
也(喚下/文意)即仁義忠信之理也(善只是仁義/忠信之理)蓋自有怵惕
之心而仁之理已具自有羞惡之心而義之理已存(孟/子)
(公孫丑上今人乍見孺子將入於井皆有怵惕惻隠/之心云云仁之端也又告子上羞惡之心義之端也)盡
已之謂忠有諸已之謂信而忠信者又仁義之實也(朱/文)
(公論語集解盡已之謂忠孟/子盡心下有諸已之謂信)是理也上聖下愚均氣同
體(吕與叔克已銘凡/厥有生均氣同體)至於操舍存亡則不能不異者抑
豈無故(接上生下是文字過脉處/孟告子上操則存舍則亡)　情既生矣機隨觸
焉(應主意情/字機字)樂之於外則日與仁義忠信逺矣(反説此/是樂於)
(不善/者)樂之於内則真機之動而實理全矣(正説此是樂/於善者應破)
(題實理/真機字)甚哉君子之所樂者不可不主於善也(歸重在/主善上)
而所以考其善不善者豈有他哉於已取之而已矣(融/化)
(經/語)夫動吾真機陶吾天樂(用莊/子語)則自孺子入井之時(見/前)
(注/)充之於事親之日(孟子離婁上仁/之實事親是也)而家人之嘻嘻者
即其樂此仁之善也(易家人象曰家人嗃嗃未/失也婦子嘻嘻失家節也)自無適
無莫之際(語四無適也無/莫也義之與比)充之於從兄之頃(見前/注)而兄
弟之怡怡者即其樂此義之善也(語十三兄/弟怡怡)為人謀而
不忠乎與朋友交而不信乎(語學而曽子曰吾/日三省吾身云云)而申申
夭夭於居處語黙之際者即其樂此忠信之善也(語七/子之)
(燕居申申如也夭夭如也以上鋪三/小段講所樂之善即是仁義忠信)至是則天髙地下
此樂之充拓也(以下三扇虚講樂字皆是/用古文  記樂記云云)雲行雨施此
樂之溥博也(易乾/卦)無懐之逍遥洞庭之雅奏此樂之彌
滿磅礴也(説得樂字開闊池古有無懐氏又莊子/天運黄帝張咸  之樂於洞庭之野)舜之
樂散而為南風之詠(以下三扇實事講樂字風家語辨/樂舜彈五弦之琴歌南  之詩)
文王之樂充而為演易之㫖(選魏文帝典論/西伯幽而演易)夫子之樂
在其中而曲肱於飲水之時也(語七子曰飯疏食飲水/曲肱而枕之樂亦在其)
(中矣上二句短此一/句長方承得上句起)其視夫峩其冠華其裾髙大其榱
題者所樂霄壤也(孟子堂髙數/仭榱題數尺)其視夫煦煦為仁孑孑
為義寂滅其心性者所樂逕庭也(韓原道彼以煦煦為仁孑/孑為義又文公答徐子)
(融書釋氏以空/虚寂滅為宗)樂仁義忠信之善而㑹仁義忠信之實
此機即理耳此情即性耳(此數句繳結上段收拾機字/理字性字情字却再用顔子)
(事意脉/不㫁)顔氏之子其殆庶幾乎(易繫辭/云云)人知陋巷可憂
也而彼樂之簞瓢可憂也而彼樂之(語六賢哉囬也一/簞食一瓢飲在陋)
(巷人不堪其憂/囬也不改其樂)而不知其得一善服膺弗失所樂蓋在
此也(中庸囬之為人也得一善/則拳拳服膺而弗失之矣)孟氏子憫人心之淫於
外樂也(舉本出處應冒子/樂淫於善之外語)辨天爵人爵之異而以樂善
為言(見本/題注)固將使人心樂於善而不失其仁義忠信之
正也(發明/主意)七篇之書諄諄乎以善淑人而仁義之論説
不離口(程伊川云仲尼只説一箇/仁孟子開口便説仁義)孟子蓋亦自得其所
謂樂者矣(他人只是叙出處便結大講此更發孟子亦/自得其樂以下引用孟子實事尤髙人一等)
食前方丈侍妾數百已不足以奪其所志(此是外樂食/孟盡心下)
(前方丈侍妾數百/人我得志弗為也)而居安資深至於反身而實樂莫大
焉(此是内樂反孟離婁下居之安則/資之深又  身而誠樂莫大焉)彼以其富我以吾
仁彼以其爵我以吾義(孟子公孫/丑下云云)吾於此益有以見孟
子之真樂矣(結盡孟/子意)雖然(論尾餘意發孔孟互相/發明意又歸重忠信)孟子
以仁義為言者也忠信之論蓋不多見(説此意正欲把/孔子言忠信事)
(來/説)鄉原之似已深闢之(孟子盡心下鄉原德之賊也/居之似忠信行之似㢘潔)而
天爵之説則特以忠信為言(見本/題注)是故以忠信為仁義
之實也(接上生下/又見前注)然遡而求之論語一書仁義寥乎罕
聞(見前注/伊川語)而忠信之㫖凡數見(語第一主忠信母友不/如已者又語第三必有)
(忠信如丘者焉又語/十五言忠信行篤敬)雖孔孟互相發明皆所以道人心
之善而所以必主忠信者又豈無説(總孔孟/合説)蓋人不忠
信則事皆無實(得前軰/議論)為惡則易為善則難(照善/字)然則
忠信也者又教人樂善之根柢歟(歸重在/忠信上)大易曰忠信
所以進德也(易乾/卦)知大易之所謂進則知孟子之所謂
樂(末又引/易對結)謹論
　立説正大格　此篇與葉君櫸五始之要論同意
　　周禮春秋表裏如何論　　　　　阮登炳
　　　出處(漢盧植傳今毛詩左氏在周禮/各有傳記其與春秋共相表裏)
　　　立説(王道不可一日不明於天下周公處時之/易而制周禮固以尊王為主孔子處時之)
　　　　　(難而作春秋亦以尊王為主/孔子之心即周公之心也)
　　　批云(立説正大行文通暢此是省/監官様文字不可不熟讀)
論曰論聖經有相符之理(相符貼/表裏字)要不過乎尊王而已
(周禮春秋同/以尊王為主)蓋王道不可一日而不明也(挈起王/字順接)惟其
不可一日而不明(申上/文)則凡前後典籍之所存(周禮在/前春秋)
(在/後)皆其大義之所在(大義在/尊王上)雖若不相為謀而其實未
始不相合也(二經之所以相為表裏/者同在於尊王而已)或者徒見夫世變
之有升降王道之有汙隆(謂周時與春秋時不同汚記/檀弓道隆則從而隆道  則)
(從而/汚)遂謂夫聖人之作經有不可以一概言者(從上反/説到此)
而不知經皆為尊王而作也(喝出/主意)前聖處乎其時之易
則王道之明者固易明(周公制周禮/在於尊王)後聖處乎其時之
難則王道之難明者為愈明(孔子作春秋/亦在於尊王)使天下萬世
昭乎其不容泯者時雖異而心則同也經雖殊而道則
一也安有不相表裏者哉(二經皆以尊王/為主故相表裏)夫使當王者
之世(周之/時)聖人不作經以先乎尊王以詔乎其後(周公/制周)
(禮/)而後乎伯者之世(春秋/之時)非有聖經復先乎書王以合
乎其前(孔子作/春秋)又何以使天下常知王道之為尊也邪
(照主/意)盧植在漢蓋志於尊王者也(舉本出處主意/在尊王二字)故合
周禮春秋而曰與相表裏植之意固有在矣(包含尊王/意不露)
周禮春秋表裏如何請申之(平繳/冒頭)吾甞聞表裏之説矣
(舉外來表/裏事為證)八卦與九章相表裏(前漢五行志劉歆以河/圖洛書相為經緯八卦)
(九章相/為表裏)原道與軻雄相表裏(唐韓愈傳其原道原性師/説等十數篇皆奥衍閎深)
(與孟軻揚雄相表/裏而左右六經)以其時考之則前後固有遼絶之殊
矣(且開/説)原其互相發明為斯道計者則未甞不相為表
裏也(合本/題説)况夫王道之在天下(發出尊/王意)綱常之所以植
立法度之所以彰明禮樂之所以修舉(揚子法度/彰禮樂著)皆人
心天理之正㫁㫁乎不可易者(二經皆所/以明王道)聖人作經以
寓一王之法(儒林傳序孔子因魯春秋舉十二公/行事繩之以文武之道成一王法)所以
扶持世道於不壊不滅之地者以其有王者在耳(喝出/王字)
(有/力)王者之迹息而詩亡詩亡然後春秋作(孟子離/婁下)世有
周公則春秋不作(蘓老泉春秋論云天下/有君則春秋不當作)春秋不作則
周禮一書皆王道也(周公制周禮乃/王道素明之時)春秋烏乎作(難一/難)
春秋所以救周禮之窮也(解不謂春秋時已不如周天/下  知有王孔子不容不作)
(春秋以/明王道)禮樂征伐不自天子出而自諸侯出(語季氏孔/子曰天下)
(有道則禮樂征伐自天子出天/下無道則禮樂征伐自諸侯出)則周公其衰矣春秋不
作其可乎(記禮運魯之郊禘非/禮也周公其衰矣)天下不能以常治人心
不能以常古(春秋之時不/如成周之時)王道固有時乎難行矣(時不/如成)
(周則王/道難行)王道有時乎難行吾夫子其肯沒周公之志邪
(周公之志以尊王為主/則孔子亦以尊王為主)周公之志不可沒則挽回世變
之所趨闡明古今之正理復顯然著見於斯世春秋亦
一周禮耳(周禮春秋之經雖殊/而尊王之心則一)不然周禮敵八百年之
天命而王室何其尊(文中子魏相篇周禮其敵於天命/乎又左宣三年成王定鼎于郟鄏)
(卜世三十卜年/八百天所命也)春秋紀二百四十二年之行事而天下
之所以尊王者又何如邪(左序二百四十二年行事/王道之正人倫之紀備矣)合
盛衰而參之則二經表裏之意可以不言而自見矣(繳/盡)
(原題/意)自今觀之六典之設他務未遑(禮天官序周公居/攝而作六典之職)
(謂之周禮又周禮六篇其官有三百六十刑六典一曰/治典二曰教典三曰禮典四曰政典五曰  典六曰事)
(典/)首掲以惟王之一辭獨冠於設官分職之首(惟王建/國辨方)
(正位體國經野設官分職以為民極乃立天官冡宰使/率其屬而掌邦治以佐王均邦國乃立地官司徒使率)
(其屬而掌邦教以佐王安邦國乃立春官宗伯使率其/屬而掌邦禮以佐王和邦國乃立夏官司馬使率其屬)
(而掌邦政以佐王平邦國乃立秋官司冦使率其屬而/掌邦禁以佐王刑邦國冬官考工記鄭注云此篇司空)
(之官亡以/此備數)此尊王為周公作經之要領也(以上周公制/周禮以尊王)
(為/主)春秋之經筆削尤嚴(史孔子世家孔子為春秋筆則/筆削則削子夏之徒不能賛一)
(詞/)而書王每先拳拳焉者不一而足(春秋經十二公皆/書云元年春王正)
(月文十二公隐桓莊閔/僖  宣成襄昭定哀)又豈非尊王為孔子作經之端
本乎(以上孔子作春秋/亦以尊王為主)惟其皆主於尊王則表裏之大
者不外是矣(總周禮春秋二經皆/主尊王故相表裏)故命曰書王命治曰
賛王治周禮所以重一王之權也(内史掌書王命又天/官作大事則戒于百)
(官賛王命王視/治朝則賛聽治)而曰天王正月曰王正月春秋所以重
王者之權者其與周禮同乎異乎(春秋經元年春王正/月詳見上注又秋七)
(月天王使宰咺來歸恵公仲子之賵又如天王狩於/河陽天王出居於鄭之類  書天王者二十有六)凡
諸侯則使之入王皆朝覲宗遇㑹同於王周禮所以謹
奉王之禮也(周禮小行人令諸侯春入貢秋獻功凡諸/侯入王則逆勞于畿協九儀之禮朝覲宗)
(遇君之禮也又春官春見曰朝夏見曰宗秋/見曰覲冬見曰遇又天官太宰大朝覲㑹同)而如京師
朝于王予奪廢置則詔王治教刑政則佐王成周悉聽
命於王而行之(周禮以八柄詔王馭羣臣一曰爵以馭/其貴二曰禄以馭其富三曰予以馭其)
(幸四曰置以馭其行五曰生以馭其福六曰奪以馭其/貧七曰廢以馭其罪八曰誅以馭其過又太宰之職掌)
(建邦之六典以佐王治邦國一曰治典二曰教/典三曰禮典四曰政典五曰刑典六曰事典)較之是
非褒貶之筆足以榮辱天下之君大夫者即天子之行
事孰非表裏於周禮之經者歟(司馬遷傳春秋上明三/王之道下辨人事之經)
(紀别嫌疑明是非又穀梁傳一字之褒寵踰華衮/片言之貶辱過市朝又孟子春秋天子之事也)爵禄
出於王賞賜出於王舉内外朝之大政事周家悉由王
者而親決之(見前/注)其視春秋賞人之功去人之族貶人
之爵者同符吾夫子遂紀天子之賞罰以為懲勸之具
又非表裏於周禮之當行者歟(見蘓老泉春秋論賞人/之功注如書齊桓召陵)
(之盟晉文公城濮之戰之類人去人之族注如約及諸/侯之大夫盟于宋之類  貶  之爵注如齊侯伐山戎)
(而書人之類又賞罰者天下之公也是非者一人之私/也位之所在則聖人以其權為天下之公而天下以懲)
(以勸/云云)大抵為周公作經於太平之世者易為孔子作經
於叔季之時者難(應冒頭前聖處乎其時之/易後聖處乎其時之難意)世有周禮
則王者之治行世有春秋則王者之教明(應冒頭王道/之明者固易)
(明與王道之難/明者為愈明意)夫固闗於其時而所以垂當今而詔來
世者為一尊王之義而已此表裏不可以相無也(照主/意)
盧植得不舉二經之表裏而並言之邪(引本/文)雖然周禮
春秋一也使孔子生周公之時未必不為周禮使周公
生孔子之世未必不為春秋(二聖人尊王之/心一而已矣)吾觀仲尼
嘆斯道之不行乃有不復夣見周公之説是又托春秋
欲行周公之事者也(語甚矣吾衰也久矣吾不復夢見/周公又老泉春秋論云周公心存)
(王室雖其子孫不能繼而夫子思周公/而許其假天子之權以賞罰天下也)土之盟(見後尊/王黜伯)
(下/注)翟泉之㑹(定元年晉魏舒合諸侯之大/夫于狄泉將以城成周云云)河陽之狩(左/傳)
(僖二十八年晉侯召王以諸侯見且使王狩河陽/仲尼曰以臣召君不可以訓故書天王狩於)此何如時
惜乎夫子遇時之難終不若周公用時之易爾(應冒/頭語)漢
固非周比(本文盧植/言於漢時)有能尊王黜伯申春秋而用周禮
則漢亦可為矣(史記世家呉楚之君自稱王而春秋貶/之曰子踐土之㑹實召周天子而春秋)
(諱之曰天王狩於河/陽此是尊王黜伯)此又盧植言外之意(本出/處)愚故併
及之謹論
　立説正大格　此篇與阮登炳周禮春秋表裏論同意
　　五始之要如何　　　　　　　　　葉君櫸
　　　出處(前漢王褒聖主得賢臣頌其惟春秋法五/始之要在乎審已正統而已注元者氣之)
　　　　　(始春者四時之始王者受天命之始/正月者政教之始即位者一國之始)
　　　立説(春秋之時王綱不立故孔子因魯史作春/秋託魯以尊王其書法自元年而下至即)
　　　　　(位而上特致嚴於書王之一字蓋上明王/室之當尊而責侯國之自僣也王褒所言)
　　　　　(五始之要徒知謹始一事而不知尊王/之大法豈足以知聖人作經之意哉)
　　　批云(説有源流文有操縱辭嚴/義正駁倒王褒謹始之説)
論曰知謹始而不知尊王(責王褒徒知謹始一/節不知尊王之大法)非聖經
之本㫖也(非孔子作春秋/尊王之本意)聖經為尊王作也(提起王/字𦂳切)夫
既為尊王而作(申上/文)則所以正天地之常經示萬世之
大法者在是(説春秋尊王之/義所闗甚大)豈特謹始之一節而已哉
(貶本/題意)或者徒見夫始在改元而重在即位(暗説王褒只/知謹始一事)
(指春秋書元年春王正月即/位是謂五始又見本題注)於是附㑹分裂而為之説
(遂有五/始之説)不知春秋之作非聖人本心也(正説主意應上/謂孔子不得已)
(而作/春秋)王綱不立侯度廢弛(春秋之時/王道不明)故不得已而寓於
筆削之間(史孔子世家孔子為/春秋筆則筆削則削)以尊王而垂法於後世
其意深矣(孔子本意/在於尊王)使徒欲謹始以立法而王綱之大
者不拳拳而寓尊王之意(説王褒但知謹始之/意不知尊王之義)吾恐大
義乖而彞倫斁矣(如此則王道不明矣範孝經異端/起而大義乖又書洪  彛倫攸斁)故
聖人託魯以尊周(孔子因魯史以作春秋/  周是王魯是侯國)書周以愧魯
(左傳隐公元/年春周正月)自元年而下至即位而上特致嚴於書王
之一字(春秋元年春王/正月公即位)蓋以明王室之當尊而責侯國
之自僣(責侯國不/知尊王)則即位之或筆或削皆可以王法繩
之(見前/注)以此示人後世其敢私正朔而改元者乎(後世/安敢)
(不尊/王)此則春秋之本㫖也(孔子作春秋/本意如此)五始之要如何
王褒徒知謹始之意豈知尊王之大法哉(貶王/褒)甚矣五
始之例為聖經惑也(見本/題注)王褒徒見圖緯之説以黄帝
受圖而得五始(引五始事為証凰南宋書黄帝主於元/扈洛水之上鳳  銜圖至前又見通鑑)
(外紀/云云)則以為春秋法之(謂王褒言五始之/要得之黄帝之説)然黄帝之時
安有公即位之事(難上/文)借曰即位為一國之始則經之
不書即位者是闕一始矣(見冐頭注又/見本題注)又何得而言五
始哉(反覆辨難/五始之説)自褒倡其説而何休和之(又引何休言/五始事為証)
(漢何休著/公羊墨守)於是以元之氣正天之端以天之端正王之
政以王之政正諸侯之即位而五始之説安之以為當
然(公羊隐元年公何以不言即位註即位者一國之始/政莫大於正始故春秋以元之氣正天之端以天之)
(端正王之政以王之政正諸侯之即位以諸/侯之即位正境内之治五者並見相須成體)是則諸侯
改元即位其果可以為法乎(難倒王褒/五始之説)夫改元正號即
位謹始王者事也諸侯安得而私之(公羊隠元年注惟/王者然後能改元)
(立號君之始年必書曰元年春/王正月公即位史策之正法也)使魯得以自私則列國
諸侯皆不必稟王朝之正朔(夫子書元年春王正月公/即位書王之一字蓋以尊)
(周非以私魯若是私魯一國則/諸侯皆不知有王之可尊矣)而禮樂征伐亦不復自
諸侯出矣(用論語/全句)當王室尚存之日而諸侯有私正朔
者僣也况敢自即位邪(難倒王/褒之説)聖人於元年之下即位
之上而以王法繩之(應冒/頭語)非私魯也乃愧魯也(應冒頭/書周以)
(愧魯/語)愧魯者所以愧諸侯也(愧列國諸侯/皆不知尊王)此義不明而
後有移元於魯之説(因魯史書元年非為魯自改元也/  公羊注王者然後能改元立號)
有託王於魯之説(王指尊周非為魯而託曰王也因公/羊注春秋紀新主受命於魯故  以)
(録即位明王者/當繼天奉元)以是謹始毋乃開後世僣亂之門乎(應/前)
(僣/字)昔者文王受命當天下三分之時(叙起主意下語泰/伯三分天  有其)
(二以服/事殷)享國五十年矣而未甞有改元即位之文(書無/逸)
書曰惟中身厥享國五十年(書無逸文王受命惟中身/厥享國五十年注文王九)
(十七而終中身即位時年/四十七言中身舉全數也)又曰惟九年大統未集(書武/成我)
(文考文王克成厥勲云/云惟九年大統未集)是未甞私改正朔也(謂文王皆/無改元即)
(位之事證倒王/褒五始之説)奈何自共和之後諸侯乃各自私其國
以改元哉(周自共和王以後諸/侯之國皆自改元)觀傳之所載如鄭國之
事有僖之元年簡之元年(鄭亦自/書元年)是諸侯皆改元非獨
魯也(改元一事諸國皆/然非特魯國為然)即此而觀天下知有王者寡矣
(觀諸侯自改元一節便/是不知有王室之當尊)諸侯之改元即位乃王室之罪
人而謂魯史足為謹始法乎(極責諸侯不知尊王/不當言改元即位)夫子
託魯以尊周(應冒頭/主意)非謂魯之元年足以善始也(謹始/不在)
(書元/年上)亦非謂魯之即位足以奉元也(亦不在書/公即位上)周之天
命未改則魯之有元年是邪非邪(奉元乃王者之事魯/不當書元年  左傳)
(周德雖衰/天命未改)周之王室尚存則魯之自即位是邪非邪(即/位)
(乃王者之事魯/不當書公即位)故聖人之書法致謹於書王之大要(主/意)
(應冐頭自元年而下至即位而/上特致嚴於書王之一字語)其書王於元年之下者
用見元惟王之所自出(謂夫子於元年之下/書王字正是尊王)其書王於
正月之上者用見正朔非諸侯之所當改(謂夫子於正/月之上書王)
(字亦是/尊王)自正月而次則以公即位繼之又明其罪以責
諸侯而示王法之所不恕也(謂夫子於正月之下/書公即位亦是尊王)蓋即
位天子之稱(天子方可言即位/諸侯豈可言即位)魯既舉行即位之禮則
不能稟正朔於周矣(責魯不當舉/行即位之禮)聖人獨以周正書於
即位之始則有愧於尊王魯其能免乎(左傳隠公元年/春王周正月不)
(書即位攝也注假攝君政不修即位之/禮故史不書於策傳所以見異於常)以秉禮之魯尚
不知王室則列國之諸侯又可愧矣(左閔元年齊仲孫/湫來省魯難曰魯)
(猶秉周禮/未可動也)大哉筆削之有功於王室乎(應冒頭即位之/或筆或削語)
歸正於周以明天命之未改(應前面周正月及/周之天命未改語)託王於
魯以明王室之當尊(應前面託王於魯/及王室當尊等語)託始於隠以明
筆削之大法(春秋序曰然則春秋何始於魯隠公答曰/周平王東周之始王也隠公讓國之賢君)
(也/)隠公不書即位以明隠公而下皆非王命之所當立
(見前/注)於元年之外皆去正月以明當世諸侯皆不稟正
朔於王(事並見/三傳)至於隠公無王犯天下之大戒而又始
終書王以愧之(隠書元年春王正月又書三年春王二/月又書四年春王二月又書七年春王)
(三月又書九/年春王三月)此皆大義之不可犯也(繳以上説夫子本/意只在於尊王)
王褒不知聖人始隠之意而乃以為五始焉則其惑日
甚矣(責王褒不知夫/子尊王之意)然則人君謹始之法獨不可以是
推之乎(主意只在/尊王上)蓋尊王之義明則改元即位非所以
為臣子訓(見得王室當尊其謹始/之義不在改元即位)故公羊左氏足以知
此(公羊左氏知/尊王之義)而董仲舒則為通論也(仲舒亦知/尊王之義)公羊
以加王於正為大一統(詳見/下注)左氏以正月為周正月(見/前)
(注/)至仲舒則舉天地常經古今通義言之(董仲舒策春/秋大一統者)
(天地之常經古/今之通誼也)此春秋經世之本㫖懲列國之僣亂而
示一統之大義以正本始(春秋大意只在/尊王黜伯上)則元年之意
明而萬世之經正矣(繳盡/本意)書謂君為元首(書益稷元/首明哉)又
謂君為元后(書泰誓亶聰/明作元后)則元者天子之稱也(謂元亦/王之義)
大哉乾元萬物資始(易乾/卦)至哉坤元萬物資生(易坤/卦)位
乎兩間者當與天地參(用中/庸語)故體元者人君之職也(春/秋)
(隠元年注凡人君即/位欲其體元以居正)元即仁也(易乾/卦)仁人心也(孟告子/上仁人)
(心/也)體仁以長人則元之義得矣(乾卦君子體/仁足以長人)此豈列國
諸侯所敢僣哉(應大講中/僣字意)愚故推明一統之義以正五
始之要(一統是尊/王之義)為人君者其可以不體元乎(見前/面注)謹
論
　前篇謂二經以尊王為主此篇謂五始以尊王為主
　主意一同合而觀之可以觸類而長
　由㣲知顯格　可與聖人大明至公論參看
　　聖主正身宣德如何論　　　　　蕭符世
　　　出處(前漢王吉傳宣帝頗修武帝故事云云時/外戚許史王氏貴寵而上躬親政事任用)
　　　　　(能吏吉上疏臣聞聖主獨行於深宫得則/天下稱頌失則天下咸言之行發於近必)
　　　　　(見於逺故謹選左右審擇所使左/右所以正身也所使所以宣德也)
　　　立説(以知㣲為正身以知顯為宣德近而正身/無一毫之可憾者其㣲也逺而宣德無一)
　　　　　(毫之可掩者其顯也由㣲而之顯/由近而及逺此帝王恭已之化也)
　　　批云(此等題目易做得粗此篇文字脱去卑陋/却入精細有理致有學識有議論比之一)
　　　　　(例説近習者/大有逕庭)
論曰知㣲之顯者(近而正身是知㣲逺而宣德是之/顯  中庸知㣲之顯可與入德矣)可
以言恭已之化矣(恭已是正身化是宣德而語十五/夫何為哉恭已正南面  已矣)古
先帝王之恭已於上也豈嘗欲其善之顯哉(且開説古/者聖人惟)
(欲此身之正豈/欲此德之宣)然而不欲其顯而不能以不顯何也(就/上)
(文搬過顯字説/宣德喚下意)天下惟實理不容偽(應上文正身必能/宣德  蘓文人無)
(所不至惟/天不容偽)修於已者無毫髮之可憾(説正/身意)則形於人者
無毫髮之可掩(説宣/德意)故㣲者必至於顯(應㣲顯字正身/於㣲必能宣德)
(於/顯)其不可以顯者當制於㣲而後可也(德不能宣之於/顯當使身先正)
(之於/㣲)不可以顯而不能不發於㣲焉(將上面顯/㣲字反説)吾懼其
㣲者有時而顯也(身不能正則/德不能宣)恭已之君(暗説/宣帝)亦惟於
其近焉而審之(説本文謹/選左右意)處於近者無以累吾所履之
正(選左右/以正身)則流於逺者益足以昭吾所養之純(擇所使/以宣德)
不然近者之不察所以為恭已之累也多矣(身不/能正)未有
不發乎邇而見乎逺也(身不正則德不能宣逺易/繫辭行發乎邇見乎)是故
人已一致也顯㣲一脉也(應破題/顯㣲字)審於近者所以謹萬
化之原也(總説/主意)王吉以正身宣德告孝宣(本出/處)而有及
於左右所使之人(見本/題注)夫左右近君者也(申上/文)身以左
右而正則德以所使而宣矣(解析主/意分曉)此帝王恭已之化
也(應破題/恭已字)不謂漢之王吉有見焉(取王吉/之言)聖王正身宣
德如何帝亦思於近者而審之乎(近即是/左右)　嘗讀中庸
至於君子戒謹乎其所不覩恐懼乎其所不聞莫見乎
隠莫顯乎㣲故君子慎其獨也(主意蓋本乎此故原題/便用此語  見中庸又)
(朱文公釋云君子必戒謹恐懼乎其所不覩不聞者所/以言道之無所不在無時不然學者當無須臾毫髮之)
(不謹而周防之以全其本然之體也又言莫見乎隠莫/顯乎㣲而君子必謹其獨者所以言隠㣲之間人所不)
(見而已獨知之則其亊之纎悉無不顯著又有甚於他/人之知者學者亦當隨其念之方萌而致察焉以謹其)
(善惡之/幾也)而喟然嘆曰人之不能戒謹恐懼於不覩不聞
也豈不能掩其不善於共覩共聞之地而隠者見焉㣲
者顯焉何哉(將上面數句反説設/疑下難又見下注)天下之理不可以偽
為也(解上文應冒子/實理不容偽)屋漏不愧而自處於有愧人之
知其不愧者自若也(中庸詩云相在爾/室尚不愧於屋漏)閒居為不善而
自表其善人之知其不善者亦自若也(大學小人閒居/為不善無所不)
(至見君子而後厭然揜其不善而著其/善人之視已如見其肺肝然則何益矣)故曰人之視已
如見其肺肝然則何益矣(見上注知以上數語/皆是説  㣲之顯意)况人主
一身大闗萬化(歸聖主/身上來)踐履於深宫獨行之中而利害
形於四方九土之逺(見本/題注)存養根於暗室屋漏之㣲而
禍福極於天地萬國之大(見前注者以上四句應冒子/修於已  無毫髮之可憾則)
(形於人者無毫/髮之可掩意)嗚呼是果可以偽為乎(應冐子實/理不容偽)是以
聖帝明王知吾身之所闗者重則凡近於吾身者有所
不敢輕(説謹選/左右意)曰小大之臣咸懐忠良其侍御僕從罔
匪正人(侍御僕從指左右字聖書冏命/篇昔在文武聰明齊  云云)曰正予羣僕侍
御之臣交修不逮(同上命伯冏為周太僕正曰惟予一/人無良實賴左右前後有位之士匡)
(其不/及)凡為是者全吾身所以全天地萬物也(應前面/數語)非曰
將以昭昭也(孟以其昭昭/使人昭昭)而要其終也修於身者正自
質諸人而無疑行於已者粹自暴諸天下而無愧(正身/則可)
(以宣/德)往往不求昭而昭焉(自然/昭宣)則㣲之顯誠之不可掩
也固如此也(應冒子㣲顯字掩中庸夫㣲/之顯誠之不可  如此夫)此所以為恭
已之騐也(應冒子/恭已字)嗟夫(以下説左右近/臣當謹其選)周官帷幄帟綬
之職雖㣲必審(禮天官幕人掌帷幄幕帟綬之事/注左旁曰惟組綬所以繫帷也)則斯
謀斯猷我后之德君陳始得以順之於外(書君陳爾有/嘉謀嘉猷則)
(入告爾后于内爾乃順之于/外曰斯謀斯猷惟我后之德)而非致謹於懋乃后德之
時雖穆王亦不能使其德之宣(書冏命汝作大正正于/羣僕侍御之臣懋乃后)
(德交修不逮/謹簡乃僚)然則恭已之化所闗係者如此(應前恭/已字)人
主亦焉用以不正者累吾正而宣其所不可宣哉(反繳/前意)
且就漢之君論之(引漢/事講)文帝最淵黙(淵黙/深沈)武帝最英偉
(英偉/奮發)淵黙者似韜晦若難乎人之知(且開説文帝/似不求顯)而英
偉者近表傑宜欲為名以自髙也(武帝似/求顯)然道德為麗
文帝之不可掩者如此至今言漢君之賢者首縷指焉
(合之東方朔傳臣願近述孝文皇/帝  時以道德為麗以仁義為凖)而内多慾外仁義其
窺見武帝之心事者正不特一汲黯而已(汲黯傳上曰/吾欲云云黯)
(對曰陛下内多慾而外施仁/義奈何欲效唐虞之治乎)是何不求顯者或彰彰於
一世之共覩(文帝不求顯/而德自顯)而欲著其善者僅若此邪(武/帝)
(求顯而德不顯意/以是何字喚下)嗚呼是可以求之二君之身矣(德之/顯與)
(不顯皆係身/之正與不正)盖嘗思之文帝不私一弄臣其左右前後
粹然一出於正則正身有道者固鼓鐘聲聞之本也(申/屠)
(嘉傳鄧通方愛幸居上旁有怠慢之禮嘉曰通小臣戯/殿上當斬上使使持節召通而謝丞相此吾弄臣君釋)
(之又詩鼓鐘于/宫聲聞于外)武帝天資英明固非近習所能惑而文
成五利之徒猶得以中其心帝之身可知矣(郊祀志方/士更來言)
(神仙事齊人少翁以方見上乃拜為文成將軍/膠東人栾大來見言方大悦拜為五利將軍)?雖伏
矣亦孔之昭(用中庸語只是莫見/乎隠莫顯乎㣲意)帝獨能擇其善者以
宣於人哉(繳上二君謂文帝能正身故能宣/德武帝不能正身故不能宣德)王者正身
宣德之説即仲舒正心以正朝廷之説也(見董仲/舒策)宣帝
之正其身者固不可以淺窺(入宣帝講正身處稍畧更/可入許史王氏貴寵意)
而修洪業選茂異天下皆知帝之尊道(公孫宏賛孝宣/承統纂修洪業)
(講論六藝/招選茂異)信賞罰核名實天下皆知帝之制治(宣帝賛/孝宣之)
(治信賞必罰/綜核名實)務寛大假貧民天下皆知帝之好仁(本傳/黄龍)
(元年詔曰朕數詔公卿大夫務行寛/大順民所疾苦又開倉廩假貧民)則其德亦可謂宣
昭也已(總上/三段)然使帝而非得夫恭已之化其效决不至
此(應冐子/恭已字)然使帝而盡得夫恭已之化其效又不止此
(下語有斟/酌有開合)吉之此言其欲進宣帝於古聖主歟(引本/出處)左
右一語帝安得不深思也(見題/注)不然黄王龔召布滿中
外帝何患其德之不宣哉(黄覇王成龔遂召信/臣皆宣帝時循吏)正身之
説吾不謂吉而有講乎此也(取王吉/所言)繼此而後知此説
者惟一孔明(蜀諸葛亮/字孔明)孔明之言曰宫中府中俱為一
體以昭陛下平明之治(見出師/表云云)噫宫府之體合而為一
則竒衺不得以為王躬之累(証左右正身意竒衺/字出周禮衺音邪)未有
其身正而其德不宣者也(正身則可/以宣德)是亦恭已之説也
(應冐子/恭已字)此唐虞三代正君之學至漢而未盡冺也(繳盡/講中)
(意/)雖然正身固所以為宣德之本(此論/本意)而宣德亦可以
騐正身之功(倒説收/入來)觀諸宇宙而德澤洋溢人誦明聖
則其身之正可知矣(德之宣於外可以/知身之正於内)如其不然其身
之未純乎正亦可知矣(反/説)中庸之言道曰本諸身徴諸
庶民(見中/庸)故善觀元氣者察形以知脉(以一身/譬喻)善觀君
德者由顯以知㣲(應冒子顯/㣲二字)君天下者如之何不深長
思也(歸聖主/身上)夫何為哉恭已正南面已矣(用論語全句/應破題恭已)
(字文勢/圓轉)謹論
　由㣲知顯格　可與聖主正身宣徳論參看
　　聖人大明至公如何論　　　　　王　珏
　　　出處(張藴古大寳箴聖人受命拯溺/亨屯大明無偏照至公無私親)
　　　立説(謂顯處能明而隠處不能明非大也見處/能公而㣲處不能公非至也顯與見處乃)
　　　　　(人所共知之境隠與微處乃幽獨得肆之/中惟聖人於隠處而無一毫之偏斯謂大)
　　　　　(明於㣲處而無一毫/之私斯為至公矣)
　　　知舉批(意味深長議論明瑩説得/大明至公字非苟作者)
論曰語盛德之事者(盛德二字貼聖人/大明至公字分曉)要當以隠㣲之
地觀之(主意謂於幽隠處能明是謂/大明細㣲處能公是謂至公)夫天下之至顯(指/大)
(明/)常伏於天下之至隠(大明伏於幽隠/處指無偏照意)而所謂充周不
可窮之理(指至/公)其所發者固甚㣲也(至公起於細㣲/處指無私親意)後
之君天下者(暗指/太宗)徧物以為明(出一/明字)制物以為公(又出/一公)
(字/)然有時能矯揉於人所共知之境(外面易明易公/此是顯與見處)而
每不能不失於幽獨得肆之中(裏頭難明難公此是隠/與㣲處  用朱文公議)
(論/)於是明者非不明也而未能其大也(喝出/大字)公者非不
公也而未能其至也(又喝出/至字)明而未大公而未至(接下/生意)
意者顯㣲不能以無間見隠不能以如一歟(顯與見是/人所共知)
(之境隠與㣲是/幽獨得肆之中)張藴古之告太宗曰(見題/注)大明無偏照
至公無私親(舉本出處/全文二句)正以偏者明之累(此是隠處隠/處不能明便)
(非大/明)私者公之撓(此是㣲處㣲處不/能公便非至公)苟一毫之偏私不
足以語大明至公之事矣(足成/上意)然則所謂偏私者顧不
當求之於隠㣲之地乎(應破題/主意語)聖人大明至公如何請
申之　昔嘗讀易曰大哉乾元(援乾卦大字/証題上大字)曰至哉坤
元(又援坤卦至字/証題上至字)飛龍在天利見大人大明之事也(喝/出)
(至公字物易坤卦/坤厚載  云云)然聖人之賛易也(轉歸/主意)乾則致謹於
幾(幾字應主意隠字幾乾/卦知至至之可與  也)坤則致戒於漸(漸字應主意/㣲字  坤卦)
(履霜堅氷至云云/其所由來者漸矣)亦曰幾之不謹邪之萌也(演上文乾/卦幾字)
漸之不戒隂之候也(演上文坤/卦漸字)雖德如乾坤而造化之
大猶有憾也(中庸天地之大/人猶有所憾)聖人中乾坤而立者也(自/乾)
(坤引歸聖人身上倣西銘語乾稱/父坤稱母予兹藐焉混然而中處)以一身之𦕈而應萬
物萬情之㑹(用程子語天地之常以其心溥萬物而/無心聖人之常以其心應萬物而無情)秋
毫而察將以用其明也(應隠處要明意之孟/明足以察秋毫  末)銖兩而均
將以用其公也(應㣲處要公意於前律厯志始/於銖兩於兩明  斤均於鈞)然一偏
或入於先一私或伺於後(喝出本文/偏字私字)則明者投其偏公
者售其私(應冒頭偏者明之/累私者公之撓意)雖矯於衆而不能矯於獨
(衆是顯處/獨是隠處)能制於指視而不能制於幽𦕈(指視是見處/幽𦕈是㣲處)
縱明也而非大也(明為偏所累則/不足以為大)縱公也而非至也(公/為)
(私所累則不/足以為至)然則大明至公非聖人孰能與於此(歸在/聖人)
(身/上)舜其大知也與天下之明無以加於舜矣(説舜明之/大處中庸)
(舜其大/知也與)而曰察邇言何哉(設難察邇言便是隠言/中庸好問而好察邇)虞芮
質厥成天下之公無以加於文王矣(説文王公之至/詩虞芮質厥成)
(謂虞芮二國之/争皆質於文王)而予曰有疏附何哉(設難有疏附便是/㣲處  詩予曰有)
(疏附也/附親)蓋邇而不察與夫當疏而附當附而疏(再反覆/上文以)
(足隠㣲/之意)雖舜文之明公而人得以議其後矣(若不謹於/隠則不足)
(為明之大若不審於/㣲則不足為公之至)自聖人而推之於天(以天比聖人/不小了聖人)
天無私覆日無私照天下之論明公者盡於此矣(明之/大公)
(之至莫能加於天月記天無/私覆地無私載日  無私照)人徒見其飛潜動植洪纎
小大自形自色一公洞然(此是天/至公處)纎隙必燭容光必照
萬里同晷一明了然(此是天之/大明處)而不知其一陽之動實
萌於剥復之交(此是天之㣲處上一陽生於十一月隂/易剥卦一陽在  五隂在下復卦五)
(在上一陽在下邵康節詩云冬至子之半/天心無改移一陽初動處萬物未生時)旦氣之清實
宿於夜氣之定(此天之隠處孟告子其日夜之所息平/旦之氣其好惡與人相近也者幾希則)
(其旦晝之所為有梏亡之矣之朱文公云至於/夜氣之生日以浸薄則平旦  氣亦不能清)造化且
不能違而况於聖人乎(自天上引歸聖人/身上  用經句)人之一心静
虚則明通動直則公溥(周子通書無欲則静虚動直静/虚則明明則通動直則公公則)
(溥/)静虚何為而静虚也動直何為而動直也(文有呼喚/接上生下)
惟無欲則静虚而動直矣(無欲應主意隠㣲字/  見上通書注云云)人欲有
一毫之未盡則天理不能充其量(演上無欲二字有用/朱文公語天理  未)
(明是以為善不能充其量人欲/有未盡是以除惡不能去其根)明不為大而為明之小
公不為至而為公之淺(應冒頭明未/大公未至字)三代而後論君道
者率不滿於斯焉(自舜文上/引過太宗)唐大宗何如主也(太宗/來説)即
位初年一念之天如太阿出匣光芒射物(太阿/劔名)如源泉
幽竇泥沙未渾其天資之美者乎(説太宗初心/清明如此)然王魏
之賢首加録用明則明矣(王珪魏徴太/宗時賢臣)裴封參錯不得
謂之明(太宗未可謂之大明臣裴/矩封德彛太宗時邪)秦雍舊人裁抑恩例
公則公矣(唐杜如晦傳上為秦/王時府屬多外遷)閨門慙德有不可掩不
得謂之公(太宗未可謂之至公慙通鑑總/論其父子兄弟之間  德多矣)謂帝非明非
公固不可(揚/之)謂帝大明至公尤不可(後抑縱文/有揉)明而公
者天資之本然(又揚/之)其不足以論大與至者學力之未
到(又抑之喝出大字至字有力/  添入此意為結尾張本)孰謂幽州一記室而能
施倉扁鐡石之手於帝腹心之隠疾也(張藴古為幽州/記室  倉公扁)
(鵲二名/醫人)曰大明無偏照至公無私親(喚出本出處/二句全句)又曰
四時調其慘舒三光同其得失(出處下文引此語以/証本題大明至公字)然
而曰事起所忽與夫積小害大(出處下文引此句以証/文意隠㣲二字忽與小)
(字是隠/㣲意)始終規儆直欲其隠㣲之地(應主/意)充而至於與
四時三光相為表裏(如此方纔是/大明至公)所以望其君者厚矣
(先楊藴古/之箴為是)惜乎未箴之前此太宗也已箴之後亦此太
宗也(後抑太宗不能/大明至公為難)藴古太寳之箴既不見用於即位
之初(抑太宗不能/用藴古之言)鄭公十漸之疏又不盡信於十年之
後(又抑太宗不能聽魏徴之言終/魏徴上疏言太宗十漸不克)頻失頻復而太宗之
德遂不加進矣(抑太宗不能大明至/公  易復卦頻復吝)嗚呼大明至公古
聖人分量太宗信不足以進此矣(抑太宗大明不如/舜至公不如文王)抑
其本原之學不講認其智力之所及者即以為髙不復
更致増益焉耳(應前面明而公者天資之本然其不/足以語大與至者學力之未到等語)何
則古聖人以觀我者為明(觀我是隠㣲處/易觀卦觀我生)　太宗則不
能先覺而専以逆億為明(太宗不能觀我信語/不逆詐不億不)古聖人
以克已為公(克已是隠㣲處歸語一日/克已復禮天下  仁焉)太宗則不能勝
其私而徒以任法裁物為公(太宗不能克已見將聖人/與太宗比並便  優劣)
遂使後之欲為明為公者率以是為安而止(不能進德/應前面説)
(話/)正學不明之故也(又歸學/力上)嗚呼大明至公豈易言哉
(同詠繳結/含不盡味)謹論
　順題發明格　此篇與崔日南春秋事文義論同意
　　書詩春秋出於史　　　　　　　林昌謙
　　　出處(中説王道篇子謂薛収曰昔聖人述史三/焉其述書也帝王之制備矣其述詩也興)
　　　　　(衰之由顯其述春秋也邪正之迹/明此三者同出於史而不可雜也)
　　　立説(本文謂聖人述史三有述書述詩述春秋/之語見得聖人述史而為經非有意而作)
　　　　　(之也若聖人果有意於作經則其措辭立/論一出於我可也又何必出諸史哉今也)
　　　　　(述而不作則其不/得已之意可見矣)
　　　批云(立説正大遣詞明白抑揚開合/頗有古意未可但以時文目之)
論曰經非聖人之得已也(經指書/詩春秋)以不得已之意而為
經故必有所述焉(書述古史也春秋述魯史也詩述太/史氏之所采也述而不作是聖人之)
(不得/已也)夫經以載道史以載事二者本不同也(且開説經/與史本異)
今而聖人之作經(詩書/春秋)豈不能出意為之而必本諸古
何哉(設難謂聖人之於書詩春/秋何必述古史而為之)蓋作經非聖人意也(應/破)
(題不得已之意其文/勢學東萊七聖論)聖人而果有意於作經(反/説)則紀載
之詳編録之備一出於我可也而奚以史為(再難文/勢伏處)世
變之㑹不能以無升降風俗之趨不能以無盛衰(文勢/起處)
(昔謂今之時與/  之時不同)聖人之道既不能見諸行事又不容託
之空言(説聖人著書本意之孟子叙仲尼有云我欲/托之空言不如載  行事之深切著明也)於
是不可以無書詩無春秋(歸本題/正意)而書詩春秋之述則
又皆出於史焉(主意/明白)夫史雖古必不能有加於聖人之
經(文有/操縱)而聖人必於是而述焉(應前/述字)此則聖人意也(應/前)
(意/字)然則書也詩也春秋也不出於聖人之意而出於古
人之史(説聖人述史本意/又喝得出字響)聖人不得已之心蓋可見矣
(應破/題意)書詩春秋出於史請因王通之言而繹其意(本/文)嘗
因是而觀之(且叙本意事起/更不用外事)書首堯典而終秦誓(尚書/堯典)
(第一秦誓/第三十二)作之者誰歟(喚下/文)曰聖人也(反上説尚書乃/述古史非夫子)
(作/之)詩自周南而終商頌(毛詩首周南闗/睢終商頌殷武)作之者誰歟(喚/下)
(文/)曰聖人也(反上説詩是述太史/之所采非夫子自作)春秋首魯隠而終獲
麟二百四十二年之行事具載無遺(春秋始於魯隠公/元年終哀十四年)
(西狩獲麟注時無明王出而遇獲麟仲尼傷周道之不/興感嘉瑞之無應故因魯史而修中興之教絶筆於獲)
(麟之/一句)作之者又誰歟(喚下/文)曰聖人也(反上説春秋是述/魯史非夫子自作)
然則作經者聖人本意也而王通乃謂出於史何哉(下/難)
(應冐頭接/題一段)通其好為異論者歟(設/疑)曰通非異論者也(解/歸)
(正/)聖人意也(應意/字)世皆言經者聖人之所作(開/)而不知
聖人之於經非作也述也(合應主意述/而不作語)書出於古史聖
人因而定之爾(尚書序孔子覩史籍之煩文懼覽之者/不一云云討論墳典㫁自唐虞以下訖)
(于周芟夷煩亂剪截浮詞云云/典謨訓誥誓命之文凡百篇)詩出於國史聖人因而
刪之爾(毛詩序䟽昔孔子刪詩上取商下取魯凡三篇/百一十一篇至秦滅亡六篇今在者三百五)春
秋出於魯史聖人因而修之爾(尚書序孔子約/史記而為春秋)聖人固
嘗曰述而不作信而好古(全篇主意骨/子在此二句)夫述而不作(申/上)
(文/解)則書定可也詩刪可也春秋修可也(總上三脚文曰/定曰刪曰修見)
(得非夫/子自作)信而好古(申上/文解)則書詩也春秋也其出於史也
宜也(有考證下/得最有力)然則作經其聖人之得已乎(歸主意不/得已上)
向使世變推移古而不今吾道流行泰而不否(應冒頭/世變之)
(㑹不能以無升降風俗/之趨不能以無盛衰意)析因夷隩民安其業常如唐虞
之治(世道常如帝堯之治時則不必有書了殷書堯典/以殷仲春厥民析以正仲夏厥民因以  仲秋厥)
(民夷以正仲/冬厥民隩)持盈守成歌舞太平常如鳬鷖之世(世道/常如)
(成王之時則不必有詩了守詩鳬/鷖云云太平君子能持盈  成)禮樂征伐㑹盟朝聘
常如三代之盛時(世道常如夏殷周之時則不必有春/秋了  語禮樂征伐自天子出又春)
(秋言㑹/盟朝聘)則書可無定也詩可無刪也春秋可無修也(總/上)
(三脚應前定/刪修三字)泮奐忘言之天豈非聖人之願哉(形容聖/人為經)
(不得已/之意)惟夫帝降而王王降而伯(二帝是堯舜三王是/禹湯文武五伯是齊)
(桓晉文秦穆宋/襄公楚莊王)世變所激愈趨愈漓(應世變升降/風俗盛衰意)啟與
有扈戰于甘之野聖人以君臣敵戰為文所以紀夏德
之始衰已不足以追唐虞之盛况費誓之世乎(以上用/奥論古)
(文有夏書甘誓啟與有扈戰于甘之野注啟禹子扈音/户  扈國名與夏同姓姒姓之國為無道者  費誓篇)
(魯侯事秦誓篇是秦/穆公事在尚書末)匪風下泉之後而繼以豳風黍離
中谷之什而思宗周其詩有刺而無訕其情忍怒而不
忍叛則其世道蓋可知矣(亦是用古文/風思周道也)　(詩陳國風匪/曹國風下泉)
(思治也離豳國風七月陳王業也周王/國風黍  閔宗周也中谷有蓷閔  也)諸侯不知朝王
而私相盟㑹(春秋僖二十九年夏㑹王人晉人宋人齊/人陳人蔡人秦人盟于翟泉按左氏公㑹)
(王子虎與列國之貴大夫盟諱不書公者翟泉近在洛/陽王城之内而王子虎於此下與列國盟是謂上僣諸)
(大夫入天子境上盟王子虎/是謂下陵無君之心著矣)伯主不知尊王而以臣召
君(左傳僖二十八年晉侯召王以諸侯見/且使王狩仲尼曰以臣召君不可以訓)成周之後魏
舒以卿而莅國政(傳定公元年春王正月辛已晉魏舒/合諸侯之大夫于狄泉將以城成周)
(魏子/莅政)黄池之㑹勾呉以夷狄而主夏盟此又何等時邪
(左傳哀十三年公㑹魯平公晉定公呉夫差于黄池呉/晉争先呉人曰於周室我為長晉人曰於姬姓我為伯)
吾聖人之生於斯時也(應世/變意)天不君之為堯舜禹湯文
武(夫子既無/聖君之位)又不臣之為臯稷伊傅周召(又無賢/臣之職)前聖
之傳誰其紹之綱維世變之責誰其任之(應冒頭/世變意)則經
之不作不可也(不得已/而作經)經可作矣而不出於史又不可
也(經出於史蓋述/而不作之意)史者其古人行事之實録政事之鉅
編乎(如古史魯史太/史氏皆是史)其殆未定之書未刪之詩未修之
春秋乎(下得語好謂書未定詩未刪春秋未修之時即/是史書既定詩既刪春秋既修而後便是經)
於是而有所述焉可以見聖人之意矣(應述字/意字)是故書
㫁自唐虞(書序討論墳典㫁自/唐虞以下訖于周)凡於書序之下而稱曰
者此史氏之舊文數十篇之中莫不皆然(如堯典篇自/作堯典以上)
(是夫子之言自堯典曰而下/是古史之文諸篇皆如此)則書之出於史可見矣(此/一)
(叚見得書是述古/史非是夫子自作)詩之命名如闗雎后妃之德之類此
皆國史之舊題(如闗雎篇云闗睢后妃/之德也此是史官之文)夫子因而不改
三百篇之中莫不皆然(夫子因其舊/題皆不改)則詩之出於史可
見矣(此一段見得詩是述太史/氏之所采非夫子自作)春秋一書如桓十四年
之書夏五(春秋桓十四年夏五穀梁子曰夏五傳疑也/注孔子在於定哀之世而録隠桓之事以承)
(闕文之疑不書/月明皆實録)莊二十四年之書郭公(莊公二十四年/注郭公無傳蓋)
(經缺/誤也)此當増也而不増(不敢増/一字)桓五年之書甲戌已丑
(桓公五年春正月甲戌已丑陳侯鮑卒穀梁曰鮑卒何/為以二日卒之春秋之義信以傳信疑以傳疑陳侯以)
(甲戌之日出巳丑之日得不/知死之日故舉二日以包之)十二年之書丙戌者再(桓/十)
(二年丙戌公㑹鄭伯盟于武父義丙戌/夀侯晉卒注無傳重書丙戌非  例)此當削也而不
削(不敢除/一字)一惟舊史之是因(皆因史/官舊載)則春秋之出於史
也又可見矣(此一叚見得春秋是述魯/史之所載非夫子自作)嗚呼作經非聖
人之得已也(應破題冒頭主意語甚/明而意不晦讀者曉然)不然以吾夫子之
聖豈不能自出意慮作為聖經而必本之史焉何哉(應/冒)
(頭接題/一叚意)吾道不見用姑托古人之行事以示天下後世
(應冐頭不能見之行/事不容托之空言意)庶乎來者之有稽而道統之傳亦
藉是以不墜(聖人本/意如此)此則聖人述而不作之意(喝出/主意)是
意也(粘上/意字)惟王通知之(引本出/處繳結)雖然經而不本乎史固
無以為經(申本論主/意引下文)史而不得乎經亦無以傳逺(結尾/意歸)
(重經/上)書固自古史而出然非書則後世孰知其為古史
(知有書則/知有古史)詩固自國史而出然非詩則後世孰知其有
國史(知有詩則/知有國史)春秋固自魯史而出然非春秋則天下
後世又孰知其有魯史(知有春秋則/知有魯史)經自史而出史因
經而顯歟(史得經之/力而後重)然則書詩春秋未作之前史則有
功於經(再申本/論主意)書詩春秋既作之後經則有功於史(歸/重)
(在經/上)愚言不然君其問諸王通(歸在本出處上學/楊誠齋易叙語)謹論
　推原題意格　與林昌謙書詩春秋出於史論同意
　　春秋事文義如何論　　　　　　崔日南
　　　出處(孟子離婁上王者之迹熄而詩亡詩亡然/後春秋作晉之乘楚之檮杌魯之春秋一)
　　　　　(也其事則齊桓晉文其文/則史其義則丘竊取之矣)
　　　立説(謂夫子之作春秋其予奪褒貶非私意為/之惟義而已義則有公是非無私賞罰以)
　　　　　(事之文觀之固有繁約之不同以事之義/㫁之則惟大公之所在非可以私意而議)
　　　　　(聖人/也)
　　　批云(事與文兩字是孟子説義字是夫子自説/諸人都只作一套説了獨此篇説有本領)
　　　　　(又有挑斡説出聖人無私之意/甚正大歸重於義字上有分别)
論曰約史以為經(孔子因魯史為春秋事/則是齊晉文則是魯史)非聖人私意
也(非私意指義之一字義則當/賞當罰惟公而已何私之有)何者古人所行之事良
史所載之文(指魯/史)固必經聖人而後定(其事與文固待/聖人而後定)
然大公至正之義豈聖人所能増損哉(其義則非聖/人之所得私)人
徒見夫聖人之作經(指春/秋)因史以約其文(喝出事/文二字)因文
以著其義(又喝出義/之一字)一予一奪或褒或貶足以示勸懲
於天下後世則曰聖人賞罰之也(是者則予之褒之非/者則奪之貶之詳見)
(講中注人文中子春秋之始周平魯隠云聖人達而賞/罰行聖  窮而褒貶作又見老蘇春秋論原題詳注)
吁是經之作豈聖人之私意邪(應破題/私意字)以私意而議聖
人者凡民也(暗説其義則丘竊取/之意非是聖人私意)蓋天下之事有公是
非無私賞罰(反用老蘇論意云云賞罰者天/下之公也是非者一人之私也)紀事之文
有繁約之不同則聖人不能泥史以為經(指齊桓晉文/之事與魯史)
(之/文)裁事之義惟大公之所在則聖人不能舍史以為經
(指其義則丘竊取之/意義是大公非私意)是義也非孟子不足以知此(入本/出處)
(意/)今觀軻之論春秋(正叙/本文)其事則曰齊晉也其文則曰
史也及其義則不曰聖人為之也(應主意非/私意字)而乃舉夫
子自道竊取之辭以實其説(見得義乃夫子之/所取非私意為之)嗚呼讀
是書者要當因是而遡夫子之心(歸重/義字)春秋事文義如
何請以是論　嘗考諸經籍所載然後知春秋之賞罰
非聖人為之也(用蘇文春秋論有曰夫子之作春秋也/非曰孔氏之書也又非曰我作之也賞)
(罰之權不以自與也曰此/魯之書也蓋魯作之也)何以知之(自此以下皆倣老/蘇春秋論行文)
書者紀唐虞三代之事也而夫子有秦誓之附(秦誓附/於尚書)
(之/末)易者著六十四卦之文也而夫子有易繫之作(易繫/辭乃)
(孔子/所作)春秋非魯史之名乎公之以魯史之名則非孔氏
之私書也(同上春秋論云云有善而賞之曰魯賞之也/有惡而罰之曰魯罰之也何以知之曰夫子)
(繫易謂之繫辭言孝謂之孝經皆自名之則夫子私之/也而春秋魯之所以名史而夫子托焉則夫子公之也)
(公之以魯史之名而/賞罰之權固在魯矣)非孔氏之私書以為夫子之賞罰
愚未敢以為然也(申上文/辨難)夫自有典謨訓誥之文而史
於此焉出(書有二典三謨/伊訓大誥周誥)當是時是是非非善善惡惡
之理隠於人心不待褒之而後勸貶之而後懲(當是時/不待聖)
(人之/賞罰)自閭巷刺美之言興匹夫匹婦之詠作似非雍熈
泰和氣象(詩有美有刺皆出於/閭巷野夫賤𨽻之人)然或風或賦或比或興
(詩一曰風二曰賦/三曰比四曰興)其事甚白也其文甚著也其義亦甚
明也(謂有詩之時世道猶古人心猶公/是非事文義三者不待分别去取)人心之史聞者
足戒(言之者無罪聞/之者足以戒)故聖人之於詩亦不過刪其繁兼
取而附之六經之一(詩序疏昔孔子刪詩凡三百一十/一篇至秦滅亡六篇今在者三百)
(五/篇)孰謂詩亡而後春秋作乃聖人之私意邪(應主意私/意見本題)
(注/)或者見夫春秋一書推見至隠(見音現顯然之迹也/  春秋推見至隠)
或賞人之功(即曰如書齊桓召陵之/盟晉文城濮之戰之類)或去人之族(如約/及諸)
(侯之大夫盟/於宋之類)或貶人之爵(如齊伐山戎/而書人之類)諸侯而或書其
名(如曹覊鄭忽莒類/展輿衛侯燬之)大夫而或書其字(如儀父仍叔家父/蔡叔南季之類以)
(上五句亦是用/老蘇春秋論文)一字之褒有如華衮(榖梁傳一字之褒/寵踰華衮之贈)
一言之貶若撻市朝(同上片言之貶/辱過市朝之撻)則謂春秋之世亂
臣賊子接迹於天下(孟孔子成春秋/而亂臣賊子懼)夫子悼王道之不
綱傷伯圖之陵僣(叙孔子作春秋之本意春前史馬遷/傳壺遂曰孔子何為作  秋太史公)
(曰孔子知時之不用云云道之不行也是非二百四十/二年之中以為天下儀表貶諸侯大夫以達王事而已)
不幸有其德無其位(書序疏孔子修聖道位/以顯有至德而無至)不能以天子
之權而賞罰天下不得已而作春秋(老蘇春秋論春秋/之賞罰自魯而及)
(於天下天/子之權也)蓋將假天子之賞罰以為懲勸之具(同上不/得已而)
(假天子之權以賞/罰天下以尊王室)其賞也則曰夫子賞之也其罰也則
曰夫子罰之也(同上不徒曰此是彼非而賞罰加焉則/夫子固曰我固可以賞罰矣云云又前)
(注/)抑不思史魯史也魯之史公史也(見前/面注)夫子以之而
修春秋其事則因其所記之事也(喝出題上事字謂/其事則齊桓晉文)其
文則約其所載之文也(喝出題上文史/字謂其文則)其義豈非取其至
公之義乎(又喝出題上義字謂/其義則丘竊取之矣)取其至公之義而為之
則非夫子之私意也(應主意/私意字)且如葵丘之㑹盛矣予齊
之盛者公也夫子安得不取其予齊之義而褒齊乎(此/叚)
(説孔子褒齊桓㑹/諸侯于葵丘之義)河陽之召僣矣疾晉之僣者公也夫
子安得不取其貶晉之義而譏晉乎(此叚説孔子貶晉/文公召天王于河)
(陽之/義)春秋之或抑或揚或去或取如是者不一(繳上面/褒貶之)
(意/)初非曰此孔氏之書也又非曰我作之也賞罰之權
不以自與也曰此魯之書也曰魯作之也(見前面注以/上數句純是)
(用老蘇/春秋論)何也(設疑/下難)夫子固甞曰知我者其惟春秋乎罪
我者其惟春秋乎(用孟/子語)蓋知我者則以魯之賞罰而為
春秋(見原/題注)春秋不得已而作夫子已有罪我之憂矣(演/上)
(面知我罪/我之意)竊取之辭毋亦夫子欲以此意暴白於天下
後世(説其義則丘/竊取之意)嗚呼此聖人之意也(説孔子竊取/其義非私意)惟
孟子為能知之(入本出/處意)事人知為齊晉之事也(學韓獲/麟解文)
(齊再演其事則/  桓晉文意)文人知其為魯史之文也(再演其文/則史意)至
於義人皆以為夫子賞罰之義也(歸重在義之一/字見前面注)倘非
孟子援夫子自道之詞而筆之書夫子之志荒矣(反説/本文)
(其義則丘/竊取之意)後之人不知聖人作經之意(反/説)而紀事著文
必以麟筆為法(春秋序今麟出非時虚其應而失其歸/此聖人所以為感也絶筆於獲麟之一)
(句/)虞氏著書八篇名曰虞氏春秋愚不知譏刺得失果
足以勸善懲惡否乎不韋著書二十餘萬言號曰吕氏
春秋愚不知八覽六論果足以當王法否乎其於義也
斯焉取斯(謂其義不足取不/知夫子竊取之意)噫惜無有以夫子之言告
之者(歸在夫/子上)謹論
　　前篇謂述史為經聖人不得已為之此篇謂約史
　　為經聖人非私意為之意義畧同可以參看
　原題立意格　與髙應枀聽言接下之規論同意
　　理本國華如何論　　　　　　　陳文龍
　　　出處(唐陸贄奏議太宗挺秀千古清明在/躬云云以虚受為理本直言為國華)
　　　立説(以心字包理本以精神字包國華謂治之/本麗於心國之華寄於言人君能虚心受)
　　　　　(言則人言並進而/國之精神在是矣)
　　　考官批云(有學問有識見有議論有文藻反覆/轉摺不費斧鑿健筆也心之精神四)
　　　　　(字亦有/本祖)
論曰治之精神在乎言(指直言為國/華精神是華)君子是以原人主
之心(指虚受/為理本)心者治之原言者治之精神(申上文/演主意)精神
所發心實主之(謂直言為國華自/虚受為理本而始)何則人主一心(主/意)言
脉之通塞係焉(心能虚受則言脉通/不能虚受則言脉塞)言脉之通塞民之
榮悴國之休戚係焉(言脉通則民之榮國之休/言脉塞則民之悴國之戚)善觀人
之國者不觀其國而觀其國之言(國之華/在言)不于其治而
于其人主之心(治之本/在心)心苟虚明(主/意)有容無拒(能容受/人言而)
(不拒絶/人言)意氣之所感召(本在/心)怠者奮(以下説在人/懶怠者奮發)懦者
激(懦弱者/激切)畏沮者蟄而震(畏懼沮挫者/蟄藏而震起)知無不言言無
不直(直言/皆進)要其效而至於事物之條理政化之精神(説/國)
(之華/處)皆此心一運量之間耳(歸在/心上)宅心不廣者則反是
故夫治之本也麗於心(此是虚受/為理本)國之華也寄於言(此/是)
(直言為/國華)虚心受言則國之精神在是矣(應破/題)本者其心
華者其精神(剔出題字/説出主意)心乎心乎其精神之所聚乎(心/是)
(理本精神/是國華)甚矣言之有益於人國也(收拾冒/頭之意)理本國華
如何有知之者太宗也(本題/之主)　嘗謂治道之精神在人
言治道之根本在君心(照主意/講起)清明在躬志氣如神此
心之體(用經語講心字/  見記禮運)風霆流形庶物露生此心之精
神(同/上)帝之所以為帝王之所以為王皆心之精神為之
也(用韓/文語)吾觀衢室有問(且用帝王事講之文/中子堯有衢室  問)總章有訪
(同上舜有/總章之訪)昌言拜而嘉謀告(書禹拜昌言曰俞又成王/曰爾有嘉謀嘉猷入告爾)
(后于/内)帝王之心寛大樂易(歸在/心上)上不以為厭下亦不以
為忌(上不厭人之言/下不忌人之言)其言猶之粟米布帛若無華也(且/擺)
(開/説)然而(又収/拾)藻火黼黻之采都俞之辭也(粧㸃華意火/書益稷藻)
(粉米黼黻絺綉又/禹曰都帝曰俞)樸斲丹雘之文訓誥之言也(書梓材/若作梓)
(材既勤樸斵惟其塗丹/雘又伊訓大誥酒誥)唐虞三代所以大治榮華至于
今日者豈有他乎哉(劉向封事帝堯能賢舜禹而消共/工故以大治榮華至今  用華字)
(切喚/下文)蓋治有元氣焉君子是以求治於其心言有英氣
焉君子是以觀國於其言(又用元氣英氣字立二柱作/議論元氣字代心字英氣字)
(代精/神字)膚革充盈神采英發(用經語粧/㸃精神字)英氣之聚未有不
自其元氣者充之(精神/在心)易之咸曰君子以虚受人其惟
此心乎(證題虚受宇切子見易咸卦/山上有澤咸君  以虚受人)一或憧憧爾思未
光大矣(光大字應華字曰同上憧􁀖往/來朋從爾思象  未光大也)惟虚故明此咸
所以為無心之感(伊川/云云)是心也三代而下太宗其庶幾
得之(引入本/題主)帝何心也(先講心/是理本)君源臣流者其本澄(本/紀)
(上曰君源也臣流也濁其源/而求其流之清不可得矣)竭誠待下者其本正(魏徵/疏夫)
(在殷夏必竭/誠以待下)自仁義之言一開其端貞觀以來諌者相
望(魏徴傳貞觀四年云云帝曰此魏徵勸/我行仁義既效矣惜不令封德彛見之)帝之心蓋隂
有以感發之(以上説虚受/為理本意)是以千金可輕也而不如却
鷹之一疏(李大亮傳凉州督李大亮有名鷹嘗有䑓使/見諷大亮獻之大亮宻表曰陛下絶田獵久)
(矣而使者求鷹信陛下意邪太宗報書曰古人以一/言之重釘千金今賜壺瓶一雖亡千鎰乃朕所御)明
珠可賤也而不如止獵之一奏(薛収傳収上書諫王/止田獵王答曰覽所)
(陳知成我者卿也明珠兼乘/未若一言今賜黄金四十鋌)大寳易得也而終不若瓊
室瑶䑓之一箴(張藴古傳藴古上大寳箴上賜以束帛/大寳箴云瑶其䑓而瓊其室  以上雖)
(説受言已包/為國華意)帝之所以華其國者何哉言而已帝之所
以能容言者何哉心而已心其精神之主乎(繳上三件/聽言事應)
(冐子心者治之原言者治之/精神精神所發心實主之)人之所可見者精神人之
所不能知者此心(又畨一轉謂精神在心/見得國華在理本上)以帝之威靈
氣燄人所望而畏者夫孰得而易於言(且開説之本紀/賛帝王  將興)
(其威靈氣燄有以動物悟人本自/此以下再説心之虚受是理)徐而考之(又合/説)真見
其孜孜治道(魏徴傳孜孜治/道常若不足)真見其憂勤恐懼(魏徴十/漸疏此)
(上天示戒乃陛下/恐懼憂勤之日也)真見其從善如流(本紀賛迹其聽㫁/不惑從善如流千)
(載可觀一人而已心以上舉/太宗三件實事歸  字上)非外為寛容以悦之也洞
洞無我曠然而與天下為一(歸心之虚受上本以/上説虚受是理  意)藴於
其心發於其精神(發出主/意字面)煥而號令文章則為中國之
華(吕温賛使我大國煥乎其有文/章  自此以下説直言為國華)粲而䑓閣容典則為
朝廷之華(杜如晦傳天下新定䑓諌制度憲物容/典率二人討裁  二人房元齡杜如晦)至於
日月晦而復明闗河翳而復清埽六代之陋而恢我唐
三百年光明俊偉之治是又散而為天地萬物之華(陸/贄)
(奏議太宗明照侔日月又見吕温賛云云六代謂宋/齊梁陳魏周也  自此以上鋪三段説得華字開濶)吁
言之效何如哉(歸在/言上)帝之於言也豈徒曰美觀云乎循
故事云乎(含為國/華意)觀其言可以知其國觀其國可以知
其治觀其治又可以知太宗之心(應冒子不觀其國而/觀其國之言不于其)
(治而于其/人主之心)異時聽納不倦固未嘗戾戾焉有以嫉其臣
民之心(嫉字用書忿嫉于/頑字  引下意)而或者已有心氣内損形神
外勞之慮(劉洎傳且多記煩心多語耗氣心氣/内損形神外勞初雖無覺久且為弊)此心少
窒吾恐向之精神索然矣(貶太宗照/精神字)若夫世南之鯁諤
(虞世/南)百藥之持論(李百藥並/見下注)史臣之於賛也皆指其為
治世華采然必曰知治之本何歟(賛曰世南之鯁諤百/藥之持論云云皆治)
(世華采云云而後唐文物燦然誠/知治之本歟  用本字華字切題)吁(答/)此心法也(心是/理本)
亦太宗家法也(過德/宗)何德宗而未之思(責德宗過得文/相連不可勾㫁)
(德本題之説乃陸贄言於/  宗之時故用此結末)强明自任猜忌自信(德宗本/紀賛德)
(宗猜忌刻薄/以强明自任)贄也(陸贄所/以上疏)宜以虚受為帝勉(本本/題)彼何
如時而進諛者類曰德如堯舜時已太平(言德宗時羣/臣皆阿諛無)
(有進直/言者)以頌美為奉職以竊議為邀名以深謀逺慮為
駭衆(德宗之心不能虚受故/一時諸臣不能獻直言)言者氣薾黯無晶光(又何/以為)
(國之/華)嗚呼盍亦反其本矣(照本字本/在心上)論諫百篇炳如丹
青(陸贄傳賛觀贄論諫數十百篇皆/本仁義可為後世法炳炳如丹青)後世以為華當時
反以直而厭(指德/宗時)言其可厭乎厭言非盛世事也(反覆/抑揚)
卿大夫莫敢矯其非士庶人莫敢矯其非(國語子/思云云)觀人
國者每於此覘之國事且日非矣伋寜不為之寒心(孔/伋)
(字子思/仕於衛)雖然衛闇耳(同上衛闇孰甚焉/  闇反形華字)德宗又何如主
哉(冷責/德宗)吁謹論
　原題立意格　與陳文龍理本國華論同意
　　聽言接下之規如何　　　　　　髙應枀
　　　出處(唐陸贄奏議許臺省長官薦屬吏狀所謂/聽言考實者虚受廣納宏接下之規云云)
　　　立説(謂聽言之道未有不本於人主之心心之/廣則言路通心之狹則言路塞上下相際)
　　　　　(之交惟視人主之心何如耳以德宗强明/自任之君方局於猜防疑慮之見是於上)
　　　　　(下交接之道暌間已甚又何望其能容受/人言邪此宏接下之規一語陸贄所以力)
　　　　　(為帝言者正欲帝反而求諸其/心而已惜德宗不能用其言)
　　　批云(有意味有態度出入古文轉/換處多筆力老健迥過前軰)
論曰人主一心之㣲(心指規字以/心字為主意)上下相際之交也(指/聽)
(言接下字破語有含/蓄不屑屑體貼題字)凡聽言之道未有不本於人主之
心(破題只是包大意承題/須喝出聽言事方切題)心之廣狹蓋言脈之通塞繫
焉(心廣則言脉通/心狹則言脉塞)天下莫患乎上下之情不通也(接上/通字)
(反/説)必有交焉(交是/交接)則人主方寸之間是已(歸在心上上/之接下下之)
(接上皆在人/主之心上)吾方局於猜防疑慮之私而居之以强明
好察之實(暗指德宗之病痛處如本紀賛德宗猜忌/刻薄以强明自任    此則是心不廣了)天
下見其淺中狹度而猷之不裕也其誰言之(謂徳宗心/之不廣何)
(以聽言謀猷之不裕用書君奭告君乃猷/裕語言  猷之不寛裕也  話頭老蒼)設或有言亦
終至於齟齬而莫之合扞格而不可容(扞音罕格音畫/言與物相扞格)
(而不/相入)蓋漢唐以下之人主皆病之矣(引漢唐過德/宗不突兀)而况
其德宗乎(入德/宗來)聽言宏接下之規(引本/文語)宣公力為帝言
之(陸贄諡宣公言贄/之告德宗如此)使帝也反而求諸其心斯得之矣
(主意/心字)惜乎帝之不然也(貶德宗不能用其/言為篇末張本)雖然贄如帝
何哉(謂陸贄無如德宗何一/句一轉是作論手叚)聽言接下之規如何(舉題/下不)
(着一句閒/語亦老)　夫上下之情難通也久矣欲人之言也難
矣(原從上下之情説起應冐頭/天下莫患乎情之不通也)天門沈沈邈不敢詆(用/古)
(文全句謂君門深沈/逺而不敢指斥之也)於是有欲言而謁諸其上者如謁
諸神明(亦是用古文謂見人君如/見神明相似言下情難通)甚矣其未易接也(説/下)
(情亦/難接)故交接之道貴乎忱實(申上接/字議論)易於坎之納約曰
樽酒簋貳剛柔際也(際字應主意際字易坎卦六四云/云用缶納約自牖終無咎象曰樽)
(酒簋貳剛柔際也下謂人君以一尊之酒/二簋之食而接臣  尚誠實而不尚虚飾)此言聽言接
下之道也(歸題/意上)天下固未有間絶而不可以相接者也
(間去聲言/問隔也)其間也必有為之際(應破/際字)其際也必其上下
彼此之交(應破交/際字)上之不能通乎下下之不能通乎上
其間不能以寸(謂上下交接之情/相近用孟子語)此在乎人主之一心
耳(歸心字主意應冐子必有/交為人主方寸之間是巳)充之則廣(正説心/之宏)蹙之則
狹(反説心/之不宏)大之則天地萬物無不容(正説心之宏/則可以接物)小之
則纎芥毫末有所不受(反説心之不宏/則不可以接物)此固堯舜禹湯
文武數聖人之聽言而得是以為規也(喝出規字/規即是心)無稽
之言勿聽弗詢之謀勿庸(説古者聽言意之用書大禹/謨全句  無稽  言是無所)
(稽考之言弗詢之謀是/不可采聽之言庸用也)是蓋得之精一執中之餘(歸心/上)
(同上人心惟危道心惟㣲惟精惟一允/執厥中  此是堯舜事中字見規意)歸其有極㑹其
有極(用書洪範全句規此是/武王事極字見  意)則所以謀卿士謀庶民者
亦無一之不盡(同上謀及卿/士謀及庶人)蓋中也極也(總上/二字)固堯舜
禹湯文武數聖人之所謂規而以接下焉者也(總上面/用事歸)
(規字上規/即是心)市於議道於謗(見下/注)下而至於芻蕘之㣲工
瞽之賤聖人接之固有道矣(總古者聖人聽言接下意/  前賈山至言古者工誦)
(箴諌瞽誦詩諫庶人謗於道商旅議/於市又板詩詢于芻蕘  以上正説)而秦則反之(以下/反説)
夫羣臣頓首而後敢言再拜而後敢請(此二句用古文/  又見下注)
上下之情濶絶秦之淺中可見矣(秦之心/不廣)而亦以仆其
國(戴溪筆議尊君卑臣實自秦始始皇自謂皇帝/自稱曰朕羣臣曰昧死  頓首再拜字用此意)髙皇
帝宏其規模(髙祖心廣大/  見下注)好謀而能聽(自秦過髙祖上/與後面相應)
(前髙祖紀好諫能聽自監門戍/卒見之如舊云云規模宏逺矣)監門輓輅之夫皇皇然
接之若不及(同上酈食其為里監門求見沛公云云於/是起攝衣延之上坐又婁敬傳戍隴西過)
(洛陽髙帝在焉敬脱/輓輅願見上言便宜)至今稱帝為大度豁如之主其規
模蓋可想見(大度規模字映規字切豁髙祖紀/帝有大度寛仁愛人意  如也)夫秦漢
之異若此矣而何德宗之不悟哉(以秦漢一反一正引/入徳宗過得有脉)
蓋德宗也有髙視天下之志而無容天下之度(心不/廣了)規
規然銖較寸度於小物細故之中(應冒子猜防疑慮/强明好察等字)故
凡拒諌而飾非者(見下/注)皆其口舌之能耳目之便非其
有恢恢有容之心此最帝之痼疾也(此數語道破德宗/之心不廣了故不)
(能容受/直言)姜公輔以賣直見疑(見下/註)蕭復以輕已見忌(唐/本)
(紀賛德宗猜忌刻薄以强明自任恥見屈於正論忘/受欺於奸諛故其疑蕭復之輕已謂姜公輔為賣直)雖
以陸宣公之百篇仁義而帝固未之察也亦枘鑿而已
(過陸贄上疏上來用陸贄賛論諫數十百篇皆本仁義/可為後世法而所  纔十一圓枘方鑿言其不相入)
嗟夫帝方怙非以自是(德宗心/不廣了)豈不疑公輔之賣直(故/不)
(能聽姜公輔之言/  織前公輔一股)方强明以自任(德宗心/不廣了)豈不疑蕭復
之輕已(故不能聽蕭復之言/  織前蕭復一股)方展轉於利欲之中不能
自拔(心不/廣了)而以宣公仁義投之上下之情宜乎其不相
接也(故不能聽陸贄之言畧織前陸贄一股上二叚法/一句一律下一叚句  變換正得錯綜成文之)接
與不接直方寸間耳(總歸/心上)帝方寸間擾擾焉營營焉芥
髮無所容上下惡乎其可通也(應冒子吾方局於猜/忌疑慮之私亦終至)
(於齟齬而莫之合扞格而不可容一/叚  芥髪言如一芥之細一髮之小)夫彼皆其輔相也
而不相接若是(繳上姜公輔/蕭復陸贄等)况下是者乎(大臣之言既/不聽小者可)
(知/)曷不廣其接下之規乎(轉歸心/字主意)規廣乎中則情通乎
上下矣(繳足/上意)帝惟不與諸臣接也(再説/德宗)故竇參延齡軰
得以其言自售(唐竇參傳每延齡對他相罷參必留以/度支為言實專政也又陸䞇傳帝自用)
(裴延齡贄言延齡僻/戾躁妄不可用不聽)而帝且喜圓惡方矣(不聽姜公輔/蕭復陸贄等)
(之直言是謂惡方樂聽竇/參延齡等言是謂喜圓)此之接如水投石(指上姜公/輔等  栁)
(宗元膏盲賦/以水投石)彼之接則若膠漆牢固而不可解(指上竇/參等)
(馬周傳賛故君宰/間不膠漆而固)孟子曰君臣懐仁義以相接反是則
利矣(孟告子下是君臣父子兄弟去/利懐仁義以相接  應接字佳)帝懐利以接下彼
以規利之言進(指延/齡等)如延齡軰又安足怪乎(引孟子語/結亦是)
嗚呼言之聽不聽情之接不接蓋係乎君心之廣狹也
(總結講中大意謂心廣則能/聽言能接下心不廣則反是)天下非庸主之病於狹也
(接上狹字議/論文脉不㫁)惟强明好察者常病之(應冒/子語)故周厲之監
謗(通鑑厲王使/衛巫監謗)秦皇之愎諌(史秦紀始皇性剛戾正諌/者誅  愎音逼褊小也)
在唐則為强明好察之德宗(謂德宗之心與周/秦二主之心一)其上下
之情不接皆足以致亂(謂以上三人不/能聽言接下)宣公之言豈不
足為帝規哉(繳入陸贄/上疏上)惜乎其非唐虞三代器也(餘意/指德)
(宗不能用陸宣公之言應冒子惜乎帝之/不然也  亦應講中堯舜禹湯文武字)夫惟好謀能
聽豁達無我髙皇帝近之矣(注見前又選潘安仁賦豁/達大度  末又提起髙祖)
(結與題下相照應得作論之法所謂/首尾相應如常山之蛇勢者如此)謹論
　字面包題格　與後篇天職天功天情論同意
　　天道善勝如何論　　　　　　　郭拱朝
　　　出處(老子七十三章天之道不/争而善勝不言而善應)
　　　立説(以不物於物言天道以能役乎物言善勝/蓋物皆囿乎形氣天則超乎形氣者也苟)
　　　　　(囿乎形氣則是一物耳又何以役乎物惟/超乎形氣則是必有妙乎物者矣雖不求)
　　　　　(以役物而物卒不能不聽命於我此天/之道所以為善勝也其大意本之莊子)
　　　批云(析理精話頭别文有頓/挫意有抑揚老手也)
論曰不物於物(指天/道)然後能役乎物(指善/勝)凡盈宇宙之
間皆物也(用易繫/辭語)物物相役而無有終窮者皆形氣之
為也(且從物/上説來)囿乎形氣之中而不能自超於形氣之表
則與物為物耳又何以役乎物(申上形/氣二字)蓋形氣有盡而
理無窮(天道/無窮)萬物有欲而造化無心(天道/無心)此其所以不
物於物也(此説天道所以不物於物/  自承題至此意脉不㫁)夫以物役物則物
皆吾敵物皆吾敵而一切求勝求以勝之窮矣(他人直/是接上)
(正説去此乃再畧反説/却歸正文字最善出沒)不以物役物(應破/語)使天下之物
皆失其所以為物而惟我之聽(此是/善勝)是必有妙乎物者
(此應不物於物/意此是天道)夫豈有心於勝物哉(應破能役物/蓋此是善勝)其不
能違乎天者不能違乎道也(歸天/道上)故曰不物於物然後
能役乎物(照破題語繳結文勢/圓轉與後篇一同)天道善勝如何老子其
知道者歟(舉本/出處)請論之物物而不物於物莊子為是言
也(原用莊子語辨論起而莊子在宥篇有/大物者不可以物物  不物故能物物)夫既物其物
矣(申上/文)而必曰不物於物何哉(設/難)蓋自氣化形生而物
形焉(應冐頭物/囿乎形氣)雖造化之大不能離形氣以自立不離
乎形氣則不離乎物矣(應冐頭不能自超於形/氣之表則與物為物耳)然其所
以攝萬有役羣動(此是役/物處)使之自强自弱自屈自伸皆
莫知其所以然者(應冒頭使天下之物/皆失其所以為物意)是必超於有而
妙於無非可與並言也(應冒頭是必有/妙乎物者意)蓋惟天下之至
無為能御天下之至有(無是天道/有是善勝)惟天下之至静為能
御天下之至動(静是天道/動是萬物)惟天下之至一為能御天下
之至不一(至一是天道不一是萬物振用/三惟字文勢如破竹議論  發)洪纎髙下紛
然而不齊者至有也至動也至不一也(至有至動至不/一字指萬物而)
(言/)然而有者安於無而無者勝動者安於静而静者勝
至不一者安於至一而一者勝(無字静字至一字指天/道而言  總上三股用)
(三惟字/一段)果孰使之然哉(喚下/意)理之自然者物之不容不
然也(應上者應冒頭其不能違/乎天  不能違乎道也)動動相形有有相使紛
紛擾擾之交相病(物於物者所/以役乎物)天之為天而與是瑣瑣
者争衡則亦弊弊焉耳天道不如是也(弊弊字出莊子/  不物於物者)
(故能役物此天/道所以為善勝)吾自夫造化而觀之(先講造/化一股)雷風之相
薄水火之相射寒暑之相推闔闢變化未知其所終也
(此是物之相争處寒易説卦雷風相薄/水火不相射繫辭  暑相推而嵗成焉)及夫進者退成
者除勞而不止者息則孰勝焉(此是天道善勝處至此/一段應惟天下之  無)
(為能御天/下之至有)又自夫品類而觀之(次講品/類一股)勾者欲萌甲者
欲拆爪强者欲摶而齒剛者欲决羣趨彚奮交戰而不
可禦(此是物之相争處静多用前軰古文語動此一/段應惟天下之至  為能御天下之至  意)迨
夫榮者悴實者剥而悍然者帖然果孰勝之哉(此是天/道善勝)
(處/)又合夫人事而觀之(又講人/事一段)衆寡之相暴强弱之相
陵而矜智力以相雄長者惟恐人之有加於我也(此是/物之)
(相争/處)及要其終則衆欲暴寡而卒無以加於寡强欲陵
弱而卒無以加於弱智者窮於智力者屈於力向之勝
心又安在哉(此是天道善勝處天此一段應惟天/下之至一為能御  下之至不一意)吁是
可以觀天道矣(上三段皆設疑辭此只一/句應折歸天道上大有力)宇宙間萬形
皆有弊惟理為不朽天下之獨立無對者理而已(以上/數句)
(皆是前/軰話頭)凢物則有對有對則有争争則有勝有不勝焉
(發越天下之物皆有/對則争争則有勝負)至於理則凡物莫能奪也(惟理無/對此天)
(道所以/善勝)申包胥曰人衆者勝天天定亦能勝人(舉一箇/勝字為)
(證包國語晉/申  胥云云)人固可勝也(取天定能勝/人一句是)天其可勝乎(難/倒)
(人衆者勝天/一句不是)而包胥之言非不知天也不知道也(抑揚/有味)
説天者莫辨乎易(又舉易/事為證)易之乾曰乾道變化又曰首
出庶物(出易/乾卦)蓋天者天之形體乾者天之性情(大有議/論  程)
(子易傳/云云)運於無形而超於有形此萬物之所以資始乎
(應物則囿乎形氣之中天則超乎形氣/之表意  易乾卦大哉乾元萬物資始)乾而水濕火燥
雲龍風虎使之各從其類者元之功也(以乾事證天道/善勝  乾卦大)
(哉乾元萬/物資始)故聖人之賛乾必以天下之至健者言之(繫/辭)
(夫乾天下/之至健也)惟至健則舉天下之物莫能加於此矣(應冒/頭不)
(物於物故/能役物意)老子善勝之論其得諸此(只一句歸題/結大講斬截)雖然
天何心哉(説天道無/心於求勝)善者自福淫者自禍(書天道福/善禍淫)傾
覆栽培不過因其材而篤之耳(中庸天之生物必因其/材而篤焉栽者培之傾)
(者覆/之)故曰天何言哉四時行焉百物生焉(語十七/云云)兹不
物之説也(繳就主/意上)聃之言未免管窺歟(謂天本無心於/勝以善勝言聃)
(老子名謂其/未為知天者)嗚呼天以無心而溥萬物聖人以無情而
應萬事(下面將使舜文事故先頓此兩句且與上段意/不隔  程子曰天地之常以其心溥萬物而無)
(心聖人之常以其情/順萬物而無情也)舜之征苗(書禹謨惟時有/苗弗率汝徂征)文王之
降崇(荀子議兵/文王伐崇)夫子之却萊夷(家語定公與齊侯㑹於/夾谷齊使萊人以兵刼)
(定公孔子以公退曰云/云齊侯心怍麾而避之)皆天道也皆無心於勝者(聖人/無心)
(於求勝與/天道一般)然聖人豈願有勝之名哉(與前段天何/言哉相應)吾懼
夫後世假天以自文者必以耼之言藉口(結末再罵倒/老子之言収)
(拾得/盡)謹論
　字面包題格　與前篇天道善勝論同意
　　天職天功天情如何論　　　　　朱有進
　　　出處(荀子天論篇聖人清其天君正其天/官備其天職全其天功養其天情)
　　　立説(以不物於物言天情以造物之物其物言/天職天功蓋天情在我之天也天職天功)
　　　　　(在天之天也聖人養其天情不物於物是/盡其在我之天矣是以備其天職全其天)
　　　　　(功而盡其在彼之天而能使造物之物/其物也其大意亦本之莊子見前論注)
　　　批云(做此題者易得糊塗惟此篇析理明/白措辭老健反覆開合曲盡其妙)
論曰不物於物(指天情為/在我之天)而後能使造物之物其物(指/天)
(職天功為在天之天/破與前面字面一様)　夫舉天下萬物雖無以加於天
而天亦物也(先説在天之/天即是物)中三極而立者(暗説/聖人)苟亦囿
於物而不能超乎物則與物等耳(囿於物是天職天/功超乎物是天情)何
以使造化之物其物哉(反破題意文勢/與前篇一様)必有不物於物
者(天/情)運其神於有物之表(天情可以/備天職)而達其用於事物
之間(天情可以/全天功)使浩浩大化各安其當然之職(出題上/職字)
著其顯然之功(出題上/功字)在天者若有以使之然(在天/之天)而
聖人實不自知其所以然也(在我之天/繳講中意)不物者何(設/問)聖
人之天情是也(喝出天/情字)聖人此情寂然不動而未嘗與
天争職感而遂通而亦未嘗與天争功(天情可以包天/職天功  易繫)
(辭寂然不動感而/遂通天下之故)然天之所以職其職而功其功者即
此情之發達運用也(歸天/情上)聖人何心哉(應前聖人不知/其所以然意)
不過盡在已之天以格在天之天(在已之天是天情在/天之天是天職天功)
不物於物而使之物其物耳(照破題語繳結/與前篇一様)天職天情
天功如何請因荀子天論而言之(舉本/出處)嘗謂荀子之論
天(接上説文/脉不㫁)其謂有形之天邪(有形之天是/在天之天)其謂無形
之天邪(無形之天是在我/之天  雙説起)如謂其無形則以何物而言
職以何事而言功(交股反難/天職天功)如謂其有形則上天之載
無聲無臭奚其情(交股反難天情臭詩上/天之載無聲無  至矣)吁我知之矣
(解上/文)荀子之所謂天職天功者論其在天之天也所謂
天情者論聖人之天也(解析主/意分曉)天以功職言則知造化
之物其物(照破題語説/天職天功)情以天言則知聖人之不物於
物(照破題語/説天情)蓋聖人以天下之至静制天下之至動(至/静)
(是天情至動/是天職天功)以天下之至無御天下之至有(至無是天/情至有是)
(天職天功法亦/同前篇文)百神受職萬化同功(喝出職與/功二字)歸之造
化而造化不言歸之百物而百物不有荀子不得已而
後歸之天情焉(把蘓東坡喜雨亭記脱胎換骨出來天/坡文曰歸之太守太守曰不有歸之)
(子天子曰不然歸之太空太空𡨕/𡨕不可得而名而吾以名斯亭)夫天情果何物也(喚/出)
(天情/辨論)其未發則為中庸之中乎(中庸喜怒哀樂/未發謂之中)其已發
則為中庸之和乎(同上發而中/節謂之和)中和一致而天地位焉
萬物育焉(中庸/云云)位者天之職也(以天地位/為天職)育者天之功
也(以萬物育/為天功)中庸不歸之天而歸之中和何哉(以中和/為天情)
蓋天地與萬物皆物也(應破題物其物/意指天職天功)中和所以物其
天地萬物之物而不物者也(應破題不物於/物意指天情)向使中庸
聖人情其情而不天其情則喜怒哀樂以物交物吾心
之天且擾擾不寧矣(反應破題不/物於物意)尚何以物天地萬物
之物乎(反應破題使造/化之物其物意)情未發則為中已發則為和(見/前)
(注/)知子思之所謂中和則知荀子之所謂天情矣(總結/歸本)
(題/)且情不曰情而曰天情亦嘗論其故乎(先挈天/情來説)夫性
天也情亦天也(辨天字性既曰天性/則情亦必曰天情)孟子曰乃若其情
則善矣則情豈非天乎(用孟子/全句)惟聖人性其情則謂之
天衆人情其情則人焉而已矣(用前/軰語)天情者不物於物
(應主意字謂天情/乃在我之天也)而舉穹壤間無一物不囿吾性分之
内凡運於無著於有成氣成形(指天職天功形朱文公/云云氣以成  理亦賦)
(焉/)而此情實與之相盪相摩無一息停也(歸在天情上/  易繫辭云)
(隂陽相摩/八卦相盪)日晝而月夜春生而秋成人皆以為天之職
然爾(説天職字律大元元吉篇曰日以昱乎晝月以昱/乎夜後漢  厯志春為陽中萬物以生秋為隂中)
(萬物/以成)而不知此情之舒豁収斂即此情之晝夜春秋也
(歸在天情上情之舒豁則為日晝為/春生情之収斂則為月夜為秋成)川流而山峙草夭
而木條人皆以為天之功然爾(説天功字羅晉書川瀆/分流山岳  峙又書禹)
(貢厥草惟夭/厥木惟條)而不知此情之和悦舒暢即此情之山川
草木也(歸在天情上開文/字明暢且有  合)蓋其視太虚之中舒者慘者
動者植者(在天/之天)順其職分而著其功用(喝出職與/功二字)不過
性分之一物也(以上應冒頭天之所以職其職而功/其功者即此情之發達運用也一叚)此
情固不與物而長亦不與物而留(語老用/古文)物各付物而
吾之不物者神全而守固用大而體宏(應破題不物於/物而後能使造)
(物之物/其物意)造物自不能辭其職(天情可以/一天職)而隨其職之洪
纎髙下亦莫不有可見之功(天情可以/全天功)至此則堯非心
而天地平成之日(范曄應詔詩黄屋非堯心又書大/禹謨地平天成六府三事允治)舜
何為而晝夜有經之時(論語夫何為哉恭已正南面而/已矣又莊子天道舜曰天德而)
(出寧日月照而四時/行若畫夜之有經)湯不競不絿而草木允殖之年也
(詩長發不競不絿敷政優優又湯誥賁若草木兆/民允殖  用堯舜湯事只作三句説了得古文法)因而
思之(演餘/意)天情一耳固有越昔丕后由一念之誠明以
賛天地之化育(古者聖人能盡其在我之天以/盡其在天之天  用中庸語)亦有後
世人君反不能正一身之天地而或有以干隂陽之和
(後世人君不能盡在我之/天故不能盡在天之天)此無他七情之發雖同(七情/喜怒)
(哀樂愛/惡欲)發而不中節則造化有不得其性萬物有不得
其所者焉(天情不養則天職/天功不可得而理)秦始皇怒不中節而川沸
山傾罔有寧嵗(見秦始皇/本紀云云)漢武帝欲不中節而旱暵星
隕譴異頻仍(見漢武帝本紀元光元年/長星見天漢元年星隕)唐德宗愛不中
節而日食隂晦史不絶書(見德宗本紀説前面用古者/三事作三句  此用後世事)
(亦作三句説行/文斬截有法度)情動於此而騐應於彼(此是在我之天/彼是在天之天)
天神天明之不可揜也如此夫(用楊子語天神天明天/精天粹又學中庸語)
後之宗主三極者清其天君正其天官(本文/語)純乎堯舜
成湯之天而不少雜以秦皇漢唐之人(朱文公云堯舜/三代純乎天理)
(漢唐諸君/雜乎人欲)則清明在躬志氣如神而在我之天定(此是/天精)
(禮禮記/  運云)乾正性命保合大和而在彼之天應(此是天職/天功  易)
(乾卦/云云)故曰有人焉君子不謂天也(用孟/子語)謹論
　題外生意格　與後篇大漢典籍著作論同意
　　仲尼思存前聖之業論　　　　　余至道
　　　出處(前漢藝文志凡春秋二十三家古之王者/世有史官周室衰㣲載籍殘缺仲尼思存)
　　　　　(前聖之業以魯周公之國禮文備物史官/有法故與左丘明觀其史記據行事仍人)
　　　　　(道因興以立功/就敗以成罰)
　　　立説(仲尼因魯史以作春秋初無容心也本題/云仲尼思存前聖之業思則有心矣此篇)
　　　　　(反其意而用之謂堯舜禹湯文武周公之/業至仲尼而存者天也非仲尼有心於述)
　　　　　(作也天相斯道則前聖之業吾不求/存而自存又何待於思之之力邪)
　　　批云(立意異行文髙有力/量有精神最可玩味)
論曰聖人無心於述作也(謂夫子之作春秋述魯史也/非有心於作之也  無心反)
(形思/字)而道之所以絶續者天也非聖人也(謂前聖之業/既絶而復續)
(皆天也非夫子/有心於存之也)聖人本心初豈以區區述作詔天下後
世哉(謂聖人無/心於述作)天之未喪斯文也(照破題天字也語天/之將喪斯文  後死)
(者不得與於斯文也天之未喪/斯文也匡人其如予何云云)聖人責也聖人不能自
已也(夫子無/容心)前聖之所以相傳者至是絶矣而復續(前/聖)
(之業至/此而存)人則曰是書也聖人殆有心焉(有心字與無心/字相反或者之)
(意謂夫子有/心於作春秋)夫聖人以天者自處以扶世教為已任(推/原)
(夫子本無心/於作春秋)因史而經(因魯史/作春秋)豈求益於古聖人而為
是述作也(豈有心/於述作)以道為書非吾本心(應破題/無心意)而帝王
之行事借是以考信(謂堯舜禹湯文武之/行事借是書以為證)或者其天邪
(應破主意/天字意)仲尼於堯舜禹湯文武周公同道也(數聖人/之道一)
(耳安有窮達/存亡之判)然其業待仲尼而存人以為數聖人幸也
(開説存前/聖之業意)愚則曰前聖非亡也仲尼非存也(説存字/有理)春
秋之作仲尼所不得已(應前聖人不/能自己意)而謂之思者仲尼
有心乎哉(喝出思字説主意纔思便是有心/了夫子無心於春秋何嘗要思)吁可論矣
(繳上/意)班固志藝文曰仲尼思存前聖之業是未知夫子
之天者也(掇出天字/正繳冐意)嗚呼尼山未禱(史記孔子世家父/叔梁紇與顔氏女)
(禱于尼丘得孔子孔子生而首上圩頂故名曰丘字/仲尼  題下更不用他事直將夫子叙起筆力老健)木
鐸未鳴(語八佾儀封人曰天下之無道/久矣天將以夫子為木鐸)道誰寄邪(言孔/子未)
(出時道寄之/誰喚下意)曰堯也舜也禹也湯也文武周公也(應上/説出)
(以前數/聖人)然則是道也歴萬世而無弊(董仲舒䇿道者/歴萬世而無弊)而
事業亦與之不冺(説前聖之/業如此)果有待吾仲尼耶(且反/説)曰
存矣未能保其常存也(喝出存字/反覆議論)然則聖人之作春秋
果有心乎(應冒子有心/字引入思意)王轍未東(周自平王東/遷謂之東周)王綱未
弛(謂東周以前數聖/人之綱紀尤定)賞罰公名位尊天下未有筆削之
春秋而人心之春秋未嘗無之(史記至於為春秋筆則/筆削則削子夏之徒不)
(能賛一詞心人心之春秋得前軰/議論謂人  有公是非便是春秋)五三聖人相為前後
(五帝少昊顓頊髙辛唐/堯虞舜三王禹湯文武)其行事者在斯民之耳目不必
載之空言而後存也(謂前聖之業不待春秋而後存我/孟子序是故垂憲言仲尼有云)
(欲托之空言不如載之/行事之深切著明也)吁此正堯舜禹湯文武周公之
天也(歸主意/天字)仲尼之處斯時也春秋不作吾道自若天
下後世亦莫見繼絶之功(過孔子來謂前聖之業果存/則不作春秋  語繼絶世)
奈何仲尼所遇之天非堯舜禹湯文武周公所遇之天
也(應主意天字謂仲尼之/時與前聖之時不同)不知仲尼者曰仲尼之於春
秋以匹夫之㣲行天子之事(孟子滕文公下孔子懼作/春秋春秋天子之事也)
其殆有心焉(應冒子有心/字形思字)嗚呼聖人之心天也(又歸天/字上)
天生仲尼上不君之為堯舜禹湯文武下不臣之為周
公(夫子有聖人之/德無聖人之位)𦕈然而為萬世仁義禮樂之宗主(夫/子)
(一身所任甚重應冒子/以扶世教為己任意)春秋此時不作何時而可作邪
(夫子不得已/而作春秋)前聖之業此時而不存何時而可存邪(説/出)
(存字/有力)蓋自世變日下聖人不作(指堯舜禹湯/文武周公)道統失其
傳而事業不見於天下後世(謂前聖之事業/不可得而見)大舜有苗
之征(書舜典帝曰禹惟時/有苗弗率汝徂征)文武采薇之役(詩魚麗文武/以天保以上)
(治内采薇以下治外/又采薇遣戍役也)周公東征之師(詩東山周公東/征三年而歸)此
事業之見於征伐者也今存乎否乎(疑詞以上説前聖/征伐之事業已不)
(存/)彼鄭人伐衛(以下説夫子作春秋存前聖征/伐之事隠公三年鄭人伐衛)莒人伐
杞(隠四年莒人/伐杞取牟婁)何為者乎(責上/二人)我是以書之以示征伐
之道廢(春秋之書此所以/存前聖征伐之道)夏禹塗山之朝(左襄七年禹/㑹諸侯於塗)
(山執玉帛/者萬國)商湯景亳之命周武孟津之㑹(左昭四年椒/舉曰商湯有)
(景亳之命周武/有孟津之誓)事業之寓於禮樂者也今存乎否乎(疑/辭)
(以上説前聖禮樂之事業/已不存與前一叚對説)彼齊㑹葵丘(以下説夫子作/春秋存前聖禮)
(樂之事業僖公九年公㑹宰周公齊/侯宋子衛侯鄭伯許男曹伯于葵丘)晉盟河陽(僖二十/八年冬)
(天王狩于河陽按左氏晉侯召王仲尼曰以/臣召君不可以訓故書曰天王狩於河陽)何為者乎
(責上/二人)我是以書之以見禮樂之道缺(春秋之書此所以/存前聖禮樂之道)
田賦以改法(襄十二年春用田賦胡氏曰古者公田什/一助而不税魯自定公初税畆後以為常)
(至是不足又/以田賦也)税畆以益征(宣十五年初税畆胡氏曰書/初税畆者譏宣公廢助法而)
(用税也初者志/變法之始也)非前聖之規也(謂是時税賦之法/不如前聖之舊)書之
以存貢助徹之良制(夫子之書用田賦初税畆蓋欲存/三代井田之制  孟子滕文公上)
(夏后氏五十而貢殷人七/十而助周人百畆而徹)致夫人於大廟(僖八年秋七/月禘于大廟)
(用致夫人胡氏曰夫人風氏也舉大事/於始祖之廟立以為夫人嫡妾亂矣)躋僖公於閔公
之上(文公二年大事於太廟躋僖/公胡氏曰升僖於閔之上也)非前聖之典也(謂是/時祭)
(祀之法不如/前聖之舊)書之以存明人倫之大經(夫子之書致夫/人躋僖公蓋欲)
(存三代明人倫之制説若不把春秋所書之事與預/前聖所行之事打合  出則春秋與前聖何相干)初未
嘗述堯舜禹湯文武周公之事而前數聖人之業自爾
存(自存乃是/自然之存)亦何所容其心哉(見得非有/心於存)向也綱常湮
斁今因春秋而明(説春秋/存綱常)向也法度廢壊今賴春秋而
立(説春秋/存法度)是道既絶而復續是業既亡而復存(應冒子/絶續存)
(亡四/字)謂非聖人之功可乎(以上且説夫子之作春秋有/功於前聖却轉入思字上)
吁(轉入/本意)前數聖人之事業固因世變而存亡而仲尼豈
求以强存之邪(應無心於/述作意)始乎獲麟終乎獲麟一筆一削天假手
也仲尼不與也(用此一事見得道之存亡皆天非夫子/有心於述作也  史記哀公十四年春)
(狩大野叔孫氏車子鉏於商獲麟以為不祥仲尼觀之/曰麟也取之曰河不出圖洛不出書吾已矣夫顔淵死)
(孔子曰天䘮予及西狩見麟曰吾道窮矣子曰弗乎弗/乎君子疾沒世而名不稱焉吾道不行矣吾何以自見)
(於後世哉乃因史記作春秋又左傳序絶筆/於獲麟之一句者所感而起固所以為終也)道未墜地
豈非天乎(語子張篇文武/之道未墜於地)異時未喪斯文之歎而歸之
天(語子罕篇子畏於匡曰文王既沒文不在兹乎云云/天之未喪斯文也匡人其如予何  用此一天字極)
(切與冐/子相應)於此益信仲尼之作春秋天也非人也(歸在天/字上)
道統之絶續非仲尼之本心也(又歸在思字上見/得夫子無心處)前聖
之業至於仲尼不得不存也(謂夫子無心於/存前聖之業)班固之言
其有見於仲尼之功乎(引本/出處)惜夫思而存之之説是殆
以有心論聖人者耳(抑班固言思字未知夫/子之本心照冒頭結處)雖然聖人
非有心於春秋者也(接上/生下)抑亦有心於世道者邪(末意/謂夫)
(子有心/於世道)何者舜之事業莫大於四放之罰(孟萬章上舜/流共工于幽)
(州放驩兜于崇山殺三苗于三危/殛鯀于羽山四罪而天下咸服)周公之事業特見於
管蔡之誅(書蔡仲之命惟周公致辟/管叔于商囚蔡叔于郭隣)夫子匹夫也其事
業何所寓邪(謂前二聖人達而在上可以為事/業夫子窮而在下不可以為事業)周室衰
㣲王綱解紐(指春秋/之時)天下不可一日無賞罰(見下/注)不得
已假天子之權見之於書人書名之㣲(蘇老泉春秋論/夫子亦曰天下)
(不可以無賞罰云云不得已而假天子之權以尊周室/  書人如隠二年書鄭人伐衛之類書名如隠元年書)
(天王使宰咺來歸恵/公仲子之賵之類)舉前聖之業寄之於載籍之間是
則夫子之本心也(見得仲尼有心於世/道故作春秋一書)使夫子果無心
於世道則亂臣賊子何為而懼乎(反下有力秋孟子曰/孔子作春  而亂臣)
(賊子/懼)然則前聖之業至春秋而復存(喚前/意)而春秋之法
所以常存者庸非後聖維持之功乎(前聖亦得/夫子之力)故曰前
聖後聖其揆一也(孟子離婁上先聖/後聖其揆一也)謹論
　　此篇謂道之絶續天也天之未喪斯文故前聖之
　　業至是而存
　　後篇謂文之盛衰天也天之未喪斯文故大漢之
　　文至是而顯
　　　二篇同以天字為主意
　題外生意格　與前篇仲尼思存前聖之業同意
　　大漢典籍著作如何論　　　　　沈震孫
　　　出處(漢班固西都賦大漢受命云云有天禄石/渠典籍之府又有承明金馬著作之庭)
　　　立説(漢開典籍之府設著作之庭是顯文之有/其地矣然其文之所以盛者實天相之天)
　　　　　(之未喪斯文故/有顯文之地)
　　　批云(意味長詞藻/粲深得論體)
論曰顯文之有其地(指典籍之府著作之庭顯文二字/亦趨時  理宗皇帝閣名顯文閣)
固足以為世道之盛(褒美之與後/面節節相應)而文之所以盛者天
實為之也(以天相斯/文為主意)嗟夫文之盛世道之盛也(鎻上/意)三
代而後文獻不存(推原其由故語/文獻不足  也)有君焉能以顯斯文
為己任(應顯文二字/暗説漢君)聿興秘宇大集鴻儒(包天禄石渠/承明金馬意)
(天禄閣石渠閣乃藏書之所承明殿/乃著作之所金馬門乃待詔之所)収篇章以廣儲蓄
之富(説典/籍意)新製作以侈詞藻之工(説著/作意)人孰不曰藏書
著書皆有其地斯文之盛可以為世道幸(應破顯文之/有其地意接)
(上生/下)雖然文之盛豈能自盛意者天相斯文也邪(應破/文之)
(所以盛者天實為/之也主意在此)漢至武宣餘百年矣(考究/其時)文治之興
以其時考之則可矣(學孟子語應固/足為世道之盛)今也典籍則有府
著作則有庭(説出/本文)顯文之有其地豈不足以為漢賀(應/破)
(題/語)愚則曰前乎典籍散矣至是而復聚(典籍散於三代/以後而今也復)
(聚於/漢)前乎著作泯矣至是而復富(著作泯於三代以/後而今富於漢)豈
以其地為斯文重邪(應上地字疑詞/冷下要歸天字)吁文之未喪其天
也乎(應主意天字人語天之未/喪斯文也匡  其如予何)大漢典籍著作如何是
不當以地論而當以天論(應前地/字天字)請申之嗚呼世尚結
繩書契未作(易繫辭上古結繩而治/後世聖人易之以書契)未有典籍之藏亦
未有著作之工也(推原古昔未有/此二者之文)豈天忘之乎抑亦一
元混沌未雕未斵之天乎(疑詞應主意天字隠吕東萊/堯舜論函於太始  於混淪)
(而藏於未雕未斵/之天者未離也)迨周而尚文書在上庠禮在瞽宗(記/文)
(王世子云云注上庠/太學也瞽宗樂師也)雖有其地(應破/地字)猶未若石渠天禄
之秘且宻耳(見本題注天禄/石渠典籍之府)尼山未禱(史記孔子世家/父叔梁紇與顔)
(氏女禱於尼丘得孔子孔子生/而首上圩頂故名曰丘字仲尼)木鐸未鳴(語八佾儀封/人曰天下之)
(無道久矣天將/以夫子為木鐸)文不在兹乎(語文王既沒/文不在兹乎)夫子出而六
經筆亦天生予也(應天字魋語天生德/於予桓  其如予何)不幸竹簡吹烟
典籍灰矣(史秦始皇紀李斯言請史官非秦紀皆燒之/非博士官所職天下敢有藏詩書百家語者)
(悉詣守尉雜燒之以書序科斗/書廢已久云云更  竹簡冩之)𤓰谷設穽著作荒矣(書/序)
(及秦始皇滅先代典籍焚書坑儒注秦患天下不從召/諸生七百人皆拜為郎又宻令各自種𤓰於驪山硎谷)
(之中濕處詔天下博士諸生使往視/之而為伏機因發機從上填之以土)天果喪斯文乎(疑/辭)
(照主意/天字)焚書燄烈秦非不欲滅典籍而澌盡也(見上注/焚書事)
然孔堂屋壁猶藏古書後人欲壊其宅而不可非天假
金石絲竹之音以神之邪(此一叚説秦雖焚書而天不/焚之  書序魯共王好治宫)
(室壊孔子舊宅以廣其居於壁中得先人所藏古文虞/夏商周之書及傳論語孝經皆科斗文字王又升孔子)
(堂聞金石絲竹/之音乃不壊宅)坑儒禍慘秦非不欲空著作而無人乎
(見上注/坑儒事)然伏生九十餘年猶能口授非天假之年以夀
斯文之傳邪(此一段説秦雖坑儒而天不坑之以書序/濟南伏生年過九十失其本經口  傳授)
(裁二十/餘篇)於是益信天之果未喪斯文也(歸在天相/斯文上)㶚上
真人繼秦而帝(史秦賛真人翔㶚/上  指髙祖也)五星聚井實開文明
之運君子正有望焉(前漢髙祖紀元年冬/十月五星聚於東井)秦府圖籍所
収何書(同上沛公還軍㶚上蕭/何盡収秦丞相府圖籍)不喜儒語何有著作(前/陸)
(賈傳陸賈時時前説詩書帝罵之曰乃公居馬上得之/安事詩書賈曰馬上得之寧可以馬上治之云云賈凡)
(著十二篇號曰新語又/酈食其傳沛公不喜儒)然此又天之未定者耳(應主意/天字謂)
(漢初典籍/著作未顯)六七葉而武宣作能以斯文為重(從髙祖引/過武帝宣)
(帝/來)表六經而聖真一(武帝賛帝初立卓然罷黜百家表/章六經又叙傳憲章六學統一聖)
(真/)招文學而儒術興(宣帝本紀元康元年詔曰云云其/博舉吏民厥身修正通文學明於)
(先王之術宣究其意/者各二人又見下注)自秦而漢晦𡨕日月文風之盛世
道之福也(應冒子接題文/之盛世道之盛)然豈武宣自能為之哉毋亦
天相斯文而為之爾(歸主意天/相斯文上)今觀建藏書之䇿而諸
子傳説皆充秘府典籍盛矣(應冒子収篇章以廣儲蓄/之富  藝文志孝武世書)
(缺簡脱於是建藏書之䇿冩書/之官下及諸子傳説皆充秘府)選名俊之儒而賦頌等
詞更進迭獻著作興矣(應冒子新制作以侈詞藻之工/  劉向傳宣帝循武帝故事招)
(選名儒俊才置左右更生以通達能屬文詞/與王褒張子僑等並進獻賦頌凡數十篇)天禄石渠
是為典籍之府(見本題注天祿/石渠二閣名)六藝於是乎講論同異
於是乎稽合(西都賦又有天禄石渠典籍之府/云云講論乎六藝稽合乎同異)非藏書
之地乎(以上應冒子顯文之/有其地意宣帝事)承明金馬實為著作之庭
(見題注承明殿/名金馬門名)篇章於焉而啟發秘文於焉而校理(西/都)
(賦又有承明金馬著作之庭/云啟發篇章校理秘文矣)非著書之地乎(以上應冒/子顯文之)
(有其/地意)向之脱簡缺文今㑹粹矣向之文蕪筆絶今華藻
矣(見前注應冒子前乎典籍散矣至是/而復聚著作冺矣至是而復富意)典籍著作如是
之盛豈能自盛哉(應冒子盛/字喚下意)豈上之人崇尚斯文而後
顯哉(應冒子顯文/字且疑詞)抑豈以其地而重哉(應冒子地字亦/疑詞未决自今)
(觀以下至此皆/未説出主意)噫吾知夫天其或者有意於斯文耳亦
天以斯文而相我漢耳(至此方説出天/相斯文主意)向使天無意於
富典籍也則求書有使孰從而求(藝文志至成帝時以/書頗散亡使者陳農)
(求遺書/於天下)巍峩崇閣未必不轉而為遊觀之地矣(謂天禄/石渠藏)
(典籍/之閣)使天未欲興著作也則諷誦之通孰使之通(班固/西都)
(賦云/云)森嚴秘廷亦未必果為文章所自出之地矣(謂承/明金)
(馬著作之庭以/上皆反説有力)論至於此亦知典籍著作之地未足為
斯文重而興起典籍著作之意出於天始足以為顯斯
文也(歸在天相斯文/上収拾意足)雖然漢之典籍著作固有其地也
而相之者天也(接上/主意)興起斯文雖曰天也而成之者人
也(末又歸之/諸儒之力)天不人不因人不天不成(揚子重黎/篇云云)觀漢
之世名儒軰出(考究/漢事)論經石渠則有望之等軰(宣帝紀/甘露中)
(講五經同異望/之平奏其議)校書天禄則有更生宗老(劉向字更生/成帝時校書)
(於天/禄閣)是不徒藏典籍而考典籍者有人矣(考典籍得/諸儒之力)入
直承明則有嚴助諸儒(嚴助傳助為㑹稽太守武帝賜/書曰君厭承明之廬又揚雄待)
(詔承明/之庭)待詔金馬則有王褒數子(王褒劉向俱/待詔金馬門)著作不
徒有其地而著作又有人矣(著作得諸/儒之力)天生諸人正為
斯文地(闗鎖/上意)使漢君不能相天意而進之用之則䙝天
矣棄天矣(漢之得人力/亦出於天意)吁大漢典籍著作之盛天邪地
邪人邪(此是倣蘓老泉春秋論結文収拾一篇首尾/字面春秋論鳴呼後之春秋亂邪僣邪散邪)謹
論
　順題發意格　與陳介石禮所損益論同意
　　王道之端如何　　　　　　　　陳子龍
　　　出處(前漢董仲舒䇿臣謹按春秋之文求王道/之端得之於正正次王王次春春者天之)
　　　　　(所為也正者/王之所為也)
　　　立説(春秋書王正月王道之端惟其正而已董/仲舒當武帝即位之始以王道之端為言)
　　　　　(端者正也能審其初則為王/道之正蓋得春秋書正之義)
　　　批云(語話多用經句抑揚開合斬截頓挫/無煩難冗雜之病亦可為後學之法)
論曰行王而王(謂仲舒告武帝能行王者之道可以為/王矣  出唐魏徴傳徴告太宗曰行帝)
(道而帝行/王道而王)其初不可不審也(初字指端字謂武帝行王/者之道當審察於其初)
自古人主出而王天下者必有道(喝出/道字)斯道也何道也
(出韓/原道)一出於正而已(正便是/王道)苟出於正(申上文/正字)則為天
理之極人倫之至王之所以為王(是為/王道)由是而之之謂
道(用韓原/道語)道若大路然(出孟子夫道若大/路然豈難知哉)顧吾所行何
如耳(用唐魏/徴語)然而罔不在厥初(轉歸主意初字見題/上端字  用尚書語)此
際不審純駁判焉(其初能審則為王道之純粹/不能審則為伯道之駁雜)吁(嘆/詠)可
不謹哉(謹字應破/題審字)王之所以行者有道道之所由發者
有端(喝出題/字分曉)甚矣端之未易求而初之不可不審(應破/題語)
此則春秋書正之義(春秋書/王正月)舍乎此何如則可以王(用/孟)
(子/語)武帝即位而舉賢良(武帝建元元年/即位舉賢良)仲舒始以王道
對(董仲舒應賢良䇿對/以王道  餘見題注)何則仲舒學春秋者也(春秋書/正仲舒)
(學春秋以王道之端告武帝/端者正也得春秋書正之義)王道之端如何請求其端
(喝出端/字語老)春王正月此書元第一事(見得/是初)王者即位之始
(影武/帝)事之初也(應初/字)易之乾(易第一/卦是乾)詩之闗雎(詩第一/篇是闗)
(雎/)皆謹初之義耳(易與詩皆謹其初/非特春秋為然)易言君道(應王/道字)詩
言王政(應王/道字)未有不自其初求之(應初/字)端在是則道是
(歸題/上字)道一而已奚其異(易詩春秋所/言皆是王道)吁有由也(演説王/道與伯)
(道不同/之由)吾之所謂道者禹湯文武之道(此是王/道也)彼之所
謂道者齊桓晉文之道(此是/伯道)發軔一差塗轍隨異(發端/之初)
(如車之發軔所發/不同其路亦異)入乎彼者必出乎此(如入王道必出/伯道入伯道必)
(出王道語用/韓原道)是以君子審其初(歸初/字)春秋而榮三代陋
五伯(三代夏商周宋五伯齊桓公晉/文公秦穆公  襄公楚莊王)莫如孟子七篇一
書(以孟子之/言證春秋)首言王道之始(孟子梁恵王上養生喪/死無憾王道之始也)始
者何道之所由始也(始便是初證/得端字出)梁以其利我以其仁
(孟子梁恵王上王曰云云亦將有以利吾國乎/云云孟子對曰亦有仁義而已矣何必曰利)齊以其
力我以其德(孟子以力假仁者/伯以德行仁者王)其行一也而所趨有不
同(仁與德是王道/利與力非王道)是以滕君為國之始獨以三代之事
勉之(孟滕文公問為國孟子曰云云夏后氏五/十而貢殷人七十而助周人百畆而徹)將行仁
政必自此始(同上孟子曰子之君將行仁/政云云夫仁政必自經界始)倘由是而後
可以王(用孟/子語)軻言其始仲舒指其端是或一道也(孟子/言王)
(道之始與仲舒言王/道之端其意則一)武帝天資髙明非可與齊滕同日
語(過處有法罵倒上文齊/宣王滕文公尊武帝)而仲舒則學孟子之道故於
王道拳拳焉(就上文舉孟子事引/歸仲舒對策之語)始帝之莅政也(説武/帝即)
(位之/初)蒲輪束帛倐有申公之召(武帝以蒲輪/束帛迎申公)逮其蔇也
(蔇者終也左/傳猶懼不蔇)僅力行一語而止(申公對武帝云/顧力行何如耳)開端而
不及竟(應題上/端字)後世得以議其疏(責申公之/言疏略)帝也厲精
云始(指武帝即/位之初)以有為之資操可致之勢(見董仲/舒策)此朕
未有艾予將就之時也(詩訪落/云云)此昭明有融令終有俶
時也(毛詩既醉/篇云云)然而此時此意進之善固易勉載之他
亦易從(謂即位之初當審趨向語/用危科力行何如論中)若乃概言其所行而
不明指其所以行之端(喝出/端字)趨向未定决擇不精(初心/不可)
(不/審)初心之差終身之累也(其初不行王道則/為他道之歸矣)賢良三策
而有仲舒出焉(引入本/出處)一則按春秋二則證春秋(説主/意用)
(本文/語)春秋何道也王而已(歸王/字)正次王王次春(用仲舒/所對之)
(語/)王道所在雖天且不能違况人乎(演上/文)王者正也反
是則伯矣(董仲舒策正者/王之所為也)本乎人情行乎仁義之正此
履道坦坦之道(易履/卦)由是而之焉則王(如此則為/王道之正)悖乎
天理依乎仁義之偏此往來憧憧之道(易咸卦/云云)由是而
之焉則伯(如此則為/伯道之偏)王伯常相背馳而不可以並行(總/上)
(二股王/伯之説)端本澄源在審其初而已(歸主/意)故曰道者所繇
適治之路(仲舒䇿/云云)所繇者正則所適者亦正(應論冐/正字)果
正矣必崇義也而抑利(義是王道/利是伯道)必善善也而惡惡(善/是)
(王道惡/是伯道)必貴華也而賤夷(華是王道/夷是伯道)由是而勉强行道
(仲舒策勉强行道功/則德日起而大有)由是而尊聞行知(同上尊其所聞則/髙明矣行其所知)
(則光/大矣)禹湯文武之道胥此焉出(此是王/道之端)仲舒其知導之
以道之義乎(用論語為/政篇語)易曰差之毫釐繆以千里(用易/繫辭)
(語/)舒之所謂端者在是豈直體元而已(端在審其/初而已)然而
造太初厯改太初元帝何獨屑屑於是邪(證初字紀前/武帝本  太)
(初元年注初用夏正以正月為嵗首故改為太初厯夏/五月正厯以正月為嵗首注以建寅月為正未正  之)
(前以建/亥為正)向使仁義不外多欲不内久矣漢其三代也(前/漢)
(汲黯傳上曰吾欲云云黯對曰陛下内多/欲而外施仁義奈何欲效唐虞之治乎)惜夫此心好
大而近功淺利之説始得以售其巧於是神仙之端開
矣(郊祀志公孫卿齊人少翁/欒大等皆言求神仙事)土木之端開矣(東方朔傳/陛下以城)
(中為小圖起建章左鳳闕右神明號/千門萬户土木衣綺綉狗馬被繢罽)窮兵黷武之端又
開矣(後漢荀悦漢紀論窮/兵極武百姓空竭)治道於是乎雜(非王道/之正)吁何
多端邪(非王道/之端)遂使行道一念亦僅税駕於此何異乎
後世之不以伯王雜者為家法乎(前元帝本紀元帝言/陛下持刑太深宣帝)
(曰漢家自有制度本以伯王道/雜之奈何純任德教用周政乎)行王而王亦貞觀初年
事也其後竟何如哉(唐魏徴傳徴曰行帝道而帝/行王道而王顧所行何如耳)靡不
有初鮮克有終(用詩/語)其尚鍳兹哉謹論
　順題發意格　與前篇陳文龍王道之端論同意
　　禮所損益如何論　　　　　　　陳介石
　　　出處(語為政子張問十世可知也子曰殷因於/夏禮所損益可知也周因於殷禮所損益)
　　　　　(可知也其或繼周/者雖百世可知也)
　　　立説(謂世變推移不能常如一日是以聖人制/禮不敢以用之一世者先數百世而為之)
　　　　　(常留有餘不盡之意以所可為者而遺後/世使之可損則損可益則益常不至於窮)
　　　　　(而有所/弊耳)
　　　批云(文法圓轉趣味深長前後相/照應逈出時粧頗逼古體)
論曰聖人之制禮(謂夏尚忠殷/尚質周尚文)不能不以所可為者而
遺後世也(聖人不敢盡力為之常以/其可損益者遺後之人)禮秩於天而制於
聖人(書臯陶謨天秩有禮又前刑法/志聖人因天秩而制五禮焉)制之者先之也(下/一)
(先字養下文先字/窮字是一篇眼目)先之則盡吾力而求工於文章度數
之間(且解開説謂聖人/制禮要當詳盡)使後有作者不能加毫末於此
而無所損益焉亦何不可之有(不必俟後世/有所損益)嗚呼亦獨
不為世變慮邪(歸主意/上來)世變之來聖人蓋審之熟矣(申/上)
(世變/意)人情物變不能常如一日(謂殷時與夏異周時又/與殷異後之世又與周)
(時/異)聖人亦豈能以用之一世者先數百世而為之文章
度數以盡其變乎(應接題/先字意)勢必有所窮也(為之盡則/必至於窮)窮
則必繼之以弊矣(窮則必/至於弊)雖有聖人者作亦將奈之何
哉(若至於窮且弊雖/聖人亦無用力處)故莫若以其所可損益者遺之(應/破)
(題以所可為/者遺後世意)使之可損則損可益則益(謂忠質/文三者)與物推
移隨時消息(前頭做得未盡故/後來有着力處)常不至於窮而有所弊
(應前面/窮字)夫惟不至於窮而有所弊也(粘上文再/説盡主意)則禮乎
禮乎庶乎百世其可繼乎(説盡本/出處意)吁此則三代聖人制
禮之本心吾夫子知之而發為損益之論也(説本/出處)禮所
損益如何夫子雖以答子張之問(文有操縱/結上生下)蓋亦深歎
三代聖人之制禮以其所可遺者遺後世也(應破/題)以可
為而遺後世此固三代聖人制禮之本心(粘上文文勢/不㫁不覺見)
(過原/題)而或者之論則曰君臣父子禮也夫婦長㓜禮也
(記禮運父慈子孝兄友弟恭夫義婦聽/長恵㓜順君仁臣忠十者謂之人義)君臣父子夫婦
長㓜一日而無禮則亂(學經句此是/禮之大綱)三代聖人之制禮
不敢盡吾力而為之於其先(應接題先之則盡吾力而/求工於文章度數之間意)
而常以所可為者而遺後世(應破/題語)則是三代之世君臣
父子夫婦長㓜其禮猶有所未備必至於後世有所損
益而後備毋乃不可乎(從原題下或者處難至此敢聖/人制禮不是未備只是不  盡)
(力為之常留可為/者與後人為之)曰此非知本末之論也(歸本/意)三代之
禮所損益者文也(指忠質/文三者)無所損益者本也(謂君臣父/子夫婦長)
(㓜/)三綱五常其本也文章度數其文也(本出處正注云/因謂三綱五常)
(所損益謂/文質三統)三綱五常雖歴千萬世而不有所損益也(本/則)
(不可損/不可益)文章度數雖以一代之興亦必有一代之所損
益(文則隨/時損益)是何也文章度數之用常與人情物變相尋
於無涯(世變既異則/禮文亦異)人情物變不能常如一日則文章
度數亦豈能常如一日哉(應論冒子/講一段)吁此世變説也(應/主)
(意/)此三代聖人所以不敢竭吾力而為之而常以其所
可損益者而遺後世也(應論冒/主意)嗟夫井田之成(禮地官/小司徒)
(乃經土地而井牧其田/野九夫為井井四為邑)阡陌之生(前漢地理志秦孝公/用商君制轅一開阡)
(陌/)什一之盡善(孟滕文公上夏后氏五十而貢殷人七/十而助周人百畆而徹其實皆什一也)
魯税畆之所由起(左傳魯/初税畆)天下事其盡力而為之於前
卒至於窮且弊而莫繼於其後者皆是也(應論冒常不/至於窮而有)
(所弊/語)而况夫禮之為物所以管世俗而防民情昭人文
以化天下(此是禮/之本)日趨而日變日變而日以異(應論冒/人情物)
(變不能常/如一日意)凡其登降之節揖遜之容(此是禮/之文)與夫器用
之飾冠裳之儀賓客祭祀之事(周禮春官大宗伯以飲/食之禮親宗族兄弟以)
(昏冠之禮親成男女以賓射之禮親故舊朋友以享/燕之禮親四方之賓客以脤膰之禮親兄弟之國)必
欲其詳且盡而使來者無毫末之可加而不能有所損
益焉其可乎吾逆知其不可也(應論冒使後有作者/不能加毫末於此意)是
故穴居野處之不如宫室(易繫辭上古穴居而野處/後世聖人易之以宫室)茹
毛荷毳之不如衣裳(記禮運昔者先王云云未有大化/食草木之實鳥獸之肉飲其血茹)
(其毛者又王褒賢臣頌夫荷氊/被毳  難與道純綿之麗宻)上古聖人其智非不足
以辨此而必待堯舜氏作而後易之者蓋慮此也(見易/繫辭)
(黄帝堯舜/氏作云云)上古聖人其所以慮世變者且若此(應主意/世變字)
曽謂三代聖人其不慮及此乎(引堯舜三代來應/主意冒頭世變字)今之
説者皆曰三代之所以損益者忠質文而已矣(説本出/處忠質)
(文三/者)商可以損夏之忠而益之以質周可以損商之質
而益之以文(史髙祖紀夏之政忠忠之弊小人以野故/殷人捄之以敬敬之弊小人以鬼故周人)
(捄之以文又董/仲舒䇿云云)蓋至於周之文則郁郁乎盛哉雖聖人
且將從之矣(語周監於二代郁/郁乎文哉吾從周)繼周者奚容損益於其
間哉(説出本出/處下文)曰惟其文所以有所損益也(應前三代/之禮所損)
(益者文/也意)何者文者時尚之所宜也(夏尚忠殷尚/質周尚文)時有升
降則文亦與之損益矣(應冒頭隨/時消息意)且獨不觀諸易乎(引/易)
(損益二/卦為證)損益二卦聖人皆彖之曰與時偕行此可以見
隨時損益之義矣(損卦損益盈虚與時偕行又/益卦凡益之道與時偕行)嗚呼禮
所損益亦既隨時(接上隨/時意)則聖人其敢先時變而為之
(應冒/頭語)惟恃吾力之所及而不計世變之無窮邪(應冒頭/獨不為)
(世變慮/邪語)此三代聖人之於禮寧使吾被有所損益之名
(言夏商周損益/忠質文三者)毋使後世無加之之所(以所可為/者遺後世)寧使
禮制有所沿革而常新毋使禮文無所増損而終弊(學/蘓)
(東坡韓文/公文法)故夫養老之禮一也夏則燕衣商則縞衣周
則元衣(記王制夏后氏収而祭燕衣而養老殷人冔/而祭縞衣而養老周人冕而祭元衣而養老)祭
祀之禮一也夏則尚明水商則尚醴周則尚酒(出記明/堂位云)
(云/)堂一也而有世室重屋九筵之異(禮考工記夏后氏/世室殷人重屋周)
(人明堂東/西九筵)輅一也而有用木用革用玉之殊(記明堂位/鉤車夏后)
(氏之輅也大輅殷輅也乘輅周輅也注大輅木輅也乘/輅玉輅也又周因殷輅以制木輅約木以加飾為玉五)
(輅一曰玉輅二曰金輅三曰/象輅四曰革輅五曰木輅)凡若是皆三代之所損益
也(總上/文)夫自二代而至於周禮之儀文其所損益猶且
若是然矣(結上/生下)其或繼周至於百世(本/文)則其文章度數
之間夫豈無所損益者邪(應冒頭為之文章度/數以盡其世變等語)此制禮
聖人逆知時變之所趨(應時/變字)必至於有所當損有所當
益(應冒頭使之可損則/損可益則益等語)不敢盡吾力而為之常以其所
可為者遺後世也(應破題主意/結大講中語)雖然其或繼周聖人之
望後世者固不薄(説孔/子)抑周之文亦豈容輕有所損益
於其間哉(説繼周/之後意)繼周者秦(秦繼/周後)立為尊君卑臣之禮
(隋禮儀志秦氏以戰勝之威并吞九國盡収其/儀禮歸之咸陽惟探其尊君抑臣以為時用)君臣之
禮雖嚴而君臣之禮文則甚不相接矣(説秦不知/禮之本)區區
損益無足議者(罵倒秦更/無推詞)漢雖繼秦實猶繼周獨非禮
所損益之時乎(引漢/來説)野外之容從事綿蕞兩生不來良
有以也(前漢叔孫通傳漢王悉去秦儀法為簡易羣臣/飲酒争功拔劔擊柱通曰五帝異樂三王不同)
(禮禮者因時世人情為之節文者也臣頗采古禮與秦/儀雜就之云云於是通召魯諸生三十餘人魯有兩生)
(不肯行云云為綿蕞野外習之注以茅剪植地為/纂位尊卑之次春秋傳曰置茅蕝又蕞與蕝同)蓋至
於武帝之世承平日久百年可興(入武帝來年同上禮/樂積德百  而後可)
(興/)博士弟子之習稍有可觀者(武帝紀五年詔曰云云/今禮廢樂壊朕甚愍焉)
(太常其議與博士弟子崇鄉黨之化以厲賢/才焉丞相宏請為博士置弟子員學者益廣)而議禮君
子猶不以三代之所損益者而予之(董仲舒策故王者/有改制功名亡變)
(之之實然夏尚忠殷尚敬周尚文所繼之數當用此也/云云夏因於虞而獨不言所損益者其道如一而已)
此又可以觀世變矣(應世/變字)然則三代逺矣禮所損益果
不可復見邪(設/難)曰(解/)得其禮文而不得其禮意者終不
知所損益也(禮之文可損益禮/之本不可損益)然則義惡在(設/問)曰(答/)必
有闗雎麟趾之意而後可以行周官之法度(用程伊/川語結)謹
論
　
　
　論學繩尺巻九
欽定四庫全書
　論學繩尺巻十
　　　　　　　　　　　宋　魏天應　編選
　　　　　　　　　　　　　林子長　箋解
　因數明理格　可與律吕參天兩地論參㸔數學
　　河圖洛書經緯如何論　　　　　吳有元
　　　出處(前漢五代志劉歆云河圖洛書/相為經緯八卦九章相為表裏)
　　　立說(河圖之數十雖為偶而以五生數統五成/數則偶之中有竒洛書之數九雖為竒而)
　　　　　(以五竒數統四偶數則竒之中有偶動静/相乘竒偶相配此圖書所以相為表裏歟)
　　　批云(立論本之於易學啓䝉而又能發之以已/意說得圖書經緯之妙處出非平時熟於)
　　　　　(講明一旦安能有此筆力較之魁論尤/有力量學者宜熟讀此篇為數學入門)
論曰知動静相乘之機(朱子釋太極圖云動静者所乘/之機  動為陽静為隂竒為陽)
(偶為隂河圖之數十則為偶洛書之數九/則為竒  機字有經緯意詳見圖書註)則可以論數
矣(竒偶之數雖/殊而機則一)天地間一自然之數耳(粘上/數字)吾孰從而
探其機哉(再入機/字  難)機非數外物也(解自數之/中  有機)天不愛道
託諸數以畀聖人(見圖註又記天不愛道地不愛寳數/天以河圖之數畀伏羲以洛書之)
(錫夏/禹)數不自神必有機以妙其用(數中有機/相為經緯)是以竒偶
不滯於一偏而動静相因於無窮(河圖以五生數統五/成數則竒之中有偶)
(洛書以五竒數統四偶/數則偶之中又有竒)使非有機行乎其間則竒一於
動偶一於静判然不相為用安得比而同之耶(獨陽不/生獨隂)
(不成竒而無偶則為獨陽偶而無/竒則為獨隂如何得相為經緯)且十其數者河圖也
(圖之數天一地二天三地四天/五地六天七地八天九地十)九其數者洛書也(書之/數戴)
(九履一左三右七二四為/肩八六為足五為腹心)然圖之數偶未嘗不合書之
竒(十數雖偶亦/合九數之竒)書之數竒未嘗不合圖之偶(九數雖竒/亦合十數)
(之/偶)於其參差不齊之中而有彼此錯綜之妙造化之機
亦神矣(圖數十書數九雖若參差不齊而竒偶/相為經緯其機則一而已  應前神字)是機也
泄於河洛闡於羲禹(伏羲因河圖而畫八卦/夏禹因洛書而叙九疇)吾不謂劉
歆亦足以知之(本出/處)河圖洛書經緯如何請因班固所
援劉歆之言而申之(班固作漢五行志/引劉歆之言如此)天地果有機乎
(掇機字說起學栁/子厚封建論文)吾聞天地無心也而有機乎哉機非
天地之所容力也(明道云天地之常以/其心普萬物而無心)造化自然之理
流行乎宇宙間(應冐頭天地間/一自然之數耳)一之為太極二之為隂
陽五之為水火木金土出於機者也(太極圖云太極動/而生陽動極而静)
(静而生隂静極復動一動一静互為其/根云云陽變隂合而生水火木金土)五行一隂湯隂
陽一太極太極本無極入於機者也(同上五行一隂陽/也隂陽一太極也)
(太極本無極也機又莊子至樂/篇萬物皆出於  皆入於機)是機也固造化之所以
神而造化亦不能自秘其神(應冐頭/神字)河圖洛書豈非妙
隂陽五行之數而泄其機以示人者乎(謂圖書即太/極圖中之妙)葢
天下之理動而無静静而無動則其體為一偏(周子通/書動而)
(無静静而無動物也朱子/釋云有形則滯於一偏)動而無動静而無静則其用
為無窮(同上動而無動静而無静神/也云云混兮闢兮其無窮兮)一竒一偶之謂數
(應冐頭/數字)動静相乘之謂機(應冐頭/機字)故凡積數之極至於
什百千萬殆若不可勝筭(康節加/一倍法)而要其統㑹則不過
竒而偶偶而竒二者迭相終始耳(此其本之朱文公/易學啓䝉議論)然
則圖書之數即太極之隂陽五行圖書之機即隂陽五
行之一太極也(合就原題所援之語謂/其數雖異其機則一)明乎此則經緯
之妙可得而見矣夫自河馬效祥(孔安國云河圖者伏/羲氏王天下龍馬出)
(河遂則其文/以畫八卦)洛龜薦瑞(同上洛書者禹治水時神龜負/文而列於背有數至九禹遂因)
(而第之以/成九類)以天數配地數兩其五行而定位之(易學啓/䝉云天)
(一生水地六成之地二生火天七成之天三生木地八/成之地四生金天九成之天五生土地十成之又易繫)
(辭天數五地數五五/位相得而各有合)則知圖之為圖其數偶其位亦偶
(河圖十數為偶五/位相合亦為偶)以陽數統隂數縱横十五而迭數之
(易學啓䝉云洛書以五竒數統四偶數而各居其所蓋/主於湯以統隂而肇其變數之用也云云洛書之縱横)
(十/五)則知書之為書其數竒其位亦竒(洛書九數為竒而/四正之位之數亦)
(竒/)竒主於動(洛書/之數)偶主於静(河圖/之數)動者常流行(洛書/之數)静
者常對待(河圖/之數)若齟齬而難合焉烏在其相經緯耶(且/設)
(難謂書數一於/竒圖數一於偶)曰是不然(解上文/說主意)隂陽無獨立之理而
常有相須之義(有陽必有隂/兩兩常相對)動静無一定之體而毎有
相乘之機(動極則復静/静極則復動)淵矣哉圖書之數乎(應冐子/數宇)神
矣哉是數之機乎(應冐子/機字)蓋圖雖偶數(十數/是偶)然以一合
六以二合七以三合八以四合九以五合十其數未嘗
不竒(啓䝉云一與六共宗而居乎北二與七為朋而居/乎南三與八同道而居乎東四與九為友而居乎)
(西五與十相守而居乎/中  河圖五位皆竒數)故以河圖為經則洛書為緯矣
(河圖之數雖偶而/又有竒數存焉)書雖竒數(九數/是竒)然以一含九以二含
八以三含七以四含六其數未嘗不偶(啓䝉云洛書之/縱横十五而七)
(八九六迭為消長虛五分十而一含九二含八三含七/四含六則參伍錯綜無適而不遇其合焉  洛書去其)
(中之五數則/縱横皆十數)故以洛書為經則河圖為緯矣(洛書之數/雖竒而又)
(有偶數/存焉)圖之内而生數則陽居下左隂居上右外而成
數則陽居上右隂居下左(啓蒙云河圖之一二三四各/居其五象本方之外而六七)
(八九十者又各因五而得數以附於其生數之外云云/其生數之在内者則陽居下左而隂居上右也其成數)
(之在外者則隂居下/左而陽居上右也)書之四正皆竒四隅皆偶以明獨
陽不生獨隂不成是動静之相為經緯者也(洛書之文/九前一後)
(三左七右四正皆竒數四前左二/前右八後左六後右四隅皆偶數)故静以動為用而圖
之數即書(偶之中有竒/是圖與書合)動以静為用而書之數即圖(竒/之)
(中有偶是/書與圖合)一動一静互為其根(用太極/圖語)其參伍錯綜之
變歟其徃來不窮之通歟(用易繫辭語/說經緯意)不然河圖授羲
洛書畀姒時異數殊(見前/注)吾夫子乃兼取而著之於大
傳何哉(難繫辭云河/出圖洛出書)正以明二而一之義也(解圖書之/義則一)
劉歆經緯之論其亦得聖人遺意乎(且揚之而繳/論腹之意)雖然
歆亦有遺論焉(却抑/之)夫河圖也洛書也大衍也三者皆
相為經緯者也豈惟圖書為然哉(又添大衍來打合說/  河圖五十五數洛)
(書四十五數大/衍之數五十)故河圖而虛十則圖之書也(河圖虛其/十則為洛)
(書之四/十五數)虛五則圖之衍也(河圖虛其五則為/大衍之五十數)洛書積五
得十則書之圖也(洛書加十數則為/河圖之五十五數)以五含五則書之
衍也(洛書加五數則為/大衍之五十數)大衍之加五减五則又圖書之
相表裏也(大衍之數五十加五數則為河圖减五數則/為洛書  以上議論皆本之朱文公易學啓)
(䝉/)歆又何足以知之(責劉歆未/必知此數)此非愚臆說也愚得之
書易書易得之天(學楊誠齋易傳序語云愚聞諸先/儒先儒聞諸三聖三聖聞諸天)謹
論
　因數明理格　可與河圖洛書經緯論參㸔數學
　　律吕參天兩地如何論　　　　　詹登龍
　　　出處(前漢律歴志律十有二陽六為律隂六為/吕律以統氣類物一曰黄鍾二曰太簇三)
　　　　　(曰姑洗四曰㽔賓五曰夷則六曰無射吕/以旅陽宣氣一曰林鍾二曰南吕三曰應)
　　　　　(鍾四曰大吕五曰夾鍾六曰/中吕云云皆參天兩地法也)
　　　立說(黄鍾陽律為六律之首其寸有九九而九/之凡八百一十分而當歴之一統所以合)
　　　　　(參天之數林鍾隂吕為六吕之首其寸有/六六而六之凡三百六十分而當期之日)
　　　　　(所以合兩地之數參竒也兩偶也六律六/吕展轉相生而必以黄鍾起數之始者蓋)
　　　　　(以陽先於隂而/竒為偶所宗也)
　　　批云(以黄鍾為律本立說有源委有考究熟於/數而精於理者也器數之學固是難曉學)
　　　　　(者亦須平/時講究)
論曰古人因數以制器(因陽竒之數為律/因隂偶之數為吕)而必有為之
宗(十二律以黄鍾為/本一陽肇於此)所以法造化者精矣(包參天兩地/意見立說注)
夫有數斯有器(數是隂陽/器是律吕)數者隂陽竒偶之判(一三五/七九是)
(陽數之竒二四六/八十是隂數之偶)而器者隂陽竒偶之寓(正月三月五/月七月九月)
(竒數属陽律二月四月六/月八月十月偶數属隂吕)以古人制器之微(律/吕)至於稽
擬造化而作則(參天/兩地)是豈徒數而然者(含蓄本意/未發出)蓋天
地之間陽道常贏而隂道常乏(贏有餘也乏不足也陽/之數竒常有餘隂之數)
(偶常不足/又見下注)陽之數進而用九(天之中數五一三在上七/九在下故曰進而用九)
隂之數退而用六(地之中數六二四在上八/十在下故曰退而用六)今而黄鍾
之數以九而參天之陽(黄鍾陽之律其寸有九九而九/之凡八百一十分而當歴之一)
(統所以合/參天之數)林鍾之數以六而兩地之隂(林鍾隂之吕其/寸有六六而六)
(之凡三百六十分而當期/之日所以合兩地之數)至於律吕之相生而必以黄
鍾起數之始(本出處黄鍾之宫是為律本又隋律歴志/仲冬之月律中黄鍾黄鍾者首於冬至陽)
(之始/也)此即陽先於隂而竒為偶所宗也(本文黄鍾初九/律之首陽之變)
(也隂陽相生/自黄鍾始)天地之數陽以肇乎隂(參天兩地之/數始於天)律吕
之數陽以首乎隂(六律六吕之/數始於黄鍾)數之所始即器之所法
(總上器數二/字說主意)古人豈以臆度而準造化哉(包參天/兩地意)班固
志漢律歴言律吕參兩之法(叙本/文)而以黄鍾之九為律
之首林鍾之六為吕之首(本出處初九律之/首初六吕之首)夫九之於
六陽有餘而隂不足也(陽之九數有餘隂之/六數不足見前注)律之於吕
陽先隂而隂承陽也(一律與一吕相間律居/吕之先吕承律之後)黄鍾之起
十二律一陽之生萬物也(主意在此應破題必/有為之宗者一句)器於此
乎制法於此乎立(包器/數意)漢儒如固亦知古人制作之遺
意歟(取班固志/律吕之言)律吕參天兩地如何請因固志律歴而
申之　固之志曰皆參天兩地法也(直述本文起/文脈不斷)夫參
兩天地吾易法也(以易之數為證五本出處下文云天/地之數五十有  并終數為十九易)
(窮則變故為閏法參天九兩地十是為㑹數/參天數二十五兩地數三十是為朔朢之㑹)非律法也
(問說易數與/律數不同)固何所見而有是言哉(難班所/述之言)蓋吾易之
法(解上/文)一陽萌動於地雷之復(易復卦五隂在上一陽在/下  本卦云雷在地中復)
由是歴臨泰壯夬至乾為左行之陽(二陽為臨三陽為/泰四陽為壯五陽)
(為夬六/陽為乾)歴姤遯否觀至坤為右轉之隂(一隂為姤二隂/為遯三隂為否)
(四隂為觀五隂/為剥六隂為坤)所以妙出入而神闔闢者復之一陽實
肇之(謂六隂六陽之數自復之一陽始用易繫辭一闔/一闢謂之變云云利用出入民咸  之謂之神)
若夫制律之法起於黄鍾九寸之管(隂陽之數始於復/亦猶律吕之數起)
(於黄/鍾)由是太簇至中吕為下生之陽(一陽黄鍾二陽中/吕三陽太簇四陽)
(夾鍾五陽姑洗六陽中/吕本文注陽生隂曰下)蕤賓至應鍾為上生之隂(一隂/蕤賓)
(二隂林鍾三隂夷則四隂南吕五隂/無射六隂應鍾本文注隂生陽曰上)上生六而倍之(如/林)
(鍾生太簇南吕生姑洗應鍾生蕤賓大/吕生夷則夾鍾生無射皆三分益一)下生六而損之
(如黄鍾生林鍾太簇生南吕姑洗生應鍾蕤賓/生大吕夷則生夾鍾無射生仲吕皆三分損一)其皆自
黄鍾而來(十二律起於/黄鍾之一)即易之法一陽以生天地之萬
物(萬物相生/始於一陽)律之法以黄鍾之陽而生律吕之萬變(十/二)
(律相生始/於黄鍾)此極動生陽極静生隂(用周子太/極圖語)無物不統
於太極亦無物不具乎太極(用周子太/極圖解語)律之器孰謂
不存易之道哉(律之有黄鍾猶/易之有太極)嘗即律吕而考之(考䆒/律吕)
(之/制)淳古之葦籥女媧之笙簧律吕所由始也(記明堂位/葦籥伊耆)
(氏之樂也注籥如笛三孔伊耆氏古天子/號又女媧之笙簧注女媧三皇承伏羲者)辨雌雄於翽
羽分左右於隂陽律吕所由用也(前律歴志黄帝使伶/倫取竹之嶰谷斷兩)
(節而吹之以為黄鍾之宫制十二筩以聴鳯之鳴其雄/鳴為六雌鳴亦六此黄鍾之宫而皆可以生之是為律)
(本于翽羽鳯也詩鳯/凰  飛翽翽其羽)夫律吕一器也而參天兩地也何
居(將本題/設問)粤自太極肇分易數以洩(答從原頭說來極/易繫辭易有太)
一三五七九天數之竒也(天一天三天五天/七天九見易繫辭)參天之數
進陽於有餘而易用九焉(與律之數用九同用應/冐子陽之數進而  九)求之
於律則黄鍾太簇姑洗陽之陽也(十一月律中黄鍾正/月律中太簇三月律)
(中姑洗皆是陽數之竒然一陽為十一月三陽為正月/五陽為三月今黄鍾太簇姑洗皆以陽數應陽月是謂)
(陽之/陽也)蕤賓夷則無射隂之陽也(五月律中蕤賓七月律/中夷則九月律中無射)
(皆是陽數之竒然一隂為五月三隂為七月五隂為九/月今㽔賓夷則無射以陽數應隂月是謂隂之陽也)
陽常贏而律之九數足以參天之一三五矣(見前注黄/應冐子)
(鍾之數以九/而參天之陽)二四六八十地數之偶也(地二地四地六/地八地十見易)
(繫/辭)兩地之數退隂於不足而易用六焉(與吕之數用六/同  應冐子隂)
(之數退/而用六)求之於吕則大吕夾鍾中吕陽之隂也(十二月/律中大)
(吕二月律中夾鍾四月律中中吕皆隂數之偶然二陽/為十二月四陽為二月六陽為四月今大吕夾鍾中吕)
(皆以隂數應陽月/是謂陽之隂也)林鍾南吕應鍾隂之隂也(六月律中/林鍾八月)
(律中南吕十月律中應鍾皆是隂數之偶然二隂為六/月四隂為八月六隂為十月今林鍾南吕應鍾皆以隂)
(數應隂月是/謂隂之隂也)隂常乏而吕之六數足以兩地之二四矣
(見前注應冐子林鍾之/數以六而兩地之隂)不特此也(更推廣/說去)十二律起於
黄鍾之宫(本出處/見前注)左行而生吕(下生/六吕)右轉而生律(上生/六律)
求之天地則一之數自南而起冬至子之半而萬化根
焉(前律歴志天統之正始於子半又邵康節詩云冬/至子之半天心無改移一陽初動處萬物未生時)隂
其有不宗於陽者乎(陽先隂/而生)乾坤為大父母而黄鍾至
中吕蕤賓至應鍾之太隂陽即參兩此乾坤也(乾六陽/之極為)
(大父坤六隂之極為大母黄鍾至中吕乃陽月之極蕤/賓至應鍾乃隂月之極是為太隂陽  邵康節云乾坤)
(為大父母復/姤為小父母)復姤為小父母而黄鍾於大吕太簇於夾
鍾之小隂陽即參兩此復姤也(復一陽之始為小父姤/一隂之始為小母黄鍾)
(之陽間以大吕之隂太簇之陽/間以夾鍾之隂是謂小隂陽)析木星紀之次鶉首鶉
尾之躔仰而參之皆天之陽(應鍾亥之氣也十月建焉/而辰在析木黄鍾子之氣)
(也十一月建焉而辰在星紀蕤賓午之氣也五月建焉/而辰在鶉首夷則申之氣也七月建焉而辰在鶉尾並)
(見禮太/師注)燕齊秦趙之分大梁魯晉之墟俯而兩之皆地
之隂(於律為應鍾斗建在亥今燕分野於律為大吕斗/建在丑今齊分野於律為蕤賓斗建在午今秦分)
(野云云於律為夾鍾斗建在夘今魯分野於/律為中吕斗建在已今晉分野並見郡國志)六上以象
六氣之神(進而生六/律之陽)五下以法五行之運(退而生六/吕之隂)旁
而通之又皆參天兩地之妙(參竒也兩偶也竒/數參天偶數兩地)夫天地
以一陽而肇隂陽之化育(太極動而生陽/有陽而後有隂)律吕以黄鍾
之一而肇上生下生之經緯(黄鍾下生林鍾林鍾上生/太簇太簇下生南吕南吕)
(上生姑洗姑洗下生應鍾應鍾上生蕤賓蕤賓下生大/吕大吕上生夷則夷則下生夾鍾夾鍾上生無射無射)
(下生/中吕)律吕一隂陽也隂陽一天地也天地一太極也(總/結)
(前/意)孰謂固漢儒也而能窺古人之用心歟(取班固志/律歴之言)嗚
呼揚雄之草太𤣥也終於八十一家取黄鍾之數而推
之也(揚雄傳𤣥首四重者非卦也數也其用自天元推/一畫一夜隂陽數度律歴之紀九九大運與天終)
(始故𤣥三方九州二十七部八十一家二百四十三表/七百二十九賛分為三巻曰一二三與泰初歴相應亦)
(有類帝/之歴焉)鄧平之造歴也終於八十一分取黄鍾之數而
乘之也(前律歴志洛下閎運筭轉歴其法以律起歴與/鄧平所治同名曰陽歴隂歴陽歴先朔月生隂)
(歴朔而後月迺生乃詔遷/用平所造八十二分律歴)黄鍾以陽律之九積八十一
而周流變化無盡焉(同上天之數始於一終於二十有/五其義紀之以三故置一得三凡)
(二十五置終天之數得八十一以天地五位之合終於/十者乘之為八百一十分應歴一統黄鍾之實也注十)
(九歳為一章一/統凡八十一章)故自大吕以下律吕相間以次而降至
應鍾而極而黄鍾獨為十二律之首(見本題/注及圖)猶一陽之
復萬物化醇而宇宙民物由此造也乾陽坤隂由此運
也(應原題用復卦事一陽肇於黄鍾至應/鍾而極猶一陽生於復至純乾而極)參兩之法至
此極矣(繳盡大/講意)雖然易之數先天之數也(原題已用易/至此又用易)
(為/證)先天之數由中而起中者天地之至數也(天之中數/五注一三)
(在上七九在下地之中數六注/二四在上八十在下見律歴志)故乾一至坤八而復為
之中(一陽生於復而/復居乾坤之中)律陽而吕隂而黄鍾亦起於中(陽/肇)
(於黄鍾而黄鍾/居律吕之中)今觀仲冬之月隂窮陽返而黄鍾之氣
應焉非中而何哉(記月令仲冬之/月律中黄鍾)故曰中心法也(以中/為主)
雖易之法亦律之法也(總繳中數之說鍾律歴志黄者/中之極君之服  者種也五聲)
(之本生於黄鍾/之律九寸為宫)此言數而本於理之妙漢儒家法未之
有聞也(責漢之諸儒不知中/之說非特固不知也)吾於固乎何責謹論
　順題發明格　與王道之端論同幾字主意
　　天人分際如何論　　　　　　　陳恊道
　　　出處(前漢儒林傳序公孫為學官悼王道鬱滯/迺白丞相御史言制曰導民以禮風之以)
　　　　　(樂其令禮官興禮崇化厲賢/謹案詔書律今明天人分際)
　　　立說(天人之分是相判之勢天人之際是相與/之幾其勢雖相判而其心甚欲相合人君)
　　　　　(能察其相與之幾而使之合則相判之勢/可以合否則合者纔一際而分之上下又)
　　　　　(判乎其不/相合矣)
　　　批云(文脈貫串如聨珠文勢轉摺如弄丸/此止齋筆法也時文中久不見此作)
論曰隱顯之判者勢也(言天人之分/勢宇是分)而其所以相與者
則幾也(言天人之際幾字是際際董/仲舒䇿云天人相與之)幾之相與甚可畏
也(先提起幾宇/說交際之意)於其可畏而忽之(接上可畏字反/說學陳止齋文)必至
於孤其相與之心而成是相判之勢矣(反說天人之際/不相與則天人)
(之分/相判)古之聖人知天人之勢雖相判(穿上勢字/說分意)而天人
之心則甚欲其相合(相合只是相/與說際字意)以甚欲相合之心而
拘以相判之勢(又申/上文)則吾所以使之合者(穿上/合字)最莫難
於一際之幾也(照主意/幾字)此幾也所際如所欲焉(又穿上/際字幾)
(字/)則勢之判者雖不能以不異(穿上勢字判/字說分意)而此心之
所以相與者未嘗不徃來於其間(相與之/際是幾)一或觖然於
其心(反說觖/音缺)吾恐其合者纔一際(穿上/合字)而分之上下者
又遼遼乎其不相屬矣(不合其際則/其分判矣)嗚呼天人交際之
幾豈不甚可畏哉(照主意幾與/接題可畏字)君人者當於其幾者而
深思焉可也(穿上/幾字)天人分際如何吾於漢儒林傳深有
味於斯言(學本/出處)抑漢人能言之其幾則未必能察之也
(抑漢人不知天人/之幾為後面張本)　嘗試論之穹然而上者為天藐然而
下者為人此其勢本相遼而不相屬也(說天人之分/應冐子勢字)勢
不相屬則欲其心之相與也亦難(說出天人之際/應冐子相與字)然而
有幾焉是不可以不察也(應冐子幾/字察字)今夫賤臣扣胷也
而霜(亦是學止齋文法天燕鄒衍傳衍事燕惠王左右/譛之被係於獄仰  而哭盛夏為之降霜江淹曰)
(賤臣叩心飛/霜擊於燕也)孝婦茹寃也而旱(前漢于定國傳云云太/守竟論殺孝婦郡中枯)
(旱三/年)人亦何徳於天也而天之於人也每數數然用情
(以上說天之心/欲與人相合)慶雲也而歌頌(宋符瑞志帝舜時和氣/普應慶雲興焉若煙非)
(煙若雲非雲郁郁紛紛蕭索輪困百工相和而歌慶雲/帝乃唱之曰慶雲爛兮禮漫漫兮日月光華旦復旦兮)
(云/云)暑雨也而怨咨(書君牙夏暑雨小民惟曰怨/咨冬祈寒小民亦惟曰怨咨)天亦何
意於人也而人之於天也喜怒徃徃縁之而起(以上說/人之心)
(欲與天相合語/用董仲舒䇿)嗚呼此可以見其甚欲相合之心矣(應/冐)
(子相合/之心字)故自其勢之異者而觀之則上下之判者分也
(分是相判之/勢應前勢字)自其心之微者而察之則幾乎相與之一
際也(際是相與之/心應前心字)善惡之關禍福之門也(天道福善/而禍滛)惠
逆之括吉凶之的也(書大禹謨惠迪吉/從逆凶惟影響)若然者天人之
一判一合非於天乎自皆於幾乎自也(歸幾宇上應前/判字合字正說)
於幾乎自而我不察其所以相與之幾(又傳過上文應/冐子察其幾字)
(反/說)則其心之欲合者寧不缺然於驟合隨散之際乎(應/冐)
(子吾恐其合者纔一際而分之/上下者又遼遼乎其不相屬)嗟夫天人之心驟合而
隨散甚非世道之福也(又傳過上文謂天人/之心甚欲其相合)是以古之
聖人其察諸此也熟矣(應冐子察/其幾意)仰觀諸天見其星辰
之運動日月之流轉順而無逆也常而無變也(天之勢/如此)
則不獨曰此天之所欲也則亦曰是人之所欲也(天意/欲與)
(人之心/相合)俯觀諸人見生齒之繁滋獄訟之哀息安而不
危也恬而不驚也(人之勢/如此)則不獨曰人之所欲者如此
而曰雖天也亦欲之(人之心欲與天之心相合/  後一股與前一股相對)故夫察
天之文非懼禍也(書舜典以齊七政注/舜察天文以審已)哀人之窮非市
恩也(莊子舜問於堯曰天王之用心何如堯曰吾不敖/無告不廢窮民苦死者嘉孺子而哀婦人又見韓)
(文/)一政事之施必致其謹(書無逸繼自今我其立政/立事云云和我庶獄庶慎)一
號令之發必欲其臧(書發號施令/罔有不臧)非惴惴焉為是自貶
也(接上/生下)誠恐夫上有以干天和下有以拂人意其於相
與之際或不滿於我(應主意/相與字)而其合者不能保其散之
不易易(應前合/字散字)此其幾至可畏也(應冐接題幾之/相與至可畏也)嗚呼
何可忽諸此哉(應接題於其/可畏而忽之)昔者嘗讀揚子見其有聖
人和同之際之論(揚問神篇聖人存神索至云云/和同天人之際使之無間者也)雄之
立為此論辭亦已矣(推原揚/雄本意)可已而猶未巳猶有所謂
使之混然無間者焉(見上注無間/字形相與意)雄豈贅辭哉(接上/生下)雄
非贅也是幾説也(應主意/幾字)欲其分之相遼絶者而心之
相和同也(應前分/字心字)心相和同則勢雖異而實混然無間
也(應前勢字/無間字繳)抑其所以混然無間者則在於際之之幾
(引無間字歸/在幾字上)使之常合而不使之乍合乍判也雄之言
有㫖哉(應前合字判字/取揚雄之言)不特雄也昔者舒也嘗於對䇿
而為帝言之矣(又舉董仲舒/之言為證)曰天人相與之際甚可畏
也(仲舒對武帝云云臣謹案春秋之中視前已行之事/以觀天人相與之際甚可畏也  凡論用相與字可)
(畏字皆/本諸此)夫畧其所未分而惟以際言(喝出/際字)舒之望帝能
察其幾以和同天人之心者切矣(應前察/其幾字)柰之何帝之
不察此歟(謂武帝不/能察其幾)天旱也而乾封(本紀天漢元年旱/帝曰天意其在乾)
(封乎於是/封泰山)人盗也而直指(同上瑯邪羣盗阻山攻城道/路不通遣直指使者暴勝之)
(等衣繡衣杖斧分捕刺/史郡守以下皆伏誅)其分之遼遼而際者曾不一見
(說武帝時天人之分已/判而天人之際未相合)建元元光以後漢事㮣可見矣
(建元元光皆/武帝年號)詔令訓辭徒言之何益(見本題注說武帝/時詔書律令徒言)
(天人分/際何益)噫漢徃矣不必論也(擺去/漢意)後之於天人分際者
(暗推尊/今日)有能於舒與雄之所謂相與無間者而深長思
之亦可以過半耳(總前揚雄/仲舒所言)謹論
　順題發明格　與天人分際論同幾字主意
　　王道之端如何論　　　　　　　李　瓘
　　　出處(前漢董仲舒䇿臣謹案春秋之文求王道/之端得之於正正次王王次春春者天之)
　　　　　(所為也正者/王之所為也)
　　　立説(端者初也初者幾之所伏幾者是非之界/仲舒之告武帝使之求王道之端是其幾)
　　　　　(之善者果能由是而行之則純乎理/而不雜乎欲純乎王而不雜乎伯也)
　　　批云(以幾字主意説新文老語精意婉中/間只説武帝好處大有含蓄佳作也)
論曰於君心之初而决其幾(幾指端字幾周子通/云誠無為  善惡)則純
乎一天理矣(純乎天理/是王道)葢天下之事莫不有初亦莫不
有幾初者幾之所伏也(演説上面/初字幾字)物初而美幾則美惡
判焉(本通書幾善惡/之語又見下注)人初而善幾則善利界焉(本孟子/孳孳為)
(善孳孳為/利之説)心初而純幾則純駁分焉(本近思録物初而/美人初為善之語)
其幾最可畏也亦在乎審其初而已(總幾字/初字)英明之主
出而作新萬物(暗説/武帝)此世道之一初也亦君心之一初
也(昭上/初字)於斯時也而且求其為治之端(喝出/端字)是其幾未
失也(端即/是幾)善告君者(暗指/仲舒)首以大公至正之道而入其
心(説王道/之端)苟非出於是者則不敢以陳於前(孟我非堯/舜之道不)
(敢陳於/王前)使吾君於其幾之善者而行之(照主意/幾字)則純乎
王而不雜乎伯純乎理而不雜乎慾常如此心之初矣
(照初字純乎天理是王/道雜乎人慾是伯道)然則仲舒當武帝初年(董仲舒/於武帝)
(元光元/年對䇿)特舉王道之端以為告而絶口不言霸(此説得/之湯壽)
(帝王顧所行/如何論意)豈非王道純乎天理也端者决其幾於君
心之初乎(應破/題語)王道之端如何請申之　道在天地間
亦一隂陽之氣爾(以隂陽之幾喻君/心之幾説得廣大)而人主之新政則
又混元立極之時也(以混元喻/君心之初)然天地其有初乎開天
地之初者固今日(把天地之初與君心之初合/説  用栁子厚封建論起語)隂陽其
有幾乎决隂陽之幾者亦今日(把隂陽之幾與/君心之幾合説)何謂初
(喚起/初字)易曰大哉乾元萬物資始是也(應初字卦/見易乾)何謂幾
(喚起/幾宇)易曰幾者動之微吉之先見是已(應幾字辭/見易繋)夫當
資始之元而求先見之吉非王道之端在是乎(總上兩/股舉證)
(歸題/意)此明其道不計其功正其義不謀其利者(見董仲/舒䇿)
每於理慾純駁未分之初而首以是幾告其君也(仲舒/對䇿)
(在元光/元年)何則(發問物以下/引三  為譬)初如日之方旦幾則有明晦
之候初如泉之始達幾則有清濁之分初如車之發軔
幾則有正邪之岐(以三物譬喻君心之初與幾字/初則全善幾則介乎善惡之間)君心
其一太極之初也(語録心/即太極)迨夫萬事出善惡分則其道
有純駁之判此其幾豈不大可畏哉(用周子太極圖中/語五性感動而善)
(惡分萬事出矣喻君心善/惡之幾與上譬  一同)啇君於秦孝公強國之初年
而投以三變之術終以誤秦於異日者此幾也(史記啇/君傳衛)
(鞅見孝公説公以帝道不悟復説以王道不入復説公/以霸道公與語不自知膝之前於席也  鞅封於啇號)
(啇君也善此/幾之不  者)董公於漢髙帝創業之初年而教以仁義
之説終以開漢四百年者亦此幾也(髙祖本紀三老董/公遮説曰臣聞順)
(徳者昌逆徳者亡云云夫仁不以勇義不/以力云云此三王舉也  此幾之善者)微哉幾乎(接/上)
(幾/字)其始也毫髪相去其終也天地遼絶可不早辨於其
初乎(歸初/字)此仲舒舉其端以告武帝獨於王道拳拳焉
(舉本/文)是亦幾善之説也(用周子通書語/主意幾字本此)斯道也何道也
(喝出道字用韓原道語見下注以下/未説仲舒所對且説王道之源流)自人心道心之幾
一决於十六字之間(舉幾字為證能苟子人心道心之/幾惟君子為  知之又書大禹謨)
(人心惟危道心惟微/惟精惟一允執厥中)而禹傳之湯湯傳之文武周公率
是道也(韓原道斯道也何道也曰斯吾所謂道也云云/堯以是傳之舜舜以是傳之禹禹以是傳之湯)
(湯以是傳之文武周公文武周公傳之孔/子孔子傳之孟軻  以上是幾之善者)彼齊晉數君
(齊桓公/晉文公)管晏諸子(管仲/晏子)與夫蘓張申韓者流(蘓秦張儀/申不害韓)
(非/)其言則功利(管仲晏子/言功利)其術則縱横(蘓秦説七國合/縱攻秦張儀説)
(七國連横事/秦並見史記)其所謂道非吾之所謂道也(用韓原道中/語  以上是)
(幾之/惡者)且帝欲聞大道之要亦嘗有志於此矣(至此方引/武帝事來)
(欲武帝本紀帝䇿仲舒云云/  聞大道之要至論之極)抑不知帝之所謂道者果
何道歟(喝出道字且疑辭喚下文用/武帝實事與王者事合説)觀其初年舉賢良
則與禹之籲俊同(本紀建元元年冬十月詔丞相御史/列侯舉賢良方正直言極諫之士又)
(書立政古之人迪惟有夏/乃有室大競籲俊尊上帝)求直言則與湯之從諫同(見/上)
(注又書伊訓先王肇/修人紀從諫弗咈)奉髙年則與文之養老同(建元元/年詔曰)
(云云古之立政鄉里以齒云云先耆艾/奉髙年又孟子吾聞西伯善養老者)此時此心可以
王矣(用孟子語揚/武帝之美處)然王伯之分一間相去理欲界限其
隔幾何(學危科為治顧力行何如論/文  説幾者乃善惡之界)二者之端苟有所
未决則其幾真可畏也(應主意幾字以上説/武帝過仲舒對䇿)今仲舒言
道而必歸之王言王道而必謂之端(叙本/文)是端也其初
也亦其幾也(解析題/意分曉)故於兩端之間擇其幾之善者而
告之(中庸執其兩端用其中於/民又周子通書幾善惡)曰正心則邪氣不得干
(董仲舒䇿正心以正朝廷/云云有邪氣干於其間)曰任徳則刑罰所當後(同上/王者)
(承天意以從事任徳教而不任刑刑者/不可任以治世猶隂之不可以成歳也)曰體元以居正
則不可不謹其始(同上臣謹案春秋謂一為元之意一/者萬物之所從始也元者辭之所謂)
(大也謂一為元者視/大始而欲正本也)正心也任徳也體元以居正也皆
王者之道也此其端亦大矣(總上三項事皆/歸之王道之端)使帝也於
此而决其幾(主意幾宇/應破題語)常正心常任徳常體元居正(總/上)
(文此是幾/之善者)毋初以仁義而終以功利(仁義是王道/功利是伯道)毋初
以道徳而終以權謀(仁義是王道/權謀是伯道)毋初以正論而終以
邪説(正論是王道/邪説是伯道)則帝之心純乎天理(應破/題語)而漢之冶
亦純乎三代又何有末年之事(不説武帝末年不/好處語有含蓄)雖然
亦在乎所學何如耳(末歸之/學亦是)六經道之寄也(王道在/六經中)使
帝之表章(武帝表/章六經)於詩而必知正始(詩關雎周南召南/正始之道王化之)
(基/)於春秋而必知為元(見前/注)於中庸而必知造端(中庸/造端)
(乎夫/婦)非苟知之亦允蹈之(用經/語)則堯舜之道可至也而
况於王(進一/步説)抑當時師友淵源如董仲舒一人者真王
佐才也(本傳賛劉向稱仲舒有王佐之才雖伊吕亡以/加云云然考其師友淵源所漸猶未及游夏)
儻使之終身勸學於武帝之側則舒其伊吕乎帝其湯
文乎(見上注好/議論儘)吁謹論
　二篇皆以幾字為字面可以參㸔
　就題輕重格　此篇與章鑑正位廣居大道論同意
　　王者寛大仁厚如何論　　　　　王(闕名/)
　　　出處(後漢郎顗傳王者宜流寛大之澤/垂仁厚之德順動元氣含養庶類)
　　　立説(以仁為天地之心寛大與厚為天地之體/仁者天地生物之心而人得之所為心者)
　　　　　(也聖人能心天地之心則寛此仁也大此/仁也而厚亦此仁也必能與天地同其體)
　　　　　(矣葢指下文有順動元氣等語/元者仁也故以仁字為主意)
　　　批云(字面官樣地位開闢無蹇澁卑/汚之態可以為省試作文之法)
論曰聖人心天地之心(指王者之仁以仁字/為主意  見接題注)則天地吾
其體矣(指寛大與厚其西銘/天地之塞吾  體)葢仁天地之心也(朱文公/云仁者)
(天地生物之心而人得之以/為心者也  接便喝出仁宇)天地之所以并包容載而
極其體之不可窮者(并包容載指/寛大與厚字)皆此心之仁實基之
(寛大厚自/仁中出)聖人中覆載而立(記天無私覆/地無私載)與天地同其
體者非難(此是寛/大字)而與天地同其心者實難(此是仁歸/重在仁字)
(上/)心者體之所由充也(有仁則有寛大厚語/用孟子氣體之充)吾所以存
其胸中者人慾浄盡天理流行(用朱文/公語)吾心其仁矣(仁/是)
(主/意)其一太極之渾涵矣(應破題天/地之心意)廣而充之寛此也大
此也而厚亦此也豈與天地異體哉(充此仁則為寛為/大為厚  應破題)
(天地之/體字)知天地之體之為寛大且厚而不以天地之仁
心充之(反/説)根本之未立(根本/是仁)吾恐限量之所至猶未免
乎淺狹(無仁字則無/寛大且厚)正與覆載之體判然二矣豈天地
之所望於聖人者哉(如何得與/天地同體)王者寛大仁厚如何郎
顗以順動元氣言(本題/注)吾喜其暗合於仁之義(謂元者/仁也為)
(後面/相應)請索言之　天之寥然穹然而寛以大也(寥逺也/寛大也)
地之隤然屹然而厚以載也(隤大囬反柔貌也簡易繋/辭夫坤隤然示人  矣)
(此篇以天地立説故/題下以天地為譬)運亭毒而無端包散殊而無外至
寛大者孰如天(再説天之/寛大處)負流峙而不重生動植而不
窮至厚者莫地若(再説地之厚處以天地/之寛大與厚比聖人)人見其體之
若是也孰知其所以充此體者有心以為之地哉(天地/寛大)
(與厚之體亦自/仁之心出來)大哉乾元萬物資始乾之仁也(易乾卦/云云)
至哉坤元萬物資生坤之仁也(易坤卦/云云)此其心也所以
周流乎其體者也(天地惟有仁之心故/有寛大與厚之體)乾稱父坤稱母
予兹藐然混然中處(引過王者身上來/用張横渠西銘語)則夫兩間之所
望於聖人之意固有在也(應冐頭天地所/望於聖人意)民吾同胞物
亦吾與(西銘民吾同/胞物吾與也)舉天下之飛潜生植顛連無告者
其責皆在於我(同上凡天下之疲癃殘疾皆/吾兄弟之顛連而無告者)吾求以覆
之包之容之養之則非有以極夫至寛至大至厚之體
未易以淺中狹量言也(聖人寛大與厚之/體亦如天地之體)世之樊牆比
鄰自為分限者(用與論文私於家者/隔樊牆而分比鄰)非不能大其體之
咎而不能充其本心之仁之咎也(世之人無寛大與厚/之體以其無仁之心)
(故/也)乾之所謂博化施普(乾卦徳博而化/又徳施普也)坤之所謂含𢎞
載物(坤卦含𢎞光大/又厚徳載物)兹寛也大也厚也曷嘗不自一元
之仁充之哉(謂乾元之寛大與/厚皆自仁中出來)是心也(就乾坤上引過/禹湯文武謂數)
(聖人之心與/天地之心一)禹湯文武之所以與天地並而後之言仁
者莫加焉者也(舉三王/實事講)何則禹之大見於功(左禹之功/其大庇民)
(乎大證/題  宇)湯之寛見於代虐(書伊訓惟我商王代/虐以寛  證題寛字)周家之
忠厚著見於行葦勿踐之微(詩行葦周家忠厚仁及草題/木云云牛羊勿踐履  證)
(厚/字)夷想其時(總説禹湯/文武之時)動者以育(魚鳥之動者/得所養育)植者以
蕃(草木之植者/得以蕃盛)魚鼈者以衣食(向之遭溺者幾為魚鼈/所害今皆得其衣食之)
(奉/)而塗炭者以袵席(向之遇難者如坐塗炭之/中今皆安於袵席之上)舉天下
之大無一民一物不囿於吾并包容載之中真與天地
同其體矣(應冐子天地吾其體語/以上説寛大與厚字)而數聖人之所以立
心者何如哉(應聖人心天地之心以下説禹/湯文武之寛大皆自仁中來)曰思溺曰
泣罪仁之一視也(孟禹思天下有溺者由已溺之也又/通鑑禹出見罪人下車泣而問之)
曰祝網曰視民如傷仁之惻隠也(史記商紀湯出見野/張網四面祝曰自天)
(下四方皆入吾網湯曰盡之矣乃去其三面祝曰欲左/左欲右右不用命乃入吾網諸侯聞之曰湯徳至矣又)
(孟文王視/民如傷)後之論其仁者曰本曰身曰積曰累真有以
立夫天地一元之心矣(前漢三王本仁祖義又孟子湯/武身之也又周積徳累功  應)
(冐子天地之心/字又應元字)其著見於三者之用固應爾邪(有仁則/有寛大)
(與/厚)春秋戰國天地一元之氣㡬於磔裂而無餘(接上元/字反説)
(太前輩云分張/  和磔裂元氣)桓文則假仁(孟子五伯/假之也)梁惠則不仁(孟/不)
(仁哉梁/惠王也)蟊賊之以申韓(申不害韓非/學刑名之人)畦畛之以秦越(韓/文)
(秦人視越人之肥瘠漠/然不加喜戚於其心)迫促淺狹之氣亦隨以應之(不/仁)
(則不寛不大/亦不厚了)而若民若物無復見三代涵養容覆之澤
不忍言也(不如禹湯文武/之時應上面)續天地一元之脈於既絶其
有望於漢乎(接前一元/字生下文)然孝文之篤厚仁之近似也(先/揚)
(流前漢文帝本紀風/  篤厚禁網䟽濶)惟其止於幾措則薄昭之誅不能
不傷其厚者(後抑同上幾致刑措又薄昭殺漢/使者帝使羣臣䘮服哭之乃自殺)孝宣帝
之寛大仁之雜霸也(先揚又宣帝本紀數詔公卿務行/寛大  元帝紀帝作色曰漢家自)
(有制度本以伯王道雜之/柰何純任徳教用周政乎)惟其徳不純任則趙蓋韓楊
之寃正與寛大背馳爾(見上注又趙廣漢被寛/饒韓延壽楊惲皆  殺)况下此
者哉(文宣二賢君且盡/未得餘人可知)郎顗言於東都(舉本/文)既曰王者
寛大仁厚而又繼之曰順動元氣(見本/題注)豈不謂元者仁
也(解上/元字)仁者天地之心也能以天地之心為心則曰寛
曰大曰厚可與天地同其體矣(收拾一篇之意/與冐子相應)其如世
主之不能盡仁何(反説一/句繳盡)雖然天地之心未嘗泯也天
地之望亦未嘗替也(天地之心天地/之望應冐子語)仁道之大不以堯
存不以桀亡(得前輩/議論)苟能充之天地之帥吾其性則天
地之塞吾其體矣(用西/銘語)接三代泰和之脈而軼漢唐人
主卑汙淺陋之功(揚子泰和其在/唐虞成周乎)正有望於寛大仁厚
之治(暗指/今日)故曰行王道而王(用魏徵傳語行帝道/而帝行王道而王)謹論
　就題輕重格　此篇與前篇王者寛大仁厚論同意
　　廣居正位大道如何　　　　　　章　鑑
　　　出處(滕文公下孟子曰居天下之廣居/立天下之正位行天下之大道)
　　　立説(朱文公集注曰廣居仁也正位禮也大道/義也此篇本文公之説又就仁義禮三者)
　　　　　(之中歸重於仁以仁為禮義之主謂仁者/以天地萬物為一體而一毫私意不得以)
　　　　　(隘吾廣居焉則動容進退何莫非禮周流/洞達何莫非義所謂正位大道豈吾廣居)
　　　　　(外物/哉)
　　　批云(本先儒之説而參以已意理學/玲瓏議論正大可為後學模楷)
論曰一理混融之天(一理是仁/指廣居)萬理流通之地也(萬理/是禮)
(與義指正/位大道)夫有此天即有此理(包仁義/禮意)廣而非隘正而
非他大而非小也(且滚説三箇仁是廣居禮是正位義/是大道未説出以仁為禮義之主)
自夫人不能天其天也性以情窒理以慾蔽(性為情所/窒塞天理)
(為人欲所䝉/蔽則為不仁)方寸之間自為町畦而所處者隘矣(不仁/則其)
(居不/廣)於是遷奪流蕩而正者日以他(禮之位/不正)拘攣淺狹
而大者日以小(義之道不大與以上隘字/他字小字皆  接題相串)然則亦是理
之未融耳(又歸在/仁上)何則曰仁也者天下之廣居也禮其
正位而義則大道也(且解析本題之義本朱文/公之説而未説出主意)要必真
見夫仁者以天地萬物為一體(摘出仁字為主意此/句用朱文公議論)而
一毫私意不得以隘吾廣居焉(應前隘字/仁是廣居)則動容進退
何莫非禮(有仁則有/禮是正位)周流洞達何莫非義(有仁則有/義是大道)而
所謂正位大道固在我矣夫豈以廣居為外物哉(見得/禮與)
(義皆自仁/中而出)吁一理融萬理徹兹其為一貫之妙歟(應破/題語)
(用伊洛諸/儒議論)廣居正位大道如何請因孟氏之言而先推
衍仁之説(主意在/仁上)且仁果何物乎(喚起仁/字辨論)在天為命(朱/文)
(公云天所/賦為命)在人為心(同上仁者天地生物之心/而人得之以為心者也)在四德
為元在四時為春(同上仁在四徳為/元在四時為春)禮者履此者也義
者宜此者也(仁包禮義義記祭儀禮者/履此者也  者宜此者也)彼愛牛易羊仁
之小耳(孟齊宣以羊易牛云云/曰無傷也是乃仁術也)移民移粟仁之偏耳(孟/梁)
(王曰河内凶則移其民/於河東移其粟於河内)見孺子入井而有怵惕惻隠之
心抑又仁之端倪耳(孟今人乍見孺子將入於井皆有/怵惕惻隠之心  以上反説仁字)
(居不/廣)必天地萬物與我無間然後仁而小有限隔非仁
也(以上正説仁字形容廣居意一朱/文公云仁者以天地萬物為  體)必物我内外一脈
融貫然後仁而彼善於此非仁也(用吕與叔克己銘意/又孟彼善於此則有)
(之/矣)自其廣者而充之(正説仁/之廣居)則視聽言動必以其禮而
正者可與立(禮自仁中出勿語顔淵問仁云云子曰非/禮勿視非禮  聽非禮勿言非禮勿動)
簡易平直行所無事而大者可與行(義亦自仁中出道/藝文志六經之)
(簡嚴易直又孟子智/者亦行其所無事)有是廣者而自隘之(反説仁之/居不廣)則
禮不足以制欲而正者為他適(無仁則無禮揚書欲敗/度縱敗禮又  子適堯)
(舜文王為正道非/堯舜文王為他道)義不足以勝利而大者為小用(無仁/則無)
(義矣亦有仁義而/已  何必曰利)吁仁之道固何如哉(歸在仁/上正説)斂之可
以宅吾心普之可以宅天下(宅字形容居字天書克/宅厥心又光宅  下)渾
然大同物我無蔽其廣居之氣象乎(記禮運故外户不/閉是謂大同  形)
(容廣居/字開濶)且吾何以知廣居之為仁也(又喝起仁字辨/論廣居之意)洞
然八荒皆在我闥非廣居乎(吕與叔克/己銘語)萬境俱融畛域
不立非廣居乎(語録一境/徹萬境融)以民物為同體以天下為一
家非廣居乎(見前注又記禮運聖/人能以天下為一家)體而長人者此也(易/乾)
(卦君子體仁/足以長人)推而保四海者此也(孟故推恩足/以保四海)一日克
己復禮而天下歸焉者亦此也(語顔淵問仁云云子曰/一日克己復禮天下歸)
(仁焉自以上一段形容仁之廣/居處  此以下説仁包禮義)故履而為禮則反身而
誠萬物皆備而正位立(孟子反身而誠樂莫大/焉又萬物皆備於我)不視不
聽不言不動而正位立(見前/注)暗室屋漏昭於神明尸居
龍見對越上帝而正位立(中庸詩云相在爾室尚不愧/于屋漏又記尸居而龍見又)
(朱文公云潜心/以居對越上帝)宜而為義則無偏無陂遵王之義而大
道行(書洪範/云云)天下為公是為大同而大道行(記禮運大/道之行天)
(下為公云云/是為大同)君子可履而小人亦可視賢者可由而愚
夫愚婦亦可行而大道行(詩大東周道如砥其直如矢/君子所履小人所視又中庸)
(賢者過之云云夫婦之愚可以與知/焉云云夫婦之不肖可以能行焉)帝驟王馳而不知
古今之為終始(以下充廣本題/意用奥論文)鳶飛魚躍而不知天淵
之為深溥(中庸鳶飛戾/天魚躍于淵)雲行雨施而不知品物之為流
暢(易乾卦雲行雨/施又品物流形)一境混融萬境昭徹洞洞屬屬皆吾
廣居中物耳(用諸儒語録中議論以正/位大道皆歸在廣居上)正位何有哉大
道何有哉(總結上/文語徤)堯舜禹湯文武達而在上則居天下
之廣居而所謂正位大道者其用在吾身(以上正説古/者帝王以仁)
(包禮/義)若夫老莊之虛誕(以下反説莊周老/聃皆尚虚無之學)管晏之功利
(管仲晏嬰皆齊/人尚功利之學)斯髙之慘刻(李斯趙髙皆秦/人尚慘刻之學)蘓秦張儀
之縱横捭闔(蘓秦説七國合縱攻秦張儀/説七國連横事秦並見史記)是皆自隘其
廣居而位非正位道非大道者也(以上文反説後世之/不能以仁包禮義)
孟氏舉廣居正位大道之言而答景春之問(本出處景/春問曰公)
(孫衍張儀豈不誠/大丈夫哉云云)其言粹矣(取孟子/之言是)愚因其言而以仁
義禮三者實之(祖朱文/公之説)而且主於仁之説(以仁為主是/主意繳得老)
(健無/冗辭)雖然此非愚臆説也(謂已之説有/所祖  引證)孟氏之言曰仁
宅也禮門也義路也(孟離婁上仁人之安宅也義仁之正/路也又萬章下夫義路也禮門也)
(君子能由是路/出入是門也)曰宅也曰門也曰路也非廣居正位大
道之異名乎(廣居即仁宅正位即/禮門大道即義路)人能安是宅則能出
入是門矣則能由是路矣(總上文以廣居/包正位大道)抑問仁之方
可聞歟(又歸仁上結末是學方/岳聖人之道出乎一論)曰一而已矣(見下/注)一則
静虛動直静虛則明明則通動直則公公則溥明通公
溥其庶矣乎(周子通書聖學章聖可學乎曰可有要乎/曰有請聞焉曰一為要一者無欲也無欲)
(則静虚動/直云云)謹論
　形容題意格　與陳自然君子之教如時雨論同意
　　湯文孔子聞知如何論　　　　　黄龍友
　　　出處(孟子盡心下孟子曰由堯舜至於湯五百/有餘歳若禹皋陶則見而知之若湯則聞)
　　　　　(而知之由湯至於文王五百有餘歳若伊/尹萊朱則見而知之若文王則聞而知之)
　　　　　(由文王至於孔子五百有餘歳若太公望/散宜生則見而知之若孔子則聞而知之)
　　　立説(謂後聖人之心與前聖人之心相遇是雖/聞其道於數百載之下而可以知其道於)
　　　　　(數百載之上蓋以心聞道非以耳聞道故/可以傳其不傳之妙使湯之心不與堯舜)
　　　　　(遇文王之心不與湯遇孔子之心不與文/王遇何以一聞之頃而遽知是道之微)
　　　批云(吐胷中之微辭繹前輩之緒論理學了了/文勢滔滔發明數聖人之心於千百載之)
　　　　　(上/)
論曰傳道而得不傳之傳(後聖聞前聖之道於五百載/之下而能知前聖之道於五)
(百載之上是/謂傳其不傳)非此心之迭相遇不能也(以後聖之心與/前聖之心相遇)
(故/也)夫道何嘗一日不可傳哉(傳字本韓原道/又見題下注)特患乎未
有所遇爾(遇字本吕東/萊顔子論)奚為遇(喚起遇/字辨)以我之有近彼
之有(彼此皆有是道方相/遇  亦是前輩議論)耳不可得而聞所以聞者心
也(心相遇則/能聞其道)聞以心故聞雖在於已傳之後而知則在
於未傳之先矣(聞在於五百餘歲之後而/知在於五百餘歲之前)是之謂遇(應/上)
(遇/字)遇則不相拒不遇則不相受(一正一反對/説用古文)不相受而
求以相傳(反/説)雖終日相接而恍若無知者而又安可以
不聞聞之也(心不相遇雖見亦不/知何以聞而知之)聖人迭出而為吾道
宗主(暗説湯/文孔子)不有遇之何以傳之(反應遇/字傳字)苟遇矣非以
道傳道以心傳道也(正説心相遇則/可以聞而知之)是雖上下數百載
間(湯文孔子相/去各五百載)謦欬寂寥影響不接(耳不聞了音謦欬/字莊子欬  㮣猶)
(聲音/也)而一脈貫通固已領㑹於無言之表(以心/聞道)又何必
口授耳聽而後謂之聞目擊首肯而後謂之知也哉(抑/問)
(聞知二字/説得響)孟軻氏七篇之終論湯文孔子相去五百餘
載皆謂其聞而知之(見本/題注)豈不以湯文孔子之聞道雖
在五百載之下湯文孔子之知道則在於五百載之上
(説聞知二/字分曉)向使湯之心而不迭與堯舜遇文王之心而
不迭與湯遇孔子之心而不迭與文王遇(遇字是主意/詳見題意)
何以一聞之頃而遽知此道若是之微耶(反説聞知/二宇有力)遇
之於心萬古如一日(正説遇字遇/則聞而知)不遇於心勿求於聞
可也(反説遇字不遇則不聞而不知法/學孟子不得於心勿求於氣句)此不傳之傳所
以為傳之妙也(應破/題語)湯文孔子聞知如何請得以廣其
説　嘗讀韓子原道一編(舉此/為證)觀其論列聖相承所傳
之道有曰堯以是傳之舜舜以是傳之禹禹以是傳之
湯湯以是傳之文武周公文武周公傳之孔子(見韓原/道全文)
(破題傳/字本此)竊怪夫堯舜禹聚㑹精神於一堂之上(堯舜禹/君臣也)
(聚王褒聖主得賢臣頌/  精㑹神相得益章)文武周公啓佑繼承於一家之
中(文武周公父子也我書丕顯哉文王謨丕/承哉武王烈啓佑  後人咸以正罔缺)其見親見
其言親言固可謂之傳矣(以上且説禹之於堯舜周公/之於文武是見而知者固可)
(以傳/道)湯文相去世代逾逺周孔窮通聲迹已殊而亦謂
之傳何歟(由湯而至文王五百有餘歲由文王至於孔/子五百有餘歳  周公達而在上孔子窮而)
(在下此數聖人相去已逺不如/當時親見者亦謂之傳道何也)吁此其所以為不傳之
傳也(應破題傳/其不傳字)天下之事從其有而近其有則易取其
無而納以有則難(説遇字一正一反下用奥/論文前篇亦用此二句)况以道相
傳而傳於不相遇者耶(反説傳字/遇字有力)舉珠玊以授無指而
責其不玩指日月以示無目而責其不仰可乎(設譬此/猶以道)
(而傳於不/相遇者)若夫手與目具者惟恐吾之不授不示也授
則受示則睹矣(此猶心與聖/人相遇者)不惟授而後受示而後睹
也雖不授之猶將取之雖不示之猶將窺之(此猶不求/傳道而道)
(自/傳)何則彼固有以遇之也(歸在遇/字上)手與珠玊遇則其取
不可禁目與日月遇則其睹不可閉(以上皆是出入古/文説得遇字透徹)
大哉遇乎其吾道一脈之所繋乎(歸在主/意上來)夫心不遇焉
雖同堂合席何啻藩牆爾汝之不相入(反説遇字心不/遇雖見之亦不)
(知/道)心苟遇焉將神交意契於千萬世之下而又安有毫
髪之差也(正説遇字心相遇/雖聞之亦可知道)何也(再喚起/上意)遇而非傳也
(主/意)夫惟遇而非傳是以傳而必遇(轉過上/文辨論)世固有終身
疲道路或不盡知其險要(用舉譬此/比見知者)而指山畫谷者乃
得於不出户之儒(此比聞知者天老子/不出户而知  下)把手論交情者
或不盡知其辭色(此比見/知者)而洞見肺腑者乃出於未傾
葢之士(此比聞知者見前漢䇿傾葢如故前以/上四句襲黃萬里見知聞知論在  集)此所謂
遇之真也(歸在遇/字上)湯之於堯舜文王之於湯孔子之於
文王其殆迭相遇之真歟(見本題注/  應遇字)不然何其遇而順
順而契也(亦是用顔/子論文)彼其所謂遇者(下論/遇字)非謂前者之
言能啓人而後者之聽能聽人也(指見而/知之者)言而能啓人
之聽也(傳上/文)則丹朱聽之矣(堯之子丹/朱不肖)商均聽之矣(舜/之)
(子商均/亦不肖)管蔡之徒聽之矣(周公之兄管叔/蔡叔皆不賢)何為不傳之
父子兄弟而傳之五百載之後也(謂當時見者不如聞/者之心相遇也  見)
(本題/注)然則前聖之傳傳不以言後聖之傳傳不以耳(傳/道)
(不在口/耳之末)傳不以言則言者心也傳不以耳則耳者亦心
也(傳道在乎/心之相遇)以前聖之心觸後聖之心是惟無合合則
遇矣(應主意/遇字)精一允執堯舜未嘗口以授之湯也(書大/禹謨)
(人心惟危道心惟微/惟精惟一允執厥中)而執中之㫖湯自與堯舜不約劑
而合(孟子湯執中/立賢無方)則湯之心其所以知堯舜者久矣湯
與堯舜固一遇也(湯去堯舜五百餘歳而/其心相遇故聞而知之)日新又新湯
未嘗口以語之文王也(大學湯之盤銘曰苟/日新日日新又日新)而不已之
運文王自與湯不符璽而契(中庸詩云維天之命於穆/不已蓋曰天之所以為天)
(也於乎不顯文王之德之純蓋曰/文王之所以為文王也純亦不已)則文王之心其所以
知湯者素矣文王與湯又一遇也(文王去湯亦五百有/餘歳而其心相遇故)
(聞而/知之)作爻重易文王未嘗口以告之孔子也(漢藝文志/文王以諸)
(侯順命而行道之於是重易六文作上下/篇孔氏為之彖象繋辭文言序卦之屬)而繋辭之作
孔子自與文王不印券而侔(史孔子世家孔子晚年而/喜易序彖繋象說卦文言)
(又見/上注)則孔子之心其所以知文王者非一日矣孔子與
文王又一遇也(孔子去文王亦五百有餘歳/而其心相遇故聞而知之)不求堯舜
於堯舜而求此心之堯舜不求湯於湯而求此心之湯
不求文王於文王而求此心之文王(此數語警䇿應冐/子耳不可得而聞)
(所以聞/者心也)則遇者真而傳亦得其真矣(應遇字/傳字)五百載之
前此一道也五百載之後亦此一道也已徃之聖此一
道也未來之聖亦此一道也(總本題之意/文勢滔滔)有先知焉知
則無先有後知焉知則無後(四句純用先儒/語證知字切)此不傳之
傳所以常聞於不聞之聞也(應主意/總結)昔子貢常有言曰
夫子之文章可得而聞也夫子之言性與天道不可得
而聞也(舉此一聞字為證/見論語公冶長篇)　夫文章性天本非二道(引/上)
(文辨/論)子貢聞之以耳而不聞之以心此所以但知文章
之可聞遂謂性天之不可聞也性天之外豈有所謂文
章也哉(子貢徒以耳聞夫子/而不以心聞夫子)吾甚悲夫子貢日與夫子
相接而日與夫子不相遇也(貶子貢之心不與/夫子遇故不知道)若夫如
愚之囘則領㑹之固已久矣無他囘之心與夫子遇也
賜如囘則聞一以知十矣(抑子貢不如顔回十語公冶/長回也聞一以知  賜也聞)
(一以/知二)參如回則無孝經矣(抑曾子不如顔淵子曾子名/參志在孝道故孔  因之以)
(作孝/經)門人如回則無論語矣(抑門人不如顔淵皆論語/序魯論語二十篇  孔子)
(弟子記諸/善言也)人人皆如回則無六經矣(抑諸人皆不如顔/淵  孟子序孔子)
(自衛反魯云云乃刪詩定書繋/周易作春秋又家語定禮理樂)有經而道猶不傳何也
(再喚/下意)嗚呼(應/上)文王之後有孔子矣孔子之後斯道散於
百家蕩於末流耶朋邪詖異幅裂鼎沸莫敢誰何不有
孟子孰從而嗣其脈哉(出入劉屏山文就/孔子上過孟子來)其曰找欲正
人心息邪説又曰我欲承三聖(並見孟子滕文公篇/三聖指禹周公孔子)此
時此心葢不特與孔子遇且與文王遇不特與文王遇
且與湯遇與堯舜遇矣(謂孟子之心與/數聖人相遇)無有乎爾自知
何甚明而自任何甚毅耶(本出處下文由孔子而來至/於今百有餘歳去聖人之世)
(若此其未逺也近聖人之居若此其/甚也然而無有乎爾則亦無有乎爾)軻之聞葢異乎人
之所聞矣(取孟/子)不然原道何以復繼之曰孔子傳之孟
軻(見韓原道孔子傳之孟/軻軻之死不得其傳焉)然軻死不得其傳之言則又
驗矣吾亦未敢以是而疵韓子之説也(見上注/繳上文)吾嘗謂
道之傳與不傳繫乎心之遇與不遇(引上/主意)而心之遇與
不遇有天焉君子不徒謂人也(過天字做/論餘意)何者道之大
原出於天(見董仲/舒䇿)天無心以道為心聖人無心以天為
心(程子云天地之常以其心普萬物而無/心聖人之常以其心順萬事而無情)惟其以天為
心故亦與天相遇(㸃天/字)五百載而聖人始生(見題/注)非聖
人之難遇也心之難遇也非心之難遇也天之難遇也
(歸在天/字上)故曰孔子聞諸文王文王聞諸湯湯聞諸堯舜
堯舜聞諸天(用誠齋易序/語證天字切)各五百載而始以心遇天豈
嗇其遇哉(喚下/意)吾是以益悲夫此心之難遇而聖人之
不世出也(應心之難遇以/天之難遇也)吁聖人雖不世出豈無迭遇
聖人之心於千百世之下者(自任/甚重)謹論
　形容題意格　與黄龍友湯文孔子聞知論同意
　　君子之教如時雨論　　　　　　陳自然
　　　出處(孟子盡心上孟子曰君子所以教者五有/如時雨化之者  南軒解云言如時雨之)
　　　　　(造化萬物也今夫物之萌者欲發甲者欲/拆於是時也而雨及之則物皆得以遂矣)
　　　　　(蓋不先不後當其可而適/與之㑹無待於彼之求也)
　　　立説(聖賢之教人迎其所有而與之相遇則其/天機躍然時雨及物迎其方發而與之相)
　　　　　(遇則其生意勃然聖賢之造化學者亦猶/天之造化萬物皆要與時相遇而後其功)
　　　　　(易成/也)
　　　批云(意脈本之南軒字面得之東萊發越透徹/反覆抑揚讀之使人洒然如親承時雨之)
　　　　　(教/)
論曰道以遇而後傳(聖賢教人迎其所有而與/之相遇而後可以傳道)此聖賢
造化學者之妙也(造化見/時雨意)夫聖賢一造化也(聖賢教人/如時雨及)
(物一/般)造化澤物之功不能違乎時(雨之及物當其方/發之時而潤之)則
聖賢教人之術何獨不以時而造化乎(君子之教人亦/當其可教時而)
(教/之)然時原於順順原於遇(應破遇字論用/東萊顔子  文)遇則道可傳
不遇則不可傳矣(一正一反説/應傳道字)故聖賢之教學者每迎
其所有而不強其所無(迎其所有如人有受道之資而/我能啟發之是相遇強其所無)
(如人無受道之資而我/強誘化之是不相遇)從其有而迎其有則與之相遇
而其功易(搬上文迎其/所有字正説)強其無而納以有則與之不相
遇而其功難(搬上文強其/所無字反説)有如人心之善已萌天理之
機已露(自此以下是説自從/其有而迎其有一段)於是以吾之天觸彼之天
一啓沃之而其天躍然(書説命啓乃/心沃朕心)殆猶天之生物也
(遇如時/雨意)於芽萌甲拆之時而沛之以時雨(用南軒議論/發明見題注)
物與雨相遇而不相違而物之生意勃然矣(應遇字違/字而教之)
(及時則/有功)夫苟機之未至(自此以下説強其/無而納以有一段)而求以啓發
之善之未萌而強以誘化之彼固與道不相及也(不相/遇了)
又安能與吾教相浹洽哉(浹洽字見時雨意/教之非時則無功)　此孟子
以時雨言君子之教(説出/本文)葢謂之時則遇矣(主意/遇字)既遇
則教之入也易為功(繳盡冐/子意)君子之教如時雨請以是
論　夫時之義大矣哉(喝出時/字議論)交相遇謂之時(照破題/遇字)
當其可謂之時(記學記當其/可之謂時)不先不後謂之時(書𦙍征/先時者)
(殺無赦不及/時者殺無赦)天下之事時之未至聖賢不能先時而必
為時之既至聖賢不能後時而不為(以上反覆/辨論時字)况夫以
道傳人而不適其時可乎(照破題/傳道字)人心雖有可化之機
聖賢雖有能化之道(説教意/生下文)然時未至則機未露雖有
善道不能速化矣(反説時字人本出處解云草木之生/播種封植  力已至而不能自化所)
(少者雨露之滋耳及此時而雨之/則其化速矣教人之妙亦猶是也)何則未遇故也(照主/意遇)
(字/)遇則不相拒(應冐子從其有而迎其有/則與之相遇而其功易)不遇則不相
受也(應冐子強其無而納以冇/則與之相拒而其功難)使彼學者而未遇乎時
之可(反説/遇字)雖父兄不能發其端雖師友不能引其進(時/未)
(遇則不/可以教)吾固諄諄然誨之(抑詩誨/爾諄諄)固循循然誘之(語孔/夫子)
(循循然/善誘人)徒見其相扞格爾徒見其相拂戾爾(扞格拂戾/皆是不相)
(入/貌)今夫天之於物也亦惟其時而已(過時雨/上來)春而木以
生夏而苗以長(此是庶物/生長之時)於斯時而雨之則木且燁然
華苗且芃然實矣(物與雨相遇/則成功易)何則時固易然也(歸在/時上)
向使雨於秋而求夫木之華雨於冬而求夫苗之實(此/非)
(庶物生/長之時)雖日潤之不可得也(雨不與物相/遇則成功難)然則不遇夫
生長之時雖造化不能以成潤物之功(雨不遇時/且無功)孰謂
不遇夫可教之時聖賢能得夫學者之化哉(教不遇時/又何益)
昔者作易聖人知乾之為乾有雲行雨施之象焉(易乾/卦雲)
(行雨施天/下平也)而於乾之進德修業必以及時言之(同上君/子進徳)
(修業欲/及時也)而時過然後學記禮者亦深以是為學者戒(記/學)
(記時過然後學則勤苦/而難成舉二時字證題)葢時之不及固無以為進修之
本(中上文乾/卦時字)而過時而學不特學者勤苦而難成而教
者亦徒勞而無功矣(申上文學記時字舉此二/時事一正一反繳題下意)嘗觀夫
子之為學也(引夫子/時事講)自十有五而志學此一時也三十
而立此又一時也至於七十不踰矩則又一時也(語為/政第)
(二吾十有五而志於學三十而立/云云七十而從心所欲不踰矩)夫聖人具生知之性
抱誠明之資其於學也猶有次序先後之時而况學者
之學聖人乎(引聖人過/學者身上)使其當洒掃應對之時(語十九/小子當)
(洒掃應/對進退)而教之以致知格物之功(應時/雨意)是不種而溉也
(大學致知在格物物當洒掃應對/是小學時致知格  是大學時)當離經辨志之時(記/學)
(記古之學者比年入學中/年考校一年視離經辨志)而教之以治國平天下之事
(大學國治而后天下平是離經辨志/是小學時治國平天下  大學時)是未耕而穫也(應/時)
(雨意反以/上皆  説)君子之教異於是(自此以/下正説)彼方惛惛也吾不
強之以昭昭(惛惛不明貌昭昭光明貌用/孟子以其惛惛使人昭昭字)彼方聵聵也
吾不責之以灼灼(瞶瞶不明貌灼灼光明貌意/以上二句説教人要及時)彼惟芽
蘖可復也吾始從而滋沃之彼惟枝葉可養也吾始從
而沾溉之彼惟根實可食也吾始從而潤澤之(以上數/句解如)
(時雨/意)以已之有迎彼之有有者自有無益之者(用古文/照冐頭)
(迎其所/有字)即我之覺覺彼之覺無覺之者(亦是用古文亦/借用孟子以先)
(覺而後/覺字)蓋至是學者之心與道遇教者之心與學者遇
(應破題/遇宇)不待求望不假問答(形容遇/字意)此一天也彼一天
也(應冐子/天字)以天觸天(應冐子以吾之/天觸彼之夭)鶴鳴而子和也(易/繋)
(辭鶴鳴在隂/其子和之)鼓琴而響應也(亦如上句意比/並遇時之意)其心油然
非勺水之為溉也(中庸今夫水一勺之/多  形容時雨意)其機勃然非揠
苗以為長也(孟公孫丑上宋人有憫其苗之不長而揠/之者芒芒然歸謂其人曰今日病矣予助)
(苗長矣意形/容時雨)天下雷行物與無妄(易旡妄卦云云/  形容時雨意)泉源
混混放乎四海(孟子離婁下源泉混混不舍晝夜盈/科而後進放乎四海  形容時雨意)斯
其所以為君子之教與(歸教/上)斯其所以為時雨之教也
歟(歸時/雨上)嗚呼此吾夫子告顔子以天下歸仁之日(語十/二顔)
(淵問仁子曰克己復禮為仁云/云一日克己復禮天下歸仁焉)語曾參以吾道一貫之
時也(語四子曰參乎吾道一以貫之孔門諸弟惟顔曽/二子之心與夫子之心相遇故可以傳道此論皆)
(得前輩諸儒大有發明只用顔曽/二子事作二句繳結尤見老成)是教也無問無答以
問答求之教則淺非言非語以言語詰之教則末(推廣/題意)
學者能以吾之天感聖賢之天力到功深超然領畧(應/前)
(天/字)天髙地下吾性湛也雲行雨施吾性㳺也(明道先生/語畧云云)
舞雩之風(語十一曰㸃爾何如鼓瑟希鏗爾舍瑟而作/曰暮春者春服既成冠者五六人童子六七)
(人浴乎沂風乎/舞雩詠而歸)當春之雨(杜詩好雨知時/節當春乃發生)有不足以喻
其樂(以上數句/皆用古文)不然則自昏昏其見自昧昧其天雨露
之潤不足以勝斧斤之尋而牛山之木濯濯矣(孟告子/上牛山)
(之木嘗美矣以其郊於大國也斧斤伐之可以為美乎/是其日夜之所息雨露之所潤非無萌蘖之生焉牛羊)
(又從而牧之是/以若彼濯濯也)心地茅塞(孟子盡心下今/茅塞子之心矣)私慾荊榛(私/慾)
(之蔽如荆/榛之塞)吾見子之苗稿矣(注見/前)雖有時雨之教烏乎
施(反繳句/徤語老)謹論
　二篇皆以遇字為字面同一議論比而觀之可以觸
　類
　合二為一格　與張宗堯舜之知急先務論同意
　　教人得人謂忠仁如何論　　　　程果行
　　　出處(孟子滕文公上堯以不得舜為已憂舜以/不得禹皋陶為已憂云云教人以善謂之)
　　　　　(忠為天下得/人者謂之仁)
　　　立説(朱文公孟子集注云教人以善雖有愛民/之實然其所及亦有限而難久惟若堯之)
　　　　　(得舜舜之得禹皋陶乃所謂為天下得人/者而其恩惠廣大教化無窮此其所以為)
　　　　　(仁此篇本此立説謂教人以善固足以見/堯舜愛天下之心然教可行於一時而不)
　　　　　(可以必行於後世堯舜憂其教之窮吾之/愛亦與之俱窮必欲得舜禹皋陶以寄其)
　　　　　(愛於無窮而後已初不以吾身有窮之愛/而廣天下無窮之憂惟其有憂天下之心)
　　　　　(而後有以見堯/舜愛天下之心)
　　　批云(文意相生一起一伏發盡朱文/公底藴筆力老蒼决非少作)
論曰不觀聖人憂天下之心(包為天下得/人謂之仁)無以知聖人
愛天下之心(包教人以善謂之忠其謂教人之愛其忠/止於一時得人之憂  仁及於異日必有)
(得人之仁斯可以/見教人之忠也)蓋聖人之心不敢以已之愛為已盡
而常以已之憂為未盡也(接上憂愛二字説去謂教人/之忠易盡而得人之仁無窮)
知所以愛天下未知所以憂天下(徒知教人而/不知得人)則吾恐
吾之愛可以行於愛之所及而天下之憂固已伏於愛
之所不及矣(以教人為忠止及一時是謂愛之所及不/以得人為仁及於後世是謂愛之所不及)
我思古之聖人其待天下何厚也(暗指/堯舜)其所以輔之翼
之振徳之者(説教人意之出處上文云放勲曰勞之來/之匡之直  輔之翼之使自得之又從而)
(振徳之朱子集注云輔以立之翼以行之使自得其性/矣又從而提撕警覺以加惠焉不使其放逸怠惰而或)
(失/之)夫亦曰民吾民也吾之所當愛也吾知盡吾之心而
已然使天下後世而皆如吾心之所期則聖人亦可無
憂矣(謂使異日皆能如今日教/人之意則不必得人了)柰之何其不然(轉歸/主意)聖
人有憂焉(因愛字入憂字過得人意以/下説為天下得人者謂之仁)憂之如何憂其
愛之窮而吾之心不能以自達於天下也(謂教人之忠/可行於一時)
(而不能必/行於後世)以聖人愛天下之心而至於不能以自達(傳/過)
(上/句)苟不得人以寄其愛於無窮則聖人之心豈不遂窮
於此哉(苟不得人以寄吾愛天下之心/則教人之忠亦止於一時而已)嗚呼吾於是而
知堯舜氏之心(只一句歸堯舜/語極簡徑可法)教人得人謂忠仁如何
孟氏子其知之矣　敢問如之何而謂之忠(設問/忠字)曰(答/忠)
(字/)盡已之謂忠(朱文公集注云盡已/之謂忠如心之謂恕)如之何而謂之仁
(設問/仁字)曰(答仁/字)愛人之謂仁(孟子盡心上/仁者愛人)然天下之理以
已而愛人者其愛小(指教人以善接/上愛字説主意)以人而愛人者其
愛博(指為天/下得人)愛之小者其愛為易窮(教人以善/及於一時)愛之博
者其仁為無窮(為天下得人/及於異日)非已之愛無窮也(斡一轉/喚下意)
一已之愛有窮而寄其愛於人者無窮也(愛人有窮是/教人寄其愛)
(於無窮是得人應冐子/得人以寄其愛於無窮)知聖人愛天下之忠而不知聖
人憂天下之仁則聖人之志荒矣(應破題不觀聖人憂/天下之心無以知聖)
(人愛天/下之心)聖人以一身而任天下之寄(以下應冐子古之/聖人其待天下何)
(厚也/一段)環視宇宙之内苟有一民之不協於極(書洪範不/恊於極不)
(罹於/咎)不得以自遂其性命之正者(易乾卦各正性/命保合太和)聖人
之心豈安哉(應聖人有憂/天下之心)使聖人之心而不在於斯人
也則亦已矣(反説憂/天下意)若果畏天命而悲人窮也(轉歸正/憂天下)
(意固韓愈諫臣論若果賢/則  畏天命而閔人窮也)則其所以愛利斯人之心始
不能以自己於言而後吾之教始行(説教人以/善謂之忠)吾之教
行而後吾之愛始達(將上文斡轉/應愛天下字)使吾愛天下之心得
與吾之教相繼於無窮是固聖人之心也(以上應冐子/使天下後世)
(而皆如吾心之所期則/聖人亦可以無憂矣)然教可行於一時而不能以必
行於後世吾之教窮而吾之愛亦與之俱窮(謂教人以/善之忠易)
(窮為天下得/人之仁無窮)知其窮而不知憂其窮則是吾之仁亦窮
矣(以上應冐子聖人有憂焉止苟不得人以寄其/愛於無窮一段  文意展轉相生一起一伏)是以
聖人之治天下不遺天下以教(指教人以/善謂之忠)而遺天下以
仁(指為天下得/人者謂之仁)蓋教人之忠固所以盡吾身之責(應冐/子聖)
(人愛天/下之心)而得人之仁乃所以盡天下後世之責(應冐子/聖人憂)
(天下/之心)不以吾身有窮之愛而廢天下無窮之憂兹其為
聖人之盛心哉(以憂愛二字反覆/議論愈讀愈有味)是心也蓋堯舜氏之
心也(串上心字/過本題)當是時也(叙堯舜之時以/下且説教人意)五教敷矣(書/舜)
(典敬敷五/教在寛)聲教暨矣(禹貢朔南暨聲/教訖於四海)命契而教以人倫
矣(孟子滕文公上使契為司徒教以人倫父子有親君/臣有義夫婦有别長㓜有序朋友有信  連用三箇)
(教/字)吾想斯人涵泳於道教之内者皆康衢之童擊壤之
老比屋可封之俗也(列子仲尼篇堯遊康衢聞兒童謡/曰立我烝民莫匪爾極又通歴有)
(老人擊壤於路曰日出而作日入而息帝力何/有於我哉後漢王莽傳堯舜之民比屋可封)其忠厚
氣象去之數千百載尚可想見(且稱美教/人以善處)當時之人無
得而名焉(要引下面/兩忠字來)所可得而名者曰忠信無倦而已
曰忠利之教而已(苟子堯問忠信無倦天下自來又虞/舜有􁂋怛之愛有忠利之教  以上)
(自五教敷矣至此講/教人以善謂之忠)嗚呼吾於此而見堯舜之忠也亦
於此而見堯舜之仁也(引忠字/過仁字)人見其愛天下也而堯
舜之心則曰我何愛也吾之愛雖無窮而吾之憂亦無
窮(又自愛字過憂字愛天下是教/人以善憂天下是為天下得人)何也(喚下/意)憂其愛之
窮也(轉歸得人上時時拈出/憂字愛字愛字照主意)吾之教敷矣豈無尚有未
敷者乎(再演前敷教/事含得人意)吾之教暨矣豈無尚有未暨者乎
(再演前暨教/事含得人意)吾之教有親有義有别有序有信矣又豈
皆有親有義有别有序有信乎(再演前教人倫事含/得人意  注見前)凡
前日之所以愛天下之心皆轉而為今日憂天下之心
(將愛字轉/歸憂字)惟其有憂天下之心而後始足以見其愛天
下之心(又將憂字轉歸愛字照破題/意展轉相生如盤中走珠)故方其未得舜也
所憂者舜而已(應憂字舜本文堯/以不得  為已憂)既得舜則吾之教寄
於舜矣舜之仁即吾之仁也(得舜則教人之心寄/於舜而堯之仁無窮)方其
未得禹也所憂者禹而已(應憂字皋本文舜以/不得禹  陶為已憂)既得禹
則吾之教寄於禹矣禹之仁即吾之仁也(舜得禹則教/人之心寄於)
(禹而舜之/仁無窮)方其未得皋陶也所憂者皋陶而已(應憂字/  本文)
(見上/注)既得皋陶則吾之教寄於皋陶矣皋陶之仁即吾
之仁也(舜得皋陶則教人之心寄於皋陶而舜之仁/無窮  以上三股講為天下得人謂之仁)教
人之忠止於一時之仁得人之仁則可以為萬世之仁
(終篇議論只/是説此二句)使堯舜之心而曰吾之仁博施矣濟衆矣
(語第六如有博施於民而能濟衆何如可謂仁/乎子曰何事於仁必也聖乎堯舜其猶病諸)而且諄
諄然命之也(用孟子/萬章語)則是堯之仁止於七十年舜之仁
止於五十年何以至今無窮哉或曰愛天下者堯舜也
憂天下者亦堯舜也(前面因愛字歸/岩廊憂字上)黄屋之非心(文選/范蔚)
(宗詩黄屋/非堯心)岩廊之恭已(前董仲舒䇿制虞舜游/岩廊之上垂拱無為)然則憂
耶樂耶(今又因憂字/歸在樂字上)曰未得人以前則此憂在於堯舜
既得人以後則此憂在於舜禹皋陶(説得極/是分明)吾觀舜之
徽五典(舜典慎/徽五典)禹之宅百揆(同上咨四岳有能奮庸熈/帝之載使宅百揆曰伯禹)
(作司/空)皋陶之明刑(禹謨帝曰皋陶汝作士/明於五刑以弼五教)此教人之忠
也亦得人之仁也(繳題/意)學者知堯舜之先天下之憂而
憂當知堯舜之後天下之樂而樂(末用范仲淹岳陽樓/記先天下之憂而憂)
(後天下之樂而/樂語繳結有味)謹論
　合二為一格　與程果行教人得人謂忠仁論同意
　　堯舜之知急先務論　　　　　　張　宗
　　　出處(孟子盡心上孟子曰知者無不知也當務/之為急仁者無不愛也急親賢之為務堯)
　　　　　(舜之知而不徧物急先務也堯/舜之仁不徧愛人急親賢也)
　　　立説(聖人以身任天下之重凡天下一事一物/之不得其理皆聖人責也然天下之事無)
　　　　　(窮一人之力有限以有限之力豈能應無/窮之事聖人是以黙察夫先後緩急之宜)
　　　　　(舉天下之大而與賢者共之是不/以天下累其身矣非知之大者歟)
　　　批云(終篇行文有法度中間用事/有綱領真可為後學矜式)
論曰聖人以身任天下(説堯舜以一身/任天下之事)而不以天下累
其身(先務之急在於親賢以天下之事/與賢者共理之方是不累其事)必有見於大者
矣(知親賢方是/智之大處)蓋聖人出而與世接(順説與原/題相應)凡天下
一事一物之不得其理者聖人蓋深憂之(謂天下之務/甚衆皆在聖)
(人身上亦與/原題相應)是聖人以身任天下矣(應破題聖人以/身任天下句)然
聖人以天下自任(轉上/文)而天下之求於聖人者無窮(引/下)
(文/)以有限之力應無窮之求(總上兩句天下之事如此/其多獨力如何理㑹得)
則將求徧天下之事物而求以安之無乃以天下自累
歟(天下事都要事事自去理㑹則不勝其勞累徧周也/用本文而不徧物之意應破題不以天下  其身句)
(反/説)聖人之知蓋知乎此(歸智/字説)是故深居夫事物之表而
黙察夫先後緩急之宜(説出題上/急字先字)舉天下之大而與賢
者共之(説知者無不知也當務之為急/仁者無不愛也急親賢之為務)則吾雖不必以
身應天下而任天下之責塞矣(應破題聖人以身任天/下不以天下累其身意)
嗚呼此則堯舜之所以用其知也(舉本文歸在/堯舜之智上)夫以堯
舜之知而求以徧天下之事物豈有難能者哉(反説堯/舜之智)
(而不徧/物意)然聖人不汲汲於彼而乃以親賢為急其用知
之大者歟(不急於徧物惟急於親/賢此則為堯舜之智)堯舜之知急先務請
申孟子之論　蓋聖人為天下事物之宗主也(應冐子/聖人出)
(而與世/接意)一民之不得其所一物之不得其宜皆歸其責
於聖人(應冐子凡天下一事一物之/不得其理者聖人  深憂之)聖人不為天下則
已聖人而苟有意於天下其能以身辭其責乎(疑辭下/應冐子)
(是聖人以身/任天下矣)然天下至衆而一人至寡也(轉歸/本意)勞者欲
息擾者欲定弊者欲新而不振者欲起(形容天下之望/聖人者如此其)
(衆/)聖人方以身任之而天下之求於我者方來而不已
(應冐子聖人以天下自仕而/天下之求於聖人者無窮)嗚呼亦觀其知之處此而
已矣(歸知字上應冐子聖/人之知篕知乎此)夫匹夫之不被澤成湯不憂
而伊尹憂之(孟萬章伊尹耕於有莘之野云云思天下/之民匹夫匹婦有不被堯舜之澤者若已)
(推而納之溝中其自/任以天下之重如此)西土之蠢不靖成王不憂而周公
憂之(書大誥周公相成王云云有大艱/於西土西土人亦不靖越兹蠢)蓋湯成王不憂
天下而憂伊尹周公之未用也(以上説湯與成王能以/親賢為先務可謂之知)
後世以一人之知欲徧天下而每有不徧者焉(引古者/事過後)
(世謂古者能任賢故可以周知天下之/事後世不任賢故不能周知天下之事)廟謨雄斷光武
非不足言知也(光武本紀賛明明/廟謨﨣﨣雄斷)而三公不任事歸臺
閣天下之事有遺於廟謨之外者多矣(後漢仲長統傳/光武愠先世之)
(失權忿強臣之竊命矯枉過直政不任下雖置/三公事歸臺閣自此以來三公之職備員而已)聰明天
縱太宗非不足以語知也(太宗本紀為人聰明英武有/大志又陸贄奏議太宗以天)
(縱之才有/神器之重)而身兼將相下行臣職天下之事有出於聰
明之所不及者多矣(唐張行成傳帝嘗謂羣臣曰朕為/人主兼行將相事豈不是奪公等)
(名云云行成上疏曰云云左右文武誠無將相才奚用/大庭廣衆與之量校損萬乗之尊與臣下争功哉  以)
(上謂光武太宗不能以親/賢為先務故不足以言知)嗚呼盍亦於聖人之所以用
知者觀之乎(轉歸本題堯/舜事上來)讀書而至於堯典(㸔他用事/只把堯舜)
(二典來舖叙尤見手/段  以下叙堯事)自親九族至和萬邦皆其治之綱
目也(堯典以親九族九族既睦平/章百姓百姓昭明協和萬邦)自授人事以至憂洪
水皆其時事之至切者也(同上敬授人時又/湯湯洪水方割)堯既以身
任之胡不以身親之(反下應以身/任天下意)而明峻徳命羲和咨
四岳若有憂焉何哉(疑辭又歸在親賢上命堯典克明/峻徳以親九族又乃  羲和又帝)
(曰咨四岳注四岳即上羲和之四子分/掌四岳之諸侯  羲和羲叔和仲和叔)讀書而至於舜
典(以下叙/舜事)自徽五典至賓四門皆其治之體統也(舜典/愼徽)
(五典五典克從又賓/於四門四門穆穆)自嗣位至輯五瑞皆時事之不宜
緩者也(同上三載汝陟帝位又輯五瑞/注舜斂公族伯子男之瑞圭璧)舜既以身任之
胡不以身親之(反下應以身/任天下意)而内命九官外命羣后有
能之咨汝徃之命若不容緩又何哉(疑辭歸在親賢上/  同上舜曰咨四)
(岳有能奮庸熈帝之載云云帝曰汝徃哉朝九/官禹稷契皋陶垂益伯夷䕫龍又羣后四)嗚呼此
則聖人所以能用其知者也(惟其親賢/所以為知)吾觀懐襄之患
聖人視天下若已溺之(再説堯舜先務之急在於親賢/上  堯典湯湯洪水方割浩浩)
(懐山襄陵又孟子禹思天/下有溺者由已溺之也)百穀之未播聖人視斯民若
已飢之(舜典帝曰棄黎民阻飢汝后稷播時百谷又孟/子稷思天下有飢者由已飢之也又見下注)
五品之未遜聖人之視斯世若已陷之(同上帝曰契百/姓不親五品不)
(遜汝作司徒敬敷五教在寛又説苑堯存心於天下加/志於窮民云云有一民飢則曰此我飢之也有一人寒)
(則曰此我寒之也一民/有罪則曰此我陷之也)曷嘗不以天下自任(應冐子以/身任天下)
(意/)而一則曰用人二則曰用人(應冐子不以天下累其/身意堯雖遭洪水用禹)
(以平之則天變不足為堯累舜雖有飢民用稷以/養之雖有頑民用契以教之則世變不足為舜累)聖人
蓋有見乎一人之知不足以徧天下也必矣(叙本/文)而先
後緩急必致力於其大者焉(見堯舜智之大處只在親/賢上應冐子黙察先後緩)
(急之/宜)故曰堯以不得舜為已憂舜以不得禹皋陶為已
憂聖人不憂天下而以為天下得人為憂(用此數語繳/上意最切題)
(得見孟子滕文公上堯以不得舜為已憂舜以不/  禹皋陶為已憂云云為天下得人者謂之仁)嗚呼
其善用知者歟其知務之當先者歟(歸在知上先務只/在親賢是謂智)
後世論堯之知曰神舜之知曰大亦既知聖人矣(史記/帝紀)
(帝堯者其仁如天其智如/神又中庸舜其大智也與)而又舉天下之功而歸之聖
人曰無能名曰有天下而不與(論語泰伯子曰大哉堯/之為君也云云蕩蕩乎)
(民無能名焉又孟滕文公君哉舜也巍巍乎/有天下而不與焉  證不以天下累其身意)聖人豈自
處於無事而忘天下者哉(設難回/喚下意)以身任天下不以天
下累其身其惟堯舜歟雖然孟子之言主於仁而言也
(見本/題注)夫言仁而先其知孟子善論聖人者歟(孟子本文/先説堯舜)
(之知後説/堯舜之仁)蓋昔者皋陶之為帝謨既曰知人安民矣(書/皋)
(陶謨皋陶曰都/在知人在安民)至於九德而下則皆知人之事而安民
累不及焉何哉(設難陶同上皋陶曰都亦行有九德云/云皋  曰寛而栗柔而立愿而恭亂而)
(敬擾而毅直而温簡而亷剛/而塞疆而義彰厥有常吉哉)蓋孟子言仁不言仁而言
知皋陶言安民不言安民而言知人聖賢之言是或一
道也(皋陶之言知人即孟子之言知/皋陶之言安民即孟子之言仁)後世謂皋陶以知
為帝謨(舉此一智亦切殺揚問明皋陶/以其智為帝謨  身者逺矣)愚於此尤信謹
論
　前篇謂教人之忠為易盡得人之仁為無窮必須得
　人而分吾教人之憂
　此篇謂徧物之智為難盡親賢之仁為易周必須親
　賢而為吾先務之急
　就題發明格　與後篇觀乎賢聖天地論同意
　　君子之志於道如何　　　　　　黄印生
　　　出處(孟盡心上孟子曰孔子登東山而小魯登/太山而小天下故觀於海者難為水遊於)
　　　　　(聖人之門者難為言觀水有術必觀其瀾/日月有明容光必照焉流水之為物也不)
　　　　　(盈科不行君子之志於道也不成章不達/  朱子釋云此章言聖人之道大而有本)
　　　　　(學之者必以其/漸乃能至也)
　　　立説(謂吾道之大未易以遽至彼欲超詣徑造/者殊無下學上達之工夫故君子用心於)
　　　　　(斯道以漸而至則未至者亦/可至焉頋吾之所志何如耳)
　　　批云(主晦庵循序漸進之説破象山直詣徑造/之病深得孟子此章本㫖有功於後學多)
　　　　　(矣筆力老蒼文脈貫/通論中之巨擘也)
論曰學有未易以遽至者(聖道之大未可以超詣徑造/即朱子學當以漸乃能至之)
(意/)亦在夫人心之而已(心字指志字之詩/志者心之所  也)學何學也(喚/下)
(文/)學道焉耳(喝出/道字)而道豈易言哉(應破/易字)道固未易言也
而亦未有終不可至者(申上文又/應破至字)特患夫學者之不心
乎此也(歸重在/志字上)苟其心之心乎道也(貫上/心字)一念所發惟
此乎在而不間乎其他(志惟在/乎道)見之真而趨之决也積
之久而行之力也(説志/字意)雖斯道之大若未易以遽至(應/破)
(題/語)而此一心之不息且有必至之理(若有志於道/則道必可至)焉用
夫超詣徑造以為髙哉(須要以漸進/安可以直到)學道而求為超詣
徑造之髙(又轉過上句/學陳止齋文)則有非下學者之事(下學上達/是漸進工)
(夫/)而道有弗若是易易然者(應主意未/易遽至意)曷若决諸吾心
之所之(歸在志/字上)心惟道之趨則道其終不可至也耶(謂/之)
(未易遽至者所以見吾道之大謂之未有終於/不可至者所以見立志之堅此文字反覆處)吁道之
大未易遽至也(又反應/破題語)求道者亦志之耳志於是者必
至於是(又歸在/志字上)孟軻氏所以為君子言之(引本/文)志在焉
則道雖難言而豈終難哉(志在於道則/道不難至)君子之志於道
如何世之君子其亦志軻之所謂志則道矣(舉題處下/語亦老健)
(不草/草)　軻長於譬喻者也(便用孟子起連/接上文不斷)請以水喻(本/出)
(處有觀於海者難為水/之語故原起借此為喻)水之大未有若海者矣渺渺然
歸墟之谷莫可涯也(列湯問渤海之東有大壑焉實惟/無底之谷名曰歸墟八紘九野之)
(水天漢之流/莫不注之)而百川之能至是豈一朝夕之遽哉(揚學/行百)
(川學海而/至於海)滿乎其中溢乎其外而後沛乎其莫禦滔滔
汨汨而匯於斯也(謂水之至於海亦以漸而進禹孟若/决江河沛然莫之能禦也又  貢東)
(匯于海也匯/水之聚)水雖無心而實動物(説志字用/前輩議論)其為物也
動則其晝夜不舍而東之海也雖謂水之志也亦宜(孟/源)
(泉混混不/舍晝夜)惟學者之志於道亦然(歸題/意)聖人之道之大
一海也(下語老海聖道/之大猶  之大)學不至聖人之道是水不至於
海尋常之汚瀆耳(反説/有力)道之海未易至也望洋者有焉
(應破未易至字伯莊秋水時至百川灌河兩涘諸涯之/間不辨牛馬河  欣然自喜以天下之美為盡在已順)
(流而至於海望洋向若而嘆北海若曰井蛙不可以語/於海者拘於墟也天下之水莫大於海萬川歸之不知)
(何時止/而不盈)噫未必其果未易至也特其志之未加耳(應未/易至)
(字歸在/志字上)昔者聖人之於道蓋自其十五之年已志乎此
(用志字切而語為政/吾十有五  志於學)自是而立(同上三/十而立)自是而不惑(同/上)
(四十而/不惑)自是而知命耳順以至於從心不踰矩之時(同/上)
(五十而知天命六十而耳順/七十而從心所欲不踰矩)斯時也聖道其海矣(學至/於道)
(猶水至/於海)以聖人之為道亦於其志焉得之(就孔子志/上過下意)孰
謂學者之不志於斯也而未易遽至之道可以易易言
哉(入本題應冐子/學未易以遽至)軻蓋未嘗以易言之而怠學者之志
(接上/易字)亦未嘗以難言之而絶學者之志(又以難字與/易字對説)苟
志焉則雖未易遽至之道吾知其終可至也(應冐子道/固未易言)
(亦未有終/不可至語)道蓋難言也(先挈道字説題下過/大講文脈亦不斷)超乎無物
之先而行乎有物之後(莊子自本自根未有/天地自古以固存)即三才而
三才在所貫即萬事而萬事在所統無精粗無鉅細無
乎不寓焉者也(以上形容聖道之大/處出入先儒議論)聖人者該其體之
全㑹其用之大而曾無虧欠(道之全體大用皆/備於聖人之一身)故語道
之大者至聖人止矣(荀子禮論聖人者道之極也又中/庸故君子語大天下莫能載焉)
道止聖人之為大則其所謂大者毋乃抗之以自孤乎
(設疑/辨難)聖人未始以其道之大而孤立於天下也(解上文/因反歸)
(正學陳止齋仲尼/不為已甚論文法)人皆可能也(中庸夫婦之不/肖可以能行焉)志於道
一語昭昭然號於人(説出/本題)惟懼夫人有未至(應冐子/未至字)吾
之所至者由之果賜之達(子路之果敢子貢之通/達  語由也果賜也達)曷嘗
不欲一蹴而詣其極而終未獲窺其奥者(一蹴一步也/謂學者非不)
(欲一步而徑造聖人之道/而終不能見聖道之藴奥)亦或欲速者累之而卒之移
其志(抑二子有超詣徑造之/病  語欲速則不達)陋巷之子於其心齋限智
慮之頃而求所謂道(語顔淵賢哉回也一簞食一瓢飲/在陋巷又莊子回曰敢問心齋又)
(回曰墮肢體黜聰明/離形去知同於大道)一以夫子為準的(顔回志孔/子之志)終日
如愚蓋有循循以進之功(語子曰吾與回言終日不違/如愚  取顔子有下學上達)
(之工/夫)正猶百川學海而至於海者進不止也(應原題百/川能至之)
(之語未語吾見其/進也  見其止也)道豈果未易至哉(應冐/子語)君子而求至
於道則亦至之而已(在於/志上)軻之喻諸人者曰立志曰持
志曰志壹曰專心致志(舉孟子數箇志字證題孫孟萬/章下懦夫有立志又公  丑上)
(持其志無暴其氣又志壹則動氣又告/子上其一人專心致志惟奕秋之為聽)其所以立是志
者亦立於道耳道外非吾志也(以上解孟子之/立志在於道)其所以
持其志者亦為道持之耳舍道則志不在是也(以上解/孟子之)
(持志在/於道)志惟壹則純乎道不少雜焉而蹶趨於血氣之
馳也(以上解孟子之志壹亦在於道動孟公孫/丑今夫蹶者趨者是氣也而反  其心)志惟專
則凝於道不少誘焉而望望乎援鴻鵠之弓也(以上解/孟子之)
(志專亦在於道鵠孟告子上一人雖聽之/一心以為有鴻  將至思援弓繳而射之)軻之志若是
然也(總孟子上面/四箇志字)此志壹定二不貳三不參不東以西
不南以北(用朱文公敬齋箴語不/貳以二不參以三云云)勉焉而非強揠循焉
而非躐等久以持之不倦以終之(皆是循序/漸進之意)則仁若未
易以遽至也而充其事親之實而至於無一念之非仁
則仁之道可至矣(孟離婁上仁之/實事親是也)義若未易以遽盡也
而充其從兄之實而至於無一事之非義則義之道可
盡矣(同上義之實/從兄是也)禮智若未易以遽能也而充其節文
知斯之實而至於無一節之非禮無一端之非智則禮
智之道可能矣(同上智之實知斯二者弗去是也禮之/實節文斯二者是也  以上三股應冐)
(子道未易以遽至/未有終不可至者)身即道也而吾身之能誠(孟反身而/誠樂莫大)
(焉/)性即道也而吾性之能養(孟子存其/心養其性)天即道也而吾
天之能知(同上知其性/則知天矣)一理徹而萬理融(用伊/川語)又孰有
見海若而歎不足以語秋水者哉(應原題以水為譬意/  見原題莊子注)
至則軻幾於孔矣(謂孟子之志於道幾及孔子蓋原題/已用孔子志學事故以孔孟字夾用)
軻則幾於孔矣而世之君子不皆軻之學孔也(説孟子/以志於)
(道之説誘/天下之人)不小吾聖人之道以為易能(此志失/之不及)則大聖
人於過髙而謂終不可幾及也(此志失/之太過)軻實憂之(孟子/欲引)
(而志/於道)始之以觀海之難以喻吾道之大若未易以遽至
者(見本題注以應冐/子道未易  遽至)繼之以觀水有術以喻斯道之原
有可得而求者(應冐子志於/是則至於是)而終之以盈科而進之喻
以見學者而志於斯則道未有終不可至者(應冐子一/此心之不)
(息且有必/至之理)嗚呼君子人歟其亦志軻之志以道孔之道
歟(貫合題下/文勢圓轉)而吾猶疑夫道有未易言者也(此篇文字/最是好從)
(冐子過原題過大講過結尾/處一串説去文脈不斷可法)何也軻之言諒為時之君
子發也(此語蓋為戰/國之人設)若告子若萬章若公孫丑要皆有
志乎道(三人皆孟/子弟子)究其所以質諸軻則丑之問氣易於
論氣者也(孟公孫丑上敢問何謂/浩然之氣曰難言也)告之言性易於論性
者也(孟告子上告子曰性猶杞栁也義猶桮棬也又/曰性猶湍水也又曰生之為性又曰食色性也)章
之問舜易於議聖人者也(孟萬章曰堯以天下與舜有/諸孟子曰否天子不能以天)
(下與/人)道可易乎哉(應冐子/易字)如三子者吾意其枵乎其中
而騖乎其逺(枵空虚也/騖馳驟也)不少得乎道而遽曰道可以立
至焉(三子以道/為易至)下學之功不加而躐求上達之事(三子/皆有)
(超詣徑造之病而無/下學上達之工夫)志則大矣如未足以入道何(貶三/子不)
(能至乎聖/人之道)此固軻之所憂而有不成章不達之語以警
夫求道之君子(見本題注朱子釋云成章/所積者厚而文章外見也)噫又豈惟戰
國之君子為然(含譏當世意是學吕中帝王治安/之本論尾結又豈特漢事為然)謹論
　就題發明格　與前篇君子之志於道論同意
　　觀乎賢聖天地如何　　　　　　章祥道
　　　出處(揚子修身篇觀乎賢人則見衆人觀乎/聖人則見賢人觀乎天地則見聖人)
　　　立説(道不可以頓悟也悟道固有其幾而進道/必有其序由近之逺由淺入深由小至大)
　　　　　(當以漸進是必離乎衆人而後可以及賢/人及乎賢人而後可以造聖人造乎聖人)
　　　　　(而後可以參天地蓋有次序/者在非可以躐等而進也)
　　　批云(循序漸進之説得之朱子中間議論出/入伊洛諸儒非可與直詣徑造者語也)
論曰吾道至造化而極(吾道字包聖賢/造化字包天地)學者要不可以
頓悟也(由衆人至賢人由賢人至聖人由聖人至天地/當循序漸進未可以頓然便悟也悟字有觀意)
夫道無終窮(接上道字包/聖賢天地意)固非局於淺識者所能知(説/觀)
(字/意)亦非急於躐等者所能造(説循序/漸進意)彼其躐等以進非
不可以言頓悟之學(應破題頓/悟二字)究其極亦終於茫昧而
已(若不以漸而進則所謂/觀者終於不知而已矣)何也(喚下/意)悟道固有其機而
進道必有其序(主意在/此兩句)近之而後逺也淺之而後深也
微小充之而後可以廣大也(此三句指由衆人而賢人/由賢人而聖人由聖人而)
(天地/意)未離乎衆而曰我賢者欺也(離乎衆人方可到賢/人反是則為欺誑)
未及乎賢而曰我聖者妄也(及乎賢人方可到聖/人反是則為妄誕)未造
乎聖而曰我參天地者荒也(造乎聖人方可到天地反/是則為荒怱  欺妄荒三)
(字與大/講相應)由衆觀賢(進一/等)由賢觀聖(再進/一等)由聖觀天地(又/進)
(一/等)庶幾循序觀之亦循序進之(即前面非可以淺識/而知躐等而造之意)而
道之妙在我矣(吾道至天/地而極)而曾謂欺者妄者荒者之可
以得道乎(總前面欺妄/荒三箇字)子雲論道始曰觀賢次曰觀聖
又其次終之以觀天地(叙本/文語)截乎等級之嚴有如此(一/級)
(髙一級一/層髙一層)吁學者欲進而觀聖人又進而觀天地可不
先自觀賢始(當循序/漸進)不然觀我生未能賢於衆焉則去
道已逺而於聖人天地吾何以觀之哉(反説有味生易/觀卦觀我)
觀乎賢聖天地如何請申子雲之本㫖　粤自絪緼判
而形體均(有天地之氣而後有人之形/易繫辭天地絪緼萬物化醇)　形體均而性
真具(有人之形便具天地之性賦朱/文公云氣以成形而理亦  焉)賢得此道而為賢
聖得此道而為聖天地得此道而為天地(謂賢聖天地/本同此道)
一反觀之(喝出/觀字)而賢聖天地之道具焉而謂不可以頓
悟何哉(應破題頓悟二/字設疑辨難)嗟夫是以天地之性觀道而未
以氣質之性觀道也(朱文公云有天地之性有氣質之/性  天地之性則純粹至善無智)
(愚無賢否一本而已矣氣質之性則稟/受不同有昏明有厚薄非可以一㮣論)論性不論氣不
備論氣不論性不明(性是天地之性氣是氣質之性衆/人賢人則是氣質之性聖人則天)
(地之性云張横/渠正䝉  云)性猶水也(以水/為譬)有流而未逺固已溷濁
則衆人也(衆人之性如/水濁中之濁)有流而漸逺方有所濁則賢人
也(賢人之性如/水清中之濁)有流而至海終無所汚則聖人也(聖人/之性)
(如水清中之清伊以上數/語見近思録程  川云云)聖人即天地之性雖賢人亦
未離氣質之性(總前面/説話)是可泛泛觀之而一蹴可以詣
此道乎(應非可以淺識而/知躐等而進之説)故必加澄治之力使濁歸於
清則所觀漸明而衆可進於賢矣(澄衆人之濁而漸進/賢人之清  亦是用)
(伊川/語)復加淵深之功使清勝夫濁則所觀益明而賢可
進於聖矣(由賢人濁中之清而/愈進聖人清中之清)苟至於聖則湛然不滓
粹然不雜渾然天理之性(聖人之性即/天地之性)徹上徹下其觀
殆有不容間者兹其為漸進之學也(應冐子語道固有/其機造道必有其)
(序/意)彼欲頓悟以求道者祇自恍惚耳自誕謾耳道安在
哉(應冐子彼其躐等以進非不可以言/頓悟之學䆒其極亦終於茫昧而已)昔者聖人之立
教也(入講道有/等級意)自道徳性命降而仁義禮樂(孟子題辭/仁義道徳)
(性命之言又離婁上仁之實事親是也義之實從兄/是也禮之實節文斯二者是也樂之實樂斯二者)降
而文行忠信(語子以四教/文行忠信)又降而射御書數(記六藝禮/樂射御書)
(數/)又降而徐行折枝(孟為長者折枝又/徐行後長謂之弟)又降而洒掃應
對(記洒掃應對進退下數箇降/字是學沈渙學道損益論文)是豈淺視吾道而至是
耶(疑辭/設難)忱悲天下視此道過髙或索之清静寂滅之境
(此是佛老之學生韓原道今其法曰必棄而君臣去/而父子禁而相  養之道以求其所謂清静寂滅者)而
終不見天地賢聖之大全也(歸本/題意)譬如行逺必自邇譬
如登髙必自卑(中庸君子之道譬如行/逺必自邇登髙必自卑)撤籓籬捐門牆
去簾陛乃使塗之人一舉足可以觀宗廟之美百官之
富豈理也哉(以此比直詣徑造之徒言吕與叔詩剖破/籓籬即大家又賈誼䇿  人主之尊譬如)
(堂羣臣如陛衆庶如地故陛九級上簾逺地則堂/髙又語不得其門而入不見宗廟之美百官之富)吁是
則聖人之所憂而子雲切切為修身者告也(叙本/出處)嘗因
子雲之論求之昔矣(考䆒/古者)善學道者莫如孔門(用孔門/實事)
大抵皆以循序進道而未始躐等以求頓悟之學也(應/冐)
(子循序漸進躐/等頓悟之語)當時從游三千徒亦衆矣(此説衆人貳/韓顔子不)
(過論登孔氏之門/者衆矣三千之徒)而賢哉之稱夫子獨為顔子申美之
則知賢於衆者顔子一人而已(此説賢人異於衆人一/語賢哉回也一簟食)
(瓢飲在陋巷人不堪其憂/回也不改其樂賢哉回也)雖子貢亦曰賜也何敢望回
他可知也(語子謂子貢曰女與回也孰愈對曰賜也何/敢望回回也聞一以知十賜也聞一以知二)
孔門之衆何嘗敢躐等賢者之道而以賢自居哉(以上/説觀)
(乎賢人則/見衆人)聞一知十有不善未嘗不知顔之自觀亦卓
矣(見上注又繫辭顔氏之子其殆庶幾乎/有不善未嘗不知知之未嘗復行也)以其未達一
間之學雖謂之亞聖可也(孟子顔淵具體而微又揚子/顔子亦潜心於仲尼矣未達)
(一間耳又孟子題辭/命世亞聖之大才也)而回也拳拳服膺惟恐失之(中庸/子曰)
(回之為人也擇乎中庸得一/善則拳拳服膺而弗失之矣)以至仰之髙也鑚之堅也
瞻前而忽後也(語子罕顔淵喟然嘆曰仰之彌髙/鑚之彌堅瞻之在前怱然在後)瞠若
乎奔逸絶塵之後(莊子顔淵問於仲尼曰夫子步亦步/也夫子言亦言也夫子趨亦趨也夫)
(子辨亦辨也夫子馳亦馳也夫子言道回亦言道/也及奔逸絶塵而回瞠若乎其後瞠音撑瞪目貌)而視
夫子如天之不可階而升回之賢又何嘗躐聖人之道
以聖自居耶(以上説觀乎聖人則見賢人而語夫子/之不可及也猶天之不可階  升也)
乃若忠恕一貫(語子曰吾道一以貫之云云/曽子曰夫子之道忠恕而已)聖智兼全
(孟孔子之謂集大成云云始條理/者智之事也終條理者聖之事也)夫子之道亦既聖矣
(孟仁且智夫子既聖/矣夫聖孔子不居)如天之覆也如地之載也固不待
觀而見之(見下/注)而吾夫子循循工程曾不少足(語夫子/循循然)
(善誘人博我以/文約我以禮)不惑必四十知命必五十(語四十而不/惑五十而知)
(天/命)祖述則堯舜也憲章則文武也上律下襲則天時水
土也(中庸仲尼祖述堯舜憲章文武上律天時下/襲水土譬如天地之無不持載無不覆幬)若聖
與仁且曰則吾豈敢(語子曰若聖與仁則吾豈敢抑為/之不厭誨人不倦則可謂云爾已)
(矣/)夫子之聖又何嘗不仰觀俯察肯自謂與天地同流
乎(以上説觀乎天地則見聖人子易繫辭仰以觀於天/文俯以察於地理又孟子君  云云上下與天地同)
(流/)由此觀之孔門之衆希顔子之賢者也(觀乎賢人/則見衆人)顔
子之賢希夫子之聖者也(觀乎聖人/則見賢人)夫子之聖又希天
地之所以為天地也(觀乎天地則見聖人希以上三句/學通書語士希賢賢  聖聖希天)
固非於衆之外有顔之道非顔之外有聖之道非聖之
外有天地之道(總上文謂聖賢/天地本無二道)而等級次序則有不可
紊者耳(應冐子悟道固有其/機進道必有其序)使衆不於顔是觀而曰吾
觀即顔果顔之道乎(不觀賢人何/以見衆人)外顔而為孔之觀而
曰吾觀即孔果孔之道乎(不觀聖人何/以見賢人)外孔而為天地
之觀而曰吾觀即天地果天地之道乎(不觀天地何/以見聖人)故
必真為顔是觀而後可以語顔子復焉執焉之事否則
欺非賢也道何在(應冐子未離乎衆而曰我賢者/欺也  通書復焉執焉之謂賢)真有
顔之觀而後可以語孔子性焉安焉之事否則妄非聖
也道何在(應冐子未及賢人而曰我聖者/妄也  通書性焉安焉之謂聖)真有孔之觀
而後可以語淵淵其淵浩浩其天之事否則荒非天地
也道何在(應冐子未造乎聖而曰我參天地者/荒也  中庸淵淵其淵浩浩其天)學道不
可以頓悟而以漸進吾於孔門見之矣(應主意頓悟/漸進四字)孟
軻續孔道之傳者也(引孟/子説)其論樂正子之為人必以善
信於此可以觀賢矣(樂正子孟子弟子孟浩生不害問/曰樂正子何人也  子曰善人也)
(信人/也)而美大聖神則未遽許之(同上何謂善何謂信曰/可欲之謂善有諸已之)
(謂信充實之謂美充實而有光輝之謂大/大而化之之謂聖聖而不可知之之謂神)無他道不可
以頓悟故也(又應主意/頓悟字)有善信始可言美大大則化而
聖矣既聖始可言不可知之神神則天地矣(見上注謂/孟子之言)
(亦有次第等級/非頓悟之學)無善信而曰可以聖未聖而曰可以神
得非誣且誕之尤者乎(將上文反説證/題意漸進之説)子雲脩身一篇
曰衆曰賢曰聖再三辨之而論其所以觀必始乎賢中
乎聖卒乎天地(見本/題注)其亦得孔孟之遺㫖而覺天下以
漸進之學也歟(總結孔孟事又/應主意漸進字)雖然未也(推廣/題意)有先知
焉知則無先有後覺焉覺則無後(用前輩語説觀之一/字謂有待於我之觀)
(猶有形迹不待於我/之觀是為造道之妙)有觀之觀又孰若不觀之觀乎(觀/是)
(有心不觀/是無心)一理徹萬理融又孰為賢孰為聖孰為天地
道之屬屬一方寸耳(到此地位是造道之/妙處不可得而擬議)此非頓悟之
學也漸進之極功也(又應/主意)子雲所謂擬議形迹之觀乎
(抑揚子觀/之之説)不然何以即太𤣥擬易(揚雄作大𤣥/以擬周易)而論聖
人參諸身亦曰擬天地(揚子聖人擬/天地參諸身)去其擬融其觀(擬/則)
(為有迹去其擬則為無迹觀/則為有形融其觀則為無形)要當真有得於賢聖天地
之外(進一/步説)謹論
　傷今思古格　與何贄循良核實之能同意
　　孝宣舉廉得真如何論　　　　　陳若蒙
　　　出處(漢宣帝紀黄龍元年詔曰/舉廉吏誠欲得其真也)
　　　立説(以廉律已乃古者士夫之常不待人主之/責實自世變汚下廉恥道喪欺偽者多求)
　　　　　(其廉之真者寡於是人主之舉廉吏欲得/其真可以觀世變矣吁以廉舉吏意已非)
　　　　　(古而又使人主致疑於舉者/之非真為士者能無愧乎)
　　　批云(意有感慨文有曲折説得真字出其味/悠然以長其辭婉然成章此老作也)
論曰以士夫律已之常(以廉侓已乃古者士夫/之常未嘗有真之名)而至勤
人主之責實(至漢時欺偽者多於是有舉/廉得真之説實字指真字)是可以觀世
變矣(謂漢世/不如古)夫人之一身關於綱常者為甚大(接上律/已之常)
(説得/開濶)則凡我之所當為者豈必待上之人有所為而然
哉(設難人謂廉乃常事/奚待  主之責實)自義利取舍之戒不明(解變説/世  意)
而寡廉鮮恥之徒雜出(謂漢世廉吏少而欺偽多則前/漢司馬相如傳寡廉鮮恥  俗)
(不長/厚)人欲横流於穹壤之間(横去聲舍穹天也壤地也/謂人皆  義取利滿於天)
(地/間)我之所以秉彛好徳者類皆喪其所有(喪去聲彛詩/民之秉  好)
(是懿/徳)至有竊清之名而行汙之實(汙昔烏謂/不廉者)求其真者
蓋寡焉(喝出/真字)此廉之所以得稱於當世也(謂廉之真者/少所以有舉)
(廉得真/之名)吁以廉舉吏意已非古而又使人主致疑於舉
者之非真(挑剔得廉字真/字出意有感慨)為當世之士亦可以自愧矣
(責士大夫/不如古)宣帝綜核名實之主也(本賛信賞必/罰綜核名實)黄龍一
詔(本題/注)懇懇然慮舉廉之為難而又慮夫得廉之真者
為尤難(剔得廉真/二字分曉)嗚呼廉特古人之常事而漢世以為
士夫之髙致(應破題以士夫律已之/常至勤人主之責實)此愚深有感於世
變者也(應破世/變二字)孝宣舉廉得真如何請慨論之　嘗謂
舉世皆醉則醒者張其目舉世皆濁則清者揚其波(以/醒)
(與清字比廉字又離騷舉世皆濁我獨清衆/人皆醉我獨醒  何必掘其泥而揚其波)使士夫有
獨醒獨清之名(有醉而後醒之名始見有濁而後清/之名始見有貪而後廉之名始見)固
非士夫之幸亦豈世道之幸耶(應破士夫/世變意)一介不取之
節不獨一伊尹商之士皆伊尹也(謂商之士皆如伊尹/之不取  孟子萬章)
(伊尹非其道則一/介不以取諸人)首陽茹芝之風不獨一伯夷周之士
皆伯夷也(謂周之士皆如伯夷之清誓史記伯夷/𨼆於首陽山採薇而食之  不食周粟)亦不
聞其廉稱何也(設難字喝/出廉)嗟夫(解/)聖賢講明所習何訓
命義大閑所守何戒(應律已之常意之唐卓/行賛命義天下  大戒)一節不謹
没齒餘憾(没齒猶終身也餘憾有餘/恨也  語没齒無怨言)則夫所謂廉者特
吾職分所當為之事(又喝出廉字應冐/子凡我所當為意)如事親之孝若
曾子可也曷嘗以為有餘哉(昔者士夫之廉如曾子之/孝皆以為常事  孟子離)
(婁上事親若/曽子者可也)蓋至盤庚則有總貨之戒冏命則有惟貨
之譏(廉恥道喪世變不如古貨書盤庚/無總于貨寶又冏命惟  其吉)或者以為成湯
文武之隆未嘗數以貨飭其臣也(謂古者士夫皆/廉不必戒飭)其殆
商周之衰乎(盤庚冏命之時不/如禹湯文武之時)吁此愚世變之説也(應/主)
(意世/變字)下是風氣愈漓利欲滋長(世道愈/趨愈下)為春秋之瀆貨
無厭(左昭公叔向曰晉有/羊舌鮒者瀆貨無厭)為戰國之嗜利忘恥(前陳平/傳士之)
(頑鈍嗜利亡恥者亦多歸漢恥以上應冐頭義/利取舎之戒不明而寡廉鮮  之徒雜出意)求如陳
仲子者蓋千萬不一二焉(孟滕文下陳仲子/豈不誠廉士哉)然而織屨
辟纑寧居於陵而不居兄之室(同上彼身織屨妻辟纑/以易之也  辟音璧纑)
(音盧辟績也纑練/麻也又見下注)咽李哇鵝寧妻之食而不母之食(同/上)
(井上有李螬食實者過半矣匍匐徃將食之云云辟兄/離母處於於陵他日歸有饋其兄生鵝者已頻顣曰惡)
(用是鶃鶃者為哉他日其母殺是鵝也與之食之其兄/自外至曰是鶃鶃之肉也出而哇之云云以母則不食)
(以妻則食之以兄之室則不居/以於陵則居之注於陵地名)曾是以為廉乎(謂陳仲/子非廉)
(士/)嗚呼聖賢之所不齒而通國乃以為廉世道抑可知
矣(應世變字與求/其真者蓋寡意)俗流失世敗壊不至乎秦不止也(廉/恥)
(道喪至/秦而極)漢興其世道之一機乎(應世變字方/引入漢來)而又適值
乎倥偬之日(漢髙祖時倥/偬猶匆冗也)則使貪使詐吾何擇焉(説是/時未)
(暇擇吏/之廉)固有身為宗臣甘受自汙之名(前漢蕭何傳多/買田宅賤貰貸)
(以自/汙)位居宰相不免受金之辱(陳平傳或䜛平曰臣聞/平使諸將金多者得善)
(處金少者得惡處云云無知/對曰云云受金安足疑乎)一再傳而文帝若可以革
吏治矣(漸漸引入/來過文帝)然漢之化猶淺而秦之染滋深(漢猶/秦染)
(謂漢繼秦後未有更/革士大夫尚仍秦舊)孝廉一詔至萬家而無應令者(文/帝)
(本紀十二年詔舉廉萬/家無應令  舉一廉字)則簠簋不飭寧能免年少之嘵
嘵乎(賈誼䇿大臣不廉曰簠簋不/飾  嘵嘵奴交反猶喧喧也)繼而建元發䇿(過武/帝見)
(下/注)首以廉恥貿亂未得其真為問(武帝䇿董仲舒制曰/今廉恥貿亂未得其)
(真字舉一廉字一/真  證題甚切)仲舒之對非不剴切(仲舒對/武帝䇿)或者已
覘於三䇿委曲之不合而迎逢者至矣(武帝三䇿仲舒/三對不合帝意)
(擯為江都相而公孫/𢎞阿諛逢迎帝意)平津之寵既穹(公孫𢎞為相/封平津侯)布被
之詐猶飾(汲黯曰𢎞位三公為布被此詐也𢎞曰/夫以三公為布被誠飾詐欲以釣名)何其
不近人情也耶帝亦卒售其欺而已(管仲云三子非人/情不可近  謂武)
(帝受公孫/𢎞之欺)嗚呼(嘆咏/思古)古非無廉士也(又喝出/廉字)簡廉之教
特古人九徳之一耳(書皋陶謨亦行有九徳曰簡而/廉  應廉特古人之常事耳)漢
之人主乃能以是求之士大夫乃不能以是應之(應冐/子漢)
(世以為士夫之髙致及人/主致疑於舉者之非真意)吁甚可嘆也耶(又嘆詠/傷今)宣帝興
自閭閻誠知民生之疾苦係於吏治之廉汙(循吏傳序/宣帝興於)
(閭閻知民事之/艱難見下注)拳拳然以責實為心(應主意責實字守/同上及拜刺史)
(相輒親見問觀其所繇退而考察所行以/質其言有名實不相應必知其所以然)夷考是時(考/究)
(宣帝/之時)送迎省費如霸者固少有(黄霸傳為穎川太守曰/數易長吏送故迎新之)
(費廉此/是  者)而虧湟中之糴者比比皆是(趙充國傳上屯田/奏湟中穀吾謂耿)
(壽昌中丞糴三百萬斛耿中丞請糴百/萬斛乃得四十萬斛  此是不廉者)家無餘財如邑
者不多見(朱邑傳身為列卿家/無餘財  此是廉者)而增僦車之錢者滔滔
若流(田延年傳請增僦直車凡六/千萬餘錢  此是不廉者)於是今年而有郡國
牧養之詔(本始元年詔郡/國謹牧養民)明年而有吏不廉平之詔(神/爵)
(三年詔吏不廉/平則治道衰)又明年而有欺謾避課之詔(黄龍元年/詔令吏或)
(以不禁奸邪為寛大云/云務為欺謾以避其課)至是而舉廉得真之詔又下矣
(見本題/詳注)帝何切切於是哉(設/問)帝之心是則然爾(生下/文)抑
古者事舉言揚之制出長入治之職不專在是(應古者/以廉律)
(已乃士夫之常意興記文王世子或以事舉或以言/揚又禮地官使民  賢出使長之興能入使治之)向
使在位皆素絲正直之風(詩羔羊在位皆節儉正直/云云羔羊之皮素絲五紽)立
朝皆氷蘖自將之操(李義山傳氷蘖自將之言/士大夫如氷之清蘖  苦)則所與
我共理者皆將芥軒冕而塵珠玊矣(宣帝本紀與我共/理者其惟良二千)
(石乎又用通書語銖/視珠玉塵視軒冕)吾知舉廉得真之詔不必下也(以/上)
(謂漢之吏苟如古者之亷則/為常事耳又何待下此一詔)然則班固作漢吏傳以循
良稱而不以亷稱者亦豈無見於此歟(漢循吏傳序云/云是故漢世良)
(吏於斯為盛/繳講中意盡)　抑吾有感於世變而考之聖賢之遺論
焉(應主意/世變字)傳曰官之失德寵賂章也國家之敗由官邪
也(左桓二年臧哀伯曰國家之敗/由官邪也官之失徳寵賂章也)孟子又曰上下交征
利則其國危(孟子梁惠/王上云云)夫寵賂何至於敗家征利何至
於危國古人立論乃如是之確何耶(申上文反覆/辨難作議論)蓋人
主之所恃者人心而已(歸重在/人心上)吏治之貪廉民生之休
戚係焉(吏廉則係民之休/貪則係民之戚)民生之休戚國家之存亡基
焉(民之休則國存/民之戚則國亡)此斷斷不可易之理也(取上面聖/賢議論)自
非卓然有見之君鮮有不徇於流俗者(又歸在人/主身上)宣帝
舉廉之詔(又歸/本題)其亦更嘗久而世故深閲歴多而人情
熟而見於黄龍之年(黄龍元年乃宣帝之末年乃下舉/亷得真之詔惜其不早下此詔也)
惜夫晚矣哉(斷送語/老成)謹論
　傷今思古格　與陳若䝉孝宣舉廉得真論同意
　　循良核實之能如何論　　　　　何　贄
　　　出處(唐陸贄奏議漢宣精吏能/故其時萃循良核實之能)
　　　立説(古之吏有循良之實而無循良之名上之/人亦無待於考核後世吏惟不能皆循良)
　　　　　(也故宣帝不得不嚴為考核之法其間梢/稍循良者始得以能自名而帝亦有精於)
　　　　　(吏能之稱此名要非帝之所樂聞/也適足以驗吏治之不如古爾)
　　　批云(意婉曲文條暢説得實字/出有感慨有抑揚佳作也)
論曰吏不必有名也(謂古者之吏/無循良之名)任吏而以名稱之(至/漢)
(吏始有循良之名而且至於/考核其實  名字反形實字)自吏治之不如古始(見得/考核)
(之法不如/古者之時)葢古之為吏者有循良之實而無循良之名
(分曉説/出主意)其任吏者有樂與之情而無嚴察之意(古者未/嘗考核)
(其實題以上數/句為  下張本)當是時也循良之名且不立何有於核
實之稱(此二句正/與題相反)後世吏習不美欺誕成風(自此以下/暗説宣帝)
(之/世)上之所以待之者於是乎不得不嚴為考核之法(喝/出)
(題上核字謂惟吏無/循良者所以考核)其間有自拔於流俗之中者(是時/間有)
(一二循/良之吏)始以能稱以循良名(又喝出能/字循良字)嗚呼吏惟不能
皆循良也而後循良者以能著(反古者之吏有循良/之實無循良之名意)為
吏者已可以自愧矣(説主意/分曉)吏無循良之實至使人主
嚴為考核之法以察之(反其任吏者有樂與之/情而無嚴察之實意)吏得以
循良自名而人主亦有精於察吏之稱(見本題注檢㸃/得循良字核實)
(字能字/皆出)人主亦豈樂聞此名哉(應破/名字)陸宣公之言曰漢
宣精吏能故其時萃循良核實之能(本出處/全文)能之一字
凡兩言之(喝出兩/箇能字)宣公之言雖所以美宣帝亦所以傷
吏治之不如古爾(應破題文/有抑揚)循良核實之能如何請繹
其説　循良之名何始乎唐虞三代之臣未嘗求為此
名也(發問循良二字/從古者引起)核實之名何始乎唐虞三代之君
亦未嘗為此名也(又發問核實二字於應冐子循良/之名且不立何有  核實之稱意)循
良之名核實之法其始昉於漢之時乎(總上循核/歸漢之時)漢初
皆刀筆吏(前漢蕭曹傳賛蕭何/曹參皆起秦刀筆吏)文景繼之(漢文帝/景帝)又多
將相舊臣(前刑法志孝文/將相皆舊功臣)至宣帝厲精為治而核實之
法始行於羣吏(魏相傳宣帝厲精為/治練羣臣核名實)核實之法既行則
循良之吏始盛(發出本題循/良核實四字)然則能之一字所以挈而
予之者(喝出/能字)豈宣帝之君臣固能為唐虞三代之所不
能歟(應原起/反難)曰非也(應/上)後世之吏惟其多鍥薄也而後
循良之名立(説出主意名字應冐子吏惟不能/皆循良也而後循良者以能著)惟其多
虛誕也而後核實之法行(應冐子吏無循吏之實至使/人主嚴為考核之法以察之)
察吏之名非帝之所樂聞也(應冐子人亦豈/樂聞此名哉意)吏而以循
良稱祗足以驗吏治之不古爾(應冐子傷吏治/之不如古意)我思古
人(再説/古者)百工惟時無循名也(書皋陶謨百僚/師師百工惟時)九德咸事
無良稱也(同上九徳咸/事俊乂在官)宣慈惠和之才靖共正直之士
未嘗以一能自耀也(左文十八年髙辛氏有才子八人/宣慈惠和又詩靖共爾位又羔羊)
(詩在位皆節儉正直之以上數句應冐/子古者之吏有循良  實無循良之名)故三載一考績
也而不聞其有綜核之名(書舜典三/載考績)六計所以察吏也
而未嘗見其峻厲督責之意(禮天官以六計弊羣吏之/治  以上數句應冐子其)
(任吏者有樂與之/情而無嚴察之意)想夫人而皆能也而皆循良也亦既
皆有其實矣而又何核之有(以上數句應冐子循良之/名且不立何有於核實之)
(稱至從我思古人/起  此皆是思古)若夫後之為吏者則異於是(自此以/下是傷)
(今指宣/帝時)以良吏為難能(喝出題上良字又見/循吏傳前後互注)以循理奉
法為無能(又喝出題上循字循吏傳序奉法/循理之吏不矜功伐能百姓無稱)苟且取容
虛誕成習(本紀上下相安莫有苟且之意元又本紀元/康二年詔曰增辭飾非如黄龍  年之詔則)
(曰務為欺謾皆是/苟且虛誕之意)彼其釣名飾譽於一時直謂可以欺
一世之耳目(同上元康詔云云越/職踰法以取名譽)君如宣帝其可欺乎
哉(以上數句應冐子後世吏/習不美欺誕成風一段)此核實之法所以不見於
唐虞三代之世而見於帝厲精之日也(再提起唐虞三/代繳歸宣帝身)
(上文有/關鎖)或者不察猶謂帝之所以核實者失於繩束之
過嚴傷於刻畫之太甚(以核實二字作議論謂/核似有繩束刻畫之意)風林無
寧翼急湍無縱鱗(借此二物為譬謂林有風則烏翼不/安寧水之急則魚鱗不放縱如刻核)
(之世無循良之吏/二句用陳止齋文)　以為未免作意震之而使整齊也
(自此以上/皆開説)抑豈知亦吏有以自取之耳(歸本意惟吏不/循良所以有待)
(人主之/核實)漢至宣帝八葉矣承武昭之後(正入宣/帝來講)欺謾虛
偽之弊不少(謾音瞞見前注又/王成偽增户口)帝蓋深懲夫吏習之不
美也思所以苗耨而髪櫛之(淮兵略訓若櫛髪耨苗所/去者少而所利者多也)
(去吏之不實者如/耨田苗梳頭髪)故自其上計具文欺謾非實也(見下/注)
於是乎真偽相亂者不得不嚴為御史之按(宣本紀黄/龍元年詔)
(上計薄具文而已務為欺謾以避其課御/史察計簿疑非實者按之使真偽無相亂)自其用法飾
辭奏不如實也(見下/注)於是乎越職踰法者不得不詳於
二千石之戒(同上元康二年夏詔今用法或持巧心增/辭飾非奏不如實二千石各察官屬或越)
(職踰法以取名/譽豈不殆哉)責平審於廷平非親細務也(見下/注)以刻
深無實者不容於不責也(前刑法志宣帝下詔曰間者/吏用法巧文浸深決獄不當)
(朕甚傷之於是求明察/寛恕黄霸等以為廷平)考言行於守相非尚苛察也(見/下)
(注/)以實不相應者不容於不考也(前循吏傳序及拜刺/史守相輒親見問退)
(而考察所行以質其言有名/實不相應必知其所以然)吁此帝所以有精於核實
之稱也亦豈帝之本心哉(應冐子人主亦有精於察吏/之稱人主亦豈樂聞此名哉)
傳漢循吏者纔六人而宣帝之吏居其五(前漢循吏傳/文翁王成黄)
(霸朱邑龔遂召信臣共有六人只有文翁一人是文帝/朝時人其餘五人皆宣帝朝時人  元本謂傳漢循吏)
(十有一人誤也今改正作纔六人若後漢范曄作循吏/傳却有十二人而宣帝之五人是前漢人不在其列)
自常情觀之則以為漢世吏治之盛無出於此(循吏傳/漢世良)
(吏於是/為盛)帝之所望亦豈止是(核實非/帝得已)向使忠厚長者人
皆龔遂也何必有治郡有聲之名(龔遂傳遂為人忠厚/上以為渤海太守上)
(問以治狀遂對云云天子笑/曰君安得長者之言而稱之)外寛内明人皆黄霸也何
必有治為第一之名(黄霸傳霸以外寛内明得/吏民心治為天下第一)廉平不
苛勤力有方人皆朱邑信臣也又何必有淑人君子為
民興利之名(朱邑傳廉平不苛以愛利為行天子下詔/褒揚云云可謂淑人君子又召信臣傳信)
(臣為人勤力有方畧好為民興利意以/上三段皆是反難應吏不必有名)循良之名不立
則宣帝核吏之名亦且冺然矣夫豈有能不能之别耶
(應冐子循良之名且不立何有/於核實之稱  喝得能字響)惟其當時之吏不皆龔
黄朱召也則帝不可不嚴為考核之法也(總上四人歸/本意應冐子)
(不得不嚴為/考核之法)行考核之法而得所謂循良之吏(申上文/歸題意)
吏有循良之能宣帝所以有精於吏能之稱(以上數句/應冐子吏)
(惟不能皆循良也而後循良者以/能著自向使下至此文有操縱)是意也惟陸宣公知
之(入本/出處)迹其所言固所以美宣帝抑亦有感於後世吏
治之不古歟(結大講亦與冐/子結處相照)雖然綜核名實君之責也
(見前/注)總領衆職其大臣之責歟(魏相傳總領衆職甚稱/上意  末歸之大臣)
吾觀魏相之輔相也(講魏/相)精白一心以承休徳(用賈山/至言語)
相亦可謂無負於帝矣(取魏/相好)尚書副封則白去之守相
不實則奏斥之(魏相傳相因許伯白去副封以防壅/蔽又上書今郡國守相多不實選)一
時士精其能吏稱其職或者亦魏相總領之功也(宣帝/紀賛)
(綜核名實政事文學法理之士咸精其/能云云亦足以知吏稱其職又見前注)論而至此則知
帝有循良核實之能而又知魏相總領衆職之能(見前/注魏)
(相本出處無能字今添一/能字似未稳然大體自好)謹論
　前篇謂廉者乃古者吏治之常而真之名不聞今宣
　帝舉廉吏而必得其真可以覘吏治之不古此篇謂
　循良乃古者吏治之常而實之名不聞今宣帝舉能
　吏而必核其實可以覘吏治之不古同出一機軸亦
　與已集陳耆卿漢世良吏為盛葉觀光漢吏廉平論
　同意合而觀之可以觸類而長
　推究源流格　與歐陽起鳴學者審其是論同意
　　世宗統一聖真　　　　　　　　陸　合
　　　出處(前漢武帝叙傳世宗曄曄思𢎞祖業云云/武功既抗亦迪斯文憲章六學統一聖真)
　　　立説(謂聖道本無偽也惟漢承秦滅學之後道/統不傳邪説紛起竊聖人之近似者以欺)
　　　　　(世於是偽者始得以亂真武帝能體認於/真偽近似之間而㑹斯道於分裂渙散之)
　　　　　(後是之/謂統一)
　　　批云(明白條暢不晦/不深儘可為式)
論曰道本無偽也(無偽字指真字謂聖人之道/未有邪説之害何嘗有偽底)由似是
而非者得以偽勝(竊聖人之近似者始得以偽/亂真孟盡心惡似而非者)而人主
㑹道之功始著矣(武帝方出來統一聖人/之道㑹字有統一意)蓋偽不能以
亂真(偽是邪説真/是聖人之道)惟似真而偽者得以惑之(邪説似聖/人之道而)
(非聖人/之道)方其始焉不過竊吾道之似及其終也乃至於
亂吾道之真(始以邪説之偽/終亂聖人之真)於似是而非之中而揭其
所謂真者而尊尚之(暗説世宗/統一之功)使昔之渙散者有所歸
(説統/字意)向之分裂者有所據(説一/字意)合其所以二而㑹其所
以一(總説統/一字)則宗主斯道之功顧不偉歟(應㑹道之/功始著意)漢
承秦者也(凡史論要早入題/方推究得源流出)百氏興而正學微(包講中/學申韓)
(蘇張之/學者)真以偽奪其來蓋非一日(申韓蘇張之學皆聖/人之道是以偽奪真)
武帝乃能體認於真偽近似之間(入本題之主來應/破題似是而非意)尊
經崇儒(武帝能表章六/經尊崇儒術)㑹斯道於分裂渙散之後(説統/一意)
真者既明(聖人/之道)偽者自息(申韓蘇/張之學)班固以統一聖真歸
之信乎其能統一矣(揚史臣叙/傳之説)世宗統一聖真請申其
説　嘗謂六經不言真(挑出真字説/用前輩議論)非不言真也(就斡/一轉)
道本無偽而真之名不得而加也(應破題道/本無偽也)自朱紫混
淆而紫得以亂朱也於是天下無真色(語十七惡紫之/奪朱也又孟盡)
(心惡紫恐其亂朱也/注紫間色朱正色)自鄭雅雜奏而鄭得以亂雅也於
是天下無真樂(語十七惡鄭聲之亂雅樂也又孟盡心/惡鄭聲恐其亂樂也注鄭聲淫樂也樂)
(正樂/也)自邪正並馳而邪得以亂正也於是天下無真學
(以紫之亂朱鄭之亂/雅比邪説之亂真)夫所以立夫真之名者正所以致
辨於毫芒疑似之間耳(應似是而/非之説)方良心同得於生民
稟賦之初(從原頭/説來)而天理流行於愚夫愚婦日用常行
之際(中庸君子之道費而隠/夫婦之愚可以與知焉)人與道術相忘真之名固
不立也(既是無偽安有真/之名應道本無偽)亦何待於統一之功哉(不必/統一)
是故精一執中堯舜之真傳(書大禹謨帝曰人心惟危/道心惟微惟精惟一允執)
(厥/中)克已復禮孔顔之真意(語十二顔淵問仁子/曰克已復禮為仁)一貫忠
恕參賜之真知(語四子曰吾道一以貫之曾子曰惟云/云夫子之道忠恕而已矣又子曰賜也)
(云云予一/以貫之)是真之實固已潜通黙㑹於君臣師友講明
授受之中(此一句指前真傳/真意真知三樣人)而其名則冺於言辭之表
(無真/之名)斯道之統渾然大全固如此(謂道在古昔渾然/大全不待統一)不
幸而更春秋歴戰國(次第引/入來)諸子百家並建角立(説邪/説牴)
老莊為黄帝之學(前司馬遷傳大道先黄老而後/六經  黄老黄帝老子之學)許行
為神農之言(孟滕文公有為神/農之言者許行)墨氏祖於禹(謂墨氏兼/愛本大禹)
(之心人莊子墨子稱道曰禹/大聖  也而形勞天下如此)申韓祖於道德(史記老子/傳申韓慘)
(刻少恩皆原/道徳之意)各以已見而求附於聖人之道(總上面/數句)觀
其名則是究其實則非(學韓文問其名則/是究其行則非)知道之主孰
能致辨於近似之間哉(數子之學皆/似是而非者)漢承秦絶學之後
(入漢/事來)髙帝以馬上得天下詩書之事蓋所未遑(前陸賈/傳賈時)
(時前説稱詩書髙帝罵曰乃/公居馬上得天下安事詩書)逮至文景(文帝/景帝)又不過從
事於黄老申韓之術而已(黄帝老子好清静申不害韓/非學刑名  後漢樊隼傳文)
(帝性好/黄老)六經之道與百家並馳似是而非誰其辨之(應/破)
(題/語)武帝臨位以來(正入武/帝講題)道德性命之説固已稔聞於
親近儒生之頃(前董仲舒傳勉強行道大有功/又命者天之令性者生之質也)而偏見
詖論時亦間見捷出於諸子雜説之流(前藝文志建藏/書之䇿及諸子)
(傳説皆/充秘府)於斯時也使帝而辭其統一斯道之責而復以
安事詩書為家法(反説前/注見)以清浄無為為治本(前食貨/志孝文)
(清浄恭儉/安養天下)以刑名慘刻為君徳(前儒林傳序孝/文好刑名之言)吾恐正
邪不分而真者終為偽所奪(應冐子真以/偽奪之語)是漢初之舊
習猶存而吾道一綫之脈終無可續之時也(若邪説得/行則聖真)
(終無統/一之時)帝也(正説/武帝)將欲覺人心於斯道晦蝕之後可不
章六經於百家紛擾之餘哉(武帝賛卓然罷黜/百家表章六經)故知申
韓蘓張之學易以假真也則其言之亂國政者必為之
屏斥(武帝紀詔丞相舉賢良方正直言極諫之士丞相/奏所舉賢良或治申啇韓非蘇秦張儀言亂國政)
(請皆罷/奏可)知諸子傳説之言易以亂真也則不在六藝之
科者必為之抑絶(董仲舒䇿今師異道人異論百家殊/方指意不同愚以為諸子不在六藝)
(之科孔子之術者皆/絶其道勿使並進)申公之授詩則召之(前申公傳申/公事齊人浮)
(丘伯/授詩)孔安國之為經作傳則詔之(尚書序孔安國承詔/為五十九篇作傳)
以至徐生之頌河間之雅則莫不進之(東方朔傳嚴安/徐樂等皆辨知)
(閎達溢於文辭又河間獻王傳采/古禮樂事稍稍增輯至五百餘篇)凡諸儒平日之嚌擩
乎道真者皆是尊是尚(唐文藝傳嚌擩道真/  擩音撋曰嚅者非)合其二而
歸諸一(應冐子合其所以/二㑹其所以一)天下學者始知六經之為真
矣(方知武帝統/一聖真之功)嗚呼(説餘/意)孔楹夢奠(記檀弓孔子夢/奠於兩楹之間)軻
死無傳(韓原道孔子傳之孟軻/軻之死不得其傳焉)是道一脈久冷於秦坑
煨燼之餘(書序及秦始/皇焚書坑儒)垂絶於異端簧鼓之際(如黄老/申韓蘇)
(張之徒皆/是異端)一旦揭斗柄於迷途(人惑異端今覩聖真/如𠖇行者之見星斗)曳
足音於空谷(聖真絶響今方聞之如空谷之聞足音/莊子逃空虚者聞人足音蛩然而喜矣)
帝之有功於斯道豈淺淺哉(歸重武帝/統一之功)雖然㑹此道之
真以淑夫人帝固可喜也(本論/主意)全此心之真以用夫道
寧不有望於帝乎(欲武帝推行/聖人之道)如其虛文徒示而實意
不存則雖真猶偽也(反説有是道而不能/用又何取其為真)當帝之世經
學大明儒術向風人莫不以為統一聖真之效(前儒林/傳田蚡)
(為丞相黜黄老刑名百家/之言天下學士靡然向風)然觀其朝廷之上君臣之間
相與講論治道者(考究當時君臣皆不/能推行聖人之道)非孔僅桑大夫
之功利(前食貨志孔僅為大農丞領鹽/鐵事桑𢎞羊貴幸言利析秋毫)則趙禹張湯輩
刑名之學耳(前趙禹傳武帝時為御史與/張湯論定律令作見知法)魯申公則罷
斥至邸(前申公傳趙綰受詩申公綰請立明堂乃言師/申公上使安車蒲輪迎申公至上問治亂之事)
(公對云云上見申公對黙然/即以為大中大夫舍魯邸)膠東相則擯棄於外(董仲/舒傳)
(仲舒以賢良對䇿天子以為江都/相後公孫𢎞摧之使為膠東相)其所以關吾道之命
脈而為吾道之蟊賊者未見其能進此而退彼也(蟊賊/字出)
(毛詩害/稼虫也)然則帝之所謂統一者毋乃躐其名而已乎(躐/等)
(取/名)不然後之論者何以帝為好名之君(謂武帝有統一/之名無統一之)
(實/)謹論
　此篇言異端竊吾道之近似以亂其真必待統一之
　功
　後篇言異端竊吾道之近似以亂其是必待審察之
　功
　推究源流格　與前篇世宗統一聖真論同意
　　學者審其是　　　　　　　　歐陽起鳴
　　　出處(揚子學行篇習乎習以習非之勝是也况/習是之勝非乎嗚呼學者審其是而已矣)
　　　立説(是非之理常對立於天下非者不難辨似/是而非者最難辨異端者流竊吾道之近)
　　　　　(似以欺時惑衆者非一此似是/而非者學者不可以不察也)
　　　批云(説正文明/最利初學)
論曰疑似之際(指異端竊吾/之近似者)君子辨之衆人惑焉(辨有/審字)
(意此三句是學蘓東坡作六一居士序/文言有大而非夸達者信之衆人疑焉)夫是之與非常
對立於天下(把是與/非對説)而瞭然於人心之天孰肯是其非
乎(人心皆曉然/知是非之理)然而非者不難辨(全然不是者/不難審察)似是而
非者最難辨也(似吾道而非者須要審察/  立此三脚為一篇之綱)天下有大公
至正之理如是而非如是而是(謂是非有/一定之理)關諸百世而
不慙質諸聖人而不悖此人心之公是也(此一等是是/者不必辨)
(學中庸語建諸天地而不悖質諸鬼/神而無疑百世以俟聖人而不惑)異端者流(此等之/人最害)
(道/)竊取吾道之近似者而亦謂之是(此似是而非者如/楊墨申韓之徒)
以欺時惑衆者非一(孟子題辭異端並起若楊朱墨/翟之言以欺時惑衆者非一)人
惟行矣不著習矣不察則害道也𢎞矣(不察異端之似/是而非者所以)
(害道焉孟盡心行矣而/不著  習矣而不察焉)二者蓋同謂之是(總上三段一/非一是者)
而所以為是則不同焉(一箇是真是底一箇是/似是而非底所以不同)此學者
之所當深察而揚雄之所以力辨也(説審字康此四句/是學邵  有天下)
(者審其御/論繳結處)學者審其是嗚呼人知非之為非孰知是之
為非乎(總繳是/非二字)　嘗謂邪不能以亂正而亂正者似正
而非正也(應下面似/是而非意)偽不能以亂真而亂真者假真而
非真也(應下面似/是而非意)非不能以亂是而亂乎是者其似是
而非者乎(應破題似/是而非字)夫是非之在天下本不難辨也(應/接)
(題是之與非常/對立於天下)然有非是者有真是者有似是者(是非/有此)
(三等豈/可不辨)涇之不可以為渭枘之不可以為鑿此非是也
(涇濁渭清/枘圓鑿方)金堅而良玉美而粹此真是也(唐王勃傳宋/之問之文如)
(良金美玉/無施不可)莠之亂苗紫之亂朱珉中而玊表羊質而虎
皮其似是者乎(孟惡莠恐其亂苗也惡紫恐其亂朱也/又見揚子云云  珉石也似玊而非玊)
非是者不難辨(此一等是下流底/人應非是一股)真是者不待辨(此一/等是)
(吾儒之近應/真是一股)而似是者不能辨愚者惑之智者亦惑之
不惟不肖者惑之賢者亦惑之君子可不辨之乎(此一/等是)
(異端竊吾道之近似者不可不辨應似是/而非一股  應冐子君子辨之衆人惑焉)夫是者人心
天理之公昔帝今王之道也(此真/是者)揆諸心而當度諸理
而宜(是者只是/當然之理)建諸天地而不悖質諸鬼神而無愧者
也(中庸見/冐子注)堯舜之官天下此是也三王之家天下此是
也(前蓋寛饒傳五帝官天下三王/家天下家以傳子官以傳賢)伊周之相天下孔孟
之師天下亦此是也(伊尹相成湯周公相成王孔子/設教於春秋孟子設教於戰國)在
易謂之元(易乾卦大哉乾元/坤卦至哉坤元)在書謂之皇極(書洪範五/皇極皇建)
(其有/極)在春秋謂之權衡(文中子事君篇子謂淑恬曰汝/為春秋元經乎春秋元經於王)
(道是輕重之權/衡曲直之繩墨)在禮記謂之中庸亦此是也(禮記中庸/  伊川云)
(中者天下之正道/庸者天下之定理)豈非人心之真是者乎(以上皆是真/者應真是者)
(不待/辨)異端者流竊取吾道之糠粃簧鼓時人之耳目(應/冐)
(子異端者/流一段)佛老之道徳道徳之名則是而虚無則非也
(韓原道佛老之所謂道徳云者去/仁與義言之也  佛者虛無之學)楊墨之仁義仁義之
名則是而為我兼愛則非也(孟楊朱墨翟之言盈天下/天下之言不歸楊則歸墨)
(楊氏為我是無君也墨氏兼愛是無/父也云云是邪説誣民充塞仁義也)中庸之名則是而
小人之中庸則非也(中庸君子之中庸也君子而時中/小人之中庸也小人而無忌憚也)
忠信之名則是而鄉原之忠信則非也(孟盡心下萬章/曰一鄉皆稱原)
(人焉無所徃而不為原人孔子以為徳之/賊何哉曰云云居之似忠信行之似亷潔)以至專門名
家各是其師之説諸子百篇各是其已之見(漢之諸/儒如此)吾
以其説彼亦以其説吾之所謂是者如彼彼之所謂是
者如此(各以已/見為是)甚矣疑似之惑人也(應破疑/似二字)錙銖之失
尋文之隔也毫釐之差千里之繆也(似是而非者/見周易繫辭)　其
始也堯舜周孔之同門(此是真/是者)其終也桀跖楊墨之異
路(此是似是/而非者)然則君子將何如哉(歸學者/上來)嗚呼亦審此
而已矣(歸審/字)内審諸心外審諸物静審於夜氣清明之
始動審於感物遂通之時(連下四箇審/字文勢通暢)察夫毫芒之義
利辨夫同行異情之天理人慾(審似是而非者同朱文/公云天理人慾  行異)
(情/)得其真是而不惑於似是者然後可以語道矣(應主/意似)
(是而/非字)此子雲之所深憂也歟(叙出/處)或曰是之不可不審
固矣然焉知其是而審之乎(設疑喚/下意)人以為是我以為
非我以為是人以為非(一人各執一見焉/知其真是之所在)是乎人則其
失流於苟同(以他人為/是既不是)是乎已則其失流於自異(以已/為是)
(亦不/是)學者將奚從乎(設/問)曰(答上/問)衆言淆亂則折諸聖(見/揚)
(子有此二句故/生前一段議論)謹論
　
　
　
　
　
　
　
　
　
　
　
　
　論學繩尺巻十
