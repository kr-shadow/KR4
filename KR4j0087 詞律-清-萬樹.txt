#+TITLE: 詞律-清-萬樹
#+DATE: 2016-06-11 12:26:45
#+SOURCE: github.com/kanripo/KR4j0087 master a5297a10                
欽定四庫全書
　詞律巻一
　　　　　　　　　　　　　　宜興萬樹撰
　　竹枝(十四字/)　(又名巴渝辭/)　　　皇甫松
芙蓉並蒂(竹/枝)一心連(女/兒)花侵隔子(竹/枝)眼應穿(女/兒)
　(竹枝之音起于巴蜀唐人所作皆言蜀中風景後人/因效其體于各地為之非古也如白樂天劉夢得等)
　(作本七言絶句皇甫子竒亦有四句體所用竹枝女/兒乃歌時羣相隨和之聲猶採蓮曲之有舉棹年少)
　(等字他人集中作詩故未註此四字此作詞體故加/入也其詞六首皆每首二句相叶其句中平仄不拘)
　(但每句第二字皆平末一/首乃用仄韻者另録于後)
　　又一體(十四字/)　　　　　　　　皇甫松
山頭桃花(竹/枝)谷底香(女/兒)兩花窈窕(竹/枝)遙相映(女/兒)
　　又一體(二十八字/)　　　　　　　皇甫松
門前春水(竹/枝)白蘋花(女/兒)岸上無人(竹/枝)小艇斜(女/兒)商女經
過(竹/枝)江欲暮(女/兒)散抛殘食(竹/枝)飼神鴉(女/兒)
　(此調竟是七言詩句中平仄亦/可不拘若唐人抝體絶句者)
　　十六字令(十六字/)　(又名蒼梧謠/)　蔡　伸
天休使圓蟾照客眠人何在桂影自嬋娟
　(此調舊刻收周美成作明月影穿窻白玉錢一首詞/綜校正之謂此係周晴川詞明字乃眠字之誤本一)
　(字句月影以下為七字句蔡詞亦天字起韻今作三/字起句者非也按張于湖送劉郎詞三首皆以歸字)
　(起韻一云歸十萬人家兒樣啼二云歸獵獵薰風捲/繡旗三云歸數得宣麻拜相時是此調之為一字起)
　(句無疑矣盖蔡詞尚可讀天休使為句張詞豈可讀/歸十萬等為句乎時流作詞名解謂三字起者為十)
　(六字令一字起者為蒼梧謠謬矣至于填詞圖譜註/云首句本作五字今作三字㫁古無此體不知所謂)
　(古者何人之詞五字㫁句有何考據且引蔡詞云于/五字用韻起則尤可笑蟾字是閉口音豈如此小調)
　(而必借他韻為叶友古不若是之陋也不亦妄哉字/又按汲古刻張詞題名歸梧謠本是蒼梧因詞首)
　(而誤/耳)
　　閒中好(十八字/)　　　　　　　　段成式
閒中好塵務不縈心坐對當窓木看移三面陰
　(即以首句三字為題看字作/去聲讀觀張善繼作亦然)
　　又一體(十八字/)　　　　　　　　鄭　符
閒中好盡日松為侶此趣人不知輕風度僧語
　(用仄韻/與前異)
　　紇那曲(二十字/)　　　　　　　　劉禹錫
踏曲興無窮調同辭不同願郎千萬壽長作主人翁
　(此本五言絶句尊前收之盖與小秦王等本七言絶/句而實為詞調也觀夢得别作聴唱紇那聲可知)
　　羅嗊曲(二十字/)　　　　　　　　劉采春
借問東園栁枯來得幾年自無枝葉分莫怨太陽偏
　(亦五言絶首/句可起韻)
　　梧桐影(二十字/)　　　　　　　　呂　嵓
落日斜秋風冷今夜故人來不來教人立盡梧桐影
　(此本詩耳今人以其長短句/故用入詞而取其末字為名)
　　醉妝詞(二十二字/)　　　　　　蜀主王衍
者邊走那邊走只是尋花栁那邊走者邊走莫厭金杯
酒
　(者邊即俗語這邊也/這禪書多作者字)
　　南歌子(二十三字/)　(歌又作柯/)　　温庭筠
手裏金鸚鵡胸前繡鳳凰偷眼暗形相不如從嫁與作
鴛鴦
　　又一體(二十六字/)　　　　　　　張　泌
栁色遮樓暗桐花落砌香画堂開處晚風涼髙捲水晶
簾額襯斜陽
　(第三句作七字第四/句作六字與前異)
　　又一體(雙調/秦川)　(五十二字/風蝶令)　(又名望/)歐陽修
鳳䯻金泥帶龍紋玉掌梳去來牕下笑相扶愛道画眉
深淺入時無　弄筆偎人久描花試手初等閒妨了繡
工夫笑問鴛鴦兩字怎生書
　(此比唐詞加後一疊宋人皆用此體圖譜于此調不/收何也  又有入韻者乃以入作平附見于後同下)
　　又一體(五十二字/)　　　　　　　石孝友
春淺梅紅小山寒嵐氣薄斜風吹雨入簾幙夢覺西樓
嗚咽數聲角　歌酒工夫嬾别離情緒惡舞衫寛盡不
堪著若比那囘相見更消削
　(此與前詞字句俱同而用入聲為叶者于愚謂入聲/可作平人多不信曰入聲派入三聲始  元人論曲)
　(君何乃移其說于詞余曰聲音之道古今逓傳詩變/詞詞變曲同是一理自曲盛興故詞不入歌然北曲)
　(憶王孫青杏兒等即與詞同南曲之引子與詞同者/將六十調是詞曲同源也況詞之變曲正宋元相接)
　(處豈曲入歌當以入派三聲而詞則不然乎故知入/之作平當先詞而後曲矣盖當時周栁諸公製調皆)
　(用中州正韻今觀詞中如不音逋一音伊之類多至/萬千正與北曲同而又何疑于入作平之說耶且用)
　(韻句亦可以入為叶如惜香醉蓬萊以吉字叶髻戲/坦菴以極字叶氣瑞等甚多若云入不可叶則此等)
　(詞落一韻矣至通篇入叶之詞有可兼用上去如賀/新郎念奴嬌之類有本是平韻而以入代叶者如金)
　(谷此篇之類雖全用入聲而實以入作平必不可謂/是仄聲而用上去為韻脚也若夫以上作平如永叔)
　(少年遊千里萬里里字東坡醉蓬萊好飲無事為我/西飲飲我二字蘆川賀新郎肻兒曹恩怨相爾汝爾)
　(字誠齋好事近看十五十六五字皆以上作平亦不/可勝舉姑識于此髙明自能類推而知鄙說非誣耳)
　　荷葉杯(二十三字/)　　　　　　　温庭筠
鏡水夜來秋月如雪採蓮時小娘紅粉對寒浪惆悵正
思惟
　(凡三易韻浪悵二仄間用于/時惟二平内對字必用仄聲)
　　又一體(二十六字/)　　　　　　　顧　夐
春盡小庭花落寂寞凭檻歛雙眉忍教成病憶佳期知
摩知知摩知
　(末疊三字摩字應係麽字設為/問答之辭當于知麽二字畧豆)
　　又一體(雙調/)　(五十字/)　　　　　皇甫松
記得那年花下深夜初識謝娘時水堂西面画簾垂攜
手暗相期　惆悵曉鶯殘月相別從此隔音塵如今俱
是異鄉人相見更無因
　(結用五字而比前/加一疊凡四易韻)
　　塞姑(二十四字/)　　　　　　　　無名氏
昨日盧梅塞口整見諸人鎮守都䕶三年不歸折盡江
邊楊栁
　(仄韻六言絶句同解此係萬首絶句所收唐人樂府/也塞姑二字不可  然觀其詞意塞者謂邊塞姑者)
　(乃戍邊者之閨人耳按栁耆卿集有塞孤一詞題亦/難解余謂必即是此調之遺名而訛以姑字為孤字)
　(也故取此篇列前而附栁詞于後/但不敢擅改而仍其塞孤之名云)
　　塞孤(九十五字/)　　　　　　　　栁　永
一聲雞又報殘更歇秣馬巾車催發草草主人燈下别
山路險新霜滑瑤珂响起棲烏金鐙冷敲殘月漸西風
𦂳襟袖淒裂遙指白玉京望㫁黄金闕逺道何時行徹
筭得佳人凝恨切應念念歸時節相見了執柔荑幽㑹
處偎香雪免鴛衾兩恁虛設
　(樂章舊刻如此余細繹之知其為兩段而刻本誤連/也盖前半于淒裂處分段遙指句比前首句多二字)
　(正是過變之體其下句句比對相符此栁詞中最森/整妥協者向來人皆草草讀過不知其段落耳  前)
　(結漸西風𦂳四字後結免鴛衾三字雖詞于結處多/不同但此詞風度如此不應前多一字愚謂前句𦂳)
　(字為羨盖𦂳襟音相近寫者因誤多一/字也袖恁二字去聲妙兩字不可用去)
　　囘波詞(二十四字/)　　　　　　　沈佺期
囘波爾時佺期流向嶺外生歸身名巳䝉齒録袍笏未
復牙緋
　(此詞平仄不拘即六言絶句體當時入于歌/曲囘波其調名也皆用囘波爾時四字起)
　　又一體(二十四字/)　　　　　　　裴　談
囘波爾時栲栳怕婦也是大好外邊祗有裴談内裏無
過李老
　(用仄/韻)
　　舞馬詞(二十四字/)　　　　　　　張　說
綵旄八佾成行時龍五色因方屈膝銜杯赴節傾心獻
壽無疆
　(平仄不拘首句可不用韻另按此并前後二調唐時/本為詩類而用以入歌則  有腔板如七言之清平)
　(調小秦王等亦同雖字數相合而其腔/則異耳清平樂後半亦即此四句也)
　　三臺(二十四字/)　　　　　　　　韋應物
冰泮寒塘水緑雨餘百草皆生朝來衡門無事晩下髙
齋有情
　(平仄不拘所賦不論何事詠宮闈者即曰宫中三臺/亦名翠華引亦名開元樂詠江南者即曰江南三臺)
　(又有突厥三臺其長調則為宋人所撰而襲取其名/因以類從載于左幅圖作開元樂收明夏言詞無謂)
　　又一體(三疊/)　(一百七十一字/)　万俟雅言
見梨花初帶夜月海棠半含朝雨内苑春不禁過青門
御溝漲潛通南浦東風靜細栁垂金縷望鳳闕非烟非
霧好時代朝野多歡徧九陌太平簫鼓　乍鶯兒百囀
㫁續燕子飛來飛去近緑水臺榭映秋千鬬草聚雙雙
遊女餳香更酒冷踏青路㑹暗識夭桃朱戸向晩驟寶
馬雕鞍醉襟惹亂花飛絮　正輕寒輕暖漏永半陰半
晴雲暮禁火天巳是試新粧嵗華到三分佳處清明看
漢蠟傳宮炬散翠烟飛入槐府斂兵衛閶闔門開住傳
宣又還休務
　(從來舊刻此篇俱作雙調于雙雙遊女分段余獨㫁/之改為三疊人莫不疑且怪者余為解之曰首段見)
　(字以下梨花海棠兩句各六字相對次段乍字以下/鶯兒燕子兩句各六字相對三段正字以下輕寒半)
　(陰兩句各六字相對字句明整對仗工嚴而見乍正/三字皆以一去聲虛字領起句末三字皆仄而夜㫁)
　(漏俱用去聲豈非三段脗合乎内苑春八字句御溝/漲七字句與中段近緑水八字鬭草聚七字後段禁)
　(火天八字嵗華到七字同也而内近禁皆去聲苑緑/火亦皆用仄禁過榭映是試用六去御漲鬬聚嵗到)
　(又用六去下皆以平平平仄接之豈非三段脗合乎/東風靜八字句望鳳闕七字句與中段餳香更八字)
　(㑹暗識七字後段清明看八字散翠烟七字同也而/東風靜等三字俱用平平去下接以仄仄平平仄望)
　(鳳闕等三字俱用去去平下接以平平平仄豈非三/段脗合乎好時代七字句徧九陌七字句與中段向)
　(晩驟七字醉襟惹七字後段斂兵衛七字住傳宣七/字同也而好時代等三字俱仄平去徧醉住三去太)
　(亂又三去豈非三段脗合乎如此堂堂正正每段五/十七字一字不茍豈非是三疊調乎詞隠領大晟府)
　(為詞壇主盟他作皆精緻絶倫如此長篇流麗瓌𢎞/其下字真有千椎百煉之力而五百年來為流俗人)
　(草草讀過不能知其調之段落又安能知其語之義/趣字之和協乎更可詫者沈氏指斥此篇謂雜遝少)
　(倫過接喚應虛字少力大怪事大怪事如此傑出之/詞而遭其妄貶豈沈氏所作如夢令之逗下心頭一)
　(塊長相思之歡末盈别能輕虞美人之坐憶眠還想/一剪梅之别又難樓臨江仙之錯疑奔司馬滿江紅)
　(之憂端欲去去翻覆賀新郎之管花管魚并管鳥等/句可謂有倫可謂有力耶嗚呼豈不可悲哉然據愚)
　(臆㫁如此怒余者以為狂妄哂余者以為穿鑿愛余/者以為勞憊余悉弗顧上之冀詞隠在天喜後世有)
　(子雲為之洗發下之冀天下後世或有諒其苦心而/以為然者正不止圖作長短句周郎也  内用不闕)
　(陌百踏識入等字乃以入作平九子水草晚寶惹巳/等字乃以上作平皆須細心體認此言尤為讀詞闗)
　(鍵不可不知以入以上作平處不可用去聲字其說/甚長巳于發凡悉之漢蠟傳宮炬向來俱刻漢宫傳)
　(蠟炬疑與前梢異後得粤中藏書家元/刻本作漢蠟傳宮炬為之爽然心快)
　　伊州三臺(雙調/)　(四十八字/)　　　趙師使
桂花移自露巖更被靈砂染丹清露溼酡顔醉乘風下
臨世間　素娥襟韻蕭閒不與羣芳並看蔌蔌綘綃單
覺身輕夢囘廣寒
　(伊州刻本作洲字今改正四此調雖前後段亦各二/十四字而第三句五字第  句七字下夢二字用去)
　(與上靈羣二字又别不可不知可又按調/笑令亦名三臺令與此全異不  誤認)
　　一㸃春(二十四字/)　　　　　　　侯夫人
砌雪消無日捲簾時自顰庭梅對我有憐意先露枝頭
一㸃春
　(此隋宮看梅曲也/凡二闋今録其一)
　　摘得新(二十六字/)　　　　　　　皇甫松
酌一巵須教玉笛吹錦筵紅蠟燭莫來遲繁紅一夜經
風雨是空枝
　(皇甫别作首句三字摘得新因以為名上經風二字/平聲而摘得新一首用幾十兩字幾字  聲十字入)
　(聲盖可借作平不碍歌喉乃深于音律者所用也/初學若謂此二字可仄而填入去聲字則大謬矣)
　　花非花(二十六字/)　　　　　　　白居易
花非花霧非霧夜半來天明去來如春夢不多時去似
朝雲無覔處
　(此本長慶長短句詩/而後人名之為詞者)
　　春曉曲(二十七字/)　　　　　　　朱敦儒
西樓月落雞聲急夜浸疎香浙瀝玉人醉渴咽春冰曉
色入簾横寶瑟
　(第二句六字花草粹編所載如此後人于香字下増/一寒字故作七言四句即謂之阿那曲耳毛氏名解)
　(于阿那曲下註又名春曉曲復引粹編云第二句本/六字譜増一字以為阿那曲其實二調也夫既云本)
　(是六字其實二調而復云阿那/曲又名春曉曲何其矛盾耶)
　　漁歌子(二十七字/)　(又名漁父/)　　張志和
西塞山前白鷺飛桃花流水鱖魚肥青篛笠緑簑衣斜
風細雨不須歸
　(和凝詞結句用香引芙蓉惹釣絲平仄不同𤣥真又/一首起二句松江蟹舍主人歡菰飯蓴羮亦共餐平)
　(仄全異和凝又一首青篛笠句用釣車子是仄平仄/想亦不拘然自宋以後皆依西塞一體今作者宜從)
　(之音山谷増句作鷓鴣天東坡増句作浣溪沙盖本/調  律失傳故加字歌之然坡止加潤𤣥真之語谷)
　(則増入朝廷尚覔𤣥真子何處如今更有詩/二句于青篛笙之上語氣不倫可謂蛇足)
　　又一體(雙調/)　(五十字/)　　　　　孫光憲
泛流螢明又滅夜涼水冷東灣濶風浩浩笛寥寥萬頃
金波重疊　杜若洲香郁烈一聲宿雁霜時節經霅水
過松江盡屬儂家風月
　(前後同風浩浩二句可用仄平平平仄仄而叶韻者/後段同又李珣一首于第二句用瀟湘夜湘字平聲)
　　憶江南(二十七字江又名夢江南/江口  望  南  望江梅)　(謝秋娘/春去也)　(夢/)
　　　　　　　　　　　　　　　　皇甫松
蘭燼落屏上暗紅蕉閒夢江南梅熟日夜船吹笛雨瀟
瀟人語驛邊橋
　　又一體(雙調/)　(五十四字/)　　　　吳文英
三月暮花落更情濃人去秋千閒挂月馬停楊栁倦嘶
風堤畔画船空　厭厭醉長日小簾櫳宿燕夜歸銀燭
外啼鶯聲在緑陰中無處覔殘紅
　(即前調加一疊係此調隋煬帝有八􁁜但白香山三/詞晚唐襲之皆  單調至宋方加後疊故知隋詞乃)
　(贋作者無疑李後主多少恨及多少泪本是二首嘯/餘合之為一大謬此調作者甚多何乃取李詞二首)
　(牽合以作五十四字格乎致後人疑前後可兩用韻/豈不誤殺圖以前為夢江口此為雙調望江南異哉)
　　又一體(五十九字/)　　　　　　　馮延巳
今日相逢花未發正是去年别離時節東風次第有花
開恁時須約却重來　重來不怕花堪折秪怕明年花
發人離别别離若向百花時東風彈淚有誰知
　(凡用三韻句法/與前調全異)
　　搗練子(二十七字/)　(又名深院月/)南唐後主
深院靜小庭空㫁續寒砧㫁續風無奈夜長人不寐數
聲和月到簾櫳
　　又一體(以下雙調/)　(三十八字/)　　無名氏
林下路水邊亭涼吹水曲散餘酲小藤牀隨意横　猶
記得舊時經翠荷閙雨做秋聲恁時節不堪聴
　(見天機餘錦與前調大異前後同只堪字用平/異  圖不用搗練子名而改為深院月可厭)
　　胡搗練(四十八字/)　　　　　　　晏　殊
小桃花與早梅花盡是芳妍品格未上東風先坼分付
春消息　佳人釵上玉尊前朶朶穠香堪惜誰把綵毫
描得免恁輕抛擲
　(前後同此與前調異桃源憶故人或云即胡搗練但/彼前後起句即用仄起韻與此不同故仍各收之)
　　又一體(五十字/)　　　　　　　　杜安世
數枝半斂半開時洞閣曉粧新注寶香格艷姿天賦甘
被羣芳妒　狂風横雨且相饒又恐有彩雲迎去牽破
少年心緒無計為長主
　(第三句七字後第二句七字/與前調異為長疑是長為)
　　赤棗子(二十七字/)　　　　　　　歐陽烱
夜悄悄燭熒熒金爐香盡酒初醒春睡起來囘雪面含
羞不語倚雲幈
　(此詞與搗練子桂殿秋句法相同未免錯認今考定/之曰首次二句三詞俱同第三句搗練用仄仄平平)
　(仄仄平赤棗反是桂殿則兩者不拘後二句搗練赤/棗用平仄平平平仄仄平平仄仄仄平平桂殿反是)
　(同瀟湘神亦與此格/  但首句疊三字耳)
　　桂殿秋(二十七字/)　　　　　　　向子諲
秋色裏月明中紅旌翠節下蓬宮蟠桃巳結瑶池露桂
子初開玉殿風
　(太白有此調二首一與此同一首于紅旌句平仄相/反然酒邊詞所作平仄如右後人但學此可也選聲)
　(註桂殿云末二句不/對即是赤棗大非)
　　解紅(二十七字/)　　　　　　　　和　凝
百戲罷五音清解紅一曲新教成兩箇瑶池小仙子此
時奪却柘枝名
　(亦似前三調而第三/句平仄畧拗有異)
　　瀟湘神(二十七字/)　(又名瀟湘曲/)　劉禹錫
斑竹枝斑竹枝泪痕㸃㸃寄相思楚客欲聴瑶瑟怨瀟
湘深夜月明時
　(首三字用疊句又一首/用湘水流二句是也)
　　章臺栁(二十七字/)　　　　　　　韓　翃
章臺栁章臺栁昔日青青今在否縱使長條似舊垂也
應攀折他人手
　(君平贈句本只是詩後人採入詞譜即以起句為名/其栁姬答詞亦以起句名楊栁枝句法與此相同故)
　(即附/于此)
楊栁枝芳菲節可恨年年贈離别一葉隨風忽報秋縱
使君來豈堪折
　(此譜凡調俱以字少者居前此栁氏詞本二十七字/似應列于楊栁枝調之首但七言絶句楊栁枝其調)
　(最古作者亦最多不宜以此一詞為冠故録附君平/詞後不復入楊栁枝調内覽者勿謂例有異同可也)
　　南鄉子(二十七字/)　　　　　　　歐陽烱
岸逺沙平日斜歸路晩霞明孔雀自憐金翠尾臨水認
得行人驚不起
　　又一體(二十八字/)　　　　　　　歐陽烱
路入南中桄榔葉暗蓼花紅兩岸人家㣲雨後收紅豆
葉底纎纎擡素手
　(前詞臨水是兩字句後詞/收紅豆是三字句餘俱同)
　　又一體(三十字/)　　　　　　　　李　珣
烟漠漠雨淒淒岸花零落鷓鴣啼逺客扁舟臨野渡思
鄉處潮退水平春色暮
　(起用三字兩句與前異餘俱同其逺客句李有十詞/四與此同外三首用迴塘深處遙相見等句平仄與)
　(此反又二首用帶香遊女偎伴笑春酒香熟鱸魚美/平仄拗想不拘也但帶香句或伴字平聲訛仄春酒)
　(句或是酒香春熟亦未可知訛以傳訛/不可考矣學人但從其穏妥者可也)
　　又一體(雙調/)　(五十六字/)　　　　陸　游
歸夢倚吳檣水驛江城去路長想見芳洲初繫纜斜陽
烟樹叅差認武昌　愁髩㸃新霜曽是朝衣染御香重
到故鄉交舊少淒涼却恐他鄉勝故鄉
　(雙疊句法亦異前詞詞統云前後四字起名減字南/鄉子無㨿如指歐詞則彼先此後不可云減字也)
　　樂遊曲(二十七字/)　　　　　　閩后陳氏
龍舟搖曳東復東采蓮湖上紅更紅波淡淡水溶溶奴
隔荷花路不通
　(是調有二首此首與漁歌子松江蟹舍一首相近想/其腔則各異也其又一首云西湖南湖鬭綵舟青蒲)
　(紫蕚滿中洲平/仄想亦不拘)
　　小秦王(二十八字/)　(又名陽闗曲/)　無名氏
栁條金嫩不勝鴉青粉墻頭道韞家燕子不來春寂寂
小窻和雨夢梨花
　(即七言絶句平仄不拘如東坡所作暮/雲收盡溢輕寒一首下二句失粘不論)
　　採蓮子(二十八字/)　　　　　　　皇甫松
菡蓞香連十頃陂(舉/棹)小姑貪戲採蓮遲(年/少)晩來弄水船
頭溼(舉/棹)更脱紅裙裹鴨兒(年/少)
　(即七言絶句其舉棹年少字乃相和之聲說見竹枝/然竹枝二字用于句中女兒二字用于句尾此則一)
　(句一換耳或曰竹枝之枝兒兩字此調/之棹少兩字亦自相為叶不可不知)
　　楊栁枝(二十八字/)　(即栁枝/)　　　温庭筠
館娃宮外鄴城西逺映征帆近拂堤繫得王孫歸意切
不闗春草緑萋萋
　(即七言絶句平仄失粘不拘/皆詠栁詞也不比竹枝汎用)
　　又一體(以下雙調/)　(四十字/)　　　顧　夐
秋夜香閨思寂寥漏迢迢鴛幃羅幌麝烟消燭光搖
正憶玉郎遊蕩去無尋處更聞簾外雨瀟瀟滴芭蕉
　(又張泌此調于鴛幃句用金鳳搔頭墜髩斜平仄同/首句無尋處尋字用仄其餘無異是不拘也但顧詞)
　(鴛幃句與後更聞句同覺紀律更精故録之之按賀/聖朝影句法字法皆與此同只後段無尋處  處字)
　(仍用平聲叶前後韻故/于此為各調不可誤也)
　　又一體(四十四字/)　　　　　　　朱敦儒
江南岸栁枝江北岸栁枝折送行人無盡時恨分離栁
枝　酒一杯栁枝泪雙垂栁枝君到長安百事違幾時
歸栁枝
　(按此栁枝二字當如竹枝女兒舉棹年少作和歌之/語今他無可考仍以大字書之且因時離等字即叶)
　(枝字韻/故耳)
　　浪淘沙(二十八字/)　　　　　　　皇甫松
蠻歌豆蔻北人愁浦雨杉風野艇秋浪起鵁鶄眠不得
寒沙細細入江流
　(此亦七言絶句平仄不拘觀劉白諸作皆切/本調名非汎用也  汲古花間刻淘作濤誤)
　　又一體(以下雙調聲五十四字/又名賣花)南唐李後主
簾外雨潺潺春意䦨珊羅衾不耐五更寒夢裏不知身
是客一餉貪歡　獨自莫凭欄無限江山别時容易見
時難流水落花春去也天上人間
　(自南唐後俱用此調另石孝友此調前後用四兒字/為叶乃狡獪伎倆非  有此體即如獨木橋之類耳)
　(汲古刻李之儀首句霞捲雲舒乃捲字下落一字非/另體也觀其後段仍是五字可知與後栁詞不同)
　(按此調一名賣花聲而謝池春又别名賣花聲不可/混也圖譜改調名并前唐調亦曰賣花聲無理  沈)
　(氏選吳遵巖一首後第三句巳飄零一片減嬋娟乃/誤多一巳字沈註云後段多一字則似有此體矣謬)
　　又一體(五十四字/)　　　　　　　宋　祁
年少不管流光如箭因循不覺韶華換到如今始惜月
滿花滿酒滿　扁舟欲解垂楊岸尚同歡宴日斜歌闋
將分散倚蘭橈望水逺天逺人逺
　(後段惟首句七字與前段異又前用始惜二字後惟/一望字恐落去一字作者應照前段可也  按何籕)
　(宴清都前結即用此結云天逺山逺水逺人逺余㫁/以上兩逺字乃以上作平說見宴清都下此詞用滿)
　(逺二韻恐亦有作平處但舊詞惟小宋有此體不如/宴清都有他詞可証耳然作者須記此字用上聲萬)
　(萬不可用去聲詞因宋公創此三逺句一變而為何/子初細草沿堦  再變而為王渼陂無意整雲鬟曲)
　(愈出愈妙紅杏尚書/豈非風流之祖乎)
　　浪淘沙令(五十二字/)　　　　　　栁　永
有箇人人飛燕精神急鏘環珮上華裀促□盡隨紅袖
舉風栁腰身　䔩䔩輕裙妙盡尖新曲終獨立斂香塵
應是四肢嬌困也眉黛雙顰
　(此前李詞前後首句俱少一字餘皆同以調名加令/字故收在後或謂凡小調俱可加令字非因另一體)
　(而加令字也汲古刻作有一箇人人促字下誤少一/字今為□以補之或曰有一箇人人仍是五字句或)
　(䔩䔩下落一字亦未可知余曰有一箇人人語氣不/可于第二字畧㫁周美成栁梢青起句亦云有箇人)
　(人更何/疑乎)
　　浪淘沙慢(一百三十三字/)　　　　周邦彦
曉陰重霜凋岸草霧隠城堞南陌指車待發東門帳飲
乍闋正拂面垂楊堪攬結掩紅淚玉手親折念溪浦離
魂去何許經時信音絶　情切望中地逺天濶向露冷
風清無人處耿耿寒漏咽嗟萬事難忘唯是輕别翠樽
未竭憑㫁雲留取西樓殘月羅帶光銷紋衾疊連環解
舊香頓歇怨歌永瓊壺敲盡缺恨春去不與人期弄夜
色空餘滿地梨花雪
　(精綻悠揚真千秋絶調其用去聲字尤不可及觀竹/山和詞通篇四聲一字不殊豈非詞調有定格耶故)
　(可平可仄俱不敢填月又按此詞各刻俱作兩/段而詞綜于西樓殘  分段作三疊必有所據)
　　又一體(一百三十三字/)　　　　　周邦彦
萬葉戰秋聲露結雁度砂磧細草和烟尚緑遙山向晩
更碧見隠隠雲邊新月白映落照簾幕千家聴數聲何
處倚樓笛装㸃盡秋色　脈脈旅情暗自消釋念珠玉
臨水猶悲感何況天涯客憶少年歌酒當時縱跡嵗華
易老衣帶寛懊惱心腸終窄飛散後風流人阻藍橋約
悵恨路隔馬蹄過猶嘶舊巷陌嘆往事一一堪傷曠望
極凝思又把䦨干拍
　(與前詞字數相同句法稍異緑字家字老字俱不用/韻極字用韻家字涯字時字俱用平㸃字恨字舊字)
　(俱用仄而數聲何處比前溪浦離魂珠玉臨水比前/露冷風清少年歌酒比前萬事難忘俱平仄不同飛)
　(散句與前羅帶句句法不同故另録一體/然前調有蔣詞可証作者但從之可耳)
　　又一體(一百三十三字/)　　　　　栁　永
夢覺透窻風一線寒燈吹息那堪酒醒又聞空堦夜雨
頻滴嗟因循久作天涯客負佳人幾許盟言更忍把從
前歡㑹陡頓翻成憂戚　愁極再三追思洞房深處幾
度飲散歌闋香煖鴛鴦被豈暫時疎散費伊心力殢雨
尤雲有萬船千種相憐惜到如今天長漏永無端自家
疎隔知何時却擁秦雲態願低幃昵枕輕輕細說與江
鄉夜夜數寒更思憶
　(亦與前調字數同而中間句法又多異處至結語竟/判然不同矣然樂章多有訛錯難于考訂不敢妄為)
　(之說歌闋闋字舊刻作闌知何/時舊刻作知何時今改正之)
　　八拍蠻(二十八字/)　　　　　　　閻　選
雲鏁嫩黄烟栁細風吹紅蔕雪梅殘光影不勝閨閣恨
行行坐坐黛眉攅
　(即七言絶句而下二句平仄失粘閻二首及孫/光憲一首皆然孫詞首句用平韻起又與此異)
　　阿那曲(二十八字/)　(又名雞叫子/)　楊太真
羅袖動香香不巳紅蕖裊裊秋烟裏輕雲嶺下乍搖風
嫩栁池塘初拂水
　(即仄韻七言絶/句平仄不拘)
　　欸乃曲(二十八字/)　　　　　　　元　結
千里楓林烟雨深無朝無暮有猿吟停橈靜聴曲中意
好似雲山韶濩音
　(亦即七言絶句平仄不拘戞按欸乃俗訛欵乃非字/書作歀乃亦非欸乃棹船  軋之聲栁詩欸乃一聲)
　(山水緑嚴次山集名清江欸乃是也欸字與唉字同/是嘆恨發聲之辭通雅曰唉烏開切又於解於亥於)
　(皆三切楚辭唉秋冬之緒風亞父曰唉䜿子不足與/謀此欸乃之欸正當作埃字上聲讀為烏蟹切盖船)
　(聲如人聲耳劉蛻湖中歌作靄迺劉言史瀟湘詩作/曖迺皆欸乃之借字山谷黄直翁皆以為字異音同)
　(陰氏謂紫陽韻及韻㑹皆然而梅氏字彚謂數處當/各如其音不必比而同之甚謬升庵云欸亞改切栁)
　(詩本作靄襖後人誤倒讀作襖靄近江右張爾公作/正字通以為宜讀作矮靄然正韻于上聲六解内收)
　(乃字作依亥切去聲六泰内收乃字作於盖切皆引/欸乃為証是乃有靄愛二音而欸則音襖是欸之音)
　(襖向來相傳亦必有所本魏校六書精藴云語辭之/乃轉為欸乃之乃音烏皓切正作襖音是則欸字之)
　(為埃上聲無疑而乃字則或作靄或作襖未確然耳/又陳氏謂當如乃字本音柰上聲則必不然而冷齋)
　(夜話載洪駒父云栁詩本是􁁉靄俗誤分/􁁉為二字則其說新竒而無可考據也)
　　清平調(二十八字/)　　　　　　　李　白
雲想衣裳花想容春風拂檻露華濃若非羣玉山頭見
㑹向瑤臺月下逢
　(七言絶句/平仄不拘)
　　甘州曲(二十八字/)　　　　　　蜀主王衍
画羅裙能解束稱腰身栁眉桃臉不勝春薄媚足精神
可惜淪落在風塵
　(衍幸青城至成都山上青宮隨駕宮人皆衣畵雲霞/道服衍自製此曲與宮人唱和本意謂神仙而在凡)
　(塵耳後衍降中原宮妓/多淪落者其語始騐云)
　　甘州子(三十三字/)　　　　　　　顧　夐
紅爐深夜醉調笙敲拍處玉纎輕小屏古画岸低平烟
月滿閒庭山枕上燈背臉波横
　(顧此調五首俱用山枕上三字此偶/然不拘也首七字末八字與前異)
　　甘州遍(以下雙調/)　(六十三字/)　　毛文錫
春光好公子愛閒遊足風流金鞍白馬雕弓寶劍紅纓
錦襜出長鞦　花蔽膝玉衘頭尋芳逐勝歡宴絲竹不
曽休美人唱揭調是甘州醉紅樓堯年舜日樂聖永無
憂
　(毛此體二闋查其用字無不相合可見古人填譜自/有定律也  此下三調皆以甘州名同類集于此)
　　甘州令(七十八字/)　　　　　　　栁　永
凍雲深淑氣淺寒欺緑野輕雪伴早梅飄謝豔陽天正
明媚却成瀟灑玉人歌画樓酒對此早驟増髙價　賣
花巷陌放燈臺榭好時代怎生輕捨賴和風蕩霽靄廓
清良夜玉塵鋪桂莖滿素光裏更堪遊冶
　(後段只首句換頭放燈以/下與前段寒欺以下俱同)
　　八聲甘州(九十五字/)　　　　　　劉　過
問紫嵓去後漢公卿不知幾貂蟬誰能借留侯筯著祖
生鞭依舊塵沙萬里河洛染腥羶誰識道山客衣鉢曽
傳　共記玉堂對策欲先明大義次第籌邊況重湖八
桂袖手巳多年望中原馳驅去也擁十州牙纛正翩翩
春風早看東南王氣飛繞星躔
　　又一體(九十五字/)　　　　　　　蕭　列
可憐生飄零到荼䕷依然舊銷魂殘春幾許風風雨雨
客裏又黄昬無奈一江烟霧腥浪捲河豚身世忽如葉
那自清渾　莫厭悲歌笑語奈天涯有夢白髮無根怕
相思别後無字寫囘文更月明洲渚杜䳌聲裏立向臨
分三生石情緣千里風月柴門
　(殘春三句更月明二句與前/調異情緣上比前少一字)
　　又一體(九十七字/字)　(或止題甘州二/)栁　永
對蕭蕭暮雨灑江天一番洗清秋漸霜風淒𦂳闗河冷
落殘照當樓是處紅衰緑減苒苒物華休惟有長江水
無語東流　不忍登髙臨逺望故鄉𣺌邈歸思難收歎
年來踪跡何事苦淹留想佳人妝樓長望誤幾囘天際
識歸舟爭知我倚闌干處正恁凝愁
　(漸霜風三句與前兩詞皆異作者多用此體番字多/用平聲如坡翁潮字石林然字心字草牕暉字夢牕)
　(天字盃字依字方壺䳌字稼軒陵字亭字皆然其用/仄者十中之一耳幾字亦多用仄故兩字俱未旁註)
　(取法乎上者自當鑒之至倚闌干處四字内闌干二/字相連如玉田之有斜陽處琴趣之筭如何此更何)
　(須惜夢牕之上琴臺去暗消磨盡醉秋香畔皆然此/雖非大闗係古作者不必皆同然亦不可不知夢牕)
　(之故意填此必有謂也石按玉田首句第八字即起/韻他作無之可不必從  林于首二句一云故都迷)
　(岸草望長淮依然繞孤城一云又新正過了問東風/消息幾時來一云問浮家汎宅自𤣥真去後有誰來)
　(皆首句作五字次句作八字與他家稍/異因字數平仄同于此註明不另列)
　　字字雙(二十八字/)　　　　　　　王麗真
床頭錦衾班復班架上朱衣殷復殷空庭明月閒復閒
夜長路逺山復山
　(七言四句俱用韻因末/字重複故名字字雙)
　　九張機(二十九字/)　　　　　　　無名氏
春衣素絲染就巳堪悲塵昬汗汚無顔色應同秋扇從
茲永棄無復奉君時
　(此用兩/字起韻)
　　又一體(三十字/)　　　　　　　　無名氏
五張機横紋織就沈郎詩中心一句無人㑹不言愁恨
不言憔悴只恁寄相思
　(此用三字起韻圖譜但收三十字者失却前調矣此/詞九首其第一字自一至九故有三張機三字平聲)
　(亦不/拘也)
　　法駕導引(三十字/)　　　　　　　陳與義
東風起東風起海上百花搖十八風鬟雲半動飛花和
雨著輕綃歸路碧迢迢
　(起兩句重用此調似憶江南而首多一疊句耳士按/此詞三首各刻俱作烏衣女子歌之或問一道  曰)
　(此赤城韓夫人作水府蔡真人法駕導引也今按簡/齋無住詞首即載此題下註前事云是擬作三闋是)
　(為陳/詞耳)
　　抛毬樂(三十字/)　　　　　　　　劉禹錫
五色繡團圓登君玳瑁筵最宜紅燭下徧稱落花前上
客如先起應須贈一船
　(五言六句中二句對偶劉他作/及皇甫作俱同起句可用仄)
　　又一體(四十字/)　　　　　　　　馮延已
霜積秋山萬樹紅倚巖樓上挂朱櫳白雲天逺重重恨
黄葉烟深漸漸風髣髴梁州曲吹在誰家玉笛中
　(六句惟第五句五字餘/皆七字中二句亦對偶)
　　又一體(雙調/)　(一百八十七字/)　　栁　永
曉來天氣濃淡㣲雨輕灑近清明風絮巷陌烟草池塘
盡堪圖畵艷杏暖粧臉勻開弱栁困宮腰低亞是處麗
質盈盈巧笑嬉嬉爭簇鞦韆架戲綵毬羅綬金雞芥羽
少年馳騁芳郊緑野占㫁五陵遊奏脆管繁絃聲和雅
向名園深處爭泥畵輪競羇寶馬　取次羅列杯盤就
芳樹緑影紅陰下舞婆娑歌宛轉髣髴鶯嬌燕姹寸珠
片玉爭似濃懽無價任他美酒十千一斗飲竭仍解金
貂貰恣幕天席地陶陶盡醉太平且樂唐虞景化須信
艷陽天看未足巳覺鶯花謝對緑蟻翠蛾怎生輕捨
　(是處以下與後段任他以下相合至結處比前段少/四字耳泥字去聲  作長調須要如此照管則知安)
　(字平仄處裁句長短處不然隨讀隨填必至前後盡/錯矣況不如此體認而惟舊譜是依豈不大悞耶)
　　江南春(三十字/)　　　　　　　　寇　準
波𣺌𣺌栁依依孤村芳草逺斜日杏花飛江南春盡離
腸㫁蘋滿汀洲人未歸
　(兩三兩五兩七或曰此萊公自度曲他無作者余謂/唐李青蓮詩秋風清秋月明落葉聚還散寒鴉棲復)
　(驚相思相見知何日此時此/夜難為情即此調之濫觴耳)
　　踏歌辭(三十字/)　　　　　　　　崔　液
庭際花㣲落樓前漢已横金壺催夜盡羅繡舞寒輕調
笑暢歡情未半看天明
　(唐詩刻此作/五言六句誤)
　
　
　
　
　
　
　詞律巻一
欽定四庫全書
　詞律巻二
　　　　　　　　　　　　　　宜興萬樹撰
　　憶王孫(三十一字心又名豆葉黄/欄杆萬里)　李重元
萋萋芳草憶王孫柳外樓高空㫁魂杜宇聲聲不忍聞
欲黄昬雨打梨花深閉門
　(詞林萬選云元人北曲一半兒即是此調蓋其末句/云一半兒□□一半兒□添兒字襯卽曲調矣然元)
　(曲亦有憶王孫與此同者當是一調異名北曲末一/字多用上聲詞則無之空深二字用平不字亦作平)
　(最起調雖不拘然名詞名曲/多得此訣但可為知者道耳)
　　又一體(雙調/)　(五十四字/)　　　　周紫芝
梅子生時春漸老紅滿地落花誰掃舊年池館不歸來
又綠盡今年草　思量千里鄉闗道山共水幾時得到
杜鵑只解怨殘春也不管人煩惱
　(前後字句同只/後起平仄異)
　　一葉落(三十一字/)　　　　　　後唐莊宗
一葉落搴朱箔此時景物正蕭索画樓月影寒西風吹
羅幕吹羅幕往事思量着
　(他無作者圖譜註平/仄可換吾不敢信)
　　蕃女怨(三十一字/)　　　　　　　温庭筠
萬枝香雪開巳遍細雨䨇燕鈿蟬筝金雀扇画梁相見
雁門消息不歸來又飛廻
　(巳字雨字俱必用仄聲觀其次篇用磧南沙上驚雁/起飛雪千里可見乃舊譜中岸然竟註作可平不知)
　(詞中此等拗句乃故為抑揚之聲入于歌喉自合音/律由今讀之似為拗而實不拗也若改之似順而實)
　(拗矣且此詞起于温八乂餘鮮作者試/問作譜之人從何處訂定其為可平乎)
　　調笑令(三十二字/轉應曲)　(又名宫中調笑/三䑓令)馮延巳
明月明月照得離人愁絶更深影入空牀不道幃屏夜
長長夜長夜夢到庭花隂下
　(起二字疊後長夜二字即以上句尾二字顛倒而疊/之凡三用韻  此亦名三䑓令然與二十四字者不)
　(同/)
　　又一體(三十八字/)　　　　　　　毛　滂
　隼旟珮馬昌門西泰娘紺幰為追隨河橋春風弄鬢
　影桃花髻㬉黄蜂飛繡茵錦薦承回雪水犀梳斜抱
　明月銅駝夢㫁江水長雲中月墮寒香歇
香歇袂紅黦記立河橋花自折隼旟紺幰城西闕敎妾
驚鴻回雪銅駝春夢空愁絶雲破碧江流月
　(詞前用七言古詩八句四平四仄即以詩尾二字為/詞首二字句餘俱叶之蓋詩則誦而詞則歌猶董解)
　(元西廂先有詩句而後彈曲子也圖譜将起䖏作五/字句失註第二字起韻大謬此調或題作頭子或作)
　(破子東堂有破子二首則單用後詞而無前詩句然/酒美一首詞中皆言文君事蓋其前八首俱詠古美)
　(人前有詩八句詞後俱註右某某此首無之恐原亦/有詩句而前後俱逸去耳又花好一首詞意似無所)
　(實指則為不用詩而止用詞之體也作又此二詞後/載遣隊一詞乃七言絶句或謂本集  詞應収于二)
　(十八字調内余曰宋時教坊演樂必有致語皆以文/士之筆代為優人之辭致語用四六其下必有口號)
　(多作七言律亦有四句者或小兒或女弟子登演雜/劇皆有問語答語隊名謂之勾隊演畢則放之使去)
　(謂之放隊此遣隊者即放隊也但放隊亦用四六數/句不用絶句此詩必本是口號而誤刻作遣隊耳否)
　(則遣隊時或亦可作詩總/于詞無渉也今附錄于後)
　(歌長漸落杏梁塵舞罷香風捲繡䄄更擬綠雲弄清/切樽前恐有㫁腸人)
　　遐方怨(三十二字/)　　　　　　　温庭筠
憑繡檻解羅幃未得君書㫁腸瀟湘春雁飛不知征馬
幾時歸海棠花謝也雨霏霏
　(湘字飛卿次章用悵字去聲想不拘/也㫁腸必用仄平譜謂可作平仄差)
　　又一體(雙調/)　(六十字/)　　　　　顧　夐
簾影細簟文平象紗籠玉指縷金羅扇輕嫩紅雙臉似
花明兩條眉黛逺山横　鳯簫歇鏡塵生遼塞音書絶
夢魂長暗驚玉郎經歲負娉婷教人怎不恨無情
　(第三第四句前調用一四一七此調用兩五字各異/餘俱同後叚比前叚只遼塞句塞字作仄書字作平)
　(與前紗字玉字異孫光憲則第三句前云為表花前/意後云願早傳金盞全用遼塞句平仄更為有律但)
　(以其第五句此時更沒心腸只六字/必刻本落去一字不全故收此詞耳)
　　思帝鄉(三十三字/)　　　　　　　韋　莊
雲髻墜鳯釵垂髻墜釵垂無力枕函欹翡翠屏深月落
漏依依說盡人間天上兩心知
　　又一體(三十四字/)
春日遊杏花吹滿頭陌上誰家年少足風流妾擬将身
嫁與一生休總被無情棄不能羞
　(比前起/結俱異)
　　又一體(三十六字/)　　　　　　　温庭筠
花花滿枝紅似霞羅䄂画簾腸㫁卓金車廻靣共人閒
語戰箆金鳯斜惟有阮郎春盡不還家
　(起句與戰箆句比前異箆/平聲滿字仄紅字平定格)
　　如夢令(三十三字/宴桃源)　(又名憶仙姿/比梅)　秦　觀
遙夜月明如水風𦂳驛亭深閉夢破䑕窺燈霜送曉寒
侵被無寐無寐門外馬嘶人起
　(無寐疊上二字趙長卿作第四句目斷行雲凝竚/下即用凝竚凝竚雖亦有此格然不多不宜從也)
　　又一體(三十三字/)　　　　　　　呉文英
鞦韆爭閙粉墻閒看燕紫鶯黄啼到綠隂處喚回浪子
閒忙春光春光正是拾翠尋芳
　(此用平韻/與前異)
　　西溪子(三十三字/)　　　　　　　牛　嶠
捍撥䨇盤金鳯蟬鬢玉釵搖動画堂前人不語絃解語
彈到昭君怨處翠蛾愁不擡頭
　(第二語字可用他/字叶不必重上韻)
　　又一體(三十五字/)　　　　　　　毛文錫
昨夜西溪遊賞芳樹竒花千様鎖春光金樽滿聽絃管
嬌妓舞衫香㬉不覺到斜暉馬䭾歸
　(比前翠蛾愁句上多/不覺二字聴字平聲)
　　訴衷情(三十三字/)　(又名一絲鳯/)　温庭筠
鶯語花舞春晝午雨霏微金帶枕宫錦鳯凰帷柳弱燕
交飛依依遼陽音信稀夢中歸
　(第二字用韻起二三兩句連叶帷字以下/俱叶微韻而枕錦二字換韻間于其中)
　　又一體(三十三字/)　　　　　　　韋　莊
碧沼紅芳烟雨静倚蘭橈埀玉珮交帶裊纎腰鴛夢隔
星橋迢迢越羅香暗銷墜花翹
　(前調起七字三用韻此調起七字句不用韻倚蘭橈/以下俱同前或云珮帶非叶韻不知韋相又用花欲)
　(謝深夜顧夐用羅帶重雙鳯香閣掩眉斂正與温作/枕錦合乃自謂知音者不識此義以垂玉珮香閣掩)
　(俱註作三字句交帶眉斂俱連下作五字句/公然劃㫁著圖作譜致悮後人豈不可怪哉)
　　又一體(三十七字/)　　　　　　　顧　敻
永夜抛人何處去絶來音香閣掩眉斂月将沉爭忍不
相尋孤衾換我心為你心始知相憶深
　(不相尋以上與韋作同怨孤衾句三字換我心句六/字始知句五字與前異為字平妙前温作音字韋作)
　(香字亦然譜于前詞作交帶裊纎腰猶可解也/于此作眉斂月将沉如何解顧公何不幸哉)
　　又一體(以下雙調水四十一字/又名桃花)　　魏承班
春情滿眼臉紅消嬌妒索人饒星靨小玉鐺搖幾共醉
春朝　别後憶纎腰夢魂勞如今楓葉又蕭蕭恨迢迢
　(魏詞又有于起句作銀漢雲情玉漏長者次句作風/飄錦繡開者皆平仄互異又有于夢魂勞三字作重)
　(重囑用仄字住句而不叶上下韻者以句字同故末/另収  按此調各刻俱作雙調而前韋詞亦有于纎)
　(腰分叚者唐詞多如此不必泥也花此體毛文錫首/句云桃花流水漾縦横故又名桃  水圖譜等去訴)
　(衷情而改桃花水可厭况并前三十三字者/後四十四字者亦俱曰桃花水豈不可笑)
　　又一體(四十四字/)　　　　　　　王　益
燒殘絳蠟淚成㾗街鼓報黄昬碧雲又阻來信廊上月
侵門　愁永夜拂香䄄待誰温夢蘭憔悴擲果淒凉兩
處銷魂
　(宋人皆用此體碧雲又阻雖平仄有互異者然必如/此詞方起調名詞多如此嚴仁第二句用人間無此)
　(愁平仄與諸人異雖唐詞此句亦有如此者然在此/調中不可學也擲果句可用平平仄仄然如此詞者)
　(多宜從之木汲古栁詞第三句作/不堪更倚  蘭係誤刻乃蘭棹也)
　　又一體(四十五字/)　　　　　　　趙長卿
花前月下㑹鴛鴦分㪚兩情傷臨行祝付真意臂間皓
齒留香　還更毒又何妨儘成瘡瘡兒可後㾗兒見在
見後思量
　(前叚尾用六/字與前調異)
　　又一體(四十五字/)　　　　　　　歐陽修
清晨簾幕巻輕霜呵手試梅粧都緣自有離恨故画作
逺山長　思往事惜流光易成傷擬歌先斂欲笑還顰
最㫁人腸
　(前結亦六字而三字分豆者故按此調第三句凡從/來作者皆作六字沈氏乃以  字連上作七字句蓋)
　(祗知訴衷情前結五字而不知有六字體耳尤不通/者并所選山谷一首云天然自有殊態供愁黛不須)
　(多蓋隋焬帝宫人多画長蛾毎日給螺子黛五斛故/黛上用供字詞意言愁眉蹙損不必多供螺黛而自)
　(天然可愛也沈亦註于供字㫁句試問殊態供如何/解可笑極矣  又按蘆川有漁父家風一詞查與訴)
　(衷情同只第三句七字圖譜収之不知此係傳訛多/一新字其實即訴衷情也細玩自明今載其詞并説)
　(于/後)
　(八漁父家風枝紅腸㫁故園東風枝露張元幹採悵/  年不見荔                    葉誰新)
　(望冷香濃泠冰透骨玉開容想筠籠今宵歸夢滿頬/天漿更御  風)
　(詞格雖句法多有相同然未有如此全合者至過變/處非訴衷情㫁㫁無此句法况蘆川因憶家郷荔枝)
　(而作故云風枝露葉誰採意謂雖有枝葉在誰去採/他何必加一新字乎讀詞須如此體認則詞意明詞)
　(律亦明故本譜不另收漁父調不然名甚新雅極冝/収之以為譜中生色豈反刪却耶本譜以詳慎為貴)
　(諸皆/如此)
　　訴衷情近(七十五字/)　　　　　　柳　永
雨晴氣爽竚立江樓望處澄明逺水生光重疊暮山聳
翠遙想㫁橋幽徑隠隠漁村向晚孤烟起　殘陽裏脉
脉朱闌静倚黯然情緒未飲先如醉愁無際暮雲過了
秋風老盡故人千里竟日空凝睇
　(圖譜收景闌晝永一首後叚帝城信阻天涯目㫁暮/雲芳草分作兩六字句誤也本係三句毎句四字如)
　(此詞豈可讀作暮雲過了秋風耶作此作雨晴句他/作景闌句俱上平去上暮雲句他  帝城句俱去平)
　(去上妙必如此方起調聳/翠静倚亦不可用平仄)
　　天仙子(三十四字/)　　　　　　　皇甫松
躑躅花開紅照水鷓鴣飛繞青山嘴行人經嵗始歸來
千萬里錯相倚懊惱天仙應有以
　(第二句和學士作纎手輕拈紅豆弄次首亦然與此/詞異千萬里二句皇甫别作皆同和則一作桃花洞)
　(瑶䑓夢花瑶二字用平其次作懶燒金慵篆玉平/仄俱異而北字平聲竟不用韻因字句同不另列)
　　又一體(三十四字/)　　　　　　　韋　莊
夢覺雲屛依舊空杜䳌聲咽隔簾籠玉郎薄倖去無踪
一日日恨重重淚界蓮腮兩線紅
　(此用平韻日字不叶又一律第二/句七字與首句平仄同兹不另録)
　　又一體(三十四字/)　　　　　　　韋　莊
深夜歸來長酩酊扶入流蘇猶未醒醺醺酒氣麝蘭和
驚睡覺笑呵呵長道人生能幾何
　(此則前二句用仄後三句用平所首句/次句第二字俱用仄則宋詞之  本也)
　　又一體(雙調/)　(六十八字/)　　　　沈㑹宗
景物因人成勝槩滿目更無塵可礙等閒簾幙小䦨干
衣未解心先快明月清風如有待　誰信門前車馬隘
别是人間閒世界座中無物不清涼山一帶水一𣲖流
水白雲長自在
　(比唐詞加一疊全用仄韻衣未解二句平仄多不拘/故註于字左然觀張三影臨晚鏡傷流景後用風不)
　(定人初静皆上句平仄仄下句平平仄最為起調宜/從之  第二句第二字必用仄聲不比唐詞可以兩)
　(用圖譜註此調云同第一體惟用雙調故不圖其所/謂第一體即前皇甫詞而皇甫次句第二字乃用平)
　(者今註曰同則人将亦用平而此句相反矣豈不謬/歟  按草堂新集詞統等書収入小青詞通首平仄)
　(全然相反至後叚原不是鴛鴦一𣲖休筭做相思一/槩兩句竟作上三下四句法古來有此天仙子乎夫)
　(著譜固以為學者範圍集選亦以供後人詠翫奈之/何不察而引人入暗若此耶聞小青傳為陳元朋先)
　(生寓言先生本未工詞故作此遊戲豈可執以為實/沈氏更引其不全之篇曰數盡懨懨深夜雨無多也)
　(只得一半工夫云是南鄉子結句且謂數言足千古/異哉多與夫叶韻乃與卿不識字人争竒既可大噱)
　(而也只得句上三下四之南郷子尤聞所未聞沈氏/自謂詞中名家今人亦翕然尊之古來有不解天仙)
　(子南鄉子之/歐栁蘇辛否)
　　風流子(三十四字/)　　　　　　　孫光憲
樓倚長衢欲暮瞥見神仙伴侶微傅粉攏梳頭隠約画
簾開處無語無緒慢曵羅裙歸去
　(無語無緒乃兩句俱叶韻者譜中不識註作四字句/可笑孫作本三首一云歡罷歸也一云聴織聲促譜)
　(因載其聴織一首必以織與促不叶故不察而亂註/耳不知聴織一篇其首句用曲字起韻次句即用北)
　(字為叶此乃少監借織北以叶曲促正是用韻也况/聴織之聴字是平聲譜亦不知作去聲讀而反註作)
　(可平若學者誤從讀作去聲而以四字為句則一個/三十四字之小令而失一韻錯兩句矣豈不誤哉)
　　又一體(雙調内一百一十字/又名  家嬌)　　　張　耒
亭臯木葉下重陽近又是搗衣秋奈愁入庾腸老侵潘
髩謾簪黄菊花也應羞楚天晚白蘋烟盡處紅蓼水邊
頭芳草有情夕陽無語雁横南浦人倚西樓　玉容知
安否香牋共錦字兩處悠悠空恨碧雲離合青鳥沉浮
向風前懊惱芳心一㸃寸眉兩葉禁甚閒愁情到不堪
言處分付東流
　(調中四字四句者前二叚後一叚作者多用儷語但/須于庾有懊三字必用仄聲方妙名作皆然換頭五)
　(字上須四平要𦂳楚天晚之仄平仄亦不可亂如審/齊之淚盈盈友古之粉墻低不可學也此詞抑揚盡)
　(致不板不滯用字流轉可法真名手也古又首句第/五字周美成新緑小池塘孫惟信三疊  陽闗用平)
　(字起韻呉彦高前後俱用平字起韻與此不同因字/句相合不另立一體  美成友古等于離合之合言)
　(處之處作平聲則語氣當于碧雲與不堪下讀㫁耳/愁入庾腸有作平平仄仄風前懊惱有作仄平平平)
　(不若此詞有紀律此句亦可同愁入句香箋至悠悠/句語氣或作上三下六或作上五下四不拘審齊作)
　(塵埃盡留白雪長黄芽又云空搔首還是憶舊青氊/則竟作三字三句矣雖不拘不宜從也至于張翥止)
　(有入字乃傳冩之訛非有此體夢窗集二首于楚天/晚句以下十三字一作窈窕繡窗人睡起臨砌脉無)
　(言一作自别楚嬌天正逺傾國見呉宫則是上七字/下五字句矣或亦係脱落不敢另收一格也  升庵)
　(云于驪山見石刻一詞必元人作即詞統所選三郎/年少客一首也圖譜竟于風流子外另收此詞别加)
　(一名曰驪山石因而分字句處與風流子兩樣以此/作譜可怪之極又詞統收沈天羽起句云對洛陽春)
　(色不惟洛字仄春字平而對字領句句法與風流子/河干至換頭云溜波窺艶蝶不知四平之說又不足)
　(怪矣如此詞手而僭厠名壇難矣詞統且評/之曰可友楊状元而奴唐解元是何言歟)
　　歸國謠(三十四字/謠一作遙)　(國一作自/)　　歐陽修
何處笛深夜夢回情脉脉竹風簾雨寒牕隔　離人幾
嵗無消息今頭白不眠特地重相憶
　(離人句歐别作香閨寂寂門半掩又作蘆花千里霜/月白半字月字俱用仄聲不拘  按趙介菴有思佳)
　(客令一首即係此詞雖後叚起句平仄不同然必為/一調無疑今録于左幅不另列思佳客令之名又鷓)
　(鴣天亦别名思/佳客不可混也)
　(天思佳客令芙三十四字芙蓉窻與黄趙彦端歴歷/  似水秋到  蓉如亂綺          花倚)
　(黄花矜酒美清露委山間有箇閒人喜平平平仄仄/前換頭用平平仄仄平平仄此用仄仄)
　(似乎各異不知詞調各有風度如此篇風度與前恰/合豈有兩格之理况歐公别作此句平仄亦有變者)
　　又一體(四十二字/)　　　　　　　温庭筠
雙臉小鳯戰箆金颭艶舞衣無力風斂藕絲秋色染
錦帳繡幃斜掩露珠清曉簟粉心黄蕊花靨黛眉山兩
㸃
　(首句二字起後起句温又/作画堂照簾殘燭稍不同)
　　又一體(四十三字/)　　　　　　　韋　莊
春欲晩戲蝶遊蜂花爛熳日落謝家池館柳絲金縷㫁
　睡覺綠鬟風亂画屏雲雨散閒倚博山長嘆淚流沾
皓腕
　(首句三字起與温異前調舞衣粉心二句用仄平平/仄平仄此調日落閒倚二句用平仄仄平平仄不同)
　(作者/勿誤)
　　定西番(三十五字/)　　　　　　　孫光憲
帝子枕前秋夜霜幄冷月華明正三更　何處戍樓寒
笛夢殘聞一聲遙想漢闗萬里淚縱横
　(韋相作與此同但不/分叚合作一調耳)
　　連理枝(三十五字/)
淺画雲垂帔㸃滴昭陽淚咫尺宸居君恩㫁絶似遙千
里望水晶簾外竹枝寒守羊車未至
　(此唐調也宋詞俱加後疊晶圖譜收此調不識即宋/詞小桃紅之半竟将望水  簾外作五字句竹枝寒)
　(守作四字句羊車未至作四字句可嘆毋論句字長/短註差致誤學者試問竹枝寒守有此文理乎異哉)
　　又一體(雙調子七十字花又名小桃紅/紅娘    灼灼)程　垓
不恨殘花軃不恨殘春破只恨流光一年一度又催新
火縱青天白日繫長繩也留春得麽　花院從敎鎖春
事從敎過燒笋園林嘗梅臺榭有何不可已安排珍簟
小胡牀待日長閒坐
　(比前加後疊故虛舟集名小桃紅同叔集名連理枝/其實一也圖譜兩收誤嘯餘譜又收灼灼花一調圖)
　(譜諸書因之亦即是此體總未致審耳乃詞綜收倪/雲林小桃紅即王秋國名為平明樂者  北曲非詞)
　(也説見/發凡)
　　江城子(三十五字簾城一作神/又名水晶)　　牛　嶠
鵁鶄飛起郡城東碧江空半灘風越王宫殿蘋葉藕花
中簾捲水樓魚浪起千片雪雨濛濛
　(此唐調也宋調俱加後疊首句韋莊作千重嬌多情/易蕩平仄互異宋調俱依此起句矣越王至花中本)
　(九字句故語氣㦯于四字㫁或于六字㫁不拘而/宋詞俱依後所載謝無逸體矣作雙調者多誤)
　　又一體(三十六字/)　　　　　　　張　泌
浣花溪上見卿卿臉波秋水明黛眉輕綠雲高綰金簇
小蜻蜓好是問他來得麽和笑道莫多情
　(前詞碧江空三字此調臉波秋水明五字餘俱同牛/給事亦有此體起句作極浦烟消水鳥飛平仄互異)
　(正與韋莊恩/重句同也)
　　又一體(三十七字/)　　　　　　　歐陽烱
晚日金陵岸草平落霞明水無情六代繁華暗逐逝波
聲空有姑蘇臺上月如西子鏡照江城
　(結句七字/與前異)
　　又一體(以下雙調/)　(七十字/)　　　謝　逸
杏花村館酒旗風水溶溶颺殘紅野渡舟横楊柳綠隂
濃望㫁江南山色逺人不見草連空　夕陽樓外曉烟
籠粉香融淡眉峯記得年時相見画屏中只有闗山今
夜月千里外素光同
　(比前牛詞加後疊人不見千里外俱平仄仄如石林/之前用試攜手東坡之後用便憔悴又如友古之後)
　(用瑤䑓路皆偶然之筆不必從也人題本名江城子/城或作神至别名水晶簾者乃後  因詞中有此三)
　(字故巧取立名因使人易混易訛最為可厭今人好/竒者皆厭常喜新多從之致誤不少如此調圖譜作)
　(水晶簾第一第二等體竟忘却江城子本來矣其他/尚多皆去舊易新甚属無謂至于上西平之即金人)
　(捧露盤一籮金之即蝶戀花等則原因不識而兩收/之嘯餘之病亦坐此愚謂不識而兩收之猶可本知)
　(而故改之則不可也此/類甚多聊記其槩于此)
　　又一體(七十字/)　　　　　　　　黄庭堅
新來又被眼奚搐不甘伏怎拘束似夢還真煩亂損心
曲見面暫時還不見看不足惜不足　不成歡笑不成
哭戲人目逺山蹙有分看伊無分共伊宿一貫一文饒
十貫千不足萬不足
　(此首韻脚全用入聲作平聲也予謂詞中字多以入/作平人或未信得此詞足証予言之不謬快絶快絶)
　(蓋入聲作平北音皆然故予謂不通曲理不可言詞/也至于入既作平亦仍可作仄但于口中調之其音)
　(自見其理自明如此詞看不足千不足/兩足字原作仄用音調未嘗不諧叶耳)
　　江城梅花引(八十七字/)　　　　　康與之
娟娟霜月冷侵門怕黄昬又黄昬手撚一枝獨自對芳
樽酒又不禁花又惱漏聲逺一更更總㫁魂　㫁魂㫁
魂不堪聞被半温香半薰睡也睡也睡不穏誰與温存
惟有牀前銀燭照啼㾗一夜為花憔悴損人痩也比梅
花痩幾分
　(此詞相傳為前半用江城子後半用梅花引故合名/江城梅花引蓋取江城五月落梅花句也但前半自)
　(首至花又惱確然為江城子而後全不似梅花引至/過變以下則并與兩調俱不相合止惟有至憔悴損)
　(十六字同耳未知以為梅花引是何故也竹山荆溪/阻雪一首遵此而作足知此調無誤但無可訂定梅)
　(花二字耳路又按梅花引如客衣單客衣單千里㫁/魂空歌行  難與江城子第二三四句平仄聲嚮原)
　(相似或腔有可通未可知也調此詞又誤刻書舟詞/中題曰攤破江神子然則此  祗應名為攤破江城)
　(子可耳因相沿巳乆不便議改竹山集于此調又竟/作梅花引益與五十七字之梅花引相混故今以此)
　(附于江城子之後而/梅花引仍另列云)
　　又一體(八十七字/)　(又名江梅引/)　洪　皓
天涯除館憶江梅幾枝開使南來還帶餘杭春信到燕
臺凖擬寒英聊慰逺隔山水應銷落赴愬誰　空恁遐
想笑摘蘂㫁回腸思故里謾彈綠綺引三弄不覺魂飛
更聴胡笳哀怨淚沾衣亂挿繁華須異日待孤諷怕東
風一夜吹
　(與前作字句俱同只蘂字里字以上聲叶平而綺字/亦叶韻故錄之以備証  按此又刻作江梅引不過)
　(節去二/字耳)
　　又一體(八十六字/)　(又名明月引/)　陳允平
雨餘芳草碧蕭蕭暗春潮蕩雙橈紫鳯青鸞舊夢帶文
簫綽約珮環風不定雲欲墮六銖香天外飄　相思為
誰蘭恨銷渺湘魂無處招素紈猶在真真意還倩誰描
舞鏡空懸羞對月明宵鏡裏心心裏月君去矣舊東風
新画橋
　(鏡裏心心裏月只六字與前異但恐有誤故不取列/于康詞之前  按西麓詞凖繩可法如此作森然典)
　(型其後起句及素紈句殊有墻壁因康蒋俱用疊字/難學故收于此使作者可以取法云  又按此詞陳)
　(稿題曰明月引愈令人難查可見新立異名之/不便然其自註和趙白雲自度曲不知何謂也)
　　又一體(八十七字/)　　　　　　　呉文英
江頭何處帶春歸玉川迷路東西一雁不飛雪壓凍雲
低十里黄昬成曉色竹根籬分流水過翠微　帶書傍
月自鉏畦苦吟詩生髩絲半黄細雨翠禽語似説相思
惆悵孤山花盡草離離半幅寒香家住逺小簾垂玉人
悞聴馬嘶
　(此又與康蔣所作各異籬字垂字叶韻一異也水字/誤字仄聲二異也後叚起句與前起平仄同三異也)
　(玉人誤聴馬嘶似是六字一句/故并前分流水處未敢註㫁)
　　江城子慢(一百零九字/)　　　　　吕渭老
新枝媚斜日花徑霽晩碧泛紅滴近寒食蜂蝶亂㸃檢
一城春色倦遊客門外昬鴉啼夢破春心似遊絲飛逺
碧燕子又語斜檐行雲自沒消息　當時烏絲夜語約
桃花時候同醉瑤瑟甚端的看看是榆莢楊花飛擲怎
忘得斜倚紅樓回淚眼天如水沉沉搖翠璧想伊不整
啼粧影簾側
　(與江城本調全異前按此調字句圖譜隨意註之今/細察改正蓋詞調  後毎有相同䖏今按近寒食至)
　(飛逺碧三十字與後叚甚端的至搖翠璧三十字平/仄脗合也而譜于近寒食字不註叶韻後之甚端的)
　(又註叶韻蜂蝶亂作三字句後之看看是又連下作/九字句是因不知前後相同之說固無足怪只食字)
　(一韻失叶豈不悞人至第三句滴字叶韻其上第二/句應在霽字為豆豈可不知而乃以花徑霽晩碧為)
　(叶韻火誤蓋花字即上新枝字意也霽字即上日字/意也而晚字又應上斜字謂徑草碧色花枝紅色紅)
　(滴則泛于碧上矣是豈得以碧字作叶韻乎且泛紅/滴亦不成語况後有飛逺碧句豈一詞叶兩碧字乎)
　(蔡松年亦有此體起云紫雲㸃楓葉崖樹小婆娑歲/寒節可証豈娑字亦可叶葉字耶末句乃九字亦不)
　(可于粧字註㫁字蔡詞于甚端的處萬選刻作種/種陳迹誤多一  想種種二字乃總字之訛耳)
　　望江怨(三十五字/)　　　　　　　牛　嶠
東風急惜别花時手頻執羅幃愁獨入馬嘶殘雨春蕪
溼倚門立寄語薄情郎粉香和淚泣
　(或于入字分叚然此小令必不分也近此調作者絶/少是應以此詞為凖繩矣而詞統選  時人呂沈二)
　(首于羅幃句皆作仄仄平平仄倚門立皆作平仄仄/余嘗謂時流必不肻效古人而自相附和于此可見)
　(然此乃嘯餘舊譜亂註誤之可嘆者不肻依原詞而/偏依誤註耳如手頻執必註可作平仄仄字字如此)
　(可/恨)
　　相見歡(三十六字西又名烏夜啼𤓰上西樓夜月/憶真妃    樓子  月上  州  秋)南唐後主
無言獨上西樓月如鈎寂寞梧桐深院鎖清秋　剪不
㫁理還亂是離愁别是一般滋味在心頭
　(寂寞至清秋别是至心頭皆是九字句語氣亦可于/第四字畧㫁㫁亂二字是換仄韻如昭藴之幕閣稼)
　(軒之轉㫁希真之事淚友古之路䖏等俱同各譜俱/失註是使學者落去二韻其誤甚矣各家惟友古後)
　(起兩句不叶韻夢窻一首云一顆顆一星星是秋情/星字叶平韻竟似訴衷情換頭矣因句字同不另録)
　(名按此調本唐腔薛昭藴一首正名相見歡宋人則/  為烏夜啼而錦堂春亦名烏夜啼因致傳訛不少)
　(今㫁以此調從唐人為相見歡而錦堂春亦仍其名/俱不以烏夜啼亂之庻為畫一嘯餘既收相見歡復)
　(收烏夜啼誤圖譜既收烏夜啼復/收上西樓且又收憶真妃尤誤)
　　何滿子(三十六字/)　　　　　　　和　凝
寫得魚牋無限其如花鎖春暉目㫁巫山雲雨空敎殘
夢依依却愛薰香小鴨羡他長在屛幃
　(單調六句毎句六字中按唐崔令欽教坊記何滿作/河滿但此調因開元  滄洲歌者臨刑進此曲以贖)
　(死竟不免而世傳其曲故白香山詩世傳滿/子是人名臨就刑時曲始成是則應作何字)
　　又一體(三十七字/)　　　　　　　孫光憲
冠劍不隨君去江河還共恩深歌䄂半遮眉黛惨淚珠
旋滴衣襟惆悵雲愁雨怨㫁魂何處相尋
　(單詞六句第三句七字/餘俱六字平仄處同上)
　　又一體(雙調/)　(七十四字/)　　　　毛熈震
無語殘粧淡薄含羞嚲袂輕盈幾度香閨眠過曉綺窗
疎日微明雲母帳中偷惜水精枕上初驚　笑靨嫩疑
花坼愁眉翠斂山横相望只教添悵恨整鬟時見纎瓊
獨倚朱扉閒立誰知别有深情
　(即前調加一疊東坡作幾度句相望句平仄同而夀/域二首前後俱用平平平仄平平仄與此相反恐是)
　(杜君誤筆不可從汲古刻其前一首于後起第二句/誤少二字乂所刻尊前集尹鶚一首前七字句止六)
　(字後則七字亦係誤少一字六按碧鷄漫志云此詞/屬雙調兩叚各六句五句各  字一句七字調蓋舞)
　(曲也樂天亦云一曲四詞歌八疊從頭都是㫁腸聲/是本為雙調而前之單調者止得其半也宋人多從)
　(雙疊雲唐詩紀事載文宗時宫人沈翹翹善舞此曲/歌浮  蔽白日之句上曰此文選古詩語是則詩句)
　(亦可歌作何滿子之音節不必/如此詞然世逺聲湮不可訂矣)
　　長相思(三十六字憶又名雙紅豆/山新青    多嬌)　白居易
汴水流泗水流流到瓜洲古渡頭呉山㸃㸃愁　思悠
悠恨悠悠恨到歸時方始休月明人倚樓
　(後首句可/不叶韻)
　　又一體(三十六字/)　　　　　　　劉光祖
玉樽涼玉人涼若聴離歌須㫁腸休教成髩霜　畵橋
西畵橋東有淚分明清漲同如何留醉翁
　(前後/兩韻)
　　又一體(一百字/)　　　　　　　　楊無咎
急雨回風淡雲障日乗閒攜客登樓金桃帶葉玉李含
朱一樽同醉青州福善橋頭記檀槽淒絶春笋纎柔窗
外月西流似潯陽商婦隣舟　况得意情懐倦粧模様
尋思可奈離愁何妨乗逸興任征帆直抵蘆洲月怯花
羞重相見歡情更稠問何時佳期卜夜綢繆
　(逃禪自註此詞乃用賀方回韻而淮海鐡甕城髙一/首與此韻脚相同想揚州懐古秦賀同作也秦尾句)
　(汲古刻作鴛鴦未老不悮也詞滙刻鴛鴦未老綢繆/為是但此詞第二句是蒜山渡濶蒜渡二字作去聲)
　(甚妙正與楊詞淡障二字合詞滙乃作/金山金字平聲一字之訛相去河漢矣)
　　又一體(一百三字/)　　　　　　　柳　永
画鼓喧街蘭燈滿市皎月初照嚴城清都絳闕夜景風
傳銀箭露暖金莖巷陌縱横過平康欵轡緩聴歌聲鳯
燭熒熒那人家未掩香屏　向羅綺叢中認得依稀舊
日雅態輕盈嬌波艶冶巧笑依然有意相迎墻頭馬上
謾遲留難寫深誠又豈知名宦拘檢年來減盡風情
　(比前大/同小異)
　　風光好(三十六字/)　　　　　　　陶　榖
好因緣惡因緣祗得郵亭一夜眠㑹神仙　琵琶撥盡
相思調知音少安得鸞膠續㫁絃是何年
　(此調音甚妥卟而宋人作者甚少天/機餘錦所載栁隂隂一闋正與此同)
　　望梅花(三十八字/)　　　　　　　和　凝
春草全無消息臘雪猶餘踪跡越嶺寒枝香自折冷艶
竒芳堪惜何事夀陽無處覓吹入誰家横笛
　(此詞及下詞俱實詠梅花者/是知此調未可作他用也)
　　又一體(雙調/)　(三十八字/)　　　　孫光憲
數枝開與短墻平見雪蕚紅跗相映引起誰人邊塞情
　簾外欲三更吹㫁離愁月正明空聴隔江聲
　(用平韻花草堂舊収望梅一調亦詠梅之作論例應/收望梅  之後但查望梅即是解連環草堂亦誤作)
　(兩收耳今本譜但存解連環于後説見/本調下此不復収望梅非變例脱落也)
　　上行杯(三十八字/)　　　　　　　鹿䖍扆
草草離亭鞍馬從逺道此地分襟燕宋秦呉千萬里
無辭一醉野棠開江草溼佇立沾泣征騎駸駸
　　又一體(三十九字/)　　　　　　　鹿䖍扆
離棹逡廵欲動臨極浦故人相送厺住心情知不共
金船滿捧綺羅愁絲管咽廻别㠶影滅江浪如雪
　(後調與前異者五首句即起韻一只換兩韻二不用/平韻三帆影滅作三字四尾句不叶首韻五  或謂)
　(前一首當以後叚起句屬于前尾為是一則凡詞無/半截内不自相叶韻者今草草至萬里各自為韻無)
　(此體也以下四字合之則叶矣其下半自另起一韻/耳二則無辭一醉正以足上語氣言當逺别一醉不)
　(可辭文義貫串上叚言情下叚言景若以此句領下/半則贅矣後調金船句亦當屬上叚亦是臨行勸酒)
　(之意下叚則言愁思也若冠此四字于下叚亦不相/接余曰此論最明但恐人疑前長後短以余㫁之只)
　(是單調小調原不宜分作兩叚也合之為妥若譜圖/并兩處後起醉字捧字俱失註用韻則尤錯矣至謂)
　(金船可仄浪可/平如可仄更誤)
　　又一體(四十一字/)　　　　　　　韋　莊
芳草㶚陵春岸柳烟深滿樓絃管一曲離暘寸寸㫁
今日送君千萬紅縷玉盤金鏤盞須勸珍重意莫辭滿
　(通篇一韻金縷盞韋又作勸和淚用仄/平仄勸和淚不解恐誤鏤去聲音漏)
　　醉太平(三十八字/)　　　　　　　戴復古
長亭短亭春風酒醒無端惹起離情有黄鸝數聲　芙
蓉繡䄄江山畵屏夢中昨夜分明悔先行一程
　(各譜註有悔二/字可用平聲謬)
　　又一體(四十五字/)　　　　　　　辛棄疾
態濃意逺眉顰笑淺薄羅衣窄絮風軟髩雲欺翠捲
南園花樹春光暖香鏡裏榆錢滿欲上鞦韆又驚懶且
歸休怕晚
　(仄韻與前調迥異無第/二首可証不敢註平仄)
　　感恩多(三十九字/)　　　　　　　牛　嶠
兩條紅粉淚多少香閨意彊攀桃李枝歛愁眉　陌上
鶯啼蝶舞柳花飛柳花飛願得郎心憶家還早歸
　(仄平兩韻栁/花飛疊一句)
　　又一體(四十字/)　　　　　　　　牛　嶠
自從南浦别愁見丁香結近來情轉深憶鴛衾　幾度
将書托烟雁涙盈襟淚盈襟禮月求天願君知我心
　(後起比前調/多一字餘同)
　　長命女(三十九字/)　(又名薄命女/)　和　凝
天欲曉宮漏穿花聲繚繞窗裏星光少　冷霞寒侵帳
額殘月光沉𣗳杪夢㫁錦幃空悄悄彊起愁眉小
　(霞字疑是露字霞不可言冷亦不可言侵帳也相按/此調或不分叚愚謂夢㫁二句與上宫漏二句  合)
　(宜分如右譜註天/欲可作仄平誤)
　　春光好(四十字/)　(又名愁倚欄令/)　和　凝
紗牕㬉画屏閒嚲雲鬟睡起四肢無力半春間　玉指
剪裁羅勝金盤㸃綴酥山窺宋深心無限事小眉彎
　　又一體(四十一字/)　　　　　　　歐陽炯
蘋葉軟杏花明画船輕雙浴鴛鴦出緑汀棹歌聲　春
水無風無浪春天半雨半晴紅粉相隨南浦晚幾含情
　(雙浴句用七字又叶平韻與前異半晴之半字若無/現成佳句定宜用平  按歐陽别作三首一與此同)
　(一于雙浴句云堤上採花筵上醉醉字用仄不叶與/後叚同一云飛絮悠揚遍虛空虛字平稍異因字句)
　(同于此註/明不另録)
　　又一體(四十一字/)　　　　　　　張元幹
疎雨洗細風吹淡黄時不分小亭芳草緑映簾低　樓
下十二層梯日長影裏鶯啼倚遍䦨干看盡柳憶腰肢
　(不分句用仄不卟與歐異而後叚首句用平叶韻與/前俱異其次篇第四第五句作翠被眠時要人煖着)
　(懐中要字仄人字平因字句皆同不另録或曰此/十字當于眠時㫁句然于本調不合故不敢彊註)
　　又一體(四十二字/)　　　　　　　曾　覿
心下事不思量自難忘花底夢迴春漠漠恨偏長　閒
日多少韶光雕䦨静芳草池塘風急落紅留不住又斜
陽
　(後叚第二句七字與前調異作圖譜此體收書舟/詞後起云玉窗明煖烘霞註  三字兩句謬甚)
　　又一體(四十二字/)　　　　　　　張元幹
花恨雨柳嫌風客愁濃坐乆霜刀飛碎雪一樽同　勞
煩玉指春葱未放筯金盤巳空更與箇中尋尺素兩情
通
　(後叚第二句七字同而金盤已空/用平平仄平與前芳草池塘又異)
　　又一體(四十八字/)　　　　　　　葛立方
禁烟却釀春愁正繫馬清淮渡頭後日清明催疊鼓應
在揚州　歸時元巳臨流要綺陌芳郊恣遊三月羇懐
當一洗莫放觥籌
　(前後叚同首句六字起韻次句七字前後兩結句四/字與前調異清淮渡頭芳郊恣逰正與前金盤句平)
　(仄相合天按此曲一名愁倚闌令不知誰人又名之/曰鶴中  夫喜遷鶯之所以名鶴冲天者因韋荘詞)
　(尾三字也與此春光好何與好換調名者之/可獻極矣圖譜收春光好又収愁倚闌令誤)
　
　詞律巻二
欽定四庫全書
　詞律巻三
　　　　　　　　　　　　　　宜興萬樹撰
　　昭君怨(四十字/宴西園)　(又名一㾗沙/)　万俟雅言
春到南樓雪盡驚動燈期花信小雨一番寒倚䦨干
莫把䦨干頻倚一望幾重烟水何處是京華暮雲遮
　(凡用四韻出詞統等書収添字昭君怨于第三句上/添兩字乃  湯義仍牡丹亭傳竒者查唐宋金元未)
　(有此體不/宜載入)
　　怨回紇(四十字/)　　　　　　　　皇甫松
祖席駐征棹開㠶候信潮隔筵桃葉泣吹管杏花飄
船厺鷗飛閣人歸塵上橋别離惆悵淚江路溼紅蕉
　(或曰此本是五言律一首不宜混入詞譜余曰此因/尊前集載入故仍之且題名與曲意不合正是詞體)
　(若謂律體不入詞則清平調獨/非七絶瑞鷓鴣獨非七律乎)
　　酒泉子(四十字/)　　　　　　　　毛熈震
閒卧繡幃慵想萬般情寵錦檀偏翹股重翠雲欹　莫
天屏上春山碧映香烟霧隔蕙蘭心魂夢役斂蛾眉
　(凡三換韻用温飛卿又一首于春字用仄想所不拘/香字亦有  仄者因不闗韻脚不另録  舊譜收鈿)
　(匣舞鸞一首本鸞寒韻末三字對殘粧不叶韻註云/不知何謂余謂此蓋粧殘倒寫傳訛耳詞豈有末字)
　(不叶者乎其第二句隠映艶紅修碧三句月梳斜四/句雲髩膩膩字應叶碧字觀唐詞二十三首皆同可)
　(見此碧字乃北音作去聲閉字讀譜不知此義但註/六字句此等須知以入作平之説非妄語也其後叚)
　(役字叶上碧隔鈿匣一首用巻字叶上展軟譜亦失/註是一調而失四韻矣如此篇若落去寵重役眉四)
　(箇韻脚豈/成詞乎)
　　又一體(四十字/)　　　　　　　　孫光憲
斂態牕前裊裊雀釵抛頸燕成雙鸞對影耦新知　玉
纎澹拂眉山小鏡中瞋共照翠連娟紅縹緲早粧時
　(與前字句同只/首句不起韻)
　　又一體(四十字/)　　　　　　　　顧　夐
羅帶縷金蘭麝烟凝魂㫁画屏欹雲鬟亂恨難任　幾
迴垂淚滴鴛衾薄情何處厺月臨牕花滿樹信沉沉
　(後叚起句叶/前叚平韻)
　　又一體(四十字/)　　　　　　　　温庭筠
楚女不歸樓枕小河春水月孤明風又起杏花稀　玉
釵斜篸雲鬟髻裙上金縷鳯八行書千里夢雁南飛
　(後叚起句叶/前叚仄韻)
　　又一體(四十一字/)　　　　　　　顧　夐
楊柳舞風輕惹春烟殘雨杏花愁鶯正語画樓東　錦
屏寂寞思無窮還是不知消息鏡塵生珠淚滴損儀容
　(同羅帶一首而後/叚弟二句用六字)
　　又一體(四十一字/)　　　　　　　韋　莊
月落星沉樓上美人春睡緑雲欹金枕膩画屏深　子
規啼破相思夢曙色東方纔動柳烟輕花露重思難任
　(後叚同斂態一首/而次句用六字)
　　又一體(四十二字/)　　　　　　　顧　夐
黛薄紅深約掠綠鬟雲膩小鴛鴦金翡翠稱人心　錦
鱗無處傳幽意海燕蘭堂春又厺隔年書千㸃淚恨難
任
　(後叚第二句用七/字  去字借叶)
　　又一體(四十二字/)　　　　　　　牛　嶠
記得去年烟暖杏園花正發雪飄香江草緑柳絲長
鈿車纎手巻簾望眉學春山様鳯釵低裊翠鬟上落梅
粧
　(第二句七字後鳯釵句七字叶舊譜謂此詞子長字/起韻誤凡詞無一叚内不相  者盖因作譜者用前)
　(調句法讀以雪飄香江草緑為對故綠字不可叶發/字而一叚無叶韻矣不知此與前異雪飄香三字乃)
　(足上語氣謂花發而飄香也其下江草緑栁絲長乃/自為對語而長字正叶香字耳或謂望字是平聲叶)
　(長字未/審是否)
　　又一體(四十二字/)　　　　　　　李　珣
秋月嬋娟皎潔碧紗牕外照花穿竹冷沉沉印池心
凝露滴砌蛩吟驚覺謝娘殘夢夜深斜傍枕前來影徘
徊
　(第三句七字後起兩三字結又換韻無舊譜註首句/六字次句四字誤此調俱首四次六  首用六字者)
　　又一體(四十三字/)　　　　　　　張　泌
紫陌青門三十六宫春色御溝輦路暗相通杏園風
咸陽沽酒寳釵空笑指未央歸厺挿花走馬落殘紅月
明中
　(前叚與李詞同後叚七字/叶平起而通篇止用一韻)
　　又一體(四十三字/)　　　　　　　顧　夐
掩却菱花收拾翠鈿休上靣金蟲玉燕鎖香奩恨厭厭
　雲鬟半墜嬾重簪淚侵山枕溼銀燈背帳夢方酣雁
飛南
　(第二句七字異餘俱/同前詞通篇一韻)
　　又一體(四十三字/)　　　　　　　顧　夐
水碧風清入檻細香紅藕膩謝娘斂翠恨無涯小屏斜
　堪憎蕩子不還家謾留裙帶結帳深枕膩炷沉烟負
當年
　(末二句/換韻)
　　又一體(四十三字/)　　　　　　　顧　夐
小檻日斜風度綠牕人悄悄翠幃閒掩舞雙鸞舊香寒
　别來情緒轉難拌韶顔看却老依稀粉上有啼㾗暗
消魂
　(後叚第二句叶前叚第二句仄韻叶按此詞以老/叶悄恐前篇結字亦是音計盖以  前叚膩字也)
　　又一體(四十三字/)　　　　　　　李　珣
寂寞青樓風觸繡簾珠碎撼月朦朧花黯淡鎖春愁
尋思徃事依稀夢淚臉露桃紅色重髩欺蟬釵墜鳯思
悠悠
　(後起兩句皆/七字另韻)
　　又一體(四十三字/)　　　　　　　李　珣
秋雨聫綿聲散敗荷叢裏那堪深夜枕前聴酒初醒
牽愁惹思更無停燭暗香凝天欲曙細和烟冷和雨透
簾旌
　(後叚首句叶平第二句換仄韻韻汲古刻及舊譜訛/曙作曉遂使冷和雨一句無叶  䖏矣又傳訛以末)
　(旌字為中字正與毛詞殘粧同無此理也/今改正或曰烟字卟首句綿字未必然)
　　又一體(四十二字/)　　　　　　　張　泌
春雨打窗驚夢覺來天氣曉画堂深紅燄小背蘭釭
酒香噴鼻嬾開缸惆悵更無人共醉舊巢中新燕子語
雙䨇
　(前叚同寂寞青樓闋後叚同秋雨聨綿闋譜蘭釭之/釭從金旁燈也開缸之缸從缶旁甖也舊  不識缸)
　(字註云後叚首句即用前叚末句韻為叶是欲以此/為式而使人遵守必宜疊用前尾字矣可為噴飯又)
　(失註醉字換韻/子字叶韻誤)
　　又一體(四十四字/)　　　　　　　顧　夐
黛怨紅羞掩映画堂春欲暮殘花微雨隔青樓思悠悠
　芳菲時節看将度寂寞無人還獨語画羅𥜗香粉汚
不勝愁
　(前同小檻日斜/後同寂寞青樓)
　　又一體(四十五字/)　　　　　　　毛文錫
緑樹春深燕語鶯啼聲㫁續惠風飄蕩入芳叢惹殘紅
　柳絲無力裊烟空金盞不辭須滿酌海棠花下思朦
朧醉春風
　(此則前後整齊宋之同/叔稼軒皆用此體矣)
　　又一體(四十九字/)　　　　　　　潘　閬
長憶孤山山在湖心如簇黛僧房四靣向湖開輕棹厺
還來　芰荷香細連雲閣閣上清聲簾下鐸别來塵土
汚人衣空役夢魂飛
　(前後結語/俱用五字)
　　又一體(五十二字/)　(又名憶餘杭/)　潘　閬
長憶西湖湖水上盡日憑欄樓上望三三兩兩釣魚舟
島嶼正清秋　笛聲依約蘆花裏白鳥成行忽驚起别
來閒想整綸竿思入水雲寒
　(首句七字起韻者按潘作此詞三首前四十九字者/二此五十二字  一舊原係酒泉子即石曼卿取作)
　(畵圖錢希白自書于玉堂屏風者尾句雖稍變實是/酒泉子而詞統收此一篇作憶餘杭誤也縱有此别)
　(名亦應附入酒泉/子不得另立一調)
　　蝴蝶兒(四十字/)　　　　　　　　張　泌
蝴蝶兒晚春時阿嬌初著淡黄衣倚牕學画伊　還似
花間見雙䨇對對飛無端和泪拭臙脂惹教雙翅垂
　(倚字惹字上聲學字雙翅䨇字/平聲妙兒字即起韻譜失註誤)
　　玉蝴蝶(四十一字/)　　　　　　　温庭筠
秋風淒切傷離行客未歸時塞外草先衰江南雁到遲
　芙蓉凋嫩臉楊柳墮新眉搖落使人悲㫁腸誰得知
　(此調及後孫詞名玉蝴蝶然與張泌/蝴蝶兒相近決是一調故類聚于此)
　　又一體(四十二字/)　　　　　　　孫光憲
春欲盡景仍長滿園花正黄粉翅兩悠揚翩翩過短墻
　解颷暖牽遊伴飛厺立殘陽無語對蕭娘舞衫沉麝
香
　(起三字兩句與前異滿園句平仄亦異後起三字兩/句又改用仄韻亦異圖譜註云與第一體同惟後叚)
　(首句作六字故不圖不譜此言甚混後首句兩三字/且換韻相叶豈可不指明即前起雖亦六字而作二)
　(句分者豈可云/與第一體同乎)
　　又一體(九十八字/)　　　　　　　李之儀
坐乆燈花開盡暗驚風葉初報霜寒冉冉年華催暮顔
色非丹攪廻腸蛩吟似織留恨意月彩如攤慘無歡篆
烟縈素空轉雕盤　何難别來幾日信沉魚鳥情滿闗
山耳邉依約常記巧語綿蠻聚愁窠蜂房未宻傾淚眼
海水猶慳掩茰闗漸移銀漢低泛簾顔
　(與唐調全異攪廻腸二句聚愁窠二句俱用對偶暗/驚下與後信沉下俱同耳邊依約應作依約耳邉然)
　(此十字語氣一貫故上四字/可不拘耳鳥字恐是鴈字)
　　又一體(九十九字/)　　　　　　　史逹祖
晚雨未摧宫樹可憐閒葉猶抱涼蟬短景歸秋吟思又
接愁邊漏初長夢魂難禁人漸老風月俱寒想幽歡土
花庭甃蟲網䦨干　無端啼蛄攪夜恨隨團扇苦近秋
蓮一曲當樓謝娘懸泪立風前故園晚彊留詩酒新雁
逺不致寒暄隔窗烟楚香羅䄂誰伴嬋娟
　(前後起䖏結處俱與前調同只謝娘句用七字異作/者多宗此體  短景下十字乃一氣貫下者可上四)
　(下六亦可上六下四觀此詞及前詞冉冉下十字可/見凡詞中此種句法皆然可以類推一曲當樓至風)
　(前十一字栁詞作見了千花萬栁比並不如伊是于/萬栁㫁句而下作五字與此不同然亦是一氣貫下)
　(不拘耳但此調作者甚多俱同史體即耆/卿亦有五首獨此一篇小異不宜從也)
　　太平時(四十字/)　(又名賀聖朝影/)　賀　鑄
蜀錦塵香生襪羅小婆娑箇儂無頼動人多見横波
按角雲開風巻幕月侵河纎纎持酒艶聲歌奈情何
　(此調一名賀聖朝影因原名太平時故列于此不附/賀聖朝之後勿謂例有不同也圖譜方收賀聖朝影)
　(于前旋收太平時于後豈/不一玩其腔調平仄耶)
　　醉公子(四十字/)　(又名四換頭/)　　顧　夐
河漢秋雲澹紅藕香侵檻枕倚小山屏金鋪向晚扄
睡起横波慢獨坐情何限衰栁數聲蟬魂銷似厺年
　(凡二句一/韻四換韻)
　　又一體(四十字/)　　　　　　　　無名氏
門外猧兒吠知是蕭郎至剗襪下香堦寃家今夜醉
扶得入羅幃不肻脫羅衣醉則從他醉還勝獨睡時
　(此亦唐詞前半用仄韻/後半用平韻與前調異)
　　又一體(一百零六字/)
神仙無臯澤瓊琚珠佩巻下塵陌秀骨依依誤向山中
得與相識溪岸側倚高情自鎖烟翠時㸃空碧念香襟
沾恨酥手剪愁今後夢魂隔　相思暗驚清吟客想玉
照堂前樹三百雁翅霜輕鳯羽寒深誰䕶春色詩鬢白
總多因水村擕酒烟墅留屐更時帶明月同來與花為
表德
　(長調與前體迥異秀骨至空/碧與後雁翅至留屐相同)
　　上林春(四十字/)　(或加令字/)　　　楊無咎
穠李夭桃堆繡正㬉日如薰芳䄂少年未用穪遐夀
願來歲如今時候相将得意皇都同攜手上林春晝
　(手字或云/是叶韻)
　　又一體(五十三字/)　　　　　　　毛　滂
蝴蝶初翻簾繡萬玉女齊回舞䄂落花飛絮濛濛長憶
着㶚橋别後　濃香斗帳自永漏任滿地月深雲厚夜
寒不近流蘇祗憐他後庭梅痩
　(前後叚同只/後起七字)
　　上林春慢(一百二字/)　　　　　　晁冲之
㡌落空花衣惹御香鳯輦晚來初過鶴降詔飛龍銜燭
戲端門萬枝燈火滿城車馬對明月有誰閒坐任狂遊
更許傍禁街不扄金鎖　玉樓人暗中擲果珠簾下笑
著春衫裊娜素蛾遶釵輕蟬撲鬢垂垂柳絲梅朶夜䦨
飲散但贏得翠翹雙軃醉歸來又重向曉窗梳裹
　(鳯輦至狂遊與後笑着至歸來同依鶴降詔飛補之/用孟陬歲好想不拘然照後疊當  此詞更許傍九)
　(字補之用暫燕處共仰赤松高轍分句平仄不同想/亦不拘蛾字宜用仄聲御字詔字逺字補之用淡字)
　(歲字衮字須知此/等字不可用平)
　　生查子(四十字/)　　　　　　　　魏承班
烟雨晚晴天零落花無語難話此時情梁燕雙來厺
琴韻對薰風有限和情撫腸㫁㫁絃頻淚滴黄金縷
　(五言八句四韻作者平仄多有參差此詞八句第二/字俱用仄者  按韓偓詞前第三句那知本未眠後)
　(第四句和烟墜金穂此乃初創之體故只如五言古/詩至五代而宋漸加紀律故或亦依此魏體而前後)
　(首句第二字用平者為多雖間有一二拗句者然名/流則如出一軌也  圖譜註生查子名改作美少年)
　(可笑夫美少年三字因晏小山此調首句金鞍美少/年故也彼牛張孫魏四公乃五代時人百餘年之前)
　(豈即預知宋朝晏氏有此一句而取以自名其調乎/  又按生查子本樝梨之樝省筆作查今有讀作查)
　(考之查且取浮查事以為解者若/是所乘之查如何加一生字耶)
　　又一體(四十一字/)　　　　　　　牛希濟
春山烟欲收天澹稀星小殘月臉邊明别淚臨清曉
語已多情未了廻首猶重道記得綠羅裙處處憐芳草
　(後起三字兩句與前詞異孫少監一首作繡工夫牽/心緒玉爐寒香燼滅是有此體也詞統刪去巳字豈)
　(以生查子必/五字起耶)
　　又一體(四十二字/)　　　　　　　孫光憲
暖日策花驄嚲鞍垂楊陌芳草惹烟青落絮隨風白
誰家繡轂動香塵隠映神仙客狂殺玉鞭郎咫尺音容
隔
　(後叚起句/用七字)
　　又一體(四十二字/)　　　　　　　張　泌
相見稀喜相見相見還相逺檀画荔枝紅金蔓蜻蜓軟
　魚雁疎芳信㫁花落庭隂晚可惜玉肌膚消痩成慵
懶
　(前後起處皆用三字兩句圖譜于喜/相見不註韻而于逺字註韻起何也)
　　紗窗恨(四十一字/)　　　　　　　毛文錫
新春燕子還來至一雙飛壘窠泥溼時時墜涴人衣
後園襄看百花發香風拂繡户金扉月照紗牕恨依依
　　又一體(四十二字/)　　　　　　　毛文錫
雙雙蝶翅塗鉛粉咂花心綺牕繡户飛來穏画堂隂
二三月愛隨風絮伴落花來拂衣襟更剪輕羅片傳黄
金
　(更剪句比前多一字韻前墜字叶至字此穏字叶粉/字兩首既同自當用  故比舊增註勿謂穿鑿也)
　　女冠子(四十一字/)　　　　　　　牛　嶠
含嬌含笑宿翠殘紅窈窕髩如蟬寒玉簪秋水輕紗捲
碧烟　雪肌鸞鏡裏琪樹鳯樓前寄語青蛾伴早求仙
　(首二句仄協下皆平年按嘯餘譜選刻韋莊詞前叚/云四月十七正是去  今日别君時忍泪佯低靣含)
　(羞半斂眉首句乃以七字起韻次句以日字叶之下/時字換平韻也譜中不解註首句四字次句九字而)
　(以時字為起韻一註而失兩韻句字錯調亦隨錯大/可噴飯至詩餘辨體自謂考証明白矣而但知于今)
　(日㫁句仍謂時字起韻不猶然大盲乎自唐以來作/此調者不知凡幾如此小體尚不能辨而自以為辨)
　(體耶夜韋作四月十七月字仄又一首/昨夜  半夜字亦仄想不拘然不必從)
　　又一體(一百七字/)　　　　　　　康與之
火雲初布遲遲永日炎暑濃隂高樹黄鸝葉底羽毛學
整方調嬌語薰風時漸動峻閣池塘芰荷爭吐画梁紫
燕對對銜泥飛來又厺　想佳期容易成辜負共人人
同上畵樓斟香醑恨花無主卧象牀犀枕成何情緒有
時魂夢㫁半窗殘月透簾穿户厺年今夜扇兒扇我情
人何處
　(女冠長調字句参差不一如漢老伯可耆卿美成勝/欲皆詞人宗匠而各詞多不相同此作字止百七較)
　(他人為少然細翫之實係完整非有差落也薰風/以下前後叚相符  圖譜于暑字不註叶大謬)
　　又一體(一百十二字/)　　　　　　蔣　㨗
蕙風香也雪晴池舘如画春風飛到寳釵樓上一片笙
簫琉璃光射而今燈謾挂不是暗塵明月那時元夜况
年來心懶意怯羞與閙蛾爭耍　江城人悄初更打問
繁華誰解再向天工借剔殘紅灺但夢裏隠隠鈿車羅
帕呉牋銀粉砑待把舊家風景寫成閒話笑緑鬟隣女
倚牕猶唱夕陽西下
　(此比康詞較多五字但按竹山此作字字依李漢老/帝城三五一首平仄  舊家上比李多待把二字今)
　(細訂之待把句即同前叚不是句此二字不可少而/李詞落去也沈本草堂集于李詞不如趂早句上註)
　(云一本此處多到字不知非多一字乃尚少一字也/故不敢另收一百十字之體若康詞則前後俱無此)
　(兩字并無况字笑字而于換頭上加一想字與此相/異且康詞于挂砑二字不用韻一片笙簫反作羽毛)
　(學整故另録于前作一格耳韻又按春風飛到句漢/老用叶伯可亦叶此獨不用  想所不拘况年來下)
　(十三字照本尾及康詞前後結俱應作三句而漢老/作見許多才子艶質携手並肩低語竹山亦歩亦趨)
　(故此叚亦作兩句讀於意怯下分叚然此叚語氣連/貫作二句作三句俱不碍也只李之質字蔣之怯字)
　(皆是入聲可以作平若去聲則不可耳即此心懶意/怯欲仿才子艶質四字用平上去入又一首用千載)
　(舊迹亦同古人心細如髪若此而今人翻謂不妨假/借豈不毫釐千里哉閙蛾諸本多作蛾兒觀此尾句)
　(夕字仄聲李詞前後俱仄聲作閙蛾為是且閙蛾是/上元之物去閙字則晦矣有刻作閙蛾兒三字更謬)
　(夕陽西下係伯可上元寳/鼎現詞首句故云猶唱)
　　又一體(一百十一字/)　　　　　　柳　永
淡烟飄薄鶯花謝清和院落樹隂宻翠葉成幄麥秋霽
景夏雲忽變竒峰倚寥廓波暖銀塘漲新萍緑魚躍想
端憂多暇陳王是日嫩苔生閣　正鑠石天高流金晝
永楚榭光風轉蕙披襟處波翻翠幕以文㑹友沉李浮
瓜忍輕諾别館清閒避炎蒸豈須河朔但樽前隨分雅
歌艶舞盡成歡樂
　(此與前調只兩結同其餘絶不相類麥秋以下十三/字圖譜彊分作一四一九波暖下十字彊分作兩五)
　(余𦕈識之人不敢妄註綠魚躍三字無理過變至幕/字方叶亦恐未確而譜以蕙字為惡字謂是叶韻幕)
　(字翻不註叶想讀作暮音矣但光風轉蕙乃招魂句/改為轉惡無理之甚栁七雖俗未必如此村煞也總)
　(之樂章集差訛最多實難勘定寕甘闕陋之嘲不能/為柳氏功臣亦不敢為栁氏罪人也作此調者亦只)
　(從康蒋可矣端憂多暇月/賦中語圖譜作憂端非)
　　又一體(一百十四字/)　　　　　　栁　永
同雲宻布撒梨花栁絮飛舞樓䑓悄似玉向紅爐煖閣
院宇深沉廣排筵㑹聴笙歌猶未徹漸覺寒輕透簾穿
户亂飄僧舎宻灑歌樓酒帘如故　想樵人山徑迷踪
路料漁人收綸罷釣歸南浦路無伴侣見孤村寂寞招
颭酒旗斜處南軒孤雁過嚦嚦聲聲又無書度見臘梅
枝上嫩蘂兩兩三三微吐
　(諸刻或以此詞為周待制作然其語確是栁屯田待/制縝宻不作此踈枝濶葉也故其字句亦傳訛難考)
　(樓䑓以下三十二字至户字方叶韻㫁無此理或云/玉字音裕以入作叶亦未確字字似韻而上既不可)
　(連煖閣下深沉又不可連廣排其為差錯無疑圖譜/乃以㑹字為叶韻甚竒後叚雖較前稍明然亦未必)
　(確然因無今人率意/造譜之膽未敢論定)
　　中興樂(四十一字/)　　　　　　　毛文錫
豆蔻花繁烟艶深丁香軟結同心翠鬟女相與共淘金
　紅蕉葉裏猩猩語鴛鴦浦鏡中鸞舞絲雨隔荔枝隂
　(或云女字是換/韻後叚叶之)
　　又一體(四十二字/)　　　　　　　牛希濟
池塘煖碧浸晴暉濛濛柳絮輕飛紅蕋凋來醉夢還稀
　春雲空有雁歸珠簾垂東風寂寞恨郎抛擲淚溼羅
衣
　(與前全異為按此調因此詞尾三字好異者遂名為/溼羅衣巳  可厭選聲即以溼羅衣立名至圖譜則)
　(又訛而為羅衣溼且并前毛司徒詞亦謂之羅衣溼/矣豈不大悞此類甚多作者但須詞佳何必務立異)
　(名以為新乎詞統選沈自炳詞于醉夢還稀作孤燈/漏長春雲空有作夢入花庭俱誤選聲因而收之沈)
　(明人原于詞道不工/何可取以為譜哉)
　　又一體(八十四字/)　　　　　　　李　珣
後庭寂寂日初長翩翩蝶舞紅芳繡簾垂地金鴨無香
誰知春思如狂憶蕭郎等閒一厺程遙信㫁五嶺三湘
　休開鸞鏡學宮粧可能更理笙簧倚屏凝睇淚落成
行手尋裙帶鴛鴦暗思量忍辜前約教人花貌虚老風
光
　(即前調合為一叚後加一疊但繡簾垂地/倚屏凝睇平仄與牛詞紅蕋凋來不同)
　　醉花間(四十一字/)　　　　　　　毛文錫
深相憶莫相憶相憶情難極銀漢是紅墻一帶遙相隔
　金盤珠露滴兩岸榆花白風揺玉佩清今夕為何夕
　(珠露圖譜/誤作露珠)
　　又一體(四十/)一(字/)　　　　　　　毛文錫
休相問怕相問相問還添恨春水滿塘生鸂䳵還相趂
　昨日雨霏霏臨明寒一陣偏憶戍樓人乆絶邊庭信
　(前叚同後叚平仄異正按嘯餘註云生查子與醉花/間相近不知生查子  體前後皆五字起間有用六)
　(字兩句者醉花間正體則/前必六字後必五字也)
　　又一體(五十一字/)　　　　　　　馮延巳
林鶴歸棲撩亂語堦前還日暮屏掩画堂深簾捲蕭蕭
雨　玉人何處厺鵲喜渾無據雙眉愁幾許漏聲看却
夜将䦨㸃寒燈扄繡户
　(起結/俱異)
　　㸃絳唇(四十一字/)　　　　　　　趙長卿
雪霽山横翠濤擁起千重恨砌成愁悶那更梅花褪
鳯管雲笙無不縈方寸叮嚀問淚㾗羞揾界破香腮粉
　(翠字去聲妙甚砌字淚字亦去俱妙凡名作俱然作/平則不起調近見時人有于翠字用平而砌成句用)
　(平平仄仄是不深于詞者也前沈氏别集選韓魏公/病起懨懨一首次句云對庭  花樹添憔悴此誤多)
　(對字沈不能辨明乃註題下云前叚多一字/是使後人誤認有此四十二字體矣謬哉)
　　戀情深(四十二字/)　　　　　　　毛文錫
滴滴銅壺寒漏咽醉紅樓月宴餘香殿㑹鴛衾蕩春心
　真珠簾下曉光侵鶯語隔瓊林寳帳欲開慵起戀情
深
　(此詞兩首俱以戀情深為結想因此名題也醉紅樓/月紅樓二字相連其第二首作簇神仙伴神仙二字)
　(亦連須知之寳帳句第二首云永願作/鴛鴦伴則在作字一豆與此微不同)
　　贊浦子(四十二字/)　　　　　　　毛文錫
錦帳添香睡金鑪換夕薰嬾結芙蓉帶慵拖翡翠裙
正是柳夭桃媚那堪暮雨朝雲宋玉高唐意裁瓊欲贈
君
　(後起二句各六/字與前叚異)
　　浣溪沙(四十二字/)　　　　　　　張　曙
枕障薰爐冷繡帷二年終日苦相思杏花明月爾應知
　天上人間何處厺舊歡新夢覺來時黄昏微雨画簾
垂
　(詞統收匏庵一首起二句云晚來疎雨過柴闗還我/斜陽屋滿間平仄全誤此等明朝先軰之作原弄筆)
　(適興未嘗究心選以為世模楷反揚其短矣是非作/者之過而選者之過也更有大怪者圖譜註此調于)
　(杏花舊歡黄昬三句俱作可用仄仄平平仄仄平天/上句作可用平平仄仄平平仄幾将此調全首平仄)
　(俱改則真為太甚矣渡按此調有起用仄聲次句方/韻者如薛昭藴紅蓼  頭秋正雨是也兹註明不録)
　　又一體(四十二字/)　　　　　　南唐後主
紅日已高三丈透金爐次第添香獸紅錦地衣隨歩皺
　佳人舞㸃金釵溜酒惡時拈花蕋齅别殿遙聞簫皷
奏
　(用仄韻後/起亦叶)
　　攤破浣溪沙(四十八字子/又名山花)　　　南唐元宗
菡萏香銷翠葉殘西風愁起綠波間還與韶光共憔悴
不堪看　細雨夢回鷄塞逺小樓吹徹玉笙寒多少淚
珠何限恨倚䦨干
　(此調本以浣溪沙原調結句破七字為十字故名攤/破浣溪沙後又另名山花子耳後人因李主此詞細)
　(雨小樓二句膾炙千古竟名為南唐浣溪沙然則唐/詞沿至宋人改新調而仍舊名者甚多如喜遷鶯長)
　(相思之類皆添字成調豈可名北宋喜遷鶯北宋長/相思耶  按調名沙字與浪淘沙不同義應作紗或)
　(又作浣沙溪則尤當/為紗今姑仍諸刻)
　　浣溪沙慢(九十三字/)　　　　　　周邦彦
水竹舊院落櫻笋新蔬果嫩英翠幄紅杏交榴火心事
暗卜葉底尋雙朶深夜歸青鎖燈盡酒醒時曉牕明釵
横髩嚲　怎生那被間阻時多奈愁腸數疊幽恨萬端
好夢還驚破可怪近來傳語也無箇莫是嗔人呵真個
若嗔人却因何逄人問我
　(紅杏以下與後好夢以下同意按多字乃以平叶仄/不然直至破字方韻矣且語  亦在此頓住下奈愁)
　(腸三句自一串而下也是此詞亦為平仄通叶之體/但無第二首可對恐人不信故不敢竟註識者當自)
　(辨/之)
　　清商怨(四十二字/)　(又名傷情怨/)　晏幾道
庭花香信尚淺最玉樓先暖夢覺香衾江南依夢逺
廻文錦字暗剪謾寄與也應歸晚要問相思天涯猶自
短
　(前後起皆三平三仄觀片玉枝頭風信漸小江南人/去路杳可見錦字上聲可借作平不可用去聲也尚)
　(淺夢逺暗剪自短皆去上妙妙片玉亦然無怪兩公/之樹幟騷壇也  按此調乂名傷情怨圖譜兩收誤)
　　又一體(四十三字/)　　　　　　　沈㑹宗
城上鴉啼斗轉漸玉壺冰滿月淡寒梅清香來小院
誰遺鸞箋寫怨翻錦字疊疊和愁巻夢破胡笳江南烟
樹逺
　(遺照首句上字應作去聲照前後/二詞亦可作平後叚次句多一字)
　　又一體(四十三字/)　(又名闗河令/)　晏　殊
闗河愁思望處滿漸素秋向晚雁過南雲行人回淚眼
　雙鸞衾禂悔展夜又永枕孤人逺夢未成歸梅花聞
塞管
　(首句比前調多一字作按此調因此詞首二字故又/名闗河令片玉詞亦  闗河令其首句秋隂時晴漸)
　(向暝正與此同而趙坦菴作一云亭臯霜重飛葉滿/一云江頭伊軋動柔櫓不如依此為是處滿泪眼悔)
　(展塞管亦皆去上可知元獻/家風亦可知詞眼定格矣)
　　雪花飛(四十二字/)　　　　　　　黄庭堅
擕手青雲路穏天聲迤邐傳呼𫀆笏恩章乍賜春滿皇
都　何處難忘酒瓊花照玉壺歸嫋絲稍競醉雪舞街
衢
　(後起二句比前/叚各少一字)
　　醉垂鞭(四十二字/)　　　　　　　張　先
酒靣灔金魚呉娃唱呉潮上玉殿白麻書待君歸後除
　勾留風月好平湖曉翠峰孤此景出闗無西州空画
圖
　(凡三用韻前後/結處二句同)
　　傷春怨(四十三字/)　　　　　　　王安石
雨打江南樹一夜花開無數綠葉漸成隂下有遊人歸
路　與君相逄處不道春将暮把酒祝東風且莫恁匆
匆厺
　(荆公自註夢中作應是創調他無作/者兩結雖俱六字須知語氣不同)
　　霜天曉角(四十三字/)　(又名月當忩/)辛棄疾
呉頭楚尾一棹人千里休説舊愁新恨長亭樹今如此
　宦途吾倦矣玉人留我醉明日落花寒食得且住為
佳耳
　(兩結六字句定體也自嘯餘于亭字下誤落一樹字/圖譜等因之註作五字句毋論将詞註差但即長亭)
　(今如此五字如何解法盖此句本用枮樹賦樹猶如/此一語也乃不知而妄註何哉而圖譜又改調名作)
　(月當㕔吾不知霜天曉角四字有何不佳而必改之/也况東澤寓名月當窗非㕔字且月當㕔自有正調)
　　又一體(四十三字/)　　　　　　　趙長卿
雪花飛歇好向前村折行至㫁橋斜處寒蕋痩不禁雪
　韻絶香更絶歸來人共説冣愛夜堂深迥疎影占半
牕月
　(後叚兩字叶韻起高賔王作望/極連翠陌香更二字可作仄平)
　　又一體(四十三字/)　　　　　　　蒋　㨗
人影牕紗是誰來折花折則從他折去知折去向誰家
　簷牙枝冣佳折時高折些説與折花人道須挿向髩
邊斜
　(用平韻後起/亦兩字叶)
　　又一體(四十三字/)　　　　　　　黄　幾
玉粲冰寒月㾗侵画欄客裏安愁無地為徙倚到更殘
　問花花不言嗅香香欲䦨消得箇温存處山六曲翠
屏間
　(用平韻而後起/非兩字叶者)
　　又一體(四十四字/)　　　　　　　趙長卿
閤兒幽静處圍爐面小窗好似鬬頭兒坐梅烟炷返魂
香　對火怯夜冷猛飲消漏長飲罷且收拾睡斜月照
滿林霜
　(前起五字不/用韻後亦同)
　　又一體(四十四字/)　　　　　　　程　垓
幾夜瑣窗掲素蟾光似雪恰恨照人欹枕紗厨爽簟紋
滑　迤邐篆香裛好懐誰共説若是知人風味來分付
半牀月
　(五字起用仄韻匆書舟又一首前起玉清冰様潔幾/夜相思切後起  匆休惜别還有來時節平仄與此)
　(詞又異因句/字同不另錄)
　　卜算子(四十四字/)　(又名百尺樓/)　蘇　軾
缺月挂疎桐漏㫁人初定時見幽人獨往來縹緲孤鴻
影驚起却回頭有恨無人省㨂盡寒枝不肻棲寂寞
沙洲冷
　(毛氏云駱義烏詩用數名人謂為卜算子故牌名取/之按山谷詞似扶着賣卜算盖取義以今賣卜算命)
　(之人也圖因秦詞極目烟中百尺樓故巧名/百尺樓  譜删卜算子而用百尺樓無謂)
　　又一體(四十四字/)　　　　　　　石孝友
見也如何暮别也如何遽别也應難見也難後㑹難憑
據　去也如何去住也如何住住也應難去也難此際
難分付
　(首句即起仄韻後/起亦叶與前詞異)
　　又一體(四十五字/)　　　　　　　徐　俯
胸中千種愁挂在斜陽樹綠葉隂隂自得春草滿鶯啼
處　不見凌波歩空想如簧語門外重重疊疊山遮不
㫁愁來路
　(首句平仄與蘇詞異不起韻/後結六字亦俱異譜圖俱註)　(石詞異而後起叶仄/首句不叶韻未審何)
　(故者按詞統註云遮字是襯字大謬此調多用六字/結  觀李之儀定不負相思意趙長卿山不似長眉)
　(好此類甚多豈皆襯字乎豈他句不可襯獨此句可/襯乎若謂詞可用襯則詞中多少一兩字者甚衆皆)
　(可以襯之一説槩之/而不必分各體矣)
　　又一體(四十五字/)　　　　　　　黄公度
薄宦各東西往事隨風雨先是離歌不忍聞又何况春
將暮　愁共落花多人逐征鴻厺君向瀟湘我向秦後
㑹知何處
　(此又前結六字/後結五字者)
　　又一體(四十六字/)　　　　　　　黄庭堅
要見不得見要近不得近試問得君多少憐管不解多
于恨　禁止不得淚忍管不得悶天上人間有底愁向
箇裏都諳盡
　(兩結皆六字而兩起/句皆仄而不叶韻者)
　　又一體(四十六字/)　　　　　　　杜安世
樽前一曲歌歌裏千金意纔欲歌時淚巳流恨應更多
於淚　試問縁何事不語如癡醉我亦情多不忍聞怕
和我成憔悴
　(首句平後起叶而/兩結皆六字者)
　　又一體(四十六字/)　　　　　　　杜安世
深院花鋪地淡淡隂天氣水榭風亭朱明景又别是愁
情味　有情奈無計謾惹成憔悴欲把羅巾暗傳寄細
認取斑㸃淚
　(前後第三句俱用仄聲而後竟叶韻者後又按姑溪/云我住長江頭君住長江尾上長字平  村云朝見)
　(樹頭繁暮見樹頭少下樹/字仄皆係偶然不必學)
　　卜算子慢(八十九字/)　　　　　　柳　永
江風漸老汀蕙半凋滿目敗紅衰翠楚客登臨正是暮
秋天氣引疎砧㫁續殘陽裏對晚景傷懐念逺新愁舊
恨相繼　脉脉人千里念兩處風情萬重烟水雨歇天
高望㫁翠峰十二儘無言誰㑹憑高意縱寫得離情萬
種奈歸鴻誰寄
　(楚客至念逺與後雨歇至萬種同半字恨字定格去/聲後張詞亦用去絮二字漸老到晚念逺念兩縱寫)
　(萬種等用六/箇去聲妙絶)
　　又一體(九十三字/)　　　　　　　張　先
溪山别意烟樹去程日落采蘋春晩欲上征鞍更掩翠
簾回靣相盻惜彎彎淺黛長長眼奈画閣歡遊也學狂
風飛絮輕散　水影横池舘對静夜無人月高雲逺一
餉凝思兩眼淚㾗還滿難遣恨私書又逐東風㫁縱夢
澤層樓萬尺望湖城那見
　(比柳作多相盻難遣四字圖譜讀更掩翠簾為一句/回靣相盼為一句且註回靣云可用仄平怪絶怪絶)
　(又有傖父讀作相盼惜者不知靣字與後叚滿字是/六字句叶韻盼與遣亦二字句叶韻者也無知妄讀)
　(何哉歡遊下十字據後叚及栁詞應于學字分句人/謂歡遊也學不可㫁句不知此本十字句歌者原不)
　(于學字歇拍正不妨畧住即如水龍吟之結誤讀坡/詞而謂另一體者相類甚矣拘墟者之未可與權也)
　(諸仄字皆宜玩而去翠淚等/去聲妙妙觀前栁詞可知)
　
　
　
　
　
　
　
　
　詞律巻三
欽定四庫全書
　詞律巻四
　　　　　　　　　　　　　　宜興萬樹撰
　　伊川令(四十四字/)　　　　　　范仲胤妻
西風昨夜穿簾幕閨院添蕭索最是梧桐零落迤邐秋
光過却人情音信難托教奴獨自守空房淚珠與燈花
共落
　　後庭花(四十四字/)　　　　　　　毛文錫
輕盈舞妓含芳艷競粧新臉步揺珠翠修蛾斂膩鬟雲
染　歌聲慢發開檀㸃繡衫斜掩時將纎手匀紅臉笑
拈金靨
　(毛詞三首其苐一首次句用後庭花發正合題名而/各刻多改後庭作瑞庭可笑後庭花乃陳後主曲瑞)
　(庭何所取義乎覺此詞用閉口韻甚嚴後人則與元/寒刪先出入太  汎濫不及唐人矣競膩繡笑皆去)
　(聲妙甚當學之是又一首時刻作爭不教人長相見/句甚拗愚謂恐  争教人不長相見或教人争不長)
　(相見之/誤也)
　　又一體(四十六字/)　　　　　　　孫光憲
景陽鐘動宫鶯囀露涼金殿輕飈吹起瓊花旋玉葉如
剪　晩來髙閣上珠簾捲見墜香千片修蛾慢臉陪雕
輦後庭新宴
　(後起用八字次句用五字與前異觀觀此尾句則毛/詞後庭花發可信葉字可作平然  後孫詞此字亦)
　(可用/去)
　　又一體(四十六字/)　　　　　　　孫光憲
石城依舊空江國故宫春色七尺青絲芳草碧絶世難
得　玉英凋落盡更何人識野棠如織只是教人添怨
憶悵望無極
　(後起九字異世字望字俱用仄聲與毛詞不同想不/拘也碧字各本多作緑字此句須叶韻必係碧字無)
　(疑譜詞綜載王秋澗趙松雪後庭花破子乃是北曲/本  于曲調不收今録趙詞于後觀者自明蓋此等)
　(若收入詞則/不勝其收矣)
　(清後庭花舟芙蓉兩岸秋採菱誰家女趙孟頫暮鷗/  溪一葉                      歌聲起)
　(亂雲愁滿頭風雨帶荷葉歸去休襯字若論曲調則/此即西廂襯殘紅一曲也帶字是)
　(此詞之清溪一葉舟平仄爲正而秋澗/之綠樹逺連洲不合也菱字亦宜用仄)
　　巫山一段雲(四十四字/)　　　　　李　珣
景陽鐘動宫鶯囀露涼金殿輕飈吹起瓊花旋玉葉如
剪　晩來髙閣上珠簾捲見墜香千片修蛾慢臉陪雕
輦後庭新宴
　(後起用八字次句用五字與前異觀觀此尾句則毛/詞後庭花發可信葉字可作平然  後孫詞此字亦)
　(可用/去)
　　又一體(四十六字/)　　　　　　　孫光憲
石城依舊空江國故宫春色七尺青絲芳草碧絶世難
得　玉英凋落盡更何人識野棠如織只是教人添怨
憶悵望無極
　(後起九字異世字望字俱用仄聲與毛詞不同想不/拘也碧字各本多作緑字此句須叶韻必係碧字無)
　(疑譜詞綜載王秋澗趙松雪後庭花破子乃是北曲/本  于曲調不收今録趙詞于後觀者自明蓋此等)
　(若收入詞則/不勝其收矣)
　(清後庭花舟芙蓉兩岸秋採菱誰家女趙孟頫暮鷗/  溪一葉                      歌聲起)
　(亂雲愁滿頭風雨帶荷葉歸去休襯字若論曲調則/此即西廂襯殘紅一曲也帶字是)
　(此詞之清溪一葉舟平仄爲正而秋澗/之綠樹逺連洲不合也菱字亦宜用仄)
　　巫山一段雲(四十四字/)　　　　　李　珣
古廟依青嶂行宫枕碧流水聲山色鎖妝樓徃事思悠
悠　雲雨朝還暮烟花春復秋啼猿何必近孤舟行客
自多愁
　(此詞及毛文錫作俱/即詠巫山神女事)
　　又一體(四十六字/)　　　　　　　唐昭宗
蝶舞梨園雪鶯啼栁帶烟小池淺日艷陽天苧蘿山又
山　青鳥不來愁絶忍看鴛鴦雙結春風一等少年心
閒情恨不禁
　(前段句法與前詞同但苧蘿句平/仄各異耳後段起兩句六字全異)
　　醜奴兒(四十四字/羅敷艷歌)　(又名羅敷媚/采桑于)　和　凝
蝤蠐領上訶梨子繡帶雙垂椒戸閒時競學樗蒲賭荔
枝　叢頭鞋子紅編細裙窣金絲無事嚬眉春思翻教
阿母疑
　(此是本調正格/作者皆從之)
　　攤破醜奴兒(六十字/)　　　　　　趙長卿
樹頭紅葉飛都盡景物淒涼秀出羣芳又見江梅淺淡
粧也囉真箇是可人香　蘭䰟蕙魄應羞死獨占風光
夢斷髙唐月送疎枝過女牆也囉真箇是可人香
　(粧牆二字叶韻真箇是六字前後同但按本集此詞/題作一剪梅又註或作攤破醜奴兒  觀也囉以上)
　(端端正正是醜奴兒只添也囉二字并真箇是六字/所謂攤破也與一剪梅無干想因此詞是詠梅而首)
　(句七字下二句皆四字有似一剪梅故訛傳耳今收/于此不載在一剪梅之後  也囉二字乃歌詞助語)
　(之辭南曲水紅花亦用此二字說又按囉字佛經作/羅打切俗語亦有囉哩囉嗹之  而向來南曲俱唱)
　(作羅字音有一傖父自謂知音因聞此字宜讀羅打/切謂是家麻韻遂以浣沙記唱一聲水紅花也囉句)
　(囉字是叶韻且云作此套曲者必用家麻韻方可偶/見余所製南劇此曲不用家麻駭然以爲大誤蓋其)
　(人但識浣沙一詞而未見他曲即譜中月明千里故/人來也囉亦未寓目故大肆譏議余亦不與辨但笑)
　(而謝其糾正焉因思其人若見此詞既用芳粧韻而/又用也囉亦當䝉駁矣因註此詞附記以爲一笑)
　　促拍醜奴兒(六十二字兒似娘兒/又名青杏)　黄庭堅
得意許多時長醉賞月下花枝暴風急雨年年有金籠
鎖定鶯雛燕友不被雞欺　紅斾轉逶迤悔無計千里
追墮再來重綰瀘南印而今目下恓惶怎向日永春遲
　(谷集直名曰醜奴兒而元遺山氷麝室中香一首題/加促拍二字故從之以别于本調  此調趙長卿名)
　(爲青杏兒今北曲小石調青杏兒即此調詞綜所載/趙秉文風雨替花愁是也大石調名青杏于亦同只)
　(于友字向字用仄叶本譜于乾荷葉後庭花平湖樂/等實係北曲㮣不收入以與詞調相混故不存青杏)
　(兒名目作又按此調趙長卿又名似娘兒汲古毛氏/註云或  攤破醜奴兒誤毛氏亦非蓋醜奴兒非誤)
　(但攤破二字誤耳故前也囉一調准作攤破而此調/准作促拍  又按南曲仙吕引子似娘兒亦即此調)
　(故知此調多異名今以在詞爲醜奴兒在北曲爲青/杏兒在南曲爲似娘兒可也  又書舟亦有此調名)
　(曰攤破南鄉子尢爲無涉正與誤名一剪/梅同故南鄉子正調後亦不另收程體)
　　醜奴兒慢(九十字/)　　　　　　　潘元質
愁春未醒還是清和天氣對濃綠隂中庭院燕語鶯啼
數㸃新荷翠鈿輕泛水平池一簾風絮才晴又雨梅子
黄時　忍記那囘王人嬌困初試單衣共攜手紅窗描
繡畫扇題詩怎有而今半牀明月兩天涯章臺何處多
應爲我蹙損雙眉
　(吳子和此調題無慢字荷字今字俱用叶韻與此異/後起云凝想恁時歡笑傷今萍梗悠悠句法亦累兹)
　(註明因餘同不錄稿按此詞因首句四字後人遂名/曰愁春未醒夢窗  東風未起一篇是也圖譜不知)
　(即醜奴兒慢故另立一愁春末醒之調且斷句差錯/殊甚踵訛襲謬致時人之喜填新名者多受其累矣)
　(總之作譜者全未費一絲心力半黍眼光不審調不/訂韻不較本篇之前後不較他作之異同隨意斷句)
　(遂曰是足以爲程式矣豈不怪/哉今細加勘定先錄吳詞于左)
　(東愁春未醒上纎塵無影峭雲溼凝酥深塢乍洗梅/  風未起花)
　(清釣倦遊絲冷浮虹氣海波明若耶門閉扁舟去懶/客思鷗輕  幾度問春倡紅冶翠空媚隂晴看真色)
　(千巖一素天淡無情醒看重開玉鈎簾外曉峯青相/扶更醉越山更上臺最髙層)
　(此詞句法本如此讀與前潘詞如出一轍止洗梅清/句上落去乍字今人任意混讀選聲及填詞圖譜皆)
　(以第二句作四字且云塵字起韻夫此詞通首用庚/青韻豈獨用一真文字爲起夢窗詞家龍象豈亦猶)
　(今人之亂用韻者真寃殺矣既註塵字爲韻則後段/春字亦可註叶矣何不註乎以次句作四字則前潘)
　(詞亦可于清和斷句乎又無影連下作五字凝酥連/下作七字釣倦連下冷字作五字浮虹至波明作三)
　(字兩句如此讀法如此分句法豈不怪絶今斷之曰/起句四字次句六字影字乃爲起韻蓋長詞用平仄)
　(互叶者甚多不然直至清字方用韻起必無是理潘/詞第二句氣字原端然是起韻也峭雲溼以下與後)
　(段看真色以下皆字字脗合亦與潘詞字字脗合峭/雲溼乃三字一豆用仄平仄與後之看真色潘之對)
　(濃緑共攜手合也凝酥句四字洗梅句洗字上或下/落一字蓋此二句對後段千巖至無情八字也釣倦)
　(句四字對後醒看句冷浮句七字對後玉鈎句若耶/三句對後相扶三句不惟句字明晰而平仄亦甚嚴)
　(整以較潘詞有一字不合乎蓋夢窗丙稿愁春未醒/深塢下即洗梅清而乙稿醜奴兒則有乍字人因忽)
　(畧不察其兩稿同是一詞但見愁春未酲新名喜取/入譜而不知有落字竟將句法亂分矣可歎哉况乙)
　(稿第二首亦即以鸞字叶亂字尤可據也兩詞平仄/森然學者須依其矩矱如未醒未起之去上忍記幾)
　(度之上去皆當從之而後起首句之那字問字尤爲/要緊萬勿用平凡此皆愚意僭論如是有心人或首)
　(肯焉若以爲怪誕以爲穿鑿/以爲狂妄則皆聽之而巳)
　(有一友見此註口雖唯唯而心不信氣字影字仄聲/起韻之說適讀友古詞則平仄更多問用始訝然知)
　(余説之不謬而余亦自幸其億中云/因喜而備錄之以廣平仄互用之格)
　(明醜奴兒慢是天真瀟灑更髩髪堆雲玉臉淡拂輕/  眸秀色别)
　(霞醉裏精神衆中標格誰能畫當時攜手花籠淡日/重門深亞  巫峽夢囘巳成陳事豈堪重話謾贏得)
　(羅襟清淚髩髪霜華口念傷懐凭欄烟水/𣺌無涯秦源目斷碧雲暮合難認仙家)
　(此詞以灑字仄聲起韻而以霞宇平接畫亞話仄華/涯家平相間爲叶  更髩髪下十一字一貫即前潘)
　(詞對濃緑下十一字其句豆處/不妨上下也念傷懐上落一字)
　(嘯餘及圖譜又收醜奴兒近一調今查係全誤/特照舊刻錄之并駁正于後覽者當爲一噱焉)
　(千醜奴兒近一百四十六字/  峯雲起  驟雨一霎兒價)　　　(更辛棄疦陽/  逺樹斜)
　(風景怎生圖畫中字青旗賣酒一山那畔别有人家/  只消山水光  無事  過者  霎    午睡醒時)
　(萬松窗竹户萬千瀟灑/  壑    共千巖争秀)　(野鳥飛來平又是一飛流/    孤負  生弄泉手)
　(歎輕衫㡌幾許紅塵後還自喜濯髪滄浪依舊酒字/  人生行樂耳  身  虚名  何似生前一盃)
　(栁/)　(便此地結吾廬老待學淵明問更手種門前五/  且歸去  父  約重來    如此青山定重)
　(來/否)
　(此詞自來分作三段其字一百四十六從稼軒舊集/汲古閣板皆同其後嘯餘譜及填詞圖譜等書因從)
　(而分其字句論其平仄爲圖爲註于其下蓋欲以此/譜詔天下後世之學詞者故學者亦從而信之守之)
　(俱謂醜奴兒近有此一格相與模倣填之矣稍有識/者起而駁之日灑字是韻手字是借韻何以不註叶)
　(酒字即叶上秀手舊等韻何以註更韻且所註八字/九字亦皆不確又有識髙者起而辨之曰譜于秀字)
　(註更仄韻大非此詞到底本是一韻因稼軒用韻常/有出入如六么令以覺學叶折鴨之類乃此老誤處)
　(此詞是以秀栁叶價畫後人不可以譜更韻但改正/通篇用一箇韻脚可耳二說如此謂留心風雅者矣)
　(而僕向來嘗疑之謂此詞必非僅字句之差叶韻之/謬而巳如又是一飛流萬壑句稼軒必不至如是不)
　(通且用韻或一二假借亦必無前後分異若此者年/來匆匆忽畧未及校正近因有訂譜之役再四綢繹)
　(諷詠忽焉得之蓋其所謂第一段者實醜奴兒之前/段也價畫之下用家字正此調平仄互用處而舊譜)
　(不識詞中兩箇一霎字俱作平聲一霎兒價即潘詞/之清和天氣者字與俗這字同過者一霎即潘之梅)
　(子黄時是首段自起至末一字不差也其所謂第二/段者則前半仍是醜奴兒而後半則非醜奴兒矣午)
　(睡以下十二字原是本調分作三句灑字是叶韻者/其下則此調殘缺不全野鳥飛來又是一七個字即)
　(潘之攜手紅窗描繡畫七個字亦即同本詞前段逺/樹斜陽風景怎七個字而野之字上缺一字又是一)
　(之下竟全遺失矣至飛流萬壑以下及所謂第三段/者則係完全一首洞仙歌前段依舊止後段人生起)
　(也細細校對無一字不合只歎輕衫㡌之衫字下落/一短字耳以洞仙歌全首彊借爲醜奴兒之尾豈非)
　(大怪事乎又細考之稼軒原集醜奴兒近之後即載/洞仙歌五闋當時不知因何遺失醜奴兒後半竟將)
　(洞仙歌一闋錯補其後故集中遂以醜奴兒作一百/四十六字而後洞仙歌止存四闋矣讀者未嘗熟玩)
　(洞仙歌句法安能覺齒吻間有此聲响乎且見譜圖/之中鑿然註明更無疑惑遂認定醜奴兒另有此一)
　(體然則讀者之不詳審共過尚輕而向來刻詞者之/過較重至作譜作圖爲定格以悞後人者其開罪于)
　(古今後世豈爰書可容未减哉僕本笨伯向來任意/雌黄其爲世所怒詈自揣不免然此等處輙自以爲)
　(于詞學頗有微功耳時乙丑長夏展紅籐簞把巻卧/端署東閣丹蕉花下不覺躍起大呼狂笑同人雪舫)
　(驚問因疏此相示雪舫亦掀髯擊節曰此詞自稼軒/迄今五百七十餘年至今日始得洗出一副乾净面)
　(孔真大快事因呼童子酌/西國葡萄釀相與大醉)
　　菩薩蠻(四十四字雲又名子夜歌/巫山一片    重疊金)　李　白
平林漠漠烟如織寒山一帶傷心碧暝色入髙樓有人
樓上愁　玉階空竚立宿鳥歸飛急何處是歸程長亭
連短亭
　(兩句一韻共易四韻連字或作更字然此一字用平/爲佳用平則此句首一字可用仄  按青蓮此調與)
　(憶秦娥爲千古詞祖實亦千古絶唱平仄悉宜從之/  又按唐蘇鶚杜陽襍編云宣宗大中初蠻國人入)
　(貢危髻全冠瓔垎被體故謂之菩薩蠻當時娼優遂/製菩薩蠻曲文士徃徃聲其詞又崔令欽教坊記載)
　(兩院人歌曲名亦有菩薩蠻北夢瑣言云宣宗好唱/菩薩蠻詞是原作蠻字自楊升庵好竒云是鬘字今)
　(人皆從之不知蠻字乃女蠻之蠻不必易也係按圖/譜載菩薩蠻慢一調一百八字羅壺秋作查  解連)
　(環別名/故不録)
　　華清引(四十五字/)　　　　　　　蘇　軾
平時十月幸蓮湯玉甃瓊梁五家車馬如水珠璣滿路
旁　翠華一去掩方牀獨留煙樹蒼蒼至今清夜月依
舊過繚牆
　　散餘霞(四十五字/)　　　　　　　毛　滂
牆頭花口寒猶噤放嘯簾晝静簾外時有蜂兒趂楊花
不定　闌干又還獨凭念翠低眉暈春夢枉惱人腸更
懨懨酒病
　(後起比前/少一字)
　　憶悶令(四十五字/)　　　　　　　晏幾道
取次臨鸞匀畫淺酒醒遲來晩多情愛惹閒愁長黛眉
低歛　月底相逢見有深深良願願期信似月如花須
更交長逺
　(醒字作平聲讀與後深深良願句法同信字恐/誤多蓋前後結相同而願期信字複而贅耳)
　　更漏子(四十六字/)　　　　　　　温庭筠
玉闌干金甃井月照碧梧桐影獨自箇立多時露華濃
溼衣　一向凝情望待得不成模様雖尀耐又尋思怎
生瞋得伊
　(後起兩字韻後/人俱三字矣)
　　又一體(四十六字/)　　　　　　　溫庭筠
玉爐香紅蠟淚偏照畫堂秋思眉翠薄鬢雲殘夜長衾
枕寒　梧桐樹三更雨不道離情正苦一葉葉一聲聲
空階滴到明
　(起句毛熙震用烟月寒烟字平月字仄梧桐樹三字/毛用人悄悄悄字仄可不拘也然自北宋以後前起)
　(皆用仄平平而後起竟與前同不復如樹字悄字用/韻矣山谷一篇首句用菴摩勒此係偶然又一篇後)
　(一二句用休休休莫莫莫四五句用/了了了𤣥𤣥𤣥亦是遊戯非正體也)
　　又一體(四十六字/)　　　　　　　孫光憲
掌中珠心上氣愛惜豈將容易花下月枕前人此生誰
更親　交頸語合歡身便同比目金鱗連繡枕卧紅茵
霜天似暖春
　(前段與前體同後段不另換韻即叶前平聲監按各/詞選所載皆只前一體蓋因花間止收孫少  兩首)
　(皆與溫助教體同想忘考孫/全詞故未及另立一體也)
　　又一體(四十九字/)　　　　　　　歐陽炯
三十六宫秋夜永露華㸃滴髙梧丁丁玉漏咽銅壺明
月上金鋪　紅線毯博山爐香風暗觸流酥羊車一去
長青蕪鏡塵鸞綵孤
　(通首用平韻字句亦/多異前結句平仄仄)
　　又一體(一百四字/)　　　　　　　杜安世
庭逺途程算萬水千山路入神京暖日春郊綠栁紅杏
香逕舞燕流鶯客館悄悄閒庭堪惹舊恨深有多少馳
驅驀嶺涉水枉廢身心　思想厚利髙名謾惹得意煩
枉度浮生幸有青松白雪深洞清閒且樂昇平長是宦
遊羇思别離淚滿襟望江鄉蹤跡舊遊題書尚自分明
　(此與唐腔迥别後段換頭六字以下俱與前段同只/字之平仄畧異耳悄悄聞庭疑是閒庭悄悄總因恐)
　(有誤字不/敢旁註)
　　好事近(四十五字/)　(又名釣船笛/)　鄭　獬
江上探春回正值早梅時節兩行小槽雙鳯按涼州初
徹　謝娘扶下繡鞍來紅靴踏殘雪歸去不須銀燭有
山頭明月
　(紅靴句如向子諲之尚喜知時節洪咨夔之半隂晴/方好稍有不同然踏殘雪用仄平仄甚起調名詞皆)
　(然兩結用仄平平平仄圖譜謂可用平仄平仄仄誤/  誠齋末句看十五十六豈非上入作平之証  張)
　(輯詞名東澤綺語債皆取詞中字題以新名如桂枝/香名疎簾淡月齊天樂名如此江山長相思名山漸)
　(青憶秦娥名碧雲深㸃絳唇名南浦月又名沙頭雨/謁金門名花自落又名垂楊碧憶王孫名闌干萬里)
　(心好事近名釣船笛然皆于題下自註寓某調今圖/譜等好竒盡刪舊易新極無意味徒令人嘔惡耳)
　　好時光(四十五字/)　　　　　　　唐𤣥宗
寶髻偏宜宫樣蓮臉嫩體紅香眉黛不須張敞畫天教
入鬢長　莫倚傾國貌嫁取個有情郎彼此當年少莫
負好時光
　(此調昉于明皇/即以末字爲名)
　　繡帶兒(四十五字兒兒或作子/一名好女)　　曾　覿
瀟灑隴頭春取次一枝新還是東風來也猶作未歸人
　微月淡烟村謾佇立惆悵黄昏暮寒香細踈英幾㸃
儘奈銷魂
　(按山谷有好女兒詞三首其二首與此字字相合故/嘯餘所收繡帶子即黄詞也今并入此調而録其又)
　(一首稍異者于左至好女兒又有晏小山六十二字/一詞另列于後蓋調名重複訛混不得不如此分晰)
　(耳/)
　　又一體(四十五字/)　　　　　　　黄庭堅
春去幾時還問桃李無言燕子歸栖風勁梨雪亂西園
　唯有月嬋娟似人人難近如天願教清影常相見更
乞取團圓
　(問桃李無言句法不同願教/句七字尾句五字皆與前異)
　　天門謡(四十五字/)　　　　　　　李之儀
天塹休論險盡逺目與天俱占山水斂稱霜晴披覽
正風靜雲閒平瀲灧想見高吟名不濫頻扣檻杳杳落
沙鷗數㸃
　(或謂天塹塹字即是起韻蓋塹字亦閉口音必二字/句不知此詞李自註賀方回韻今查賀詞首句牛渚)
　(天門險故知塹/字不是起韻)
　　栁含烟(四十五字/)　　　　　　　毛文鍚
隋堤栁汴河旁夾岸緑隂千里龍舟鳯舸木蘭香錦帆
張　因夢江南春景好一路流蘇羽葆笙歌未盡起横
流鎖春愁
　(汴河旁舊刻俱訛作汴河春故作譜者謂與下香張/字不叶韻另作一體而又收第二句起韻者作一體)
　(也不知毛詞四首精工麗密豈有三首皆同而一首/獨異之理其第二首占芳春下叶人神三首近垂旒)
　(下叶州浮四首占春多下叶羅波皆于第二句起韻/此首豈得至杳字方起韻乎近得善本乃是旁字正)
　(與下句/叶耳)
　　一落索(四十五字/洛陽香)　(又名玉聨環/上林春)　吕渭老
宫錦裁書寄逺意長辭短香蘭泣露雨催蓮暑氣昬池
館　向晩小園行遍石榴紅滿花花葉葉盡成雙渾似
我梁間燕
　(各家兩結俱六字此詞前尾五字/獨異查所作有二首同故收之)
　　又一體(四十六字/)　　　　　　　辛棄疾
羞見鑑鸞孤却倩人梳掠一春長是爲春愁甚夜夜東
風惡　行遶翠簾珠箔錦箋誰托玉觴泪滿却停觴怕
酒似郎情薄
　(此前後整齊者辛又一首起云錦帳如雲髙處不知/重數汲古刻錦帳如雲處髙不知重數乃誤也非另)
　(有此體倩錦二/字不可用平)
　　又一體(四十七字/)　　　　　　　張　先
來時露浥衣香潤綵縧垂鬢卷簾還喜月相親把酒與
花相近　西去陽闗休問未歌先恨玉峯山下水長流
流水盡情無盡
　(前起七字/後起六字)
　　又一體(四十八字/)　　　　　　　嚴　仁
清曉鶯啼紅樹又一雙飛去日髙花氣撲人來獨自個
傷春無緒　别後暗寛金縷倩誰傳語一春不忍上髙
樓爲怕見分攜處
　(第二句五字/第四句七字)
　　又一體(四十九字/)　　　　　　　陳鳯儀
蜀江春色濃如霧擁雙旌歸去海棠也似别君難一㸃
㸃啼紅雨　此去馬蹄何處向沙堤新路禁林賜宴賞
花時還憶着西樓否
　(前後次句/俱五字)
　　又一體(五十字/)　　　　　　　　黄庭堅
誰道秋來烟景素任遊人不顧一番時態一番新到得
意皆歡慕　紫萸黄菊繁華處對風庭月露愁來即便
去尋芳更作甚悲秋賦
　(前後起句皆七字次句皆五字末句皆六字兩段整/齊者  按此調因題名有四字數又多寡不一故各)
　(譜收作兩調或三調如周美成眉共春山爭秀一首/片玉詞作一落索清真集作洛陽春人不細考因而)
　(分列矣今查/明歸併焉)
　　杏園芳(四十五字/)　　　　　　　尹　鶚
嚴妝嫩臉花明教人見了闗情含羞舉步越羅輕稱娉
婷　終朝咫尺窺香閣迢遥似隔層城何時休遣夢相
迎入雲屏
　(後起七字用仄與前/段異餘同迎一作縈)
　　綵鸞歸令(四十五字/)　　　　　　張元幹
珠履爭圍小立春風趂拍低態閒不管樂催伊整朱衣
　粉融香潤隨人勸玉困花嬌越樣宜鳯城燈夜舊家
時數他誰
　(後起七字用仄/與前段異餘同)
　　謁金門(四十五字/)　(又名花自落/)　韋　莊
空相憶無計得傳消息天上嫦娥人不識寄書何處覔
　新睡覺來無力不忍看伊書迹滿院落花春寂寂斷
腸芳草碧
　(各家俱從此體獨孫光憲後起云輕别離甘抛擲作/三字兩句因字數叶韻同不另錄圖譜乃註云孫後)
　(起處二字一句四字一句蓋錯認輕别爲叶韻故云/三字句也試問離甘抛擲如何成語寃哉孫少監也)
　(又將調名改/花自落無謂)
　　憶少年(四十六字/)　(又名十二時/)　晁補之
無窮官栁無情畫舸無根行客南山尚相送只髙城人
隔　罨畫園林溪紺碧算重來盡成陳迹劉郎鬢如此
况桃花顔色
　(算重來可/用平平仄)
　　又一體(四十七字/)　　　　　　　曹　組
年時酒伴年時去處年時春色清明又近也却天涯爲
客　念過眼光隂難再得想前歡盡成陳迹登臨恨如
此把闌干暗拍
　(近字暗字用仄不起調不如晁詞觀從來名作可知/因後起八字故另收之然無第二首莫可訂正作者)
　(但從前體可也詞􁄒註念字是襯可刪但聞曲有襯/字未聞詞有襯字不知何據也  按朱敦儒有連雲)
　(衰草一首四十六字題作十二時查與憶少年一/字無異故不另收作格說見長調十二時栁詞下)
　　占春芳(四十六字/)　　　　　　　蘇　軾
紅杏了夭桃盡獨自占春芳不比人間蘭麝自然透骨
生香　對酒莫相忘似佳人兼合明光只憂長笛吹花
落除是寧王
　(此體他無作者想/因第三句爲題名)
　　喜遷鶯(四十六字/)　　　　　　　張元幹
文倚馬筆如椽桂殿早登仙舊遊册府記當年衮繡合
貂蟬　慶天申瞻玉座鵷鷺正陪班看君穩步過花甎
歸院引金蓮
　(前後字句同只後起二/句先平後仄而不叶韻)
　　又一體(四十七字天或加令字/又名鶴冲    燕歸來)　　韋　莊
街鼓動禁城開天上探人回鳯銜金榜出雲來平地一
聲雷　鶯巳遷龍巳化一夜滿城車馬家家樓上簇神
仙爭看鶴冲天
　(用三韻與前不同唐詞皆此體譜圖以薛昭藴金門/晩一首爲第一體其後起云九陌喧千門啟滿袖桂)
　(香風細啟細二字相叶正與此詞化馬相叶同譜不/註叶韻只作三字句六字句又收毛文錫芳春景一)
　(首爲第二體其後起云錦翼鮮金毳軟百囀千嬌相/喚則註軟喚二字相叶吾不知軟喚可謂相叶而啟)
　(細不可謂相叶是何故也冲按此詞末有鶴冲天三/字故後人又名此詞日鶴  天是惟此四十七字之)
　(喜遷鶯方可名鶴冲天也乃今人將一百三字之喜/遷鶯亦名曰鶴冲天而選聲更註云又名鶴冲霄似)
　(此展轉訛謬豈可不加釐正哉作按張元幹又一首/用此體汲古不知乃註云向亦  喜遷鶯誤今改鶴)
　(冲天以爲改正而實仄錯天下事往往如此而圖譜/等書收作兩體者尤爲無識  又按杜安世栁耆卿)
　(别有鶴冲天八十餘字者與喜遷鶯本調/相去懸絶各譜反不收今另列其體于後)
　　又一體(四十七字/)　　　　　　　晏幾道
蓮葉雨蓼花風秋恨幾枝紅逺烟收盡水溶溶飛雁碧
雲中　衷腸事魚箋字情緒年年相似凭高雙袖晩寒
濃人在月橋東
　(後起首句即換仄韻開一本題作燕歸來選沈選新/集有于尾句用榴花  欲燃者不能辨反  之可笑)
　　又一體(四十七字/)　　　　　　　毛文錫
芳春景曖晴烟喬木見鶯遷傳枝偎葉語闗闗飛過綺
叢間　錦翼鮮金毳軟百囀千嬌相喚碧紗牕曉怕聞
聲驚破鴛鴦暖
　(末句不換平/韻仍叶仄聲)
　　又一體(一百三字/)　　　　　　　蔣　捷
游絲纎弱謾着意絆春春難憑託水暖成紋雲晴生影
芳草漸侵裙幄露添牡丹新艷風擺秋千閒索對此景
動髙歌一曲何妨行樂　行樂君聽取鶯囀緑牕也似
來相約粉壁題詩香街走馬争奈鬢絲輸却夢囘晝長
無事聊倚闌干斜角翠深處看悠悠幾㸃楊花飛落
　(此詞諸去聲字宜玩後起行樂是叶韻不必叠上字/謾着意絆春句有作仄平平仄仄露添句夢回句或)
　(作仄仄平平平仄故旁註如此以便學者易于填字/然其實此三處須依此詞方爲得調竹山鍊字精深)
　(調音諧暢乃詞家榘矱定宜遵之綠窗/綠字亦要仄聲用平者亦不足法也)
　　又一體(一百三字/)　　　　　　　趙長卿
商飈輕透動簾幙飛梧亂飄庭甃瑞氣氤氲沈檀初爇
烟噴寶臺金獸黄花美酒天教占得先他時候誕元老
慶有聲此夕降生華胃　歡笑宜稱壽絃管鼎沸宫商
方頻奏滿捧瑶巵華堂歌舞拍轉金釵斜溜朱顔緑鬢
殷勤深願鎮長如舊歎濱海道難留指日榮遷飛驟
　(黄花下朱顔下各十二字皆四/字句與前兩六字句法不同)
　　又一體(一百四字/)　　　　　　　張元幹
雁塔題名寶津朌宴盛事簪紳常說文物昭融聖代搜
羅千里爭趨丹闕元侯勸駕卿老獻書發軔龜前列山
川秀圜觀衆多無如閩越　豪傑姓標紅紙帖報泥金
喜信歸來俱捷驕馬蘆鞭醉垂藍綬吹雪芳□□月素
蛾情厚桂花一任郎君折須滿引南臺又是合沙時節
　(此與前調絶異其中恐有誤字無/可查証姑照舊本録之以存其體)
　　荆州亭(四十六字怨/又名江亭)　　　　吳城小龍女
簾捲曲欄獨倚江展暮雲無際淚眼不曽晴家在吳頭
楚尾　數㸃落花亂委撲漉沙鷗驚起詩句欲成時沒
入蒼烟叢裏
　(此原無調名因題在/荆州江亭故以名之)
　　萬里春(四十六字/)　　　　　　　周邦彦
千紅萬翠簇清明天氣爲憐他種種清香好難爲不醉
　我愛深如你我心在箇人心裏便相看老却春風莫
無些歡意
　(爲憐他二句前後同或謂前段應于好字分句後段/應于莫字分句莫即暮字也余云如此則無些歡意)
　(說不/去)
　　金蕉葉(四十六字/)　　　　　　　蔣　捷
雲褰翠幙滿天星碎珠迸索孤蟾闌外照我看看過轉
角　酒醒寒砧正作待眠來夢魂怕惡枕屏那更畫了
平沙斷雁落
　(後起去字與前段異餘同此體作者甚多平仄俱宜/從之况前後森整如外照我過轉角更畫了斷雁落)
　(俱疊三仄字而外照更畫俱去聲我了二字俱上聲/方是此調音响圖譜謂過轉角可仄平仄更畫了斷)
　(雁落可平仄仄此何據耶翠碎迸正夢怕等去聲字/俱妙絶譜俱作可平嗟乎作譜者苦心宛轉必欲滅)
　(盡古調而後/巳是何忍乎)
　　又一體(六十二字/)　　　　　　　栁　永
厭厭夜飲平陽第添銀燭旋呼佳麗巧笑難禁艷歌無
間聲相繼凖擬幕天席地　金蕉葉泛金波霽未更䦨
巳盡狂醉袖中有個風流暗向燈光底惱徧兩行珠翠
　(與前調全異袖中至光底十一字與前段巧笑至相/繼十一字句豆平仄雖微有不同實則兩段句法一)
　(般也名後起句有金蕉葉字或因/句立  或取名入句此類甚多)
　　朝天子(四十六字/)　　　　　　　楊无咎
小閣寛如掌占螺浦山川彝曠千竒萬狀見雲烟收放
　更永夜風生明月上用取真成無盡藏誰共賞徙倚
撫危欄吟望
　(此體作者甚少/平仄當依之)
　　憶秦娥(四十六字/碧雲深)　(别名秦樓月/雙荷葉)　李　白
簫聲咽秦娥夢斷秦樓月秦樓月年年栁色灞陵傷别
　樂遊原上清秋節咸陽古道音塵絶音塵絶西風殘
照漢家陵闕
　(秦樓月音塵絶俱疊上三字灞漢二字必用仄字得/去聲尤妙今人竟有于傷字及陵闕陵字用仄者大)
　(謬沈選王修微竟于年年西/風二句作仄仄平平更竒)
　　又一體(四十六字/)　　　　　　　孫夫人
花深深一鈎羅韈行花隂行花隂閒將栁帶試結同心
　日邊消息空沈沈畫眉樓上愁登臨愁登臨海棠開
後望到如今
　(用平韻竹屋/亦有此體)
　　又一體(四十六字/)　　　　　　　石孝友
秦樓月秦娥本是秦宫客秦宫客夢雲風韻借仙標格
　相從無計不如休如今去也空相憶空相憶樽前歡
笑夢中尋覓
　(前後俱仄韻獨後段起句用平聲不叶此又一變/格然唯此一首他無作者雖列于此不宜從也)
　　又一體(三十七字/)　　　　　　　毛　滂
夜夜夜了花開也連忙指㸃銀瓶索酒嘗　明朝花落
知多少莫把殘紅掃愁人一片花飛減却春
　(起韻疊字次句即頂上一字下換三韻鼻本譜俱以/字數少者居前今因青蓮詞乃爲此調  祖故先列)
　(李作後/及他體)
　　又一體(三十八字/)　　　　　　　馮延已
風淅淅夜雨連雲黒滴滴牕外芭蕉燈下客　除非魂
夢到鄉國免被闗山隔憶憶一句枕前争忘得
　(通篇一韻而與李/詞各異忘字音望)
　　又一體(四十/)　(一字/)　　　　　　張　先
參差竹吹斷相思曲情不足西北髙樓窮逺目　憶苕
溪寒影透清玉秋雁南飛速菰草緑應下溪頭沙上宿
　(與馮詞同但換頭句多一字/情不足菰草綠俱用三字)
　　琴調相思引(四十六字/)　　　　　趙彥端
拂拂輕隂雨麴塵小庭深幕墮嬌雲好花無幾猶是洛
陽春　燕語似知懐舊主水生只解送行人可堪詩思
和泪漬羅巾
　(周紫芝有此調竹坡集内刻作定風波令必/誤也定風波原有本調此只作相思引爲是)
　　清平樂(四十六字/)　(又名憶蘿月/)　李　白
禁闈清夜月探金牕罅玉帳鴛鴦噴蘭麝時落銀燈香
灺　女伴莫話孤眠六宫羅綺三千一笑皆生百媚宸
遊教在誰邊
　(與清平調無涉蘿圖譜等/改清平樂爲憶  月無謂)
　　望仙門(四十六字/)　　　　　　　晏　殊
玉池波浪碧如鱗露蓮新清歌一曲翠眉嚬舞華茵
滿酌蘭英酒須知獻夀千春太平無事荷君恩荷君恩
齊唱望仙門
　(荷君恩三字疊末三字用調名用凡詞/内用調名者俱與調無干不必  也)
　　西地錦(四十六字/)　　　　　　　周紫芝
雨細欲收還滴滿一庭秋色闌干獨倚無人共說這些
愁寂　手把玉郎書跡怎不教人憶看看又是黄昬也
歛眉峯輕碧
　(尾用一七一/五與前段異)
　　又一體(四十六字/)　　　　　　　蔡　伸
寂寞悲秋懷抱掩重門悄悄清風皓月朱闌畫閣雙鴛
池沼　不忍今宵重到惹離愁多少蓬山路杳藍橋信
阻黄花空老
　(此前後相同尾/皆四字三句者)
　　又一體(四十八字/)　　　　　　　石孝友
囘望玉樓金闕正水遮山隔風兒又起雨兒又煞好愁
人天色　兩岸荻花楓葉争舞紅吹白中秋過也重陽
近也作天涯孤客
　(此前後結俱/兩四一五者)
　　望仙樓(四十七字/)　　　　　　　晏幾道
小春花信日邊來氷上江梅先拆今歲東君消息還自
南枝得　素衣染盡天香玉酒添成國色一自故溪踈
隔腸斷長相憶
　(後起比前/少一字)
　　相思兒令(四十七字/)　　　　　　晏　殊
昨日探春消息湖上綠波平無奈繞堤芳草還向舊痕
生　有酒且醉瑤觥更何妨檀板新聲誰教楊栁千絲
就中牽繫人情
　(與相思/引無涉)
　　眉峰碧(四十七字/)　　　　　　　無名氏
蹙破眉峰碧纎手還重執鎮日相看未足時便忍使鴛
鴦隻　薄暮投村驛風雨愁通夕牕外芭蕉牕裏人分
明葉上心頭滴
　(末句比前結多一字/餘同首句用題名)
　　畫堂春(四十七字/)　　　　　　　徐　俯
落紅鋪徑水平池弄晴小雨霏霏杏花憔悴杜鵑啼無
奈春歸　栁外畫樓獨上凭欄手撚花枝放花無語對
斜暉此恨誰知
　(後起比前/少一字)
　　又一體(四十八字/)　　　　　　　趙長卿
小亭烟栁水溶溶野花白白紅紅惱人池上晩來風吹
損春容　又是清明天氣記當年小院相逢憑欄幽思
幾千重殘杏香中
　(後第二句/七字餘同)
　　又一體(四十九字/)　　　　　　　黄庭堅
摩圍小隱枕蠻江蛛絲閒鎖晴牕水風山影上修廊不
到晩來涼　相伴蝶穿花徑獨飛鷗舞溪光不因送客
下繩牀添火炷爐香
　(兩結俱/用五字)
　　珠簾捲(四十七字/)　　　　　　　歐陽脩
珠簾捲暮雲愁垂楊暗鎖青樓烟雨濛濛如畫輕風吹
旋收　香斷錦屏新别人間玉簟初秋多少舊歡新恨
書杳杳夢悠悠
　(首句有珠簾捲字想即因此名題也又蘆川一詞/名捲珠簾查即蝶戀花不可溷錯間字宜作閒)
　　甘草子(四十七字/)　　　　　　　栁　永
秋暮亂灑衰荷顆顆真珠雨雨過月華生冷徹鴛鴦浦
　池上凭欄愁無似奈此個單棲情緒却傍金籠教鸚
鵡念粉郎言語
　(似字非韻乃借叶也教鸚鵡栁又作慵整頓然觀楊/旡咎作五湖去則仄平仄爲是凭字音並不可誤讀)
　(平/聲)
　　阮郎歸(四十七字/碧桃春)　(又名醉桃源/)　吳文英
翠深濃合曉鶯堤春如日墜西畫圖新展逺山齊花深
十二梯　風絮晚醉魂迷隔城聞馬嘶落紅微沁繡鵷
泥秋千教放低
　(後起句六一作淺螺黛東坡作雪肌冷俱用仄平仄/然此亦是偶爾作者自當用平仄仄也  圖譜等削)
　(去阮郎歸而改用碧桃春無謂平日十二字夢窗必/以入作平蓋此等句法以平仄  爲妙作者不盡然)
　(故旁註如此然髙/明必能用平也)
　
　
　
　
　
　
　
　
　
　
　
　
　詞律巻四
欽定四庫全書
　詞律巻五
　　　　　　　　　　　　　　宜興萬樹撰
　　賀聖朝(四十七字/)　　　　　　　杜安世
牡丹盛折春將暮羣芳羞妒幾時流落在人間半開仙
露　馨香艷冶吟看醉賞歎誰能留住莫辭持燭夜深
深怨等閒風雨
　(結語前/四後五)
　　又一體(四十七字/)　　　　　　　杜安世
東君造物無凝滯芳容相替杏花桃萼一時開就中明
媚　綠叢金朶枝長葉細稱花王相待萬般堪愛暫時
見了斷腸無計
　(後結語用四/字三句異)
　　又一體(四十八字/)　　　　　　　葉清臣
滿斟綠醑留君住莫匆匆歸去三分春色二分愁悶一
分風雨　花開花謝花無語且髙歌休訴知他來嵗牡
丹時候相逢何處
　(後起或作花開花謝都來幾日或作都來幾許皆可/又一本作花無語與前段相同故亦收存以備一體)
　　又一體(四十九字/)　　　　　　　趙師使
千林脫落羣芳息有一枝先白孤標疎影壓花叢更清
香堪惜　吟情無盡賞音未巳早紛紛籍籍想貪結子
去調羮任呌雲横笛
　(孤標想貪二句用七字并換頭與前異附又賀聖/朝影調原名太平時故雖三字相同不  此後)
　　又一體(六十一字/)　　　　　　　歐陽炯
憶昔花間相見後只憑纎手暗抛紅豆人前不解巧傳
心事别來依舊辜負春晝　碧羅衣上蹙金繡覩對對
鴛鴦空裛泪痕透想韶顔非久終是爲伊只恁偷瘦
　(舊字是叶韻舊譜作八字句失註矣觀别作云玉指/偷撚雙鳯金線可見覩對對鴛鴦兩句十字正與别)
　(作誰料得兩情何日教繾綣同嘯餘落一對字各譜/因之遂少了一字但問覩對二字豈成文理乎只憑)
　(纎手别作用紅袖半遮想所不拘負恁去聲别作用/鳯暮亦去聲不可用平也  按此調一作賀聖朝而)
　(汲古刻花間集以此調作賀明朝似/可另列一調本譜不欲尚奇故附此)
　　雙鸂鶒(四十八字/)　　　　　　　朱敦儒
拂破秋江烟碧一對雙飛鸂鶒應是逺來無力稍下相
偎沙磧　小管誰吹横笛驚起不知消息悔不當時描
得如今何處尋覓
　(前後各四句皆六字相同只後結平/仄與前結異  鸂鶒圖譜作鷄鵡誤)
　　錦堂春(四十八字/)　(又名烏夜啼/)　趙令畤
樓上縈簾弱絮牆頭礙月低花年年春事闗心事腸斷
欲棲鴉　舞鏡鸞衾翠減啼珠鳳蠟紅斜重門不鎖相
思夢隨意遶天涯
　(前後同坡公前第三句作若見故人須細問後第三/句作更有鱸魚堪切鱠與此平仄異因字數同不另)
　(錄首按歐公有聖無憂一詞四十七字與錦堂春同/只  句少一字初謂是兩體然觀李後主烏夜啼一)
　(首首句亦五字正與聖無憂同蓋錦堂春原别名烏/夜啼也是則錦堂春本有五字起句之格而聖無憂)
　(之五字起者斷即是錦堂春耳本譜務覈實歸併不/欲侈異誇多故不收聖無憂體而並載歐李二篇于)
　(後以資考証識者鑒諸沈選明詞/有用仄韻者今查宋元人無此體)
　(此聖無憂險十年一别須㬰人生聚散歐陽修相見/  路風波                      長如此)
　(且歡娛紅好酒能消光景春風不染髭鬚爲公一醉/花前倒  袖莫來扶)
　(昨烏夜啼雨簾幃颯颯秋聲燭殘漏滴李後主起坐/  夜風兼                      頻欹枕)
　(不能平此世事謾隨流水算來一夢浮生醉鄉路穩/宜頻到  外不堪行)
　(此二詞脗合足見聖無憂之必爲烏夜啼而烏夜啼/即錦堂春又足見聖無憂之必爲錦堂春矣或曰如)
　(是則何不以四十七字者列之于前余曰因錦堂春/之名最著作者頗多且後所收長調皆係錦堂春不)
　(便以聖無憂爲冠故變例載此至于烏夜/啼不以立題說見相見懽調下兹不贅云)
　　又一體(五十九字/)　　　　　　　程　珌
最是元來苦無風雨只恁匆匆歸去看遊絲都不恨恨
秦淮新漲向人東注　醉裏仙人惜春曾賦却不解畱
春且住問何人畱得住怕小山更有碧蕪春句
　(前後同只後段第二句七字留得住/之住字不必叶韻此調與前調逕庭)
　　錦堂春慢(九十九字/)　　　　　　葛立方
氣應三陽氛澄六幕翔烏初上雲端問朝來何事喜動
門闌田父占來好歲星家說道宜官擬更憑髙望逺春
在烟波春在晴巒　歌管雕堂宴喜任重簾不捲交䕶
春寒况金釵整整玉樹團團栢葉輕浮重醑梅枝巧綴
新幡共祝年年如願壽過松椿壽過彭􁎔
　(問朝來以下與後段况金釵以下同田父二句各六/字相對正與栢葉二句合汲古刻歸愚詞落一家字)
　(遂使文理大謬/讀者勿誤認也)
　　又一體(一百一字/)　　　　　　　司馬光
紅日遲遲虚廊轉影槐隂迤邐西斜彩筆工夫難狀晚
意烟霞蝶尚不知春去漫遶幽砌尋花奈猛風過後縱
有殘紅飛向誰家　始知青髩無價欲飄零官路荏苒
年華今日笙歌叢裏特地咨嗟席上青衫溼透算感舊
何止琵琶怎不教人見老多少離愁散在天涯
　(席上二句應同前蝶尚二句而算感舊多了一字奈/猛風句應同後怎不句而少了一字恐有誤處若于)
　(漫遶下増一着字奈字上増一爭字則爲完璧矣然/相傳巳久不敢妄註也彩筆十字上四下六今日十)
　(字上六下四總是語氣一貫分處不拘/耳  學者若賦此調不如用前體穩當)
　　人月圓(四十八字/)　(又名青衫溼/)　吳　激
南朝千古傷心事還唱後庭花舊時王謝堂前燕子飛
向誰家　恍然一夢仙肌勝雪宫鬂堆鴉江州司馬青
衫泪溼同是天涯
　　又一體(四十八字/)　　　　　　　楊旡咎
風和日薄餘烟嫩側側透鮫鮹相逢且喜人圓玳席月
滿丹霄　爛遊勝賞髙低燈火鼎沸笙簫一年三百六
十日願長似今宵
　(未句與/前異)
　　又一體(四十八字/)　　　　　　　楊旡咎
月華燈影光相射還是元宵也綺羅如畫笙歌逓響無
限風雅　閙蛾斜揷輕衫乍試閒趂尖耍百年三萬六
千夜願長如今夜
　(用仄聲首句即用韻起/六千夜之夜可不用韻)
　　喜團圓(四十八字/)　　　　　　　晏幾道
危樓靜鎖牕中迢岫門外垂楊珠簾不禁春風度解偷
送餘香　眠思夢想不如雙燕得到蘭房别來只是憑
髙泪眼感舊離腸
　(此調惟此詞後/段同人月圓)
　　鬲溪梅令(四十八字/)　　　　　　姜　䕫
好花不與殢香人浪粼粼又恐春風歸去綠成隂玉鈿
何處尋　木蘭雙槳夢中雲水横陳謾向孤山山下覓
盈盈翠禽啼一春
　(前後段同此白/石自度腔也)
　　朝中措(四十八字/)　　　　　　　歐陽修
平山闌檻倚晴空山色有無中手種堂前垂栁别來幾
度春風　文章太守揮毫萬字一飲千鍾行樂直須年
少尊前看取衰翁
　(前後結二句同文按垂字應作楊字故坡公/西江月云欲弔  章太守仍歌楊栁春風)
　　又一體(四十八字/)　　　　　　　趙長卿
荷錢浮翠㸃前溪梅雨日長時恰是清和天氣雕鞍又
作分攜　别來幾日愁心折針線小蠻衣羞對緑隂庭
院銜泥燕子于飛
　(後起二句七字/五字與前詞異)
　　雙頭蓮令(四十八字/)　　　　　　趙師使
太平和氣兆嘉祥草木總成雙紅苞翠蓋出横塘兩兩
鬭芬芳　幹揺碧玉並青房仙髻擁新妝連枝不解引
鸞皇留取映鴛鴦
　(前後四段一七一五字俱/各整齊想題名因此也)
　　雙頭蓮(一百字/)　　　　　　　　陸　游
華鬢星星驚壯志成虚此身如寄蕭條病驥向暗裏消
盡當年豪氣夢斷故國山川隔重重烟水身萬里舊社
凋零青門俊遊誰記　盡道錦里繁華歎官閒晝永柴
荆添睡清愁自醉念此際付與何人心事縱有楚柁吳
檣知何時東逝空悵望鱠美菰香秋風又起
　(驚壯志以下九字上五下四陸又别作堪歎處青驄/正揺金轡上三下六不拘身萬里叶韻空悵望不叶)
　(其别作前後俱用韻/學者亦皆叶之可也)
　　又一體(一百三字/)　　　　　　　周邦彦
一抹殘霞幾行新雁天染斷紅雲迷陣影隱約望中㸃
破晚空澄碧助秋色門掩西風橋横斜照青翼未來濃
塵自起咫尺鳯幃合有人相識　歎乖隔知甚時恣與
同攜歡適度曲傳觴並韀飛轡綺陌畫堂連夕樓頭千
里帳底三更盡堪泪滴怎生向總無聊但只聽消息
　(前段多不叶韻語未審有訛與否/惜方千里無和詞莫可訂正也)
　　海棠春(四十八字/)　　　　　　　秦　觀
流鶯牕外啼聲巧睡未足把人驚覺翠被曉寒輕寶篆
沈烟裊　宿酲未解宫娥報道别院笙歌㑹早試問海
棠花昨夜開多少
　(前後段同有于解字/道字斷句讀者差)
　　慶春時(四十八字/)　　　　　　　晏幾道
倚天樓殿昇平風月彩仗春移鸞絲鳯竹長生調裏迎
得翠輿歸　雕鞍遊罷何處還有心期濃熏翠被深停
幽燭人約月西時
　(濃熏下/與前同)
　　武陵春(四十九字/)　　　　　　　毛　滂
風過冰簷環珮響宿霧在華茵賸落瑶花襯月明嫌怕
有纎塵　鳯口銜燈金炫轉人醉覺寒輕但得清光解
照人不負五更春
　(武陵或作武/林誤前後同)
　　又一體(四十九字/)　　　　　　　李清照
風住塵香春巳盡日曉倦梳頭物是人非事事休欲語
淚先流　聞說雙溪春尚好也擬泛輕舟只恐雙溪舴
艋舟載不動許多愁
　(詞統詞滙俱註載字是襯悞也詞之前後結多寡一/字者頗多何以見其爲襯乎查坦庵作尾句亦云流)
　(不盡許多愁可証沈選有首句三句後第三句平仄/全反者尾云忽然又起新愁者愁從酒畔生者竒絶)
　　洞天春(四十八字/)　　　　　　　歐陽修
鶯啼緑樹聲早檻外殘紅未掃露㸃珍珠遍芳草正簾
幃清曉　鞦韆宅院悄悄又是清明過了燕蝶輕狂栁
絲撩亂春心多少
　(後起三句同前圖譜謂首句可仄仄/平平仄仄遍芳草可平仄仄何據耶)
　　秋蕋香(四十八字/)　　　　　　　晏　殊
梅蕋雪殘香瘦羅幙輕寒微透多情只似春楊栁占斷
可憐時候　蕭娘勸我杯中酒翻紅袖金烏玉兎長飛
走争得朱顔依舊
　(多情下/與後同)
　　桃源憶故人(四十八字人影/又名虞美)　　　王之道
逢人借問春歸處遥指蕪城煙樹滴盡栁梢殘雨月闖
西南户　遊絲不解畱伊住漫惹閒愁無數燕子爲誰
來去似說江南路
　(前後同今桃源汲古放翁詞作桃園誤此調又名虞/美人影  只收本題不列虞美人之後與賀聖朝同)
　　三字令(四十八字/)　　　　　　　歐陽炯
春欲盡日遲遲牡丹時羅幌巻翠簾垂彩箋書紅粉泪
兩心知　人不在燕空歸負佳期香燼落枕函欹月分
明花淡薄惹相思
　(每句三字前後段同幌字即後段燼字/亦即後詞滿字我字圖譜謂可平何據)
　　又一體(五十四字/)　　　　　　　向子諲
春盡日雨餘時紅䔩䔩綠漪漪花滿地水平池烟光裏
雲影上畫船移　文鴛並白鷗飛歌韻響酒行遲將我
意入新詩春欲去畱且住莫教歸
　(比歐詞前後各多第三句而裏字去字/用仄比前用書字明字平聲亦稍異)
　　眼兒媚(四十八字/)　(又名秋波媚/)　王　雱
楊栁絲絲弄輕柔烟縷織成愁海棠未雨梨花先雪一
半春休　而今徃事難重省歸夢遶秦樓相思只在丁
香枝上豆蔲梢頭
　(起四字平仄平平惟此詞及阮閎樓上黄昬杏花寒/耳歴查宋人樂府皆用霏霏疎雨轉征鴻句法只此)
　(註明不復另録歸書舟歸愚詞俱以朝中措誤作眼/兒媚毛子晉䟦  愚云眼兒媚不合譜未敢妄爲更)
　(定豈朝中措亦不辨耶至/圖譜失收此調更爲疎畧)
　　撼庭秋(四十八字/)　　　　　　　晏　殊
别來音信千里恨此情難寄碧紗秋月梧桐夜雨幾囘
無寐　樓髙目斷天涯雲黯只堪顦顇念蘭堂紅燭心
長焰短向人垂泪
　(與撼庭竹無涉/前後結二句同)
　　沙塞子(四十八字/)　　　　　　　葛立方
天生玉骨冰肌瘦損也知他爲誰寒底傲霜凌雪不教
春知　髙樓横笛試輕吹要一片花飛酒巵拚沈醉㡌
簷斜揷折取南枝
　(論後段􁨣沈醉及後趙詞則寒㡳句/尚該一字然不敢增入姑列如右)
　　又一體(四十九字/)　　　　　　　趙彦端
春水緑波南浦漸理棹行人欲去黯消魂栁際輕烟花
梢微雨　長亭放􁐳無計住但芳草迷人去路忍囘頭
斷雲殘日長安何處
　(此用仄韻與前詞異黯消䰟三字與後忍囘頭/同而斷雲殘日比前段栁際輕烟異想亦不拘)
　　又一體(五十字/)　　　　　　　　周紫芝
玉溪秋月浸寒波忍持酒重聽鸝歌不堪對緑隂飛閣
月下羞蛾　夜深驚鵲轉南柯慘别意無奈愁何他年
事不須重問轉更愁多
　(前後段同對此詞完整/又有兩闋  証可從)
　　品令(四十九字/)　　　　　　　　顏博文
夜蕭索側耳聽清海樓頭吹角停歸棹不覺重門閉恨
暮潮落　偷想紅啼緑怨道我真箇情薄紗牕外厭厭
新月上應也睡不着
　(恨字上下/必有落字)
　　又一體(四十九字/)　　　　　　　石孝友
困無力幾度偎人翠顰紅溼低低問幾時麽道不遠三
五日　你也自家寧耐我也自家將息驀然地煩惱一
箇病教一箇怎知得
　(首句下與前異後段同或謂驀然地句應于惱字分/句然觀前後詞則皆上三下五余謂此兩相慰勉之)
　(語若煩惱出一箇病來則那一箇知了/便難當矣作煩惱一箇病五字正合)
　　又一體(五十一字/)　　　　　　　秦　觀
幸自得一分索彊教人難喫好好地惡了十來日恰而
今較些不　須管啜持教笑又也何須肐織衠倚頼臉
兒得人惜放軟頑道不得
　(第二三句似石詞惡了比前多二/字較全衠音諄西廂一團衠是嬌)
　　又一體(五十二字/)　　　　　　　秦　觀
棹又􁁺天然箇品格于中壓一簾兒下時把鞵兒踢語
低低笑咭咭　每毎秦樓相見見了無限憐惜人前彊
不欲相沾溼把不定臉兒赤
　(此詞五十二字比前較全兩結各六字應是正格也/前調恐俱有闕誤未可從稼軒作正與此同只踢溼)
　(二字不用韻耳兹不錄而按此調多作俳詞故爲彼/時歌伶語氣多用入聲  肐織字與棹又􁁺及壓一)
　(等語未解且亦/恐傳冩有訛也)
　　又一體(五十五字/)　　　　　　　周邦彦
夜闌人靜月痕寄梅梢疎影簾外曲角欄杆近舊攜手
處花霧寒成陣　應是不禁愁與恨縱相逢難問黛眉
曾把春衫印後期無定腸斷香消盡
　(此與前原各自一體觀方千里和詞平仄處無一字/不同初欲作旁註而令人握筆不敢下古人詞律如)
　(此謹嚴可/亂塡乎)
　　又一體(六十四字/)　　　　　　　吕渭老
霜蓬零亂笑緑髩光隂晚紫朱時節小樓長醉一川平
逺休說龍山佳㑹此情不淺　黄花香滿記白苧吳歌
軟如今却向亂山叢裏一枝重看對着西風搔首爲誰
腸斷
　(此又另體/前後段同)
　　又一體(六十五字/)　　　　　　　黄庭堅
鳯舞團團餅恨分破教孤另金渠體淨隻輪慢碾玉塵
光瑩湯響松風早減二分酒病　味濃香永醉鄉路成
佳境恰如燈下故人萬里歸來對影口不能言心下快
活自省
　(首句五字異湯響下口不下各十字上四下六前吕/詞上六下四此十字總是一氣貫下斷句不拘也或)
　(日金渠三句恰如三句各四字然恰如以下讀作兩/六字亦可蓋山谷又一詞千金渠三句用裁成桃李)
　(未開便解銀章歸早前段亦作六字兩句耳/圖譜以尾句六字上五字平仄俱可相反竒)
　　陽臺夢(四十九字/)　　　　　　　唐莊宗
薄羅衫子金泥縫困纎腰怯銖衣重笑迎移步小蘭叢
嚲金翹玉鳯　嬌多情脉脉羞把同心撚弄楚天雲雨
却相和又入陽臺夢
　(取末三字爲調名兩結七字五字兩句平仄雖同而/前尾嚲字領句後尾又入與陽臺各分句法不同圖)
　(譜謂情字/可仄何也)
　　極相思(四十九字/)　　　　　　　吕渭老
西園鬭草歸遲隔葉囀黄鸝闌干醉倚秋千背立數遍
佳期　寒食清明都過了趂如今芍藥薔薇衩衣吟露
歸舟纜月方解開眉
　(末三句/前後同)
　　月宫春(四十九字/)　　　　　　　毛文錫
水晶宫裏桂花開神仙探幾迴紅芳金蕋繡重臺低傾
瑪瑙杯　玉兎銀蟾争守䕶姮娥姹女戱相偎遙聽鈞
天九奏玉皇親看來
　(前段同阮郎歸此/體宋人無作者)
　　鳯孤飛(四十九字/)　　　　　　　晏幾道
一曲畫樓鐘動宛轉歌聲緩綺席飛塵座滿更小待金
蕉㬉　細雨輕寒今夜短依前是粉牆别館端的懽期
應未晚奈歸雲難管
　(惟有此詞/外無他証)
　　栁梢靑(四十九字/)　　　　　　　秦　觀
岸草平沙吳王故苑栁裊烟斜雨後寒輕風前香細春
在梨花　行人一棹天涯酒醒處殘陽亂鴉門外秋千
牆頭紅粉深院誰家
　(首句有用仄不/起韻者不另録)
　　又一體(四十九字/)　　　　　　　張元幹
海山浮碧細風絲雨新愁如織慵試春衫不禁宿酒天
涯寒食　歸期莫數芳辰誤幾度囘廊夜色入戸飛花
隔簾雙燕有誰知得
　(此用仄韻首句有用平聲不起韻者次句有仄仄平/平者愁字涯字有用仄聲者後起有叶仄韻者如家)
　(山辜負猿鶴是也字句相同不能備録大約此調平/仄二體兹兩詞可爲凖繩矣  按此調後第二句殘)
　(陽亂鴉四字平平仄平其仄字宜用去聲乃爲起調/觀古名篇無不如是前詞亂字可見即仄叶者亦于)
　(此字用去此詞夜字可見此等須再四吟玩而後知/之乃填詞家抉髓處不可不曉也如沈選釋涵初作)
　(此四字云亂㸃蒼/茫豈不貽笑于世)
　　太常引(四十九字/)　　　　　　　辛棄疾
仙機似欲織纎羅髣髴度金梭無奈玉纎何却彈作清
商恨多　朱簾影裏如花半面絶勝隔簾歌世路苦風
波日痛飲公無渡河
　(恨渡二字必用去聲與栁梢/青同此乃音理非穿鑿也)
　　又一體(五十字/)　　　　　　　　髙觀國
玉肌輕襯碧霞衣似争駕翠鸞飛羞問武陵溪笑女伴
東風醉時　不飄紅雨不貪青子冷淡却相宜春晩湧
金池問一片將愁寄誰
　(第二句多一字與前/異稼軒亦有此體)
　　歸去來(四十九字/)　　　　　　　栁　永
初過元宵三五慵困春情緒燈月闌珊嬉游處游人盡
厭歡聚　全仗如花女持盃謝酒朋詩侣餘酲更不禁
香醑歌筵舞且歸去
　(厭且二字仄聲兩結平仄正同圖譜前作六/字後作兩三字而于且字註可平何據乎)
　　河瀆神(四十九字/)　　　　　　　孫光憲
江上草芊芊春晩湘妃廟前一方卵色楚南天數行斜
雁聨翩　獨倚朱闌情不極魂斷終朝相憶兩槳不知
消息逺汀時起鸂鶒
　(此調多用以/詠鬼神祠廟)
　　又一體(四十九字/)　　　　　　　張　泌
古樹噪寒鴉滿庭楓葉蘆花晝燈當午膈輕紗畫閣珠
簾影斜　門外徃來祈賽客翩翩帆落天涯迴首隔江
烟火渡頭三兩人家
　(後段不另換韻迴/首句不叶與前異)
　　燕歸梁(四十九字/)　　　　　　　杜安世
風擺紅縚捲畫簾寶鑑慵拈日高梳洗幾時忺金盆水
弄纎纎　髻雲鬆軃衣斜褪和嬌嬾瘦巖巖離愁更宿
酲兼空贏得病厭厭
　(離愁二句各家俱合作七字更字下恐落一字然不/敢増盆嬌贏可用仄聲大晏此三字句多用仄平仄)
　　又一體(五十字/)　　　　　　　　栁　永
纎錦裁篇寫意深字值千金一囘披翫一愁吟腸成結
淚盈襟　幽歡巳散前期逺無聊頼是而今密憑歸燕
寄芳音恐冷落舊時心
　(密憑句七字是正體結按此調所用三字語俱兩句/者各篇明白可據况  處一七兩三前後正同圖譜)
　(以前爲兩句後則合六字爲一句/試問恐冷落舊時心如何連法)
　　又一體(五十字/)　　　　　　　　石孝友
樓外春風桃李隂記一笑千金翠眉山歛眼波侵情滴
滴怨深深　當初見了而今别後算此恨難禁與其向
後兩闗心又何似而今
　(第二句五字異後段更異止按此調尾句凡作家無/不用六字者此又何似句  五字雖列此五十字一)
　(體但恐落一/字不必從也)
　　又一體(五十一字/)　　　　　　　史達祖
獨臥秋牕桂未香怕雨㸃飄涼玉人只在楚雲傍也着
淚過昬黄　西風今夜梧桐冷斷無夢到鴛鴦秋鉦二
十五聲長請各自奈思量
　(請各自兩句/三字是正體)
　　又一體(五十一字/)　　　　　　　謝　逸
六曲闌干翠幙垂香燼冷金㹸日髙花外囀黄鸝春睡
覺酒醒時　草青南浦雲横西塞錦字杳無期東風只
送栁棉飛全不管寄相思
　(前史詞後起一七兩三與杜作同此詞後起兩四一/五與石作同  史詞怕雨㸃飄涼是怕字領句此則)
　(香燼畧斷可以不拘但用史/詞句法則兩字可用平聲也)
　　又一體(五十二字/)　　　　　　　栁　永
輕躡羅鞋掩絳綃傳音耗苦相招語聲猶顫不成嬌乍
得見兩䰟消　怱怱草草難畱戀還歸去又無聊若諧
雨夕與雲朝得似個有囂嚻
　(首句之下即用三字兩句與/前各體異苦字或作若恐誤)
　　醉鄉春(四十九字/)　　　　　　　秦　觀
喚起一聲人悄衾冷夢寒牕曉瘴雨過海棠開春色又
添多少　社甕釀成微笑半缺椰瓢共舀覺顚倒急投
牀醉鄉廣大人間小
　(後尾比前多一字舀音咬/倒字偶合圖譜註叶差)
　　越江吟(四十九字/)　　　　　　　蘇易簡
非烟非霧瑶池宴片片碧桃冷落黄金殿蝦鬚半捲天
香散　青雲和孤竹清婉入霄漢紅顔醉態爛熳金輿
轉霓旌影斷簫聲逺
　(此調無可查對句法叶韻亦未必/如此平仄亦不敢註姑存關疑)
　　應天長(四十九字/)　　　　　　　歐陽修
一彎初月臨鸞鏡雲鬢鳯釵慵不整珠簾静重樓逈惆
悵落花風不定　緑烟低栁徑何處轆轤金井昨夜更
闌酒醒春愁勝却病
　　又一體(四十九字/)　　　　　　　顧　敻
瑟瑟羅裙金線縷輕透鵞黄香面袴垂交帶盤鸚鵡裊
裊翠翹移玉步　背人匀檀炷慢轉嬌波偷覷歛黛春
情暗許倚屏慵不語
　(首句用仄仄平平平仄仄三句不/叶韻從起句檀字用平與前異)
　　又一體(五十字/)　　　　　　　　韋　莊
綠槐隂裏黄鸝語深院無人春晝午畫簾垂金鳯舞寂
寞繡屏香一炷　碧天雲無定處空有夢魂來去夜夜
緑牕風雨斷腸君信否
　(首句平仄與歐詞同畫簾垂用/平後起用三字兩句與前異)
　　又一體(五十字/)　　　　　　　　牛　嶠
玉樓春望晴烟滅舞衫斜捲金條脫黄鸝嬌囀聲初歇
杏花飄盡龍山雪　鳯釵低赴節筵上王孫愁絶鴛鴦
對銜羅結兩情深夜月
　(起四句皆七字皆用韻平仄亦/皆同又後起用五字與前異)
　　又一體(五十字/)　　　　　　　　毛文錫
平江波煖鴛鴦語兩兩釣船歸極浦蘆洲一夜風和雨
飛起淺沙翹雪鷺　漁燈明逺渚蘭棹今宵何處羅袂
從風輕舉愁殺採蓮女
　(前段四句雖亦皆七字而第二第/四句平仄與前異尾句亦稍異)
　　又一體(九十四字/)　　　　　　　葉夢得
松陵秋巳老正栁岸田家酒醅初熟鱸鱠蓴羮萬里水
天相續扁舟波浩𣺌寄一葉暮濤呑沃青蒻笠西塞山
前自翻新曲　來往未應足便細雨斜風有誰拘束陶
寫中年何待更須絲竹䲭彝千古意算入手比來尤速
最好是千㸃雲峰半篙澄緑
　(耆卿此體于醅字誰字篙字俱用仄聲不拘正栁岸/以下與後便細雨以下同圖譜註首句松陵秋已四)
　(字可作仄仄仄平未知何據𣺌/字意字栁俱叶韻想可不拘)
　　又一體(九十八字/)　　　　　　　周邦彦
條風布煖霏霧弄晴池塘遍滿春色正是夜堂無月沈
沈暗寒食梁間燕前社客似笑我閉門愁寂亂花過隔
院芸香滿地狼籍　長記那囘時邂逅相逢郊外駐油
壁又見漢宫傳燭飛烟五侯宅青青草迷路陌彊載酒
細尋前跡市橋逺栁下人家猶自相識
　(此九十八字乃一定之格只内數字平仄可換耳竹/山詞本和周韻而正是句刻作轉翠籠池閣又見句)
　(刻作漫有戲龍盤乃各落一字遂使人疑有九十六/字一體不特詞調傳訛而文理亦失錯矣余嘗謂千)
　(里和清真四聲一字不改觀竹山亦一字不改益知/用字自有定格不如今人髙見隨意可填也亂花過)
　(過字各家俱用仄蔣集作似瓊花花字亦訛恐是苑/字夢窗甲槁于梁問二句作芙蓉詞賦客亦是蓉字)
　(下落一字非有九十七字一體也或曰前葉詞此句/云扁舟波浩𣺌亦用五字或夢窗同之耳余曰葉用)
　(栁體是五字其後段䲭彝千古意亦五字夢窗用周/體是六字其後段凌波恨簾户寂亦六字兩體前後)
　(各自相同不可亂也伯可于正是二句又見二句作/上四下七不拘此十一字語氣總一貫耳圖譜以此)
　(收康周作兩體不必也弄字宜用去聲譜圖云可平/暗寒食五候宅宜仄平仄方康呉蔣皆用譜圖云可)
　(平仄仄前社客迷路陌宜平去仄方康吳蔣皆同譜/圖云可仄平仄似笑我彊載酒宜仄去上方康吳蔣)
　(皆同圖譜云可平平仄後起康作楚岫在何處正與/前葉詞同譜圖云在字可平駐油壁宜去平仄方康)
　(吳蔣皆同譜圖云可平平仄亂花過市橋逺宜仄平/仄方康吳蔣皆同譜圖云可平平平俱不顧腔調而)
　(信意亂註真爲怪事至于閔字細字方用易漸康用/頓夜吳用醉墮蔣用晝墮俱是去聲槩曰可平必欲)
　(將此調註壊何歟隔/字栁字亦不可平)
　　憶漢月(五十字/)　(又名望漢月/)　　歐陽修
紅艷幾枝輕裊早被東風開了倚烟啼露爲誰嬌故惹
蝶憐蜂惱　多情遊賞處留戀向緑叢千繞酒䦨歡罷
不成歸腸斷月斜人老
　(同叔作名望漢月查與此詞同只倚烟句用謝娘春/晩先多愁先字恐誤酒闌句用年年歲歲好時節節)
　(可作平觀後栁詞則知亦可用仄但前結云更撩亂/絮如雪三字兩句與此不同後結云怎奈有人離别)
　(則可作三句兩句/亦可作六字也)
　　又一體(五十字/)　　　　　　　　栁　永
明月明月明月何事乍圓還缺恰如年少洞房人歡㑹
依前離别　小樓凭檻處正是去年時節千里清光又
依舊奈永夜厭厭人絶
　(起六字乃巧句非有此定格也蓋月字入/聲可借用耳前段與前詞同後段畧異)
　　少年遊(五十字/)　　　　　　　　毛　滂
遙山雪氣入疎簾羅幕曉寒添愛日騰波朝霞入户一
線過冰簷　緑尊向嫩蒲桃映滿酌破冬嚴庭下早梅
已含芳意春近瘦枝南
　(後起句用仄餘同子野作于愛日句用銀瓶素綆庭/下句用韶華長在與此稍異然各家多從毛詞體)
　　又一體(五十字/)　　　　　　　　向子諲
去年同醉酴醿下儘筆賦新詞今年君去酴醿欲破誰
與醉爲期　舊曲重歌傾别酒風露泣花枝章水能長
湘水逺流不盡兩相思
　(首句仄不起韻後起句平仄相反第三/句七字不叶韻結句六字皆與前詞異)
　　又一體(五十字/)　　　　　　　　梅堯臣
欄干十二獨憑春晴碧逺連雲千里萬里二月三月行
色苦愁人　謝家池上江淹浦吟魄與離䰟那堪疎雨
滴黄昬更特地憶王孫
　(後第三句七字叶韻異千里里字/以上作平二月月字以入作平)
　　又一體(五十字/)　　　　　　　　張　耒
含羞倚醉不成歌纎手掩香羅偎花映燭偷傳深意酒
思入横波　看朱成碧心還亂脉脉歛雙蛾相見時稀
隔别多又春盡奈愁何
　(後第三句七字叶韻/而平仄與前詞各異)
　　又一體(五十/)　(字/)　　　　　　　柳　永
淡黄衫子鬱金裙長憶個人人文譚閒雅歌喉清麗舉
措好精神　當初爲倚深深寵無箇事愛嬌瞋想得别
來舊家模様只恁翠蛾顰
　(後段次句/用六字)
　　又一體(五十一字/)　　　　　　　栁　永
一生贏得淒凉追往事暗心傷好天良夜深屏香被爭
忍便相忘　王孫動是經年去貪迷戀有何長萬種千
般把伊情分顛倒盡猜量
　(首句六字前後/第二句皆六字)
　　又一體(五十一字/)　　　　　　　晏幾道
西樓别後風髙露冷無奈月分明飛鴻影裏搗衣砧外
總是玉關情　王孫此際山重水逺何處賦西征金閨
魂夢枉叮嚀尋盡短長亭
　(首起兩四字至第三句方起韻後/起亦同尾用一七一五俱叶韻)
　　又一體(五十一字/)　　　　　　　姜　䕫
雙螺未合雙蛾先歛家在碧雲西别母情懷隨郎滋味
桃葉渡江時　扁舟載了匆匆去今夜泊前溪楊栁津
頭梨花牆外心事兩人知
　(前起兩四字/後起七字)
　　又一體(五十一字/)　　　　　　　蘇　軾
去年相送餘杭門外飛雪似楊花今年春盡楊花似雪
猶不見還家　對酒捲簾邀明月風露透牕紗恰似嫦
娥憐雙燕分明照畫梁斜
　(後段七字起尾又用一七一六或對酒/恰似兩句有拗字不必從雙字  作隻)
　　又一體(五十二字/)　　　　　　　髙觀國
春風吹碧春雲映緑曉夢入芳闉軟襯飛花逺連流水
一望隔香塵　萋萋多少江南舊恨翻憶翠羅裙冷落
閒門淒迷古道烟雨正愁人
　(四段俱用兩/四一五字)
　　又一體(四十九字/)　　　　　　　晁補之
當年攜手是處成雙無人不羨自問阻五年也一夢擁
嬌嬌粉面　栁眉輕掃杏腮微拂依前雙靨甚睡裏起
來尋覔却眼前不見
　(本譜皆以字數次序前後但此詞全與本調不似未/審果是少年遊否今姑依原集題名載此故另列于)
　(後/)
　　城頭月(五十字/)　　　　　　　　李公昂
工夫作用中霄晝㸃化無中有真氣常存童顔不改底
用呵磨皺　一身二五之精媾積得嬰兒就試問霞翁
三田熟未還解飛冲否
　(前後段同此調與少年遊字句同但/係仄韻不敢擅以爲一調故另收之)
　
　
　
　
　
　
　
　
　詞律巻五
欽定四庫全書
　詞律巻六
　　　　　　　　　　　　　　宜興萬樹撰
　　梁州令(五十字/)　(梁一作涼/)　　　晏幾道
莫唱陽關曲泪溼當年金縷離歌自古最銷䰟于今更
有銷魂處　南橋楊栁多情緒不繫行人住人情却似
飛絮悠揚便逐春風去
　(曲字音去查各詞俱首句用韻/此乃以入聲作去蓋北音也)
　　又一體(五十一字/)　　　　　　　晁補之
二月春猶淺去年櫻桃開遍今年春色怪遲遲紅梅常
早未露胭脂臉　東君遣春來緩似㑹人深願蟠桃新
鏤雙盞相期似此春長逺
　(紅梅以下比前多二字後起句只/六字或日東君下恐落去一字)
　　又一體(五十五字/)　　　　　　　柳　永
夢覺紗牕曉殘燈黯然空照因思人事苦縈牽離愁别
恨無限何時了憐深定是心腸小徃徃成煩惱一生惆
悵情多感月不長圜春色易爲老
　(照前詞則應于何時了下分段而柳集係/連刻且觀後二闋亦可合作一段故仍之)
　　又一體(一百五字/)　　　　　　　歐陽修
翠樹芳條颭的的裙腰初染佳人攜手弄芳菲緑隂紅
影共展雙紋簟揷花照影窺鸞鑑只恐芳容減不堪零
落春晚青苔雨後深紅㸃　一去門閒掩重來却尋朱
檻離離秋實弄輕霜嬌紅脉脉似見胭脂臉人非事徃
眉空歛誰把佳期賺芳心只願長依舊春風更放明年
艷
　(前後段同只芳心句七字恐長字是誤多耳晚字譜/圖俱註叶韻不知此詞通篇用閉口音甚嚴豈誤插)
　(一旁韻况後段舊字不叶可証觀此詞則知前詞/可合兩段爲一而晁詞束君句或誠少一字矣)
　　梁州令疊韻　(百字/)　　　　　　晁補之
田野閒來慣睡起初驚曉燕樵清走挂小簾鈎南園昨
夜細雨紅芳遍　平蕪一帶烟花淺過盡南歸雁俱遠
凭欄送目空腸斷　好景難常占過眼韶華如箭莫教
鶗鴂送韶華多情楊柳爲把長條絆　清斟滿酌誰爲
伴花下提壺勸何妨醉臥花底愁容不上春風面
　(此與前歐詞多同但題曰疊韻而本集分刻如右今/不敢改也俱逺二字上尚有四字舊本遺落無可考)
　(増逺字亦非叶韻作者照歐詞不堪句換之可也/  觀此何妨句則前詞芳心句長字誤多可信)
　　西江月(五十字/)　(又名步虚詞/)　　史達祖
裙摺緑羅芳草冠梁白玉芙蓉次公筵上見山公紅綬
欲銜雙鳯　巳向冰奩約月更來玉界乗風凌波襪冷
一尊同莫負彩舟涼夢
　(平仄兩叶者又有前二平一仄後又換韻/一平一仄  山谷夢窗皆有此體録後)
　　又一體(五十字/)　　　　　　　　吳文英
枝裊一痕雪在葉藏幾豆春濃玉奴最晚嫁東風來結
梨花幽夢　香力添薰羅被瘦肌猶怯冰綃緑隂青子
老溪橋羞見東鄰嬌小
　　又一體(五十六字/)　　　　　　　趙以仁
夜半沙痕依約雨餘天氣溟濛起行微月遍池東水影
浮花花影動簾櫳　量減難追醉白恨長莫盡題紅雁
聲能到畫樓中也要玉人知道有秋風
　(前後結俱一四一五不換仄叶乃按汲古刻書舟西/江月三首一缺後半一缺前半  以兩半合作烏夜)
　(啼别載誤矣其第三則全是烏夜啼只兩結六字余/斷其亦是誤名必無此西江月體也但因烏夜啼各)
　(家與六字結者故不收錦堂春後附録于此備考水/牆外雨肥梅子堦前水遶荷花隂隂庭户薰風滿)
　(紋簟怯菱芽箇春盡難慿燕語日長惟有蜂衙沈香/火冷珠簾暮  人  碧窗紗)
　　西江月慢(一百三字/)　　　　　　吕渭老
春風淡淡清晝永落英千尺桃杏散平郊晴蜂來徃妙
香飄擲傍畫橋煑酒青帘緑楊風外數聲長笛記去年
紫陌朱門花下舊相識　向寶帕裁書憑燕翼望翠閣
烟林似織聞道春衣猶未整過禁烟寒食但記取角枕
情題東牕休誤這些端的更莫待青子緑隂春事寂
　(與西冮月/本調無涉)
　　江月晃重山(五十四字/)　　　　　陸　游
芳草洲前道路夕陽樓上䦨干碧雲何處望歸鞍從軍
客躭樂不思還　洞裏仙人種玉江邉楚客滋蘭鴛鴦
沙煖鶺鴒寒菱花晚不奈鬢毛斑
　(用西江月小重山串合故名冮月晃重山此後世曲/中用犯之嚆矢也詞中題名犯字者有二義一則犯)
　(調如以宫犯商角之類夢窗云十二宫住字不同惟/道調與雙調俱上字住可犯是也一則犯他詞句法)
　(若玲壠四犯八犯王交枝等所犯竟不止一詞但未/將所犯何調著于題名故無可考如四犯剪梅花下)
　(註小字則易明此題明用兩調名串合更爲易曉耳/此調因江月在前小重山在後故收于西江月後猶)
　(江城梅花引收于冮城子後也四碧雲鴛鴦二句兩/調俱有此七言或云西江月止  句小重山六句必)
　(各採其半余曰總之此句平仄相同不必太泥也近/日圖譜收踏莎美人調而以梁汾之新犯實之亦自)
　(和協且作新犯差勝于自度然今人不諳當時宫調/未便擅創此類甚多余皆不敢收入  按夢窗所云)
　(道調雙調俱上字住可犯此上字非平上去入之上/乃今絃管家所謂六工尺上之上也此不可不知)
　　四犯令(五十字/)　　　　　　　　侯　寘
月破輕雲天淡注夜悄花無語莫聽陽闗牽離緒拚酩
酊花深處　明日江郊芳草路春逐行人去不似酴醿
開獨步能着意畱春住
　(前後段同註題名四犯必犯四調者或每句犯/一調然未  明不知犯何調也說見前調下)
　　滿宫花(五十字/)　　　　　　　　尹　鶚
月沈沈人悄悄一炷後庭香裊風流帝子不歸來滿地
禁花慵掃　離恨多相見少何處醉迷三島漏清宫樹
子規啼愁鎖碧牕春曉
　(前後/段同)
　　又一體(五十一字/)　　　　　　　張　泌
花正芳樓似綺寂寞上陽宫裏鈿籠金鎖睡鴛鴦簾冷
露華珠翠　嬌艷輕盈香雪膩細雨黄鸝雙起東風惆
悵欲清明公子橋邊沈醉
　(後段起句七字細/雨句圖譜失註叶)
　　又一體(五十一字/)　　　　　　　魏承班
雪霏霏風凜凜王郎何處狂飲醉時想得縱風流羅帳
香幃鴛寢　春朝秋夜思君甚愁見繡屏孤枕少年何
事負初心淚滴縷金雙袵
　(玉郎句春朝/句平仄各異)
　　畱春令(五十字/)　　　　　　　　髙觀國
粉綃輕試緑裙微褪吳姬嬌小一㸃清香着芳魂便添
起春懐抱　玉臉窺人舒淺笑寄此情天𣺌酒醒羅浮
角聲寒正月挂南枝曉
　(梅溪于一㸃句作一涓春水㸃黄昬玉臉句作曾/把芳心深相許平仄稍異然此詞前後整齊可從)
　　又一體(五十字/)　　　　　　　　李之儀
夢斷難尋酒醒猶困那堪春暮香閣深沈紅窗翠暗莫
羨顛狂絮　緑滿當時攜手路懶見同懽處何時却得
低幃昵枕盡訴情千縷
　(起句用平前後結俱/兩四一五與前詞異)
　　又一體(五十四字/)　　　　　　　黄庭堅
江南一雁横秋水歎咫尺斷行千里囘文機上字縱横
欲寄逺憑誰是　謝客池塘春都未㣲微動短牆桃李
半隂纔暖却清寒是瘦損人天氣
　(前後段同俱七字起與前詞異尾句/不可于三字豆與前段稍有不同)
　　月中行(五十字/)　　　　　　　　周邦彦
蜀絲趂日染乾紅微暖口脂融博山細篆靄房櫳静看
打牕蟲　愁多膽怯疑虚幙聲不斷暮景疎鐘團圍四
壁小屏風淚盡夢啼中
　(博山二句/前後同)
　　鹽角兒(五十字/)　　　　　　　　晁補之
開時似雪謝時似雪花中竒絶香非在蘂香非在萼骨
中香徹　占溪風畱溪月堪羞損山桃如血直饒更疎
疎淡淡終有一般情别
　(前段似栁梢/青後則全異)
　　茶瓶兒(五十字/)　　　　　　　　石孝友
相對盈盈一水多聲價開名得字剛能見也還抛棄負
了萬紅千翠　留無計來無計成何况味而今若没些
兒事却枉了倣人一世
　　又一體(五十四字/)　　　　　　　趙彥端
澹月華燈春夜送東風栁烟梅麝寶釵宫髻連嬌馬似
記得帝鄉遊冶　悅親戚之情話况溪山坐中如畫凌
波微步人歸也看酒醒鳯鸞誰跨
　(前後同比石詞多四字愚謂石詞不全其前結負字/上必落一辜字葢此調前後皆七字也至成何况味)
　(上必落三字無疑蓋玩其語/氣斷無單用此四字之理也)
　　又一體(五十六字/)　　　　　　　李元膺
去年相送深院字海棠下曽歌金縷歌罷花如雨翠羅
衫上㸃㸃紅無數　今歲重尋攜手處空物是人非春
暮囘首青門路亂英飛絮相逐東風去
　(前後段同絮字偶合非叶/韻年字必係歲字之訛)
　　惜春令(五十字/)　　　　　　　　杜安世
春夢無憑猶嬾起銀燭盡畫簾低垂小庭楊栁黄金翠
桃臉兩三枝　粧閣慵梳洗悶無緒玉簫抛擲絮飄紛
紛人疎逺空對日遲遲
　(此調惟此夀域兩首他無可証而叶韻復參差/無定今并其又一首録後以俟覽者審定焉)
今夕重陽秋意深籬邊散嫩菊開金萬里霜天林葉墜
蕭索動離心　臂上茱茰新似舊年堪賞光隂百盞香
醑且酬身牛山㑹難尋
　(兩闋不同難以註定後愚謂前詞首句起字即是用/韻與後深字起韻同  段起句洗字亦是叶韻與後)
　(新字同乃平仄通叶也擲字亦是韻與後隂字用韻/同乃以入爲叶也但絮飄下與百盞下不合必有錯)
　(字不敢彊/爲之說)
　　惜分飛(五十字/)　　　　　　　　陳允平
釧閣桃腮香玉溜困倚銀牀倦繡雙燕歸來後相思葉
底尋紅豆　碧唾春衫還在否重理弓彎舞袖錦藉芙
蓉縐翠腰羞對垂楊瘦
　(前後同聖求雙燕句作簾映春窈窕窈窕二字誤或/窈字之上尚有一平聲之字而寫者誤落因窈窕二)
　(字相連故/遂訛書耳)
　　惜雙雙令(五十二字/)　　　　　　劉　弇
風外橘花香暗度飛絮綰殘春歸去醖造黄梅雨冷烟
曉占横塘路　翠屏人在天低處驚夢斷行雲無據此
恨憑誰訴恁時却倩危絃語
　(此調比惜分飛只前後次句各多一字雖查各家惜/分飛無次句七字者然其格局音響鑿然即是惜分)
　(飛况惜字相同故取/附于此而仍其名焉)
　　憶故人(五十字/)　(即燭影搖紅/)　　王　詵
燭影揺紅向夜䦨乍酒醒心情懶尊前誰爲唱陽關離
恨天涯逺　無奈雲沈雨散凭闌干東風泪眼海棠開
後燕子來時黄昬庭院
　(按能改齋漫録云此詞乃晉卿駙馬自度曲因憶故/人作也徽宗喜其詞意但以不豐容宛轉命周美成)
　(増益而取其首句爲名故余謂後之九十六字者名/燭影揺紅而此則因其憶故人之名然本因憶故人)
　(而作後人即以名其詞其實晉卿作此時原未有名/也  或以晉卿此篇乃平仄通叶者其所用闌字關)
　(字干字俱是叶韻/此則謂之穿鑿矣)
　　又一體(四十八字/)　　　　　　　毛　滂
老景蕭條送君歸去添淒斷贈君明月滿前谿直到西
湖畔　門掩緑苔應遍爲黄花頻開醉眼橘奴無恙蝶
子相迎寒牕日短
　(此調美成増定雙疊第二句七字遂爲定譜此詞澤/民仍用王體九句而第二句則用七字耳毛又一首)
　(蝶子相迎句作水邊月/底平仄偶誤不可從)
　　燭影揺紅(九十六字/)　　　　　　吳文英
秋入燈花夜深簷影琵琶語越娥青鏡洗紅埃山鬭秦
眉嫵相間金茸翠畝認城隂春畊舊處晚舂相應新稻
炊香疎烟林莽　清磬風前海沈宿裊芙蓉炷阿香秋
夢起嬌啼玉女傳幽素人駕海查未渡試梧桐聊分宴
俎採菱别調畱取蓬萊霎時雲住
　(將前調加一疊此則南宋以後俱用之夜海二字須/仄聲至若翠舊未宴尤須用仄得去聲更妙蓋此字)
　(仄而末句用林字雲字平聲方得抑揚聲響若/前用平後反用仄便是落腔矣譜圖亂註莫從)
　　滴滴金(五十字/)　　　　　　　　李遵朂
帝城五夜宴遊歇殘燈外看殘月都來猶在醉鄉中聽
更漏初徹　行樂巳成閒話說如春夢覺時節大家同
約探春行問甚花先發
　(前後字句同而換頭平仄各/異漏字仄花字平亦不同)
　　又一體(五十字/)　　　　　　　　晏　殊
梅花漏泄春消息栁絲長草芽碧不覺星霜髩邊白念
時光堪惜　蘭堂把酒留嘉客對離筵駐行色千里音
塵便疎隔合有人相憶
　(前後同白字隔字叶韻春字/長字筵字用平聲與前詞異)
　　又一體(五十字/)　　　　　　　　楊无咎
相逢未盡論心素早容易背人去憶得歌翻腸斷句更
惺惺言語　萋萋芳草迷南浦正風吹打牕雨静聽愁
聲夜無眠到水村深處
　(楊二首俱同憶得句叶而腸字平聲静聴句用平不/卟而夜無眠三字仄平平與前詞異  按同甫介庵)
　(作前後俱用静聽/句句法兹不録)
　　又一體(五十一字/)　　　　　　　孫夫人
月光飛入林前屋風䇿䇿度庭竹夜半江城撃柝聲動
寒梢棲宿　等閒老去年華促祗有江梅伴幽獨夢繞
彝門舊家山恨驚囘難續
　(中兩七字句前後俱用平而舊家山/與擊柝聲梢異祗有句七字更異)
　　桂華明(五十字/)　　　　　　　　關　注
縹緲神仙開洞府遇廣寒宫女問我雙鬟梁漢舞還記
得當時否　碧玉詞章教仙女爲按歌宫羽皓月滿牕
人何處聲永斷瑤臺路
　(墨莊慢錄云宣和二年闗注子東夢一髯翁使女子/歌太平樂醒而記之後復夢翁問記否子東歌之翁)
　(以笛復作一弄是重頭小令後又夢月姊爲歌前兩/曲姊喜亦歌一調似昆明池醒不復憶惟髯翁笛聲)
　(尚在因倚其聲爲/調名日桂華明)
　　歸田樂(五十字/)　　　　　　　　蔡　伸
風生蘋末蓮香細新浴晩涼天氣猶自倚朱欄波面雙
雙彩鴛戲　鸞釵委墜雲堆髻誰㑹此時情意冰簟玉
琴横還是明月人千里
　(後結與前/結平仄異)
　　又一體(五十字/)　　　　　　　　晁補之
春又去似别佳人幽恨積閒庭院翠隂滿添晝寂一枝
梅最好至今憶　正夢斷爐烟裊參差疎簾隔爲何事
年年春恨問花應㑹得
　(與前調/迥别)
　　又一體(六十八字/)　　　　　　　晏幾道
試把花期數便早有感春情緒看即梅花吐願花更不
謝春且長住只恐去　春去花開還不語此意年年春
㑹否絳唇青髩漸少花前語對花又記得舊曽遊處門
外垂楊未飄絮
　(比前兩體亦各/異然恐有誤處)
　　又一體(七十三字/)　　　　　　　黄庭堅
對景還消受被箇人把人調戲我也心兒有憶我又喚
我見我瞋我天甚教人怎生受　看承幸則勾又是尊
前眉峯皺是人驚怪寃我忒撋就拚了又捨了一定是
這囘休了及至相逢又依舊
　(天甚句七字與前詞異然前詞此句必有脫落蓋此/看承句比前詞少二字則前詞後起亦只花開還不)
　(語五字而春去二字乃前段尾中字耳只恐去三字/必不全或是只恐春來又春去也一定是句比前多)
　(三字此則恐是誤多觀前段只用見我瞋我四字晏/詞前用春且長住後用舊曽遊處亦皆只四字則此)
　(處不應獨加此三字也俳谷老又一詞止四十四字/然查係殘缺不全又皆  語難曉故不録爲調首)
　　怨三三(五十字/)　　　　　　　　李之儀
清溪一泒瀉柔藍岸草毶毶記得黄鸝語畫簷喚狂裏
醉重三　春風不動重簾似三五初圓素蟾鎮泪眼廉
纎何時歌舞再和池南
　(狂裏字/恐訛)
　　竹香子(五十字/)　　　　　　　　劉　過
一項牕兒明快料想那人不在薰籠脫下舊衣裳件件
香難賽　匆匆去得忒㬠這鏡兒也不曽蓋千朝百日
不曽來沒些兒箇采
　(後第二第四句比前各多一字舊按詞統載升菴程/馟誤佳期各一首四十六字查  詞無此體或升菴)
　(自度或調僻考訂不及耳因其前段與此竹/香子同附録于此以識余淺學疎漏之媿)
　(今悞佳期堪愛可惜那人不在臨行多是不曽留故/  夜風光)
　(意將人怪心雙木架鞦韆兩下深深拜條香燒盡紙/成灰莫把  兒壞)
　　思越人(五十一字/)　　　　　　　孫光憲
古臺平芳草逺館娃宫外春深翠黛空留千載恨教人
何處相尋　綺羅無復當時事露花㸃滴香淚惆悵遥
天横淥水鴛鴦對對飛起
　(前平韻後仄韻或曰首句平字即是起韻觀後趙二/詞亦首句用韻者未審是否圖譜以露花句分作三)
　(字兩句查孫别作此句云紅蘭緑蕙愁死鹿䖍扆云/玉纎慵整雲散張泌云黛眉愁聚春碧并後趙詞斑)
　(斑玉纎相連豈可/于三字分斷耶)
　　又一體(五十一字/)　　　　　　　趙長卿
情難托離愁重悄愁沒處安着那堪更一葉知秋天色
兒漸冷落　馬上征衫頻揾淚一半斑斑汚却别來爲
憶叮嚀話空贏得瘦如削
　(通篇仄韻那堪句/句法另異恐誤)
　　又一體(五十字/)　　　　　　　　趙長卿
好事客宫商内吟得風清月白主人幸有豪家意後堂
煞有春色　花壓金翹俏相映酒滿玉纎無力你若待
我些兒酒儘喫得得得
　(此與前詞又㣲不同尾句只五字恐儘喫得下是三/個得字而今落去其一耳不然或儘喫得儘喫得本)
　(以三字疊兩句當時于得字下㸃了兩㸃故傳訛/作兩得字耳因恐不全故雖五十字不列于前)
　　思逺人(五十一字/)　　　　　　　晏幾道
紅葉黄花秋意晚千里念行客飛雲過盡歸鴻無信何
處寄書得　淚彈不盡臨牕滴就硯旋硏墨漸寫到别
來此情深處紅牋爲無色
　(前後第二句四句五句同旋字去聲/念寄旋爲四字皆用去聲字不可誤)
　　探春令(五十一字/)　　　　　　　宋徽宗
簾旌微動悄寒天氣龍池冰泮杏花笑吐香紅淺又還
是春將半　清歌妙舞從頭按等芳時開宴記去年對
着東風嘗許不負鶯花願
　(按此調與留春令相/似然是兩調勿悞)
　　又一體(五十一字/)　　　　　　　蔣　捷
玉牕蠅字記春寒滿茸絲紅處畫翠鴛雙展金蜩翅未
抵我愁紅膩　芳心一㸃天涯去絮濛濛遮住對花彈
阮纎瓊指爲粉靨空彈淚
　(起句七字結處前後相合與前詞異翅膩指淚俱借/叶畫翠鴛句八字對花句不應七字恐誤兩結六字)
　(皆于三字豆斷圖譜乃槩作六字讀且以我字爲可/平則人必于我愁二字相連用平平矣豈是此調哉)
　(圖此本竹山詞/  譜誤作東坡)
　　又一體(五十二字/)　　　　　　　趙長卿
數聲囘雁幾番疎雨東風囘暖甚今年立得春來晚過
人日方相見　縷金幡勝教先辦着工夫裁剪到那時
睹當須教滴惜稱得梅粧面
　(第四句比徽宗詞多/一字各家多如此)
　　又一體(五十二字/)　　　　　　　晏幾道
綠楊枝上曉鶯啼報融和天氣被數聲吹入紗牕裏又
驚起嬌娥睡　綠雲斜軃金釵墜惹芳心如醉爲少年
溼了鮫鮹帕上都是相思淚
　(前半同蔣體後半同徽宗體詞此調向來皆如此讀/或曰起三句每句四字蓋各  前殺皆三句四字起)
　(後換頭則七字也前蔣詞第二句亦應作記春寒滿/余亦疑之及觀趙彦端笙歌間錯一首方知有此七)
　(字起句之格幾/以穿鑿註差)
　　又一體(五十二字/)　　　　　　　楊无咎
梅英粉淡栁梢金軟蘭芽依舊見萬家燈火明如晝正
人脰圓時候　挨香傍玉偷攜手儘輕衫寒透聽一聲
畫角催殘漏惜歸去頻囘首
　(前半同趙體後半同蔣體只第三句多一字與前/段見萬家句同又一首畫漏二字不叶兹不另録)
　　又一體(五十二字/)　　　　　　　楊无咎
東風初到小梅枝上又驚春近料天台不比人間日月
桃萼紅英暈　劉郎浪迹憑誰問莫因詩瘦損怕桑田
變海仙源重返老大無人認
　(前後結處俱用一五一四一五相同與前各調異料/天台下與怕桑田下九字亦可作三六亦可作五四)
　(總是一氣/貫下者)
　　又一體(五十二字/)　　　　　　　趙長卿
笙歌間錯華筵啟喜新春新歲菜傳纎手青絲輕細和
氣人東風裏　幡兒勝兒都姑媂戴得更忔戲願新春
巳後吉吉利利百事都如意
　(首句七字起韻菜傳兩句皆四字與前各異然此用/俳體恐有誤處不便學又一首起處云新元纔過漸)
　(融和氣先到簾幃幃字起韻是平聲下則以裏未棄/淚等仄聲叶之想此句亦可平仄通叶觀其到字用)
　(仄是幃字之平/不是偶誤也)
　　探春(九十三字/)　(或加慢字/)　　　吳文英
苔徑曲深深不見故人輕敲幽戶細草春囘目斷流光
一羽重雲冷哀雁斷翠微空愁蝶舞逞鳴鞭遊蓬小夢
枕殘驚寤　還識西湖醉路向栁下並鞍銀袍吹絮事
影難追那負燈床聞雨冰谿憑誰照影有明月乗興去
暗相思梅孤瘦共江亭暮
　(銀袍至相思與前段輕敲至鳴鞭同重雲二句疑皆/于三字爲豆後之冰谿句凴字恐是凭字仄聲此二)
　(句亦皆于/三字豆耳)
　　又一體(一百三字/)　　　　　　　張　炎
銀浦流雲綠芳迎曉一抹牆腰月淡煖玉生香懸冰解
凍碎滴瑶堦如霰纔放些晴意早瘦了梅花一半也知
不作花香東風何事吹散　揺落似成秋苑甚釀得春
來怕教春見野渡舟囘前村門掩應是不勝清怨次第
尋芳去灞橋外蕙香波煖猶聽簷聲看燈人在深院
　(此調句中平仄頗多不同一抹句或作平平平仄平/仄怕教春見或作平仄平仄纔放句與次第句或作)
　(平仄仄平平結句或作平平仄平平仄或作仄仄平/平平仄皆與此詞稍異而君衡結云畫欄間立東風)
　(舊紅誰掃則上六下四矣總之數者皆可照填而白/石詞中典型于腰教二字用旋泪兩仄聲從之可也)
　(人在二字與前段何事二字同白石用零亂其前段/亦用閒共二字是也汲古及圖譜等刻作亂零大誤)
　(蓋旋淚共亂四去聲字發調白石所以爲/名家髙手正在此處改作亂零白石寃矣)
　　探新芳(九十二字/)　　　　　　　吳文英
九街頭正軟塵潤酥雪消殘溜褉賞祗園花艷雲隂籠
晝層梯空麝散擁凌波縈翠袖歎年端連環轉爛熳遊
人如繡　腸斷迴廊竚久便寫意濺波傳愁蹙岫漸沒
飄鴻空惹閒情春瘦椒杯香乾醉醒怕西牕人散後暮
雲深遲囘處自攀花栁
　(層梯句照後椒杯句宜亦六字乃落一字也連環句/有誤想轉字誤多耳  按此調余向疑即是探芳信)
　(以新信二字音相近也探芳信首句皆三字仄韻起/此以頭字平起後用仄卟故疑平仄通叶而正軟塵)
　(二句便寫意一句及兩結俱與探芳信相似但彼之/四五兩句雖亦十字而句各五字此則一四一六彼)
　(之六七兩句雖亦十二字而一七一五此則各六字/後段亦然因句法有别故不敢收入探芳信後今查)
　(與前夢窗苔徑曲一首頗爲相合故附于此首句三/字雖異而以下多同至縈翠袖人散後之平仄仄與)
　(前詞之愁蝶舞乘興去平仄尤合濺字去聲亦與前/詞並字同至後段起處尾處一字無殊益信前結悮)
　(多轉字矣是則探芳新之即是探春慢無疑况俱以/探字爲題乎但雖附此于末而仍探芳新之名以質)
　(諸髙明者文層梯下必落一仄聲字椒杯下杳乾二/字亦必誤  理難解香字該仄聲字乾字或是朝字)
　(之訛此四句亦如前詞/俱應于三字分句耳)
　　秋夜雨(五十一字/)　　　　　　　蔣　捷
黄雲水驛秋笳噎吹人雙髩如雪愁多無奈處漫碎把
寒花輕撧　紅雲轉入香心裏夜漸深人語初歇此際
愁更别雁落影西牕殘月
　(髩字語字仄聲更/字尤必用去聲)
　　迎春樂(五十一字/)　　　　　　　秦　觀
菖蒲葉葉知多少唯有箇蜂兒妙雨晴紅粉齊開了露
一㸃嬌黄小　早是被曉風力暴更春共斜陽俱老怎
得香香深處作個蜂兒抱
　(後起二句七字與前兩七字句句法不同圖譜總作/七字其露一㸃句亦總作六字人若照其所圖填之)
　(則句法誤/者不少矣)
　　又一體(五十一字/)　　　　　　　栁　永
近來憔悴人驚怪爲别相思㬠我前生負你愁煩債便
苦恁難開解　良夜永牽情無奈錦被裏餘香猶在怎
得依前燈下恣意憐嬌態
　(第二句五字第三句八字與前詞異/汲古刻本集奈字訛計便失却一韻)
　　又一體(五十一字/)　　　　　　　楊无咎
新來特特更門地都收拾山和水看明年事事如意迎
福禄俱來至　莫管明朝添一歲儘同向樽前沈醉且
共唱迎春樂祝母千秋歲
　(第二句同秦體第三句句法上三下四與秦異事/事下恐落一字後起句法與前段同而平仄則異)
　　又一體(五十二字/)　　　　　　　方千里
紅深綠暗春無跡芳心動冶遊客記揺鞭䟦馬銅駝陌
凝睇認珠簾隔　絮滿愁城風捲白逓多少相思消息
何處約歡期芳草外髙樓北
　(何處句五字平兩結皆六字與前/調異美成有一首于外字作平)
　　又一體(五十三字/)　　　　　　　晏　殊
長安紫陌春歸早軃垂楊染芳草被啼鶯語燕催清曉
正好夢頻驚覺　當此際青樓臨大道幽㑹處兩情多
少莫惜明珠百琲占取長年少
　(第三句後首句比/秦詞各多一字)
　　瑤池燕(五十一字/)　　　　　　　蘇　軾
飛花成陣春心困寸寸别腸多少愁悶無人問偷啼自
揾殘粧粉　抱瑶琴尋出新韻玉纎趂南風未解幽愠
低雲髩眉峯歛暈嬌和恨
　(東坡云琴曲有瑶池燕其詞不協而聲亦怨咽/變其詞作閨怨寄陳季常此曲竒妙勿妄與人)
　　河傳(五十一字/)　　　　　　　　張　泌
𣺌莽雲水惆悵暮帆去程迢逓夕陽芳草千里萬里雁
聲無限起　夢䰟悄斷烟波裏心如醉相見何處是錦
屏香冷無睡被頭多少淚
　(此調體製最多通篇用一韻而字少者惟此調/  圖譜于起句𣺌莽雲三字註可平平仄非)
　　又一體(五十一字/)　　　　　　　張　泌
紅杏交枝相映密密濛濛一庭濃艷倚東風香融透簾
櫳　斜陽似共春光語蝶争舞更引流鶯妒魂消千片
玉樽前神仙瑶池醉暮天
　(凡四換韻體亦異前/唐詞多與此髣髴)
　　又一體(五十三字/)　　　　　　　孫光憲
栁拖金縷著煙籠霧濛濛落絮鳳皇舟上楚女妙舞雷
喧波上鼓　龍争虎戰分中土人無主桃葉江南渡襞
花牋艷思牽成篇宫娥相與傳
　(此兩換韻/者體又異)
　　又一體(五十三字/)　　　　　　　閻　選
秋雨秋雨無晝無夜滴滴霏霏暗燈涼簟怨分離妖姬
不勝悲　西風稍急喧牕竹停又續膩臉懸雙玉幾囘
邀約雁來時違期雁歸人不歸
　(各調如四字起者即以第四字爲韻如前𣺌莽栁拖/二首是也二字起者即以第二字爲韻如後錦浦棹)
　(舉二首是也此詞雖兩雨字而下無叶者只作無韻/句耳  或謂尾句只五字雁歸不必用韻凡前後用)
　(一二字一五/字結者俱同)
　　又一體(五十三字/)　　　　　　　韋　莊
錦浦春女繡衣金縷霧薄雲輕花深栁暗時節正是清
明雨初晴　玉鞭魂斷煙霞路鶯鶯語一望巫山雨香
塵隱映遙見翠檻紅樓黛眉愁
　(浦字是韻舊譜但註四字句于輕字始註起韻是一/註而失三韻大謬  花深下十字與後香塵下十字)
　(或作上六下四亦可見按/此調與怨王孫同說  後)
　　又一體(五十三字/)　　　　　　　顧　夐
曲檻春晩碧流紋細緑楊絲軟露華鮮杏枝繁鶯囀野
蕪平似剪　直是人間到天上堪遊賞醉眼疑屏幛對
池塘惜韶光斷腸爲花須盡狂
　(檻字閉口音是借叶下露華兩句與前詞異直是句/平仄小異對池塘以  與前孫詞同此則作者多相)
　(合也字舊譜囀字失註卟韻連下/作七  句謬鮮繁二字亦失註叶)
　　又一體(五十四字/)　　　　　　　孫光憲
花落煙薄謝家池閣寂寞春深翠蛾輕歛意沈吟沾襟
無人知此心　玉爐香斷霜灰冷簾舖影梁燕歸紅杏
晚來天空悄然孤眠枕檀雲髻偏
　(寂寞下與前/詞異後段同)
　　又一體(五十四字/)　　　　　　　顧　夐
棹舉舟去波光𣺌𣺌不知何處岸花汀草共依依雨㣲
鷓鴣相逐飛　天涯離恨江聲咽啼猿切此意向誰說
艤蘭橈獨無憀䰟銷小爐香欲焦
　(處字叶上舉去依字換韻與前詞異後段同如按稼/軒詞春水千里一首正與此合而刻夲多訛  艤蘭)
　(橈以下刻本云太顛狂那邊栁線被風吹上天不知/太狂顛乃四換平韻而誤倒顛狂那邊乃叶韻句該)
　(三字而誤落一字柳綿乃叶韻而誤寫柳線遂/使讀者致疑甚矣梓書而不細校之爲害也)
　　又一體(五十四字/)　　　　　　　顧　夐
燕颺晴景小牕屏暖鴛鴦交頸菱花掩却翠鬟欹慵整
海棠簾外影　繡幃香斷金鸂鶒無消息心事空相憶
倚東風春正濃愁紅淚痕衣上重
　(慵整下仍叶首韻與前異後段同不颺字雖去聲不/用韻與𣺌莽雲水同圖譜于整字  註叶連下作七)
　(字句大謬即如前顧詞囀字/失註盖不知爲句中短韻也)
　　又一體(五十四字/)　　　　　　　孫光憲
太平天子等閒遊戲疏河千里栁如絲畏倚綠波春水
長淮風不起　如花殿脚三千女爭雲雨何處畱人住
錦帆風烟際紅燒空魂迷大業中
　(前段不換韻與柳拖金縷一首同而栁如絲以下則/異後段同  首句第二字雖不起韻而各詞多用仄)
　(聲想調應如是只此詞與栁拖金/縷二句用平聲耳倚字或云非卟)
　　又一體(五十五字/)　　　　　　　孫光憲
風颭波斂團荷閃閃珠傾露㸃木蘭舟上何處吳娃越
艷藕花紅照臉　大隄狂殺襄陽客烟波隔𣺌𣺌湖光
白身巳歸心不歸斜暉逺汀鸂鶒飛
　(木蘭二句一四一六體又異後段同篇愚謂前栁如/絲下是落一字蓋與木蘭句同而全  亦無弗同也)
　　又一體(五十五字/)　　　　　　　溫庭筠
湖上閒望雨蕭蕭烟浦花橋路遥謝娘翠蛾愁不銷終
朝夢魂迷晚潮　蕩子天涯歸棹逺春巳晚鶯語空腸
斷若耶溪溪水西栁隄不聞郎馬嘶
　(而蕭蕭句即換/韻又異後段同)
　　又一體(五十五字/)　　　　　　　李　珣
去去何處迢迢巴楚山水相連朝雲暮雨依舊十二峯
前猿聲到客船　愁腸豈異丁香結因離别故國音書
斷絶想佳人花下對明月清風恨應同
　(兩結皆與/前各體異)
　　又一體(五十五字/)　　　　　　　李　珣
春暮㣲雨送君南浦愁斂雙蛾落花深處啼鳥似逐離
歌粉檀珠泪和　臨流更把同心結情哽咽後㑹何時
節不堪迴首相望巳隔汀洲艣聲幽
　(後㑹句五字不堪下與前異上前詞雨字叶上去聲/連字起下前船後詞處字叶  暮雨蛾字起下歌和)
　(乃連環叶韻不可不知對或云依此不堪迴首以下/句法前詞應是佳人想  花下明月清風恨應同偶)
　(一字顛倒耳不知果否/不敢以爲據姑附于此)
　　又一體(五十七字/)　　　　　　　栁　永
翠深紅淺愁蛾黛蹙嬌波刀剪竒容妙伎互逞舞裀歌
扇籹光生粉面　坐中醉客風流慣樽前見特地驚狂
眼不似少年時節千金争選相逢何太晩
　(樂章集題作河轉即河傳也但通首俱仄韻耳栁又/一首于不似句作上四下六想所不拘互逞句汲古)
　(刻作露清江芳交亂清江二字乃影紅二字之/訛其首句云淮岸漸晚則仍用唐體耳餘同)
　　又一體(五十八字/)　　　　　　　徐昌圖
秋光滿目風清露白蓮紅水緑何處夢囘弄珠拾翠盈
盈倚蘭橈眉黛蹙　採蓮調穩吳侶聲相續倚棹吳江
曲鷺起暮天幾雙交頸鴛鴦入蘆花深處宿
　(與前調迥别此則宋詞之濫觴也何處以/下與後鷺起以下同夢暮二字去聲勿誤)
　　又一體(六十一字/)　　　　　　　秦　觀
恨眉醉眼甚輕輕覷着神䰟迷亂常記那囘小曲䦨干
西畔鬢雲鬆羅襪剗　丁香笑吐嬌無限語軟聲低道
我何曽慣雲雨未諧早被東風吹散悶損人天不管
　(按山谷亦有此調尾句好殺人天不管自註云因少/游詞戲以好字易瘦字是此秦詞尾句該是瘦殺人)
　(矣輕那字未字去聲起調黄用燈字不及也又前甚/輕  下九字黄作對歌對舞猶是當時眼與秦異)
　(按怨王孫一調與唐腔/河傳無異今載干右)
　　怨王孫(五十三字/)　　　　　　　張元幹
小院春晝晴牕霞透着雨胭脂倚風翠袖芳意惱亂人
多煗金荷　多情不分羣葩後傷春瘦淺黛眉尖秀紅
潮醉臉半掩花底重門怨黄昬
　(院字必仄譜註可平大謬觀蘆川易安諸作可見紅/潮至重門易安作上六下四不拘  此與前韋莊錦)
　(浦一首字句平仄聲响俱同只此篇倚風句叶韻韋/作花深栁暗不叶韻耳查李珣河傳此句原用叶韻)
　(是爲一調何疑且韋莊又有錦里蠶市一首花間不/載者原名作怨王孫其所用玉蟬金雀四字句亦不)
　(叶上里字市字之韻是此句可叶可不叶河傳與怨/王孫正同也况院字用仄尤爲顯而易見哉但宋人)
　(不作河傳而作怨王孫故列此而仍其名遥沈天羽/刻收明人此調首句云深閨静悄後起云  望玉郎)
　(在何處于臉字用連字平聲末三字用不見君如此/平仄真足絶倒前第五句云堪惜那小桃紅句法更)
　(竒成何言語而自謂和易安韻沈氏選之贊之可/歎可憐矣  又按月照梨花亦即此調幷以附後)
　　月照梨花(五十五字/)　　　　　　黄　昇
晝景方永重簾花影好夢猶酣鶯聲喚醒門外風絮交
飛送春歸　修蛾畫了無人問幾多别恨淚洗殘粧粉
不知郎馬何處嘶煙草萋迷鷓鴣啼
　(比怨王孫只多别恨上加一幾字不知句下多一嘶/字餘皆無異其聲响確是怨王孫即確是何傳也况)
　(加一嘶字此句遂拗恐原無此字而後人見温詞有/郎馬嘶句此亦用郎馬字其下又用迷啼韻因訛寫)
　(多此一字耳圖譜不註景字起韻誤又落去粧字止/作四字又以不知句可作平仄仄平仄平平未審何)
　(據可爲/駭然)
　
　詞律巻六
欽定四庫全書
　詞律巻七
　　　　　　　　　　　　　　宜興萬樹撰
　　鳳來朝(五十一字/)　　　　　　　史達祖
暈粉就粧鏡掩金閨綵絲未整趂無人學指鴛鴦頸恨
誰踏蘚花徑　一夢蒲香葵冷墮銀瓶脆繩挂井扇底
并團圓影只此是沈郎病
　(整井二字上聲而上用未挂二字去聲妙美成用兩/個未字清真集此調于扇底句作待起又如何拚片)
　(玉詞又作待起難捨拚今按此詞亦六字則載于清/真者為准故不另收五十字一體然玩扇底句上七)
　(字句下六字句俱與前段同則此句該如前段趂無/人八字豈并字上下有落字乎盖扇底井三字義理)
　(欠明/也)
　　雨中花(五十一字/)　　　　　　　晏　殊
剪翠粧紅欲就折得清香滿袖一對鴛鴦眠未足葉下
長相守　莫傍細條尋嫰藕怕緑刺罥衣傷手可惜許
月明風露好恰在人歸後
　(後起三句比前/段各多一字)
　　又一體(五十二字/)　　　　　　　歐陽修
千古都門行路能使離歌聲苦送盡行人花殘春晩又
到東君去　醉藉落花吹暖絮多少曲堤芳樹且攜手
留連良辰美景留作相思處
　(前後第三句以下與前詞異五按送盡句查各/家俱前後段相同此前四後  或誤多誤少耳)
　　又一體(五十四字/)　　　　　　　楊无咎
早已是花魁柳冠更絶唱不容同伴画鼓低敲紅牙隨
應著個人勾喚　漫引鶯喉千樣囀聽過處幾多嬌怨
換羽移宫偷聲減字不怕人腸斷
　(起句七字乃上三下四語氣與他家不同楊共三首/知此有刻首句缺早字者非第二句七字画鼓句換)
　(羽句皆/四字)
　　又一體(五十四字/)　　　　　　　程　垓
聞說海棠開盡了怎生得夜來一笑顰緑枝頭落紅㸃
裏問有愁多少　小院閒門春悄悄禁不得瘦腰如嫋
豆蔲濃時酴醿香處試把菱花照
　(起句七字如七言詩/句而前後整齊者)
　　又一體(五十六字/)　　　　　　　王　觀
百尺清泉聲陸續映瀟灑碧梧翠竹面千步迴廊重重
簾幙小枕欹寒玉　試展鮫鮹看画軸是一片瀟湘凝
緑待玉漏穿花銀河垂地月上欄杆曲
　(前後第三句俱五字整齊詞圖譜註此為第二體云/後段同第一體盖以前歐  為第一也然歐次句六)
　(字此七字豈/得為同乎)
　　又一體(五十六字掉或加令字夜行船/又名明月  孤舟  即)　趙長卿
緑鎖窗紗梧葉底麥秋時曉寒慵起宿酒懨懨殘香冉
冉渾似那時天氣　别日不堪頻屈指回頭早一年不
啻搔首無言欄杆十二倚了又還重倚
　(前後結句俱六字此按黄在軒有明月棹孤舟詞逃/禪亦有四首俱與  趙詞一字無異汲古註云向誤)
　(作夜行船今按譜正之改為明月棹孤舟盖逃禪四/詞載于雨中花之後夜行船之前故毛氏以為訂正)
　(如此也不知此調即是夜行船試将四詞與他處夜/行船對校無不相同必因夜行船三字而以明月代)
　(夜字棹代行字孤舟代船字也是則夜行船與明月/棹孤舟為一調無疑矣而觀此趙詞則夜行船亦即)
　(雨中花令今恐人致疑将夜/行船長短數調俱列于後)
　(龜夜行船輕裊/  甲爐烟)　(簾櫳静乳鴉啼曉/)　(趙長卿粧/拂掠新)
　(時宜頭面中繡草冠兒小雙丸衫子揉藍初著了朶/身材稱就  恰好  手撚      菱花重照  帶)
　(宜男草五十三字與前楊詞同/    此)
　(短又一體排辦了/  棹輕舟)　(歌聲斷晩霞殘照趙長卿坡頭/                紅蓼)
　　(緑楊堤外來離恨知多少譙門别後莫教音信杳/嘆光隂自  堪笑  畫角      槐溪歸路  正)
　(是楚天曉十四字與前程詞同/    此五)
　(鴉又一體歸逺樹/  帶斜陽)　(無人聽數聲鐘暮吴文英愁長/                日與)
　(路心灰香斷夢月冷竹房扄戸西池畫扇青山吴苑/    傍懐袖  飛不去  憶别      紅綃盛泪)
　(腸斷粉蓮啼露字與前趙詞同/    此五十六)　(其外夜行船尚有/)
　　(又字句異者亦并載入以凴考証/  一體)　(趙長卿/)
　(泪眼江頭看錦樹扁别離又還秋暮江細水浮浮/輕風冉冉  穏送  舟去    歸去  山應得助)
　(新詩定須多賦/人句)　(有雁南來/)　(槐溪千萬/)　(寄我驚/)
　　(又此五十二字前後整齊次句六字前晏歐有之/  一體                      石孝友)
　(漏永迢迢清夜月露華濃洞房寒乍念愁人早是不/成眠  奈無端  窺窗罅    心心  念都縁那)
　(被相思悶損人也/今權罷)　(寃家你若不知人/)　(這歡娱自/)
　　　(此五十五字可露華濃等四句上三字可作平/平仄寃家句  作仄仄平平平平仄此句七字)
　　(又前宴體有之/  一體)　　　　　　　　(歐陽修/)
　(憶昔西都懽縦舊自别後有誰能共日伊川山水洛/川花  細尋思  遊如夢    記今  相逢情愈重)
　(殢愁聞唱畫樓鐘動/  誰相送)　(白髮天涯逢此景/)　(倒金尊/)
　　(又此亦五十六字而後起八字者/  一體)　(趙長卿/)
　(緑葢紅幢籠碧水聲漁跳處浪痕勻碎一惜别殷勤/  留連無計  歌  與泪和柔脆      葉扁舟烟)
　(浪裏雲曲灘頭此情無際/  雨  想翠峯十二)　(窈窕眉山/)　(暮霞紅處/)
　　　(此五十八字/)
　　雨中花慢(九十六字/)　　　　　　京　鏜
玉局祠前銅壺閣畔錦城藥市爭奇正紫茰綴席黄菊
浮巵巷陌連鑣共轡樓臺吹竹彈絲登髙望逺一年好
景九日佳期　自憐行客猶對嘉賔留連豈是貪痴誰
㑹得心馳北闕興寄東籬惜别未催鷁首追歡且醉蛾
眉明年此㑹他鄉今日總是相思
　(綴共北鷁字不可用平未字用平方佳于圖譜既收/稼軒馬上三年一首作雨中花慢矣又  續譜收此)
　(調作雨中花淆訛重複真不可解而後起次句作六/字又因嘉賔留連四字皆平遂註嘉字連字可仄真)
　(無可奈/何矣)
　　又一體(九十七字/)　　　　　　　辛棄疾
舊雨常來新雨不來佳人偃蹇誰留幸山中芋栗今嵗
全收貧賤交情落落古今吾道悠悠怪新來却見文友
離騷詩發秦州　功名只道無之不樂那知有更堪憂
怎奈向兒曹抵死喚不回頭石卧山前認虎蟻喧床下
聞牛為誰西望凴欄一餉却下層樓
　(前段新雨句後段無之句俱與京詞平仄異怪新來/句比前多一怪字  按稼軒又于無之句作有酒盈)
　(樽與京詞同惜香于幸山中二句作倚欄無語羞辜/負年華想皆不拘以其句字同不另録竹屋于幸山)
　(中句作六字其餘/皆同兹亦不録)
　　又一體(九十八字/)　　　　　　　蘇　軾
今嵗花時深院盡日東風蕩颺茶烟但有緑苔芳草栁
絮榆錢聞道城西長廊古寺甲第名園有國艷帶酒天
香染袂為我留連　清明過了殘紅無處對此淚灑樽
前秋向晚一枝何事向我依然髙㑹聊追短景清商不
暇餘妍不如留取十分春態付與明年
　(起處與前詞不同或云可以讀作兩四一六若聞道/至名園十二字前詞作兩句相對此則作三句單行)
　(全不侔矣後段髙㑹二句/又仍作偶語未審何也)
　　又一體(九十八字/)　　　　　　　秦　觀
指㸃虛無征路醉乗斑虯逺訪西極見天風吹落滿空
寒　皇女明星迎笑何苦自淹塵域正火輪飛上霧捲
烟開洞觀金碧　重重觀閣横枕鼇峯水面倒銜蒼石
隨處有奇香幽火杳然難測好是蟠桃熟後阿環偷報
消息在　天碧海一枝難遇占取春色
　(此用仄聲韻虯字即虬字韻舊刻見天風八字句余/細玩之寒字下應有一叶  字而落去耳此二句正)
　(同前辛詞幸山中九字也後段舊刻在天碧海無理/余謂亦有一青字此句五字與前正火輪句同也因)
　(一時無秦集可/查姑記于此)
　　又一體(一百字/)　　　　　　　　柳　永
墜髻慵梳愁蛾懶画心緒是事䦨珊覺新來憔悴金縷
衣寛認得這疎狂意下向人誚譬如閒把芳容陡頓恁
地輕孤爭忍心安　依前過了舊約甚當初賺我偷剪
香鬟幾時得歸來香閣深關待伊要尤雲殢雨纒鴛衾
不與同歡儘更深款款問伊今後更散無端
　(認得這兩句即後待伊要兩句該十四字今少一字/且難解恐冇誤耳儘更深下照前該在款款斷句而)
　(語氣則該更深處畧豆/總之一氣貫下不拘也)
　　望江東(五十二字/)　　　　　　　黄庭堅
江水西頭隔烟樹望不見江東路思量只有夢來去更
不怕江欄住　燈前寫了書無數算沒個人傳與直饒
尋得雁分付又還是秋将暮
　(前後字句同只後起平仄與前起異漢沈氏云此調/用平韻即醉紅粧可笑兩者相去河  寜得牽合夢)
　(來去雁分付皆去平去乃此調定格圖譜以雁字可/平既差而末句落去還字竟註作五字句則更甚矣)
　　醉花陰(五十二字/)　　　　　　　李清照
薄霧濃雰愁永晝瑞腦噴金獸佳節又重陽寳枕紗廚
半夜秋初透　東籬把酒黄昏後有暗香盈袖莫道不
消魂簾捲西風人比黄花瘦
　(有暗香句以有字領句與瑞腦句語氣異然查各家/如稼軒東堂逃禪等前後皆用瑞腦句法  後段起)
　(句與前段起句平仄相反東堂亦然餘家前後俱用/東籬句法因字同韻同不另立體圖譜謂兩結皆九)
　(字而紗字西字可仄何也竟沈氏選詞首句云似忘/似變似無已寶枕二句云  不念人約梅花香裏後)
　(起云相望相思窗遍倚莫道句云願風将此意末二/句云背人吹入他合歡盃底如此平仄句法謂是醉)
　(花陰沈氏亟賞之密圈到底且/加雙層圈嗚呼此豈有目者耶)
　　入塞(五十二字/)　　　　　　　　程　垓
好思量正秋風半夜長奈銀釭一㸃耿耿背西窗衾又
涼枕又涼　露華淒淒月半牀照得人真個斷腸窗前
誰浸木犀黄花也香夢也香
　(或云釭字亦是叶韻而一㸃下為七字句與/後結同未知果否然如此則未免穿鑿也)
　　青門引(五十二字/)　　　　　　　張　先
乍煖還輕冷風雨晚來方定庭軒寂寞近清明殘花中
酒又是去年病　樓頭画角風吹醒入夜重門靜那堪
更被明月隔牆送過秋千影
　(輕字譜作乍字註可平不知何據圖譜合前結為九/字無謂中字本平聲徐邈中聖人對魏武曰臣今時)
　(復一中之是也圖譜讀作去聲反云可平誤矣前沈/氏選明詞于那堪下二句云口脂紅逗鸚鵡窗  難)
　(數春歸恨作兩四一五如/此選詞尚可謂知詞者乎)
　　鋸解令(五十二字/)　　　　　　　楊无咎
送人歸後酒醒時睡不穏衾翻翠縷應将别泪灑西風
盡化作斷腸夜雨　卸帆浦溆一種悽惶兩處尋思却
是我無情便不解寄將夢去
　(結二句/前後同)
　　木蘭花(五十二字/)　　　　　　　毛熈震
掩朱扉鈎翠箔滿院鶯聲春寂寞勻粉泪恨檀郎一去
不歸花又落　對斜暉臨小閣前事豈堪重想著金帶
冷画屏幽寳帳慵薫蘭麝薄
　(前後/同)
　　又一體(五十四字/)　　　　　　　魏承班
小芙蓉香旖旎碧玉堂深情似水閉寳匣掩金鋪倚屏
拖袖愁如醉　遲遲好景烟花媚曲渚鴛鴦眠錦翅凝
然愁望静相思一雙笑靨嚬香蕋
　(前段與前詞同只倚屏句平仄異耳圖譜/竟註同前體誤後段四句七字乃大異)
　　又一體(五十五字/)　　　　　　　韋　莊
獨上小樓春欲暮愁望玉闗芳草路消息斷不逢人却
斂細眉歸繡戸　坐看落花空嘆息羅袂濕斑紅淚滴
千山萬水不曽行魂夢欲教何處覓
　(前後兩韻只第三四句用三字餘俱七字圖譜云後/段同魏詞誤魏後起句尾句平仄與此皆反安得云)
　(同/)
　　又一體(五十六字/)　(又名玉樓春/)　　牛　嶠
春入横塘揺淺浪花落小園空惆悵此情誰信為狂夫
恨翠愁紅流枕上　小玉牕前瞋燕語紅泪滴穿金線
縷雁歸不見報郎歸織成錦字封過與
　(前後兩韻而第三句仍用七字者過字/恐誤作者于惆字用仄過字用平可也)
　　又一體(五十六字/惜春容)　(又名春曉曲/)　葉夢得
花殘却似春留戀㡬日餘香吹酒面溼烟不隔栁條青
小雨池塘初有燕　波光縦使明如練可奈落紅紛似
霰解将心事訴東風只有啼鶯千種囀
　(前後俱七字四句此宋體也者按唐詞木蘭花如前/所列四體是矣其七字八句  名玉樓春至宋則皆)
　(用七言而或名之曰玉樓春或名之曰木蘭花又或/加令字兩體遂合為一想必有所據故今不立玉樓)
　(春之名而載註前三體之後盖恐另立玉樓春則如/此葉詞無所附而體同名異不成畫一耳  按唐玉)
　(樓春如家臨長信往來道等句中平仄不拘顧夐魏/承斑為有紀律然不如宋人平仄整齊盖首句第二)
　(字用平次句第二字用仄三平四仄五平六仄七平/八仄是有定格可從也其顧魏詞惟于前後第三句)
　(第二字用平餘六句第二字皆仄而魏詞後起叶韻/顧詞後起用仄聲而不叶韻又自不同今不備録者)
　(因此調雖宋人合之曰木蘭花而本譜不敢以唐之/玉樓春改名木蘭花也若欲作顧魏唐腔仍名曰玉)
　(樓春可耳六按步蟾宮亦五十六字八句每句七字/然第二四  八句皆上三下四不可為圖譜等書混)
　(列所/誤)
　　減字木蘭花(四十四字/)　　　　　呂渭老
雨簾髙捲芳樹陰陰連别館涼氣侵樓蕉葉荷枝各自
秋　前溪夜舞化作驚鴻留不住愁損腰肢一桁香銷
舊舞衣
　(四段四/換韻)
　　偷聲木蘭花(五十字/)　　　　　　張　先
雲籠瓊苑梅花痩外院重扉聨寳獸海月新生上得髙
樓沒奈情　簾波不動銀釭小今夜夜長爭得曉欲夢
荒唐祇恐覺來添斷腸
　(前後起句七/字與前異)
　　木蘭花慢(一百一字/)　　　　　　蒋　捷
傍池䦨倚徧問山影是誰偷但鷺斂瓊絲鴛蔵繡羽礙
浴妨浮寒流暗衝片響似犀椎帶月静敲秋因念涼荷
院宇粉丸曽泛金甌　粧樓曉澀翠罍油倦髩理還休
更有何意緒憐他半夜缾破梅愁紅稠泪乾萬㸃待穿
來寄與薄情收只恐東風未轉誤人日望歸舟
　(此調作者如林至竹山此詞䂓矩森然可謂毫髪無/憾矣首句傍字領句下用兩平兩仄此正格也他如)
　(稼軒老來情味減亦平仄不礙若花庵鶯啼啼不盡/之鶯字竹齋問功名何處之何字畢竟不如仄聲故)
　(不旁註可平而鶯啼不以一字領句他家無之不可/従也寒流暗衝片響必用平平仄平仄仄紅稠句亦)
　(同而暗片泪萬去聲尤妙但細觀古人名作莫不皆/然院宇之院未轉之未亦妙此字間有用平者然不)
　(如用仄片響萬㸃用去上甚為發調觀其又一首作/自老片腦可見流字稠字乃蔵短韻于句中亦他人)
　(所不能及惟夢窗有之圖譜乃于流字註可仄真可/嘆也粧樓亦必須叶韻方是猶之滿庭芳後起二字)
　(雖有不叶者然不如依此盖作詞本求推敲精當若/可援以自恕執以自辨則但須閣筆誰來相彊既欲)
　(求廁于作者之林而不肻稍費心力竟率焉脫稿不/思取法乎上耶  又按海野于似犀椎八字作繁華)
　(清勝兩兩無窮/此誤也不可従)
　　又一體(一百一字/)　　　　　　　黄　機
政征塵滿野問誰與作堅城有老子行年平頭六十無
限聲名向來試陳大略便羣兒啁唽耳邊鳴争識規模
先定破𦍑終屬營平　吾心惟有忠誠羞媚嫵做逢迎
謂干戈鋒鏑動闗民命此不宜輕聽渠自分勇怯奈何
他天地若持衡只把從前不殺也應換得長生
　(後起六字一句三字兩句與前調異竹齋又一首云/神仙之說朦朧鉛與汞亦何功同此而夢窗蒲江亦)
　(有此/體)
　　尋芳草(五十二字/)　(又名王孫信/)　辛棄疾
有得許多泪更閒却許多鴛被枕頭兒放處都不是舊
家時怎生睡　更也沒書來那堪被雁兒調戲道無書
却有書中意排㡬個人人字
　(此調只後起用平聲不叶與前稍異餘句皆同沈氏/及圖譜誤以枕頭兒放處作五字都不是舊家時作)
　(六字怎生睡作三字怪極豈意必欲使學者失填一/韻耶夫前後段字句一樣明若列眉且是字端端正)
　(正叶韻有何難辨/而偏如此註也)
　　醉紅妝(五十二字/)　　　　　　　張　先
瓊林玉樹不相饒薄雲衣細栁腰一般妝様百般嬌眉
兒秀總如描　東風揺草雜花飄恨無計上青條更起
雙歌郎且飲郎未醉有金貂
　(前後字句同只更/起句用仄不叶)
　　雙雁兒(五十二字/)　　　　　　　楊无咎
窮陰急景暗推遷減緑髩損朱顔利名牽役幾時閒又
還驚一嵗圓　勸君今夕不須眠且滿滿泛觥船大家
沈醉對芳筵願新年勝舊年
　(按此調或云即醉紅籹考其後段大家沈醉句乃叶/韻者醉紅籹此句用仄聲不叶未必是一調也今兩)
　(列/之)
　　玉團兒(五十二字/)　　　　　　　周邦彥
鉛華澹泞新粧束好風韻天然異俗彼此知名雖然初
見情分先熟　爐烟淡淡雲屏曲睡半醒生香透肉賴
得相逢若還虚度生世不足
　(前後段同分字世字不可平聲盧炳詞亦然成按此/詞又載惜香樂府内然據盧炳註云是和美  韻則)
　(知此是/周作矣)
　　傾杯令(五十二字/)　　　　　　　呂渭老
楓葉飄紅蓮房肥露枕席嫩涼先到簾外蟾華如掃枝
上啼鴉催曉　秋風又送潘郎老小窗明疎螢淺照登
髙送逺惆悵白髮至今未了
　(或謂悵字恐誤應同前掃字叶/韻不知呂别作亦前叶後否也)
　　傾杯樂(九十四字/)　　　　　　　栁　永
樓鎖輕烟水横斜照遥山半隠愁碧片帆岸逺行客路
杳簇一天寒色楚梅映雪數枝艷報青春消息年華夢
促音信斷聲逺飛鴻南北　算伊别來無緒翠銷紅減
雙帶長抛擲但泪眼沈迷看朱成碧惹閒愁堆積雨意
雲心酒情花態辜負髙陽客
　　又一體(九十五字/)　　　　　　　栁　永
離讌慇懃蘭舟凝滯看看送行南浦情知道世人難使
皓月長晝彩雲鎮聚人生悲莫悲於輕别最苦正歡娱
便分鴛侣泪滴瓊臉梨花一枝春帶雨慘黛别臨行猶
自再三問道君須厺頻耳畔低語知多少他日深盟平
生丹素従此盡把憑鱗羽
　(以上二調字句參差栁集最訛莫可訂正次首尤多/錯亂分句未確且長調應分兩段原刻如右姑仍之)
　　又一體(一百四字/)　　　　　　　栁　永
木落霜洲雁横烟渚分明画出秋色暮雨乍歇小檝夜
泊宿葦村山驛何人月下臨風處起一聲羌笛離愁萬
緒聞岸草切切蛩吟如織為憶芳容别後水遥山逺何
計憑鱗翼想繡閣深沈争知憔悴損天涯行客楚峽雲
歸髙陽人散寂寞狂蹤跡望京國空目斷逺峯凝碧
　(此首較明據此則前樓鎖輕烟一首是于末處遺缺/望京國以下十字而此闋照前則當在如織下分段)
　(耳争知二句人皆讀上五下四不知此與前看朱二/句相同乃上四下五損天涯行客正如惹閒愁堆積)
　(是以惹字損字領句也前詞簇一枝寒色報青春消/息此篇前段宿葦村山驛起一聲羌笛皆上一下四)
　(句法其何計寂寞二語與前詞雙帶辜負二語乃如/五言詩句耳詞中五字句最易淆訛而此争知憔悴)
　(損像五字一句尤易誤讀故/詳註于此他詞皆可類推)
　　又一體(一百六字/)　　　　　　　楊无咎
瑞日凝暉東風解凍峭寒猶淺正池館梅英粉淡栁枝
金軟蘭芽香煖滕城誰種芙蕖滿浸銀蟾影一夜萬花
開遍翠樓朱戸是處重簾競捲　羅綺簇歡聲一片看
五馬行春旌旆逺擁襦袴千里歌謠都入太平絃管且
莫厭瑶觴屢勸聞鳳詔催歸非晚願嵗嵗今夜裏端門
侍宴
　(此詞整齊查栁詞亦有此百六字調字句正與此同/學者可従也程珌曽覿俱同此格只曽詞于翠樓句)
　(上多一仄字因其餘皆同不另録旁可平可仄俱取/栁程曽三詞對註但程尾句云來嵗却笑羣仙月寒)
　(空冷上六字平仄不同或亦不拘但查楊詞本步趨/栁作如前結栁云是處層城閬苑後結栁云願嵗嵗)
　(天仗裏常瞻鳳輦楊俱依様畫之而曽云但殢飲香/霧捲壺天不夜亦軌轍相符固知淵源矩矱如此學)
　(者但遵此三公可耳必又按浸銀蟾影程作迤邐笙/歌與栁楊曽異亦不  従此四字乃銀蟾二字相連)
　(者栁云聳皇居麗曽云杳旗亭路三匂一般所宜遵/效可異者栁云聳皇居麗佳氣瑞烟葱蒨嘯餘不識)
　(竟註聳皇居三字句麗佳氣三字句瑞烟葱蒨四字/句可笑圖譜沈氏因之然則楊詞可以浸銀蟾為一)
　(句影一夜為一句乎且将佳氣瑞烟四字拆開分屬/上下試問麗佳氣三字有此文理否而願嵗嵗全註)
　(可平/尤奇)
　　又一體(一百七字/)　(原題作古傾盃/)栁　永
凍水消痕曉風生暖春滿東郊道遲遲淑景烟和露偏
潤長堤芳草斷鴻隠隠歸飛江天杳杳遥山變色粧眉
淡掃目極千里閒倚危檣迥眺　動㡬許傷春懐抱念
何處韶陽偏早想帝里看看名園芳榭爛熳鶯花好追
思往昔年少繼日恁把酒聽歌量金買笑别後頓負光
陰多少
　(字句又異前數/篇註亦未確)
　　又一體(一百八字傾盃二字/原題止作)　　　栁　永
水鄉天氣灑蒹葭露結寒生早客館更堪秋杪空堦下
木葉飄零颯颯聲乾狂風亂掃當無緒人静酒初酲天
上征鴻知送誰家歸信穿雲悲叫蛩响幽牕風窺寒硯
一㸃銀釭閒照夢枕頻驚愁衾半擁萬里歸心悄悄往
事追思多少贏得空使方寸撓斷不成眠此夜厭厭就
中難曉
　(姑註/未確)
　　又一體(一百八字/)　　　　　　　栁　永
金風淡蕩漸秋光老清宵永小院新晴天氣輕烟乍斂皓
月當軒練浄對千里寒光念幽期阻當殘景早是多愁多
病那堪細把舊約前歡重省最苦碧雲信斷仙鄉路杳
歸鴻難倩每髙歌彊遣離懐奈慘咽翻成心耿耿漏殘露
冷空贏得悄悄無言愁緒終難整又是立盡梧桐清影
　(又與前異是按金風起至練浄似是一段對千里起/至重省似  一段盖兩段相比而對字為換頭領句)
　(且漸秋光老句法正與念幽期阻同是則此調/應分三段然天氣不叶韻亦不敢確以為然也)
　　又一體(一百十六字/)　　　　　栁　永
皓月初圓暮雲飄散分明夜色如晴晝漸消盡醺醺殘
酒危樓迥凉生襟袖追舊事一餉凭欄久如何媚容艷
態底死孤歡偶朝思暮想自家空恁添清瘦算到頭誰
與伸剖向道我别來為伊牽繫度嵗經年偷眼覷也不
忍覷花栁可惜恁好景良宵未曽略展雙眉暫開口問
甚時與你深憐痛惜還依舊
　(調更長句亦更亂愈難分晰矣彊以上惟一百六字/可學餘但臚列以備體格不能  為論定也  或云)
　(栁集一百六字禁漏花深一首屬仙呂宮皓月金風/二首屬大石調木落一首屬雙調樓鎖凍水離讌三)
　(首屬林鐘商水鄉一首屬黄鐘調因調異故曲異也/然又有同調而長短大殊者總之世逺音亡字訛書)
　(錯祇可闕/疑而巳)
　　引駕行(五十二字/)　　　　　　　晁補之
梅梢瓊綻東君次第開桃李痛年年好風景無事對花
垂泪　園裏舊賞處幽葩柔條一一動芳意恨心事春
來間阻憶年時把羅袂雅戲
　(此調有不可解處人皆讀舊賞處為句幽葩柔條為/句一一動芳意為句然照後詞則當于幽葩斷為五)
　(字柔條連下為七字或曰雅戱二字為結則園裏二/字亦應屬之前段盖以柔條七字對前東君七字也)
　(而恨心事句比痛年年句多一字憶年時六字句法/與無事句稍異且查後栁詞則此說非是明矣愚謂)
　(此五十二字與栁之前半適同恐此只引駕行之半/曲耳或曰此如王晉卿之燭影揺紅本是小令分二)
　(段而後人又加一疊者愚謂晁栁同時又非此例可/比總之此詞或逸去後段決非全璧世逺調湮又作)
　(者甚少無/可考矣)
　　又一體(一百字/)　　　　　　　　栁　永
虹收殘雨蟬嘶敗栁長堤暮背都門動銷黯西風片帆
輕舉愁覩泛画鷁翩翩靈鼉隠隠下前浦忍回首佳人
漸逺想髙城隔烟樹㡬許　秦樓永晝謝閣連宵竒遇
算贈笑千金酬歌百琲盡成輕負南顧念吳邦越國風
烟蕭索在何處獨自箇千山萬水指天涯厺
　(前段與晁全篇同是則㡬許二字即前雅戲二字宜/屬于前尾者盖前詞既然後所載一首亦用銷凝二)
　(字于末雖用平韻而體格則相似耳呉邦越/國疑是越國呉邦此四字即前画鷁翩翩也)
　　又一體(一百二十五字/)　　　　　栁　永
紅塵紫陌斜陽暮草長安道是誰人斷魂處迢迢匹馬
西征新晴韶光明媚輕烟淡薄和氣暖望花村路隠映
揺鞭時過長亭愁生傷鳳城仙子别來千里重行行又
記得臨岐泪眼溼蓮臉盈盈銷凝　花朝月夕最苦冷
落銀屏想媚容耿耿無限屈指已算回程相縈空萬般
思憶争如歸去覩傾城向繡幃深處並枕說如此牽情
　(用平韻此調更難覈訂自首起至西征方起韻無此/詞格或云人字是韻無理不確也和氣下更有訛字)
　(村字作叶亦未必確然且前段比前詞多二十餘字/其訛無疑只自揺鞭至盈盈與後屈指至末確是相)
　(合耳噫引駕行有此三詞長短平/仄俱備而不能訂正殊怏怏也)
　　天下樂(五十三字/)　　　　　　　楊无咎
雪後雨兒雨後雪鎮日價長不歇今番為寒忒太切和
天地也來厮鼈　睡不著身心自暗攧況味頻誰說枕
衾冷得渾似鐵祇心頭些箇熱
　(他無作者/莫可訂正)
　　望逺行(五十三字/)　　　　　　　李　珣
露滴幽庭落葉時愁聚蕭娘栁眉玉郎一去負佳期水
雲迢遞雁書遲　屏半掩枕斜欹蠟泪無言對垂吟蛩
斷續漏頻移入牕明月鑒空帷
　(後起換頭/兩句餘同)
　　又一體(五十五字/)　　　　　　南唐後主
碧砌花光照眼明朱扉長日鎮長扄餘香欲去夢難成
爐香烟冷自亭亭　遼陽月秣陵砧不傳消息但傳情
黄金臺下忽然驚征人歸日二毛生
　(前第二句後第三句俱七字與前/異除兩起韻餘六句平仄皆同)
　　又一體(六十字/)　　　　　　　　韋　莊
欲别無言倚画屏含恨暗傷情謝家庭樹錦鷄鳴殘月
落邊城　人欲别馬頻嘶緑槐千里長堤出門芳草路
萋萋雲雨别来易東西不忍别君後却入舊香閨
　(前後兩用平韻雲雨句拗然此調惟有此詞無可校/勘想應如是耳圖譜以别來别字為可平無妨乃以)
　(東為可平則/自我作古矣)
　　又一體(七十六字/)　　　　　　　黄庭堅
自見來虛過却好時好日這訑尿粘膩得處煞是律據
眼前言定也有十分七八寃我無心除告佛　管人閒
底且放我快活冔便索􁪱别茶祇待又怎不遇偎花映
月且與一斑半㸃只怕你沒丁香核
　(後山謂今詞家惟黄九秦七此語大不可解樂府或/用諺語詩餘亦多俳體然未有如此可笑者即云是)
　(當時坊曲優伶之言而至此俗䙝如何可入風雅乎/且經傳訛巳久字畫亦差愈為無理姑存其字數于)
　(此然亦未審其字數確否也涪翁詩故為聱牙當時/宗尚西江故俎豆之為鼻祖實則原非大雅正傳更)
　(以此手為詞尤覺了無佳處詞綜云于黄/作去取特嚴未肻深論愚則有所不耐矣)
　　又一體一(百四字/)　　　　　　　栁　永
繡幃睡起殘粧淺無緒勻紅鋪翠藻井凝塵金堦鋪蘚
寂寞鳳樓十二風絮紛紛烟蕪苒苒永日画欄沈吟獨
倚望逺行南陌春殘悄歸騎　凝睇消遣離愁無計但
暗擲金釵買醉好景空飲香醪争奈轉添珠泪待伊遊
冶歸來故故解放翠羽輕裙重繫見纎腰圖信人憔悴
　(此詞前後參差恐有錯訛不/如後一百六字者整齊可従)
　　又一體(一百六字/)　　　　　　　栁　永
長空降瑞寒風剪淅淅瑤華初下亂飄僧舍密灑歌樓
迤邐漸迷鴛瓦好是漁人披得一簔歸厺江上晚來堪
画滿長安髙却旗亭酒價　幽雅乗興㝡宜訪戴泛小
棹越溪瀟灑皓鶴奪鮮白鷴失素千里廣鋪寒野須信
幽蘭歌斷同雲收盡别有瑤臺瓊榭放一輪明月交光
清夜
　(按亂飄密灑二句用鄭谷詩皓鶴白鷴二句用謝靈/運賦此正前後相對處其平仄自宜合轍今前則先)
　(舎字仄後則先鮮字平未知應何所従余曰此調通/用仄音玩其聲響不應以平字居下此必宻灑句在)
　(上或因美成女冠子亦用此二語遂相襲而訛刻耳/上字各譜訛山字榭字汲古嘯餘沈際飛草堂詞及)
　(填詞圖譜等俱訛樹字因使句拗韻失而圖譜踵嘯/餘之謬前結則註九字後結則註一五一四皆未經)
　(讐勘并不知較對/前後相同處也)
　　紅牕睡(五十三字/)　(又名紅窗聽/)　栁　永
如削肌膚紅玉瑩舉動有許多端正二年三嵗同鴛寢
表温柔心性　别後無非良夜永如何向名牽利役歸
期未定算伊心裏却寃人薄倖
　(汲古刻樂章瑩字下多一峰字誤聽珠玉/詞名紅窗聽然睡字有理必誤作  也)
　　東坡引(五十三字/)　　　　　　　趙師使
相看情未足離觴已催促停歌欲語眉先蹙何期歸太
速　如今去也無計追逐怎忍聽陽闗曲扁舟後夜灘
頭宿愁隨烟樹簇愁隨烟樹簇
　(巳催促用仄平仄坦庵三首稼軒二首惜香一首皆/同計字仄坦庵三首皆同餘家用平此調前結不用)
　(疊/句)
　　又一體(五十八字/)　　　　　　　趙長卿
茅齋無客至冰硯凍寒泚南枝喜入新詩裏惱人頻嚼
蕋惱人頻嚼蕋　因思去臘江頭醉倚動客興傷春意
經年自嘆人如寄光陰如撚指光陰如撚指
　(前後結俱疊句硯字仄聲/江頭醉倚句與前稍異)
　　又一體(五十九字/)　　　　　　　辛棄疾
玉纎彈舊怨還敲繡屏面清歌自送西風雁雁行吹字
斷雁行吹字斷　夜深拜半月瑣牕西畔但桂影空堦
滿翠帷自掩無人見羅衣寛一半羅衣寛一半
　(後起用五字譜圓謂後第二句五字而于夜深拜半/讀斷無論後有半字此不宜重叶不知拜何以半真)
　(笑府/也)
　　又一體(五十九字/)　　　　　　　辛棄疾
花梢紅未足條破驚新緑重簾下徧欄干曲有人春睡
熟有人春睡熟　鳴禽破夢雲偏目蹙起來香腮褪紅
玉花時愛與愁相續羅裙過半幅羅裙過半幅
　(起來句用七字驚字用平/惟此一首為然過平聲)
　　於中好(五十四字/)　　　　　　　楊无咎
濺濺不住溪流素憶曽記碧桃紅露别來寂寞朝朝暮
恨遮斷當時路　仙家豈解空相誤嗟塵世自難知處
而今重與春為主儘浪蕋浮花妒
　(前後同楊又一首自難知處作兩葉飛墜葉字乃作/平用勿誤可仄也  按夀域有端正好詞四首與此)
　(句法俱同雖其用字四首中亦自平仄各異而其為/一調則無疑盖題名俱有一好字必同調也今録一)
　(闋于後以為/覽者折衷焉)
　(檻端正好霑秋露韻天微冷/  菊愁烟)　(雙燕辭杜安世明空/      去  月)
　(照别離苦望透素光長穿朱戶牋寫夜來西風雕寒/樹  凭欄    迢遥  路  花    就此情緒  特)
　(傳寄其知何處平仄註之可見即為於中好矣/此據  四首中)　(本/)
　(譜于調同名異者俱歸併一名此體恐人因杜詞多/拗句疑别是一調故載此備証若月照梨花惜雙雙)
　(令等比原調多一二字者則仍大字書之不在此例/  又按周竹坡有憶王孫一詞字句與此合只前後)
　(第三句用平字不叶/韻不可誤認為一調)
　　紅羅襖(五十四字/)　　　　　　　周邦彦
画燭尋懽去羸馬載愁歸念取酒東壚罇罍雖近採花
南圃蜂蝶須知　自分袂天濶鴻稀空懐乖夢約心期
楚客憶江蘺算宋玉未必為秋悲
　(懐乖二字恐有誤或只一懐字/或只一乖字或更有脫字耳)
　　戀繡衾(五十四字/)　　　　　　　呉文英
頻摩書眼怯細文小牕陰天氣似昬獸爐㬉慵添困帶
茶烟微潤寳薰　少年嬌馬西風冷舊春衫猶涴酒痕
夢不到梨花路斷長橋無限暮雲
　(首句拗體乃此調定格夢窗稼軒竹山皆同陳允平/緗桃紅淺栁褪黄銀鴛金鳳畫暗消亦然惟放翁作)
　(不惜貂裘換釣篷裘字用平耳至詞統所選李太古/橘花風信滿園香園字作平大謬盖此調聲響每句)
　(俱于叶韻上一字用仄聲豈可作園字乎前後第二/第四句末四字用平仄仄平乃是定格如此方為戀)
　(繡衾也如此詞無限暮雲暮字不可不仄暮字用仄/則無字不可不平此歌聲頓挫處至理存焉譜圖不)
　(識槩註可作仄仄平平試于四處俱作仄仄平平尚/可謂之戀繡衾乎又獸爐煖夢不到二句皆三字豆)
　(者譜總作六字句誤人不少字按竹山舊金小袖花/下行一首于夢不到句止五  稼軒長夜偏冷添被)
　(兒一首于獸爐煖句作七/字此皆誤也故不另列)
　
　
　
　
　
　
　
　
　
　
　
　
　
　
　詞律巻七
欽定四庫全書
　詞律巻八
　　　　　　　　　　　　　　宜興萬樹撰
　　臨江仙(五十四字/)　　　　　　　和　凝
海棠香老春江晚小樓霧縠空濛翠鬟初出繡簾中麝
烟鸞珮惹蘋風　碾玉釵揺鸂鶒戰雪肌雲髩将融含
情遥指碧波東越王臺殿蓼花紅
　(前後同只兩/起句平仄異)
　　又一體　　　　　　　　　　　趙長卿
夜久笙簫吹徹更深星斗還稀醉拈裙帶寫新詩鎖牕
風露燭灺月明時　水調悠揚聲美幽情彼此心知古
香烟斷綵雲歸滿傾蕉葉齊唱轉花枝
　(前後起處六字兩句相對/兩結俱一四字一五字)
　　又一體(五十八字/)　　　　　　　尹　鶚
深秋寒夜銀河静月明深夜中庭西窗幽夢等閒成逡
巡覺後特地恨難平　紅燭半條殘焰短依稀暗背銀
屏枕前何事最傷情梧桐葉上㸃㸃露珠零
　(前後起皆一七一六結皆一四一五仄此前首句平/平平仄平平仄後首句平仄仄平平  仄與和詞同)
　(者/)
　　又一體(五十八字/)　　　　　　　鹿䖍扆
金鏁重門荒苑静綺牕愁對秋空翠華一去寂無蹤玉
樓歌吹聲斷巳隨風　烟月不知人事改夜闌還照深
宫藕花相向野塘中暗傷亡國清露泣香紅
　(此前後起句俱用平仄平平平仄仄者深此篇詞統/選之註題下云一名庭院深深夫庭院  深深㡬許)
　(者乃歐陽公蝶戀花語也李易安愛之因作臨江仙/數首用此為起句後人遂以其詞名之曰庭院深深)
　(巳為不通何也如易安之臨江仙可名庭院深深則/歐陽之蝶戀花反不可名庭院深深乎即以為名亦)
　(止可以易安此詞加以新名而巳即謂此名可愛亦/止可于易安以復人之詞而名之若曰此人所作乃)
　(用易安此體云爾詞統註之詞滙因之無妨也至圖/譜則竟立一庭院深深之名既立此一名又不載易)
　(安之詞乃收此鹿詞為式上書庭院深深下書鹿䖍/扆名夫鹿乃唐末人仕蜀為太保豈預知數百年後)
　(有歐陽作此句可愛而先取以名其詞且適與更數/十年後之李易安同志俱取而為臨江仙調乎其背)
　(謬可笑甚矣且不知為臨江仙而立一新名猶可乃/既知即是臨江仙前巳列臨江仙第一二體矣後又)
　(列臨江仙第四五等體矣于此獨標一庭院深深之/名却又仍註題下曰即臨江仙第三體豈不大怪而)
　(選聲載臨江仙止有二體亦首曰臨江仙註第四體/次曰庭院深深註即臨江仙第三體則真不可解矣)
　　又一體(五十八字/)　　　　　　　栁　永
鳴珂碎撼都門曉旌旗擁下天人馬揺金轡破香塵壺
漿盈路歡動帝城春　揚州曽是追遊地酒臺花徑仍
存鳳簫依舊月中聞荆王雲散應認嶺頭雲
　(此前後起句用平/平仄仄平平仄者)
　　又一體(五十八字/)　　　　　　　牛希濟
栁帶揺風漢水濵平蕪兩岸争勻鴛鴦對浴浪痕新弄
珠遊女微笑自含春　輕步暗移蟬髩動羅裙風惹輕
塵水精宫殿豈無因空勞纎手解佩贈情人
　(首句起韻用仄/仄平平仄仄平)
　　又一體(五十八字/)　　　　　　　閻　選
雨停荷芰逗濃香岸邊蟬噪垂楊物華空有舊池塘不
逢仙子何處夢襄王　珍簟對欹鴛枕冷此來塵暗淒
涼欲憑危檻恨偏長藕花珠綴猶似汗凝粧
　(首句起韻用仄平平仄仄平平/  按此調後段無平平起者)
　　又一體(五十八字/)　　　　　　　馮延已
冷紅飄起桃花片青春意緒闌珊髙樓簾幙巻輕寒酒
餘人散獨自倚䦨干　夕陽千里連芳草風光愁殺王
孫徘徊飛盡碧天雲鳳城何處明月照黄昏
　(後段/換韻)
　　又一體(五十八字/)　　　　　　　徐昌圖
飲散離亭西去浮生常恨飄蓬回頭烟栁漸重重淡雲
孤雁逺寒日暮天紅　今夜画船何處潮平淮月􁝌朧
酒醒人静奈愁濃殘燈孤枕夢輕浪五更風
　(前後起俱六字兩句/前後結俱五字兩句)
　　又一體(六十字/)　　　　　　　　秦　觀
千里瀟湘接藍浦蘭橈昔日曾經月髙風定露華清微
波澄不動冷浸一天星　獨倚危樓情消悄遥聞妃瑟
冷冷新聲含盡古今情曲終人不見江上數峰青
　(兩起七字兩結五字二句四按淮海又一詞與此同/但前結五字二句後結一  一五恐無此體必係落)
　(一字者故不録香起句接藍浦用仄平仄雖或不妨/然亦不必學惜  有云仙源正閒散龍洲有云誰知)
　(清涼意思皆或係敗筆/或係訛刻無此例也)
　　又一體(六十字/)　　　　　　　　顧　夐
碧染長空池似鏡倚樓閒望凝情滿衣紅藕細香清象
牀珍簟山障掩玉琴横　暗想昔時歡笑事如今贏得
愁生博山爐煖淡烟輕蟬吟人静殘日傍小牕明
　(兩結各三/字兩句)
　　又一體(六十二字/)　　　　　　　晏幾道
東野亡來無麗句于君去後少交親追思往事好沾巾
白頭王建在猶見詠詩人　學道深山空自老留名千
載不干身酒筵歌席莫辭頻争如南陌上占取一年春
　(前後起處皆/七字兩句)
　　又一體(七十四字/)　　　　　　　栁　永
渡口向晚乗痩馬陟崇岡西郊又送秋光對暮山横翠
襯殘葉飄黄憑髙念逺素景楚天無處不淒涼　香閣
别來無信息雲愁雨恨難忘指帝城歸路但烟水茫茫
凝情望斷淚眼盡日獨立斜陽
　(此另為一格與前調迥别首句四字皆仄渡向尤須/去聲而送對暮翠襯素信帝路但泪盡等去聲字皆)
　(妙宜學之憑髙與凝情/下四仄字亦不可改)
　　又一體(九十三字/)　　　　　　　栁　永
夢覺小庭院冷風淅淅疎雨瀟瀟綺牕外秋聲敗葉狂
飄心揺奈寒漏永孤幃悄淚燭空燒無端處是繡衾鴛
枕閒過清宵　蕭條牽情繫恨争向年少偏饒覺新來
憔悴舊日風標魂銷念歡娯事烟波阻後約方遙還經
嵗問怎生禁得如許無聊
　(又另一格此調整齊完善樂章中之佳者而舊刻将/蕭條二字綴於前段之尾傳誤已久此正是換頭處)
　(今為改正魂消/巳下前後相同)
　　杏花天(五十四字/)　　　　　　　周　宻
漢宫乍出慵梳掠闗月冷玉沙飛幕龍香撥指春風弱
一曲哀絃謾托　君恩薄空憐命薄青塜逺幾畨花落
丹青自是難描摸不是當時画錯
　(兩結末二字名作多用去上哀當二字亦宜用平命/字去而上用空字平花字平而上用㡬字仄俱極妙)
　(此抑揚起調處也旁註雖寛識者能深求其奥則更/為微妙耳  此調前後起句雖皆七字而前起上四)
　(下三後起上三下四不可誤混譜註圖圈槩用省文/不註不圏但云後段同豈不誤事琰青曰作譜者原)
　(未解此實以為前後同耳彼且自誤何足責其誤人/相與一笑  或以此調即於中好余謂於中好兩結)
　(六字皆三字豆者與此不同其後起與前/起一様亦非如此上三下四者豈一調乎)
　　又一體(五十五字/)　　　　　　　侯　窴
寳釵整髩雙鸞鬬睡來醒薫風襟袖綵絲皓腕宜清晝
更艾虎衫兒新就　玉盃共飲菖蒲酒願耐夏宜春厮
守榴花故意紅添皺映得人來越瘦
　(前結七字後起不于三字豆斷句法不同或曰共字/亦不妨畧豆映得句上若依前段則應尚有一字)
　　又一體(五十六字/)　　　　　　　盧　炳
鏤冰剪玉工夫費做六出飛花亂墜舞風情態誰相似
算只有江梅可比　極目處瓊瑶萬里海天濶清寒似
水從教髙捲珠簾□□□□□□□□
　(後八字缺然即與前段同/也此則兩結俱七字者)
　　玉闌干(五十四字/)　　　　　　　杜安世
珠簾捲春殘景小雨牡丹零盡庭軒悄悄燕髙空風飄
絮緑苔暗侵　欲將幽恨傳愁信想後期無今凴定㡬
回獨睡不思量還悠悠夢裏尋趁
　(侵字平聲想可與仄叶不然/或是浸字無今疑是今無)
　　摘紅英(五十四字/)　(又名擷芳詞/)　張　翥
鶯聲寂鳩聲急柳烟一片梨雲溼驚人困教人恨待到
平明海棠應盡　青無力紅無跡殘香賸粉那禁得天
難凖晴難穏晚風又起倚欄争忍
　(晚風又起比待到平明平仄不同又古今詞話載擷/芳詞亦前用記得年時後用燕兒來也想所不拘然)
　(作者于前後相同較妥耳一按此調較釵頭鳳只少/結處三疊字查擷芳詞中  句云可憐孤似釵頭鳳)
　(竊恐此兩體原是一調原名擷芳詞人因取句中三/字名曰釵頭鳳而増三疊字于末或擷芳詞原有疊)
　(字而流傳失去亦未可知耳況書舟之折紅英即是/釵頭鳳盖折英之義即擷芳也其為一調無疑故今)
　(以釵頭鳳/併列左幅)
　　釵頭鳳(六十字/)　(又名玉瓏璁/    折紅英)　　陸　游
紅酥手黄藤酒滿城春色宫牆柳東風惡歡情薄一懐
愁緒㡬年離索錯錯錯　春如舊人空瘦泪痕紅浥鮫
綃透桃花落閒池閣山盟雖在錦書難托莫莫莫
　(四段凡兩仄韻結用三疊字前後同味按此三疊字/與醉春風中三疊字須用得雋雅有  方佳如此詞)
　(精麗非俗手所能後人欲填此詞務須彷其聲響酒/詞句末一字上去互叶原不妨然觀此詞前用手)
　(栁三上後用舊瘦透三去何其心細而法嚴若此詞/可妄作乎然此論入微聞者莫不掩口而哂其迂矣)
　　又一體(六十字/)　　　　　　　　曾　覿
華燈閙銀蟾照萬家羅幕香風透金樽側花顔色醉裏
人人向人情極惜惜惜　春寒悄腰肢小髩雲斜嚲蛾
兒裊清宵寂香閨隔好夢難尋雨蹤雲跡憶憶憶
　(前後同前詞及玉瓏璁詞俱于第六句用仄而此篇/人字尋字用平各異梅溪書舟作亦然想即如擷芳)
　(詞不拘耳透字不是韻乃借叶也史詞第二句用春/夢亂夢字仄聲程詞第四句用長記憶記字仄聲後)
　(第五句用問消息問字仄聲雖或不拘然皆不如用/平  按能改齋漫録載無名氏玉瓏璁一詞即是此)
　(調其金樽側二句云新相識舊相識清宵寂二句云/心相憶空相憶此本弄巧複用上韻為句非有此定)
　(格也圖譜喜其名新而收之遂于舊相識下註疊兩/字後段同則是前後此句必要疊上兩字矣何其謬)
　(也/)
　　惜分釵(五十八字/)　　　　　　　呂渭老
春將半鶯聲亂栁絲拂馬花迎面小堂風暮樓鐘草色
連雲暝色連空重重　秋千畔何人見寳釵斜照春粧
淺酒霞紅與誰同試問别來近日情悰忡忡
　(四段仄平間用以二疊字結之前後同釵按此與釵/頭鳳相類故題皆用釵字但此換平韻  頭鳳換仄)
　(韻此疊兩字釵頭鳳疊三字然體格聲響確是同類/且題名釵字相合故列于此  明人髙深甫作桃花)
　(路一首于栁絲句作一見魂驚㡬回顧寳釵句作無/限芳心春到惹平仄全拗詞統選之巳為無識圖譜)
　(所列惜分釵即收此詞尤為可笑夫作譜以為人程/式必求名作之無疵者方堪摹倣奈何取此謬句以)
　(示人耶至其篇中語句之陋更不必言而聲字千字/俱用仄聲草色試問兩句誤用平平仄仄俱無足取)
　　睿恩新(五十五字/)　　　　　　　晏　殊
芙蓉一朶霜秋色迎曉露依依先拆似佳人獨立傾城
傍朱檻暗傳消息　静對西風脈脈金蕋綻粉紅如滴
向蘭堂莫厭重新免清夜微寒漸逼
　(後起六/字餘同)
　　鷓鴣天(五十五字/)　(又名思佳客/)　秦　觀
枕上流鶯和泪聞新啼痕間舊啼痕一春魚鳥無消息
千里闗山勞夢魂　無一語對芳樽安排腸斷到黄昬
甫能炙得燈兒了雨打梨花深閉門
　(後起三字二句與前異和勞深三字不妨用仄然各/調中此等七字句第五字古人多用平即如北曲賞)
　(花時南曲懶畫眉等調亦有此義可為知者道也芸/窗有一首後起用夀斚菊香浮五字其詞後尾殘缺)
　(十字則是起處亦脫落第一字非另有此體也龍/洲起句樓外雲山千萬里乃是萬重勿誤認可仄)
　　瑞鷓鴣(五十六字/)　　　　　　　侯　窴
遥天拍水共空明玉鏡開奩特地晴極目秋容無限好
舉頭醉眼暫須醒　白眉公子催行急碧落仙人著句
清後夜蕭蕭葭葦岸一尊獨酌見離情
　(即七言律詩分前後段前段第三四句後段第一二/句俱作對語但首句第二字平聲起不可誤圖譜註)
　(云前四句三韻即七言絶句後段同惟用二韻故不/圖可笑若謂即絶句将三四兩句竟可不屬對乎)
　(按鷓鴣天亦近于七言詩且鷓鴣二字相同必皆従/詩中變出因以兩調並列  又按丹陽仄韻一首亦)
　(題曰瑞鷓鴣而其字句與/木蘭花無異故不另録)
　　又一體(六十四字/)　　　　　　　晏　殊
江南殘臘欲歸時有梅紅亞雪中枝一夜前村間破瑶
英折端的千花冷未知　丹青改様勻朱粉雕梁欲画
猶疑何妨與向冬深宻種秦人路夾仙溪不待夭桃客
自迷
　(何妨與向冬深六字耆卿作最/好簇簇寒竹乃以上入作平者)
　　又一體(八十八字/)　　　　　　　栁　永
寳髻瑶簪嚴粧巧天然緑媚紅深綺羅叢裏獨逞謳吟
一曲陽春定價何啻值千金傾聽處王孫帝子鶴盖成
陰　凝態掩霞襟動象板聲聲怨思難任嘹喨處回壓
絃管低沈時恁迴眸斂黛空役五陵心須信道縁情寄
意别有知音
　(與前調全異簪字乃是起韻舊譜不識以首句為七/字誤矣乃因讀作七字又嫌粧字平聲此句遂拗因)
　(于粧字下註作可仄誤而更誤豈不可笑至于一曲/以下前後相同而前註王孫二句作八字後註縁情)
　(二句作兩四字此又其/通帙皆然無足怪矣)
　　金鳳鈎(五十五字/)　　　　　　　晁補之
春辭我向何處怪草草夜來風雨一簪華髮少歡饒恨
無計殢春且住　春回常恨尋無路試向我小園徐步
一欄紅藥倚風含露春自未曾歸去
　(後起七/字餘同)
　　步蟾宮(五十五字/)　　　　　　　汪　存
玉京此去春猶淺正雪絮馬頭零亂姮娥剪就緑雲裳
待來步蟾宫與換　明年二月桃花岸雙槳浪平烟煖
揚州十里小紅樓盡捲上珠簾一半
　(雙槳句六字比前段少一字刻按此調前後自/應相對此必係脫落雖照舊  列此不可従也)
　　又一體(五十六字/)　　　　　　　蒋　捷
玉牕掣鎖香雲漲喚緑袖低敲方響流蘇拂處字微訛
但斜倚紅梅一餉　濛濛月在簾衣上做池館春隂模
様春隂模様不如晴這催雪曲兒休唱
　(此調八句皆七字一三五七如詩句二四六八上三/下四譜圖等書㮣註七字致誤不少故本譜加豆字)
　(于旁以識之此調雖亦五十六字與玉樓春迥别沈/選蒋詞及無名氏作春風捏就腰兒細一首俱作玉)
　(樓春大誤即如小青天仙子後起二句反作上三下/四而沈亟稱之耳詞統改步蟾宫是巳而仍沈註曰)
　(有一士人訪妓開府作按宋周遵道豹隠紀談云此/阮郎中贈妓詞沈盖未考也又按周所載前起云東)
　(風捏就腰兒纎細後起云更䦨應是酒紅微褪皆四/字兩句亦與步蟾宫異自另是一調但今無可考耳)
　　又一體(五十七字/)　　　　　　　楊无咎
桂花馥郁清無寐覺身在廣寒宫裏憶吾家妃子舊遊
瑞龍腦暗藏葉底　不堪午夜西風起更颭颭萬絲斜
墜向曉來却是給孤園乍驚見黄金布地
　(憶吾家句上三下四與此調不合恐誤也向曉來句/比前多一字或曰遊字下乃誤落一時字此句與向)
　(曉來句前後相同耳此/論甚確但不敢擅添也)
　　又一體(五十九字/)　　　　　　　黄庭堅
蟲兒真箇惡靈利惱亂得道人眼起醉歸來恰似出桃
源但目斷落花流水　不如隨我歸雲際共作箇佳山
活計照清溪勻粉面插山花算終勝風塵滋味
　(醉歸來句八字照清溪句九字此前後恐亦/宜相同勻字必誤多若去之則與前調合矣)
　　芳草渡(五十五字/)　　　　　　　歐陽修
梧桐落蓼花秋烟初冷雨纔收蕭條風物正堪愁人去
後多少恨在心頭　燕鴻逺羌笛怨渺渺澄波一片山
如黛月如鈎笙歌散魂夢斷倚髙樓
　(前段平韻後/段平仄間用)
　　又一體(八十九字/)　　　　　　　周邦彦
昨夜裏又再宿桃源醉邀仙侣聽碧牕風快疎簾半巻
愁雨多少離恨苦方留連啼訴鳯帳曉又自匆匆獨自
歸去　愁顧滿懐淚粉瘦馬衝泥尋去路謾回首烟迷
望眼依稀見朱戸似癡似醉暗惱損凴䦨情緒澹暮色
看盡栖鴉亂舞
　(與前調迥别各仄聲字俱宜遵守盖此調音/響如斯也或曰謾囬首句五字望眼句七字)
　　徴招調中腔(五十五字/)　　　　　王安中
紅雲蒨霧籠天闕聖運叶星虹佳節紫禁曉風馥天香
奏九韶帝心恱　瑶堦萬嵗蟠桃結睿算永壺天風月
日觀㡬時六龍來金鏤玉牒告功業
　(金鏤句比前/尾多一字)
　　徴招(九十五字/)　　　　　　　　周　密
江籬揺落江楓冷霜空雁程先到萬景正悲秋奈曲終
人杳登臨嗟老矣問今古清愁多少一夢東園十年心
事恍然驚覺　腸斷紫霞深知音逺寂寂怨琴淒調短
髮已無多怕西風吹帽黄花空自好問誰識對花懐抱
楚山逺九辨難招更晩烟殘照
　(登臨嗟老矣應作登臨嗟巳老觀後黄花句可知此/句當叶韻也查趙以夫此句前段用起字後段用事)
　(字正叶袂翠意水等韻故知讀書論古當細心也寂/寂至懐抱俱同前段寂寂二字作平即同前霜空二)
　(字不可用仄萬景登臨短髮黄花四句如五言/詩奈曲終怕西風二句乃一字領句不可誤同)
　　鼓笛令(五十五字/)　　　　　　　黄庭堅
寳犀未解心先透惱殺人逺山微皺意淡言疎情最厚
枉教作著行官栁　小雨勒花時候抱琵琶為誰清痩
翡翠金籠思珍偶忽拚與山雞僝僽
　(後起比前/起少一字)
　　又一體(五十五字/)　　　　　　　黄庭堅
見來便覺情于我厮守著新來好過人道他家有婆婆
與一口管教㞘磨　副靖傳語木大鼓兒裏且打一和
更有些兒得處囉燒沙糖香藥添和
　(婆囉二字以平叶仄此又一平仄通叶體也後段不/宜叶兩和字豈有一可叶平乎大抵此詞全用俳語)
　(難明且㞘字字書不載恐有誤耳囉字叶婆可見不/音羅那切  按此第三句用平叶韻若不叶即與步)
　(蟾宫/同矣)
　　又一體(五十五字/)　　　　　　　黄庭堅
酒闌命友閒為戲打揭兒非常惬意各自輸贏只賭是
賞罰采分明須記　小五出來無事却跋翻和九底若
要十一花下死那管十三不如十二
　(後第二句六字/末二句共八字)
　　又一體(五十六字/)　　　　　　　黄庭堅
見來兩兩寜寜地眼厮打過如拳踢恰得嘗些香甜底
苦殺人遭難調戲　臘月望州坡上地凍著你影􁀙村
鬼你但那􁪱一處睡燒沙糖管好滋味
　(前後相同俳體恐有訛處􁀙字亦/字書不載踢字音替是入聲叶韻)
　　鼓笛慢(一百六字/)　　　　　　　秦　觀
亂花叢裏曽攜手窮艷景迷歡賞到如今誰把雕鞍鎖
定阻遊人來徃好夢隨春逺従前事不堪思想念香閨
正杳佳歡未偶難留戀空惆悵　永夜嬋娟未滿嘆玉
樓㡬時重上那堪萬里却尋歸路指陽闗孤唱苦恨東
流水桃源路欲回雙槳仗何人細與叮嚀問呵我如今
怎向
　(如今誰把至未偶與後那堪萬里至問呵相同但前/多一到字耳舊譜註鎖字斷句誤觀阻遊人以下與)
　(後指陽闗以下無一字平上去入不合阻字指字乃/一字領句也奈何亂註乎呵字上聲正與前偶字同)
　(而譜乃認作平聲可嘆獨不見朱希真滿路花以呵/字煞尾叶火褁等韻耶  按長卿聖求俱有鼓笛慢)
　(詞及詞林萬選載張仲宗一首查俱係水/龍吟想因起句及前結畧似故訛刻耳)
　　思歸樂(五十五字/)　　　　　　　栁　永
天幕清和堪宴聚相得盡髙陽儔侣皓齒善歌長袖舞
漸引入醉郷深處　晩嵗光隂能㡬許這巧宦不須多
取共君把酒勸杜宇再三喚人歸去
　(此調亦似於中好只前結句七字而前第三句/平仄與後段異於中好則皆用共君句平仄也)
　　翻香令(五十六字/)　　　　　　　蘇　軾
金爐猶煖麝煤殘惜香更把寳釵翻重聞處餘薰在這
一畨氣味勝従前　背人偷盖小蓬山更將沈水暗同
燃且圖得氤氲久為情深嫌怕斷頭烟
　(前後/同)
　　市橋栁(五十六字/)　　　　　　　蜀中妓
欲寄意渾無所有折盡市橋官栁看君著上春衫又相
将放船楚江口　後㑹不知何日又是男兒須要鎮長
相守茍富貴無相忘若相忘有如此酒
　(須字各刻作休字不通詞意云若是男兒須相守/到底也若作休字是回絶人口氣不要其相守矣)
　　鳳銜盃(五十六字/)　　　　　　　晏　殊
青蘋昨夜秋風起無限箇露蓮相倚獨凭朱闌愁放晴
天際空目斷遥山翠　彩牋長錦書細誰信道兩情難
寄可惜良辰好景歡娯地只恁空憔悴
　(後結比前/段少一字)
　　又一體(五十六字/)　　　　　　　晏　殊
留花不住怨花飛向南園情緒依依可惜倒紅斜白一
枝枝經宿雨又披離　凭朱檻把金巵對芳叢惆悵多
時何況舊歡新寵阻心期滿眼是相思
　(用平韻與前異前此詞夀域集亦載之末句作滿空/眼是相思則與  結同是六字但滿空眼不成語恐)
　(是空滿眼之誤也夀域又一首共五十七字末云空/牽惹病纏綿前後相同無誤因其前段缺九字故未)
　(取另列然/可従也)
　　又一體(六十三字/)　　　　　　　栁　永
追悔當初辜深願經年價兩成幽怨任越水呉山似屏
如障堪遊翫奈獨自慵抬眼　賞烟花聽絃管圖歡娯
轉加腸斷待時展丹青彊拈書信頻頻看又争似親相
見
　(比前調前後第/三句各多三字)
　　錦帳春(五十六字/)　　　　　　　戴復古
處處逢花家家插栁政寒食清明時候奉板輿行樂使
星隨後人間稀有　出郭尋仙繡衣春晝馬上列兩行
紅袖對韶華一笑勸國夫酒百千長夀
　(國夫字難解此為陳提舉奉母夫人遊庵/而作國夫或謂封某國夫人也前後同)
　　又一體(六十字/)　　　　　　　　辛棄疾
春色難留酒盃常淺更舊恨新愁相間五更風千里夢
看飛紅㡬片這般庭院　㡬許風流㡬般嬌嬾問相見
何如不見燕飛忙鶯語亂恨重簾不捲翠屏深逺
　(亂字偶合非/叶韻前後同)
　　鵲橋仙(五十六字/或加令字)　(有前後首次句俱叶者/)秦觀
纎雲弄巧飛星傳恨銀漢迢迢暗度金風玉露一相逢
便勝却人間無數　柔情似水佳期如夢忍顧鵲橋歸
路兩情若是久長時又豈在朝朝暮暮
　(前後同酒邊詞首句作合卺風流平仄異然不可従/  坦庵第四句摩孩羅荷葉傘兒輕偶多一字無此)
　(體也摩孩羅即摩合羅七夕之耍孩兒也北曲耍孩/兒調亦名摩合羅劉因前後首次句俱叶餘同不録)
　　又一體(八十七字/)　　　　　　　栁　永
届征途攜書劍迢迢匹馬東去慘離懐嗟年少易分難
聚佳人方恁繾綣便忍分鴛侣當媚景算密意幽歡盡
成辜負　此際寸腸萬緒慘愁顔斷魂無語和泪眼片
時㡬畨回顧傷心脈脈誰訴但黯然凝竚暮烟寒雨望
秦樓何處
　(與前調/迥别)
　　卓牌子(五十六字/或加慢字)　(子或作兒/)　　楊无咎
西樓天将晚流素月寒光正滿樓上笑揖姮娥似看羅
襪塵生鬢雲風亂　珠簾終夕捲判不寐䦨干凭煗好
在影落清樽冷侵香幄歡餘未教人散
　(似看下十字冷侵下十字本是相同但語氣前則上/六下四後則上四下六總之平仄無異氣可貫下也)
　(夕字照前段/應作平聲)
　　又一體(九十七字/)　　　　　　万俟雅言
東風緑楊天如畫出清明院宇玉艷淡泊梨花帶月胭
脂零落海棠經雨單衣怯黄昬人正在珠簾笑語相並
戲蹴秋千共攜手同倚闌干暗香時度　翠牕繡戸路
繚繞潛通幽處斷魂凝竚嗟不似飛絮閒悶閒愁難消
遣此日意緒無據奈酒醒春去
　(東風至經雨似前楊詞之前半單衣至時度似其後/半後翠窗以下較前段字少必有誤處無他作可考)
　(姑仍/之)
　　虞美人(五十六字/)　　　　　　　蔣　捷
絲絲楊栁絲絲雨春在𡨕濛處樓兒忒小不藏愁㡬度
和雲飛去覓歸舟　天憐客子郷闗逺借與花消遣海
棠紅近緑䦨干纔捲珠簾却又晚風寒
　(前後同兩結九字語氣或/可六字豆或可四字豆)
　　又一體(五十八字/)　　　　　　　閻　選
粉融紅膩蓮房綻臉動雙波慢小魚銜玉鬢釵横石榴
裙染象紗輕轉娉婷　偷期銀漢荷深處一夢雲兼雨
臂留檀印齒痕香深秋不寐漏初長盡思量
　(前後第四句各多一/字并結處兩叶韻)
　　樓上曲(五十六字/)　　　　　　　張元幹
樓上夕陽明逺水樓中人倚東風裏何事有情怨别離
低鬟背立君應知　東望雲山君去路腸斷迢迢盡愁
處明朝不忍見雲山従今休傍曲闌干
　(每二句一韻凡易四韻蘆川此調有/二首故照註平仄如右非臆斷也)
　　廳前栁(五十六字/)　　　　　　　趙師使
景清佳正倦客凝秋思浩無涯遞十里香芬馥桂初華
向碧葉露芳葩　為粟粒鵝兒情淡薄倩西風染就丹
砂不比黄金雨燦餘霞送幽夢到仙家
　(趙詞二首字極整齊可従查金谷亭前栁一詞雖多/兩字定與此是一調故附于此後其體用俳語字更)
　(參差不/可學也)
　　亭前栁(五十八字/)　　　　　　　石孝友
有件偷遮算好事大家都知被新冤家矍索後没别底
似别底也難為　識盡千千并萬萬那得恁海底猴兒
這百十錢一箇潑性命不分付待分付與誰
　(或曰此起結處與前不同何不另列一體余曰首起/處必有訛錯新冤家以下與前詞字句彷彿後起兩)
　(句亦同其後亦必有訛錯豈可另列一體以誤人且/題中亭字與廳字音本相近是決一調而傳寫各異)
　(耳本譜崇真尚實不欲多列新竒以/誇詳博也末句誰字上應落伊字)
　　夜遊宫(五十七字/)　　　　　　　周邦彦
葉下斜陽照水捲輕浪沈沈千里橋上酸風射眸子立
多時看黄昬燈火市　古屋寒牕底聽幾片井桐飛墜
不戀單衾再三起有誰知為蕭娘書一紙
　(後起五字異前照字射字再字俱用去聲妙甚如千/里放翁東堂夢窗蘆川皆詞家矩矱于此數字莫不)
　(用去聲可見讀詞與填詞須要熟玩深味方得其肯/綮不可謂遇仄填仄便以為無憾也看字為字亦得)
　(去為佳射眸子再三起放翁作去去上亦不拘然作/去平上者多  舊譜于照射等字註可平無足怪已)
　(乃于有字註可平不知何解而立多時作三字句有/誰知為蕭娘合作六字句本是前後一様而註乃兩)
　(様盖其所選刻者放翁之詞前云憶承恩嘆餘生今/至此故于恩字讀斷作上三下六後云恨君心似危)
　(欄難久倚故錯認心似二字相連作上六下三耳此/調作者頗多何竟未一覽遂以作譜乎即放翁尚有)
　(一首云想闗河雁門西豈可讀河雁二字相連耶従/夢窗稿末句對秋燈人㡬老刻作幾人老不可誤)
　(若用幾人調拗矣盖此句說離愁漸増作客者㡬畨/添老故佳若云㡬人無味且上云說與蕭娘何堪所)
　(寄情之蕭娘與㡬人/來往乎可為一笑)
　　一斛珠(五十七字魄/又名醉落)　　　　　南唐後主
曉粧初過沈檀輕注些兒箇向人微露丁香顆一曲清
歌暫引櫻桃破　羅袖裛殘殷色可盃深旋被香醪涴
繡牀斜凭嬌無那爛嚼紅茸笑向檀郎唾
　(醉落魄魄字音/托那字音糯)
　　又一體(五十七字/)　　　　　　　周　密
寒侵徑葉雁聲擊碎珊瑚屑硯凉閒試霜晴帖頌菊騷
蘭秋事正奇絶　故人又作江西别書樓虚度中秋節
碧欄倚徧誰人說愁是新愁月是舊時月
　(後起句平仄與前詞異宋人多用此體正字舊字用/去聲抑揚有調中字片玉逃禪用上聲然不如用平)
　(石屏詞有一首五十五字乃後/第三句誤落二字非有此體)
　　又一體(五十七字/)　　　　　　　史達祖
鴛鴦意惬空分付有情眉睫齊家蓮子黄金葉争比秋
苔靴鳳㡬畨躡　牆隂月白花重疊匆匆軟語屢驚怯
宫香錦字將盈箧雨長新寒今夜夢魂接
　(第二句用上三下四句法憶按草窗一首用憶憶憶/憶四箇疊字此是巧筆但  字入可作平上去不得)
　　又一體(五十七字/)　　　　　　　楊无咎
水寒江静浸一抹青山倒影樓外指㸃漁村近笛聲誰
噴驚起賔鴻陣　往事總歸眉際恨這相思情味誰問
泪痕空把羅襟印泪應啼盡争奈情無盡
　(前後第二句俱用上三下四句法笛聲句泪應句俱/用仄平平仄叶韻與前各異外字味字仄音不必學)
　(字沈氏選明詞有于後起作三/  兩句者吾不知其何所本也)
　　遍地花(五十七字/)　　　　　　　毛　滂
白玉欄邊自凝佇滿枝頭新彩雲雕霧甚芳菲繡得成
團砌合出韶華好處　㬉風前一笑盈盈吐檀心向誰
分付莫與他西子精神不枉了東君雨露
　(或云後起句七字吐字乃屬下句/又云新字是誤多者未知是否)
　　梅花引(五十七字/)　　　　　　万俟雅言
曉風酸曉霜乾一雁南飛人度闗客衣單客衣單千里
斷魂空歌行路難　寒梅驚破前村雪寒鷄啼落西樓
月酒腸寛酒腸寛家在日邊不堪頻倚欄
　(客衣單以下與後同客衣單酒腸寛俱疊一句雪月/二字換韻相叶譜圖失註大誤  此梅花舊調也詞)
　(隠此篇允為程式觀其千家二字平斷日二字仄行/頻二字平何等起調豈非名手明詞以青田為第一)
　(其斷日二字用暗未二字去聲甚妙但魂邊二字青/田亦用叶韻此則不叶或曰古人詞以真文元寒刪)
　(先同叶魂字十三元邊字一先故亦取用此論雖是/但邊字不妨魂字則與韻相去逺觀其前後韻無此)
　(等字此句定不須叶也況後王向等詞此句皆不用/韻可知  江城梅花引合調說見前江城子下  沈)
　(天羽作後起云清泪般酒兒傾潑玉容般花兒扯撒/如此上三下四句法真所謂笑斷人腸不惟于調中)
　(句字平仄全未夢見但問扯撒二字如何相連其下/云約藏胸舊巖松尤不成語而自選之且自評之曰)
　(字句音㫖獨𥪡壇坫人/亦以壇坫歸之異哉)
　　又一體(五十七字/)　(又名貧也樂/)　王特起
山之麓水之曲一灣秀色盤虚谷水溶溶雨濛濛有人
行李蕭蕭落葉中　人家籬落炊烟溼天外雲峰迷淡
碧野雲昬失前村溪橋路滑平沙沒舊痕
　(前詞只換頭二句改韻此竟四換韻矣此調平仄/不拘多用古詩句法為之觀髙仲常諸篇可見)
　　又一體(一百十四字/又名小梅花)　　　　　　向子諲
花如頰梅如葉小時笑弄堦前月最盈盈最惺惺閒愁
未識無計說深情一年空省春風面花落花開不相見
要相逢得相逢須信靈犀中自有心通　同杯杓同斟
酌千愁一醉都忘却花隂邊柳隂邊㡬回擬待偷憐不
成憐傷春玉瘦慵梳掠抛擲琵琶閒處著莫猜疑莫嫌
遲鴛鴦翡翠終自一雙飛
　(合前調之兩段為一復加一疊不相見與後閒處著/稍異不拘也偷憐憐字雖此調有古詩風致用平不)
　(妨然在此前後整齊調中畢竟用仄為妥其賀東山/作名小梅花句法同但有訛錯又落兩字  異于此)
　(者第三句車如雞栖馬如狗六七句不知我軰可是/蓬蒿人後起酌大斗更為夀余謂此數句不如向詞)
　(穏若篇中四字句法共四處賀于前段用不知我輩/誰問旗亭後段用當爐秦女爭奈愁來似有紀律此)
　(詞鴛鴦翡翠若作翡翠鴛鴦則與賀合矣葉余論此/調未免太鑿觀上王詞結處用葉中舊痕  舊兩仄)
　(髙仲常詞用人家人間兩人字皆平則知通篇全宜/以古氣行之不必拘拘于一字之間也但能古則可)
　(若謂格律不拘而隨意亂寫則不如/斤斤拘守之無弊耳知音者當擇焉)
　　踏莎行(五十八字/)　(又名栁長春/)　呉文英
潤玉籠綃檀櫻倚扇繡圈猶帶脂香淺榴心空疊舞裙
紅艾枝應壓愁鬟亂　午夢千山牕隂一箭香瘢新褪
紅絲腕隔江人在雨聲中晚風菰葉生秋苑
　(前後同楊炎于第二句不起韻第三句方起韻諸家/無此體蔡伸後起云一切見聞不可思議見可二字)
　(仄聲此係偶用禪家成/語亦無此體俱不可學)
　　轉調踏莎行(六十五字/)　　　　　曾　覿
翠幄成隂誰家簾幙綺羅香擁處觥籌錯清和将近春
寒更薄髙歌看􁍝􁍝梁塵落　好景良辰人生行樂金
盃無奈是苦相虐殘紅飛盡裊垂楊輕弱來嵗斷不負
鶯花約
　(裊垂楊句比春寒句多一字恐誤多否則春寒上落/一字看字斷字去聲觀後趙詞可見嵗字恐是年字)
　　又一體(六十六字/)　　　　　　　趙師使
宿雨纔收餘寒尚力牡丹将綻也近寒食人間好景筭
仙家也惜因循盡埽斷蓬萊跡　舊日天涯如今咫尺
一月五番□共懽集些兒夀酒且莫留半滴一百二十
箇好生日
　(前後同且莫留句五字正與前詞/同恐前詞春寒句乃落一字耳)
　　紅牕迥(五十八字/)　(又名紅牕影/)　周邦彦
㡬日來真箇醉不知道牕外亂紅巳深半指花影被風
揺碎　擁春酲乍起有箇人人生得濟楚來向耳畔問
道今朝醒未情性兒慢騰騰地惱得人又醉
　(愚謂此詞當于乍起分段識者詳之盖有箇人人是/後段起語不應連上句大約有箇二句抵前首二句)
　(來向二句抵不知二句情性句抵花影句惱得句得/字作平聲抵擁春酲句  按此與紅窗睡迥别故不)
　(類/聚)
　　小重山(五十八字/)　　　　　　　蔣　捷
晴浦溶溶明斷霞樓臺揺影處是誰家銀紅裙襇皺宫
紗風前坐閒鬬鬱金芽　人散樹啼鴉粉糰粘不住舊
繁華雙龍尾上月痕斜而今照冷淡白菱花
　(後起五字異前餘同此惜香樂府一首前結疎雨韻/入芭蕉必誤多一字  調作者甚多無前結獨六字)
　(之理粘字竹山又一首用半字風前坐東堂一首作/玉堂人此皆偶然不必従也  江月晃重山犯此調)
　(附西江/月後)
　　惜瓊花(五十八字/)　　　　　　　張　先
汀蘋白苕水碧每逢花駐樂隨處歡席别時攜手看春
色螢火而今飛破秋夕　河流如帶窄任輕□似葉何
計歸得斷雲孤鶩青山極樓上徘徊無盡相憶
　(此調只後起五字比前不同餘平仄無一字不合圖/譜于前結註八字後結註兩四誤任輕下落一舟字)
　(故似與前異夫上曰河流如帶矣則似葉者是何物/非舟而何豈一輕字可代舟乎況此正對前每逢花)
　(駐樂五字無足疑也故為□以補之看字平聲聲按/此詞用處破計盡四去聲字正是發調處用上  且)
　(不可而圖譜俱註作可平人見此註必取其順便可/填不知已受其誤拗而不覺矣嗟乎誰不知此字用)
　(平易于用去乃如三影之才夀且九十嵗而必苦苦/用此難用之字何其太不解事而見哂于今人也)
　
　
　
　
　
　
　
　
　
　
　
　
　詞律卷八
欽定四庫全書
　詞律卷九
　　　　　　　　　　　　　　宜興萬樹撰
　　花上月令(五十八字/)　　　　　　呉文英
文園消渴愛江清酒腸怯怕深觥玉舟曾洗芙蓉水瀉
清冰秋夢淺醉雲輕　庭竹不收簾影去人睡起月空
明瓦缾汲井和秋葉薦吟醒夜深重怨遥更
　(後起用仄/不叶餘同)
　　七娘子(五十八字/)　　　　　　　蔡　伸
天涯觸目傷離緒登臨況值秋光暮手撚黄花凴誰分
付雝雝落雁蒹葭浦　凴髙目斷桃溪路屏山樓外青
無數緑水紅橋鎖牕朱戸如今總是銷魂處
　(前後/段同)
　　又一體(六十字/)　　　　　　　　向子諲
山圍水繞髙唐路恨宻雲不下陽臺雨霧閣雲牕風亭
月戸分明攜手同行處　而今不見生塵步但長江無
語東流去滿地落花漫天飛絮誰知總是離愁做
　(前後第二句俱八字風謝無逸一首起句云風剪冰/花飛零絮此必冰花  剪誤刻也查諸家無此拗句)
　　繫裙腰(五十八字/)　　　　　　　魏夫人
燈花耿耿漏遲遲人别後夜凉時西風瀟灑夢初回誰
念我就單枕皺雙眉　錦屏繡幌與秋期腸欲斷淚偷
垂月明還到小牕西我恨你我憶你你爭知
　(前後/同)
　　又一體(六十一字/)　　　　　　　張　先
濃霜淡照夜雲天朦朧影画勾欄人情縦似長情月算
一年年又能得㡬畨圓　欲寄西江題葉字流不到五
亭前東池始有荷新緑尚小如錢問何日藕幾時蓮
　(前第四句後第一第四句俱用仄聲不叶而年錢二/字轉叶與前詞異前詞兩結俱三字三句此前段多)
　(算字後段多尚問二字但此問字/係誤多者此句宜與前又能得同)
　　朝玉堦(五十九字/)　　　　　　　杜安世
春色欺人拂眼清栁條緑絲軟雪花輕黄金纔鉞掩銀
屏隂沈深院静語嬌鶯　美人春困寳釵横惜花芳態
泪盈盈風流何處最多情千金一笑須信傾城
　(緑絲恐是絲緑纔鉞二字不可解必誤惜花句比前/段少一字恐是落去尾句應上五下三此乃兩四不)
　(審此體當如是或是誤也/作者従後載一體可耳)
　　又一體(六十字/)　　　　　　　　杜安世
簾捲春寒小雨天牡丹花落盡悄庭軒髙空雙燕舞翩
翩無風輕絮墜暗苔錢　擬將幽怨寫香牋中心多少
事語難傳思量真箇惡因縁那堪長夢見在伊邊
　(前後一様只後起句平仄不同觀前詞則換頭例應/平仄起選聲旁註平仄謂可與前段首句同不知所)
　(據而圖譜竟註/後段同前矣)
　　一剪梅(五十九字/)　　　　　　　李清照
紅藕香殘玉簟秋輕解羅裳獨上蘭舟雲中誰寄錦書
來雁字來時月滿樓　花自飄零水自流一種相思兩
處閒愁此情無計可消除纔下眉頭却上心頭
　(月滿樓或作月滿西樓不知此調與他詞異如裳思/來除等字皆不用韻原與四段排比者不同雁字句)
　(七字自是古調何必彊其入俗而添一西字以/凑八字乎人若欲填排偶之句自有另體在也)
　　又一體(六十字/)　　　　　　　　蒋　捷
一片春愁帶酒澆江上舟揺樓上帘招秋娘容與泰娘
嬌風又飄飄雨又瀟瀟　何日雲帆缷浦橋銀字箏調
心字香燒流光容易把人抛紅了櫻桃緑了芭蕉
　(此則通篇用韻四段四字八句皆排偶者矣其七字/句有四須記前後第一句之第二字俱是仄第四句)
　(之第二字俱用平不可誤也後村于後起句誤用酒/酣耳熱說文章不可従至鳳洲四七字句第二字俱)
　(用平尤誤而天羽/之謬又不足言矣)
　　又一體(六十字/)　　　　　　　　呉文英
逺目傷心樓上山愁裏長眉别後蛾鬟暮雲低壓小欄
杆教問孤鴻因甚先還　瘦倚溪橋梅夜寒雪欲消時
泪不禁彈剪成釵勝待歸看春在西牕燈火更䦨
　(眉鴻時窗四/字不叶韻)
　　又一體(六十字/)　　　　　　　　盧　炳
燈火樓臺萬斛蓮千門喜笑素月嬋娟㡬多急管與繁
絃巷陌喧闐畢獻芳筵　樂與民偕五馬賢綺羅叢裏
一簇神仙傳柑雅宴約明年盡夕留連滿汎金船
　(笑字裏字仄聲韓東浦作前後第二句亦用仄聲與/此盧詞同而第五句并用平不叶與後周詞同兹不)
　(另録誰友古前尾用姑且自寛自字仄坦庵用問誰/似他  字平似字仄俱不可學如夢窗之春到一分)
　(花瘦一分兩一字/則以入作平也)
　　又一體(六十字/)　　　　　　　　周邦彦
一剪梅花萬様嬌斜插疎枝畧㸃梅梢輕盈微笑舞低
回何事樽前拍手誤招　夜漸寒深酒漸消袖裏時聞
玉釧輕敲城頭誰恁促殘更銀漏何如且慢明朝
　(回字更字俱不叶韻不友/古一首止後第四句  叶)
　　冉冉雲(五十九字/)　　　　　　　盧　炳
雨洗千紅又春晩留牡丹倚欄初綻嬌婭姹偏賦精神
君看算費盡工夫㸃染　帶露天香最清逺太真妃院
粧體段拚對花滿把流霞頻勸怕逐東風零亂
　(尾句比前結少一字餘同又春晚最清逺用去平上/須従之不可杜撰  愚謂前後段宜同怕逐句乃誤)
　(落一/字也)
　　接賢賔(五十九字/)　　　　　　　毛文錫
香韉鏤襜五色驄值春景初融流珠噴沬躞蹀汗血流
紅　少年公子能乗馭金鑣玉轡瓏璁為惜珊瑚鞭不
下驕生百步千蹤信穿花従拂栁向九陌追風
　(此小令可不分段觀後/栁詞可知今仍其舊)
　　集賢賔(一百十六字/)　　　　　　栁　永
小樓深巷狂遊遍羅綺成叢就中堪人屬意最是蟲蟲
有画難描雅態無花可比芳容㡬回飲散良宵永鴛衾
鳳枕香濃算得人間天上惟有兩心同　近來雲雨每
西東誚惱損情悰縦然偷期暗㑹長是悤悤爭似和鳴
諧老免教斂翠啼紅眼前時暫疎歡宴盟言在更莫忡
忡待作真箇宅院方信有初終
　(與前詞同調只前是單調此以前調合為一段而加/後疊耳調名接集二字北音相同實一字也論花間)
　(在前該従接字但自北曲相沿至南曲皆有集賢賔/俱作集字不便作接故並列于此  按此詞除後起)
　(東字叶韻外前後俱宜相同羅綺句不應少一字恐/係脫落比前毛詞亦應五字盟言句比鴛衾句不應)
　(多一字若此句七字則鴛衾句亦應加一字矣其與/前毛詞較異者則首句不起韻有画争似二句少一)
　(字惟有誚惱方信三句比前值字向字領句者稍不/同而前信穿花下六字作兩句此合為一句是則宋)
　(體/耳)
　　散天花(六十字/)　　　　　　　　舒　亶
雲淡長空落葉秋寒江烟浪盡月随舟西風偏解送離
愁聲聲南去雁下汀洲　無奈多情去復留驪歌齊唱
罷泪爭流悠悠别恨㡬時休不堪殘酒醒凭髙樓
　(前後同圖譜于悠悠下註叶韻愚謂此調前後相合/無此處分二字之理其為七字句無疑此係詞理自)
　(應如此非本譜于别處譏人失註叶韻此詞註叶而/反改去也圖譜又于寒江句落一江字遂註七字句)
　(且註此調共五十九字遂與後段驪歌句兩様誤矣/  按此調與朝玉堦同只後起平仄同前段是兩體)
　　少年心(六十字/)　　　　　　　　黄庭堅
對景惹起愁悶染相思病成方寸是阿誰先有意阿誰
薄倖斗頓恁少喜多嗔　合下休傳音問你有我我無
你分似合歡桃核真堪人恨心兒裏有兩個人人
　(似合歡句比前少一字心兒裏下比前多一字則按/後段雖字有多少然語氣音響前後相同或前  阿)
　(字誤多後則有字誤多耳沈氏乃于末句作有兩個/人少一人字大謬人人乃詞家常用語如有個人人)
　(心裏人人之類況前用多真是平平煞此用個人/去平煞于聲調全拗矣  此詞用平仄兩叶者)
　　又一體(六十六字/)　　　　　　　黄庭堅
心裏人人暫不見霎時難過天生你要憔悴我把心頭
従前鬼著手摩挲抖擻了百病銷磨　見說那厮脾鱉
熱大不成我便與拆破待來時鬲上與厮噷則箇温存
著且教推磨
　(俳體字或有誤前詞惟兩結尾用平叶此前段用挲/磨二字平後末磨字又去聲可見通叶者總不拘也)
　　後庭宴(六十字/)　　　　　　　　無名氏
千里故郷十年華屋亂魂飛過屏山簇眼重眉褪不勝
春菱花知我銷香玉　雙雙燕子歸來應解笑人幽獨
斷歌零舞遺恨清江曲萬樹緑低迷一庭紅撲􁍝
　(前段同踏莎行後段全異圖註/重字低字可仄撲字可平不解)
　　撥棹子(六十字/)　　　　　　　　尹　鶚
風切切深秋月十朶芙蓉繁艷歇小檻細腰無力空贏
得目斷魂飛何處說　寸心恰似丁香結看看瘦盡胸
前雪偏挂恨少年抛擲羞覩見繡被堆紅閒不徹
　　又一體(六十一字/)　　　　　　　尹　鶚
丹臉膩雙靨媚冠子縷金装翡翠將一朶瓊花堪比窠
窠繡鸞鳯衣裳香窣地　銀臺蠟燭滴紅泪醁酒勸人
教半醉簾幙外月華如水特地向寳帳顛狂不肯睡
　(兩詞相同只醁酒句與前詞看看句平仄異然前段/冠子句與前詞十朶句與醁酒句合雖或不拘従此)
　(為妥至于将一朶句與後簾幙外同七字前詞偏挂/恨亦七字其小檻句上定落一凴字是則前詞缺而)
　(此調/全也)
　　又一體(六十一字/)　　　　　　　黄庭堅
歸去來歸去來攜手舊山歸去來有人共對月樽罍横
一琴甚處逍遥不自在　閒世界無利害何必向世間
甘幻愛與君釣晚烟寒瀨蒸白魚稻飯溪童供筍菜
　(此體雖大約與尹詞相合而用韻異首以平聲起韻/結句即換仄叶後段俱仄此又一平仄兩叶者  後)
　(起三字兩句異前詞與前段起處合而何必向比前/多一字蒸白魚三字即同上横一琴該三字尹詞亦)
　(皆三字句此則宜于稻飯/分句或十字一氣不拘)
　　蝶戀花(六十字/鳯栖梧)　(又名一籮金/明月生南浦)　(黄金縷/捲珠簾)　(鵲踏枝歡/魚水同)張　泌
六曲䦨干偎碧樹楊栁風輕展盡黄金縷誰把鈿筝移
玉柱穿簾燕子雙飛去　滿眼游絲兼落絮紅杏開時
一霎清明雨濃睡覺來鶯亂語驚殘好夢無尋處
　(夀域首句新月羞花影庭樹末三字仄平仄此係偶/然不可従又有一首前第四句画閣巢新燕聲喜後)
　(第四句苒苒光隂似流水又一首前第四句衰栁揺/風尚柔軟後第四句獨倚闌干暮山逺則全用仄平)
　(仄或有此體然作詞但従其多者可耳又兩首後起/句一云近來早是添顦顇一云新翻歸翅雲間雁平)
　(仄全異此則唐以後無此格詞統收明詞二首人間/玉簫起者誤矣譜圖既收蝶戀花又收一籮金誤其)
　(起句云武陵春色濃如酒平仄全反初謂因其全反/故疑是另體而收之也及觀所圖則仍註可平仄仄)
　(平平仄仄又曰後段同是亦明知其/與蝶戀花一様矣何必兩收之耶)
　　又一體(六十字/)　　　　　　　　石孝友
别來相思無限期欲說相思要見終無計擬寫相思持
送伊如何盡得相思意　眼底相思心裏事従把相思
寫盡凴誰寄多少相思都做泪一齊泪損相思字
　(期字平聲起韻第四句伊字平叶則此詞又一平仄/兩叶者矣  或曰期字恐是際字伊字恐是你字然)
　(舊刻如此期伊二字正是韻脚不敢議改故另列一/體于此又或云前後第二句兩思字亦是叶則未必)
　(耳/)
　　唐多令(六十字樓唐一作糖/又名南  令)　　　陳允平
何處是秋風月明霜露中算淒涼未到梧桐曾向垂虹
橋上看有㡬樹水邊楓　客路怕相逢酒濃愁更濃數
歸期猶是初冬欲寄相思無好句聊折贈雁來紅
　(前後對待無參差者夢窗一首第三句誤刻縦芭蕉/不雨也颼颼因多一字詞統遂註縦字為襯襯之一)
　(說不知従何而來詞何得有襯乎況此句句法上三/下四亦止可註也字為襯而不可註縦字襯也著譜)
　(示人而可率意為之耶愚謂也字必是誤多無疑即/不然亦竟依其體而填之不可立襯字一說以混詞)
　(格/也)
　　鞓紅(六十字/)　　　　　　　　　無名氏
粉香尤嫩霜寒可慣怎奈向春心已轉玉容别是一般
閒婉悄不管桃紅杏淺　月影玲瓏金隄波面漸細細
香風滿院一枝折寄故人雖逺莫輒使江南信斷
　(前後同只換頭首句用平凝按鞓紅乃牡丹名放翁/桃源憶故人詞一朶鞓紅  露東坡西江月詞蓬萊)
　(殿後鞓紅鞓音汀帶革也西廂角帶傲黄鞓宋待制/服紅鞓犀帶盖以花色如帶鞓之紅耳今所繫亦曰)
　(鞓帶而字書/音為丁誤也)
　　感皇恩(六十字/)　　　　　　　　張　先
廊廟當時共代工睢陵千里約逺相従欲知賔主與誰
同宗枝内黄閣舊有三公　廣樂起雲中湖山看画軸
兩仙翁武陵佳話㡬時窮元豐際徳星聚照江東
　(後起五字與前段異兩結同而譜註前六字後兩三/字且于舊字註可平若作者依之于舊有二字作兩)
　(字相連語如廊廟賔/主之類豈不大錯)
　　又一體(六十五字/)　　　　　　　趙長卿
碧水浸芙蓉秋風楚岸三嵗光隂轉頭換且留都騎未
許匆匆分散更持盃酒慇懃勸　休作等閒别離人看
且對笙歌醉須判如君才調掌得玉堂詞翰定應不久
勞州縣
　(此用仄韻而格調亦與前異轉頭換醉須判用仄平/仄是此調定格而譜圖註可作平仄仄甚怪若此三)
　(字作平仄仄豈成其為感皇恩乎試問古作家亦有/用平仄仄者乎且前段不註吾又不知其何說也)
　　又一體(六十七字/)　　　　　　　周邦彦
小閣倚晴空數聲鐘定斗柄垂寒暮天静朝來殘酒又
被春風吹醒眼前猶認得當時景　往事舊懽不堪重
省自嘆多愁更多病綺牕依舊敲遍闌干誰應斷腸明
月下梅揺影
　(兩結八字與前異去後段起句或作洞房見說或作/繁枝髙䕃或作此  常恨想所不拘因不係叶韻句)
　(不另録舊懽舊字多/用去聲者不可不知)
　　又一體(六十八字/)　　　　　　　周紫芝
無事小神仙世人誰㑹著甚來由自縈繫人生須是做
些閒中活計百年能㡬許無多子　近日謝天與片閒
田地作箇茅堂好打睡酒兒熟也贏取山中一醉人間
如意事只此是
　(與片閒田地五字然各/家俱用前六十七字體)
　　荷華媚(六十字/)　　　　　　　　蘇　軾
霞苞霓荷碧天然地别是風流標格重重青盖下千嬌
照水好紅紅白白　每恨望明月清風夜甚低迷不語
妖邪無力終須放船兒去清香深處住看伊顔色
　(霓字必蜺字乃入聲然此句難解恐有誤因他無/作者可証也妖應作夭音歪出自長慶詩自註)
　　玉堂春(六十一字/)　　　　　　　晏　殊
斗城池館二月風和烟煖繡戸珠簾日影初長玉轡金
鞍繚繞沙堤路㡬處行人映緑楊　小檻朱闌回倚千
花濃露香脆管清絃欲奏新翻曲依約林間坐夕陽
　(脆管下與前玉轡下同珠玉三詞如一/規矩森然學者不可依圖譜所註平仄)
　　破陣子(六十二字/)　(又名十拍子/)　晏　殊
燕子來時新社梨花落後清明池上碧苔三四㸃葉底
黄鸝一兩聲日長飛絮輕　巧笑東鄰女伴采桑徑裏
逢迎疑怪昨宵春夢好元是今朝鬬草贏笑従雙臉生
　(前後同飛雙二字平而上用日笑二字仄妙日笑或/有用平者然不如此發調四㸃夢好鬬草等去上俱)
　(妙/)
　　好女兒(六十二字/)　　　　　　　晏㡬道
緑徧西池梅子青時儘無端盡日東風惡更霏微細雨
惱人離恨沸路春泥　應是行雲歸路有閒泪灑相思
想旗亭望斷黄昬月又依前誤了紅牋香信翠袖歡期
　(想旗亭下與前同餘說見繡帶兒下而儘字想字上/聲而盡字望字去聲更字又字去聲  細雨與誤了)
　(去上聲如此發調豈非作家楊用修一首于霏微細/雨作紅拂當筵後段又依前句止四字又一首前段)
　(第三句止七字俱誤明/詞往往有差處勿錯従)
　　贊成功(六十二字/)　　　　　　　毛文錫
海棠未坼萬㸃深紅香包緘結一重重似含羞態邀勒
春風蜂來蝶去任遶芳叢　昨夜微雨飄灑庭中忽聞
聲滴井邊桐美人驚起坐聽晨鐘快教折取戴玉瓏璁
　(前後同夜字/不妨用平)
　　漁家傲(六十二字/)　　　　　　　周邦彦
灰㬉香融銷永晝蒲萄架上春藤秀曲角闌干羣雀鬬
清明後風梳萬縷亭前栁　日照釵梁光欲溜循堦竹
粉霑衣袖拂拂面紅新著酒沈吟久昨宵正是來時候
　(前後同惜香一首後段三字句不叶韻乃誤也用修/誤于拂拂句用仄平平仄平平仄天羽選徐小淑作)
　(前後首句俱反作次句平仄前次句反作首句平仄/大誤雖閨人所作當恕然以入選作後人矜式則不)
　(可/也)
　　又一體(六十二字/)　　　　　　　杜安世
疎雨才收淡淨天微雲綻處月嬋娟寒雁一聲人正逺
添幽怨那堪往事思量遍　誰道綢繆兩意堅水萍風
絮不相縁舞鑑鸞腸虚寸斷芳容變好將憔悴教伊見
　(前後首次句俱平韻餘用仄叶此調亦平仄通叶者/  杜詞又一首第一句毎到春來長如病第五句奈)
　(向後期全無定後第三句天賦多情翻成恨俱拗兹/不另録而其前第三句不慣被人抛擲日竟不叶韻)
　(則更係/傳訛矣)
　　定風波(六十二字/)　　　　　　　歐陽炯
暖日閒牕映碧紗小池春水浸晴霞數樹海棠紅欲盡
争忍玉閨深掩過年華　獨凭繡牀方寸亂腸斷淚珠
穿破臉邊花鄰舎女郎相借問音信教人羞道未還家
　(平一韻仄三韻是定格也圖譜因收葉石林詞其第/一仄用見淺第二仄用伴斷第三仄用暮雨遂註伴)
　(斷叶前見淺之韻是使人必于後起兩句叶前三四/兩句矣悮甚悮甚定風波作者最廣何竟不一閱而)
　(輒作譜耶用修于首句用客中冬至夜/偏長平仄誤學者勿因沈選謂有此格)
　　又一體(六十二字/)　　　　　　　蘇　軾
好睡慵開莫厭遲自憐冰臉不時宜偶作小紅桃杏色
閒雅尚餘孤瘦雪霜姿　休把閒心隨物態何事酒生
微暈沁瑶肌詩老不知梅格在吟詠更看緑葉與清枝
　(仄句俱不換韻坡按定風波調自五代迄宋作俱無/不換仄韻之體  公九首亦惟此一詞不叶作者不)
　(必従/之)
　　又一體(六十三字/)　　　　　　　孫光憲
簾拂疎香斷碧絲泪衫還滴繡黄鸝上國獻書人不在
凝黛晚庭又是落紅時　春日自長心自促翻覆年來
年去負前期應是秦雲兼楚雨留住向花枝誇說月中
枝
　(後結多一字多按此依花間舊刻録之但恐/花枝枝字誤  作者只依前歐陽體可耳)
　　又一體(九十九字/)　　　　　　　張　翥
恨行雲特地髙寒牢籠好夢不定婉娩年華淒涼客況
泥酒渾成病画欄深碧牕静一樹瑶花可憐影低映怕
明月照見青禽相並　素衾正冷又寒香枕上薫愁醒
甚銀牀霜凍山童未起誰汲牆隂井玉笙殘錦書迥應
是多情道薄倖争肯等閒孤負西湖春興
　(山童下與前段淒涼下同只等閒/句比前少一怕字後栁詞亦然)
　　又一體(一百字/)　　　　　　　　栁　永
自春來慘緑愁紅芳心是事可可日上花梢鶯穿栁帶
猶壓香衾卧暖酥銷膩雲嚲終日厭厭倦梳裹無那恨
薄情一去音書無箇　早知恁般麽悔當初不把雕鞍
鎖向雞牕只與鸞牋象管拘束教吟詠鎮相隨莫抛躱
針線閒拈伴伊坐和我免使少年光隂虚過
　(比前詞只後起句多一字詠字不叶韻免使少年作/仄仄仄平三處異耳余斷以為即是前調後起句應)
　(従栁作盖如膩雲嚲等仄平仄句篇中多用之則此/恁般麽亦不誤也麼字去聲免使句應従張作盖照)
　(前段薄情一去平仄可也至詠字無不叶之理必是/和字去聲而訛寫詠字無疑也  又竹坡有定風波)
　(令查係琴調相/思引故此不列)
　　又一體(一百四字/)　　　　　　　栁　永
竚立長堤澹蕩晚風起驟雨歇極目蕭疎栁萬株掩映
箭波千里走舟車向此人人奔名競利念蕩子終日驅
馳争覺鄉闗轉迢遞　何意繡閣輕抛錦字難逢等閒
度嵗奈泛泛旅迹厭厭病緒近來諳盡宦遊滋味此情
懐總寫香牋憑誰與寄算孟光争得知我繼日添憔悴
　(與前體又别何意二字向刻前尾今改正為後起句/玩走舟車至競利似對後此情懐至與寄該于車字)
　(豆人字句然亦/一氣貫下也)
　　蘇幕遮(六十二字鬆令/又名髩雲)　　　　　周邦彦
鬢雲鬆眉葉聚一闋離歌不為行人駐檀板停時君看
取數尺鮫鮹半是梨花雨　鷺飛遥天尺五鳯閣鸞坡
看即飛騰去今夜長亭臨别處斷梗飛雲盡是傷情緒
　(結句不惟定格如此而聲響亦不得不然譜于前結/註云可用平平平仄仄真天下之大竒也且此調前)
　(後皆同而美成隴雲沈一闋末句云斷雨殘雲只怕/巫山曉嘯餘譜落去雨殘二字作斷雲只怕巫山曉)
　(謂有六十字一體而以此六十二字者命為第二體/無論此調作者頗多無七字尾者若七字則竟與蝶)
　(戀花同矣有何難辨況片玉本集原有雨殘二字而/各譜竟將不全之句列為一格何其率略也且斷雲)
　(亦不成語故明中葉以後詞調廢閣間有為之者原/未究心故吴純叔于此調末句云薔薇著雨胭脂瘦)
　(正坐舊刻譜之誤也沈氏不能辨正取/以入選陋矣  因此詞故又名髩雲鬆)
　　明月逐人來(六十二字/)　　　　　張元幹
花迷珠翠香飄羅綺簾旌外月華如水煗紅影裏誰㑹
王孫意最樂昇平景致　長記宫中五夜春風鼓吹遊
仙夢輕寒半醉鳯幃未暖歸去薰濃被更問陰晴天氣
　(遊仙夢下與前簾旌外下同李持正作誰㑹句用暗/塵香拂面鳯幃句用玉輦待歸平仄各異然此等句)
　(前後相同従蘆/川此詞為正)
　　别怨(六十三字/)　　　　　　　　趙長卿
嬌馬頻嘶曉霜濃寒色侵衣鳯帷私語處翻成離怨不
勝悲更與叮嚀祝後期　素約諧心事重來了比看相
思如何見得明年春事濃時穏乗金腰褭來爛醉玉東
西
　(别怨二字恐係詞題而非調/名然他無作者莫可考証矣)
　　殢人嬌(六十四字/)　　　　　　　毛　滂
雲做屛風花為行帳屏帳裏見春模様小晴未了輕隂
一餉酒到處恰如把春拈上　官栁黄輕河堤緑漲花
多處少停蘭槳雪邊花際平蕪疊嶂這一段淒涼為誰
悵望
　(這一段淒涼宜作一句但此調前後相同各家多于/三字一豆故如此註然此九字一氣或三或五作豆)
　(不拘/也)
　　又一體(六十八字/)　　　　　　　蘇　軾
滿院桃花盡是劉郎未見於中更一枝纎軟仙家日月
笑人間春晚濃睡起驚飛亂紅千片　密意難窺羞容
易見平白地為伊腸斷問君終日怎安排心眼須信道
司空自來見慣
　(第二句比前調多二字笑人間怎安排二句俱多一/字  珠玉詞于兩結句作平仄仄平平仄或仄仄平)
　(平平仄可以不拘但别家俱與蘇詞同耳蘇又于盡/是句作滿城燈火無數恐是燈火滿城之誤也又栁)
　(詞于仙家二句如前毛詞俱作四字而問君二句上/四下五字此調前後一様無參差之理或前段悮少)
　(或後段悮多故不另/列六十三字之體)
　　黄鐘樂(六十四字/)　　　　　　　魏承班
池塘烟暖草萋萋惆悵閒宵含恨愁坐思堪迷遥想玉
人情事逺音容渾似隔桃溪　偏記同歡秋月低簾外
論心花畔和醉暗相攜何事春來君不見夢魂長在錦
江西
　(後起平仄與前異意舊譜俱于宵字心字斷句其下/七字太拗今以愚  註之如右此調他無可攷然如)
　(此讀亦/不錯也)
　　輥繡毬(六十四字/)　　　　　　　趙長卿
流水奏鳴琴風月浄天無星斗翠嵐堆裏蒼巖深處滿
林霜膩暗香凍了那禁頻嗅　馬上再三回首因記省
去年時候十分全似那人風韻柔腰弄影冰腮退做成
消瘦
　(輥音滚曲調因有滚繡毬異按冰腮退句比暗香凍/了少一字或定體兩結互  或係誤落或前誤多了)
　(字無他詞/可証也)
　　侍香金童(六十四字/)　　　　　　蔡　伸
寳馬行春緩轡隨油壁念一瞬韶光堪重惜還是去年
同醉日客裏情懐倍添悽惻　記南城錦逕名園曾遍
歴更栁下人家似織此際凭欄愁脉脉滿目江山莫雲
空碧
　(此際下與前/還是下同)
　　又一體(六十五字/)　　　　　　　趙長卿
一種春光占斷東君惜算穠李昭華争並得粉膩酥融
嬌欲滴端的尊前舊曾相識　向夜䦨酒醒霜濃寒又
力但只與冰姿添夜色繡幙銀屏人寂寂只許劉郎暗
傳消息
　(但只與句比前詞更栁下句多一字該愚謂前/詞恐人家下落一字盖此句照前段  八字也)
　　握金釵(六十四字/)　　　　　　　呂渭老
風日困花枝晴蜂自相趂晚來紅淺香盡整頓腰肢暈
殘粉絃上語夢中人天外信　青杏巳成雙新樽薦櫻
笋為誰一和銷損數著歸期又不穏春去也怎當他清
晝永
　(前後同所用四箇仄平仄處俱是去平上聖求/他作俱同不可擅改和字去聲不可作平讀)
　　醉春風(六十四字/)　　　　　　　趙徳仁
陌上清明近行人難借問風流何處不歸來悶悶悶回
雁峰前戲魚波上試尋芳信　夜永蘭膏燼春睡何曾
穏枕邊珠泪㡬時乾恨恨恨惟有牕前過來明月照人
方寸
　(悶恨二字三疊去譜圖註平仄謂後段與前段同不/知春睡句睡字  曾字平與前行人句相反只可云)
　(不拘不可云相同也又或謂兩段宜同非俱照前即/俱照後亦是明髙深甫于回雁二句惟有二句皆先)
　(用平平仄仄後用仄仄平平顛/倒矣何沈氏新集必愛之耶)
　　行香子(六十四字/)　　　　　　　趙長卿
驕馬花驄栁陌經従小春天十里和風箇人家住曲巷
牆東好軒牕好體面好儀容　燭灺歌慵斜月朦朧夜
新寒斗帳香濃夢回画角雲雨匆匆恨相逢恨分散恨
情鍾
　(前後同結句/多作三排)
　　又一體(六十六字/)　　　　　　　蒋　捷
紅了櫻桃緑了芭蕉送春歸客尚蓬飄昨宵穀水今夜
蘭臯奈雲溶溶風淡淡雨瀟瀟　銀字笙調心字香燒
料芳蹤乍整還凋待将春恨都付春潮過窈娘堤秋娘
渡泰娘橋
　(比前多奈字過字作者多宗此體送春歸料芳蹤二/句平仄有不拘者然正體是仄平平且亦易填故不)
　(旁註詞此後起兩句/與前  俱是叶韻者)
　　又一體(六十六字/)　　　　　　　蘇　軾
攜手江村梅雪飄裙情何限處處消魂故人不見舊曲
重聞向望湖樓孤山寺湧金門　尋常行處題詩千首
繡羅衫與拂輕塵别來相憶知有人人有湖中月江邊
栁隴頭雲
　(此後起兩句俱用仄不叶韻者不望湖樓下三句湖/中月下三句皆用偶句然散亦  妨若石屏于望湖)
　(樓作文章公與前蒋詞雲溶溶三平聲字雖不拘/亦到底不宜學也樓字照後月字用仄亦不拘)
　　又一體(六十六字/)　　　　　　　黄　昇
寒意方濃㬉信才通是晴陽暗拆花封冰霜作骨玉雪
為容看體清癯香淡泞影朦朧　孤城小驛斷角殘鐘
又無邊散與春風芳心一㸃幽恨千重任雪霏霏雲漠
漠月溶溶
　(此後起首句仄/次句叶韻者)
　　又一體(六十六字/)　　　　　　　晁補之
前嵗裁桃今嵗成蹊更黄鸝久住相知微行清露細履
斜暉對林中侶閒中我醉中誰　何妨到老常閒常醉
任功名生事俱非衰顔難彊拙語多遲但酒同行月同
坐影同歸
　(此首句不起韻次句方韻者琴/趣二首皆同侣字仄聲不拘)
　　又一體(六十八字/)　　　　　　　杜安世
黄金葉細碧玉枝纎初暖日當乍晴天向武昌溪畔於
彭澤門前陶潛影張緒態兩相牽　數株堤面㡬樹橋
邊嫩垂條絮蕩輕綿繫長江舴艋拂深院秋千寒食下
半和雨半和烟
　(此首句用仄不起韻者其中間四字四句前後俱加/一字陶潛影寒食下二句上少一領句字與前趙詞)
　(同/)
　　獻衷心(六十四字/)　　　　　　　歐陽炯
見好花顔色争笑東風雙臉上晚粧同閉小樓深閣春
景重重三五夜偏有恨月明中　情未巳信曽通滿衣
猶自染檀紅恨不如雙燕飛舞簾櫳春欲暮殘絮盡栁
條空
　(閉小樓下前後同恨不如下九字即前段閉小樓下/九字亦即後詞被嬌娥下九字譜乃前註一五一四)
　(後註九字而後詞又/註一五一四何也)
　　又一體(六十九字/)　　　　　　　顧　夐
繡鴛鴦枕暖畫孔雀屏欹人悄悄月明時想昔年懽笑
恨今日分離銀釭背銅漏永阻佳期　小爐烟細虚閣
簾垂㡬多心事暗地思惟被嬌娥牽役魂夢如癡金閨
裏山枕上始應知
　(前段次句第四句各五字與前/詞異後段起四句皆四字亦異)
　　麥秀兩岐(六十四字/)　　　　　　和　凝
涼簟鋪斑竹鴛枕並紅玉臉蓮紅眉栁緑胸雪宜新浴
淡黄衫子裁春縠異香芬馥　羞道交回燭未慣雙雙
宿樹連枝魚比目掌上腰如束嬌嬈不争人拳跼黛眉
微蹙
　(前後同蓮字舊刻訛邉字今改正争/字宜仄此亦訛因未確審不敢改)
　　風中栁(六十四字/)　　　　　　　劉　因
我本漁樵不是白駒空谷對西山悠然自足北牕疎竹
南牕叢菊愛村居數間茅屋　風烟草屨滿意一川平
緑問前溪今朝酒熟幽泉歌曲清泉琴筑欲歸來故人
留宿
　(前後同只風烟句用平平仄仄與首句仄仄平平不/同想調當如此即如謝池春前後起句亦平仄全異)
　(此所謂/過變也)
　　又一體(六十六字/)　　　　　　　孫夫人
銷減芳容端的為郎煩惱髩慵梳宫妝草草别離情緒
待歸來都告怕傷郎又還休道　利鎻名韁㡬阻當年
歡笑更那堪鱗鴻信杳蟾枝髙折願従今須早莫辜負
鏡中人老
　(前後第四句不叶五句多一字後起與首同與前詞/異按此篇與謝池春一字無異因前詞第四句前後)
　(叶韻而謝池春無此體故另列焉然細諷玩確是同/調也如此則後起或是名韁利鎖耳譜註平仄謬甚)
　　喝火令(六十五字/)　　　　　　　黄庭堅
見晚情如舊交疎分巳深舞時歌處動人心烟水數年
夢魂無處可追尋　昨夜燈前見重題漢上襟便愁雲
雨又難禁曉也星稀曉也月西沈曉也雁行低度不㑹
寄芳音
　(後段比前多曉也二句九字魂按此調前後相同不/應中多二句恐前有脫落夢  當是魂夢則可斷句)
　(與後結相同矣或謂前後自是各異前段原于數年/分句夢魂下乃七字句耳然觀兩起處相同而無處)
　(下五字與不㑹下五字/亦合當以魂夢為是)
　　芭蕉雨(六十五字/)　　　　　　　程　垓
雨過涼生藕葉晚庭消盡暑渾無熱枕簟不勝香滑爭
奈寳帳情生金尊意惬　玉人何處夢蝶思一見冰雪
須寫個帖兒丁寧說試問道肯來麽今夜小院無人重
樓有月
　(結語二句/前後同)
　　解珮令(六十五字/)　　　　　　　蔣　捷
春晴也好春隂也好著些兒春雨越好春雨如絲繡出
花枝紅裊怎禁他孟婆合皁　梅花風悄杏花風小海
棠風驀地寒峭嵗嵗春光被二十四風吹老楝花風爾
且慢到
　(繡出句即同後被二十句不應前六後七恐繡字/上落一字也今姑照舊列之若是史詞則全矣)
　　又一體(六十六字/)　　　　　　　史達祖
人行花塢衣沾香霧有新詞逢春分付屢欲傳情奈燕
子不曾飛去倚珠簾詠郎秀句　相思一度濃愁一度
最難忘遮燈私語澹月梨花借夢來花邉廊廡指春衫
淚曾濺處
　(前後/同)
　　又一體(六十七字/)　　　　　　　晏㡬道
玉堦秋感年華暗去掩深宮團扇無情緒記得當時自
剪下機中輕素㸃丹青画成秦女　涼襟猶在朱絃未
改忍霜紈飄零何處自古悲涼是情事輕如雲雨倚么
絃恨長難訴
　(前起一句後起二句不用韻掩深宫句多一/字  王千秋一首前結落一字非有此體)
　　淡黄栁(六十五字/)　　　　　　　姜　䕫
空城曉角吹入垂楊陌馬上單衣寒惻惻看盡鵝黄嫩
緑都是江南舊相識正岑寂　明朝又寒食彊攜酒小
橋宅怕梨花落盡成秋色燕燕飛來問春何在唯有池
塘自碧
　(正岑寂不應屬在上段乃過變處首句也無論體裁/一定如此可玩味而得之即論文理一正字一又字)
　(恰是相呼應語相連何疑此姑照舊録之/作者不可泥刻本而仍其謬也圖譜刻是)
　　垂絲釣(六十六字/)　　　　　　　呉文英
聽風聽雨春殘花落門掩乍倚玉䦨旋剪天豔攜醉靨
放遡溪游纜波光掩映燭花黯澹　碎霞澄水呉宫初
試菱鑑舊情頓減孤負深杯灔衣露天香染通夜飲問
漏移㡬㸃
　(按此調本宜如此分段而各家集中俱是訛刻如龍/川詞千里詞則于游纜處分段逃禪詞則于光掩處)
　(分段尤可笑者片玉詞于澄水分段則竟不是叶韻/矣于是圖譜以波光掩三字為前結且平仄亂註而)
　(作此調者遂遵而弗改矣可嘆哉今將各家對明而/為定之曰第一聽字必仄第三聽字必去第四雨字)
　(可以起韻亦可不必次句春殘花門必平落字必仄/第三句必三仄一平而乍玉二字用去尤妙第四句)
　(剪字必仄只逃禪用平結句黯字必仄只龍川用平/當従其多者後段起處亦同舊字頓字夜字漏字㡬)
　(字俱必仄去聲尤妙歴觀諸家無不如此乃所謂譜/者皆必取而混之果何意耶通夜飲句周調本作梁)
　(燕語現有片玉詞可據千里和周亦曰無限語而譜/妄增一字作梁間燕語遂使失調且因而註題下作)
　(六十七字豈不大謬乎刻遡字應作溯掩字不宜重/出飲字不是韻此亦誤  也首句花落亦誤刻落花)
　(查各家前後段六字句俱平平平仄平仄此必係花/落故為正之龍川于通夜飲作遐夀身亦誤刻若如)
　(遐夀身之不通龍川當時/亦不能中状元矣一笑)
　
　
　
　
　
　
　
　
　
　詞律巻九
欽定四庫全書
　詞律巻十
　　　　　　　　　　　　　　宜興萬樹撰
　　錦纒道(六十六字/)　　　　　　　宋　祁
燕子呢喃景色乍長春晝覩園林萬花如繡海棠經雨
胭脂透栁展宮眉翠拂行人首　向郊原踏青恣歌攜
手醉醺醺尚尋芳酒問牧童遙指孤村道杏花深處那
裏人家有
　(沈天羽云諸本作尋芳酒問牧童說不去詞譜欲羨/問字又不必故定作尚尋芳問酒余謂詞有定律豈)
　(得以羨字解之乂豈得以不必二字委之俱誤矣愚/意醉醺醺句同前覩園林句不應多一字問牧童有)
　(何說不去小杜詩借問酒家何處有牧童遙指杏花/村原是問牧童故牧童荅應也況此處句法原與前)
　(不同何故要去問字或云牧童句該于道字讀㫁盖/此句雖不叶韻而與前海棠句聲響相合觀下二句)
　(一四一五可見明吳純叔于道字用平聲誤矣或/前海棠句亦是八字而上落一字也此則未必)
　　玉梅令(六十六字/)　　　　　　　姜　䕫
疎疎雪片散入溪南苑春寒鎖舊家亭館有玉梅幾樹
背立怨東風髙花未吐暗香巳逺　公來領客梅花能
勸花長好願公更健便揉春為酒剪雪作新詩拚一日
繞花千轉
　(髙字恐贅盖自春寒以下/前後同也更字恐是長字)
　　謝池春(六十六字/)　(又名賣花聲/)　陸　游
賀監湖邊初繫放翁歸棹小園林時時醉倒春眠驚起
聴啼鶯催曉嘆功名誤人堪笑　朱橋翠徑不許京塵
飛到挂朝衣東歸欠早連宵風雨捲殘紅如掃恨樽前
送春人老
　(前後同只後起句作平平仄仄異觀黄子常與喬夢/符諸作亦如此平仄此是換頭也  放翁詞精警無)
　(敵如此詞用諸去聲字可愛醉倒欠早去上尤妙譜/按此調又名賣花聲因浪淘沙亦名賣花聲故本)
　(各歸其正名不列賣花聲之目字按此詞格律放翁/歸棹京塵飛到宜仄平平仄京  應去聲恐誤耳放)
　(翁精練必不然也觀其别作用少字故字可見時時/醉倒東歸欠早必平平仄仄别作淒涼病驥晴嵐暖)
　(翠可見啼鶯催曉連宵風雨必平平平仄别作臨風/清泪羣仙同醉可見誤人堪笑送春人老必仄平平)
　(仄誤送去聲尤妙别作伴人兒戲露桃開未可見驚/字風字亦必用平聲此乃詞中句法抑揚相間起腔)
　(妙處不可混亂譜圖罔知槩註平仄互用使一調聲/響俱壞矣更謂小園林嘆功名挂朝衣恨樽前之仄)
　(平平皆可平平仄尤為無理又云聴捲可平啼殘可/仄是不知此是一字領句而欲作五言詩讀也謬甚)
　　謝池春慢(九十字/)　　　　　　　李之儀
殘寒銷盡疎雨過清明後花徑欵殘紅風沼縈新皺乳
燕穿庭戸飛絮沾襟袖正佳時仍晩晝著人滋味真箇
濃如酒　頻移帶眼空只恁厭厭瘦不見又思量見了
還依舊為問頻相見何似長相守天不老人未偶且將
此恨分付庭前栁
　(前後同只天不老句與正佳時平仄異查張子野作/前云徑莎平後云歡難偶是定格應如此耳  按此)
　(詞不見又思量與前花徑句同用平聲住句為問頻/相見與前乳燕句同用仄聲住句子野作則前段與)
　(此相同後段于不見句用秀艷過施粉不作平/聲住句矣雖或不拘不如此詞前後合轍為妥)
　　青玉案(六十六字/)　　　　　　　史達祖
蕙花老盡離騷句緑染遍江頭樹日午酒消聴驟雨青
榆錢小碧苔錢古難買東君住　官荷不礙遺鞭路被
芳草將愁去多定紅樓簾影暮蘭燈初上夜香初駐猶
自聴鸚鵡
　(此調多有參差此詞前後第二/句皆六字古字駐字俱叶韻者)
　　又一體(六十六字/)　　　　　　　沈端節
使君標韻如徐庾更名節髙千古卧治姑溪纔小駐閒
雲無定陽春有脚又作南昌去　興來亭上清歌度盡
能唱公詩句記取諸生臨别語從容占對天顔應喜千
萬留王所
　(此與前詞同而脚/字喜字不叶韻者)
　　又一體(六十六字/)　　　　　　　趙長卿
恍如遼鶴歸華表閱盡人間巧天乞一堂山對遶㣲波
不動岸巾時照照見星星好　舞風荷盖從欹倒碧樹
生涼自天杪誰識元龍胸次浩騎􁯆欲去引杯獨嘯醉
眼青天小
　(此前第二句用五字/後第二句用七字者)
　　又一體(六十七字/)　　　　　　　賀　鑄
凌波不過横塘路但目送芳塵去錦瑟年華誰與度月
樓花院綺牕朱戸惟有春知處　碧雲冉冉衡臯暮綵
筆空題㫁腸句試問閒愁知幾許一川烟草滿城風絮
梅子黄時雨
　(此前第二句六字後第二句七字戸字絮字叶韻者/  各調中惟此為中正之則人因此詞呼為賀梅子)
　(詞情詞律髙壓千秋無怪一時推服涪翁有云解道/江南腸㫁句世間惟有賀方囘信非虚言  按此詞)
　(和者甚衆然于戸絮二字俱不叶韻涪翁甞用語浦/二字為叶而不和其原字想亦因戸絮二字掣肘也)
　(雖曰不拘亦是㣲疵總之似此絶作難為和耳知幾/許三字逃禪作尋靈藥金谷作如何也琴趣作彤庭)
　(沓皆拗/不可從)
　　又一體(六十七字/)　　　　　　　吳文英
東風客雁溪邊道帶春去隨春到認得踏青香徑小傷
髙懷逺亂雲深處目㫁湖山杳　梅花似惜行人老不
忍輕飛送殘照一曲秦娥春態少幽香誰採舊寒猶在
歸夢啼鶯曉
　(此同賀詞而處字在字不卟韻者此格作者最多餘/送殘照仄平仄與前㫁腸句三字同此定格也嘯)
　(猶刻作㫁腸句註七字不註可平可仄不差也圖譜/則註㫁字可平腸字可仄遂致游移而選聲更誤刻)
　(腸㫁句其旁反不註可仄可平則是以平仄仄為此/句定格人若從便而填之大失體矣各家此作極多)
　(惟逃禪有一首此句末用凝不掃三字恐是偶筆然/凝字可讀去聲不字可作平聲亦或不誤也  他如)
　(書舟蘆川知稼等後四字句叶而前不叶海野審/齋等前四字句叶而後不叶因字句同不另録)
　　又一體(六十七字/)　　　　　　　張　榘
西風亂葉溪橋樹秋在黄花羞澀處滿袖塵埃推不去
馬蹄濃露雞聲淡月寂歴荒村路　身名多被儒冠誤
十載重來慢如許且盡清尊公莫舞六朝舊事一江流
水萬感天涯暮
　(此第二句用七字者惜香亦有此體于查惜香又一/首于羞澀處三字作兩眉聚石孝友  推不去作落)
　(平野片玉前起作良夜燈光簇如豆後起作玉體偎/人情何厚後第三句作雨散雲收眉兒皺恵洪于前)
　(第三句作日永如年愁難/度平仄稍異茲皆一録)
　　又一體(六十八字/)　　　　　　　曹　組
碧山錦樹明秋霽路轉陡疑無地忽有人家臨曲水竹
籬茅舍酒旗沙岸一笑漁樵市　淒涼只恐鄉心起鳳
樓逺囘頭慢凝睇何處今宵孤館裏一聲征雁半窗明
月總是離人泪
　(此後第二句用八字者陳瓘一首亦作正千里瓊瑤/未輕掃  凡作詞須將古名篇紬繹諷詠自得其音)
　(節段落如此調為體甚繁用字稍異而其聲響則莫/非青玉案也沈氏新集收吳文定公作前段次句云)
　(要遊時春常盡時字用平聲不協然猶于三字分豆/也至後段次句云可惜情懷不順則青玉案内無此)
　(六字相連句法亦無此聲響在作者原於文章政事/之外遊戲為之疎節濶目無足為異選者將以垂示)
　(後人觀沈氏所論字句自謂考究精當足以為譜乃/不能訂正其咎安辭乎僕以弇鄙之識而作此狂妄)
　(之言極知開罪先賢取詬時俗然寸心之愚不能自/緘況為此針砭將以救世之誤服藥者想沈公有靈)
　(亦曲諒其責備/賢者之心也)
　　聲聲令(六十六字/)　　　　　　　俞克成
簾移碎影香褪衣襟舊家庭院媆苔侵東風過盡暮雲
鎖緑窗深怕對人閒枕剰衾　樓底輕陰春信㫁怯登
臨㫁腸魂夢兩沉沉花飛水逺便從今莫追尋又怎禁
驀地上心
　(舊家下與後㫁腸下同今字似乎用韻然此句同前/暮雲鎖不必叶恐原是此字之訛耳怕對人與後又)
　(怎禁句同嘯餘未辨三字豆句將閒字刻作間字誤/矣怕對人間猶不妨也枕剰衾三字豈不可笑  明)
　(髙深甫作兩結云儼風走漁陽甲兵都付與東風戰/爭陽風二字平而走與二字反仄謬甚盖不知枕地)
　(二字必用去聲故其上必用人禁二字平聲也此正/與戀繡衾結句同如髙詞則竟與栁梢青太常引慶)
　(春宮等調中一句同矣豈得為聲聲令乎如/此失調而選之以誤後人沈氏之無識甚矣)
　　聲聲慢(九十六字/)　　　　　　　石孝友
花前月下好景良辰厮守日許多時正美之間何事便
有輕離無端珠泪暗䔩染征衫㸃㸃紅滋最苦是殷勤
宻約做就相思　咿啞櫓聲離岸魂㫁處髙城隠隠天
涯萬水千山一去定失花期東君鬬來無賴散春紅㸃
破梅枝病成也到而今著個甚醫
　(殷勤句四字與諸家不同恐落一字然文義不差/不敢謂其訛錯故收為一體作者但從後調可耳)
　　又一體(九十七字/)　　　　　　　吳文英
雲深山塢烟冷江臯人生未易相逢一笑燈前釵行兩
兩春容清芳夜爭真態引生香撩亂東風探花手與安
排金屋懊惱司空　憔悴欹翹委佩恨玉奴消瘦飛趂
輕鴻試問知心尊前誰最情濃連呼紫雲伴醉小丁香
纔吐㣲紅還解語待攜歸行雨夢中
　(此則各家所通用之體也一笑至花手試問至解語/前後同恨玉奴句惜香作空記得當時平仄異亦不)
　(拘行雨夢中四字用平仄仄平乃一定之律歴考各/家作此體者無不皆然如此方是聲聲慢也行字夢)
　(窗間用起字上聲猶可若夢字自古無用平聲者即/仄韻詞亦于此字必用仄聲譜圖岸然註曰可平大)
　(可駭異不知有何所據嗚呼妄矣若後所載周趙二/詞乃九十九字者後結句用十二字其體原與此各)
　(別不得以此十字結者比而同之也若用此十字結/之體則萬萬無夢字用平之理也  按此調惟有此)
　(體與仄韻二格及九十九字平仄各二格譜圖所分/五體可駭今備指其謬于左其所云第一體者收稼)
　(軒開元盛日一首前段第三四句云十里芬芳一枝/金粟玲瓏後云枉學丹蕉葉底偷染妖紅本皆上四)
　(下六譜乃以前為上四下六後為上六下四豈枉學/丹蕉不可作四字讀乎此總不知詞有前後相合之)
　(理也又後段第二第三句被西風醖釀徹骨香濃原/上五下四兩句乃認定被字以下合為九字句不知)
　(何意其後各體皆因此而收也其所云第二體停雲/靄靄一首因認定前詞九字句將後段第二第三句)
　(列初榮枝葉再競春風註為上三下六謂與前九字/句不同夫列初榮枝葉五字與被西風醖釀五字何)
　(異而收為第二體乎嘯餘既誤作圖譜者自應出已/意裁審何以仍訛襲謬若此至嘯餘之所以誤者因)
　(不識榮字是八庚韻音盈而讀作一東韻音雄遂謂/此句列初榮是三字句叶通篇濛從等韻其不通尤)
　(甚稼軒此詞本櫽陶詩謂方見佳樹之列于東園者/枝葉初榮今又見其再競春風矣故上用嘆息二字)
　(下接以日月于征也今以列初榮作一句其義理安/在稼軒真寃矣又第三四句前既下相畢丹蕉處認)
　(差故于此篇謂其前後皆上四下六遂另收作一體/矣其所謂第三體亦以此十字彊分上六下四另收)
　(一體不知此十字語氣一貫四字㫁六字㫁皆無碍/音節詞中如此類者最多此尚不解何以論定其所)
　(謂第四體本是用仄韻者乃不註因仄韻另收而曰/前同第三體後同第一體惟第三句四字第四句六)
　(字余閲之初甚不解細思之則彼仍以第二第三句/九字合為第二句而指枉學丹蕉十字為第三四句)
　(且仍謂上六下四故收此為第四體耳至所謂第五/體其謬尤甚如吳詞還解語三字待攜歸三字行雨)
　(夢中四字定格應爾各家皆同即其前四體所收辛/詞無不同他若各家用仄韻者亦無不同即其所收)
　(第五體詞未云有皓月照黄昏眠又未得亦無不同/也乃以有皓月照黄昏為六字句故又另列作第五)
　(體豈有皓月三字不許其㫁句乎真所不解矣此類/往往皆然不能盡舉姑臚列于此以告天下之信譜)
　(圖而誤者夢又按草窗燕泥沾粉一首于清芳句作/多憐漂泊  窗春星當戸一首于釵行句作暗䔩文)
　(梁俱係誤落二/字非有此體也)
　　又一體(九十七字/)　　　　　　　髙觀國
壺天不夜寶炬生香光風蕩搖金碧月灧水痕花外峭
寒無力歌傳翠簾盡捲誤驚囘瑤臺仙跡禁漏促拚千
金一刻未酬佳夕　捲地香塵不㫁最得意輸他五陵
狂客楚栁吳梅無限眼邊春色鮫鮹暗中寄與待重尋
行雲消息乍醉醒怕南樓吹㫁曉笛
　(用仄韻從來此體皆收易安所作盖其遒逸之氣如/生龍活虎非描塑可擬其用字竒横而不妨音律故)
　(卓絶千古人若不及其才而故學其筆則未免類狗/矣觀其用上聲入聲如慘字戚字盞字㸃字滴字等)
　(原可作平故能諧恊非可泛用仄字而以去聲填入/也其前結正傷心却是舊時相識于心字豆句然于)
　(上五下四者原不拗所謂此九字一氣貫下也後段/第二三句憔悴損如今有誰忺摘句法亦然如髙詞)
　(應以最得意為豆然作者于輸他住句亦不妨也余/恐人因易安詞髙難學故録竹屋此篇又最得意句)
　(稼軒作是傳家合在玉皇香案上五字竟與髙詞相/反然平聲調内本是如此總之不拘耳  或曰子論)
　(譜謂宜一字不茍有若鐵板而忽于句法及上入作/平等又作籠統顢頇之語豈非矛盾余應之曰所以)
　(嘵嘵辨論者在不可假借處若于音律不爽則原無/妨碍何必拘泥此中自有一定之理在君但平心細)
　(閲髙聲頻讀自當于喉吻間得之/豈可漫無主張而隨意作囈語乎)
　　又一體(九十九字勝慢/晁集作勝)　　　　　周　宻
瓊壺敲月白髮簮花十年一夢揚州恨入琵琶小憐重
見灣頭樽前謾題金縷奈芳情巳逐東流還送逺甚長
安亂葉都是閒愁　次第重陽近也看黄花緑酒只合
遲留脆栁無情不堪重繫行舟百年正消幾别對西風
休賦登樓怎去得怕淒涼時節團扇悲秋
　(平韻後結與前結同另為一體琴趣亦有此體詞亦/精因其第四句用㫁腸如雪與前諸家不合故録此)
　(篇其後段于看黄花句作别後縦青/青平仄與惜香空記得當時同不拘)
　　又一體(九十九字/)　　　　　　　趙長卿
金風玉露緑橘黄橙商秋爽氣飄逸南斗騰光應是間
生賢出照人紫芝眉宇更仙風誰能儔匹細屈指到小
春時候恰則三日　莫論早年富貴也休問文章有如
椽筆堯舜逢君啟沃定知多術而今且張錦幄麝煤泛
暖香鬱鬱華堂裏聴瑤琴輕弄水仙新律
　(仄韻後結亦與前/結同另為一體)
　　酷相思(六十六字/)　　　　　　　程　垓
月挂霜林寒欲墜正門外催人起奈離别如今真個是
欲住也留無計欲去也來無計　馬上離情衣上泪各
自箇供顦顇問江路梅花開也未春到也須頻寄人到
也須頻寄
　(前後同兩結疊韻汲古/刻書舟詞落箇字誤)
　　慶春澤(六十六字/)　　　　　　　張　先
飛閣危橋相倚人獨立東風滿衣輕絮還記憶江南如
今天氣正白蘋花遶堤漲流水　寒梅落盡誰寄方春
意無窮青空千里愁草樹依依闗城初閉對月黄昏角
聲傍烟起
　(此調六十六字前後各三十三字其句法乃是照合/者或曰滿衣句六字憶江南句七字後段自當亦如)
　(前此草字乃翠字之訛盖前則滿衣輕絮還記後則/青空千里愁翠也人因里字似叶韻故于千里㫁句)
　(草樹又似相連故認為愁草樹依依以致前後不一/耳余曰記憶草樹自當相連前段原是滿衣輕絮為)
　(句絮字非韻乃三影借叶也若照前說則上用/記字不應下複憶字上用青字不應下複翠字)
　　又一體(一百字臺/即髙陽)　(或加慢字/)　　劉叔安
燈火烘春樓臺浸月良宵一刻千金錦步成蓮彩雲簇
仗難尋蓬壺影動星毬轉映兩行寶珥瑤簮恣嬉遊玉
漏聲催未歇芳心　笙歌十里誇張地記年時行樂憔
悴而今客裏情懷伴人間笑閒吟小桃未盡劉郎老把
相思細寫瑤琴怕歸來紅紫欺風三徑成陰
　(按此調與髙陽臺字字相同舊草堂兩收之以此為/慶春澤以僧皎如紅入桃腮一首為髙陽臺盖以此)
　(篇後起七字用仄不卟皎如後起六字叶韻也愚謂/如此長調必不以一字多少而分兩調從昔致疑不)
　(敢臆㫁及閲竹山髙陽臺後起云臞翁一㸃清寒性/人情終似蛾兒舞正用七字不叶韻猶恐有誤又查)
　(王沂孫後起云一枝芳信應難寄江南自是離愁苦/張炎後起云當年燕子知何處因爽然自信髙陽臺)
　(即慶春澤而輯草堂者未之校勘耳何況後之著譜/作圖者耶今將舊譜所收髙陽臺録後以備查對)
　(紅髙陽臺九十九字韶華巳破三分人僧皎如空教/  入桃腮青囘栁眼              不歸來)
　(草怨王孫平明幾㸃催花雨夢半闌欹枕初聞問東/君因甚將春老却閒人  東郊十里香塵旋安排玉)
　(勒整頓雕輪趂取芳時去尋島上紅雲朱衣引馬黄/金帶筭到頭總是虛名莫閒愁一半悲秋一半傷春)
　(試與慶春澤對証豈非一調舊譜兩收不惟不辨且/將前結註問東君因甚為一句將春老却閒人為一)
　(句竟不知是一三字兩四字句法而諸家從之于是/圖譜選聲皆相沿而未察獨不見其後結莫閒愁三)
　(字下兩句各四字乎然則竹山之好傷情春也難留/人也難留亦可讀好傷情春也為一句難留人也難)
　(留為一句乎何其忽畧如此而後段以莫閒愁至悲/秋作七字句又不足竒矣  譜又註前叔安詞以蓬)
　(壺影動為四字句星毬轉映為四字句兩行寶珥瑤/簮為六字句此調除兩起三句外餘字句無不合一)
　(奈何全不照管也獨又按竹山亦有用平叶如皎如/者又一首前結云  裊鞭梢笑不成七字後起云春)
　(愁吟未了烟林曉人謂換頭八字兩仄叶宜另一體/余曰此汲古誤以前尾春字移加後首耳非有此體)
　　鳳凰閣(六十七字/)　　　　　　　趙師使
正薰風初扇黄梅暑溽並搖雙槳去程速那更黄流浩
淼白浪如屋動歸思離愁萬斛　平生竒觀頗快江山
寓目日斜雲定晩風熟白鷺飛來㸃破一川明緑展十
幅瀟湘画軸
　(白鷺下十字上四下六似與前那更下十字稍異然/是一氣分豆不拘且于破字分㫁亦不妨也盖並揺)
　(下與後日斜下同耳/思字觀字皆去聲)
　　又一體(六十七字/)　　　　　　　葉清臣
遍園林緑暗渾如翠幄下無一片是花蕚可恨狂風横
雨忒煞情薄盡底把韶華送却　楊花無奈是處穿簾
透幙豈知人意正蕭索春去也這般愁没處安着怎奈
何黄昏院落
　(春去也下六字與前段可恨句六字不同更與前詞/亦異嘯餘以這般愁連下作七字不知没處安著乃)
　(四字句正對上忒煞情薄也字煞音晒是去聲處亦/去聲也前詞浪字亦同只川  作平恐是片字之訛)
　(耳是花蕚是字正蕭索正字與前詞去字晩字定格/仄聲又前詞暑浩萬寓画此詞翠横送透院皆去聲)
　(是調中喫𦂳處譜俱/註可平豈有此理)
　　夢行雲(六十七字/)　　　　　　　吳文英
簟波皺纎縠朝炊熟眠未足青奴細膩未拚真珠斛素
蓮幽怨風前影搔頭斜墜玉　画欄枕水垂楊梳雨青
絲亂如乍沐嬌笙微韻晩蟬亂秋曲翠陰明月勝花夜
那愁春去速
　(朝炊下與後青絲下同若照青絲亂句則熟字是偶/合非叶韻也未拚句可疑照後晩蟬句恐有訛字勝)
　(字平聲語或云朝炊/青絲二  皆六字句)
　　看花囘(六十七字/)　　　　　　　栁　永
玉墄金堦舞舜干朝夜多懽九衢三市風光麗萬家急
管繁絃鳳樓臨綺陌佳氣非烟　雅俗熙熙物態妍忍
負芳年笑筵歌席連宵盡在旗亭斗酒十千賞心何處
好惟有樽前
　(萬家句六字而在旗亭句七字又一首前反七字而/後反六字必皆誤也此調兩疊相符作者或前後俱)
　(六或前後/俱七可也)
　　又一體(一百一字/)　　　　　　　蔡　伸
夜久涼生庭院漏聲頻促念昔勝遊舊地對画閣層巒
雨餘烟簇新詩暗藏小字霜刀刋翠竹攜素手細繞囘
塘芰荷香裏彩鴛㝛　别後想香消膩玉帶圍減削寛
金粟雖有鱗鴻錦素奈事與心違佳期難卜擬解愁腸
萬結惟憑尊酒緑望天涯㫁魂處醉拍闌干曲
　(用仄韻與/前調迥別)
　　又一體(一百一字/)　　　　　　　周邦彦
蕙風初散輕煗霽景澄潔秀蕋乍開乍斂帶雨態烟痕
春思紆結危絃弄響來去驚人鸎語滑無賴處麗日樓
臺亂絲岐路總竒絶　何計解黏花繫月嘆冷落頓辜
佳節猶有當時氣味挂一縷相思不㫁如髮雲飛帝國
人在雲邊心暗折語東風共流轉謾作匆匆别
　(首句比前詞平仄異危絃至語滑雲飛至暗折俱上/四下七比前新詩與擬解上六下五不同景字思字)
　(㫁字用仄字亦異山谷亦有此體而危絃與雲飛四/字句前用歡意未闌後用暗想當時因體同且有訛)
　(字故不録仄片玉又一首前起云秀色芳容明眸就/中竒絶平  與此不同眸字恐誤恐是媚字其危絃)
　(句用平平仄仄雲飛句用仄仄平平想不拘也/尾句用與他衫袖裛平仄與前異恐誤不可從)
　　又一體(一百三字/)　　　　　　　趙彦端
注目正江湖浩蕩烟雲離屬美人衣蘭佩玉澹秋水凝
神陽春翻曲烹鮮坐嘯清淨五千言自足横劍氣南斗
光中浩然一醉引雙鹿　囘雁未歸書未續夢草處舊
芳重緑誰想瀟湘嵗晩為喚起長風吹飛黄鵠功名異
時圯上家傳謝寵辱待封留拜公堂下授我長生録
　(首句第二字即起韻又一首云愛日報疎梅動意春/前呼得餘與前詞大約相同衣字去聲此句玉字用)
　(韻與前詞異初疑偶合及觀後詞竹字知是用叶者/時字恐應是日字然此十一字總是一串或四或六)
　(㫁句皆可拜公堂下比前詞多一字其别作云未妨/遊戲亦同後起句前詞上三下四介庵别作亦同惟)
　(此用上四下三亦另為一體功名下十一字/別作云他年妙髙臺上優曇㑹堪折稍異)
　　又一體(一百四字/)　　　　　　　趙彦端
端有恨留春無計花飛何速檻外青青翠竹鎮髙節凌
雲清陰常足春寒風袂帶雨穿牕如利鏃催處處燕巧
鶯慵幾聲鈎輈呌雲木　看波面垂楊蘸緑最好是風
流烟沐陰重薰簾未捲正泛乳新芽香飄清馥新詩恵
我開巻醒然欣再讀嘆詞章過人華麗擲地勝如金玉
　(起異尾句多一字用此調何速用平仄翠竹用去仄/常足用平仄利鏃  去仄雲木用平仄蘸緑用去仄)
　(烟沐用平仄未捲用去仄清馥用平仄再讀用去仄/金玉用平仄相間用之此是詞眼不可不知觀前所)
　(載各篇及未録諸作無不皆然故知閉門造車出而/合轍非有䂓矩尺寸車可信手而造耶  輈字宜用)
　(仄聲查考工毛詩俱/無音仄者此誤也)
　　三奠子(六十七字/)　　　　　　　王　惲
悵神光奕奕天上良宵花露溼翠釵翹風囘鸞扇影愁
滿紫雲軺恨相望雖一水隔三橋　朱絃寂寂心思迢
迢人未老髩先凋翻騰驚世故機巧到鮫鮹涼夜永簫
聲咽篆烟飄
　(後起句比前起/少一字餘同)
　　兩同心(六十八字/)　　　　　　　晏幾道
楚鄉春晩似入仙源拾翠處閒尋流水踏青路暗惹香
塵心心在栁外青帘花下朱門　對景且醉芳樽莫話
銷魂好意思曽同明月惡滋味最是黄昏相思處一紙
紅牋無限啼痕
　(只換頭一句異前餘同此詞用詩韻十三元故用源/字起韻不知此字入詞實與餘音不叶今人皆知分)
　(用不宜/效之矣)
　　又一體(六十八字/)　　　　　　　黄庭堅
一笑千金越樣情深曽共結合歡羅帶終須效比翼文
禽許多時靈利惺惺驀地昬沉　自從官不容針直至
而今你共人女邊著子爭知我門裏挑心記攜手小院
囘廊月影花陰
　(首句即/起韻)
　　又一體(六十八字/)　　　　　　　栁　永
竚立東風㫁魂南國花光媚春醉瓊樓蟾彩過夜遊香
陌憶當時酒戀花迷役損詞客　别有眼長腰搦痛憐
深惜鴛衾冷夕雨淒淒錦書㫁暮雲凝碧想别來好景
良時也應相憶
　(字句同上但用仄耳叶韻上一字/俱用平方有調圖譜概作可仄誤)
　　又一體(七十二字/)　　　　　　　杜安世
巍巍劒外寒霜覆林枝望衰栁尚色依依暮天靜雁陣
髙飛入碧雲際江山秋色遣客心悲　蜀道㟓嶮行遲
瞻京都迢逓聴巴峽數聲猿啼惟獨箇未有歸計謾空
悵望每每無言獨對斜暉
　(比前晏詞前後第二句第五句各多一字逓/字計字乃是以仄叶平此又一平仄兩叶者)
　　佳人醉(六十九字/)　　　　　　　栁　永
暮景蕭蕭雨霽雲淡天髙風細正月華如水金波銀漢
瀲灧無際冷浸書幃夢㫁却披衣重起臨軒砌　素光
遙指因念翠眉音塵何處相望同千里儘凝睇厭厭無
寐漸曉雕欄獨倚
　(姑依韻分句恐有訛錯未必確然臨軒砌恐是後段/起句圖譜以夢㫁下分句却披衣至軒砌為八字句)
　(或又曰前起該四字三句/因無他作難以訂正耳)
　　且坐令(七十字/)　　　　　　　　韓　玉
閒院落悞了清明約杏花雨過臙脂綽𦂳了千秋索鬬
草人歸朱門悄掩梨花寂寞　書萬紙恨憑誰托纔封
了又揉却寃家何處貪歡樂引得我心兒惡怎生全不
思量著那人人情薄
　(前後/全異)
　　月上海棠(七十字/)　　　　　　　陸　游
蘭房繡戸厭厭病嘆春酲和悶甚時醒燕子空歸幾曽
傳玉闗音信傷心處獨展團窠瑞錦　薰籠消歇沉烟
冷泪痕深展轉看花影漫擁餘香怎禁他峭寒孤枕西
牕曉幾聲銀缾玉井
　(前後同甚字看字必要去聲觀後所載段詞及放翁/别作用泪字寄字可見或曰酲字深字是暗用平韻)
　(未/必)
　　又一體(七十字/)　　　　　　　　段成已
酒盃何似浮名好一入枯腸太山小喚醒夢中身鶗鴂
數聲春曉昻頭處幾㸃青山屋杪　人生得計魚游沼
視過眼花陰向來少須卜一枝安笑月底驚烏三繞無
窮事畢竟何時是了
　(喚醒句須卜句比前詞各多一字一八句七字/視過眼句八字而平仄聲響亦與前詞不同)
　　惜黄花(七十字/)　　　　　　　史達祖
涵秋寒渚染霜丹樹尚依稀是來時夢中行路時節正
思家逺道仍懷古更對著滿城風雨　黄花無數碧雲
欲暮美人兮美人兮未知何處獨自捲簾櫳誰為開樽
俎恨不得御風歸去
　(前後同美人兮巧借上三字非疊句也後或曰尚依/稀二句是換稀時兩個平韻自相為叶  段美人兮)
　(兩個兮字亦是叶前平韻此說/亦新但未知確否附筆于此)
　　惜黄花慢(一百八字/)　　　　　　楊旡咎
霽空如水襯落木墜紅遙山堆翠獨立閒堦數聲蟬度
風前幾㸃雁横雲際已涼天氣未寒時問好處一年誰
記笑聲裏摘得半釵金蕋來至　横斜為挿烏紗更揉
碎泛入金樽瓊蟻滿酌霞觴願人□壽百千可奈此時
情味牛山何必獨沾衣對佳節惟應歡醉看睡起曉蝶
也愁花顇
　(只換頭多二字結尾少二字餘同願人句同前數聲/句必無五字之理偶落無疑為□補之墜字泛字去)
　(聲不可平或謂時字衣/字亦以平叶仄未必)
　　又一體(一百八字/)　　　　　　　吳文英
送客吳臯正試霜夜冷楓落長橋望天不盡背城漸杳
離亭黯黯恨水迢迢翠香零落紅衣老暮愁鎖殘栁眉
梢念瘦腰沈郎舊日曽繫蘭橈　仙人鳳咽瓊簫悵㫁
魂送逺九辯難招醉鬟留盼小牕剪燭歌雲載恨飛上
銀霄素秋不解隨船去敗紅趂一葉寒濤夢翠翹怨紅
料過南譙
　(用平韻處夢窗詞七寶樓臺拆下不成片段然其用/字精審  嚴確可愛如此調有二首其所用正試夜)
　(望背漸翠念痩舊繫鳳悵送醉載素夢翠怨料諸去/聲字兩篇皆相合律呂之學必有不可假借如此)
　　千秋嵗(七十一字/)　　　　　　　謝　逸
楝花飄砌䔩䔩清香細梅雨過蘋風起情隨湘水逺夢
遶吳峯翠琴書倦鷓鴣喚起南牕睡　宻意無人寄幽
恨憑誰洗修竹畔疎簾裏歌餘塵拂扇舞罷風掀袂人
散後一鈎淡月天如水
　(只後起一句換五字餘同圖譜云歌餘句可作仄仄/平平仄竒而情隨句又得免改何也  青田後第三)
　(句良㑹知何許乃刻者誤落一字沈氏謂/有少一字格謬也青田豈如此疎畧哉)
　　又一體(七十一字/)　　　　　　　葉夢得
雨聲蕭瑟初到梧桐響人不寐秋聲爽低簷燈暗淡画
幕風來往誰共賞依稀記得船篷上　拍岸浮輕浪水
濶菰蒲長向别浦收横網綠簑衝暝色艇子搖雙槳君
莫忘此情猶是當時唱
　(首句不起韻誰共賞君莫忘皆叶韻者○/姑溪一首前後起句俱不用韻茲不備録)
　　又一體(七十二字/)　　　　　　　李之儀
柔腸寸折解袂留清血藍橋動是經年别掩門春絮亂
欹枕秋蛩咽檀篆滅鴛衾半擁空牀月　妝鏡分來缺
塵汚菱花潔嘶騎逺鳴機歇宻封書錦字巧綰香囊結
芳信絶東風半落梅梢雪
　(第三句七字六一亦有此作而此調雖畧有㕘差大/約尾上三字句可叶可不叶  兩起句以叶為妥)
　　千秋嵗引(八十二字/)　　　　　　王安石
別館寒砧孤城画角一派秋聲入寥廓東歸燕從海上
去南來雁向沙頭落楚臺風庾樓月宛如昨　無奈被
些名利縳無奈被他情擔閣可惜風流總閒却當初謾
留華表語而今誤我秦樓約夢闌時酒醒後思量著
　(與前調迥别其平仄宜悉遵之庾不可讀平醒不可/讀仄圖譜于此調只一庾字作可平誤餘俱不議改)
　(使此詞得成全璧手眼獨髙急表而讃之書明人徐/元玉一首亦自名為千秋嵗引因繙沈氏  讀之令)
　(人訝絶今全録于後以見/作詞選調不可不致審也)
　(風千秋嵗引雨/  攪栁  絲)　(揉花/)　(纈蚤過了清徐元玉/          明時節)
　(鞦新來燕子蹴語何場多人老去鶯花飛未歇翠都/    韆院    踘          蹤絶  踏青拾)
　(休說/月)　(從是已誰/  前  自)　(馬走/無情)　(章臺雪是誰簫弄秦樓/緒可奈而今更離别)
　(千一囘頭人結/  里腸百)
　　西施(七十一字/)　　　　　　　　栁　永
栁街燈市好花多盡讓美璚娥萬嬌千媚的的在層波
取次梳妝自有天然態愛淺画雙蛾　㫁腸最是金閨
客空憐愛奈伊何洞房咫尺無計枉朝珂有意憐才每
遇行雲處幸時恁相過
　(後起用仄第二句六字與前段異取次句有意句俱/九字一氣第六字下畧豆亦可盡愛幸三字皆領句)
　(與的的無計二句雖/同五字而句法各殊)
　　又一體(七十二字/)　　　　　　　栁　永
苧蘿妖艷世難□善媚悅君懷後庭恃愛寵盡使絶嫌
猜正恁朝歡暮宴情未足早江上兵來　捧心調態軍
前死羅綺旋變塵埃至今想怨魂無主尚徘徊夜夜姑
蘇城外當時月但空照荒臺
　(難字下原缺一字後庭下恐有訛錯多後庭句/比前調萬嬌句至今句比洞房句各  一字)
　　惜奴嬌(七十一字/)　　　　　　　晁補之
歌闋瓊筵暗失金貂侶說衷腸丁寧囑付棹舉帆開黯
行色秋將暮欲去待却囘髙城巳暮　漁火烟村但觸
目傷離緒此情向阿誰分訴那裏思量爭知我思量苦
最苦睡不著西風夜雨
　(前後同只後第二句六字欲去最苦乃叶韻兩字句/友古詞只是唱曲兒詞中認意只替火桶兒與奴㬉)
　(睡讀者不覺其在兩字用韻因于題下訛註一/作粉蝶兒不知粉蝶兒自另一調判然不同也)
　　又一體(七十二字/)　　　　　　　史達祖
香剝酥痕自昨夜春愁醒髙情寄冰橋雪嶺試約黄昬
便不誤春昬信人靜倩嬌娥留連秀影　吟鬢簮香巳
㫁了多情病年年待將春管領鏤月描雲不枉了閒心
性謾聴誰敢把紅顔比並
　(第二句六字與後段同句按此句自應六字晁詞恐/有脱字也此調凡七字  于第六字皆用仄聲如此)
　(詞雪秀管比是也間有用平者不如從仄為是故未/註可平友古于將春管領句作三字誰敢把上多一)
　(字皆誤刻無此體也至惜香一首本是少字韻而以/香後為叶更于不枉了閒心性作捧出金盞銀臺金)
　(盞相連又不叶韻且/作平聲訛而愈訛矣)
　　又一體(七十二字/)　　　　　　　石孝友
我巳多情更撞著多情底你把一心十分向你盡他們
劣心腸偏有你共你撇了人只為箇你　宿世寃家百
忙裏方知你没前程阿誰似你壞却才名到如今都因
你是你我也没星兒恨你
　(第二句多一字盡他們比前後詞少一/字必係脱去  次句或是誤多底字)
　　又一體(七十三字/)　　　　　　　石孝友
合下相逢筭鬼話須沾惹閒深裏倣場話覇負我看承
枉駞我許多時價寃家你教我如何割捨　苦苦孜孜
獨自箇空嗟呀便心腸捉他不下你試思量亮從前說
風話寃家休直待教人咒罵
　(枉駞句多一字寃家二字乃以平/叶仄此又一平仄通叶之體也)
　　離亭燕(七十二字/)　　　　　　　黄庭堅
十載樽前談笑天禄故人年少可是陸沉英俊地看即
鎖牕批詔此處忽相逢潦倒秃翁同調　西顧郎官湖
𣺌事看庾樓人小短艇絶江空悵望寄得詩來髙妙夢
去倚君旁蝴蝶歸來清曉
　(事看事字誤恐/是爭字前後同)
　　又一體(七十二字/)　　　　　　　晁補之
憶向吳興假守雙溪四垂髙栁儀鳳橋邊蘭舟過映水
雕甍華牖燭下小紅粧爭看使君歸後　攜手松亭難
又題詩水軒依舊多少綠荷相倚恨背立西風囘首悵
望採蓮人烟波萬重吳岫
　(雙溪爭看題詩烟波八字皆作平平與前異舟字恐/是棹字此句不宜拗觀後段可見前黄詞及張昇一)
　(帶江山如画一/首亦無拗句)
　　憶帝京(七十二字/)　　　　　　　黄庭堅
鳴鳩乳燕春閒暇化作緑陰槐夏壽斚舞紅裳睡鴨飄
香麝醉此洛陽人佐郡深儒雅　況座上玉麟金馬更
莫問鶯老花謝萬里相依千金為壽未厭玉燭傳清夜
不醉欲言歸笑殺髙陽社
　(老字各家俱用平聲未厭句平仄如此是定格觀谷/老又一首指下花落狂風雨耆卿作只恁寂寞厭厭)
　(地皆同圖譜讀厭字作平且云/可作平仄平平平仄仄何據)
　　又一體(七十六字/)　　　　　　　黄庭堅
銀燭生花如紅豆占好事如今有人醉曲屏深借寶瑟
輕招手一陣白蘋風故滅燭教相就　花帶雨冰肌香
透恨啼鳥轆轤聲曉栁岸微涼吹殘酒㫁腸人依舊鏡
中消瘦恐那人知後鎮把你來僝僽
　(起句平仄拗次句分兩三字前結六字俱與前詞異/恨啼鳥下更不同詞統以曉字㫁句然以前詞推之)
　(此句宜叶韻詞􁄒以曉作驟然啼鳥轆轤聲恐未可/言驟或云曉字屬下句又或云舊字亦是叶總係可)
　(疑未敢/臆㫁)
　　粉蝶兒(七十二字/)　　　　　　　蔣　捷
啼鴂聲中春光化成春夢問東君仗誰時送燕憐晴鶯
愛暖一牕芳哄奈匆匆催他栁棉狂縱　輕羅小扇桐
花又飛么鳳記寒吟沁梅霜凍古今人□易老莫閒雙
鞚尚堪遊荼䕷粉雲香洞
　(前後同只後起句平仄異燕憐晴二句與後古今人/二句同本集人字下落一字非有此七十一字體也)
　(譜圖于澤民詞以燕憐晴二句古今人二句俱作六/字句且註晴字可仄人若依之于晴鶯二字用相連)
　(仄平二字大誤矣嘯餘又另收稼軒作前後首次句/俱作十字一句燕憐至芳哄前後各十字亦註作十)
　(字一句因與毛詞分為兩體竒矣圖譜遵嘯餘者也/乃止于題名註粉蝶兒第一體却並無第二體更竒)
　(也四旁註雖如此然玩此調音響春光催他桐花荼/䕷  句俱宜平平仄平平仄仗一沁莫四字亦宜仄)
　　粉蝶兒慢(九十六字/)　　　　　　周邦彦
宿霧藏春餘寒帶雨占得羣芳開晩艶□初弄秀倚東
風嬌嬾隔葉黄鸝傳好音喚入深叢中探數枝新比昨
朝又早紅稀香淺　眷戀重來倚檻當韶華未可輕辜
雙眼賞心隨分樂有清樽檀板每嵗嬉遊能幾日莫使
一聲歌欠忍因循片花飛又成春減
　(艶初弄秀不成語且後段賞心隨分樂是五字可知/艶字下落一字盖占得至昨朝與後未可至花飛俱)
　(同也或謂此二句應在弄字分字下㫁則艶初弄更/不成語總應添一字于艶字下也故補一□又或謂)
　(艶字是起韻尤非音字平聲不恊定是語字之誤此/句對後每嵗句也雖此句是用杜工部詩然音字于)
　(此不合或曰隔葉黄鸝原是一句傳好音原屬下句/每嵗句亦然是三字畧豆平仄總可通用也當韶華)
　(當字下亦/疑有此字)
　
　
　
　
　
　
　
　
　
　
　
　
　詞律巻十
欽定四庫全書
　詞律巻十一
　　　　　　　　　　　　　　宜興萬樹撰
　　于飛樂(七十二字/)　　　　　　　晏幾道
曉日當簾睡痕猶占香腮輕盈笑倚鸞臺暈殘紅勻宿
翠滿鏡花開嬌蟬鬢畔挿一枝淡蕋疎梅　每到春深
多愁饒恨粧成嬾下香堦意中人從别後縈繫情懷良
辰好景相思字喚不歸來
　(粧成下與前輕盈下同梅溪詞于良辰句/刻作將終怨魂誤魂字不可平必是魄字)
　　又一體(七十三字/)　　　　　　　張　先
寶奩開菱鑑淨一掬清蟾新粧臉旋學花添蜀紅衫雙
繡蜨裙縷鶼鶼尋思前事小屏風仍画江南　怎空教
草解宜男柔桑暗又過春蠶正陰晴天氣更暝色相兼
幽期消息曲房西碎月篩簾
　(怎空教七字是換頭餘同圖譜不解註正陰晴天氣/為五字句更暝色相兼為五字叶不知更字乃以住)
　(句字作轉語過下所謂言㫁氣連流走體也不可拘/執而分破調格毋論他家詞無兩五字體即本詞前)
　(段蜀紅衫端然是一句三字豈可上句作蜀紅衫雙/繡下句作蝶裙縷鶼鶼耶其則不逺胡不睨而視之)
　　又一體(七十六字/)　　　　　　　毛　滂
水邊山雲畔水新出烟林送秋來雙檜寒陰檜堂寒香
霧碧簾箔清深放衙隠几誰知共雲水無心　望西園
飛盖夜月到清樽為詩翁露冷風清退紅裙去碧袖花
草爭春勸翁彊飲莫辜負風月留人
　(前後同後段起句用兩三一四與前詞七字異去字/仄聲宜用平乃是毛又一首于望西園句作繫画船)
　(画字用仄或不拘/然亦用平為是)
　　撼庭竹(七十二字/)　　　　　　　黄庭堅
嗚咽南樓吹落梅聞鴉樹驚飛夢中相見不多時隔城
今夜也應知坐久水空碧山月影沉西　買箇宅兒住
著伊剛不肻相隨如今却被天嗔你永落雞羣受雞欺
空恁惡憐伊風日損花枝
　(前後同後尾二句俱用平叶前段碧字亦是作平如/今却被句即前段夢中相見句必該用韻觀後王詞)
　(畵欄句是叶可知你字乃以上叶平作者或仍用平/聲必不可不叶韻也永落雞羣拗即同上隔城今夜)
　(句法亦不妨觀後詞佳辰句可見圖譜于受雞欺之/雞字竟註可仄但要此句不拗而不管此調之拗矣)
　(即欲改順亦止可于永落雞羣改仄平平仄盖前段/隔城今夜可據也若雞欺之雞豈可用仄乎後結五)
　(字二句正與前同觀後王詞亦然圖譜乃分/空恁惡為三字句下為七字句尤為無理)
　　又一體(七十二字/)　　　　　　　王　詵
綽畧青梅弄春色真艶態堪惜經年費盡東君力有情
先到探春客無語泣寒香時暗度瑤席　月下風前空
悵望思攜手同摘画欄倚遍無消息佳辰樂事再難得
還是夕陽天空暮雲凝碧
　(此用仄韻而句中平仄較前詞整妥可從前後段同/所稍異者後起句不叶耳雲字若依前段及前詞宜)
　(用仄聲想不拘也盖前詞兩結如五言詩一句此詞/兩結則以時空二字領句句法本不同耳  此係撼)
　(庭竹與撼/庭秋無涉)
　　風入松(七十二字/)　　　　　　　趙彦端
傳聞天上有星榆歴歴誰居淡烟暮擁紅雲暖春寒乍
有還無作態似深仍淺多情要宻還疎　移樽環坐足
相娛醉影憑扶江南歸到雖憐晚猶勝不見踟躇儘拚
緑陰青子憑肩攜手如初
　(前後同拚/字去聲讀)
　　又一體(七十四字/)　　　　　　　周紫芝
禁烟過後落花天無奈輕寒東風不管春歸去共殘紅
飛上秋千看盡天涯芳草春愁堆在闌干　楚江横㫁
夕陽邊無限青烟舊時雲去今何處山無數栁漲平川
與問風前囘雁甚時吹過江南
　(前後第四句七字第控此調前後相同不應互異各/譜所收伯可一首  四句前云與誰同撚花枝六字)
　(後云嘆樓前流水難西七字必無此體㫁是前段少/一字也故本譜不收七十三字一格沈氏謂撚字下)
　(添好字亦非若作與誰同撚好花枝/竟像七言詩句非上三下四句法矣)
　　又一體(七十六字/)　　　　　　　吳文英
画船簾宻不藏香飛作楚雲狂傍懷半捲金爐燼怕暖
消春日朝陽清馥晴薰殘醉㫁烟無限思量　凭闌心
事隔垂楊樓燕鎖幽粧梅花偏惱多情月慰溪橋流水
昬黄哀曲霜鴻悽㫁夢魂寒蝶悠颺
　(前後第二句五字水按孏窟一首五字句前作曽格/外疎狂後作空烟  微茫其句法以曽字空字領句)
　(與此吳詞不同是另一格也因句字同不另列又按/夢窗春風吳栁一首一番疎雨一首第四句皆作前)
　(六後七亦是傳誤與康詞同/本譜亦不收七十五字一格)
　　荔枝香近(七十三字/)　　　　　　周邦彦
夜來寒侵酒席露微泫舄履初㑹香澤方薰無端暗雨
催人但怪燈偏簾卷囘顧始覺驚鴻去逺　大都世間
最苦唯聚散到得春殘看即是開離宴細思别後栁眼
花鬚更誰剪此懷何處消遣
　(巻字應是叶韻但千里和詞通本皆字字模仿此調/亦平仄不異而于無端以下作鶯啼燕語交加是處)
　(池館春徧風外認得笙歌近逺館字不用平聲而徧/字不和巻字未審何故或疑巻字原非叶韻則自舄)
　(履起二十八字直至逺字方叶韻必無是理也首句/似拗然千里所和小園花梢雨歇浪羞泫無異而夢)
　(窗亦作睡輕時聞晩鵲噪庭樹則正相同也但/夢窗于此句之下則與後方詞翠壁以下同耳)
　　又一體(七十六字/)　　　　　　　方千里
勝日登臨幽趣乘興去翠壁古木千章林影生寒霧空
濛冷溼人衣山路元無雨深澗斗瀉飛泉溜甘乳　漁
唱晚看小棹歸前浦笑指官橋風颭酒旗斜舉還脫宮
袍一醉芳盃倒鸚鵡幸有雕章蠟炬
　(此和清真詞字字相同只深澗句周本作看兩兩相/依燕新乳此詞却多一字耆卿此句作遙認衆裏盈)
　(盈好身段夢窗作天上未比人間更情苦則原應九/字而周本于看字上落一字或係閒字愁字也圖譜)
　(顛倒作新燕乳更謬首次二句周云照水殘紅零亂/風喚去圖譜改喚字作掀字因于紅字㫁句觀千里)
　(用興字則此字是仄而喚字甚妙盖殘紅隨風如聞/其呼喚而去也作掀字便没意味栁詞甚處尋芳賞)
　(翠歸去晚亦是六字㫁而去字用去聲也至夢窗一/首作錦帶吳鈎征思渡淮水淮字平而渡字仄則用)
　(前周詞體而又畧變耳夢窗又一首前結云因詰駐/車新堤步秋綺詰字必訛車字必是馬字耆卿後起)
　(云擬囘首平仄稍異或不拘平按片玉集刻周末句/作如今誰念淒楚與耆卿尾  仄同清真集作共剪)
　(西窗宻炬與夢窗尾平仄同想亦不拘然觀方和詞/則周詞是炬字煞者余謂學前周體則作前煞學此)
　(體則作此/煞可也)
　　師師令(七十三字/)　　　　　　　張　先
香鈿寶珥拂菱花如水學妝皆道稱時宜粉色有天然
春意蜀綵衣長勝未起縱亂霞垂地　都城池苑誇桃
李問東風何似不須囘扇障清歌脣一㸃小於朱蘂正
值殘英和月墜寄此情千里
　(後起換頭餘同圖譜亂註平仄不可從五字四/句俱以一字領句者勿誤菱東用平亂此用仄)
　　郭郎兒近拍(七十三字/)　　　　　栁　永
帝里閒居小曲深坊庭院沉沉朱戸閉新霽畏景天氣
薰風簾幙無人永晝厭厭如度嵗愁瘁　枕簟微涼睡
久轉轉慵起硯席塵生新詩小闋等閒都盡廢這些兒
寂寞情懷何事新來常恁地
　(此詞非有落字必有訛字難以論定姑註如右所無/疑者愁瘁二字必是後段起句盖何事句與永晝句)
　(合耳畏景決係誤字或謂帝里/即是起韻總無他闋可考恨恨)
　　隔浦蓮近拍(七十三字止或無近拍/二字  或  有近字)周邦彦
新篁搖動翠葆曲徑通深窈夏果收新脆金丸落驚飛
鳥濃靄迷岸草蛙聲閙驟雨鳴池沼水亭小　浮萍破
處簷花簾影顛倒綸巾羽扇困卧北牕清曉屏裏吳山
夢自到驚覺依前身在江表
　(此調作者頗多而註者每誤今為細細正之首句六/字三平三仄定格也譜圖只剰一葆字韻脚不註上)
　(五字俱曰可平可仄則此句可填作性旺耀同催葆/之聲矣豈是隔浦蓮首句乎查千里和詞云垂楊烟)
　(溼嫩葆放翁云飛花如趂燕子騎鯨雲路倒景夢窗/云榴花依舊照眼海野云涼秋湖上過雨梅溪云洛)
　(神一醉未醒逃禪云墻頭低䕃翠幄竹屋云銀灣初/霽暮雨無非三平三仄者若論其細尚宜于第四第)
　(五字用去第六字用上豈有可用仄仄仄平平仄之/理乎濃靄句平仄平仄仄定格也譜註濃可仄靄岸)
　(可平查千里云花妥庭下草放翁云雪澤秋萬頃介/庵云秋館寒意早夢窗云年少驚送逺海野云粧臉)
　(宜淡泞梅溪云侵曉鷗夢穏陰壑生暗霧竹屋云纎/巧雲暗度俱第二第四用仄止逃禪云新晴人意樂)
　(晴字或係霽字豈可以其拗而竟改作五言詩句法/乎夢自到三字俱仄定格也譜註夢字可平查千里)
　(云倦再到放翁云怕蜀倚夜漏永介庵云待見了夢/窗云蕩素練海野云待怨訴梅溪云暗折贈逃禪云)
　(怕又惡無非二去一上豈可用平仄仄乎其餘亂註/更不可枚舉矣金丸落六字汲古刻註云一作金丸)
　(落飛鳥按譜此處應三字兩句宜作金丸落驚飛鳥/毛氏可謂訂正矣然今歴查各家詞惟夢窗作汀菰)
　(綠薰風晚而放翁作金籠鸚鵡飛起寥然非復塵境/海野作蕭然姑射儔侶梅溪作虚堂中自囘互逃禪)
　(作餘酲推枕猶覺俱于第三第四字相連者且此二/字俱用平仄只竹屋有涼生一天風露句一天用仄)
　(平然亦相連況千里乃和清真者原作彞猶終日魚/鳥則周詞本是金丸驚落飛鳥而誤以驚落為落驚)
　(耳汲古乂註云時刻或于池沼下分段愚謂水亭小/三字是後段起句觀千里和詞野軒小屬後段可信)
　(盖前尾不宜有此贅句用作換頭為妥然各家如放/翁梅溪竹屋屬前結海野夢窗屬後起則此句自來)
　(傳刻㕘差無有定例不敢鑿然姑仍舊繫于池沼之/下至于嘯餘譜則竟將驟雨鳴註作三字句而以池)
　(沼二字連下水亭小作五字句其謬如此可發一笑/閙字是叶韻千里和云鳴蟬閙是也譜圖不註叶差)
　(然此句放翁夢窗俱/不用韻想不拘耳)
　　隔簾聴(七十三字/)　　　　　　　栁　永
咫尺鳳衾鴛帳欲去無因到蝦鬚窣地重門悄認繡履
頻移洞房杳杳彊語笑逞如簧再三輕巧梳妝早　琵
琶閒抱愛品相思調聲聲似把相思告隔簾贏得斷腸
多少恁煩惱除非共伊知道
　(樂章如此分段然梳妝早三字不應贅于前結之下/玩其語意自為過變起句且蝦鬚句七字抵後聲聲)
　(句七字認繡履二句抵後隔簾二句彊歡笑三字抵/後恁煩惱三字逞如簧句七字抵後末句則梳粧早)
　(非屬後段而何況語意亦謂梳粧/早完閒暇無事故抱弄琵琶耳)
　　碧牡丹(七十四字/)　　　　　　　晏幾道
翠袖疎紈扇涼葉催歸燕一夜西風幾處傷髙懷逺細
菊枝頭開嫩香還徧月痕依舊庭院　事何限悵望秋
意晩離人髩華將換靜憶天涯路比此情還短試約鸞
牋傳素期良願南雲應有新雁
　(事何限是換頭起句子野正伯各詞皆同因舊刻誤/連前結圖譜因之謬矣一夜西風以下俱與後段同)
　(靜憶天涯乃四字下路比句是六字圖譜誤分五字/兩句尤大謬豈前段亦可以一夜西風幾為句耶又)
　(於傳素期句傳/字下誤多與字)
　　又一體(七十五字/)　　　　　　　程　垓
睡起情無著曉雨盡春寒弱酒盞飄零幾日頓疎行樂
試數花枝問此情何若為誰開為誰落　正愁却不是
花情薄花元笑人蕭索舊觀千紅至今冷夢難托燕麥
春風更幾人驚覺對花羞為花惡
　(前詞第二句五字此三字兩句前兩結皆六字一句/此皆三字兩句餘同曉雨盡无咎作銀箏低三平字)
　(為誰開无咎作梁舟𦂳梁字平𦂳字仄子野作芭蕉/寒芭字平問此情更幾人是一字領句者无咎用紅)
　(浪隨鴛履眼亂樽中翠如五言詩句想不拘至今句/與幾日句平仄不同子野詞亦然无咎則前後相同)
　(與晏詞體合亦不拘也觀酒盞舊觀各二句愈可/知圖譜註前詞以靜憶天涯路為五字之誤矣)
　　傳言玉女(七十四字/)　　　　　　晁冲之
一夜東風不見栁梢殘雪御樓烟煖對鼇山綵結簫鼓
向晩鳳輦初囘宮闕千門燈火九逵風月　繡閣人人
乍嬉遊困又歇艶粧初試把珠簾半掲嬌羞向人手撚
玉梅低說相逢長是上元時節
　(艶粧以下與前同對鼇山句即同把珠簾句對把二/字領句各家皆然竹齋後段亦用比年時更瘦而前)
　(則云磔磔敲春晝此誤筆不可學其篇甚佳惜此句/為疵也鼓晩二字俱仄羞人二字俱平或不拘竹齋)
　(前云衾繡半捲後云雙燕乍歸金谷前云華國翠路/後云花旗翠帽國字恐訛不如海野前云華胥夢裏)
　(後云幽期宻約逃禪前云看猶未足後云韶華過半/為易填而諧聴耳此句第三字必用去聲勿誤困又)
　(歇三仄是定格石之照夜賞黄之似病酒楊之與有/問氣味俗皆同獨曽氏云不似少年懷抱年懷二字)
　(皆平且不于三字豆句則竟與前段同格矣或另有/此體然當從其多者  不見二字作訝然意妙圖譜)
　(改作吹散真如嚼蠟矣此則嘯餘仍作不見二字未/差也又以晩字訛作曉字則仍嘯餘之謬吾未見上)
　(元必待天曉而張燈火也何不/從其是處而偏從其謬處耶)
　　百媚娘(七十四字/)　　　　　　　張　先
珠閣五雲仙子未省有誰能似百媚等應天乞與淨飾
艶粧俱美取次芳華皆可意何處無桃李　蜀被錦文
鋪水不放彩鸞雙戲樂事也知存後㑹爭奈眼前心裏
緑皺小池紅疊砌花外東風起
　(前後同㑹字/不是叶韻)
　　剔銀燈(七十四字/)　　　　　　　杜世安
昨夜一場風雨催促牡丹歸去孫武宮中石崇樓下多
情怎生為主真疑洛浦雲水莫杳無重數　獨倚闌干
凝佇香片亂沾塵土爭似當初不曽相見免恁惱人腸
肚緑叢無語空留得寶刀剪處
　(情字宜用仄/聲前後同)
　　又一體(七十五字/)　　　　　　　毛　滂
簾下風光自足春忽到席間屏曲瑤甕酥融羽觴蟻鬭
花映酃湖寒緑汨羅愁獨又何似紅圍翠簇　聚散悲
歡箭速不易一盃相屬頻剔銀燈别聴牙板尚有龍膏
堪續羅薰繡馥錦瑟畔低迷醉玉
　(前段第二句七字後段第二句六字初謂前後不宜/㕘差查耆卿壽域皆有前七後六者故録此以備一)
　(格拘耆卿于頻剔銀燈句作論籃買花或平仄/不  然不可學但從其前段艶杏夭桃為是也)
　　又一體(七十六字/)　　　　　　　杜安世
好事爭如不遇可惜許多情相誤月下風前偷期竊㑹
共把衷腸分付尤雲殢雨正繾綣朝朝暮暮　無奈别
離情緒和酒病雙眉長聚往事淒涼佳音迢逓似此因
緣誰做洞雲深處暗囘首落花飛絮
　(前後第二/句俱七字)
　　越溪春(七十五字/)　　　　　　　歐陽修
三月十三寒食日春色遍天涯越溪閬苑繁華地傍禁
垣珠翠烟霞紅粉牆頭秋千影裏臨水人家　歸來晩
駐香車銀箭透窗紗有時三㸃兩㸃雨霽朱門栁細風
斜沉麝不燒金鴨玲瓏月照梨花
　(向來俱作沉麝不燒金鴨冷籠月照梨花今依詞綜/校正作六字兩句  按銀箭句即同前春色句則有)
　(時句似應作七字于兩㸃雨分斷而以霽字屬下為/是然臆測不敢謂必然故依舊註之兩㸃二字皆上)
　(聲作平者少游金明池亦云過三㸃兩㸃細雨其句/正對後段才子倒玉山休訴也作者不必泥此而于)
　(此二字誤用去聲圖譜于/瓏字作可仄想誤刻也)
　　長生樂(七十五字/)　　　　　　　晏　殊
閬苑神仙平地見碧海架蓬瀛洞門相向倚金鋪微明
處處天花撩亂飄散歌聲裝真筵壽賜與流霞滿瑤觥
　紅鸞翠節紫鳳銀笙玉女雙來近彩雲隨步朝夕拜
三清為傳王母金籙祝千嵗長生
　(中多難句豆/處必有訛錯)
　　又一體(七十五字/)　　　　　　　晏　殊
玉露金風月正圓臺榭早涼天画堂佳㑹組繡列芳筵
洞府星辰龜鶴來添福壽歡聲喜色同入金爐泛濃烟
　清歌妙舞急管繁絃榴花滿酌觥船人盡祝富貴又
長年莫教紅日西晚留著醉神仙
　(此比前詞畧明然亦未必無誤也無可証姑依舊刻/録存  來添福壽改用叶韻語知前詞飄散歌聲則)
　(佳或原是福/壽來添也)
　　千年調(七十五字/)　　　　　　　辛棄疾
巵酒向人時和氣先傾倒最要然然可可萬事稱好滑
稽坐上更對鴟彞笑寒與熱總隨人甘國老　少年使
酒出口人嫌拗此個和合道理近日方曉學人言語未
㑹十分巧看他們得人憐秦吉了
　(只後起一句換頭餘同事字日字俱仄稼軒又一首/後用賜汝蒼壁亦同但前用叫開閶闔或偶誤或不)
　(拘未敢臆斷然作者依此用仄為是寒與熱下三句/每句三字後結亦同圖譜分此九字前作三六後作)
　(六三又笑字失註叶韻且註可平誤矣而嘯餘之竒/更可大粲更對鴟彞作四字句笑寒與熱作四字句)
　(總隨人甘國老作六字句後段結看他們得人作五/字句憐秦吉了作四字句吉字註可平豈非怪事盖)
　(甘國老是甘草也用以配後秦吉了鳥名作結巧絶/作譜者不知耳其隨字註作可平意中竟以人甘二)
　(字連讀矣合字音呵譜圖無一字不亂註獨于合字/作平者偏不註可平怪哉怪哉圖譜既知笑字屬上)
　(句又仍嘯餘之謬以笑字為可平且反註彞字可仄/其去嘯餘一間耳稼軒又一首于隨字作斛字亦是)
　(作/平)
　　蕋珠閒(七十五字/)　　　　　　　趙彦端
浦雲融梅風斷碧水無情輕度有嬌黄上林梢向春欲
舞緑烟迷晝淺寒欺暮不勝小樓凝佇　倦遊處故人
相見易阻花事從今堪數片帆無恙好在一篙新雨醉
袍宮錦画羅金縷莫教恨傳幽句
　(倦遊二句是換頭花事以下俱與前合但有嬌黄下/十字不若後段片帆四字好在六字明順可從有嬌)
　(至林梢六字必有誤處惜無可考証也或曰嬌黄是/嬌鶯之誤盖謂鶯飛上林梢也然句法亦不可作上)
　(四下/六)
　　解蹀躞(七十五字/)　　　　　　　周邦彦
候館丹楓吹盡面旋隨風舞夜寒霜月飛來伴孤旅還
是獨擁秋衾夢餘酒困都醒滿懷離苦　甚情緒深念
凌波微步幽房暗相遇泪珠都作秋宵枕前雨此恨音
驛難通待憑征雁歸時寄將愁去
　(夜寒下與後泪珠下同首句六字次句五字各家皆/然嘯餘作一七一四謬甚面字應是囘字之訛沈作)
　(百字未妥旋字去聲圖譜不解讀作平聲故反註可/仄又因讀旋為平則風字拗遂并註風字可仄愈誤)
　(矣諸家于旋字皆用去聲夜寒句與後泪珠句皆九/字各家俱然譜乃註夜字可平霜字可仄伴孤可平)
　(仄尤謬如逃禪云又還撩撥春心倍淒黯夢窗云倦/蜂剛著梨花惹游蕩千里云自憐春晚漂流尚羇旅)
　(而諸篇後段九字句亦無不與前同盖此句以夜字/去聲領起而第三字用霜字平聲接之至伴孤旅又)
　(用仄平仄音響所以諧協也若改此數字何以為調/乎暗相遇宜仄平仄譜註可平仄仄總欲改拗作順)
　(而不知成其為詩句不成其為詞句矣夢餘下十字/與後待憑下十字各家俱上六下四醒字須讀作平)
　(聲而千里和云恨添客髩終日子規聲苦則上四下/六愚謂有各家可據作者但照後段填之不誤也又)
　(夢窗一篇首句云醉雲又兼/醒雨平仄異因餘同不録)
　　又一體(七十五字/)　　　　　　　楊无咎
金谷樓中人在兩㸃眉顰緑叫雲穿月横吹楚山竹怨
斷憂憶因誰坐中有客猶記在平陽宿　泪盈目百轉
千聲相續停盃聴難足謾誇天海風濤舊時曲夜深烟
慘雲愁倩君洗醉明日看梅梢玉
　(兩結俱用四字一句/三字兩句與前詞異)
　　瑞雲濃(七十五字/)　　　　　　　楊无咎
暌離謾久年華誰信曽換依舊當時似花面幽懽小㑹
記永夜杯行無算醉裏屢忘歸任虚簷月轉　能變新
聲隨語意悲歡感怨可更餘音寄羌管倦遊江淛問似
伊阿誰曽見度已無腸為伊可斷
　(依舊至無算與後可更至曽見同/○此是瑞雲濃與瑞雪濃無涉)
　　番搶子(七十五字/)　　　　　　　韓　玉
莫把團扇雙鸞隔要看玉溪頭春風客妙處風骨瀟閒
翠羅金縷瘦宜窄轉面兩眉攅青山色　到此月想精
神花似秀質待與不清狂如何得奈何難駐朝雲易成
春夢恨又積送上七香車春草碧
　(要看以下與後/待與以下同)
　　下水船(七十五字/)　　　　　　　黄庭堅
總領神仙侶齊到青雲岐路丹禁風微咫尺諦聞天語
盡榮遇看即如龍變化一擲靈梭風雨　真遊處上苑
尋春去芳草芊芊迎步幾曲笙歌櫻桃艶裏歡聚瑤觴
舉囘祝堯齡萬萬端的君恩難負
　(後段比前多/起句三字)
　　又一體(七十五字/)　　　　　　　晁補之
百紫千紅翠惟有瓊花特異便是當年唐昌觀中玉蘂
尚記得月裏仙人來賞明日喧傳都市　甚時又分與
揚州本一朶冰姿難比曽向無雙亭邊半酣獨倚似夢
覺曉出瑤臺十里猶憶飛瓊標致
　(便字以下十字曽向以下十字一氣故前宜於當年/下斷句後宜于亭邊下斷句其實一也尚記得似夢)
　(覺又字本字俱不用韻/里字却叶與前詞異)
　　又一體(七十六字/)　　　　　　　晁補之
上客驪駒繫驚喚銀瓶睡起困倚妝臺盈盈正解羅髻
鳳釵墜繚繞金盤玉指巫山一段雲委　半窺鏡向我
横秋水斜頷花枝交鏡裏淡拂鉛華匆匆自整羅綺斂
眉翠雖有愔愔宻意空作江邊解珮
　(斜頷句比前多一字指字意字俱叶韻巫山句平仄/變若作一段巫山雲委則與後結合而亦符前調矣)
　　撲蝴蝶(七十五字/)　(或加近字/)　　趙彦端
清和時候薰風來小院琅玕脱籜方塘荷翠颭栁絲輕
度流鶯画棟低飛乳燕園林緑陰初遍　景何限輕紗
細葛綸巾和羽扇披襟散髮心清塵不染一盃洗滌無
餘萬事消磨去逺浮名薄利休羡
　(前後段森然對峙只景何限三字為過變首句耳汲/古不校以此三字刻附前結然未嘗云作譜也乃各)
　(書之自以為譜者亦/俱不肻訂正何歟)
　　又一體(七十七字/)　　　　　　　呂渭老
分釵綰髻洞府難分手離觴短闋啼痕冰舞袖馬嘶霜
滑橋横路轉人依古栁曉色漸分星斗　怎分剖心兒
一似傾入離愁萬千斗垂鞭佇立傷心還病酒十年夢
裏嬋娟二月花中荳蔲春風為誰依舊
　(洞府句平仄與前異傾入句比前調多二字萬千二/字仄平亦與前異無名氏一首玉人應在明月樓中)
　(畵眉嬾正與此同圖譜乃作上八字下三字誤聖求/别作于馬嘶二句作乍涼衣著輕明微醉歌聲審聴)
　(穏必多一審字此二句俱用對偶語無七字/之理也故不收七十八字格  兩叶斗字誤)
　　春草碧(七十五字/)　　　　　　　李獻能
紫簫吹破黄昏月簌簌小梅花飄香雪寂寞花底風鬟
顔色如花命如葉千里浣凝塵凌波襪　心事鑑影鸞
孤箏絃雁絶舊時雪堂人今華髪腸斷金縷新聲杯深
不覺琉璃滑醉夢遶南雲花上蜨
　(後起二句換頭餘同然杯深句平仄異時字平/上字仄亦稍異此調作者甚少平仄悉宜依之)
　　又一體(九十八字/)　　　　　　万俟雅言
又隨芳渚坐看翠連霽空愁遍征路東風裏誰望斷西
塞恨迷南浦天涯地角意不盡消沉萬古曽是送别長
亭下細緑暗烟雨　何處亂紅鋪繡茵有醉眠蕩子拾
翠遊女王孫逺栁外共殘照斷雲無語池塘夢生謝公
後還能繼否獨上画樓春山暝雁飛去
　(亦惟詞隠有此調他不可考詞亦精妙可法坐字一/作生字角字别字以入作平盖此句即後段之池塘)
　(夢生獨上畫樓也或云坐字應從生字為是首句五/字當于生字讀斷盖此後之亂紅鋪繡茵五字平仄)
　(脗合而下以看字領下二句即如後之以有字領下/二句也有一傖父云又隨芳渚下作生字無理地角)
　(角字何必作平夢生必是夢草之誤余笑/謂曰此詞乃是詠草先輩尚未詳玩耳)
　　婆羅門引(七十六字/)　　　　　　曹　組
漲雲暮卷漏聲不到小簾櫳銀河淡掃澄空皓月當軒
髙挂秋入廣寒宮正金波不動桂影朦朧　佳人未逢
歎此夕與誰同望逺傷懷對影霜滿秋紅南樓何處想
人在長笛一聲中凝泪眼立盡西風
　(按此調向于婆羅門引上加望月二字誤也因是望/月而作故傳訛以詞題加于牌名之上耳稼軒友古)
　(本名只/四字)
　　婆羅門令(八十六字/)　　　　　　栁　永
昨宵裏恁和衣睡今宵裏又恁和衣睡小飲歸來初更
過醺醺醉中夜後何事還驚起　霜天冷風細細觸疎
牕閃閃燈搖曳空牀展轉重追想雲雨夢任欹枕難繼
寸心萬緒咫尺千里好景良天彼此空有相憐意未有
相憐計
　(與前詞全不同句豆以意/㸃定或有訛處未可知也)
　　御街行(七十六字/)　　　　　　　栁　永
燔柴烟斷星河曙寶輦囘天步端門羽衛簇雕欄六樂
舜韶先舉鶴書飛下鷄竿髙聳恩露均寰寓　赤霜袍
爛飄香霧喜色成春煦九儀三事仰天顔八彩旋生眉
宇椿齡無盡蘿圖有慶常作乾坤主
　　又一體(七十六字/)　　　　　　　栁　永
前時小飲春庭院悔放笙歌散歸來中夜酒醺醺惹起
舊愁無限雖看墜樓換馬爭奈不是鴛幃伴　朦朧俱
妙暗花面欲夢還驚斷和衣擁被不成眠一枕萬囘千
轉惟有画梁新來雙燕徹曙聞長嘆
　(雖看墜樓以下十四字語氣宜在換馬斷句然此調/結處俱是兩四字一五字者想一氣貫下馬字可以)
　(作平歌時無碍耳樓梁二字/用平與前異暗字宜平恐誤)
　　又一體(七十八字/)　(又名孤雁兒/)　范仲淹
紛紛墜葉飄香砌夜寂靜寒聲碎真珠簾捲玉樓空天
澹銀河垂地年年今夜月華如練長是人千里　愁腸
已斷無由醉酒未到先成泪殘燈明滅枕頭欹諳盡孤
眠滋味都來此事眉間心上無計相迴避
　(次句用三字兩句與前異歐詞一首刻前六字後五/字誤  書舟有孤雁兒詞查與此調同故不另列)
　　又一體(八十二字/)　　　　　　　髙觀國
香波半窣深深院正日上花陰淺青絲不動玉鈎閒看
翠額輕籠蔥蒨鶯聲似隔篆烟微度愛横影㕘差滿
那囘低挂朱欄畔念悶損無人捲窺春偷倚不勝情彷
彿見如花嬌面纎柔緩揭瞥然飛去□不似春風燕
　(按此調前後不宜㕘差此後結誤落一/字耳友古一首前五字後六字亦誤)
　　側犯(七十七字/)　　　　　　　　方千里
四山翠合一溪碧繞秋容靚波定見鷺立魚跳動平鏡
修篁散步屧古木通幽徑風靜烟霧直池塘倒晴影
流年舊事老矣塵心瑩還暗省㸃吳霜顦顇媿潘令夢
憶江南小園路迥愁聴葉落轆轤金井
　(詞至千里而繩尺森然纎毫無假借矣四聲確定欲/旁註而不可得矣舊刻片玉詞于小園路迥句作酒)
　(壚寂靜靜字犯重愁聴以下作烟鎖漠漠藻地苔井/鎖字失叶詞統云方千里改之為是愚謂美成為樂)
　(府創始之人豈有謬誤況千里之和清真無一字聲/韻不合寧有改之之理迥聴二字必其原韻因傳寫)
　(致訛而後遂不可考耳或曰白石作于尾句云寂寞/劉郎自修花譜寞字亦不叶韻千里之聴字或是偶)
　(合然前段有波定風靜両個二字叶韻句聴字亦必/用韻也或白石之寞字借作暮字音亦未可知譜註)
　(尾句八字無足怪者乃以烟鎖二字註可用仄平則/大誤矣觀白石用劉郎則方之葉落周之漠漠或皆)
　(以入作平是鎖字萬無用平之理也又以還暗省㸃/吳霜作六字句動平鏡為可用平仄仄媿潘令為可)
　(用平平仄還暗省為可用仄平仄皆謬之謬者故又/詞統云修篁散步屧不成句恐有誤此不知何  若)
　(論音律則散步二字去聲正合周詞度暗二字若論/文理則修篁之間可以散步無害于理步屧隨春風)
　(係杜詩散步詠涼天係韋詩何為不成句乎如謂通/幽徑屬木散步屧屬人兩句不對則周詞度暗草屬)
　(飛螢遊花徑屬秉燭之人亦不/成句乎此種論詞真不可解耳)
　　四園竹(七十七字/)　(四或作西/)　　周邦彦
浮雲䕶月未放滿朱扉鼠搖暗壁螢度破牕偷入書幃
秋意濃閒竚立庭柯影裏好風襟袖先知　夜何其江
南路遶重山心知謾與前期奈向燈前墮泪腸斷蕭娘
舊日書辭猶在紙雁信絶清宵夢又稀
　(諸刻皆以奈向誤作奈何遂致此句律拗而譜圖以/腸斷句作七字讀且註叶韻盖吳越鄉音多以魚虞)
　(韻混入支微如呼樞為痴呼儲為遲之類故作譜者/認書字是韻耳豈清真詞伯而亦作此蠻音醜態耶)
　(觀方千里詞無限當年往復詩詞明明于辭字和韻/何竟不一查也其裏字紙字乃以仄聲叶平方用疎)
　(疎雨裏千萬紙亦是和韻可見詞中平仄兩叶者甚/多此又其一人未及細考耳圖譜不知此義竟以辭)
　(猶在紙連下雁信絶作七字句更為可笑豈方詞可/讀作辭干萬紙甚近日耶且因誤讀句拗遂又註此)
　(七字可用仄平平仄平平仄如七言詩一句真怪絶/矣嗚呼是可作譜何哉余每贊嘆方氏和清真一帙)
　(為千古詞音証據觀其字字摹合如此不惟調字可/考且足見古人細心處不惟有功于周氏而凡詞皆)
　(可以此理推之豈非詞家所當蒸/嘗者耶故字旁不敢復註平仄)
　　祝英臺近(七十七字/)　(或無近字/)　吳文英
剪紅情裁緑意花信上釵股殘日東風不放嵗華去有
人添燭西牕不眠侵曉笑聲轉新年鶯語　舊樽俎玉
纎曽擘黄柑柔香繫幽素歸夢湖邊還迷鏡中路可憐
千㸃吳霜寒銷不盡又相對落花如雨
　(此調多用仄平仄句譜皆註可平平仄誤笑聲又相/有作平仄者柔香繫幽聖求書舟偶用平仄不宜從)
　(祝詞品載戴石屏所娶江西女子作惜多才一首即/  英臺也傳流殘缺前段三十七字不少後則逸去)
　(起處三句十四字圖譜不識合前後為一另立一調/作六十三字而于尾句澆奴墳土作墳上土是六十)
　(四字矣且即取詞中第四語揉碎花箋四字命作調/名因即杜撰出許多可平可仄來乃以為譜怪極矣)
　　鳳樓春(七十七字/)　　　　　　　歐陽烱
鳳髻緑雲叢深掩房櫳錦書通夢中相見覺來慵勻面
泪臉珠融因想玉郎何處去對淑景誰同　小樓中春
思無窮倚闌凝望闇牽愁緒栁花飛起東風斜日照簾
羅幌香冷粉屏空海棠零落鶯語殘紅
　(照簾一作照簾櫳詞綜仍之但前用房櫳此處不宜/複叶譜圖以羅幌句拗因註羅幌香三字可用仄平)
　(仄此調自五代迄金元無第二首傳世者何從知幌/字可平耶此句或當在幌字斷句而簾字上尚有繡)
　(字或珠字耳即謂幌字或是幃字之訛亦止可存/其臆說相傳巳久豈可竟改其平仄以示後人乎)
　　一叢花(七十八字/)　　　　　　　秦　觀
年來今夜見師師雙頰酒紅滋疎簾半捲微燈外露華
上烟裊涼颸簮髻亂抛偎人不起彈泪唱新詞　佳期
誰料久㕘差愁緒暗縈絲相應妙舞清歌夜又還對秋
色嗟咨惟有画樓當時皓月兩處照相思
　(前後同露華上又還對多用仄平仄或有用仄平平/仄仄平者亂字畫字必用去聲即不能亦用上入聲)
　(必不可用平此為定格如子野用漸細東坡用縱少/惜香用乍厚等字可見書舟放翁于此句用平平仄)
　(仄則又一格亦可從也係惜香一首第四/句作東西芳草漫茸茸  誤刻無此體)
　　陽闗引(七十八字/)　(又名古陽闗/)　晁補之
草草蛩吟噎暗栁螢飛滅空庭雨過西風𦂳飄黄葉巻
書帷寂靜對此傷離别重感歎中秋數日又圓月　沙
觜檣竿上淮水濶有飛鳬客詞珠玉氣冰雪且莫教皓
月照影驚華髮問幾時清樽夜景共佳節
　(巻書帷與且莫教二句句法用巻且二字領句與下/對此句照影句如五言詩者不同不可不知  按寇)
　(萊公作前結云動黯然知有後㑹甚時節後結云念/故人千里自此共明月有字里字俱用上聲不拘也)
　(空庭以下前後相同有飛鳬客仄平平仄與前異而/飛鳬二字相連寇云嘆人生裏嘆字亦仄人生亦連)
　(氣字用去聲與前異寇亦用易字必非偶合作者須/留意焉譜圖將西風𦂳連上作七字詞珠玉連下作)
　(六字前結一三一七後結兩/五俱誤  按第一草字恐誤)
　　金人捧露盤(七十九字平西平曲/又名上西)　程　垓
愛春歸憂春去為春忙旋㸃檢雨障雲妨遮紅䕶緑翠
幃羅幙任髙張海棠明月杏花天更惜濃芳　喚鶯吟
招蝶拍迎栁舞倩桃粧盡呼起萬籟笙簧一觴一詠儘
教陶瀉繡心腸笑他人世漫嬉遊擁翠偎香
　(此調因有别名故各書多複收之而圖譜乃收至三/體既收金人捧露盤與上西平又收一元人詞上南)
　(平調竒絶盖嘯餘于兩結原讀作一七字一四字故/圖譜亦以杏花天三字屬上句而嘯餘所收之詞于)
　(天字用仄圖譜所收之詞于天字用平且偶于通篇/韻合故以為另一體而列之又其後段于盡呼起至)
　(繡心腸云洗五州妖氣闗山巳平全蜀風行何用一/泥丸是于州字豆山字叶蜀字句丸字叶者圖譜誤)
　(認洗五州妖氣為一句闗山巳平為一句全蜀風行/為一句何用一泥丸為一句則此詞比前詞原未嘗)
　(有異而讀者差到底故遂另列一體耳豈非竒絶乎/  又稼軒集九衢中一首前結云自憐是海山頭種)
　(玉人家乃于自憐是一句内落去一字觀其後段仍/是兩句十一字可知譜因將自憐是連下作十字句)
　(故認為另格然則如東浦刻後結不如早問溪山髙/養吾慵亦不管其是誤落而亦可另收一體耶總之)
　(此調起處三字三句換頭三字四句其餘字字相同/豈有前後互異之理書籍之誤刻者甚多安可不一)
　(細心體認凡讀書皆然不獨一詞/也  蘆川後起作名與利不必學)
　　望雲涯引(七十九字/)　　　　　　李　甲
秋容江上岸花老蘋洲白露溼蒹葭浦嶼漸増寒色閒
漁唱晚鶩雁驚飛處映逺磧數㸃輕帆送天際歸客
鳳臺人散漫囘首沉消息素鯉無憑樓上暮雲凝碧曉
向西風下認逺笛宋玉悲懷未信金尊消得
　(此詞後段比前少閒漁唱晚四字尾句多一字愚以/為不全之調也盖尾句或多或寡詞原有換尾之例)
　(若通篇前後字句平仄音響皆同而中間缺去四/字則各調無此例故謂其不全惜他無可考証耳)
　　夢還京(七十九字/)　　　　　　　栁　永
夜來匆匆飲散欹枕背燈睡酒力全輕醉魂易醒風揭
簾櫳夢斷披衣重起悄無寐　追悔當初繡閣話别太
容易日許時猶阻歸計甚況味旅館虚度殘嵗想嬌媚
那裏獨守鴛幃靜永漏迢迢也應暗同此意
　(無可引証姑為分句/恐有差落未必確然)
　　山亭栁(七十九字/)　　　　　　　晏　殊
家住西秦賭博藝隨身花栁上鬬尖新偶學念奴聲調
有時髙遏行雲蜀錦纒頭無數不負辛勤　數年來往
咸京道殘杯冷炙謾消魂衷腸事託何人若有知音見
採不辭遍唱陽春一曲當筵落泪重掩羅巾
　(花栁下與後/衷腸下同)
　　又一體(七十九字/)　　　　　　　杜安世
曉來風雨萬花飄落歎韶光虚過却芳草萋萋映樓臺
淡烟漠漠紛紛絮飛院宇燕子過朱閣　玉容淡妝添
寂寞檀郎孤願太情薄數歸期絶信約暗添春宵恨平
康恣迷歡樂時時悶飲緑醑甚轉轉思量著
　(用仄韻而首句不起韻次句四字前結五字後結六/字芳草下暗添下各十一字皆上四下七俱與前調)
　(異姑分其句然或有訛脫也/暗添添字該仄其誤尤明)
　　鎮西(七十九字/)　　　　　　　　蔡　伸
秋風吹雨覺重衾寒透傷心聴曉鐘殘漏凝情久記紅
牕夜雪促膝圍爐交杯歡酒如今頓孤歡偶　念别後
菱花清鏡裏眉峰暗鬭想標容怎禁銷瘦忍囘首但雲
牋墨妙鴛錦啼粧依然似舊臨風泪霑襟袖
　(後段想標容以下與前段/同念別後仄平仄莫誤)
　　又一體(七十九字鎮西/本集作小)　　　　　栁　永
意中有箇人芳顔二八天然俏自來奸黠最竒絶是笑
時媚靨深深百態千嬌再三偎著再三香滑久離缺
夜來魂夢裏尤花殢雪分明似舊家時節正懽悅被雞
聲喚起一場寂寞無眠向曉空有半牕殘月
　(首句五字次句四字無眠向曉不叶韻與前詞異或/云前詞或亦五字起余謂秋風吹雨如何覺起來除)
　(是脚字則可段按此調天然俏以下前後相同久離/缺三字係後  換頭句前詞甚明汲古誤將此三字)
　(贅附前尾遂失却此調之體況論文義亦云離別巳/久而夜來夢中猶是舊時光景乃正當歡悅却又被)
　(雞聲驚覺也豈可割一句搭上截耶本應改正今仍/舊録之者因欲覽者與前蔡詞相較自見分明耳一)
　(場以下十四字若照前詞原可作一場寂寞一句無/眠向曉一句空有半窗殘月一句但前段是笑時以)
　(下不可如此分讀/故註斷句如右)
　　小鎮西犯(七十一字/)　　　　　　栁　永
水鄉初禁火青春未老芳華滿栁汀烟島波際紅幃縹
緲盡盃盤小歌袚褉聲聲諧調　路遼遶野橋新市裏
花穠妓好引遊人競來歡笑酩酊誰家年少信玉山倒
家何處落日眠芳草
　(汲古亦將路遼遶三字屬上段又袚字重寫今改正/落日句五字比前結異玉字照前似應作平聲盃盤)
　(玉山皆四字句中用二字相連者不可不知全本譜/以字少者居前此調因題有犯字必非鎮西  體故)
　(以列于正/調之後)
　　紅林檎近(七十九字/)　　　　　　方千里
曉起山光慘晩來花意寒映月衣纎縞因風佩琅玕三
弄江梅聴徹幾㸃岸栁飄殘宛然舞曲初翻簾影捲波
瀾　把酒同喚醉促膝小留歡清狂痛飲能消多少盃
盤況人生如寄相逢半老嵗華休作容易看
　(起四句後起二句竟是五言古詩甚拗結一句亦拗/但此係美成按腔製體有冬初雪景二首平仄相同)
　(千里和之亦一字不異是知調格應是如此不可任/意更改不然美成既苦守不變千里又苦相模彷何)
　(其迂拙大遜今人之巧便乎于此可悟詞律之嚴愚/之迂拙見哂于今人而或見諒于古人處亦可稍自)
　(白巳乃圖譜無一字不改拗為順不知皆改順為拗/矣每見今之名流云作詞但要錬字尖新鍊句妥俊)
　(讀之諧耳即為甚工必費心力求合于古毋乃愚而/無益余詞若然則隨意做成長短句便是詞矣何必)
　(更名為某調某調耶未有名為某某調而平仄字句/故與相乖之理如五七言古詩而彊名曰律豈理也)
　(哉步衣字去聲影字周用池字初疑千里和周詞一/巻  趨不差分寸此字何以不守及觀清真雪詞亦)
　(用手字故千里不/妨亦用上聲耳)
　
　
　詞律巻十一
欽定四庫全書
　詞律巻十二
　　　　　　　　　　　　　　宜興萬樹撰
　　過澗歇(八十字/)　　　　　　　　晁補之
歸去奈故人尚作青眼相期未許明時歸去放懷處買
得東臯數畝靜愛園林趣任過客剝啄相呼書扃戸
堪笑兒童事業華顛向誰語草堂人悄圓荷過微雨都
付邯鄲一枕清風好夢初覺砌下槐影方停午
　(草堂舊刻及各選俱載栁七淮楚曠望極一首久而/傳訛于後段落去二字嘯餘乃因而作譜硬註字句)
　(圖譜因之遂為千古貽誤今以无咎詞/為據并録栁作于後以証訛脫之說)
　(淮楚曠望極千里火雲燒空盡日西郊無雨厭行旅/數幅輕帆旋落艤棹蒹葭浦避畏景兩兩舟人夜深)
　(語首此際爭可便恁奔利名九衢塵裏衣冠冒炎暑/囘  江鄉月觀風亭水邊石上幸有散髮披襟處)
　(首句兩字起韻次句三字千里句六字盡日句六字/晁詞明明可証也而譜註云首句七字以里字為起)
　(韻是一註而破亂三句失一楚字韻反妄添一里字/韻豈不大誤且此闋是魚虞韻豈首句便借支字韻)
　(乎而淮字註可仄避字可平夜深註可平仄必欲改/盡此調而後巳矣後段九衢以下與前詞草堂以下)
　(字字相同則九衢之上該有十一字今落去二字止/存九字因而不可句豆據愚揣之必奔字與名字下)
　(各落一字或是奔馳利名路耳故下便接九衢冒暑/等語于理為當而譜乃硬註此際爭可便為一句恁)
　(奔至塵裏為一句豈不大誤又自以恁奔利名為拗/因註此四字平仄皆可反用豈不誤而又誤盖以裏)
　(字為卟即首句里字起韻之說栁七縱有俳俗之謗/豈意至五六百年後又以不識韻之罪加之乎況恁)
　(奔是何言語夫舊刻傳訛非後人之過但闕疑則/可若彊不知以為知則自誤不可況以誤人乎)
　　安公子(八十字/)　　　　　　　　栁　永
長川波瀲灔楚鄉淮岸迢逓一霎烟汀雨過芳草青如
染驅驅攜書劍當此好天好景自覺多愁多病行役心
情厭　望處曠野沉沉暮雲黯黯行侵夜色又是急槳
投村店認去程將近舟子相呼遙指漁燈一㸃
　(惟耆卿有此詞他無可証相按此調當作三疊長川/至如染驅驅至情獻字句  同宜分作兩段所謂雙)
　(拽頭/也)
　　又一體(一百二字/)　　　　　　　陸　游
風雨初經社子規聲裏春光謝最是無情零落盡薔薇
一架況我今年憔悴幽牕下人盡怪詩酒消聲價向藥
爐經卷忘却鶯牕栁榭　萬事收心也粉痕猶在香羅
帕恨月愁花爭信道如今都罷空憶前身便面章臺馬
因自來禁得心腸怕縱遇歌逢酒但說京都舊話
　(此調整順可/從前後段同)
　　又一體(一百四字/)　　　　　　　晁補之
栁老荷花盡夜來霜落平湖淨征雁横天鷗舞亂魚遊
清鏡又還是當年我向江南興移画船深渚蒹葭映對
半篙碧水滿眼青山魂凝　一番傷華髩放歌狂飲猶
堪逞水驛孤帆明夜此歡重事省夢囘處詩塘春草愁
難整宦情與歸思終朝競記他年相訪認取斜川三逕
　(又還是句與夢囘處句十字與模魚兒中語同比前/詞各多一字番字詞人常作仄聲用明夜句該上三)
　(下四今此字不可豆而歡/重事省亦難解必係訛錯)
　　又一體(一百六字/)　　　　　　　栁　永
逺岸收殘雨雨殘稍覺江天暮拾翠汀洲人寂靜立雙
雙鷗鷺望幾㸃漁燈掩映蒹葭浦停画橈兩兩舟人語
道去程今夜遙指前村烟樹　遊宦成羇旅短檣吟倚
閒凝竚萬水千山迷逺近想鄉闗何處自别後風亭月
榭孤歡聚剛斷腸惹得離情苦聴杜宇聲聲勸人不如
歸去
　(雙雙上多一立字鄉闗上多一想字與前兩詞異栁/又一首前用四字後用五字乃前段落一字也杜宇)
　(聲聲應作仄平平仄人字應仄或是偶誤/或是不拘然後學宜從其前段式為妥)
　　又一體(一百六字/)　　　　　　　杜安世
又是春將半杏花零落閒庭院天氣有時陰淡淡緑楊
輕軟連画閣繡簾半捲招新燕殘黛斂獨倚闌干遍暗
思前事月下風流狂蹤無限　惜恐鶯花晩更堪容易
相抛逺離恨結成心上病幾時消散空際有斷雲片片
遙峰暖聞杜宇終日哀啼怨暮烟芳草寫望迢迢甚時
重見
　(天氣句離恨句與前稍異連画閣二句與後空際有/二句各止七字亦與前異兩結各四字三句更不同)
　(與或曰天氣與離恨句原可作四字照前讀連画閣/  空際有亦可照前捲字片字不是叶韻乃偶合耳)
　(此論亦是然其結/則固是另一體也)
　　早梅芳近(八十字/)　(或無近字/)　　呂渭老
畫簾深粧閣小曲徑明花草風聲約雨暝色啼鴉暮天
杳染眉山對碧勻臉霞相照漸更衣對客微坐自輕笑
　醉紅明金葉倒恣看還新好瑩注粉泪滴爍波光射
庭沼犀心通宻語珠唱翻新調佳期定約秋了
　(霞相照翻新調以上前後同/尾句恐誤聖求詞每多訛字)
　　又一體(八十二字/)　　　　　　　周邦彦
花竹深房櫳好夜閴無人到隔牕寒雨向壁孤燈弄餘
照泪多羅袖重意宻鶯聲小正魂驚夢怯門外巳知曉
　去難留話未了早促登長道風披宿霧露洗初陽射
林表亂愁迷逺覽苦語縈懷抱謾囘頭更堪歸路杳
　(後結謾囘頭下比前詞多二字但查片玉此調二闋/及姑溪詞俱八字則前詞必是脫落作者只依此填)
　(之可也姑溪于路字作人字周又一/首于堪字作滿字總不如依此為妥)
　　瑤堦草(八十字/)　　　　　　　　程　垓
空山子規叫月破黄昏冷簾幙風輕緑暗紅又盡自從
别後粉消香膩一春成病那堪晝閒日永　恨難整起
來無語緑萍破處池光淨悶理殘粧照花獨自憐瘦影
睡來又怕飲來越醉醒來却悶看誰似我孤另
　(自從下與後睡來下同一或曰我字註可平閒字何/以不註可仄余曰平則  途仄兼兩義詞中細處上)
　(去原不可混凡于平字註可仄者原當詳審可上去/通用則不妨隨填若止可上而不可去者自宜還他)
　(或平或上不可以去字混入註不便細分上去故不/得巳只以仄字概之也如此我字可以用平閒字亦)
　(不妨用上然若註可仄則人謂去聲亦/可用而調乖矣通部皆然偶記于此)
　　鬬百花(八十一字/)　(又名夏州/)　　晁補之
臉色朝霞紅膩眼色秋波明媚雲度小釵濃鬢雪透輕
綃香臂不語凝情教人喚得囘頭斜盼未知何意百態
生珠翠　低問石上鑿井何由及底微向耳邊同心有
緣千里飲散西池涼蟾正滿紗牕一語繫人心裏
　(楊誠齋有云詞須擇腔如鬬百花之無味是知此調/當時原不以為佳故作者寥寥且其調中多有參差)
　(今細考註之如起句晁三首俱起韻栁三首一韻二/不韻第三句晁二作俱同仄聲一則叶韻栁一與此)
　(同其二則一云池塘淺蘸烟蕪平聲一云長門深鎖/悄悄第四句栁二同一云滿庭秋色將晩平仄皆㕘)
　(差後段起十字晁一云教展香裀看舞霓裳促遍香/裀用平與此石上二字異一云與問堦上簸錢時節)
　(記微笑但把纎腰向人嬌倚人多讀于節字斷句下/作記微笑甚誤此乃記字上落一猶字或應字也記)
　(字是叶韻微笑但把乃四字句栁亦作年少傳粉平/仄正合是此調原無八十字格也栁換頭一與教展)
　(香裀同一云無限幽恨寄情空殢紈扇一云爭奈心/性未㑹先憐佳壻亦皆㕘差與此篇異微向耳邊耳)
　(字必要仄聲或作平仄仄平或作平仄仄上慎勿用/去仄平平  按不語凝情以下三句一四兩六前後)
　(相同對照為結不宜前尾拖一五字句愚謂此必係/後段起句而誤移耳然傳之巳久不敢遽改知音者)
　(請自玩味或以鄙言為諒乎韻又栁一首于次句/亦不起韻直至第四句方起  恐是誤也不必從)
　　有有令(八十一字/)　　　　　　　趙長卿
前山減翠疎竹度輕風日移金影碎還又年華暮看看
是新春至那更堪有箇人人似花似玉温柔伶俐　準
擬恩情忔戲拈弄上則人難比我也埋根𥪡柱你也爭
些氣大家一捺頭地美中更美厮守定共伊百嵗
　(此等俳詞為北/曲之先聲矣)
　　皂羅特髻(八十一字/)　　　　　　蘇　軾
采菱拾翠算如此佳名阿誰消得采菱拾翠稱使君知
客千金買采菱拾翠更羅裙滿把真珠結采菱拾翠正
髻鬟初合　真箇采菱拾翠但深憐輕拍一雙手采菱
拾翠繡衾下抱著俱香滑采菱拾翠待到京尋覔
　(疊用采菱拾翠字凡七句或此調格應如此或是坡/仙遊戲為之未可考也稱使君下與後但深憐下同)
　　彩鳳飛(八十一字/)　　　　　　　陳　亮
人立玉天如水特地如何撰海南沈燒著欲寒猶煖算
從頭有多少厚徳陰功人家上一一舊時香案㬠經慣
　小駐吾州纔爾依然歡聲滿莫也教公子王孫眼見
這些兒潁脱處髙出書巻經綸自入手不了判斷
　(中多難明所當闕疑九玩前後相合處則特地句與/依然句各五字次各  字于三字一豆又次各三字)
　(又次各七字于三字一豆但此句照後段巻字叶韻/則前功字平聲不合不可解也次人家至香案九字)
　(比後經綸下九字而㬠經慣三字當為後段換頭起/句誤屬前尾耳字雖多訛其段落定應如此㬠宜作)
　(煞音㬠忒煞也㬠則為日曬字/坡詞江南父老時與㬠漁簑)
　　最髙樓(八十一字/)　　　　　　　劉克壯
周郎後直數到清真君莫是前身八音相應諧韶樂一
聲未了落梁塵笑而今輕郢客重巴人　只少箇綠珠
横玉笛更少箇雪兒彈錦瑟欺賀晏壓黄秦可憐樵唱
并菱曲不逢御手與龍巾且酣眠篷底月甕間春
　(後段起兩句換仄韻稼軒一首第四五句用是夢松/後追軒冕是化鶴後去山林夢化二字去聲因使丁)
　(氏故事而用之不可學也後起二句元司馬昻父作/按秦箏學弄相思調寫幽情恨殺知音少平仄全反)
　(甚誤雖詞綜/載之不可學)
　　又一體(八十二字/)　　　　　　　毛　滂
微雨過深院芰荷中香冉冉繡重重玉人共倚闌干角
月華猶在小池東入人懷吹髩影可憐風　分散去輕
如雲與夢剰下了許多風與月侵枕簟冷簾櫳剛能小
睡還驚覺畧成輕醉早醒鬆仗行雲將此恨到眉峰
　(香冉冉三字兩句與前異後段起處兩句仄韻不自/相叶愚意謂夢字乃是雪字與下月字為叶也而毛)
　(又一首作謾良夜月圓空好意恐落花流水終寄恨/落花流水必流水落花之訛然恨字亦不叶意字或)
　(另有此格亦未可知但其侵枕簟兩句作悲歡往往/相隨則竟作六字連句大與前體不合定係差誤不)
　(可從矣作者于仄/聲韻必叶為是)
　　倒垂栁(八十一字/)　　　　　　　楊无咎
曉來烟露重為重陽増勝致記一年好處無似此天氣
東籬白衣至南陌芳筵啟風流曽未逺登臨都在眼底
　人生如寄謾把茱萸看仔細擊節聴髙歌痛飲莫辭
醉烏㡌任教顛倒風裏墜黄花明日縱好無情味
　(无咎又一首記一年至天氣十字作而今精神傾下/越樣風措必係訛謬烏㡌任教作情山曲海平仄不)
　(同或亦/不拘)
　　栁初新(八十一字/)　　　　　　　栁　永
東郊向曉星杓亞報帝里春來也栁臺烟眼花勻露臉
漸覺綠嬌紅姹妝㸃層臺芳榭運神功丹青無價　别
有堯堦試罷新郎君成行如画杏園風細桃花浪暖競
喜羽遷鱗化遍九陌相將遊冶驟香塵寶鞍嬌馬
　(栁臺下與杏園下前後皆同只遍九陌句多一字必/粧㸃上落一字今姑照舊錄之作者添字與後同可)
　(也圖譜于相將遊冶落相字遂致前段六字相連後/段三字兩句不合矣運神驟香俱作可用平仄何據)
　　新荷葉(八十二字/)　　　　　　　趙彦端
欲暑還涼如春有意重歸春若歸來任他鶯老花飛輕
䨓澹雨似晩風欺得單衣簷聲驚醉起來新綠成圍
囘首分攜光風冉冉菲菲曽幾何時故山疑夢還飛鳴
琴再撫將清恨都入金徽永懷橋下繫船溪栁依依
　(前後俱同只後段起句叶韻查稼軒諸作皆用韻孏/窟惜香介庵亦有不叶者可不拘也因餘同不另錄)
　(此詞乃和稼軒者曽幾何時非叶韻仲殊一首于輕/䨓二句云波光艶粉紅相間脈脈嬌羞圖譜收之乃)
　(于艷字讀斷而下作八字句誤矣曽幾下十字/永懷下十字俱不分斷總不解查照前段故也)
　　夢玉人引(八十二字/)　　　　　　呂渭老
上危梯望画閣迥繡簾垂曲水飄香小園鶯喚春歸舞
袖弓彎正滿城烟草萋迷結伴踏青趂蝴蝶雙飛　賞
心歡計從别後無意到西池自撿羅囊要尋紅葉留詩
懶約無憑據鶯花都不知怕人問彊開懷細酌酴醿
　(汲古刻作八十四字望字作盡盡二字蝴蝶下有一/字無憑下少據字細酌下有一字與此不同未知孰)
　(是毛刻固多訛處而此亦未必確然也酴醿二字/宜從酉旁謂酒也故上有酌字詞綜作荼䕷非是)
　　栁腰輕(八十二字/)　　　　　　　栁　永
英英妙舞腰肢軟章臺栁昭陽燕錦衣冠盖綺堂筵宴
是處千金爭選顧香砌絲管初調倚輕風珮環微顫
乍入霓裳促遍逞盈盈漸催檀板慢垂霞袖急趨蓮步
進退竒容千變笑何止傾國傾城暫囘眸萬人腸斷
　(錦衣以下前後相同依後段步字則前段宴/字乃是偶合韻脚而非叶也作者可以不叶)
　　爪茉莉(八十二字/)　　　　　　　栁　永
每到秋來轉添甚況味金風動冷清清地殘蟬噪晚甚
聒得人心欲碎更休道宋玉多悲石人也須下泪　衾
寒枕冷夜迢迢更無寐深院靜月明風細巴巴望曉怎
生捱更迢逓料我兒只在枕頭根底等人睡來夢裏
　(孤調他無可援証所可辨者金風動句即後深院靜/殘蟬句即後巴巴句則怎生句比前應于更字上加)
　(一字舊譜總作六字則捱更迢逓不成語矣捱字去/聲更者更漏之更或是三更落三字譜却認作去聲)
　(若是去聲則迢逓者何物兩結俱作六字余謂尾句/該分斷盖所憶之人纔入夢即見之如隠于枕底者)
　(但等人睡熟即來也如睡來連讀便不通矣/審爾則前結亦是兩句以也字作虚字用耳)
　　祭天神(八十二字/)　　　　　　　栁　永
歎笑筵歌席輕抛嚲背孤城幾舍烟村停画舸更深釣
叟歸來數㸃殘燈火被連綿宿酒醺醺愁無那　寂寞
擁重衾卧又聞得行客扁舟過蓬牕近蘭棹急好夢還
驚破念生平單栖蹤跡多感情懷到此厭厭披衣坐
　(前後各異只數㸃句與好夢句/相似宿酒句與到此句相似耳)
　　又一體(八十五字/)　　　　　　　栁　永
憶繡衾相向輕輕語屏山掩紅蠟長明金獸盛燻蘭炷
何期到此酒態花情頓辜負愁腸斷還是黄昏那更滿
庭風雨聴空堦和漏碎聲鬭滴愁眉聚算伊還共誰人
爭知此寃苦念千里烟波迢迢前約舊歡省一向無心
緒
　(與前調迥别字句亦不確風雨處應是分段然不敢/彊註也  按毛氏填詞名解述因話錄所載北方季)
　(冬二十四日以板畫一人有形無口人各佩之謂可/辟𤯝時有作謔詞名祭袄神而祭天神反失註解)
　　驀山溪(八十二字/)　(又名上陽春/)　張元幹
一番小雨陡覺添秋色桐葉下銀牀又送箇淒涼消息
故鄉何處搔首對西風衣線斷帶圍寛衰髩添新白
錢塘江上冠盖如雲積騎馬傍朱門誰肻念塵埃墨客
佳人信杳日暮碧雲深樓獨倚鏡頻看此意無人識
　(前後/同)
　　又一體(八十二字/)　　　　　　　石孝友
鶯鶯燕燕搖蕩春光嬾時節近清明雨初晴嬌雲弄煗
醉紅溼翠春意釀成愁花似染草如剪巳是春彊半
小鬟微盼分付多情管痴騃不知愁想怕晩貪春未慣
主人好事應試玳筵開歌眉歛舞腰軟怎向輕分散
　(前詞次句起韻後段亦次句叶韻此則前後首句俱/用韻者外又有前首句起韻後起不叶者有前首不)
　(起韻後起叶者總不拘也前詞衣帶斷等三字四句/俱不叶此則俱叶者其餘各體㕘差摘列于後有前)
　(上下句俱叶後上仄下平者如山谷李氣韻前斜枝/倚風塵裡後書謾寫夢來空也前後俱上仄不叶下)
　(叶者如易袚語宇韻前梨花雪桃花雨後吳姬唱秦/娥舞也前上平下仄不叶後上仄不叶而下叶者如)
　(于湖近印韻前繡工慵圍棋倦後禽聲喜流雲盡也/前上仄下平後上平下仄俱不叶者如无咎檜翠韻)
　(前將風調改荒涼後汝南周東陽沈也前上平下仄/後上仄下平俱不叶者如姑溪戸處韻前泛新聲催)
　(金盞後歡暫歇酒微醺也前兩叶後上仄不叶而下/叶者如美成水尾韻前山四倚雲漸起後因箇甚烟)
　(霧底也前後俱上平下仄不叶者如澤民絮去韻前/葉依依烟鬱鬱後隔斜陽㸃芳草也前上平下仄不)
　(叶後俱叶者如永叔滿晚韻前駕香輪停寶馬後春/宵短春寒淺也前上平下叶後上平下仄不叶者如)
　(盧炳旦宴韻前倩雙哦敲象板後髩長青顔不老也/前兩仄不叶後上仄下平者如惜香翠碎韻前髙一)
　(餉低一餉後不妒富不憎貧也前上仄下平後俱仄/不叶者如曹組樹暮韻前風細細雪埀埀後消瘦損)
　(東陽也也前上仄俱仄不叶後上平下叶者如無咎/可我韻前我心裡忡忡也後天天天不曽麽也前上)
　(仄不叶下叶後上仄不叶下平者如惜香了到韻前/笙簧奏星河曉後一嵗裡一翻新也前後俱上叶下)
　(平者如惜香士戲韻前三徑裡四時花後爾富貴爾/榮華也其三字中平仄亦不畫一總可隨填不拘耳)
　　拂霓裳(八十二字/)　　　　　　　晏　殊
笑秋天晩荷花綴露珠圓風日好數行新鴈貼寒烟銀
簧調脆管瓊柱撥清絃捧􁧠船一聲聲齊唱太平年
人生百嵗離别易㑹逢難無事日剩呼賓友啟芳筵星
霜催綠鬢風露損朱顔惜清歡又何妨沉醉玉樽前
　(風日好下/前後同)
　　又一體(八十三字/)　　　　　　　晏　殊
喜秋成見千門萬戸樂昇平金風細玉池波浪縠文生
宿露霑羅幕微涼入画屏張綺宴傍薰爐蕙炷和新聲
　神仙雅㑹㑹此日象蓬瀛管弦清旋翻紅袖學飛瓊
光陰無暫住歡醉有閒情祝辰星願百千為壽獻瑤觥
　(次句比前多一見字宿霧二句與前詞平仄相反按/晏詞三首前後共六用五字對句惟此一聨獨異前)
　(後兩樣恐亦不宜作者但學前調可也宴字不/叶清字轉叶與前篇及别作異作者亦當依前)
　　秋夜月(八十二字/)　　　　　　　栁　永
當初聚散便喚作無由再逢伊面近日來不期而㑹重
歡宴向尊前閒暇裏斂著眉兒長嘆惹起舊愁無限
盈盈泪眼謾向我耳邊作萬般幽怨奈你自家心下事
難見待音信真箇恁别無縈絆不免收心共伊長逺
　(中多㕘差不確觀後尹/詞則此篇必有訛脱)
　　又一體(八十四字/)　　　　　　　尹　鶚
三秋佳節罥晴空凝碎露茱萸千結菊蕋和烟輕撚酒
浮金屑徵雲雨調絲竹此時難輟歡極一片艶歌聲揭
　黄昏慵别炷沉烟薫繡被翠帷同歇醉並鴛鴦雙枕
暖偎春雪語丁寧情委曲論心正切夜深牕透數條斜
月
　(此比前詞整齊可學句或曰極字是叶韻二字句余/曰照後結該四字兩  極字乃以入作平而于片字)
　(分句耳況極字/不是通篇同韻)
　　洞仙歌(八十二字或加令字/又名羽仙歌)　　　吳文英
花中慣識壓架瓏璁雪可見湘英間琅葉恨春風將了
染額人歸留得箇裊裊垂香帶月　鵝兒真似酒我愛
幽芳還比荼䕷又嬌絶自種古松根待黄龍亂飛上蒼
髯五鬛更老仙添與筆端香敢喚起桃花問誰優劣
　(歴查此調待黄龍句俱用四字惟此詞三字或有脱/落亦未可知作者只作四字句可也各家仙字用仄)
　(與字作平如此雖或不妨然當從其多者大約此調/宜從八十三字之體如竹山于還比句作燭心懸小)
　(紅豆乃燭字上落一字克齋于留得箇作捺地二字/初寮于更老仙少一更字皆係脫誤非有此等格也)
　(又蒲江于首句即用韻/起他家所少亦不必從)
　　又一體(八十三字/)　　　　　　　蘇　軾
冰肌玉骨自清涼無汗水殿風來暗香滿繡簾開一㸃
明月窺人人未寢欹枕釵横髩亂　起來攜素手庭戸
無聲時見疎星渡河漢試問夜如何夜巳三更金波淡
玉繩低轉但屈指西風幾時來又不道流年暗中偷換
　(此乃常用之體而其間句法多有不齊/今不能徧錄聊摘採附後以備考擇)
　(第二句以自字領句亦有如五言詩者如稼軒大半/成新貴是也繡簾開至窺人九字一氣此詞三字豆)
　(亦有于五字豆者如竹山此時無一醆此時二字相/聨也如稼軒記平沙鷗鷺以一記字領句也欹枕句)
　(可七字如竹坡偏守定東風一處是也然此恐誤多/一字不宜從之後段起二句可上四字下五字如初)
　(寮迎人巧笑道好箇今宵是也然他家無此亦不宜/從試問二句可上三下六如劉一止腸斷處天涯路)
　(逺音稀是也又可作四字兩句如竹坡病來應怕酒/眼常醒是也友古亦有之又試問夜如何可用仄聲)
　(住如稼軒任掀天事業是也又可用六字如初寮見/淡淨晩粧殘是也至如克齋一首于繡簾開下九字)
　(用向曉開簾凌亂重寒光則絶無此體是誤也不可/從  嘯餘註欹枕釵横髩五字云可用仄平仄仄平)
　(字字相反余曰幸而亂字是/叶韻不然亦註可平矣危哉)
　　又一體(八十四字/)　　　　　　　辛棄疾
松闗桂嶺望菁葱無路費盡銀鈎榜佳處悵空山嵗晩
窈窕誰來須著我醉卧石樓風雨　仙人瓊海上握手
當年笑許君攜半山去劖疊嶂巻飛泉洞府淒涼又却
怕先生多取怕夜半羅浮有時還好長把雲烟再三遮
住
　(劖疊嶂二句比前試問句多一字小山東堂皆同又/李元膺云記當年得意處亦是六字而上句平下句)
　(仄與此不同想不拘也因餘同不錄又阮閱作前結/云便江北也何曽慣見比此少一字恐誤不可從又)
　(東堂于悵空山嵗晩句用相看露涼/時平仄不合他家無之亦不必從)
　　又一體(八十五字/)　　　　　　　李元膺
雪雲散盡放曉晴庭院楊栁於人便青眼更風流多致
一㸃梅心相映逺約畧嚬輕笑淺　一年春好處不在
穠芳小艶疎香最嬌軟到清明時候百紫千紅花正亂
巳失春風一半早占取韶光共追遊但莫管春寒醉紅
自暖
　(花正亂下比前多巳失二字竹屋蒲江皆同逺字亂/字偶合不必叶也山谷于更風流下九字作望中秋)
　(纔有九日十分圓共十字友古云但人心堅/固後天也憐人亦十字又各不同兹不另錄)
　　又一體(八十六字/)　　　　　　　吳文英
芳辰良宴人日春朝並細縷青絲裹銀餅更玉犀金綵
沾座分簮歌圍暖梅靨桃唇鬭勝　露房花曲折鶯入
新年添箇宜男小山枕待枝上飽東風結子成陰藍橋
去還覔瓊漿一飲料别館西湖最情濃爛画舫月明醉
袍宮錦
　(待枝上十字同辛詞還覔句六字同李詞刻按嘯餘/于八十六字收林外詞今載于左且照舊  句字録)
　(之以為訂/訛之証)
　(飛梁壓水虹影清光曉橘里漁村半烟草嘆今來古/往物換人非天地裏惟有江山不老  雨中風㡌)
　(龍四海誰知我月冷波一劍横空幾番過按洞門玉/  嘶未斷          寒歸去也    林屋    無)
　(鎖年年不掃/苔)　(認雲屏烟障是吾廬/)　(字任滿地蒼/)
　(按宋林外題此詞于垂虹橋不書姓名人疑仙作傳/入禁中孝宗笑曰以鎖字叶老字則鎖當音掃乃閩)
　(音也後訪之林果閩人舊草堂收之極為無識然我/過鎖林原借用三韻何嘗是更韻如譜註豈不誤使)
　(今人錯認可用兩韻乎且一劍句體當七字過字正/是叶韻而譜竟罔知註作八字不但使此句多了一)
　(字且使此調少了一韻矣況幾番過按如何解說文/理乃至如此乎月冷句亦不可作七字當以月冷波)
　(寒為一句沈天羽改我為道改過為到圖譜因之而/仍不註叶韻則是作譜者到底要使人滅却此一韻)
　(而後快也嗚/呼豈不怪哉)
　　又一體(八十七字/)　　　　　　　康與之
若耶溪路别岸花無數欲斂嬌紅向人語與綠荷相倚
恨囘首西風波淼淼三十六陂烟雨　新粧明照水汀
渚生香不嫁東風被誰誤遣踟蹰騷客意千里綿綿仙
浪逺何處凌波微步想南浦潮生画橈歸正月曉風清
斷腸凝竚
　(與綠荷下十字作五字兩句龍川亦有此體若/謝勉仲則與綠荷下仍用兩三一四又稍不同)
　　又一體(八十八字/)　　　　　　　趙長卿
廣寒宮殿不在人間世分付天香與巖桂向西風搖曳
處數十里知聞金翠裏别有出羣標致　東園盛事五
畝濃陰芘必以詩書取榮貴況一門三秀才未足欽崇
那更是異姓同居兄弟更細把繁英祝姮娥看禹浪飛
騰定應來嵗
　(數十里句多一字後段起處同前段亦與他體異芘/字應是庇字才字宜仄聲趙詞又有于後結作要趂)
　(他橘綠橙黄時候是上用三字豆下用六字句亦稍/異  潘牥此調題曰羽仙歌于況一門下六字用莫)
　(閒愁金杯㶑灔與此詞稍異圖譜不知即洞仙歌另/收羽仙歌一調盖數十里二句潘詞作落日平蕪行)
　(雲斷幾見花開花謝作譜者誤讀落日平蕪行雲斷/為一句又自以為拗因註平字雲字可仄意中口中)
　(想竟無洞仙歌聲調在故不覺也又更竒者正集既/仍嘯餘之舊收洞仙歌四體而續集又收洞仙歌令)
　(即前康詞乃以恨囘首下作八字句以不嫁東風為/四字句被誰誤連下遣踟蹰騷客意為九字句且謂)
　(意字叶韻千里綿綿仙浪逺為七/字句讀至此有不噴飯滿案者乎)
　　又一體(一百十九字/)　　　　　　栁　永
嘉景況少年彼此爭不雨沾雲惹奈傅粉英俊夢蘭品
雅金絲帳暖銀屏亞並燦枕輕倚綠嬌紅姹算一笑百
琲明珠非價閒暇　每只向洞房深處痛憐極寵似覺
些子輕孤早恁背人沾灑從來嬌縱多猜訝更對剪香
雲深要深心同寫愛印了雙眉索人重画忍負豔冶斷
不等閒輕捨鴛衾下願常恁好天良夜
　(此以下三調與洞仙歌全不相涉而字句多有訛錯/難以訂定且三詞又是三樣不知何故未敢彊論也)
　(此篇只金絲句七字似後段從來句七字若以並燦/枕句配更對剪句則後多二字想深要二字是誤多)
　(耳算一笑至非價似後愛印了至重畫其餘前後俱/不合閒暇二字似後段起句然不應前短後長如此)
　(闕疑/可也)
　　又一體(一百二十三字/)　　　　　栁　永
乘興閒泛蘭舟𣺌𣺌烟波東去淑氣散幽香滿蕙蘭江
渚綠蕪平畹和風輕暖曲岸垂楊隠隠隔桃花塢芳樹
外閃閃酒旗遙舉羇旅　漸入三吳風景水村漁浦閒
思更逺神京抛擲幽㑹小歡何處不堪獨倚危樓凝情
西望日邊繁華地歸程阻空自嘆當時言約無據傷心
最苦竚立對碧雲將暮闗河逺怎奈向此時情緒
　(羇旅二字亦似換頭語總有訛錯不敢彊定或曰綠/蕪四字對後不堪四字和風四字對後危樓四字情)
　(字或是想字之訛曲岸四字對後西望四字隠隠隔/三字豆桃花塢三字句對後繁華地三字豆歸程阻)
　(三字句芳樹至遙舉對後空自至/無據此說亦通然前後亦不合也)
　　又一體(一百二十六字/)　　　　　栁　永
佳景留心慣況年少彼此風情非淺有笙歌巷陌綺羅
庭院傾城巧笑如花面恣雅態明眸囘美盼同心綰算
國艶仙材翻恨相逢晩繾綣　洞房悄悄繡被重重夜
永歡餘共有海約山盟記得翠雲偷剪和鳴彩鳳于飛
燕間栁徑花陰攜手遍情眷戀向其間宻約輕憐事何
限忍聚散況巳結深深願願人間天上暮雲朝雨長相
見
　(繾綣二字亦似後段語此調只傾城至美盼與後和/鳴至手遍相似餘亦前後㕘差傾城句似前一百十)
　(九字内金絲句而起處佳景少年彼此字/亦似相同然他處又别不可比而同之耳)
　　長壽樂(八十三字/)　　　　　　　栁　永
花紅殢翠近日來陡把狂心牽繫羅綺叢中笙歌筵上
有箇人人可意解嚴妝巧笑次姿則成嬌媚知幾度宻
約秦樓盡醉仍攜手眷戀香衾繡被　情漸美算好把
夕雨朝雲相繼便是仙禁春深御爐香裊臨軒親試對
　(此調句字多訛分段處亦錯後亦必不全無/可考矣圖譜何據而論定其可平可仄也)
　　迷仙引(八十三字/)　　　　　　　栁　永
才過笄年初綰雲鬟便學歌舞席上尊前王孫隨分相
許算等閒酬一笑但千金慵覷常只恐容易瞬華偷換
光陰虚度　巳受君恩顧好與花為主萬里丹霄何妨
攜手同去去永棄却烟花伴侶免教人見妾朝雲暮雨
　(只席上二句與後萬里二句相合餘各不同瞬字應/是蕣字第二去字必訛或誤多此一字大約此調定)
　(有訛脱處無他詞可証/也  與迷神引無涉)
　　黄鶴引(八十三字/)　　　　　　　方(失名/)
先逢垂拱不識干戈免田隴士林書圃終年庸非天寵
才初闒茸老去支離何用浩然歸算是黄鶴秋風相送
　塵事塞翁心浮世莊生夢漾舟遙指烟波羣山森動
神閒意聳囘首利鞿名鞚此情誰共問幾許淋浪春甕
　(宋方匀泊宅編云先子晩官鄧州于紹聖改元致政/歸隠遂為此詞序曰因閱阮田曹所製黄鶴引詞調)
　(清髙寄為一闋命稚子歌焉存按方勻父名無可考/阮田曹亦未知為誰錄之以  其調士林至何用與)
　(後漾舟至名鞚同漾應作颺盖/取歸去來辭舟搖搖以輕颺也)
　　滿路花(八十三字二字/或加捉拍)　　　　　方千里
鶯飛翠栁搖魚躍浮萍破斑斑紅杏子交榴火池臺晝
永繚繞花陰裹山色遙供座枕簟清涼北牕時喚髙卧
　翻思年少走馬銅駝左歸來敲鐙月留闗鎖年華老
矣事逐浮雲過今吾非故我那日樽前袛今問有誰呵
　(魚躍下與後走馬下同今吾句宜同前山色句而平/仄相反但千里是和周作片玉此詞亦前後各異至)
　(金花落燼燈一首則前反用玉人新間濶後反用除/共天公說想所不拘耳  呵上聲那日樽前二句周)
　(用不成也還似伊無箇分别盖此句貫下十字相連/可以協于歌板故不妨如此句法所謂通乎音理不)
　(必拘也若不能者/惟守繩尺為是)
　　又一體(八十三字/)　　　　　　　秦　觀
露顆添花色月彩投牕隙春思如中酒恨無力洞房咫
尺曽寄青鸞翼雲散無蹤跡羅帳薫殘夢囘無處尋覔
　輕紅膩白步步薫蘭澤約腕金環重宜裝飾未知安
否一向無消息不似尋常憶憶後教人片時存濟不得
　(前起句用韻平仄各異後起句亦用韻俱與前詞不/同思字去聲中字如字讀乃平仄平平仄與後約腕)
　(句合與周方詞異也譜圖因周詞遂註思可平中可/仄不知用周體則依周用秦體則依秦不可互從恨)
　(字還宜用平為是/恨無力恐亦誤耳)
　　又一體(八十三字/)　　　　　　　栁　永
香靨融春雪翠鬟嚲秋烟楚腰纎細正□□鳳幃夜短
偏愛日髙眠起來貪顛俊只恁殘却黛眉不整花鈿
有時攜手閒坐偎倚綠牕前温柔情態儘人憐画堂春
過悄悄落花天長是嬌痴處尤殢檀郎未教拆了鞦韆
　(用平韻與前調異字此雖以其與他詞另格收列于/此然恐有訛處正  下舊失二字觀後段人憐二字)
　(應是七字句叶韻語顛俊二字誤至兩結各/十字則一氣貫下前之上六下四非誤也)
　　又一體(八十三字/)　　　　　　　呂渭老
西風秋日短小雨菊花寒斷雲低古木暗江天星娥尺
五佳約悞當年小語憑肩處猶記西園画橋斜月闌干
　鳥啼花落春信遣誰傳尚容清夜夢小留連青樓何
處寶鏡注嬋姢應念紅牋事微暈春山背牕愁枕孤眠
　(此亦用平韻而整齊可從/後段只起句換頭餘同)
　　又一體(八十六字/)　　　　　　　趙師使
連枝蟠古木瑞蔭映晴空桃江江上景古今同忙中取
靜心地儘從容掃盡荆榛蔽結屋誅茒道人一段家風
　任烏飛兔走匆匆世事亦何窮官閒民不擾更年豐
簟瓢雲水時與話西東真樂誰能識兀坐忘言浩然天
地之中
　(前調後起四字此調七字兼増一韻結屋句兀坐句/前叶此不叶山谷亦有此詞整齊可學其刻本不分)
　(段誤花又按周美成有歸去難一詞與/滿路  全同故合為一調錄後備証)
　(佳歸去難知背地伊先變惡㑹稱停事周邦彦如今/  約人未                      看深淺)
　(信我委的論長逺好彩無可怨自合教伊推些事後/分散  宻意都休待說先腸㫁此恨除非是天相念)
　(堅心更守未死終須見多少閒磨難到得其間知他/做甚頭眼)
　　滿園花(八十七字/)
一向沉吟久泪珠盈襟袖我當初不合苦撋就慣縱得
軟頑見底心先有行待痴心守甚捻著脈子倒把人來
僝僽　近日來非常羅皂醜佛也須眉皺怎掩得衆人
口待收了孛羅罷了從來斗從今後休道共我夢見也
不能得勾
　(此調既與前調牌名相似而句法亦多相合前段竟/同只多一慣字與甚字耳後段稍異然佛也句罷了)
　(句及結處二句俱與前調彷彿故以附于滿/路花之後而一枝花尤為脗合故并類列焉)
　　一枝花(九十字/)　　　　　　　　辛棄疾
千丈擎天手萬巻懸河口黄金腰下印大如斗任千騎
弓刀揮霍遮前後百計千方久似鬭草兒童贏箇他家
偏有　算枉了雙眉長皺白髪空囘首那時閒說向山
中友看邱隴牛羊更辨賢愚否且自栽花栁怕有人來
但只道今朝中酒
　(此與滿路花定是一調其後起七字即與前趙詞同/彼用平此用仄耳但較多任似看但四個虛字其為)
　(同調何疑況調/名亦有花字乎)
　　鶴冲天(八十四字/)　　　　　　　栁　永
閒牕漏永月冷霜華墮悄悄下簾幙殘燈火再三思往
事離魂亂愁腸鎖無語沉吟坐好天好景未省展眉則
箇　從前早是多成破何況經嵗月相抛嚲假使重相
見還得似當初麽悔恨無計那迢迢良夜自家只恁摧
挫
　(後段換頭七字起/迥别故另列于此)　(按此調名鶴冲天然與喜遷鶯/又按此體亦與滿園花相似或)
　(亦一調異名也其用字平仄前後稍/有不同作者審而自填兹不旁註)
　　又一體(八十六字/)　　　　　　　杜安世
清明天氣永日愁如醉臺榭綠陰濃薫風細燕子巢方
就盆池小新荷蔽恰是逍遙際單夾衣裳半攏軟玉肌
體　石榴美艶一撮紅綃比牕外數脩篁寒相倚有箇
闗心處難相見空凝睇行坐深閨裏懶更妝梳自知新
來憔悴
　(前後俱同與前/詞換頭者異)
　　又一體(八十八字/)　　　　　　　栁　永
黄金榜上偶失龍頭望明代暫遺賢如何向未遂風雲
便爭不恣遊狂蕩何須論得喪才子詞人自是白衣卿
相　烟花巷陌依約丹青屏障幸有意中人堪尋訪且
恁偎紅倚翠風流事平生暢青春都一餉忍把浮名換
了淺斟低唱
　(依約句且恁/句各多一字)
　　踏青游(八十四字/)　　　　　　　周邦彦
金勒狨鞍西城嫩寒春曉路漸入垂楊芳草過平堤穿
綠徑幾聲啼鳥是處裏誰家杏花臨水依約靚粧斜照
　極目髙原東風露桃烟島望十里紅圍翠遶更相將
乘酒興幽情多少待向晩從頭記將歸去說與鳳樓人
道
　(前後段同又有贈妓崔念四一首吳虎臣云政和間/士人作都下盛傳詞統載為東坡詞而坡集無之于)
　(過平堤下十字作向巫山重重去如魚水只有九字/後段則云􁨣三入清齋望永同鴛被雖十字而句法)
　(却非兩三一四者殆有誤字不可/從也故此譜不收八十三字格)
　　蕙蘭芳引(八十四字/)　　　　　　周邦彦
寒瑩晩空㸃青鏡斷霞孤鶩對客館深扄霜草未衰更
綠倦遊厭旅但夢遶阿嬌金屋想故人别後盡日空疑
風竹　塞北氍毹江南圖障是處温燠更花管雲牋猶
寫寄情舊曲音塵迢逓但勞逺目今夜長爭奈枕單人
獨
　(瑩鏡㫁對未更倦厭但夢故後障是處更寄舊逓俱/夜奈等字俱用去聲妙絶而瑩下用晚厭下用旅夢)
　(下用繞奈下用枕俱去上草未想故寫寄又俱上去/且用鏡則上隔字用㸃用館則上隔字用對用管則)
　(上隔字用更此種乃詞中抑揚發調之處所以美成/為詞壇宗匠而製律造腔稱再世周郎也向讀方氏)
　(和詞驚愛其一字不改反閱夢窗集取以相較亦一/字不改愈信定格之不可輕亂如此不然填詞亦文)
　(人末技有何棘手而古人傳者寥/寥哉他調莫不皆然偶于此及之)
　　清波引(八十四字/)　　　　　　　姜　䕫
冷雲迷浦倩誰喚玉妃起舞嵗華如許野梅弄眉嫵屐
齒印蒼蘚漸為尋花來去自隨秋雁南來望江國𣺌何
處　新詩謾與好風景長是暗度故人知否抱幽恨難
語何時共漁艇莫負滄浪烟雨況有清夜啼猿怨人良
苦
　(惟石帚有此調平仄無可証當皆依之然自嵗華以/下即與後故人以干字句同至尾少二字耳時字平)
　(聲前段齒字上聲上原可作平但斷不可用去聲盖/此字或平或上而下以去聲字接之如印字共字故)
　(妙勿謂是仄聲而隨意用去也詞中此類甚多不能/枚舉亦不能細註髙明熟玩自當得之抱幽恨句與)
　(野梅句句/法異不拘)
　
　
　
　
　
　
　
　
　
　
　
　詞律巻十二
欽定四庫全書
　詞律巻十三
　　　　　　　　　　　　　　宜興萬樹撰
　　簇水(八十五字/)　　　　　　　　趙長卿
長憶當初是他見我心先有一鈎纔下便引得魚兒開
口好事重門深院寂寞黄昏後厮覷著一面兒酒　試
撋就便把我得人意處閔子裏施纎手雲情雨意似十
二巫山舊更向枕前言約許我長相守歡人也猶自眉
頭皺
　(一鈎下與後雲情下同只巫山舊三字舊字上恐落/依字耳撋如専切閔子裏即西廂琵琶所云酩子裏)
　(乃暗地裏之謂也/歡人恐是勸人)
　　華胥引(八十六字/)　　　　　　　方千里
長亭無數羇客將歸故園換葉乳鴨隨波輕蘋滿渚時
共唼接眼春色何窮更櫓聲伊軋思憶前歡未言心巳
愁怯　欺鬢吳霜恨星星又還盈鑷錦紋魚素那堪重
翻再閱粉指香痕依舊在繡裳鴛篋多少相思皺成眉
上千疊
　(各書俱選周詞川原澄映一首只作八十五字蓋在/繡裳句止云鳳牋盈篋故比此少一字也不知此句)
　(正與前段更櫓聲句相合當用五字則知片玉集乃/落去一字而從來讀者未查校玩味耳又周尾句云)
　(夜來和淚雙疊來字平聲與前段醉頭扶起寒怯之/頭字相同與此詞前結言字後結成字俱同圖譜乃)
　(作夜夜和涙雙疊第二夜字竟改用去聲而所繪/黑圈偏不以為可平豈非故意欲改壊此調乎)
　　離别難(八十七字/)　　　　　　　薛昭藴
寳馬曉鞴雕鞍羅幃乍别情難那堪春景媚送君千萬
里半粧珠翠落露華寒紅蠟燭青絲曲偏能勾引淚闌
干　良夜促香塵緑魂欲迷檀眉半歛愁低未别心先
咽欲語情難說出芳草路東西搖袖立春風急櫻花楊
栁雨凄凄
　(凡六易韻譜圖以促緑為更韻非也此是叶/燭曲耳若立急則與咽說不同乃為更韻也)
　　又一體(一百十二字/)　　　　　　栁　永
花謝水流倐忽嗟年少光隂有天然蕙質蘭心美韶容
何啻值千金便因甚翠弱紅衰纒綿香體都不勝任算
神仙五色靈丹無驗中路委瓶簪　人悄悄夜沈沈閉
香閨永棄鴛衾想嬌魂媚魄非逺總洪都方士也難尋
最苦是好景良天樽前歌笑空想遺音望斷處杳杳巫
峰十二千古暮雲深
　(與前調迥别總洪都以下俱與前/段合此詞俱用十二侵韻甚嚴)
　　醉思仙(八十八字/)　　　　　　　吕濱老
斷人腸正西樓獨上愁倚斜陽稱鴛鴦鸂鶒兩兩池塘
春又老人何處怎慣不思量到如今痩損我又還無計
禁當　小院呼盧夜當時醉倒殘缸被天風吹散鳳翼
難雙南牕雨西牕月尚未散拂天香聽鶯聲悄記得那
時舞板歌梁
　(被天風以下與前稱鴛鴦以下皆同尚未句不應比/怎慣句多一字非散字羨則拂字羨也蓋春又老兩)
　(句俱三字而怎慣句用五字住到如今兩句亦三字/而又還句用六字住後段亦然若皆用六字便句法)
　(雷同再加後疊則四段皆三三六必無是理/也故知怎慣句為是而尚未句為多一字耳)
　　八六子(八十八字/)　　　　　　　秦　觀
倚危亭恨如芳草萋萋剗盡還生念栁外青驄别後水
邊紅袂分時愴然暗驚　無端天與娉婷夜月一簾幽
夢春風十里柔情怎奈何歡娛漸隨流水素絃聲斷翠
綃香減那堪片片飛花弄晩濛濛殘雨籠晴正銷凝黄
鸝又啼數聲
　　又一體(九十字/)　　　　　　　　杜　牧
洞房深畫屏燈照山色凝翠沈沈聽夜雨冷滴芭蕉驚
斷紅牕好夢龍烟細飄繡衾辭恩久歸長信鳳帳蕭疎
椒殿閒扃　輦路苔侵繡簾垂遲遲漏傳丹禁蕣華偷
悴翠鬟羞整愁重望處金輿漸逺何時綵仗重臨正消
魂梧桐又移翠隂
　(此詞字數雖較多於秦亦有訛處前段當於繡衾分/住鳳帳至苔侵十二字自應與前詞夜月十二字相)
　(合該在殿字分句蓋此處是六字兩句况扃字不是/閉口韻非叶也至侵字方是叶耳以下俱與前合矣)
　(總之此兩篇恐俱有誤/觀後所載諸作可知)
　　又一體(八十九字/)　　　　　　　楊　纘
怨殘紅夜來無賴雨催春去匆匆但暗水新流芳恨蝶
悽蜂慘千林嫩緑迷空　那知國色還逢柔弱華清扶
倦輕盈洛浦臨風細認得凝籹點脂勻粉露蟬聳翠蕊
金團玉成叢幾許愁隨笑解一聲歌轉春融眼朦朧凭
闌干半醒醉中
　(此學秦體者但蝶悽句語氣當作四字而千林二字/屬下句者秦則上句六字下句四字也觀杜詞及後)
　(晁詞千林句可六字但上句亦應六字耳然此十字/一氣可以借讀上六下四也只緑字仄迷字平於各)
　(家不合必是誤處此句與尾句半醒醉中皆去平去/平乃此調定格聲響如此秦之愴然暗驚又啼數聲)
　(杜之細飄鳳衾又移翠隂晁之漏長夢驚舊愁旋生/無不相同此等若誤便失腔調圖譜註秦詞黄鸝又)
　(啼數聲云可用仄平平仄平平真信意妄改也細認/得二句上五下四與秦怎奈何以下九字上三下六)
　(微異然此亦不妨借讀或曰秦之何字本是向字原/於娯字斷句此亦不必蓋杜詞此處亦上三下六第)
　(三字亦用垂字平聲也露蟬二句上四下六與秦素/絃二句皆四字者不同而叢字是叶韻此則晁詞亦)
　(於此處用叶余故謂杜秦兩家恐有傳訛耳幾許二/句各六字正對秦之片片以下杜之望處以下晁之)
　(賴有以下各十二字皆相對偶者只秦於此句上多/那堪二字杜於此句上多愁重二字晁於此句上多)
　(難相見三字而此篇則缺之余則謂此處晁詞為獨/全也尾句各家皆六字此恐原是凭闌半醒醉中誤)
　(多一干字耳雨字宜平勿用去聲/凭字宜作凴平聲醒字應讀平聲)
　　又一體(八十四字/)　　　　　　　李　濱
乍鷗邊一番腴緑流紅又怨蘋花看曉吹約晴歸路夕
陽分落漁家輕寒半遮　縈情芳草無涯還報舞香一
曲玉瓢幾許春華正細栁烟青小桃朱户去年人面誰
知此日重來繫馬東風淡墨欹鴉黯牕紗人歸緑隂自
斜
　(此篇正細栁九字此日重來下十二字俱與前同而/去年人面誰知六字比前少四字恐有脫誤愚謂去)
　(年人面四字即同秦素絃聲斷四字其那知二字連/下同秦那堪二字而人面之下落四字一句耳家字)
　(叶韻與他家不同烟青恐是青烟對下朱户也此調/第二句或云當作六字第三句當作四字余觀杜晁)
　(作宜上四下六然通玩之皆可兩讀者是/亦在所不拘兩結半字自字去聲甚妙)
　　又一體(九十一字/)　　　　　　　晁補之
喜秋晴淡雲縈縷天高羣雁南征正露冷初減蘭紅風
緊潛雕栁翠愁人夢長漏驚　重陽景物淒清漸老何
時無事當歌好在多情暗自想朱顔並遊同醉宦名韁
鏁世路蓬萍難相見賴有黄花滿把從教緑酒深傾醉
休醒醒來舊愁旋生
　(此學杜體者但重陽句叶韻杜則仄聲漸老二句各/六字應是正格余故謂杜刻訛分作者自依秦晁及)
　(前載楊李此二句竟作偶語可也暗自想下九字可/同各家上五下四然依杜作上三下六亦可而其下)
　(則較杜及秦為明整矣余自幼讀草堂秦詞即深訝/之怎奈何以下三十一字方以晴字叶韻疑有脫誤)
　(繼讀杜詞其三十一字方叶處亦與秦同至於閒扃/處分段乃必無之理故余確謂杜詞傳訛而秦亦未)
　(必確然蓋前結與後尾杜俱用平平去平去平秦則/少龍烟二字是亦或不全也繼又讀晁詞疑團方釋)
　(一者於萍字用平叶可見非三十一字方叶者較秦/之香減杜之羞整仄聲者明白易曉二者用難相見)
　(三字為短句啟下六字相對兩句較秦之那堪杜之/愁重止用兩字者尢明蓋六字句上以三字領之則)
　(易讀易填以二字領之則難讀難填自然之理也總/論之此調首句三字起韻次二句或上四下六或上)
　(六下四不拘四句五句以一字為領下各六字杜蕉/字夢字先平後仄晁從之秦後字時字先仄後平李)
　(從之亦隨人所擇旣有李詞可証則前結如秦四字/亦不妨至換頭以下則從晁為妥高明以為何如)
　　惜紅衣(八十八字/)　　　　　　　姜　䕫
枕簟邀涼琴書換日睡餘無力細灑冰泉并刀破甘碧
牆頭喚酒誰訊問城南詩客岑寂高樹晩蟬說西風消
息　虹梁水陌魚浪吹香紅衣半狼藉維舟試望故國
渺天北可惜栁邊沙外不共美人遊歴問甚時同賦三
十六陂秋色
　(夢牕此調於牆頭至岑寂云烏衣細語傷伴惹茸紅/曽約南陌傷伴惹難解約字非韻玩其語意似以傷)
　(伴二字屬上句而曽約南陌四字相連則與姜句法/異且失一韻矣維舟至天北夢牕作當時醉近繡箔)
　(夜吟不惟少一字且少一韻是必吟字下落一字或/吟字乃吹字之訛而其下尚有一笛字耳必無此句)
　(用平直至二十二字纔用韻之理況此調創自石帚/夢牕自註從石帚遊苕霅間三十五年感而賦此必)
　(倣其調而作決無異同且其餘平仄無字不合也故/本譜不收八十七字體  或曰據夢牕則此誰訊問)
　(句當五字而詩客岑寂為四字客字偶在句中非韻/也傷伴惹謂燕子心傷同伴去惹紅花耳此解有理)
　　勸金船(八十八字/)　　　　　　　蘇　軾
無情流水多情客勸我如曽識杯行到手休辭却這公
道難得曲水池上小字更書年月如對茂林脩竹似永
和節　纎纎素手如霜雪笑把秋光插尊前莫怪歌聲
咽又還是輕别此去翺翔遍賞玉堂金闕欲問再來何
嵗應有華髮
　(前後相同却字乃坡老借韻非不叶也圖譜失註誤/上字與後翔字同應用平聲或是頭字邊字之訛耳)
　　滿江紅(八十九字/)　　　　　　　吕渭老
晚浴新涼風蒲亂松梢見月庭隂静暮蟬啼歇螢遶井
闌簾入燕荷香蘭氣供搖箑賴晚來一雨洗游塵無些
熱　心下事蜂重疊人甚處星明滅想行雲應在鳳凰
城闕曽約佳期同菊蕊當時共指燈花說據眼前何日
是西風吹涼葉
　(第三句七字初疑有誤及查本集又有别作亦是如/此始知有此八十九字一體也  書舟有九十字一)
　(首乃於賴晚來處缺一賴/字故本譜不收九十字體)
　　又一體(九十一字/)　　　　　　　吕渭老
燕拂危檣斜日外數峰疑碧正暗潮生渚暮風飄席初
過南村沽酒市連空十頃菱花白想故人輕箑障遊絲
聞遙笛　魚與雁通消息心與夢空牽役到如今相見
怎生休得斜抱琵琶傳密意一襟新月横空碧問甚時
同作醉中仙烟霞客
　(正暗潮二句九字與前詞異問文溪芸窗有九十二/字一首乃於問甚時處缺一  字故本譜亦無九十)
　(二字/體)
　　又一體(九十三字/)　　　　　　　程　垓
門掩垂楊寳香度翠簾重疊春寒在羅衣初試素肌猶
怯薄霧籠花天欲暮小風送角聲初咽但獨褰幽幌悄
無言傷初别　衣上雨眉間月滴不盡顰空切羨棲梁
歸燕入簾雙蝶愁緒多於花絮亂柔腸過似丁香結問
甚時重理錦囊書從頭說
　(各家詞多從此體字按前後段中俱用七字兩句多/作對偶萬無用八  而前後參差者惟坡公二首於)
　(後段上句兩用君不見多一君字孏窟前段亦用君/不見文溪後段下句多一望字稼軒於羅衣句多一)
　(見字皆係誤傳即當時偶筆亦是差處不可學也至/于湖作前段七字上句用巴滇緑駿追風逺平仄全)
　(反尤是錯處無此體也他如友古後起之並蘭舟舟/字平文溪尾句之劍休舞劍字仄金谷尾句之秋更)
　(緑坦庵尾句之無杜字更杜用仄此類尚多俱不可/從  此調平順字之平仄可以游移然如眉間月顰)
　(空切之平平仄自不可改圖譜謂俱可三仄若用三/仄豈不落腔乎沈氏收鳳洲一首謂後段可少一羨)
　(字白陽一首於羨栖梁/句作看有斐堂前俱誤)
　　又一體(九十三字/)　　　　　　　張元幹
春水迷天桃花浪幾番風惡雲乍起逺山遮盡晩風還
作緑遍芳洲生杜若楚帆帶雨烟中落傍向來沙嘴共
停橈傷飄泊　寒猶在衾偏薄腸欲斷愁難著倚蓬牕
無寐引盃孤酌寒食清明都過却最憐輕負年時約想
小樓終日望歸舟人如削
　(兩段中七字句俱叶韻客有見余收此體者謂此若/却二字乃是偶合非故叶者余因檢程洺水詞示之)
　(程詞用語字韻前七字句云當日卧龍商畧處秦淮/王氣真何許後七字句云可笑唐人無意度却言此)
　(虎凌波去豈非四句/俱叶乎客大笑而服)
　　又一體(九十三字/)　　　　　　　吳文英
雲氣樓臺分一派滄浪翠蓬開小景玉盆寒浸巧石盤
松風送流花時過岸浪搖晴棟欲飛空算鮫宫祇隔一
紅塵無路通　神女駕凌曉風明月佩響丁東對兩蛾
猶鎖怨緑烟中秋色未教飛盡雁夕陽長是墜疎鐘又
一聲款乃過前巖移釣篷
　(用平韻無路通凌曉風移釣篷用平仄平乃是定格/夢窗又一首用猿鶴驚朝馬鳴秋一聲彭芳逺一首)
　(用何處尋晴又隂霜/滿林作者勿誤可也)
　　又一體(九十七字/)　　　　　　　栁　永
剪恨千愁將年少衷腸牽繫殘夢斷酒醒孤館夜長滋
味可惜許枕前多少意到如今兩總無終始獨自箇贏
得不成眠成憔悴　添傷感□何計空只恁厭厭地無
人處思量幾度垂淚不㑹得都來些子事甚恁底抵死
難􁨣棄待到頭終久問伊著如何是
　(兩段七字句俱作八字此則另為一體非前後參差/者比也其用意字事字亦鑿然是韻愈足知前張蘆)
　(川是叶/韻矣)
　　石湖仙(八十九字/)　　　　　　　姜　䕫
松江烟浦是千古三高遊衍佳處須信石湖仙似䲭彛
翩然引去浮雲安在我自愛緑香紅舞容與看世間幾
度今古　盧溝舊曽駐馬為黄花閒吟秀句見說吳兒
也學綸巾欹雨玉友金蕉玉人金縷緩移箏柱聞好語
明年定在槐府
　(此堯章自度腔/也宜悉遵之)
　　魚遊春水(八十九字/)　　　　　　無名氏
秦樓東風裏燕子還來尋舊壘餘寒猶峭紅日薄侵羅
綺嫩草方抽碧玉茵媚栁輕窣黄金縷鶯囀上林魚遊
春水　幾曲闌干遍倚又是一番新桃李佳人應怪歸
遲梅粧淚洗鳳簫聲絶沈孤雁望斷清波無雙鯉雲山
萬重寸心千里
　(縷字是借叶古按復齋謾録云政和中一中貴使越/州囘得詞於  碑無名無譜録以進御命大晟府填)
　(腔因詞中語賜名魚遊春水又古今詞話云是東都/防河卒於汴河掘地得石刻此詞唐人語也是則此)
　(調起於此詞後之作者皆宜從其平仄今查蘆川於/窣字用傳字平聲窣字原可以入作平而鳳簫句用)
　(夢想濃粧碧雲邊平仄大異想謂與前段相同耳但/於原詞不合又蒲江於嫩草一聨用軟紅塵裏鳴鞭)
　(鐙拾翠叢中勾伴侣趙聞禮用剪勝裁旛春日戲簇/栁簪花元夜醉後段皆各同前與原詞相去更逺惟)
　(元人梁寅家鄰千峯翠一首倣古甚嚴愚謂作者雖/有游移然論理則當照原腔填之也至首句起用四)
　(平定格蒲江作離愁禁不去不字是以入作平後人/不可貪其易填而用仄也圖譜註秦樓二字可仄可)
　(笑中七字結四字尢為亂註至以嫩草句七箇字全/改作平平仄仄平平仄怪極蘆川於無字用夕字重)
　(字用客字亦皆作平至於上字萬字必去/聲乃起調蘆川用岸送蒲江用嵗暮可見)
　　雪獅兒(八十九字/)　　　　　　　程　垓
斷雲低晩輕烟帶暝風驚羅幙數㸃梅花香倚雪牕搖
落紅爐對謔正酒面瓊酥初削雲屛暖不知門外月寒
風惡　迤邐慵雲半掠笑盈盈閒弄寳筝絃索㬉極生
春巳向横波先覺花嬌栁弱漸倚醉要人摟著低告託
早把被香薰却
　(數㸃至初削與後㬉極至摟著同要須讀作平聲蓋/去聲之要是人心中欲得也作邀字音乃彊索人摟)
　(正是醉後嬌憨不復矜持景/態待其巳摟故下即低告耳)
　　又一體(九十二字/)　　　　　　　張　雨
含香弄粉便勾引游騎尋芳城南城北别有西村斷港
冰凘微緑孤山路熟伴老鶴晩先尋宿怕凍損三花兩
蕊寒泉幽谷　幾番花影(一作/隂)濯足記歸來醉卧雪深
平屋春夢無憑髩底閙蛾爭撲不如圖畫相對展官奴
風竹燒黄獨(一作/燭)自聽瓶笙調曲
　(比前詞多便勾引三字游騎尋芳與輕烟帶暝平仄/亦反餘同别有至尋宿俱與後段無異圖譜乃註别)
　(有句作六字誤矣圖畫應是畫幅或畫軸之訛蓋此/句同前孤山句應叶韻者前程詞紅爐對謔花嬌栁)
　(弱且對字栁字俱仄則此用路字畫字何疑譜不及/考但據傳訛之圖畫二字遂註不如圖畫相對為一)
　(句而展官奴風竹為一句失韻破體為甚且因此并/註不如圖畫四字可用平仄仄平訛而又訛矣北字)
　(詞家多取叶屋沃黄獨生土中或云即黄精杜詩黄/獨無苗山雪盛此必用之燒黄獨者即煨芋之意若)
　(燭則可云紅而/不可云黄也)
　　逺朝歸(八十九字/)　　　　　　　趙耆孫
金谷先春見乍開江梅玉膩珠簾院落人静雨疎烟細
横斜帶月别是一般風味金尊裏任遺英亂點殘粉低
墜　惆悵秦隴當年念水逺天長故人難寄山城倦眼
無緒更看桃李當時醉魄算依舊徘徊花底斜陽外謾
回首畫樓十二
　(前珠簾至風味與後山城至花底同只算依舊比前/别是句多一字裏字用韻則斜陽外句亦宜叶此用)
　(外字非韻或曰永叔踏莎行云行人更在春山外/亦以外字叶細轡等字通用處北宋人時有之耳)
　　探芳信(八十九字歌/又名玉人)　　　　　　張　炎
坐清晝正冶思縈花餘酲倦酒甚探芳人老芳心尚如
舊消魂忍說銅駝事不是因春痩向西園竹掃頽垣蔓
蘿荒甃　風雨夜來驟歎歌冷鶯簾恨凝蛾岫愁到今
年都似去年否賦情嬾聽山陽笛目極空搔首我何堪
老却江潭漢栁
　(題探字及探芳人老探字去聲正冶思至西園與後/歎歌冷至何堪同只甚探芳句比後愁到句多一字)
　(首句及尚如舊夜來驟去年否俱仄平仄如夢窗梅/溪竹山莫不皆然圗譜俱註可用平平仄殊不可解)
　(竹掃疑是掃竹此對蔓蘿也芳按楊炎有玉人歌一/調與此調通篇皆同只甚探  句少一甚字實係一)
　(調而異名者/今録於後)
　(風玉人歌老盡籬花寒輕香細漫題紅楊句炎意誰/  西起又                      葉  裏)
　(㑹長天不恨江南逺苦恨無書寄最相思盤橘千枚/鱠鱸十尾  鴻雁阻歸計算愁滿離腸十分豈止倦)
　(倚闌干顧影在天際凌烟圖畫青山約總是浮生事/判從今買取朝酲夕醉)
　　又一體(九十字/)　　　　　　　　吳文英
探春到見綵花釵頭玉燕來早正紫龍眠重明月弄清
曉夜塵不沁銀河水金盎供新澡鎮帷犀䕶緊東風秀
藏芝草　星斗燦懐抱問霧㬉藍田玉長多少禁苑傳
香栁邊語聽鶯報片雲飛趂春潮去紅軟長安道試囘
頭一點蓬萊翠小
　(見綵花釵頭句三字連平亦有此體夢窗别作更痩/如梅花正賣花吟春竹山如有人黄裳可証燕字用)
　(仄夢窗别作弄字竹山竚字同月字用仄梅溪都未/有人掃同長字用仄竹山紅軃茸帽同若栁邊語用)
　(三字兩句比前調都似句多一字而句法亦異吳蔣/史皆同可從翠小用去上妙妙觀前玉田之漢栁及)
　(竹山之正好梅溪之夢老皆可師法夢窗别作云笑/拍東風醉醒汲古刻作醇醒一字之訛謬乃千里)
　　遙天奉翠華引(九十字/)　　　　　侯　窴
雪消樓外山正秦淮翠蕰囘瀾香梢豆蔲紅輕猶怕春
寒曉光浮畫㦸捲繡簾風㬉玉鈎閒紫府仙人花圍羽
帔星冠　蓬萊閬苑意倦游常戲世間佩麟舊都江左
襦袴歌歡只恐催歸覲賸宴都休訴酒杯寛明嵗應看
君鈞容舞袖歌鬟
　(意倦遊以下與前正秦淮以下俱同只佩麟下十字/難讀愚謂必是佩麟江左舊都襦袴歌歡錯倒寫耳)
　(如此則不惟與香梢下十字脗合而文理亦通矣只/恐句五字與前平仄異賸宴下八字應與前捲繡簾)
　(同平仄雖不差而賸宴都三字難解或有誤也明嵗/應看之下比前多一字然亦是誤蓋君鈞容亦不可)
　(解必止一鈞字録者因君鈞二字同音信手錯寫不/然則於君字住句而應字誤多惜無他詞可証也蕰)
　(字平聲拗或曰當讀作揾音然考左傳蕰藻之菜及/凡我同盟毋蕰年皆無作去聲讀者此恐藻字之訛)
　(也世字或/是人字)
　　玉京秋(九十字/)　　　　　　　　周　密
烟水濶高林弄殘照晩蜩淒切碧砧度韻銀牀飄葉衣
溼桐隂露冷採涼花時賦秋雪難輕别一襟幽事砌蛩
能說　客思吟商還怯怨歌長瓊壺暗缺翠扇疎紅衣
香褪翻成銷歇玉骨西風恨最恨閒却新涼時節楚簫
咽誰倚西樓淡月
　(他作甚少照填可也或云衣溼句宜五字下作八字/玉骨下亦應如前分句蓋前碧砧後紅衣下俱同耳)
　　戀香衾(九十字/)　　　　　　　　吕渭老
記得花隂同攜手指定日許我同歡喚做真成熱心安
打疊從來不成器待做箇平地神仙又却不成些事驀
地心殘　據我如今沒投奔見著你淚早偷彈對月臨
風一味埋寃笑則人前不妨笑行笑裏斗覺心煩怎分
得煩惱兩處勻攤
　(前後俱同只又却句六字怎分句五字異至於喚做/下七字比後對月下八字則必於熱字上少了一字)
　(蓋不惟兩疊宜同而熱心安三字亦/欠妥  此戀香衾與戀繡衾無涉)
　　駐馬聽(九十字/)　　　　　　　　栁　永
鳳枕鴦帷二三載如魚似水相知良天好景深憐多愛
無非盡意依隨奈何伊恣性靈撻㬠些兒無事孜煎萬
囘千度怎免分離　而今漸疎漸逺雖悔難追謾恁寄
消息終久奚為也擬重論繾綣爭奈翻復思維縱再㑹
恐恩情難似當時
　(只此一首無可/查對然亦無訛)
　　法曲獻仙音(九十一字/)　　　　　栁　永
追想秦樓心事當年便約于飛比翼悔恨臨歧處正攜
手翻成雲雨離析念倚玉偎香前事慣輕擲慣憐惜
饒心性正厭厭多病栁腰花態嬌無力早是乍清減别
後忍教愁寂記取盟言少孜煎剰好將息遇佳景臨風
對月事須時恁相憶
　(栁詞多訛此調與諸家句法大異必/有錯誤處不可從姑存之以俟識者)
　　又一體(九十二字/)　　　　　　　吳文英
落葉霞翻敗牕風咽草色淒涼深院痩不闗秋淚緑生
别情銷髩霜千點恨翠冷搔頭燕那能語恩怨　紫簫
逺記桃枝向隨春渡愁未洗鉛水又將恨染粉縞澀離
箱忍重拈燈夜裁剪望極藍橋綵雲飛羅扇歌斷料鸚
籠玉鎖夢裏隔花時見
　(紫簫逺三字諸家多作前段之尾汲古刻片玉詞亦/兩存其說今照夢窗稿録之故不敢移屬上句然照)
　(前栁詞慣輕擲慣憐惜則此句宜屬於前又夢窗别/作起用上浪韻而前結云過數點斜陽雨啼銷粉痕)
　(冷宛相向冷字不叶韻則宛相向三字連上無疑然/冷字諸家無不叶者恐是誤也  篇中用平仄抑揚)
　(乃是定體歴查諸家皆同圖譜乃註情銷可仄悵翠/可平能語可仄平紫字可平桃枝可仄鉛水又三字)
　(可仄平平試問于周方吳姜張諸公外有何傳稿可/據而註之乎後結凡作者皆是上五下六而註作上)
　(七下四因謂周詞待花前月下見了為一句不教歸/去為一句又因月下見了皆仄自以為拗遂註月下)
　(二字可平更因月下註作可平則連上花前二字為/四平又拗遂并註花前二字可仄直似眯目而猜黑)
　(白矣嗚呼何其陋哉紅恨染吳别作珮响周作間阻/方作尚阻而白石用  舞玉田用春感想不拘然以)
　(去上為佳燕字各家俱不叶惟周詞處字似叶然皆/係偶合觀方和詞不叶可知不必韻也渡字玉田用)
　(叶亦不必周/方亦皆不叶)
　　采蓮令(九十一字/)　　　　　　　栁　永
月華收雲澹霜天曙西征客此時清苦翠娥執手送臨
歧軋軋開朱户千嬌血盈盈竚立無言有淚斷腸爭忍
囘顧　一葉蘭舟便恁急槳凌波去貪行色豈知離緒
萬般方寸但飲恨脈脈同誰語更囘首重城不見寒江
天外隠隠兩三烟樹
　(清苦應是情苦血字差急槳下與前段合只飲恨/二字更字第二隠字兩三二字平仄稍異不拘)
　　淒涼犯(九十一字瑞犯又作/調  又名  鶴仙影)　　　吳文英
空江浪濶清塵凝層層碎刻冰葉水邊照影華裾曳翠
露搔涙溼湘烟暮合塵襪凌波半涉怕臨風欺痩骨䕶
冷素衣疊　樊姊玉奴恨小鈿疎唇洗粧輕怯氾人最
苦粉痕深幾重愁靨花溢香濃猛薰透霜綃細摺倚瑤
臺十二金錢暈半囗
　　又一體(九十三字/)　　　　　　　姜　䕫
緑楊巷陌西風起邊城一片離索馬嘶漸逺人歸甚處
戍樓吹角情懐正惡更衰草寒烟淡薄似當時將軍部
曲迤邐度沙漠　追念西湖上小舫攜歌晩花行樂舊
遊在否想如今翠凋紅落謾寫羊裙等新雁來時繫著
怕匆匆不肻寄與悞後約
　(比前更衰草句多一字將軍部曲句多一字寄與二/字與前詞金錢二字用平聲異  按此篇載白石集)
　(題下註云仙吕調犯雙調合肥秋夕作而夢窗乙稿/亦載之題曰淒涼調註云合肥巷陌皆種栁秋風起)
　(騷騷然余客居闔户時聞馬嘶出城四顧則荒烟野/草不勝淒黯乃著此體琴有淒涼調假以為名歸行)
　(都以此曲示國工田正徳使以亞觱栗吹之其韻極/美亦曰瑞鶴仙影據此則是篇乃夢窗自製之調非)
　(姜作明矣想此二公交厚同遊最乆故集中混入耳/豈吳作此篇後又以其調賦前詞詠重臺水仙乎余)
　(又思焉知非姜所作此註亦姜所註而混入吳稿乎/蓋姜有淡黄栁詞亦是客合肥作也旣自註用琴曲)
　(名則此詞宜曰淒涼調矣而傳作犯字者亦有故其/題下又註云凡曲言犯者謂以宫犯商商犯宫之類)
　(如道調宫上字住雙調亦上字住所住字同故道調/曲中犯雙調或於雙調曲中犯道調其他準此唐人)
　(樂書云犯有正旁偏側宫犯宫為正宫犯商為旁宫/犯角為偏宫犯羽為側此說非也十二宫所住字各)
　(不同不容相犯十二宫特可犯商角羽耳據此則因/此詞用犯故自註於下而姜集題下所註仙吕犯商)
　(調正與此註同在一處耳愚按宫商之理今已失傳/自詩餘變為北曲北曲變為南曲雖亦相沿有宫調)
　(之殊而莫能辨悉南曲自故眀中葉有吳腔傳習至/今但知某曲是如何唱法音響各别而宫調則置而)
　(不論北曲則并各宫各調而一様音響矣元音不絶/於天壤之間我)
(朝以文治天下詞學甚盛而宫調之理律吕之學無能/  通明者大為恨事安得起白石夢窗輩於九亰而暢)
　(言之乎其註云惟道調雙調可以互犯而又云仙吕/犯商恐商字即雙字豈仙吕即道調乎吕之名仙或)
　(以道故邪今南曲亦止有仙吕入雙調曲他宫不入/雙調亦其証也但北曲有仙吕又有道宫總不可解)
　(矣/)
　　夏雲峰(九十一字/)　　　　　　　栁　永
宴堂深軒楹雨輕壓暑氣沈沈花洞彩舟泛斚坐遶清
潯楚臺風快湘簟冷永日披襟坐乆覺疎絃翠管時換
新音　越娥蕙態蘭心逞妖艷昵歡邀寵難禁筵上笑
歌間發舄履交侵醉鄉深處須盡興滿酌高吟向此免
名韁利鎖虚費光隂
　(暑氣上去洞彩泛斚坐遶簟冷坐乆脆管向此利鎖/各去上聲俱妙而脆管利鎖之下接以時換虚費之)
　(平去尢妙花洞至清潯十字惜香作朱户小窗坐來/低按秦筝似句法四六不同然此是十字一氣所謂)
　(可上可下者也筵上十字亦然結句向此以下趙云/是我不卿卿更有誰可卿卿亦是語氣貫下音韻諧)
　(適不必拘也須盡興七字趙作一任側耳與心傾句/法不同不可從前段結語原係時換新音四字本集)
　(現明因草堂舊刻傳訛落去時字譜圖遂以為據將/坐久至末作十字句不知前後只首句有異其餘字)
　(字相同時換新音正如後之虚費光隂也趙作體段/輕盈蘆川作玉燕投懐俱同今少一字不惟失却古)
　(調且使作者棘手可歎哉譜此調本非僻調舊草堂/即已收之而詞統詞滙圖  等書竟皆遺却所更竒)
　(者詞滙反將仲殊天濶雲高一首收作夏雲/峯不知天濶雲高詞乃金明池也大誤大竒)
　　醉翁撡(九十一字/)　　　　　　　蘇　軾
琅然清圓誰彈響空山無言惟翁醉中和其天月明風
露娟娟人未眠荷蕢過山前曰有心也哉此賢(泛聲/同此)
醉翁嘯詠聲和流泉醉翁去後空有朝唫夜怨山有時
而童巔水有時而囘川思翁無嵗年翁今為飛仙此意
在人間試聽徽外三兩絃
　(起處三句皆兩字第三句三字第四句兩字稼軒效/之云長松之風如公肻余從山中是也圖譜以首句)
　(次句為兩字而以誰彈響作三字句空山無言作四/字句得無供人噴飯乎詞滙又將三兩絃改作兩三)
　(絃蓋以此句為拗而改作七言詩句法耳亦竒又以/今字訛作旣字不特旣字去聲失調而文義亦差皆)
　(失考之故也謂按和其天向來傳刻皆然或謂知字/之訛娟字余  是涓字附記以俟識者  按稼軒本)
　(倣此而作與此異者月明作湛湛第二湛字去聲或/不拘曰有心句作望君之門兮九重君門二字平聲)
　(想此二字平仄皆可用但不可用去聲耳娟字稼軒/用江字非失韻本集常有借叶字也聽字平聲讀觀)
　(稼軒用之字可知荷蕢句稼軒云噫送子於東空有/句稼軒云或一朝兮取封汲古刻本集落於字兮字)
　(因使此調只存八十九/字人不可為此誤也)
　　露華(九十一字/)　　　　　　　　王沂孫
紺葩乍坼笑爛熳嬌紅不是春色換了素粧重把青螺
輕拂舊歌共渡烟江却占玉奴標格風霜峭瑤臺種時
付與仙骨　閒門晝掩凄惻似淡月梨花重化清魄尚
帶唾痕香凝怎忍攀摘嫩緑漸暖溪隂䔩蓛粉雲飛出
芳艷冷劉郎未應認得
　(笑爛熳至風露峭與後似淡月至芳艶冷同換了下/十字上四下六尚帶下十字上六下四然是一氣貫)
　(下分句不拘是字素字化字唾字不惟用仄且俱去/聲不可依譜槩作可平瑤臺下兩四字句圖譜註上)
　(三下五誤種字/去聲非上聲也)
　　宣清(九十二字/)　　　　　　　　栁　永
殘月朦朧小宴闌珊歸來輕寒森森背銀缸孤館乍眠
擁重衾醉魄猶噤永漏頻傳前歡巳去離愁一枕暗尋
思舊追遊神京風物如錦　㑹擲果朋儕絶纓宴㑹當
時曽痛飲命舞燕翻翻鳳樓鴛寢玉釵亂横信任散盡
高陽這歡娛甚時重恁
　(森字平起是又一平仄兩叶之調矣若以噤字起韻/恐無自首起二十八字纔用韻之理也或云衾字亦)
　(是叶總因只此一篇無可考証聲按杜曽詩哀猿藏/森聳渇鹿聽潺湲自註森字去  或此亦作去叶耳)
　　塞翁吟(九十二字/)　　　　　　　吳文英
有約西湖去移棹曉折芙蓉算終是稱心紅染不盡薰
風千桃過眼春如夢還認錦疊雲重弄晩色舊香中旋
撐入深叢　從容情猶賦冰車健筆人未老南屏翠峰
轉河影浮查信早素妃呌海目歸來太液池東紅衣卸
了結子成蓮夭勁秋濃
　(查夢窗别作及片玉千里趙文諸詞平仄俱與此同/終字宜仄聲恐是縱字之訛卸了去上妙各詞皆然)
　(夢窗别作於南屏翠峰刻作吳女暈濃乃誤也女字/必娥字或謂娥不可言暈則又必蛾字而再誤耳蓋)
　(其下用唱入眉峰可推耳深按此調應分三疊自起/至薰風為第一段千桃至  叢為第二段蓋千桃句)
　(七字換頭還認句即同移棹句弄曉色兩句即同算/終是兩句旋撐入句即同染不盡句平仄一字無異)
　(即如瑞龍吟所謂雙拽頭也其第三疊則另為長短/句與前絶不相類矣譜圖不識所載片玉詞第三四)
　(句散水麝小池東本是兩句乃以為六字不知其第/二句窗外曉色瓏璁是六字而三四句乃三字曉色)
　(可連讀豈麝小亦可連讀乎如此吳詞是稱二字可/連乎更可笑者周於弄晩色下云夢逺别淚痕重淡)
　(鉛臉斜紅重字乃是叶韻處譜圖以夢逺別為三字/句以淚痕重淡為四字句豈不笑破人口周意謂淚)
　(重疊故臉上紅色淡也重淡如何解然則此詞可讀/為舊香中旋吳别作可讀為桂花宫為千里作可讀)
　(為繡衾重尚趙文作可讀為斗牛箕彊矣不惟失韻/失體且使古作者俱判作不通文理人矣豈不寃哉)
　　轆轤金井(九十二字/)　　　　　　劉　過
翠眉重拂後房深自喚小孌嬌小繡帶羅垂報濃粧纔
了堂虚夜悄但夜約鼓簫聲閙一曲梅花樽前舞徹梨
園新調　高陽醉山未倒看鞵飛鳳翼釵褪微溜秋滿
東湖更西風涼早桃源路杳記流水泛舟曽到桂子香
濃梧桐影轉月寒天曉
　(夜悄路杳俱去上聲妙絶此二字不惟不可用平去/亦不可用去去褪字亦不可平聲孌字恐蠻字鸞字)
　(之訛溜字非韻誤也秋滿以下俱與前段繡帶以/下同則釵褪句不可不叶豈改之偶爾借韻邪)
　　東風齊著力(九十二字/)　　　　　胡浩然
殘臘收寒三陽初轉巳換年華東君律管迤邐到山家
處處笙簧鼎沸㑹佳宴坐列仙娃花叢裏金爐滿爇龍
麝烟斜　此景轉堪誇深意祝壽山福海増加玉觥滿
泛且莫羨流霞幸有迎春壽酒銀瓶浸幾朶梅花休辭
醉園林秀色百草萌芽
　(本譜所註平仄俱查此一體有他詞互用者方敢旁/列否則於其前後段合拍者註之如此調他無可証)
　(只玉觥以下與前東君以下相同故為畧註此外如/殘已迤處坐此壽福且幸幾等字或亦可平仄互用)
　(因無考據槩不亂填非曰太拘蓋以尊/古從嚴為主耳於此偶識可例其餘)
　　金盞倒垂蓮(九十二字/)　　　　　晁補之
諸阮英游盡千鍾飲量百丈詞源對舞春風螺髻小雙
蓮念兩處登高臨逺又傷芳物新年此景不待桓伊危
柱哀絃　身閒未應無事趂栽梅徑裏插栁池邊野鶴
飄颻幽興在青田也莫話書生豪氣更銘功業燕然畢
竟得意何如月下花前
　(无咎又一首亦和此韻又傷句云㑹須行樂止四字/乃誤落去華年二字非有此體也換頭六字與前異)
　(餘同兩結各十字姑於四字畧豆實則一氣注下者/其用此景不待畢竟得意皆仄仄入去乃是定格觀)
　(其别作用只有一部後㑹一笑可見學者勿誤或謂/身閒是換頭二字叶者不知晁别作和韻此字用情)
　(字故知非叶韻也糖倒垂蓮乃金盞之像即如左相/之金巻荷耳竹山  多令有句云金盞倒垂蓮歌搖)
　(香霧/鬟)
　　意難忘(九十二字/)　　　　　　　周邦彦
衣染鶯黄愛停歌駐拍勸酒持觴低鬟蟬影動私語口
脂香蓮露滴竹風涼拚劇飲淋浪夜漸深籠燈就月子
細端相　知音見說無雙解移宫換羽未怕周郎長顰
知有恨貪耍不成粧些箇事惱人腸待說與何妨又恐
伊尋消問息痩減容光
　(詞中七言有上四下三者有上三下四者各譜總作/七字句往往誤認誤填而圖中黑白圏尢為眩目故)
　(本譜於七言如詩句者不註於上三下四者註豆字/於第三字旁庶不致混亂也若五字句有上二下三)
　(如五言詩者亦有以一字領句而二三兩字相聨者/尢多誤認但又不可註豆學者當自詳之如此詞拚)
　(劇飲淋浪待說與何妨是也若誤作五/言詩句則大謬矣此類甚多偶記於此)
　　惜秋華(九十三字/)　　　　　　　吳文英
路逺仙城自玉郎去却芳卿憔悴錦段鏡空重鋪步幢
新綺凡花痩不禁秋幻膩玉腴紅鮮麗相攜試新粧乍
畢交扶輕醉　長記斷橋外驟玉驄過處千嬌凝睇昨
夢頓醒依約舊時眉翠愁邊暮合碧雲倩唱入六么聲
裏風起舞斜陽闌干十二
　(此調他家罕覩夢窗所作五闋亦不盡同詞統收其/思渺西風一首於凡花句讀作七字句不知此詞自)
　(玉郎至鮮麗與後段驟玉驄至聲裏相同凡花句即/如後愁邊句及後詞秋蛾句皆六字攜字似叶然非)
　(平仄通用者豈亦可作去聲邪聲步瘦舊/暮去聲至於鏡字頓字必用去  勿誤)
　　又一體(九十四字/)　　　　　　　吳文英
思渺西風悵行蹤浪逐南飛高雁怯上翠微危樓更堪
凭晩蓬萊對起幽雲澹埜色山容乍捲清淺瞰蒼波静
銜愁痕一綫　十載寄吳苑慣東籬深處把露黄偷剪
移暮景照越鏡意銷香斷秋娥賦得閒情倚翠尊小眉
初展深勸待明朝醉巾重岸
　(比前於後段第三句多一把字故為九十四字體然/照前段及他作此句止宜四字此或偶誤不足據也)
　(所異者清淺二字儼然叶韻蓋後深勸二字是叶前/亦相同也但其所作五闋惟此用淺字仄聲其餘一)
　(云新鴻喚淒涼漸入紅茰烏帽一云相逢縱相疎勝/却巫陽無準一云留連有殘蟬韻晩時歌金縷第二)
　(字皆作平聲非用韻者是可知此調乃另為一體耳/其前詞相攜以下十一字語氣蟬聯不便分豆大約)
　(皆於第二字一頓其下則或於三字或於五字畧斷/俱無不可也  又按前詞昨夢頓醒依約舊時眉翠)
　(頓醒二字相連而此詞移暮景照越鏡乃是三字兩/句其下意銷香斷自為四字句又其别作一云晩夢)
　(趂鄰杵斷乍將愁到一云綵雲斷翠羽散此情難問/一云此去杜曲已近紫霄尺五多不相合余因再四)
　(讀而斷之曰此詞及晩夢綵雲三處皆是三字兩句/四字一句前詞昨夢頓醒醒字應讀平聲與前段之)
　(錦段錦空相合此去杜曲曲字亦應以入讀作平聲/與其前段之𤓰果夜深相合皆上四下六句法鏡頓)
　(夜杜四去余所謂此與前詞另為一體於此更明耳/又露罥蛛絲一首於危樓句刻作當時鈿釵送遺恨)
　(七字乃抄書者因遺字邊旁相同偶誤多一送字遂/使人疑有此體其實此句只六字且加送字不通矣)
　　滿庭芳(九十三字/)　　　　　　　黄公度
一徑义分三亭鼎峙小園别是清幽曲欄低檻春色四
時留怪石參差卧虎長松偃蹇拏虬攜笻晩風來萬里
冷撼一天秋　優游消永晝琴尊左右賓主風流且偷
閒不妨身在南州故國歸帆隠隠西崑往事悠悠都休
問金釵十二滿酌聽輕謳
　(怪石二句與故園二句皆作對偶如雨/中花慢調中二語此知稼翁所獨也)
　　又一體(九十五字滿又名/鏁陽臺    庭霜)　　　　程　垓
南月驚烏西風破雁又是秋滿平湖採蓮人盡寒色戰
菰蒲舊信江南好景一萬里輕覓蓴鱸誰知道吳儂未
識蜀客巳情孤　憑高増悵望湘雲盡處都是平蕪問
故鄉何日重見吾廬縱有荷紉芰製終不似菊短籬疎
歸情逺三更雨夢依舊繞庭梧
　(前後第七句比前詞俱多一字不作儷語此通用體/也後起二字不用韻問故鄉五字亦與前異  沈選)
　(詞後起云有舟中絃管終不似句云不道是箇老儒/生誰知道句平叶望故鄉二句云總成就天涯一病)
　(身此非詞選/乃笑林耳)
　　又一體(九十五字/)　　　　　　　黄庭堅
修水柔藍新條淡緑翠光交映虚亭錦鴛霜露荷徑拾
幽蘋香度欄杆屈曲紅粧隠薄綺疎樝風清夜横塘月
滿水淨見移星　堪聽微雨過媻姍藻荇瑣碎浮萍便
移轉吳牀湘簟方屏練靄鱗雲旋滿聲不斷簷響風鈴
重開宴瑤池雪沁山露佛頭青
　(香度下與後練靄下同便移轉句轉字仄牀字平與/前詞異此兩體隨意不拘  按此調作者如林嘗細)
　(加玩校其中仄韻住句者須留意不可以其調太穏/熟率筆填之大抵次句淡緑二字淡字平仄不拘霜)
　(露必用平仄屈曲月滿藻荇旋滿雪沁俱要仄仄是/此調中得法處荷字水字山字以用平為主上入亦)
　(不妨切不可用去聲古詞豈無一二出入然歴查諸/大家名詞無不如前說者人但平心考古而更調其)
　(音響自知愚言之非穿鑿耳譜圖分句註字俱不可/從  晁無咎一首次句乗槎心閒懶乃誤多一字無)
　(此體又小晏於紅粧隠下七字作可憐流水各東西/句法乃如詩句此必傳訛無此體也觀其後段仍用)
　(上三下四可知譜圖以微雨過連下作七字句非後/起二字用叶為正此篇為涪翁最整練當行之作)
　　瀟湘夜雨(九十三字/)　　　　　　趙長卿
斜點銀缸高擎蓮炬夜深不耐微風重重簾幙捲堂中
香漸逺長烟裊穟光不定寒影搖紅偏竒處當庭月暗
吐焰如虹　紅裳呈艷麗娥一見無奈狂蹤試煩他纎
手捲上紗籠開正好銀花照夜堆不盡金粟凝空丁寧
語頻將好事來報主人公
　(此調與滿庭芳相近而實不同或曰此即滿庭芳起/三句無異重重簾幙句雖止七字然其後段試煩他)
　(九字與滿庭芳無異則此句或於捲堂中上落二字/未可知前結句雖只四字然其後結與滿庭芳無異)
　(或於吐焰上下落一字亦未可知後起是麗字斷句/娥字上亦落一字故周紫芝集瀟湘夜雨凡四首實)
　(即滿庭芳是一調而異名耳余曰此說固是但其中/前後兩七字句對偶整齊揣其音響竟與滿庭芳相)
　(去甚逺豈可將香漸逺與開正好亦各刪一字以合/滿庭芳調乎其另為一調無疑故列於此本譜欲黜)
　(新名復古調然實係殊體不敢不收也選聲旣收瀟/湘夜雨調而不收此詞反收紫芝之真滿庭芳以為)
　(式則不/可解矣)
　
　
　詞律巻十三
欽定四庫全書
　詞律巻十四
　　　　　　　　　　　　　　宜興萬樹撰
　　如魚水(九十三字/)　　　　　　　栁　永
輕靄浮空亂峰倒影瀲灧十里銀塘繞岸垂楊紅樓朱
閣相望芰荷香雙雙戲鸂鶒鴛鴦乍雨過蘭芷汀洲望
中依約似瀟湘　風淡淡水茫茫動一片晴光畫舫相
將盈盈紅粉清商紫薇郎修褉飲且樂仙鄉便歸去徧
歴鸞坡鳳沼此景也難忘
　(栁詞僻調難得如此嚴整者裏愚謂中字恐是裏字/乍雨過下當作蘭芷汀洲望  為一句依約似瀟湘)
　(為一句正與後結二句相符蓋此調前段繞岸下後/段畫舫下字句無不合轍蘭芷句必係六字耳或曰)
　(人方以君為穿鑿似此詞頗順妥即如其舊亦無/不可若執此說則穿鑿之毁更不免矣相與一笑)
　　梅子黄時雨(九十四字/)　　　　　張　炎
流水孤村愛塵事頓消來訪深隠向醉裏誰扶滿身花
影鷗鷺驚看相比痩近來不是傷春病嗟流景竹外野
橋猶繫烟艇　誰引斜川歸興便啼鵑縱少無奈時聽
待棹擊空明魚波千頃彈斷琵琶留不住最愁人是黄
昬近江風緊一行栁絲吹暝
　(鷗鷺句多刻鷗鷺相看如痩詞綜亦相仍録之但於/如字下註云一作驚相比余考此調前後只頭尾稍)
　(變自來訪下俱係相同鷗鷺句正與後段彈斷句合/斷宜七字若作如痩語甚晦或作鷗鷺驚相比痩亦)
　(少一字觀玉田自註題下曰病中懐歸蓋其意謂病/而消痩竟與鷗鷺同故鷗鷺見之訝其痩甚與已相)
　(比故曰鷗鷺驚看相比痩也或去相比字或去看字/則意難解而調亦失矣頓字訪字野字繫字奈字用)
　(仄方是此詞聲響若依圖譜亂註可平可仄每句雖/覺順便奈不是梅子黄時雨何醉裏外野縱少之去)
　(上比痩之上去/皆妙甚可法)
　　尾犯(九十四字/)　　　　　　　　吳文英
翠被落紅粧流水膩香猶共吳越十載江楓冷霜波成
纈燈院靚涼花乍剪桂園深幽香旋折醉雲吹散晩樹
細蟬時替離歌咽　長亭曽送客偷賦錦雁留别淚接
孤城渺平蕪烟濶半菱鏡青門重售採香堤秋蘭共結
故人顦顇逺夢越來溪畔月
　(膩字兩箇共字乍字旋字雁字俱去聲各家皆然此/係用字要緊處勿為譜註所誤若細字離字則平仄)
　(可通用也乍剪去上晩樹錦雁上去俱妙夢窗别作/及竹山耆卿等皆同送字半字故字亦須去聲逺夢)
　(句夢窗别作滿地桂隂無/人惜與此異說詳後註)
　　又一體(九十五字蓉/又名碧芙)　　　　　　蔣　捷
夜倚讀書牀敲碎唾壺燈暈明滅多事西風把齋鈴頻
掣人共語温温芋火雁孤飛蕭蕭檢雪徧闌干外萬頃
魚天未了予愁絶　雞邊長劍舞念不到此様豪傑痩
骨稜稜但淒其衾鐵是非夢無痕堪記似雙瞳繽紛翠
纈浩然心在我逢著梅花便說
　(念不到比前多一字尾句/用上三下四與他家不同)
　　又一體(九十五字/)　　　　　　　栁　永
夜雨滴空堦孤館夢回情緒蕭索一片閒愁想丹青難
貌秋漸老蛩聲正苦夜將闌燈花漸落最無端處忍把
良宵只恁孤眠却　佳人應怪我自别後寡信輕諾記
得當時剪香雲為約甚時向幽閨深處按新詞流霞共
酌再同歡笑肻把金玉珍珠博
　(按此詞舊草堂所收而樂章片玉詞皆載之然玩其/語句則為栁作無疑但栁集止作别後寡信輕諾少)
　(一自字此字雖可有可無而有之為妥詞字汲古栁/集誤刻調字不可錯認於此字用去聲也尾句較前)
　(兩詞又各異愚謂依吳詞逺夢句蔣詞我逢著句順/而易填然此肻把句與夢窗别作滿地桂隂句相合)
　(必有定格從之為是故雖同是九十五字特具列於/此以備㕘考蓋作譜欲使人明白易曉若選聲葫蘆)
　(嘯餘而刪其各體惟畧註題下欲取簡省謂小冊便/攜未免晦而難考耳至譜圖註肻把金三字可作平)
　(平仄不知出於何典此亦亂註中之最無理者而夢/漸後共等去聲字皆云可平亦誤甚  貌字正韻在)
　(入聲六藥韻讀若莫音乃描畫人物荀子貌而不切/楊妃傳命工貌妃子别殿韓詩不得畫師來貌取杜)
　(詩屢貌尋常行路人皆謂寫人容貌也嘯餘註叶未/詳疑從卜各反一作邈非沈天羽云貌字於義合邈)
　(字於韻合詞韻貌字作轉韻亦通觀此等註/皆因未識貌字入聲故紛紛如此可歎哉)
　　又一體(九十八字/)　　　　　　　栁　永
晴烟羃羃漸東郊芳草染成輕碧野塘風暖遊魚動觸
冰凘微坼幾行斷雁旋次第歸霜磧詠新詩手撚江梅
故人贈我春色　似此光隂催逼念浮生不滿百雖照
人軒冕潤屋金珠於身何益一種勞心力圖利禄殆非
長䇿除是恁點檢笙歌訪尋羅綺消得
　(首句四字起韻刻本誤羃作幕便不是韻矣勞字刻/方亦誤或謂野塘句應於動字分斷則下句五字便)
　(合前調想丹青句法余謂此本兩體不可彊同及讀/後晁詞深溪池底句益信余言非妄又或謂此十二)
　(字宜作兩六字/讀未審然否)
　　又一體(九十九字/)　　　　　　　晁補之
廬山小隠漸年來疎懶浸濃歸興綵橋飛過深溪池底
奔雷餘韻香爐照日望處與青霄近想羣仙呼我應還
怪曉來鬢絲垂鏡　海上雲車囘軔少姑傳金母信森
翠裾瓊佩落日初霞紛紜相映誰見湖中景花洞裏杳
然漁艇别是箇瀟灑乾坤世情塵土休問
　(怪曉來句比前詞多一字但栁作前後兩結上七下/六相同此作後結與栁合其前結多一字恐誤耳鬢)
　(絲亦應作絲鬢乃與後尾及栁同琴趣刻本鬢字訛/鬚故知此句必有誤處今不敢輒謂與前一體同故)
　(另收於此作者自/照栁填之足矣)
　　雪梅香(九十四字/)　　　　　　　栁　永
景蕭索危樓獨立面晴空動悲秋情緒當時宋玉應同
漁市孤烟裊寒碧水村殘葉舞愁紅楚天濶浪浸斜陽
千里溶溶　臨風想佳麗别後愁顔鎮歛眉峰可惜當
年頓乖雨跡雲蹤雅態妍姿正歡洽落花流水忽西東
無憀恨相思意盡分付征鴻
　(當時下與後頓乖下同此調惟耆卿有之他無可考/其平仄自應守之乃譜於第一景字便註可平竒矣)
　(漁市句與雅態句只第一字平仄可通用餘乃鐵板/定格必如此方成為雪梅香調也譜乃於下五字云)
　(可作仄平平仄仄蓋欲與下句相對作七言詩一聯/後之趂便者悉從之矣豈非作俑者之過乎或謂風)
　(字非叶然過變處於第二字/儼然用韻不敢謂其偶合也)
　　金浮圖(九十四字/)　　　　　　　尹　鶚
繁華地王孫富貴玳瑁筵開下朝無事壓紅裀鳳舞黄
金翅玉立纎腰一片掲天歌吹滿目綺羅珠翠和風淡
蕩偷散沈檀氣　堪判醉韶光正媚折盡牡丹艷迷人
意金張許史應難比貪戀歡娛不覺金烏墜還惜㑹難
别易金船更勸勒住花驄轡
　(前後整對後段不應偏少乃金張上落去一便字金/烏下落去一西字作者竟與前段同填可也判字宜)
　(作􁨣/平聲)
　　一枝春(九十四字/)　　　　　　　周　密
淡碧春姿栁眠醒似怯朝來疎雨芳塵乍數喚起探花
情緒東風尚淺甚先有翠嬌紅嫵應自把羅綺圍春占
得畫屛春聚　留連繡叢深處愛歌雲裊裊低隨香縷
瓊牕夜暖試與細評新譜妝眉媚粉料無奈弄顰佯妒
還只怕簾外籠鸚笑人醉語
　(草窗此調二首音節俱同但應自把作空自傷愚謂/把字即同後怕字傷字平聲或誤觀其後段用深院)
　(悄悄字用仄無異也料無奈作曽記是愚謂此三字/即同前甚先有或係記曽是誤倒觀其前段用倩誰)
　(畫無異也草窗為顧曲周郎其所用乍數喚起尚剪/夜暖試與媚粉等去上字俱宜恪遵至於尾句笑人)
　(醉語别作云倩鶯寄語皆是去平去上尢不可差圖/譜載楊守齋一首與此詞用字平仄全同可愛而羅)
　(綺圍春本作歌字清圓誤刻歌清字圓得字用誇字/或不拘乃將醒朝芳東留連瓊新粧眉無還簾等字)
　(俱註可仄似乍喚尚甚翠目把與自等字俱註可平/絶妙好辭可惜都遭改壊作者費盡拈髭走甕一片)
　(苦心讀者全然不知無怪/浪仙有歸卧故山之痛也)
　　白雪(九十四字/)　　　　　　　　楊无咎
蟾收雨脚雲乍歛依舊又滿長空紋蠟焰低薰爐燼冷
寒衾擁盡重重隔簾櫳聽撩亂撲漉春蟲曉來見玉樓
朱殿恍若在蟾宫　長愛越水泛舟藍闗立馬畫圖中
悵望幾多詩無句可形容誰與問巳經三白或是報年
豐未應真箇情多老却天公(亦作掃除隂翳/惟祈紅日生東)
　(誰與問下三句似前結語立馬下似有脫落/大抵此詞有誤刻處  試據愚意移補録後)
　(蟾收雨脚雲乍歛依舊又滿長空紋蠟焰低薰爐燼/冷寒衾擁盡重重隔簾櫳聽撩亂撲漉春蟲曉來見)
　(玉樓朱殿恍若在蟾宫未應真箇情多老却天公無/長愛越水泛舟藍闗立馬幾多悵望□囗畫圖中)
　(詩句囗可形容誰與問巳經三白或是報年豐掃除/隂翳惟祈紅日生東)
　(以未應二句補前尾以掃除二句改後尾長愛處為/換頭玩越水泛舟句泛字去聲確與紋蠟焰低相合)
　(只換頭字太少/或更有脫落耳)
　　天香(九十四字/)　　　　　　　　王　充
霜瓦鴛鴦風簾翡翠今年又是寒早矮釘明牕側開朱
户斷莫亂教人到重隂未解雲共雪商量不少青帳垂
氊要密縫放圍宜小　呵梅弄粧試巧繡羅衣瑞雲芝
草伴我語同語笑時同笑巳被金樽勸酒又唱箇新詞
故相惱盡道窮冬元來恁好
　(草堂舊載如此舊譜分句如此余閱他家詞皆九十/六字者因疑此前結青氊二句各家皆六字兩句且)
　(多為對偶語此必以放圍宜小對上垂氊要密而縫/字乃係脫誤但思其字不得及觀沈天羽所駁謂密)
　(字下是紅窗二字乃紅字誤作縫而窗字誤缺耳初/亦謂然沈又云窗字犯上明窗宜改因思作者必不)
　(連用兩窗而上之明窗非訛字沈所云紅窗未必確/也又伴我以下各家俱十字沈謂當作語時同語而)
　(缺一字余又信之乃今查校各集始得其說方知舊/譜之非誤而沈為臆說耳蓋毛澤民詞本有此體其)
　(前結云對罷宵分又金蓮燭引歸院句法亦上四下/七是此結所云縫密而圍小者即是青氊一物而密)
　(字作平讀耳其伴我下九字毛云碧瓦千家借袴襦/餘煖亦是九字是與草堂舊載者正同九十四字余)
　(因爽然信有此體而譜註為非謬也本譜於嘯餘駁/正最多此調又幾因沈氏謬為論定故詳識於此以)
　(表愚意之公云隂字向/訛冷字或作寒字亦誤)
　　又一體(九十六字/)　　　　　　　唐藝孫
螺甲磨星犀株搗月蕤英嫩壓拖水海蜃樓高仙娥鈿
小縹緲結成心字麝媒候煖載一朶輕雲未起銀葉初
生薄暈金猊旋翻纎指　芳盃惱人漸醉碾微馨鳳團
閒試滿架舞紅都換嬾收珠珮幾片菱花鏡裏更摘索
雙鬟伴秋睡早是新涼重薰翠被
　(此則前結六字滿架以下十字者芳盃句草窗作素/被瓊篝夜悄乃是偶誤不可從壓字亦有用平者亦)
　(不如用仄為是裏字可不必卟韻篇中諸去聲字凡/名家皆同俱宜細玩譜於搗嫩壓結候漸碾鳳滿鏡)
　(更摘早翠等字俱註可平螺㽔芳盃閒菱重等字俱/註可仄謬甚而將伴秋睡註可用平仄仄尢可怪從)
　(未見此三字用平仄仄之天香也晴又景覃有二闋/前結俱作四字三句如云宿雨新  隴頭閒看露桑)
　(風麥又云紙帳練衾日高睡起懶梳蓬鬢此又是一/體因其餘皆同且作者多從唐體故不録其餘滿架)
　(下十字有用上四下六此則語氣本係一貫不必拘/也又譜圖載劉方叔漠漠紅臯一首自草堂舊刻皆)
　(於後段第二句作不許蝶親蜂近然查從來作家此/句皆七字無六字者此必係脫落一字故本譜不收)
　(九十五字格沈氏/刻不許上加全字)
　　玉漏遲(九十四字/)　　　　　　　元好問
浙江歸路杳西南却羨投林高鳥升斗微官世累苦相
縈繞不似麒麟殿裏又不與巢由同調時自笑虚名負
我半生吟嘯　擾擾馬足車塵被嵗月無情暗消年少
鐘鼎山林一事幾時曽了四壁秋蟲夜雨更一點殘燈
斜照清鏡曉白髮又添多少
　(投林至自笑與後暗消至鏡曉同杳字可不起韻宋/子京吳夢窗皆有之然不必起韻為正查竹山一首)
　(於更一點處少一更字此句宜同前段又不與句乃/誤落一字也又草窗一首西南却羨句作錦鯨去三)
　(字亦誤落一字也又歸愚於被嵗月句止有四字殘/燈斜照止有三字亦誤落二字也故本譜不收九十)
　(三字格又書舟於升斗下十字作忍對危欄數曲暮/雲千疊是上六下四然可不拘後尾白髮二字乃以)
　(入作平觀子京用東風夢窗用瑤臺黄昬歸愚用何/人竹山用盈盈皆兩平聲竹山又一首用鶴立二入)
　(聲正與白髮二字同此二字用平其下一字必仄如/白髮之下必用又字也書舟用不耐飛來蝴蝶耐仄)
　(飛平乃誤筆不可從後起擾字非叶不可/誤認  沈選有於虚名上多一字者非)
　　六么令(九十四字又或作緑腰/  録要    名樂世)　　李　琳
淡烟疎雨香逕渺啼鴂新晴畫簾閒巻燕外寒猶力依
約天涯芳草染得春風碧人間陳迹斜陽今古幾縷遊
絲趂飛蜨　誰向尊前起舞又覺春如客翠袖折取蔫
紅笑與簪華髮回首青山一點簷外寒雲疊梨花搖葉
栁花飛絮夢繞闌干滿園雪
　(燕外下與後笑與下同渺寒二字片玉俱用平亦有/俱用仄者不拘趂字滿字則必用仄耳栁詞前結刻)
　(作夢裏欲歸歸不得誤歸不得恐是怎歸得也韻此/篇絶妙好辭惜於梨花下用著雨二字忘却卟  愚)
　(僭改如右非敢妄易前賢之句因欲以為程式/必用韻為佳又愛其詞故不取他作而録之)
　　四犯剪梅花(九十四字/)　　　　　劉　過
水殿風涼賜環歸正是夢熊華旦(解連/環)疊雪羅輕稱雲
章題扇(醉蓬/萊)西清侍宴望黄傘日華寵輦(雪獅/兒)金劵三
王玉堂四世帝恩偏眷(醉蓬/萊)　臨安記龍飛鳳舞信神
明有後竹梧隂滿(解連/環)笑折花看槖荷香紅潤(醉蓬/萊)功
名嵗晩帶河與礪山長逺(雪獅/兒)麟脯杯行狨薦坐穏内
家宣勸(醉蓬/萊)
　(此調為改之所創採各曲句合成前後各四段故曰/四犯栁詞醉蓬萊屬林鍾商調或解連環雪獅兒亦)
　(是同調也剪梅花三字想亦以剪取之義而名之但/前段起句與解連環本調全不相似殊不可解後段)
　(起句比解連環多一記字此係誤傳宜去之此篇雖/是集成仍分前後段汲古所刻龍洲詞乃欲連刻之)
　(又因舊刻分段處空白疑有落字遂於分處多加一/  誤矣寵字應是龍字薦字應是韉字此二處俱宜)
　(平聲槖字疑亦有誤或用荷囊故事恐是笑折花香/看荷囊紅潤或云紫荷囊荷字去聲與前雲章雲字)
　(不合不知醉蓬萊此字原平仄可以通用也潤章借/叶非失韻  又按玲瓏四犯史邦卿起處云雨入愁)
　(邊翠樹晩無人風葉如剪與此詞起/句相似恐史之四犯亦即與此同)
　　留客住(九十四字/)　　　　　　　周邦彦
嗟烏兔正茫茫相催無定只恁東生西沒半均寒暑昨
見花紅栁緑處處林茂又覩霜前籬畔菊散餘香看看
又還秋暮　忍思處念古往賢愚終歸何處爭似高堂
日夜笙歌齊舉選甚連宵徹晝再三留住待擬沈醉扶
上馬怎生向主人未肻交去
　(字有脫落姑仍舊録之段愚謂沒字音暮緑字音慮/皆用北音為叶不然前  用韻太稀恐無此詞體也)
　　又一體(九十七字/)　　　　　　　栁　永
偶登眺恁小樓艷陽時節乍晴天氣是處閒花野草遙
山萬疊雲散漲海千里潮平波浩渺烟村院落是誰家
緑樹數聲啼鳥　旅情悄逺信沈沈離魂杳杳對景傷
懐度日無言誰表惆悵舊歡何處後約難憑看看春又
老盈盈淚眼望仙鄉隠隠斷霞殘照
　(此亦有差落處但比前詞稍全旅情悄係後段起句/舊刻屬前結尾今照周詞改正度日句可擬是處句)
　(遙山至浩渺十五字宜同惆悵至又老十五字今觀/後段不差此必前段訛錯愚謂里字應作重字而顛)
　(倒之云雲散遙山萬疊漲海千重潮平波浩/渺則可與後相符烟村以下則前後原同矣)
　　玉女迎春慢(九十五字/)　　　　　彭元遜
纔入新年逢人日拂拂淡烟無雨葉底妖禽自語小啄
幽香還吐東風辛苦便怕有踏青人誤清明寒食消得
渡江黄翠千縷　看臨小帖宜春填輕暈溼碧花生霧
為說釵頭裊裊繫著輕盈不住問郎留否似昨夜教成
鸚鵡走馬章臺憶得畫眉歸去
　(葉底至人誤與後段為說至鸚鵡同填輕句似宜同/逢人日句恐填字有誤否則輕字下落一字耳圖譜)
　(以填輕暈溼為一句填輕二字難解余不敢從語字/似乎用韻故圖譜註叶然觀後段裊字非韻因知語)
　(字乃偶/合也)
　　埽花遊(九十五字埽又名/埽地花    地遊)　　　　方千里
野亭話别恨露草芊綿曉風酸楚怨絲恨縷正楊花碎
玉滿城雪舞耿耿無言暗灑闌干淚雨片帆去縱百種
避愁愁早知處　離思都幾許但漸慣征塵斗迷歸路
亂山似俎更重江浪淼易沈書素瞪目銷魂自覺孤吟
調苦小留佇隔前村數聲簫鼓
　(恨露草至帆去與後但漸慣至留佇同千里和周一/字不異或謂太拘不知有不可假借處也如此詞只)
　(種字夢窗兩首用隂字湖字其餘皆同歴查清真西/麓夢窗五首碧山四首玉田二首邵清溪張半湖如)
　(出一轍其中恨縷淚雨似俎浪淼調苦諸去上字并/諸仄字俱是定例譜圖亂註話恨露曉怨恨正碎滿)
　(耿暗淚片怨思但漸斗亂似更易瞪目調小隔俱謂/可平而楊離歸前數字必須用平者則反註可仄豈)
　(非深恨埽花遊之調必欲盡壊之而後快邪吾不知/捨宋元諸公外别何可宗旣欲如此則作譜者何不)
　(自我作古悉載自度之腔而猶勉彊襲古人之調名/列古人之詞句邪  按第一野字碧山用商字係偶)
　(筆不必從玉田一首野字用烟避字用荒思字用天/玉田於此中最精深必不如此皆誤刻也  圖譜旣)
　(收埽地花又收埽花遊其註亦差至縷字俎字二句/不註叶韻意欲將後之作者皆勒令失韻可謂忍矣)
　　水調歌頭(九十五字名夢窗名江/南好白石  花犯念奴)　蘇　軾
明月幾時有把酒問青天不知天上宫闕今夕是何年
我欲乗風歸去又恐瓊樓玉宇高處不勝寒起舞弄清
影何似在人間　轉朱閣低綺户照無眠不應有恨何
事常向别時圓人有悲歡離合月有隂晴圓缺此事古
難全但願人長久千里共嬋娟
　(幾時有弄清影用仄平仄絶妙人長久之人字若亦/用仄聲尢妙後人多用平平仄全不起調矣不知至)
　(何年十一字語氣一貫有於四字一頓者有於六字/一頓者平仄亦稍有不同但隨筆致所至不必拘定)
　(而闕字用仄覺有調耳起句月字有用平者竟有作/偶語如五言律者不如此起為妙舞字或用平清字)
　(長字或用仄亦皆不妥無字有用仄者縱入聲可代/平終是不響至稼軒多用上去字雖或不妨然不可)
　(學/)
　　鳳凰臺上憶吹簫(九十五字/)　　　李清照
香冷金猊被翻紅浪起來慵自梳頭任寳奩塵滿日上
簾鈎生怕離懐别苦多少事欲說還休新來痩非干病
酒不是悲秋　休休這囘去也千萬遍陽闗也則難留
念武陵人逺烟鎖秦樓惟有樓前流水應念我終日凝
眸凝眸處從今又添一段新愁
　(休休二字查他人不叶然此篇二字定是用韻作此/體者自宜依之添字若照前結亦可用仄但不敢擅)
　(註/也)
　　又一體(九十六字/)　　　　　　　吳元可
更不成愁何曽是醉豆花雨後輕隂似此心情自可多
了閒吟秋在西樓西畔秋較淺不似情深夜來月為誰
痩小塵鏡羞臨　彈筝舊家伴侣記雁啼秋水下指成
隂聽未穏當時自誤又況如今那是柔腸易斷人間事
獨此難禁雕籠近數聲别似春禽
　(似此句比前調任寳奩句多一字聽未穏句比念武/陵句多二字數聲句比從今句少二字而記雁啼句)
　(與千萬遍句平仄亦異或曰彈筝是叶韻非也此調/原不必叶況通篇用十二侵閉口韻必不搭一庚青)
　(字/也)
　　又一體(九十七字/)　　　　　　　侯　窴
浴雪精神倚風情態百端邀勒春還記舊隠溪橋日暮
驛路泥乾曽伴先生蕙帳香細細粉痩瓊閒傷牢落一
夜夢囘腸斷家山　空教映溪帶月供遊客無情折滿
雕鞍便忘了明牕淨几筆研同歡莫向高樓噴笛花似
我蓬鬢霜斑都休說今夜倍覺清寒
　(前詞似此句六字聽未穏句七字不如此詞為全蓋/記舊隠便忘了兩句前後宜同也一夜夢三字用仄)
　(囘字用平及夜倍覺三字用仄/皆此體定格嬾窟四首皆同)
　　雙瑞蓮(九十五字/)　　　　　　　趙以夫
千機雲錦裏看並蒂新房駢頭芳蕊清標艷態兩兩翠
裳霞袂似是商量心事倚緑蓋無言相對天蘸水彩舟
過處鴛鴦驚起　縹緲漾影搖香想劉阮風流雙仙姝
麗閒情未斷猶戀人間歡㑹莫待西風吹老薦玉醴碧
筒􁨣醉清露底月照一襟涼思
　(看並蒂至蘸水與後想劉阮至露底同二按此調比/玉漏遲只第二句多一看字清標閒情  句平仄顛)
　(倒其餘句字通首皆同應是一體想趙公原以玉漏/遲調詠雙頭瑞蓮或自變其名或後人因題而誤也)
　(不然何長調而相同如此本應合前玉漏遲之後終/以多一字顛倒四字不敢確信同調故仍另列於此)
　(五圖譜以倚緑蓋無言為五字句相對天蘸水亦為/  字句不僅句法兩差調因隨失而相對二字如何)
　(連得天蘸水趙虚齋/文理豈至如此乎)
　　夢揚州(九十六字/)　　　　　　　秦　觀
晩雲收正栁塘烟雨初休燕子未歸惻惻輕寒如秋小
闌干外東風軟透繡幃花密香稠江南逺人何處鷓鴣
啼破春愁　長記曽陪燕遊酬妙舞清歌麗錦纒頭殢
酒困花十載因誰淹留醉鞭拂面歸來晩望翠樓簾捲
金鈎佳㑹阻離情正亂頻夢揚州
　(如此丰度豈非大家傑作乃為傖父讀錯註錯可歎/哉燕子至香稠與後殢酒至金鈎同燕子殢酒俱用)
　(去上妙絶未字困字用去聲是定格蓋上面用去上/下面用平此字非去聲不足以振起況有此去字則)
　(落下輕寒如秋與因誰淹留四箇平聲字方為抑揚/有調不解此義於燕殢未困四字俱註可平寒誰二)
　(字俱註可仄有此夢揚州乎從長記起至金鈎皆追/想當時遊讌之樂為酒所殢為花所困也沈氏及圖)
　(譜以困作為全失意味而沈氏又註云為一作因不/惟平聲失調而下即有因誰之因字豈不一顧邪誰)
　(字嘯餘刻猶不差但註可仄沈氏竟刻甚字註一作/誰圖譜竟作甚字矣此真為訛以傳訛也譜圖俱落)
　(去干字而以透字連上作上三下四句法繡幃句止/有六字亦從未取後段試一較量此則沈氏已註缺)
　(干字誤矣何圖譜於徐氏之嘯餘沈氏/之别集不從其是處而偏從其誤處邪)
　　塞垣春(九十六字/)　　　　　　　周邦彦
暮色分平野傍葦岸征帆卸烟深極浦樹藏孤館秋景
如畫漸别離氣味難禁也更物象供瀟灑念多才渾衰
減一懐幽恨難寫　追念綺牕人天然自風韻閒雅竟
夕起相思慢嗟怨遙夜又還將兩袖珠淚沈吟向寂寥
寒燈下玉骨為多感痩來無一把
　(觀千里和詞其四聲無字不同未便臆註只各處所/刻千里詞前結俱作短長音如寫比此少一字愚謂)
　(必無此體方上句云聽黄鸝啼紅樹則此句必於短/長音下落一韻字或調字耳人不可但見詞統詞綜)
　(等所載而誤認有此五字句格也兩袖珠淚方和云/堆滿襟袖而自汲古刻及統綜等書皆倒作滿堆不)
　　(此二字不可用仄平說見後註譜圖以暮傍葦景/韻謾怨向為俱作可平秋多衰遙俱作可仄更將)
　(又還將兩袖珠六字翻作平/仄仄平平仄不知出於何典)
　　又一體(九十八字/)　　　　　　　吳文英
漏瑟侵瓊筦潤鼓借烘爐㬉藏鈎怯冷畫難臨曉鄰語
鶯囀殢緑牕細咒浮梅醆換密炬花心短夢驚回林鴉
起曲屏春事天逺　迎路栁絲裙看爭拜東風盈灞橋
岸髻落寳釵寒恨花勝遲燕漸街簾影轉還似新年過
郵亭一相見南陌又燈火繡囊塵香淺
　(前詞天然自句七字此看爭拜句九字則當於風字/斷句未審是否或有訛字不可知也漸街簾至相見)
　(十五字照前周詞及方和俱上句七字下句八字此/詞平仄雖與周無異而分句不得不於轉字年字住)
　(亭字為畧豆想平仄字數不差其斷句可不拘也觀/此影轉二字可知方詞堆滿必不可作滿堆或曰譜)
　(圖於前詞註又還將作九字向寂寥作六字則與此/彷彿君何於此互異余曰千里和周云念征塵堆滿)
　(襟袖那堪更獨遊花隂下則自當於襟袖分句不可/以念征塵堆滿為一句襟袖那堪為一句更獨遊花)
　(隂下為一句也是周詞讀法必當依前所註而不可/與吳詞同矣香字周用一字方用滿字或曰可通用)
　(或曰堆滿可作平俱未可知然方詞上已用滿字不/宜重出恐本是盈字如此則此字必以用平為是旣)
　(有吳詞可據作者自宜用平蓋此詞韻脚上一字通/篇皆平此處亦必平字或仍用上聲入聲斷不可用)
　(去聲也客曰囊塵香三平拗余曰其上郵亭一相之/一字周詞寂寥寒燈之寂字方詞獨遊花隂之獨字)
　(互玩之皆以入作平是上句已疊用四平下/句疊三平何足為異必其調之音響如此耳)
　　倦尋芳(九十六字/)　　　　　　　王　雱
露晞向曉簾幙風輕小院閒晝翠逕鶯來驚下亂紅鋪
繡倚危欄登高榭海棠著雨胭脂透算韶華又因循過
了清明時候　倦遊燕風光滿目好景良辰誰共攜手
恨被榆錢買斷兩眉長鬭憶得高陽人散後落花流水
仍依舊這情懐對東風盡成消痩
　(首句用去平去上各家皆同是定格院共二字亦定/用仄聲得去聲更佳古詞無不同者不可受誤於譜)
　(圖也餘諸去聲字皆當學之必如此/然後為倦尋芳耳後字不必叶韻)
　　又一體(九十七字/或加慢字)　　　　　　　潘元質
獸鐶半掩鴛甃無塵庭院瀟灑樹色沈沈春盡燕嬌鶯
姹夢草池塘青漸滿海棠軒檻紅相亞聽簫聲記秦樓
夜約彩鸞齊跨　漸迤邐更催銀箭何處貪歡猶繫驄
馬旋剪燈花兩點翠眉誰畫香滅羞囘空帳裏月高猶
在重簾下恨疎狂待歸來碎揉花打
　(夢草二句七字與香滅二句相對如滿江紅中語比/前倚危欄二句不同  按盧申之一首前起句用香)
　(泥壘燕第三句用春晴寒淺記秦樓句用記寳帳歌/慵猶繫句用牡丹開遍待歸來用但鎮日俱與此不)
　(合因其句字同且不足取法故不録又查夢窗三首/篇篇用字精當無疵俱與此相合只一首於第三句)
　(作空閒孤燕閑字當是閉字之訛蓋此句即與後第/三句同其後云衫䄂溼徧袖字旣用去聲則知其閑)
　(字必無用平之理夢窗非率筆者流其為誤刻無疑/況上句塵鏡迷樓則是用燕子樓事尢可信為閉字)
　(詞統亦照舊刻録之未及深辨人不可貪用平聲而/以此藉口也  圖譜旣收王詞為倦尋芳乂收潘詞)
　(為倦尋芳慢蓋前則以算韶華作八字此則分一三/一五前則以倦遊燕作七字此則分一三一四前則)
　(以這情懐作六字此則分一三一/七故列兩體其意見真獨出矣)
　　雙雙燕(九十六字/)　　　　　　　吳文英
小桃謝後雙雙燕飛來幾家庭户輕烟曉暝湘水暮雲
遙度簾外餘香未捲共斜入紅樓深處相將占得雕梁
似約韶光留住　堪舉翩翩翠羽楊栁岸泥香半知梅
雨落花風軟戲逐亂紅飛舞多少呢喃意緒盡日向流
鶯分訴還過短牆誰㑹萬千言語
　(捲字照後段緒字及後史詞宜用韻另按史詞於還/過短牆句六字與前段同此只四字  為一體或謂)
　(恐是落去二字然玩此句似亦無字可添詞體/常有後結比前較少者或另有此體故收之)
　　又一體(九十八字/)　　　　　　　史達祖
過春社了度簾幙中間去年塵冷差池欲往試入舊巢
相並還相雕梁藻井又軟語商量不定飄然快拂花稍
翠尾分開紅影　芳徑芹泥雨潤愛貼地爭飛競誇輕
俊紅樓歸晩看足栁昬花暝應是棲香正穏便忘了天
涯芳信愁損翠黛雙蛾日日畫欄獨凭
　(愛字以下同前通首平仄除前吳詞所註數字外俱/不可游移圖譜從第一字改起可笑蓋此調所用仄)
　(平仄仄與仄平平仄平平仄仄平平平仄似可相混/不知皆有分别如首句必仄平仄仄而第三字必以)
　(去聲為妙其下去年舊巢競誇栁昬畫欄等句必仄/平平仄雕梁芹泥棲香等句必平平仄仄商量分開)
　(天涯等句必平平平仄試以後段較前段更以此詞/較彼詞則古人名作無不整齊明白若指掌列眉一)
　(定不易所謂律也豈可一槩抹却亂註亂填乎且凡/詞篇中必有語氣段落如還相二語乃上呼下應還)
　(字與下又字相照應是二語亦然正字與下便字相/照此語氣也而段落因之試入句束住上語飄然句)
　(另起下意後段亦然自不可以還相句截連於上又/軟語句截連於下此段落也而音響因之藻井用去)
　(上藻字去聲一縱則不定須用平去不字平聲一收/此音響也凡此皆至理所存各詞皆有其義作者但)
　(取名篇細玩熟吟必得其解慎勿貪便而以妄譜為/據致來識者之譏也偶註此調不覺饒舌覽者亮焉)
　　黄鶯兒(九十六字/)　　　　　　　栁　永
園林静晝誰為主暖律潛催幽谷暄和黄鸝翩翩乍遷
芳樹觀露濕縷金衣葉映如簧語曉來枝上綿蠻似把
芳心深意低訴　無據乍出暖烟來又趂遊蜂去恣狂
蹤跡兩兩相呼終朝霧吟風舞當上苑栁濃時别館花
深處此際海燕偏饒都把韶光與
　(向讀此詞於暖律下難以句豆嘯餘彊分和字住為/八字句黄鸝以下為八字句心嘗疑之無可考証後)
　(讀晁無咎詞亦有此調方喜得以校正矣而晁詞此/數句比栁更多一字尢難分斷其首句七字用韻起)
　(與栁同其下云兩兩三三修篁新笋出初齊猗猗過/牆侵户共十七字再四紬繹不得其理旣而悟曰此)
　(晁詞誤多一出字耳蓋栁第二句是暖律潛吹幽谷/六字用鄒衍事吹字誤催其谷字乃以入聲叶首句)
　(主字韻中州韻云谷叶古是也晁詞修篁篁字乃是/竹字之訛其詞首句暑字亦是魚虞韻故以竹字叶)
　(中州韻云竹叶主是也栁詞暄和黄鸝是四字句翩/翩乍遷芳樹是六字句和字去聲謂當春暄鶯聲相)
　(和而鳴或是喧字之誤晁詞新笋初齊四字句猗猗/過牆侵户六字句蓋竹至過牆不宜言新出但言新)
　(笋為是如此則兩詞皆字字相合而於文理條貫無/聱牙矣蓋暄和至綿蠻與後兩兩至偏饒俱相同也)
　(雨乍字露葉似意又趂恣霧上别此諸仄字兩詞如/一不可照譜用平幽黄鸝觀枝蹤終風當諸平字不)
　(可照譜/用仄)
　　步月(九十六字/)　　　　　　　　史達祖
剪栁章臺問梅東閣醉中攜手初歸逗香簾下璀璨縷
金衣正依約冰絲射眼更荏苒蟾玉西飛輕塵外雙鴛
細蹙誰賦洛濱妃　霏霏紅霧繞步搖共鬢影吹入花
圍管絃將散人静燭龍稀泥私語香櫻乍破怕夜寒羅
襪先知歸來也相偎未肻入重幃
　(按此調與滿庭芳相似但正依約句泥私語句俱多/一字步搖句亦多一字末句相偎下少二字耳然其)
　(體格自是不同中間兩七字句即如瀟湘夜雨中二/語自相對偶與滿庭芳之上句六字下句七字者判)
　(然不同管絃二句雖亦是九字却與前段逗香二句/一様句法乃前後比合者與滿庭芳之上句五字下)
　(句四字者亦判然不同至末句少字不必言矣故不/彊扭作滿庭芳也或曰子於他調有一二字參差者)
　(往往合而為一獨於此歧而别之何也余曰詞有聲/響如此篇聲響自各異耳及閱施仲山梅川詞亦有)
　(此調用入聲叶者比史詞少二字其聲響/更别愈知與滿庭芳逕庭矣今録於右)
　　又一體(九十四字/)　　　　　　　施　岳
玉宇薰風寳堦明月翠叢萬點晴雪煉霜不就散廣寒
霏屑采珠蓓緑萼露滋嗔銀豔小蓮冰潔花魂在纎指
嫩痕素英重結　枝頭香未絶還是過中秋丹桂時節
醉香冷境怕翻成消歇玩芳味春焙旋薰貯穠韻水沈
頻爇堪憐處輸與夜涼睡蝶
　(用入聲叶其句法與前詞稍異處則散廣寒句怕翻/成句是一字領句者後起二字不叶韻還是句平仄)
　(相反兩結各少一字耳入按前詞尾句或謂相偎下/必落相倚二字蓋欲増  以合滿庭芳也不知滿庭)
　(芳此句應於第三字仄聲梅溪精審絶倫必不用相/倚相字至於此輸與句則與滿庭芳之尾一四字一)
　(五字者相去河漢豈得謂之合調乎況前結不惟上/四字句平仄不同素英句四字與滿庭芳之五字聲)
　(響全别不可添一字而相合尢為明証矣標又按此/體九十四字字數較少於前然梅溪詞家  凖用平)
　(自為正體施詞/另格故載後云)
　　漢宫春(九十六字/)　　　　　　　吳文英
花姥來時帶天香國艷羞掩名姝日長半嬌半困宿酒
微蘇沈香檻北比人間風異烟殊春恨重盤雲墜髻碧
花翻吐瓊盂　洛苑舊移仙譜向吳娃深館曽奉君娛
猩唇露紅未洗客鬢霜鋪蘭詞沁壁過西園重載雙壺
休謾道花扶人醉醉花却要人扶
　(後段起句換頭餘同賦此調者甚衆此篇用字穏妥/可為程式日長二句與猩唇二句本上六下四而稼)
　(軒用無端風雨未肻收盡餘寒乃上四下六且風雨/二字平仄亦異余謂雖此句十字貫下或可不拘然)
　(歴觀諸家皆用此篇之體即稼軒此首後段亦云閒/時又來鏡裏轉變朱顔矣更有作長把清明夜雨者)
　(尢不可從此平平仄平仄仄則為中正之理也後段/起句亦有用平平仄平平仄者不拘檻沁二字以仄)
　(為妙比人間過西園兩處有作仄平仄有作仄仄平/皆不拘凡詞調於此等七字句往往互異然此調似)
　(用仄平平為響知音者審之至春恨重春字自當用/平有作仄者不可學也墜字是仄人字亦宜仄此則)
　(古人用平者亦多然求無瑕之壁其亦以用仄為全/美乎  又前後首句有起韻者如惜香講栁談花從)
　(前萬事堪誇是又一體因字同不録附記於此若放/翁後起用無事又作南來又非叶韻乃用平聲斷句)
　(他無同者/恐不可從)
　　又一體(九十六字/)　　　　　　　康與之
雲海沈沈峭寒收建章雪殘鳷鵲華燈照夜萬井禁城
行樂春隨鬢影映參差栁絲梅萼丹禁杳鼇峯對聳三
山上通寥廓　春衫繡羅香薄步金蓮影下三千綽約
冰輪桂滿皓色冷侵樓閣霓裳帝樂奏昇平天風吹落
留鳳輦通宵宴賞莫放漏聲閒却
　(用仄韻兩結平仄稍異所用峭照鬢映禁對上繡步/桂帝奏鳳宴漏諸去聲宜學帝樂二字偶合非叶韻)
　(觀前段影字可知第一字嘯餘作雪字誤下有雪殘/也  按春隨鬢影與霓裳帝樂乃四字句其下七字)
　(上三下四於差字平字為豆而萼字落字為叶也其/下又七字亦上三下四於杳字輦字為豆而聳字賞)
　(字為句也結句皆六字前後相對明明白白且此體/雖仄韻而句字與用平一様甚為顯而易見乃圖譜)
　(將映參差與奏昇平分屬上句誤矣猶未足竒也竟/以丹禁至三山作九字末作四字而後段之尾則又)
　(作一七一六何所見而云然乎又以禁字聳字註可/平竒甚更可笑者嘯餘不識丹禁杳讀斷竟將杳字)
　(讀作香字遂刻作丹禁香鼇/不知鼇有何香臭真足捧腹)
　　陽臺路(九十六字/)　　　　　　　栁　永
楚天晩墜冷風敗葉疎紅零亂冒征塵匹馬區區愁見
水遙山逺追念年時正恁鳳幃倚香偎暖嬉遊慣又豈
知前歡雲雨分散　此際空勞回首望帝里難收淚眼
暮烟衰草算暗鎖路歧無限今宵又依前寄宿甚處葦
村山館寒燈半夜厭厭憑何消遣
　(此篇婉順可從平仄宜悉遵之幸譜圖失/收尚留得本來面目未被雕鎪塗抹也)
　　採明珠(九十六字/)　　　　　　　杜安世
雨乍收小院塵消雲淡天高露冷坐看月華生射玉樓
清瑩蟋蟀鳴金井下簾幃悄悄空堦敗葉墜風惹動閒
愁千端萬緒難整　秋夜永涼天迥可不念光景嗟薄命
倐忽少年忍教孤冷燈閃紅牕影步回廊嬾入香閨暗
落珠滿面誰人知我為伊成病
　(他無作者莫可校勘姑註其句豆如右然或有訛落/非確然也其中確然者惟蟋蟀句至空堦與後燈閃)
　(句至香閨可以無疑珠字上必有淚字孤冷/冷字不宜犯重恐是另字景字亦未必是叶)
　　慶清朝(九十七字/或加慢字)　　　　　　　史達祖
墜絮孶萍狂鞭孕竹偷移紅紫池亭餘花未落似供殘
蝶經營賦得送春詩了夏帷攛斷緑隂成桑麻外乳鴉
穉燕别様芳情　荀令舊香易冷歎俊遊疎懶枉是銷
凝塵侵謝屐幽徑斑駁苔生便覺寸心尚老故人前度
謾丁寧空相悞祓蘭曲水挑菜東城
　(餘花下與後塵侵下同此詞是此調正體穏順可從/王碧山詞亦與此合較後載王通叟所作易填也)
　(細玩各家詞於未送乳穉舊易後謝寸尚祓曲等字/皆宜用仄此篇詩字恐是句字此乃起調處不可謂)
　(古人之拙而/愚見之迂也)
　　又一體(九十七字/)　　　　　　　王　觀
調雨為酥催冰做水東君分付春還何人便將輕煖點
破殘寒結伴踏青去好平頭鞋子小雙鸞烟郊外望中
秀色如有無間　晴則箇隂則箇餖飣得天氣有許多
般須教撩花撥栁爭耍先看不道吳綾繡襪香泥斜沁
幾行斑東風巧盡收翠緑吹上眉山
　(何人二句與須教二句上六下四與前詞異後起兩/句亦異故雖字同另録之然亦因其詞佳也晴則箇)
　(二句雖各三字然與前調六字一句者平仄恰合故/妙餖飣二句用流走活字巧合音律故譜圖疑之不)
　(敢註斷作九字句此無足怪所怪者此調自何人下/即前後相同如何將結伴句分作五字而以好字連)
　(下平頭句作八字乎豈後段可讀不道吳綾繡為句/而下可作襪香泥乎以較前詞可讀了夏帷老故人)
　(乎/)
　　緑蓋舞風輕(九十七字/)　　　　　周　密
玉立照新粧翠蓋亭亭凌波步秋漪真色生香明璫搖
淡月舞袖斜倚耿耿芳心奈千縷晴絲縈繫恨開遲不
嫁東風顰怨嬌蕋　花底謾卜幽期素手採珠房粉艷
初洗雨溼鉛腮碧雲深暗聚軟綃清淚訪藕尋蓮楚江
逺相思誰寄棹歌回衣露滿身花氣
　(袖字怨字艷字去聲不可依圖譜作平而凌波步謂/可用仄仄平尢無理  按漪字平聲想草窗偶作仄)
　(用亦誤也不然則/是綺字之誤耳)
　　玉京謠(九十七字/)　　　　　　　吳文英
蝶夢迷清曉萬里無家嵗晩貂裘敝載取琴書長安閒
看桃李爛繡錦人海花場任客燕飄零誰計春風裏香
泥九陌文梁孤壘　微吟怕有詩聲翳鏡慵看但小樓
獨倚金屋千嬌從他鵷煖秋被蕙帳移烟雨孤山待對
影落梅清泚終不似江上翠微流水
　(載取至春風裏與後段金屋至終不似同不按此詞/結句亦似玉京秋或謂即是一調但他句  合且陳)
　(隨隠謾録云先君號藏一夢窗吳先生為度彛則商/犯無射宫製玉京謠一篇相贈則此調創於夢窗與)
　(玉京秋無涉故不/敢連載於前也)
　　西子妝(九十七字/或加慢字)　　　　　　　吳文英
流水麴塵艷陽酷酒畫舸遊情如霧笑拈芳草不知名
乍凌波斷橋西堍垂楊謾舞總不解將春繫住燕歸來
問綵繩纎手如今何許　歡盟誤一箭流光又趂寒食
去不堪衰鬢著飛花傍緑隂冷烟深樹𤣥都秀句記前
度劉郎曽賦最傷心一片孤山細雨
　(謾字秀字俱要去聲張叔夏作于謾舞用寸碧二字/其詞是意字起韻碧字乃以入聲為叶者故知入聲)
　(不但可作平兼可作上聲而叶韻矣中州音韻原以/碧叶比也細雨去上煞妙甚張亦用萬里若作平仄)
　(或上上或去去便落調矣凡詞結尾字皆不宜草草/亂填可於此類推換頭起句叔夏用外字或謂可以)
　(不叶余云詞中多以外字叶支微韻作者自當用韻/為是況叔夏原註效夢窗自度而作無不同之理也)
　(綜酷酒酷字無理汲古刻本集及圖譜詞/  等書皆相沿誤刻余謂是酤字之訛耳)
　　被花惱(九十七字/)　　　　　　　楊　纘
疎疎宿雨釀輕寒簾幙静垂清曉寳鴨微温睡烟少簷
聲不動春禽對語夢怯頻驚覺欹珀枕倚銀牀半牕花
影明東照　惆悵夜來風生怕嬌香混瑤草披衣便起
小徑迴廊處處都行到正千紅萬紫競芳妍又還似年
時被花惱驀忽地省得而今雙鬢老
　(此楊守齋自度腔也以詞中語名題亦因山/谷水仙詩坐對真成被花惱故取其三字耳)
　
　
　
　
　詞律巻十四
欽定四庫全書
　詞律巻十五
　　　　　　　　　　　　　　宜興萬樹撰
　　玉簟涼(九十七字/)　　　　　　　史達祖
秋是愁鄉自錦瑟斷絃有淚如江平生花裏活奈舊夢
難忘藍橋雲樹正緑料抱月幾夜眠香河漢阻但鳳音
傳恨欄影敲涼　新妝蓮嬌試曉梅痩破春因甚却扇
臨牕紅巾銜翠翼早弱水茫茫柔指各自未剪問此去
莫負王昌芳信凖更敢尋紅杏西廂
　(平生至漢阻與後紅巾至信凖同指各二字照前橋/雲二字宜用平聲想皆借用耳若認是用仄填入去)
　(聲字便拗矣平生二句同是五字但上句平生二字/連與五言詩句同下則奈字領句而舊夢二字相連)
　(不可比而同之也/紅巾二句亦然)
　　月邊嬌(九十七字/)　　　　　　　周　密
疎雨烘晴早栁盼嬌嚬蘭芽愁醒九街月淡千山夜煖
十里寳光花影塵凝步襪送艷笑爭誇清俊笙簫迫曉
翠幙捲天香宫粉　少年顧曲疎狂絮花縱跡夜蛾心
性戲叢圍錦燈簾轉玉􁨣却舞勾歌引前歡謾省又輦
路東風吹鬢醺醺倚醉任夜深春冷
　(九街至迫曉與後戲叢至倚醉/同省字照前襪字不必叶韻)
　　暗香(九十七字/又名紅情)　　　　　　　　吳文英
縣花誰葺記滿庭燕麥朱扉斜闔妙手作新公館青紅
曉雲溼天際疎星趂馬畫簾隙冰絃三疊盡換却吳水
吳烟桃李靚春靨　風急送帆葉正雁水夜清卧虹平
帖輭紅路接塗粉闈深早催入懐暖天香宴果花隊簇
輊軒銀蠟便問訊湖上栁兩堤翠匝
　(公館至換却與後塗粉至問訊同此調惟堯章創之/君待填之耳觀其步趨原曲如此謹嚴所謂斷髭踏)
　(醋令人有擊鉢揮毫之懼姜詞首句第三字是月字/譜俱作仄觀此誰字則知可用平吳水姜作竹外可)
　(知竹字可平送帆葉姜作正寂寂可知第二箇寂字/作平卧虹姜作夜雪可知雪字作平有此一闋姜遂)
　(不孤矣至圖譜所註於作字靚字送字夜字輭字問/字兩字俱作可平而花隊簇輊軒五字謂可用仄平)
　(平仄仄則其見太廣其說太𤣥非愚之淺鄙所識矣/  按詞調有紅情緑意二體向原疑為巧立名色近)
　(校之即暗香疎影二/詞也詳見疎影調下)
　　夜合花(九十七字/)　　　　　　　晁補之
百紫千紅占春多少共推絶世花王西都萬家俱好不
為姚黄謾腸斷巫陽對沈香亭北新粧記清平調詞成
進了一夢仙鄉　天葩秀出無雙倚朝暉半如酣酒成
狂無言自有檀心一點偷芳念往事情傷又新艷曽說
滁陽縱歸來晩君王殿後别是風光
　(西都下與無言下同但西都句六字無言句四字稍/異然此十字句分豆可上可下而他家則俱用上四)
　(下六/耳)
　　又一體(一百字/)　　　　　　　　周　密
月地無塵珠宫不夜翠籠誰煉鉛霜南州路杳仙子誤
入唐昌零露滴溼微粧逗清芬蝶夢空忙梨花雲暖梅
花雪冷應妒秋芳　虛庭夜氣方涼曽記幽叢採玉素
手相將青蕤嫩萼指痕猶映瑤房風透幙月侵牀記夢
回粉艷爭香枕屏金絡釵梁絳縷都是思量
　(作者多用此體南州下與後青㽔下同零露滴二句/風透幙二句各三字與前謾腸斷念往事句五字異)
　(詞按梨花句枕屏句他家多於中二字相連如前晁/  清平二字歸來二字史用共淒涼處向銷凝裏吳)
　(用共追遊處高用隔花隂淺想體當如此家按夢窗/一首於曽記句作似西湖燕去五字查各  俱六字)
　(故不另收附記於此梅溪栁鎖鶯魂一首於逗清芬/三字原作早窺春而譜圖相沿俱誤刻早去窺春遂)
　(謂此句八字蓋未審其後段之是當初三字及將他/家詞相校故竟作一百一字調耳路嫩二字妙在去)
　(聲註作可平/全然沒味矣)
　　醉蓬萊(九十七字/)　　　　　　　吕渭老
任落梅鋪綴雁齒斜橋裙腰芳草閒伴遊絲過曉園庭
沼厮近清明雨晴風軟稱少年尋討碧縷牆頭紅雲水
面栁堤花島　誰信而今怕愁憎酒對著花枝自疎歌
笑鶯語丁寧問甚時重到夢筆題詩帊綾封淚向鳳簫
人道處處傷懐年年逺念惜春人老
　(對著下與前雁齒下俱同任過稱問向諸字定用仄/聲且須去聲方妙歴覽古人作者無不如此蓋此一)
　(字領句必去聲方喚得起下面也此亦易明之理況/舊詞篇篇可証而譜俱註可平一字之訛便失一調)
　(之體豈得如此率意乎而庭花憎人等字翻註可仄/且將過曉園句不註叶韻嘯餘旣誤圖譜再誤必欲)
　(去此一韻矣此調凡五字句者皆一字領下四字不/可上二下三作五言詩句法查楊无咎作有用況是)
　(當佳致嵗嵗稱眉夀者竟與念奴嬌中三語同此乃/其誤處不可從也夢窗首句作碧天書信斷雖或第)
　(一句可通用然亦是敗筆後起四句毎句四字係定/格坡公作此㑹應須爛醉仍把紫菊茱萸細看重嗅)
　(上二句六字下一句四字而醉字又用去聲定難協/律亦不可從又晁无咎於稱少年句作與花爭艷乃)
　(落去一字非有此體晴字坡作飲綾字坡作我栁作/輦上可借作平不得用去聲  聖求此詞汲古刻本)
　(於懐字作/上又多一)　(念字/誤)
　　燕春臺(九十七字/)　　　　　　　張　先
麗日千門紫烟雙闕瓊林又報春回殿角風微當時去
燕還來五侯池館屏開探芳菲走馬重簾人語轔轔車
幰逺近輕雷　雕觴霞灔翠幙雲飛楚腰舞栁宫面粧
梅金猊夜煖羅衣暗裛香煤洞府人歸笙歌院落燈火
樓臺下蓬萊猶有花上月清影徘徊
　(此詞疑有訛脫惜無他篇可証愚謂探芳句下或尚/有叶韻語蓋走馬句與重簾人語詞意不連也或謂)
　(微字飛字歸字亦是叶韻詞中微灰原通用未知是/否  按嘯餘譜於春字題内收燕臺春又於宫室題)
　(内收燕春臺將下二字顛倒遂收兩調又兩處所載/俱即張子野此篇豈不貽笑千古當日欲作譜示人)
　(寧竟未一考邪又於燕春臺内少却院落二字至所/註之可平可仄兩處互異又不必言矣真竒絶竒絶)
　(則此調沈氏作燕春臺圖譜作燕臺春若作燕春臺/  燕字當作燕㑹之燕若作燕臺春則是黄金臺事)
　(當作幽燕之燕但舊草堂所載是燕春臺合當從之/也  又按夏初臨一調與此相同即載此後以便考)
　(訂/)
　　夏初臨(九十七字/)　　　　　　　洪咨䕫
鐵甕栽荷銅彞種菊膽瓶萱草榴花庭户深沈畫圖低
映牕紗數枝竒石谽谺染宣和瑞露明霞於菟長嘯風
林囗囗霜草先斜　雪絲香裏冰粉光中興來進酒睡
起分茶輕雷急雨銀篁迸插簷牙涼入琵琶枕幃開又
送蟾華問生涯山林朝市取次人家
　(此詞缺二字照後結應是平仄三按此調與燕春臺/聲響句法俱同只染宣和句上  下四與前探芳菲)
　(下不同余反覆玩之而斷其為一調何也蓋前探芳/菲下原有闕文今以此相較是走馬之下當有二字)
　(落去竊恐是歸來二字也其詞意謂五侯之家同諸/閨人出遊至暮則探芳菲者走馬而歸來矣其閨人)
　(則在車上簾中將到第宅故簾中有語而其時宅中/迎候故池館屛開耳後段則言歸後重整筵宴歌舞)
　(之景故用夜字燈字月字也若上無歸來二字則接/不下矣笙歌句必上落一字而下誤多院落二字是)
　(因笙歌歸院落燈火下樓臺二句成語而誤寫耳此/句即同前探芳菲句亦宜上三下四蓋探芳菲即洪)
　(詞之染宣和七字□笙歌即洪詞之枕帷開七字前/後相同也查草堂舊刻止笙歌燈火樓臺六字是雖)
　(缺上一字而原無院落二字汲古所刻亦同愈可徵/余說之不謬自嘯餘收作兩調於燕春臺内作笙歌)
　(燈火樓臺六字燕臺春内作笙歌院落燈火樓臺八/字於是沈氏刻仍其八字反註云一本缺院落二字)
　(而圖譜則竟作八字矣豈不謬歟猶有花上月亦誤/多一字此即洪詞之山林朝市也玩其節奏豈不脗)
　(合乎是則前洞府人歸句果是叶韻正與涼入琵琶/合矣蓋他處猶可謂偶同若換頭處四字四句斷無)
　(兩調而如此相符者愚見如此然以五六百年/後尚論而獨創異說其能免於時俗之駭怪乎)
　　又一體(九十八字/)　　　　　　　劉　涇
泛水新荷舞風輕燕園林夏日初長庭樹隂濃雛鶯學
弄新簧小橋飛蓋入横塘跨青蘋緑藻幽香朱欄斜倚
霜紈未搖衣袂先涼　歡歌稀遇怨别多同路遙水逺
烟淡梅黄輕衫短帽相攜洞府流觴況有紅粧醉歸來
寳蠟成行拂牙牀紗厨半開月在迴廊
　(舊刻此詞俱作小橋飛入横塘沈天羽云飛字下缺/蓋字愚謂據此調風範小橋句當以六字為正況有)
　(前洪詞可據但天羽或有所考故收此九十八字體/然作者只從洪平齋可耳  此篇霜紈未搖紗厨半)
　(開用平平去平比洪詞山林朝市句/用平平平仄者不同想所不拘也)
　　瑤臺第一層(九十七字/)　　　　　張元幹
寳歴祥開飛練上青㝠萬里光石城形勝秦淮風景威
鳳來翔臘餘春色早兆釣璜賢佐興王對熙旦正格天
同徳全魏分疆　熒煌五雲深處化鈞獨運斗魁旁繡
裳龍尾千官師表萬事平章景鍾文瑞世醉尚方難老
金漿慶垂裳看雲屏間坐象笏堆牀
　(石城至興王與後繡裳至金漿同釣字即同後尚字/圖註可平誤垂裳是用韻其别作亦以觴字叶長光)
　(等字圖失註璜方二字似叶而非觀别作後用旦字/也  按圖譜收其别作臘餘二句云豆花初秀雨散)
　(暑空洗出秋涼亦於雨字斷句正與其後段舊山同/梓里荷月旦久巳平章同此正前後相合處如此篇)
　(後段景鍾二句也上五下七甚明何乃後/作上五下七而前則另讀為四字三句邪)
　　長亭怨慢(九十七字/或無慢字)　　　　　　姜　䕫
漸吹盡枝頭香絮是處人家緑深門户逺浦縈迴暮帆
零亂向何許閱人多矣誰得似長亭樹樹若有情時不
㑹得青青如此　日暮望高城不見只見亂山無數韋
郎去也怎忘得玉環分付第一是早早歸來怕紅萼無
人為主算只有并刀難剪離愁千縷
　(按此調為白石所創其字句自應守之但前結此字/不是韻乃白石借叶者後人不知遂將後起句日暮)
　(二字割連前尾如沈氏别集詞統圖譜等書皆逓相/傳誤加以圏㸃註其平仄而不知其非也周公謹張)
　(叔夏皆南宋人去白石最近其所作長亭怨周詞用/處字韻前結云歎轉眼嵗華如許後起云凝佇張一)
　(首是絶字韻前結云誰為主都成消歇後起云凄咽/一首是處字韻前結云應笑我飄零如羽後起云同)
　(去是端端正正兩箇韻脚豈可硬判日暮二字連上/而使此調前結少却一韻乎但有不可曉者第一是)
　(句上三下四周乃作燕樓鶴表半飄零與姜不合而/張詞則合又誰得似句六字樹若句五字張一作渾)
　(忘了江南舊雨七字不擬重逢四字一作愁千折心/情頓别七字露粉風香四字與姜不合而周詞則合)
　(此二者又不知何以參差如此後人但依姜填之可/耳  枝字周張作仄是處是字張作平暮帆暮字周)
　(作平不㑹只玉第一是早只等字張兩首内或作平/想不拘也又張一首於首句不起韻閲人句周張俱)
　(叶韋郎句/張一首叶)
　　黄鸝遶碧樹(九十七字/)　　　　　周邦彦
雙闕寵佳氣寒威日晚嵗華將暮小院閒庭對寒梅梅照
雪淡烟凝素忍當迅景動無限傷春情緒猶賴是上苑
風光漸好芳容將煦　草莢蘭芽漸吐且尋芳更休思
慮這浮世甚驅馳利禄奔競塵塵縱有魏珠照椉未買
得流年住爭如􁂨引榴花醉偎瓊樹
　(平仄照填好或云上/苑風光漸  為一句)
　　帝臺春(九十七字/)　　　　　　　李　甲
芳草碧色萋萋遍南陌飛絮亂紅也似知人春愁無力
憶得盈盈拾翠侣共攜賞貝鳳城寒食到今來海角逢春
天涯行客　愁旋釋還似織淚暗拭又偷滴謾遍倚危
欄儘黄昬也只是疋暮雲凝碧􁨣則而今巳􁨣了忘則怎
生便忘得又還問鱗鴻試重尋消息
　(宋人作此調者絶少向來譜圖相傳俱首作三字句/以碧字起韻色萋萋作一句遍南陌作一句不知後)
　(有暮雲凝碧斷無複韻之理況春草碧色乃江文通/别賦中語此正用之其為色字起韻無疑詞綜於飛)
　(字作暖字也似知人句無似字必有所考但從來舊/刻如右故仍之嘯餘所註平仄皆以意為之遍南謂)
　(可平仄至忘則怎生便五字逐字反註蓋欲字/字改順幾於變盡本來面目矣本譜則不敢也)
　　珍珠簾(九十八字/珍一作真)　　　　　　　吳文英
蜜沈爐煖餘烟裊竚立行人官道麟帶壓愁香聽舞簫
雲渺恨縷情絲春絮逺悵夢隔銀屏難到寒峭有東風
垂栁學得腰小　還近緑水清明歎孤身如燕將花頻
繞細雨溼黄昬半醉歸懐抱蠧損歌紈人去久謾淚沾
香蘭如笑書杳念客枕幽單看春漸老
　(麟帶以下前後相同但東風垂栁與客枕幽單平仄/異麟帶二句細雨二句雖皆五字但上句是上二下)
　(三下句是上一下/四不可誤作一様)
　　又一體(一百一字/)　　　　　　　張　炎
雲深别有深庭宇小簾櫳占取芳菲多處花暗曲房春
潤幾番酥雨見說蘇堤晴未穏便好趂踏青人去休去
且料理琴書彞猶今古　誰見静裏閒心縱荷衣未葺
雪巢堪賦醒醉一乾坤任此情如許茂樹石牀同坐乆
又却被春風留住欲住奈簾影籹樓剪燈人語
　(比前詞多小簾櫳三字詞家多宗此體去住二字即/用上韻此玉田巧筆非必要疊韻也此詞用料理琴)
　(書簾影籹樓草窗用鮫人織就歸時人在平仄相反/而前夢窗詞前用東風垂栁與周同後用客枕幽單)
　(與張同前後互異想亦不拘然他家俱用草窗體/可從之坐字竹山作珠字係誤刻此字無用平理)
　　又一體(一百一字/)　　　　　　　陸　游
燈前月下嬉遊處向笙歌錦繡叢中相遇彼此知名纔
見便論心素淺黛嬌蟬風調别最動人時時偷顧歸去
想閒牕深院調絃促柱　樂府初翻新譜謾裁紅點翠
閒題金縷燕子入簾時又一番春暮側帽燕脂坡下過
料也記前年崔䕶休訴待從今須與好花為主
　(彼此知名四字纔見便論心素六字比前二詞兩句/五字者不同或以為誤渭南又一首亦云掠地穿簾)
　(知是竟歸何處是知另有此體也其後段首句兩字/叶韻次句四字叶韻亦與前六字用平者不同其又)
　(一首亦云自古儒冠多誤是圖譜前收珍珠簾後又/收真珠簾不知珍即真本  一調也而後起二字句)
　(亦失註/叶韻)
　　玲瓏玉(九十八字/)　　　　　　　姚雲文
開嵗春遲早贏得一白瀟瀟風牕淅簌夢驚錦帳春嬌
是處貂裘透暖任尊前回舞紅倦柔腰今朝虧陶家茶
鼎寂寥　料得東皇戲劇怕蛾兒街栁先鬭元宵宇宙
低迷倩誰分淺亞深凹休嗟空花無據便真箇瓊雕玉
琢總是虛飄且沈醉趂樓頭零片未消
　(首句或云五字雪舫曰非也蓋因春遲故雨雪耳亞/字恐是凸字寂寥未消是定格不可照圖譜作平)
　　揚州慢(九十八字/)　　　　　　　姜　夔
淮左名都竹西佳處解鞍少駐初程過春風十里盡薺
麥青青自吳馬窺江去後廢池喬木猶厭言兵漸黄昬
清角吹寒都在空城　杜郎俊賞算如今重到須驚縱
荳蔲詞工青樓夢好難賦深情二十四橋仍在波心蕩
冷月無聲念橋邊紅藥年年知為誰生
　(查鄭覺齋有此調於淮佳吳喬清吹等字作仄竹十/薺去聲杜俊夢四等字作平又李彭老於漸黄昬二)
　(句作歎而今杜郎還見應付悲春句法平/仄皆有異然此係石帚自度腔從之為妥)
　　月下笛(九十八字/)　　　　　　　周邦彦
小雨收塵涼蟾瑩徹水光浮碧誰知怨抑靜倚官橋吹
笛映宫牆風葉亂飛品高調側人未識想開元舊譜柯
亭遺韻盡傳胸臆　闌干四遶聽折栁徘徊數聲終拍
寒燈陋館最感平陽孤客夜沈沈雁啼正哀片雲盡巻
清漏滴黯凝魂但覺龍吟萬壑天籟息
　(水光至未識與後數聲至漏滴同葉字是以入作平/不可泛用仄聲字人未識清漏滴定格不可用平平)
　(仄并觀其所用品字調字片字及盡巻之盡字皆仄/可知此句有定格也怨陋籟三字亦不可平他如静)
　(映亂最夜正等去聲字皆妙宜玩之館字即前抑字/應叶不叶觀後陶張二詞俱叶可見雖美成如此學)
　(者還當用韻為是不然或室字之訛耳圖譜註光誰/橋風寒平可仄水映品側想數夜片巻黯可平我所)
　(不/解)
　　又一體(九十八字/)　　　　　　　曽允元
吹老楊花浮萍點一溪春色閒尋舊迹認溪頭浣紗磧
柔條折盡成輕别向空外瑤簪一擲算無情更苦鶯巢
暗葉啼破幽寂　凝立闌干側記露飲東園聨鑣西陌
容消鬢減相逢應是難識東風吹得愁如海謾點染空
堦自碧獨歸晚解說心中事月下短笛
　(浮萍點只三字認溪頭浣紗磧雨三字句柔條句上/四下三向空外句丄三下四東風二句亦然後起首)
　(句二字次句三字叶韻末句一五一四/以丄俱與前不同相逢句平仄亦異)
　　又一體(九十九字/)　　　　　　　陶宗儀
東閣詩慳西湖夢淺好音難托香銷玉削早孤標頓非
昨阿誰底事頻横笛不道是江南搖落向空堦閒砌天
寒日暮病鶴輕啄　情薄東風惡試快覓飛瓊共翔寥
廓冰魂漠漠誰憐金谷離索有時巧綴雙蛾緑天做就
宫粧綽約待一點脆圓成須信和羹問却
　(西湖句四字同周詞餘同曽詞/尾句兩三一四與前二體異)
　　又一體(九十九字/)　　　　　　　張　炎
萬里孤雲清遊漸逺故人何處寒牕裏曽記經行舊時
路連昌約畧無多栁第一是難聽夜雨謾驚回悽悄相
看燭影擁衾誰語　張緒歸何暮伴冷落依依短橋鷗
鷺天涯倦旅此時心事良苦只愁重灑西州淚問杜曲
人家在否恐翠袖正天寒猶倚梅花那樹
　(上二詞於第四句四字叶韻而此用寒窗下十字大/異或曰寒窗裏裏字誤必有兩字用韻與前合蓋窗)
　(裏不可云經行路也天涯二句則與前同矣那字去/聲妙妙陶南村學宋人者故亦用問字至其搖字不)
　(若曽詞一字自字張詞夜字在字兩仄/聲矣蓋此二字即周詞未字漏字也)
　　三部樂(九十八字/)　　　　　　　蘇　軾
美人如月乍見掩暮雲更増妍絶算應無恨安用隂晴
圓缺嬌甚空只成愁待下牀又嬾未語先咽數日不來
落盡一庭紅葉　今朝置酒彊起問為誰減動一分香
雪何事散花却病維摩無疾却低眉慘然不荅唱金縷
一聲怨切堪折便折且惜取少年花發
　(暮字用去各家皆同惟龍川用平應從其多者為是/語字用仄亦是定格堪折便折用平仄仄仄各家同)
　(數日句各家皆作仄平仄仄抑或另/有此體歟事字各家皆平恐是時字)
　　又一體(九十八字/)　　　　　　　周邦彦
浮玉飛瓊向邃館静軒倍増清絶夜窗垂練何用交光
明月聞道官閣多梅趂暗香未逺凍蕋初發倩誰折取
特贈情人桃葉　回紋近傳錦字道為君瘦損是人都
說祅如染紅著手膠脫黏髮轉思量鎮長墮睫都只為
情深意切欲報信息無一句堪喻愁結
　(首句不起韻倩誰句比蘇詞數日句異袄字恐誤如/字用平可從  按千里和詞於聞道句云奈相送行)
　(客將歸多一字但觀夢窗龍川此句皆作七字或此/周詞偶落一字亦未可知而前蘇詞亦只六字故不)
　(敢擅定至方詞於何用句作天際留殘月則留字上/落一字是人句作到見時難說多一字查此句吳詞)
　(五字蘇詞陳詞四字/未知誰是想不拘也)
　　又一體(九十九字/)　　　　　　　吳文英
江鶂初飛蕩萬里素雲際空如沐詠情吟思不在秦箏
金屋夜潮上明月蘆花傍釣簑夢逺句清敲玉翠罌汲
曉欸乃一聲秋曲　片蓬障雨乗風半竿渭水伴鷺汀
幽宿那知煖袍挾錦低簾籠燭鼓春波載花萬斛帆鬛
轉銀河可掬風定浪息滄茫外天浸寒緑
　(夜潮上句伴鷺汀句各多/一字後起句用平與前異)
　　雲仙引(九十八字/)　　　　　　　馮偉壽
紫鳳臺高紅鸞鏡裏馡馡幾度秋聲黄金重緑雲輕丹
砂鬢邊滴粟翠葉玲瓏烟剪成含笑出簾月香滿袖天
霧縈身　年時花下逢迎有遊女翩翩如五雲亂擲芳
英為簪斜朶事事闗心長向金風一枝在手嗅蕋悲歌
雙黛顰逺臨溪樹對初絃月露下更深
　(無他作可証學者依其平仄可也聲一作馨烟如/雙等字用平乃詞中起調處勿循圖註可仄之說)
　　芰荷香(九十八字/)　　　　　　　趙彦端
燕初歸正春隂暗淡客意凄迷玉觴無味晚花雨退凝
脂多情細栁對沈腰渾不勝衣垂别袖忍見離披江南
陌上彊半紅飛　樂事從今一夢縱錦囊空在金椀誰
揮舞裙歌扇故應閒瑣幽閨練江詩就算檥舟寧不相
思腸斷莫訴離盃青雲路穏白首心期
　(正春隂下與後縱錦囊下同但垂别袖句七字腸斷/句六字恐無此理必腸斷下少一仄聲字無疑作者)
　(宜照前/填之)
　　孤鸞(九十八字/)　　　　　　　　馬莊父
沙堤香軟正宿雨初收落梅飄滿可奈東風暗逐馬蹄
輕捲湖波又還漲緑粉牆隂日融烟暖驀地刺桐枝上
有一聲春喚　任酒帘飛動畫樓晩便指數燒燈時節
非逺陌上呌聲好是賣花行院玉梅對妝雪栁鬧蛾兒
象生嬌顫歸去爭先戴取倚寳釵雙燕
　(除兩起句外前後皆同旁註照各家查定畫字朱敦/儒亦用水字時節亦用難寄尢覺發調宜從至正有)
　(任便倚等乃領句虚字喚起下語斷無用平之理譜/圖㮣作可平湖波玉梅二句除首一字外平仄定須)
　(如此乃註波可仄又可平漲可平謬甚又漲用平則/全然無調矣又謂粉可平蛾可仄同語而異註所不)
　(解/也)
　　又一體(九十八字/)　　　　　　　趙以夫
江頭春早問江上寒梅占春多少自照疎星冷祗許春
風到幽香不知甚處但迢迢滿河烟草回首誰家竹外
有一枝斜好　記當年曽共花前笑念玉雪襟期有誰
知道喚起羅浮夢正參横月小淒涼更吹塞管謾相思
鬢華驚老待覓西湖半曲對霜天清曉
　(自照二句喚起二句俱各五字與前詞異譜於正字/註可平誤祗許句五字應如後段正字領句此不足)
　(法/)
　　又一體(九十八字/)　　　　　　　張　榘
荆溪清曉問昨夜南枝幾分春到一點幽芳不待隴頭
音耗亭亭水邊月下勝人間等閒花草此際風流誰似
有孏窩詩老　且向虚簷淡然索笑任雪壓霜欺精神
越好最喜庭除下映紫蘭嬌小孤山好喜舊約況和羮
用功宜早移傍玉階深處趂天香繚繞
　(後段起處二句與前異但恐誤不宜從蓋芸窗别一/首原與前趙詞同也一點二句上四下六同馬詞最)
　(喜二句各五字同趙詞又與前異宜按一點二句用/一四一六與兩五者似是各體自  前後相合前兩)
　(家可証此篇後段或宜於除字分句便與前同蒼崖/曰既有趙詞在不妨即註兩五故從之然作者以照)
　(合為妥朱敦儒作譜圖俱註前云淡泞新粧淺點夀/陽宫額後云試問丹青手是怎生描得前後互異余)
　(則斷之曰淡泞新/粧淺為一句也)
　　晝夜樂(九十八字/)　　　　　　　栁　永
洞房記得初相遇便只合長相聚何期小㑹幽歡變作
别離情緒況值闌珊春色暮對滿目亂花狂絮直恐好
風光盡隨伊歸去　一場寂寞憑誰訴算前言總輕負
早知恁地難􁨣悔不當初留住其奈風流端正外更别
有繫人心處一日不思量也攢眉千度
　(前後段同暮字叶外字不叶山谷一首亦然而栁别/作則前後皆叶作者自當皆叶為妥色字别作用平)
　(甚拗或誤不必從兩結各五字二句須知上句如五/言詩下句上一下四此二句正如石州慢之結耳)
　　八節長歡(九十八字/)　　　　　　毛　滂
名滿人間記黄金殿舊賜清閒才高鸚鵡賦風凛恵文
冠濤波何處試蛟鰐到白頭猶守溪山且做龔黄様度
留與人看　桃溪栁曲隂圓離唱斷旌旗却捲春還襦
袴寄餘温雙石畔唯聞吏膽長寒詩翁去誰細遶屈曲
欄干從今後南來幽夢應隨月渡雲湍
　(温字宜叶/此借韻耳)
　　逍遙樂(九十八字/)　　　　　　　黄庭堅
春意漸歸芳草故國佳人千里信沈音杳雨潤烟光晩
景澄明極目危欄斜照夢當年少對樽前上客鄒枚小
鬟燕趙共舞雪歌塵醉裏談笑　花色枝枝爭好鬢絲
年年漸老如今遇風景空痩損向誰道東君幸賜與天
幕翠遮紅遶休休醉鄉歧路華胥蓬島
　(只此一闋/平仄宜遵)
　　並蒂芙蓉(九十八字/)　　　　　　晁端禮
太液波澄向檻中照影芙蓉對蒂千柄緑荷深並丹臉
爭媚天心眷臨聖日殿宇分明敞嘉瑞弄香嗅蕋願君
王壽與南山齊比　池邊屢回翠輦擁羣仙賞醉憑闌
凝思萼緑攬飛瓊共波上遊戲西風又看露下更結雙
雙新蓮子鬭粧競美問鴛鴦向誰留意
　(向檻中至嗅蕋與後擁羣仙至競美同但前用敞字/仄後用新字平想可通用他無可考圖譜乃謂太向)
　(緑臉眷殿弄夀與屢共又更鬭等字可平芙同丹天/分君池邊憑西雙鴛等字可仄試問據何詞而較定)
　(邪至嗅字本仄而圖作○凝字本平而圖作○何邪/芙蓉同蒂憑闌凝思必平平平仄殿字分明更結雙)
　(雙必仄仄平平弄香嗅蕋鬭粧競美必仄平仄仄何/得信意改竄更怪者千柄緑荷深與後萼緑攬飛瓊)
　(同並丹臉爭媚與後共波上遊戲同皆五字句乃以/千柄緑荷深並為六字一句丹臉嬌媚為四字一句)
　(豈非/異事)
　　繡停針(九十八字/)　　　　　　　陸　游
歎半紀跨萬里秦吳頓覺衰謝回首鵷行英俊竝遊咫
尺玉堂金馬氣凌嵩華負壯畧縱横王霸夢經洛浦梁
園覺來淚流如瀉　山林定去也却自恐說著少年時
話靜院焚香閒倚素屏今古總成虛假趂時婚嫁幸自
有湖邊茅舍燕歸應笑客中又還過社
　(後段定去也用去去上即與首句歎半紀同次句說/著二字作平與前次句秦吳二字亦同前第三句覺)
　(字作平與後少年句同是換頭只多山林/二字耳過字讀作平並素二字必用去聲)
　　二郎神(九十八字/)　　　　　　　吕渭老
西池舊約燕語栁梢桃萼向紫陌秋千影下同綰雙雙
鳳索過了鶯花休則問風共月一時閒却知誰去喚秋
隂滿眼敗紅藥　飄泊江湖載酒十年行樂甚近日傷
高念逺不覺風前淚落橘熟橙黄堪一醉斷未負晩涼
池閣只愁被僚撥春心煩惱怎生安著
　(向紫陌至閒却與後段甚近日至池閣同藥字刻本/作葉葉字非韻今改正或曰上用秋隂非紅藥時矣)
　(余謂不更有桃萼在前乎桃尚是萼春景可知或曰/後有橘熟橙黄是又何時余笑曰晩涼池閣又是夏)
　(景四時都來極像嶺南風景僕亦難/以斷定請公去與吕家那漢理㑹)
　　又一體(一百四字/)　　　　　　　栁　永
炎光謝過暮雨芳塵瀟灑乍露冷風清庭户爽天如水
玉鈎遙挂應是星娥嗟乆阻叙舊約飈輪欲駕極目處
微雲暗度耿耿銀河高瀉　閒雅須知此景古今無價
運巧思穿針樓上女擡粉面雲鬟相亞鈿盒金釵私語
處算誰在回廊影下願天上人間占得歡娛年年今夜
　(乍露冷至欲駕同後運巧思至影下此調與前後體/原是各異首句向來傳刻皆三字沈氏謂光字下缺)
　(初字蓋欲添入一字以凑成四字句而不知此字不/宜作平聲初字之杜撰不辨而自露也且此句必欲)
　(彊之使同則後段許多不同處能使之俱同乎古人/所謂本無事而自擾之也嘯餘依本集作炎光謝矣)
　(而亦欲凑四字竟將下一字補上作炎光謝過其下/只作六字句誤失一韻尤為可笑且以露冷風清為)
　(四字句庭户至遙挂為十字句蓋謂爽天/二字相連故又註爽字可平竒極竒極)
　　又一體(一百五字郎/又名十二)　　　　　　湯　恢
瑣牕睡起閒竚立海棠花影記翠檝銀塘紅牙金縷杯
泛梨花凍冷燕子銜來相思字道玉瘦不禁春病應蝶
粉半銷鴉雲斜墜暗塵侵鏡　還省香痕碧唾春衫都
凝悄一似荼䕷玉肌翠被消得東風喚醒青杏單衣楊
花小扇閒却晩春風景最苦是蝴蝶盈盈弄晚一簾風
靜
　(此為本調正格作者多從之嘯餘載徐幹臣詞亂註/平仄此篇乃和徐韻者故收之以為証睡字徐用彈)
　(乃去聲是彈弓之彈意謂鵲本報喜之物今乃無憑/凖因以丸彈之故曰悶來彈鵲也此字不可作平聲)
　(觀夢窗首句亦作素天際水是也銜來相思徐云愁/端如何譜以其四箇平聲註何字可仄觀夢窗又是)
　(賓鴻重來後來字亦平豈徐湯吳三公皆笨伯不能/作七言詩一句乎又以記翠檝下作九字句鴉雲下)
　(作八字句香痕下作八字句悄一下作九字句最苦/下作九字句而凡用仄處皆可作平人若依之使一)
　(調音響俱索然無味至凍冷喚醒弄晩等去上正同/徐詞燼冷未醒遍倚所以為妙夢窗亦云過艇照影)
　(數㸃若皆作平仄不成調矣半字亦必仄聲末句或/於盈盈處豆或於弄晩處豆總之語氣相貫可不拘)
　(收按夢窗此詞題曰十二郎圖譜不知即此調又續/  之首句便作七字讀次句作四字讀所謂從頭差)
　(起安得不直差到底乎相又馬莊父一首記翠檝下/九字止作倩說與年年  挽七字其餘皆同若謂用)
　(前吕詞法則其餘又與吕/不同恐係脫兩字不録)
　　又一體(一百五字/)　　　　　　　楊无咎
炎光欲謝更幾日薰風吹雨共說是天公亦嘉神貺特
作澄清海宇灌口擒龍離堆平水休問功超前古當中
興䕶我邊陲重使四方安堵　新府祠庭占得山川佳
處看曉汲雙泉晩除百病奔走千門萬户嵗嵗生朝勤
勤稱頌可但民無災苦囗囗囗願得地久天長協佐皇
都
　(灌口以下兩四一六與後嵗嵗以下同此即前湯詞/後段青杏以下三句句法而前後通用之者也尾句)
　(都字初疑是誤然玩上用佐字則下宜以/平字應之此乃又一平仄互用之體也)
　　陌上花(九十九字/)　　　　　　　張　翥
闗山夢裏歸來還又嵗華催晚馬影雞聲諳盡倦郵荒
館緑箋密記多情事一看一回腸斷待殷勤寄與舊遊
鶯燕水流雲散　滿羅衫是酒香痕凝處唾碧啼紅相
半只恐梅花瘦倚夜寒誰暖不成便沒相逢日重整釵
鸞箏雁但何郎縱有春風詞筆病懐渾嬾
　(此詞風流婉約在淺深濃淡之間真絶唱也吾安得/起蛻巖於九亰而北面事之還又下與後唾碧下同)
　(圖註起處兩六字待殷勤句七字鶯燕連下作六字/更以香字連上酒字作六字痕凝至相半作九字而)
　(又因凝處唾碧四仄乃註凝處二字/云可平是苦苦要將好詞讀壊惜哉)
　　玲瓏四犯(九十九字/)　　　　　　周邦彦
穠李夭桃是舊日潘郎親試春艷自别河陽長負露房
烟臉顦顇鬢點吳霜細念想夢魂飛亂歎畫闌玉砌都
換纔始有縁重見　夜深偷展香羅薦暗牕前醉眠蔥
蒨浮花浪蕋都相識誰更曽擡眼休問舊色舊香但認
取芳心一點又片時一陣風雨惡吹分散
　(細念想句本七字觀徽宗梅溪松山等作皆同而方/千里和此詞正作顧鬢影翠雲零亂其為七字何疑)
　(舊譜去一細字各書多仍其誤故汲古刻片玉詞有/按譜宜是六言無細字之註也各家惟竹屋一首六)
　(字或亦脫落或有此體然謂有此體則可謂周詞六/字則不可蓋有千里和詞為証也又片時一陣應是)
　(五字各家皆同舊刻於又字上多一奈字不惟失調/於文義亦贅至尾句譜圖俱註又片時一陣風雨為)
　(七字句惡吹分散為四字句今考方詞是仗夢魂一/到花月底休飄散是知上句五字於陣字分斷下以)
　(風雨惡為一句吹分散為一句方詞上句於到字佳/下以花月底為一句休飄散為一句耳又查草窗結)
　(云倚畫闌無語春恨逺頻回首更可以為據向來原/有所疑考至此不覺爽然又思人之所以誤讀者乃)
　(因玲瓏四犯又另有四字煞尾一體故人欲彊而同/之遂致誤耳但覽後載史詞可知其分别較然矣譜)
　(於五字句謂可用平平平仄仄下句可用/仄仄平平平仄惡字竟作可平豈不大謬)
　　又一體(九十九字/)　　　　　　　吳文英
波暖塵香正嫩日輕隂搖蕩清晝幾日新晴初展綺牕
紋繡年少忍負才華儘占斷艷歌芳酒奈翠簾蜨舞蜂
喧催趂禁烟時候　杏腮紅透梅鈿皺燕歸時海棠厮
勾尋芳較晩東風約還約劉郎歸後憑問栁陌情人比
似垂楊誰瘦倚畫闌無語春恨逺頻回首
　(前詞玉砌都換換字是韻千里亦和之此篇喧字用/平不叶徽宗用翔字竹屋用情字亦然還約句比前)
　(誰更句多一字比似句/比前但認句少一字)
　　又一體(一百一字/)　　　　　　　史達祖
雨入愁邊翠樹晩無人風葉如剪竹尾通涼却怕小簾
低捲孤坐便怯詩慳念後賞舊曽題遍更暗塵偷鎖鸞
影心事屢羞團扇　賣花門館生秋草悵弓彎幾時重
見前歡盡屬風流夢天共朱樓逺聞道秀骨病多難自
任從來恩怨料也和前度金籠鸚鵡說人情淺
　(影字仄草字不叶韻與前二詞異幾時重見高竹屋/作怨恨誰訴恨字亦用去聲與前第三句同想亦有)
　(此體可從因餘同不録有又按史别作於聞道二句/云方悔翠袖易分難聚  玉香花笑論語氣則當於)
　(聚字斷句論調格則當於分字句有字豆或謂另一/體非也蓋此二句一氣貫串故梅溪巧筆作此借渡)
　(句法本體定當上六下七與前孤坐二句/相同勿謂有史詞可倚而作兩四一五也)
　　又一體(九十九字/)　　　　　　　姜　䕫
疊鼓夜寒垂燈春淺匆匆時事如許倦遊歡意少俛仰
悲今古江淹又吟恨賦記當時送君南浦萬里乾坤百
年身世惟有此情苦　揚州栁垂官路有輕盈換馬端
正窺户酒醒明月下夢逐潮聲去文章信美知何用謾
贏得天涯羇旅教說與春來要尋花伴侣
　(此與前各體不同乃别是一調故雖九十九字另列/於百一字之後  倦遊至南浦與後酒醒至羇旅同)
　(只江淹句六字/文章句七字耳)
　　燕山亭(九十九字/)　　　　　　　曽　覿
玉立明光才業冠倫漢歴方承休運江左奏功塞壘宣
威紫綬幾垂金印嵗晚歸來望丹極新清氛祲忠憤著
撓節朋儔便成嘉遯　千載雲海茫茫記舉目新亭壯
懐難盡蝴蝶夢驚化鶴飛還榮華等閒一瞬七十樽前
算疇昔都無可恨休問長占取朱顔緑鬢
　(冠奏夢三字俱宜用仄聲且以去為妙是此調定格/觀徽宗用數靚地樵隠用夜錦共海野别作用夜乍)
　(競張伯雨用翠素可見圖譜俱註可平誤江左至忠/憤與後蝴蝶至休問同但各家於前紫綬句有用後)
　(榮華句法者後則不用紫綬句法也各刻載徽宗裁/剪氷綃一首於蝴蝶夢驚句作天遙地逺誤也宜作)
　(天逺地遙乃合此即同前段之新様靚粧句而圖且/謂可作仄平平仄相反到底矣余嘗謂紅拂傳竒一)
　(江風試語良人道句以平平仄仄平作仄仄平平仄/五字皆反令歌者捩折嗓子今見圖註此句乃知反)
　(古者蓋多耳汲古刻樵隠詞塞壘下二句云密映窺/亭亭萬枝開遍乃窺字下脫一字尾句云愁酒醒緋)
　(千片亦於緋字上下落一字無此九十七字體也張/伯雨第二句作蝟肌粟聚與此調異恐不可以為法)
　(字按徽宗詞第三句冷淡臙脂勻注或作微注本六/  詞統落一字止作冷淡臙脂注誤也不可從又此)
　(調本名燕山亭恐是燕國之/燕詞滙刻作宴山亭非也)
　　大有(九十九字/)　　　　　　　　周邦彦
仙骨清羸沈腰憔悴見旁人驚怪消瘦栁無言雙眉盡
日齊鬭都縁薄倖賦情淺許多時不成歡偶幸自也總
由他何須負這心口　令人恨行坐咒斷了更思量沒
心永守前日相逢又早見伊仍舊却更被温存後都忘
了當時僝僽便搊撮九百身心依前待有
　(賦字潘希白作聽字圖譜讀作平聲誤又以言都縁/須令思相為可仄日倖坐待為可平俱非前結潘作)
　(十分衛郎清瘦郎字可用平聲却更被温存後似應/在被字豆而潘詞作彊整帽檐欹側則是六字相連)
　(想亦不拘待有應去上聲潘作雁後/可見九百風魔也金元曲多用之)
　　鳳池吟(九十九字/)　　　　　　　吳文英
萬丈巍臺碧罘罳外衮衮野馬遊塵舊文書几閣昏朝
醉暮覆雨翻雲忽變清明紫垣敕使下星辰經年事静
公門如水帝甸陽春　長年父老相語幾百年見此獨
駕冰輪又鳳鳴黄幕玉霄平遡鵲錦輕恩事省中書半
紅梅子薦鹽新歸來晩待慶吟殿閣南薰
　(舊文書至星辰與後/段又鳳鳴至鹽新同)
　　紫玉簫(九十九字/)　　　　　　　晁補之
羅綺叢中笙歌隊裏眼狂初認輕盈無花解比似一鈎
新月雲際初生算不虚得郎占與第一佳名卿歸去那
知有人别後牽情　襄王自是春夢休謾說東牆事更
難憑誰教慕宋要題詩曽倚寳柱低聲似瑤臺曉空暗
想衆裏飛瓊餘香冷猶在小牕一到魂驚
　(無花以下與後/誰教以下同)
　　國香慢(九十九字/)　　　　　　　周　密
玉潤金明記曲屏小几剪葉移根經年　人重見瘦影
娉婷雨帶風襟零落步雲冷鵝管吹春相逢舊京路素
靨塵緇仙掌霜凝　國香流落恨正冰綃翠薄誰念遺
簪水空天逺應念礬弟梅兄渺渺魚波望極五十絃愁
滿湘雲淒涼耿無語夢入東風雪盡江清
　(前後惟起句異餘同經年句上六下四水空句上四/下六似乎有異然十字語氣相連作者句法不妨前)
　(後一轍也舊京洛耿無語俱用仄平仄勿誤此調惟/草窗有之題作彞則商國香慢愚謂彞則商三字乃)
　(是宫調非詞/名也故刪之)
　
　
　
　
　
　
　
　
　
　
　
　
　
　
　
　詞律巻十五
欽定四庫全書
　詞律巻十六
　　　　　　　　　　　　　　宜興萬樹撰
　　垂楊(九十九字/)　　　　　　　　陳允平
銀屏夢覺漸淡黄嫩綠一聲鶯小細雨輕塵建章初閉
東風悄依然千樹長安道翠雲鎖玉牕深窈斷橋人空
倚斜陽帶舊愁多少　還是清明過了任烟縷露條碧
纎青嫋恨隔天涯幾回惆悵蘓堤曉飛花滿地誰為掃
甚薄倖隨波縹緲啼䳌不喚春歸人自老
　(一聲至深窈與後碧纎至縹緲同詞極精緻聲調如/此不可亂改平仄蓋建章二句幾回二句皆七字而)
　(建章句與幾回句皆束上語依然句與飛花句皆連/下相應語此余前註中所謂段落也論其細處則輕)
　(塵天涯兩平聲之下以建幾二字頂之故用仄依字/飛字語氣另起故用平而其下用翠雲鎖甚薄倖以)
　(仄平仄接之妙絶即其七字四句中閉去悄上樹去/道上悵去曉上地去掃上皆極抑揚諧暢之妙君衡)
　(信騒壇高手哉/譜註混填俗極)
　　秋宵吟(九十九字/)　　　　　　　姜　䕫
古簾空墜月皎坐久西牕人悄蛩吟苦漸漏永丁丁箭
壺催曉引涼颸動翠葆露脚斜飛雲表因嗟念似去國
情懐暮帆烟草　帶眼消磨為近日愁多頓老衛娘何
在宋玉歸來兩地暗縈繞搖落江楓早嫩約無慿幽夢
又杳但盈盈泪灑單衣今夕何夕恨未了
　(此詞應分三疊第一段于催曉住葢引涼颸以下與/首段全同亦雙拽頭之謂耳此堯章自度曲平仄皆)
　(宜遵之幸譜不收不然此/結必註改七言詩句法矣)
　　迷神引(九十九字/)　　　　　　　晁補之
黯黯青山紅日暮浩浩大江東注餘霞散綺回向烟波
路使人愁長安遠在何處幾㸃漁燈小迷近塢一片客
帆低傍前浦　暗想平生自悔儒冠誤覺阮途窮歸心
阻斷魂縈目一千里傷平楚怪竹枝歌聲聲怨為誰苦
猿鳥一時啼驚島嶼燭暗不成眠聽津鼓
　(此調多三字句最為棲咽但後段一千里句應即前/回向句疑回字上下落一字怪竹枝歌比使人愁多)
　(一怪字亦恐使人上落一字至于幾㸃八字即後猿/鳥八字一片八字即後燭暗八字極為整齊且上句)
　(近字島字用仄聲下句前字津字用平聲正抑揚可/愛處如此對仗極易考証而圖譜以幾㸃至前浦十)
　(六字分作每句四字不但破壊此調而小迷近塢成/何丈理旡咎不幸受寃于六百年之後可嘆也  覺)
　(阮途窮怪竹枝歌乃以覺字怪字領句不可/汎作仄仄平平此種處須細心體認纔得)
　　無悶(九十九字/)　　　　　　　　王沂孫
隂積龍荒寒渡雁門西北髙樓獨倚悵短景無多亂山
如此欲喚飛瓊起舞怕攪碎紛紛銀河水凍雲一片藏
花䕶玉未教輕墜　清致悄無似有照水南枝已攙春
意誤幾度慿欄莫愁凝睇應是梨花夢好未肻放東風
來人世待翠管吹破蒼茫看取玉壺天地
　(悵短景至銀河水與後/誤幾度至來人世同)
　　又一體(九十九字怨無悶/本集名閨)　　　　程　垓
天與多才不合更與殢柳憐花情分甚總為才情惱人
方寸早是春殘花褪也不料一春都成病自失笑因甚
腰圍半減泪珠頻搵　難省也怨天也自恨怎免千般
思忖倩人説與又却不忍􁨣了一生愁悶又只恐愁多
無人問到這裏天也憐人看他穩也不穩
　(大畧與前詞同而自失笑句法不同倩人句少一字/因用俳體平仄難學作者但依前王詞可也選聲將)
　(不合以下十一字為一句而錯以甚字為韻大誤不/合句四字殢柳句六字分字去聲端然是韻前詞句)
　(法甚明且甚字閉口不應入此為叶蓋未深考耳閨/按書舟此詞名閨怨無悶今觀王詞止作無悶則)
　(怨二字乃所賦之題後人并調名連刻也同自失笑/下十三字不比前詞乃與後段到這裏下  也蓋因)
　(甚句雖六字天也句雖四字實則一氣貫下分豆不/拘耳穩也之也字上聲可作平用不字亦平  又按)
　(夢窗有催雪一調與/此全同今錄後備考)
　(霓催雪璚鸞駕弄玉杏隔平雲弱水倩吳文英書衛/  節飛                        皓寉傳)
　(姨呼起莫待粉河凝曉趂夜月瑤笙飛環珮蹇驢吟/影茶烟竈冷酒亭門閘  歌麗泛碧蟻放繡箔半鈎)
　(寳臺臨砌要須借東君㶚陵春意曉夢先迷楚蝶早/風戻重寒侵羅被還怕掩深院梨花又作故人清泪)
　(調此或夢窗以前調賦催雪之詞後傳其題而逸其/  名耳初稿中竟列此調偶因夜長不寐于枕上背)
　(吟覺有相髣髴者因憶與無悶正同急起呼童吹爐/火燃燭改之不然幾分兩調矣既以自幸又復慮譜)
　(中尚有類此者不及檢㸃未免詒譏惟望閲者/摘出而駁正之幸甚幸甚丙寅臈八夜附記)
　　十月桃(九十九字/)　　　　　　　張元幹
年華催晚聽樽前偏唱衝煗欺寒樂府誰知分付㸃化
金丹中原舊遊何在頻入夢老眼空澘撩人冷蕋渾似
當時無語低鬟　有多情多病文園向雪後尋春醉裏
凭欄獨步羣芳此花風度天然羅浮淡粧素質呼翠鳳
飛舞斕斑參横月落留恨醒來滿地香殘
　(衝煗下與後/醉裏下同)
　　新雁過粧樓(九十九字/)　　　　　吳文英
間苑高寒金樞動冰宫桂樹年年剪秋一半難破萬戸
連環織錦相思樓影下鈿釵暗約小簾間共無眠素娥
慣得西墜闌干　誰知壺中自樂正醉圍夜玉淺鬭嬋
娟雁風自勁雲氣不上涼天紅牙潤沾素手聽一曲清
歌雙霧鬟徐郎老恨斷腸聲在離鏡孤鸞
　(夢窗此調二首字法一一相同作者不可任意更變/觀其所用諸去聲宜學蓋其他作亦然必非偶合者)
　(八按張玉田有瑤臺聚八仙一調陳君衡有/  寳粧一調查與此脗合今皆錄于左幅)
　(秋瑤臺聚八仙遠魚雁待拂吟牋也知張事炎在第/  月娟娟人正                  遊  多)
　(二橋邊花底鴛鴦深處睡桞隂淡隔裏湖船路綿綿/夢吹舊曲如此山川  平生幾兩謝屐便放歌自得)
　(直上風烟峭壁誰家長嘯竟落松前十年孤劍萬里/又何似畦分抱甕泉中山酒且醉餐石髓白眼青天)
　(可與前詞皆同只峭壁誰家平仄稍異想十字一氣/  以不拘觀後陳詞可見幾兩二字可作平用非泛)
　(然仄聲也/  八寳粧)　　　　　　　　　　　(陳允平/)
　(望遠秋平初過雨微茫水滿烟汀亂葓疎柳猶帶數/㸃殘螢待月重樓誰共倚信鴻斷續兩三聲夜如何)
　(頓涼驟覺紈扇無情雙還思驂鸞素約念鳯簫雁瑟/取次塵生舊日潘郎  髩半已星星琴心錦意暗懶)
　(又争奈西風吹恨醒屏山冷怕夢魂飛度藍橋不成/  與前詞同舊日潘郎四字與張合  按八寳粧另)
　(有一百十字調是名同調異者不可誤認查夢窗夢/醒芙蓉一首尾云秋香月中初疑是秋月香中今觀)
　(此藍橋不成則知此句亦可用平平仄平耳敲兩調/用去聲處亦多與吳詞相合可見是故意推  非泛)
　(用也不又按以上兩詞俱以八字為名或採八調合/成但  可查訂即前新雁過粧樓或係節取未可知)
　　鎖牕寒(九十九字/)　　　　　　　周邦彦
暗柳啼鵶單衣竚立小簾朱戸桐花半畝静鎖一庭愁
雨灑空堦更闌未休故人剪燭西牕語似楚江暝宿風
燈零亂少年羇旅　遲暮嬉遊處正店舍無烟禁城百
五旗亭喚酒付與高陽儔侣想東園桃李自春小唇秀
靨今在否到歸時定有殘英待客攜罇俎
　(千里和詞于畝字用許酒字用羽似叶而非也更闌/未休闌字平聲桃李自春李字上聲可通用不可因)
　(仄聲而用去聲也未字自字則必用去耳汲古刻片/玉更字作夜此字用仄不妨自字作經則誤矣桐花)
　(至窗語與後旗亭至在否同而在字用去聲查此字/他家有作平聲如前段窗字者但千里和詞亦用舊)
　(字碧山玉田亦用更雁自等字故知用去聲者當從/也嘯餘一槩混註切不可依如灑空堦更闌未休作)
　(仄平仄仄仄平平有此鎖窗寒否前結有作一七字/一六字者如簫竹屋悵佳人有約難來綠遍滿庭芳)
　(草楊旡咎恨遲留載酒期程孤負踏青時候是也此/十三字語氣相貫平仄不異作兩句亦無碍故不另)
　(列後起暮處二字俱叶是定格蕭于起二字叶次三/字不叶程先于二字不叶至第五字方叶皆不可從)
　(至逃禪竟用忽雙眉暗鬭以忽字領句雙眉二字相/連且雙字平聲尤不妥矣若夢窗于似楚江句少似)
　(字程先于正店舍句少正字及玉田舊時燕歸作歸/燕愁魂正遙作正遠皆刻誤更于付與句想東園句)
　(各多一字以致字數參差今細加訂正惟有此一體/可從而已  汲古刻夢窗甲集題作瑣寒窗元蕭允)
　(之亦作瑣寒窗然查各家俱作瑣窗寒今南/曲南吕調亦有瑣窗寒是瑣寒窗乃誤倒也)
　　金菊對芙蓉(九十九字/)　　　　　康與之
梧葉飄黄萬山空翠斷霞流水争輝正金風西起海燕
東歸凭欄不見南來雁望故人消息遲遲木樨開後不
應悞我好景良時　只念獨守孤幃把枕前囑付一旦
分飛上秦樓遊賞酒殢花迷誰知别後相思苦悄為伊
瘦損香肌花前月下黄昏院落珠泪偷垂
　(正金風以下與後上秦樓以下同稼軒于把枕/前囑付句作嘆年少胸襟平仄全異想不拘)
　　月華清(九十九字/)　　　　　　　洪　瑹
花影搖春蟲聲吟暮九霄雲幕初捲誰駕冰蟾擁出桂
輪天半素魄映青瑣牕前皓彩散画欄杆畔凝眄見金
波滉漾分輝鵲殿　况是風柔夜㬉正燕子新來海棠
微綻不似秋光只照離人腸斷恨無奈利鎖名韁誰為
喚舞裙歌扇吟玩怕銅壺催曉玉繩低轉
　(誰駕下與後不/似下同眄音靣)
　　又一體(一百字/)　　　　　　　　蔡松年
樓倚明河山蟠喬木故國秋光如水常記得别時月冷
半山環佩到而今桂影尋人端好在竹西歌吹如醉望
白蘋風裏關山無際　可惜瓊瑤千里有少年玉人吟
笑天外脂粉清暉冷射藕花冰蕋念老厺鏡裏流年空
解道人生適意誰㑹更微雲疎雨滿空鶴唳
　(常記得三句與前調異但此處與後脂粉二句宜同/或常字誤多别字作平時字分句耳作者從前詞體)
　(可也少年下八/字平仄亦異)
　　三姝媚(九十九字/)　　　　　　　王沂孫
紅纓懸翠葆漸金鈴枝深瑤堦花少萬顆燕支贈舊情
爭奈弄珠人老扇底清歌還記得樊姬嬌小幾度相思
紅豆都銷碧絲空裊　芳意荼䕷開早正夜色瑛盤素
蟾低照薦筍同時歎故園春事已無多了貯滿筠籠偏
暗觸天涯懐抱謾想青衣初見花隂夢好
　(瑤堦至嬌小與後素蟾至懐抱同金鈴枝深四字平/聲定格如此查碧山别作用西窗凄凄夢窗一用春)
　(衫啼痕一用王孫重來一用清波明眸詹玉用誰家/花天皆同各譜收梅溪詞烟光搖縹瓦一首此四字)
　(作晴簷風裊裊字仄聲查梅溪本集原係晴簷多風/各書誤改裊字耳圖譜仍錄晴簷多風是矣而註多)
　(字可仄亦誤若選聲則多風二字皆作可仄尤誤瑤/字則不妨作上去聲也夢好二字去上聲勿誤碧山)
　(別作用弄晚夢窗用泪滿未起梅溪用/暗寫俱妙天游作烟雨則調不振矣)
　　又一體(一百一字/)　　　　　　　吳文英
酣春清鏡裏照清波明眸暮雲愁□半綠垂絲正楚腰
纎瘦舞衣初試燕客漂零烟樹冷青驄曽繫畵館朱橋
還把清尊慰春顦顇　離苑幽芳深閉恨淺薄東風褪
香銷膩綵箑翻歌冣賦情偏在笑紅顰翠暗拍闌干看
散盡斜陽船市付與嬌鸎金衣清曉花深未起
　(後結多二字餘同暮雲愁下應是叶韻刻本係斂字/訛故缺之諸去聲字各家皆同萬勿依譜圖混用總)
　(之調之恊不恊全在平仄古人于平仄無傳書其傳/詞即可據也如此篇平仄各家字字俱同豈不可信)
　(只夢窗别作于恨淺薄二句云但惟得當年夢緣能/短惟字用平然此惟字無理恐是怪字蓋此字各家)
　(俱去聲也最賦情二句云傍海棠偏愛/夜淺開宴則淺字乃深字訛刻無疑耳)
　　丁香結(九十九字/)　　　　　　　吳文英
香嫋紅霏影髙銀燭曾縱夜遊濃醉正錦温瓊膩被燕
踏暖雪驚翻庭砌馬嘶人散後秋風換故園夢裏吳霜
融曉陡覺晴動偷春花意　還似海霧似仙山喚覺環
兒半睡淺薄朱唇嬌羞艶色自傷時背簾外寒挂淡月
向日秋千地懐春情不斷猶帶相思舊字
　(故園句美成云棄擲未忍千里云泪眼暗忍擲眼用/仄此園字或是國字或曰擲眼乃作平者曾縱周作)
　(庭樹方作為誰從周為是前結十二字周云登止臨/水此恨自古銷磨不盡似與此同方云青青榆莢滿)
　(地縱買閒愁難盡則六字兩句總是一氣豆處不拘/此調惟此數篇平仄相合宜學勿樂圖註之寛而自)
　(誤也晴字照周方不宜用平况晴動欠妥必是暗字/無疑海霧句應一字領句起必係似海霧仙山之訛)
　　念奴嬌(一百字/酧江月)　(又名百字令/大江東去)　(百字謠上曲/大江西)
　　　　　(壺中天/淮甸春)　(無俗念/湘月)　　　　辛棄疾
野棠花落又匆匆過了清明時節剗地東風欺客夢一
枕銀屏寒怯曲岸持觴垂楊繫馬此地曾經别樓空人
去舊遊飛燕能説　聞道綺陌東頭行人長見簾底纎
纎月舊恨春江流不盡新恨雲山千疊料得明朝樽前
重見鏡裏花難折也應驚問近來多少華髮
　(此為念奴嬌正格作清明明字平而于湖作一㸃張/樞作漁唱李彭老  清透董明徳作多愛亦用仄聲)
　　又一體(一百字/)　　　　　　　蘇　軾
大江東去浪淘盡千古風流人物故壘西邊人道是三
國周郎赤壁亂石穿空驚濤拍岸捲起千堆雪江山如
画一時多少豪傑　遙想公瑾當年小喬初嫁了雄姿
英發羽扇綸巾談笑處檣艣灰飛烟滅故國神遊多情
應笑我早生華髮人生如夢一樽還酹江月
　(此為念奴嬌别格英按念奴嬌用仄韻者惟此二格/止矣蓋因小喬至  發九字用上五下四遂分二格)
　(其實與前格亦非甚懸殊也奈後人不知曲理妄意/剖裂因疑字句錯綜餘譜諸書夢夢竟列至九體甚)
　(屬無謂余為醒之曰首句四字不必論次句九字語/氣相貫或于三字下或于五字下畧斷乃豆也非句)
　(也詞綜云浪淘盡本是浪聲沉世作浪淘盡與調未/協愚謂此三字如樵隱作算無地閬風頂此等甚多)
　(豈可俱謂之未恊乎人讀首句必欲作七字故誤而/譜中不知此義因以為各異矣故壘以下十三字語)
　(氣于七字畧斷如此詞人道是三字原不妨屬上讀/譜中不知此義又以為各異矣羽扇以下十三字即)
　(與前故壘句同因處字訛間字譜又以為各異矣至/多情句因讀我字屬上句故又以為異不知原可以)
　(我字連下讀也詞綜云本係多情應是一句笑我生/華髪一句世作多情應笑我益非愚謂此説亦不必)
　(此九字一氣即作上五下四亦無不可金谷云九重/頻念此衮衣華髪竹坡云白頭應記得尊前傾蓋亦)
　(無碍于音律蓋歌喉于此滚下非住拍處在所不拘/也更謂小喬句必宜四字截了字屬下乃合則宋人)
　(此處用上五下四者尤多不可枚舉豈可謂之不合/乎又如前詞簾底纎纎月五字易安作玉闌干慵倚)
　(惜香作倚闌干無力句亦稍變總不拘亦不必另作/一體也至如芸窗于道字笑字作平聲蘆川後起作)
　(修褉當時今日艣字作平聲洛水前結作臨風浩然/搔首後結作歌此與君為夀此等甚多皆誤筆又惜)
　(香前結句作八字聖求于小喬句作小窗寒静盡掩/多一盡字烘堂于三國句少二字而稼軒集參差處)
　(更多總是誤刻不然如此極平熟之調豈有諸名公/不諳者且此調原名百字令豈有做九十八字與百)
　(一字百二字者乎至譜圖之誤又不止在分體斷句/之差而已所可怪者此調因坡公詞尾三字名為酹)
　(江月而圖譜另收酹江月一調下又註云即忿奴嬌/第九體夫不知其即念奴嬌而另收猶不足怪也既)
　(知即念奴嬌而又收之豈非大怪乎又因蘓詞首四/字名為大江東去傳之既久落一去字遂謂為大江)
　(東而作譜者不識以字形相類誤讀為大江乗譜中/因載一大江乘調豈非大怪乎然此猶因傳訛而錯)
　(蓋其詞尾句本是中書二十四考六字因添一還字/于中書之下因以為一百一字而收之耳乃同是一)
　(百字而另收無俗念一調豈不大怪此詞名百字令/誰不知者而又收百字謠一調如此則尚有壺中天)
　(大江西上等名色皆宜另收孫行者行者孫有何窮/極乎選聲亦另收大江西上曲圖譜又收賽天香調)
　(採楊升庵詞為式仍是念奴嬌無論重出失考即明/人自度曲原未協律如鳳洲小諾臯等亦不可入譜)
　(也又如白石湘月一調自註即念奴嬌鬲指聲其字/句無不相合今人不曉宫調亦不知鬲指為何義若)
　(欲填湘月即仍是填念奴嬌不必巧徇其名也故本/譜不另收湘月調  沈選鮮于伯機詞尾云多病年)
　(年如削此本年年多病而誤耳沈不能辨正陋哉嘯/餘見百字謠之名以為新竒因不識即念奴嬌故收)
　(之不足怪矣妙在此詞非宋元人作不知何人所填/故其題下與日錄不書朝代止有一袁字而闕其名)
　(至圖譜竟換作周邦彦詞極醜劣不知美成何不幸/而遭此嫁禍也或曰此詞為賀人新婚不過俗耳君)
　(何毁之若此余曰公自未讀竟耳如後段于多情應/笑二句譜圖俱連作九字其詞云房奩中好物事駸)
　(駸近無論作三字三句甚竒試問新婚而/好物事相近是何物事乎真笑斷人腸矣)
　　又一體(一百字/)　　　　　　　　陳允平
凝雲沍曉正䕷花纔積荻絮初殘華表翩躚何處鶴愛
吟人正孤山凍解苔鋪水融莎甃誰凭玉勾闌茸衫氊
㡌冷香吹上吟鞭　將次柳際瓊消梅邊粉瘦添做十
分寒閒踏輕凘來薦菊半潭新漲微瀾水北峯巒城隂
樓觀留向月中看巘雲深處好風飛下晴湍
　(用平韻蘆川石林皆有此體梅邊二句可用平平平/仄仄平仄平平此可証前小喬二句不妨上五下四)
　(也汲古于石林此調註云或刻百字令字句迥異葢/不知有用平體故駭然然謂字異則可謂句異則非)
　　換巢鸞鳳(一百字/)　　　　　　　史達祖
人若梅嬌正愁横斷塢夢遶溪橋倚風融漢粉坐月怨
秦簫相思因甚到纎腰定知我今無魂可銷佳期晚謾
幾度泪痕相照　人悄天𣺌𣺌花外語香時透郎懐抱
暗握荑苗乍嘗櫻顆猶恨侵堦芳草天念王昌忒多情
換巢鸞鳳教偕老温柔鄉醉芙蓉一帳春曉
　(平仄通叶苗字或云是叶平韻余謂此句與下乍嘗/句為偶無叶韻理圖譜句句俱改欲其順口無乃太)
　(勞/乎)
　　渡江雲(一百字/)　　　　　　　　張　炎
山空天入海倚樓望極風急暮潮初一簾鳩外雨幾處
閑田隔水動春鉏新烟禁柳想如今綠到西湖猶記得
當年深隱門掩兩三株　愁余荒洲古溆斷梗疎萍更
漂流何處空自覺圍羞帶減影怯燈孤長疑即見桃花
面甚近來翻致無書書縱遠如何夢也都無
　(平仄互叶往往有之如西江月等顯然者人知之其/他人多未察遂致失韻如此更漂流何處正是以處)
　(字去聲叶上初鉏等平韻余初于片玉晴嵐低楚甸/一首用指長安日下謂其以下字叶沙家等韻人多)
　(不信及觀千里和詞亦用遏離情不下已為明証而/玉田此詞亦以處字為叶及别作是紗佳等韻此句)
　(云想蕭娘聲價吳草廬作是粧霜等韻此句云似長/江去浪草窗作是茵雲等韻此句云數幽期難准詹)
　(天游作是聲情等韻此句云掩重門夜永歴觀諸家/如此豈非此句皆以仄聲叶平乎若不細察則少却)
　(一韻矣加又按片玉結句本係時時自剔燈花刻本/時字上  一但字似贅千里和詞加一曰于末句上)
　(乃原無此字而誤以為缺耳查玉田草庵草窗等詞/尾皆六字可知本調尾無七字體也圖譜于前尾止)
　(有四字蓋將周詞漸漸/可藏鴉刪去可字異哉)
　　琵琶仙(一百字/)　　　　　　　　姜　䕫
雙槳來時有人似舊曲桃根桃葉歌扇輕約飛花蛾眉
正竒絶春漸遠汀洲自綠更添了幾聲啼鴂十里揚州
三生杜牧前事休説　又還是宫燭分烟奈愁裏匆匆
換時節都把一襟芳思與空階榆莢千萬縷藏鴉細柳
為玉尊起舞迴雪想見西出陽關故人初别
　(此石帚自製腔平仄俱宜遵之圖譜何據謂可改易/至讀思字作平反圖可仄何也夫以一百字之調而)
　(議改至四十一字亦可謂善改者矣沈氏謂此調/與絳都春相近大竒其音響判若天淵何為相近)
　　御帶花(一百字/)　　　　　　　　歐陽脩
青春何處風光好帝里偏愛元夕萬重繒綵搆一屏峯
嶺半空金碧寳檠銀缸耀絳幕龍虎騰擲沙堤遠雕輪
繡轂爭走五王宅　雍雍熈熈作晝㑹樂府神姬海洞
仙客曵香搖翠稱執手行歌錦街天陌月淡寒輕漸向
曉漏聲寂寂當年少狂心未已不醉怎歸得
　(嘯餘于此調以搆一屏至金碧作一句寳檠至絳幕/作一句作盡㑹至神姬作一句稱執手至天陌作一)
　(句皆誤蓋萬重以下與後曵香以下相同只嶺字仄/歌字平稍異耳寳檠句即月淡句耀絳幕即漸向曉)
　(句也檠字可讀作仄聲虎字可借作平聲沙堤遠即/當年少何以前段作三字後段連狂心未已作七字)
　(乎爭走句與不醉句皆平仄仄平仄是定格奈何註/可作仄仄平平仄乎曵字去聲刻俱作拽誤觀其所)
　(用帝愛萬搆耀絳繡洞曵稱漸向等去字發調何得/俱作可平作畫亦作可平雍雍本是去聲註可仄皆)
　(可笑云按作畫㑹三字欠妥必有誤處蓋題是元宵/安得  作畫㑹愚謂作字必是似字之訛乃雍雍熈)
　(熈似晝一句㑹字連下樂府神姬為一句謂神姬/仙客俱至故以㑹字領之耳鄙見如此質諸高明)
　　東風第一枝(一百字/)　　　　　　史達祖
草脚愁蘇花心夢醒鞭香拂散牛土舊歌空憶珠簾綵
筆倦題繡戸黏雞貼燕想立斷東風來處暗惹起一掬
相思亂若翠盤紅縷　今夜覔夢池秀句明日動探花
芳緒寄聲沽酒人家預約俊遊伴侣憐它梅柳乍忍俊
天街酥雨待過了一月燈期日日醉扶歸去
　(考梅溪三首竹屋二首蜕巖一首平仄俱註明如右/矣若夢窗傾國傾城一首草字作平夢字作平或亦)
　(不妨若後段起句云曾被風容易送去風易二字拗/恐是曾容易被風送去末二句云信下蔡陽城俱迷)
　(看取宋玉詞賦亦拗不可從乃如散倦繡暗翠夜夢/秀探後伴待醉等去聲各家皆同不可亂填芳字亦)
　(以去聲為妙如梅溪别作舊家伴侣杏開素面聖求/用凍香又落之類可見至于綵筆句聖求云陽梢已)
　(含紅蕚紅字宜去誤平此必絳字之訛觀其後段即/用倚闌怕聽畵角畵字仍是去聲矣此是詞眼勿謂)
　(太拘譜註不可從至詞統收馬洪一首陋/極奈何取之使厠于史吕髙諸公之後耶)
　　春夏兩相期(一百字/)　　　　　　蔣　捷
聽深深謝家庭館東風對語雙燕似説朝來天上婺星
光現金裁花誥紫泥香繡裹藤輿紅茵軟散蠟宫輝行
鱗厨品至今人羡　西湖萬柳如線料月仙當此小停
飈輦付與長年教見海心波淺縈雲玉珮五侯門洗雲
華洞三春苑謾拍調鶯急鼔催鸞翠隂生院
　(似説朝來下應與後段付與長年下同但繡裹藤輿/平仄與洗雲華洞不同或曰宜作繡茵輿裹紅藤軟)
　(則字句穩順然不敢議改洗雲雲字重上縈雲亦誤/若作洗雪以合前段之繡裹則洞字亦應作平不敢)
　(彊為之説也急鼓句平仄亦與前行鱗句異圖譜欲/改藤茵二字為仄蓋取其順也余謂如欲改茵為仄)
　(則寧改裹為平輿為仄以合于後/段洗雲句猶不失前後相同耳)
　　彩雲歸(一百字/)　　　　　　　　柳　永
蘅臯向晚艤輕航卸雲㠶水驛魚鄉當暮大霽色如晴
晝江練静皎月飛光那堪聽遠村羗管引離人斷腸此
際浪萍風梗度歲茫茫　堪傷朝歡暮散被多情賦與
淒涼别來最苦襟袖依約尚有餘香算得伊鴛衾鳳枕
夜永争不思量牽情處惟有臨岐一句難忘
　(圖譜以别來句為六字依約句為六字論文義應作/四字三句故未註句豆然其語氣總一貫者至其平)
　(仄無他作可証悉隨/意改之余不敢從)
　　萬年歡(一百字/)　　　　　　　　無名氏
天氣嚴凝乍寒梅數枝嶺上開坼傅粉凝脂疑是素娥
妝拭先報陽和信息更雪月交光一色因追念往日歡
遊共君攜手同摘　别來又經歲隔奈髙樓夢斷無計
尋覔冷艶寒容啼雨恨烟愁溼似向人前泪滴怎不使
伊家思憶還只恐寂寞空枝又隨昨夜羗笛
　(乍寒梅以下與後段奈髙樓以下同只斷字仄聲與/枝字異然此字可平觀晁詞此句用算當時夀陽肻)
　(抽身盛時陽字時字平也胡浩然于乍寒梅句云漸/輕風布暖則枝字亦可作仄二者不拘可知梅溪于)
　(烟字作里字里可作平切不可用去聲字若乍數上/信共又歲夢計汨又諸去聲是此調定格不可假借)
　(理應如此非拘泥也内上字計字尤不可平兩結如/念奴嬌用仄平平仄平仄是鐵板一定者圖譜槩欲)
　(改之至于粧拭愁溼用平仄矣下二句自相呼應則/用信息泪滴去仄為呼而以一色思憶平仄為應自)
　(然諧恊可聽史晁諸家亦同即圖所收浩然作亦于/前用醉目如玉後用對蹙重續何皆亂註耶雖然倘)
　(非深心細玩豈便解此彼著譜者照舊本謄錄急于/問世詎肻費此心血乎傅粉下十字與冷艶下十字)
　(一氣故梅溪前段云過了匆匆燈市草根青發旡咎/後段云此事談何容易冀才方騁無碍也息字滴字)
　(俱用韻史則用醒事二字不叶晁亦有不叶者想不/拘晁刻本于還只恐止有那堪二字乃堪字下落一)
　(字非有九十九字體史詞第二三句謝橋邊岸痕猶/帶隂雪或曰應讀上三下六此篇亦可于寒字豆句)
　(但晁詞似佳人未來香徑無迹/是其句法應在五字分斷云)
　　又一體(一百一字/)　　　　　　　趙師使
電繞神樞虹流華渚誕彌良用佳辰萬㝢謳歌歸舞寳
歴增新四七年間盛事皇威暢邊鄙無塵仁恩被華夏
咸安太平極治歡聲　重華道隆德茂亘古今希有揖
遜重聞聖子三宫歡聚兩世慈親幸際千秋聖旦霑鎬
宴普率惟均封人祝億萬斯年壽皇尊並髙真
　(此用平韻與前詞不同句法亦絶異虹流華渚向悞/華渚流虹此句乃對首句萬㝢以下與後聖子以下)
　(同春按此與/慶  澤相近)
　　絳都春(一百字/)　　　　　　　吳文英
情粘舞綫悵駐馬㶚橋天寒人遠旋剪露痕移得春嬌
栽瓊苑流鶯長語烟中怨恨三月飛花零亂艶陽歸後
紅藏翠掩小坊幽院　誰見新腔按徹背燈暗共倚寳
屏葱蒨繡被夢輕金屋裝深沉香換梅花重洗春風面
正溪上參横月轉竝禽飛上金沙瑞香霧煖
　(旋剪至零亂與後繡被至月轉同栽瓊苑沉香換用/平平仄是定格譜圖于金屋裝深沉香換作七字讀)
　(以四平為拗竟註裝字香字可仄大誤凡作此調者/有于此二字用仄者否此一調之大闗鍵處而可以)
　(巳意取其順口改作七言詩句乎此調除所旁註外/一字不可改易而㶚露共夢四字人尤易于用平此)
　(則必須去聲萬萬不可作他音餘如旋恨艶翠按背/暗繡正上瑞霧等字亦俱用去聲各家俱同即或十)
　(中有一用上聲者萬無誤用平聲之理舞月小亦不/可平慎之慎之流字似乎可仄然段落于此另起必)
　(得平聲字為喚而下以恨字去聲接之飛花四字則/用平平平仄頓住其下艶陽句又另起上用飛字既)
　(平故此用仄平平仄艶既仄歸既平下則接以平平/仄仄紅既平翠既仄下則束以仄平平仄各家皆同)
　(如竹山秋千紅架下云縦然歸近風光又是翠隂初/夏丁仙現雙龍銜照下云絳綃樓上彤芝蓋底仰瞻)
　(天表澤民穠華多少下云召還和氣拂開霽色未妨/談笑張榘文章身後下云喚回竒事青油上客放懐)
　(尊酒夢窗初勻粧面下云紫烟籠處雙鸞共跨洞簫/低按又臨風重岸下云可憐垂桞清霜萬縷送將人)
　(遠又蓬萊雲氣下云實街斜轉冰蛾素影夜清如水/無不相同者而蔣之又字丁之蓋字毛之霽字張之)
　(上字吳之共萬素字俱必去聲豈非一定之律乎尾/用霧煖去上煞尤妙必如此而後音節和協可入律)
　(吕也若照譜註則詞調千餘不管何體遇五字七字/則照詩句遇四字非平平仄仄即仄仄平平遇六字)
　(非平平仄仄平平即仄仄平平仄仄一槩施行于仄/字又不辨上去入而亂填之則作詞有何難事而古)
　(人依律製腔俱所不必鏤肝劌肺亦為太愚所稱髙/手名篇亦不足貴矣  背燈暗共倚句不妨于暗字)
　(分豆其下六字易填或曰如此則此詞何不于三字/為豆乃註連下余曰以備此上五下四體也若丁詞)
　(慶三殿共賞羣仙同到則不可于三字豆而必用此/體分法矣  查趙介庵旋剪下作舊日文章如今風)
　(味渾如許後段亦然紅藏翠掩作種種風流乃不成/音律之醜筆後人不可貪其順便易填而以此陋詞)
　(為墻壁也落又東堂一首于恨三月句只有六/字後段竟  去此句七字乃誤刻非有此體)
　　又一體(九十八字/)　　　　　　　陳允平
鞦韆倦倚正海棠半坼不耐春寒殢雨弄晴飛梭庭院
繡簾閒梅粧欲試芳情嬾翠顰愁入眉彎霧蟬香冷霞
綃泪揾恨襲湘蘭　悄悄池臺步晚任紅曛香靨碧沁
苔痕燕子未來東風無語又黄昏琴心不度春雲遠斷
腸難托啼鵑夜深猶倚垂楊二十四欄
　(用平韻與前異而嬾字遠字仍以仄叶蓋此二句格/宜叶韻但一槩用平則與上句相同故不得不仄人)
　(不可忽畧謂其用平而于此二句失却一韻也若換/頭晚字則可不必叶矣翠顰句斷腸句此前詞各少)
　(一字故止有九十八字本譜以字少者居前因此調/以用仄為正格此平韻乃君衡所製故附于後即如)
　(束堂集之憶秦娥不得居青蓮之前也此詞雖/用平叶觀弄字未字四字亦用去聲不可誤)
　　遶佛閣(一百字/)　　　　　　　　周邦彦
暗塵四斂樓觀迥出髙映孤館清漏將短厭聞夜久籖
聲動書幔桂花又滿閒步露草偏愛幽遠花氣清婉望
中迤邐城隂度河岸　倦客最蕭索醉倚斜陽穿柳綫
還似汴隄虹梁横水面看綠颺春燈舟下如箭此行重
見歎故友難逢羇思空亂兩眉愁向誰舒展
　(此調作者甚少惟夢窗有三首其一即此詞重出者/餘二首不惟平仄相同而四聲無字不合是知體格)
　(定當如此只氣字吳兩首俱作情字下字吳一首作/髩一首作生或此兩字可移動耳圖譜憎其語拗句)
　(句欲改而順之所謂富翁漆却斷紋琴老僧削圓方/竹節也滿字失註叶韻亦誤望中下九字吳作怕教)
　(徹膽寒光見懐抱還似以下九字吳作還記暗螢穿/簾街語悄又作長閉翠隂幽芳楊柳戸細玩徹膽寒)
　(光暗螢穿簾翠隂幽芳等四字似不可分斷可知此/九字乃一句因悟厭聞以下九字吳作遂幽夢與人)
　(間秀芳句亦一氣讀也汲古刻吳詞蒨霞艶錦一首/前結九字云東風揺颺花絮□□□蓋相傳缺此三)
　(字然其通首用杼縷等韻花絮二字正其煞尾二字/應作東風搖颺□□□花絮方是閲者勿謂第六字)
　(可用絮字仄聲圖/註茫茫切不可效)
　　霓裳中序第一(一百字/)　　　　　姜个翁
園林罷組織樹樹東風翠雲滴草滿地間行迹聽得聲
聲曉鶯如覔愁紅半溼煞憔悴牆根堪惜可念我飄零
如此一地送岑寂　龜石當年第一也似老人間風日
餘葩選甚顔色羞撚江南斷腸詞筆留春渾未得翻些
入啼鵑夜泣清江晚綠楊歸思隔岸數峯出
　(聽得以下與役羞撚以下同但留/春句五字與前愁紅句四字異)
　　又一體(一百二字/)　　　　　　　周　宻
湘屏展翠疊恨入宫溝流怨葉釭冷金花暗結又雁影
帶霜蛩音凄月珠寛腕雪嘆錦牋芳字盈篋人何在玉
簫舊約忍對素娥説　愁絶衣砧幽咽任帳底沉烟漸
滅紅蘭誰採贈别悵洛浦分綃漢臯遺玦舞鸞光半缺
最怕聽離絃乍闋慿欄久一庭香露桂影弄淒蜨
　(又雁影句與悵洛浦句比前詞聽得羞撚二句各多/一領句字故另收之尹煥一首前段與周詞又雁影)
　(句同五字後段與姜詞羞撚句同四字參/差不齊必無此理故不收一百一字體)
　　又一體(一百三字/)　　　　　　　羅志仁
來鴻又去燕看罷江潮收画扇謾湖曲雕欄倦倚正船
過西陵快篙如箭凌波不見但陌花遺曲淒怨孤山路
晚蒲病柳淡綠鎖深院　離恨五雲宫殿記舊日曽遊
翠輦青紅如寫便面悵下鵠池荒放鶴人遠粉牆隨岸
轉漏壁瓦殘陽一線蓬萊夢人間那信坐看海濤淺
　(謾湖曲比前二詞多一字煥按此調首句宜兩平三/仄此三詞不必言矣如尹  作青顰粲素靨應法孫)
　(作愁雲翠萬疊皆用三仄各譜俱收詹天游一䂓古/蟾魄一首蟾字獨平粉牆句諸家俱同詹獨作佳人)
　(已傾國佳平已仄傾平俱誤不宜從大抵詹詞多不/足法也此詞前第三句倚字失叶後起句恨字失叶)
　(亦誤收畵扇三字或如此平仄仄或作仄平仄各家/不同青紅句或如此上三平下三仄或如前姜詞想)
　(皆不拘然此二處總宜依周詞蓋草窗用字/精確必不誤尹亦宋人可從餘皆元人耳)
　　解語花(一百字/)　　　　　　　　吳文英
門横皺碧路入蒼烟春近江南岸暮寒如剪臨溪影一
一半斜清淺飛霙弄晚蕩千里暗香平遠端正看瓊樹
三枝總似蘭昌見　酥瑩雲容夜煖伴蘭翹清瘦簫鳳
柔婉冷雲荒翠幽棲久無語暗申春怨東風半靣料准
擬何郎詞巻歡未䦨烟雨青黄宜晝隂庭館
　(暮寒以下與後冷雲以下同但剪字是韻翠字非韻/查美成千里用瓦帕叶射下此字宜叶夢窗匠心最)
　(細必不失韻翠字或苑字院字之訛耳觀其别作俱/叶可知其皺路暮半弄夜鳯暗半末等去聲各家皆)
　(同須謹守之圖註非是至所用上去去上尤妙宜熟/玩焉前結五字上二下三後結五字上一下四句法)
　(不同不/可相混)
　　又一體(一百一字/)　　　　　　　周　宻
晴絲罥蝶煖蜜酣蜂重簾巻春寂寂雨蕚烟梢壓䦨干
花雨染衣紅溼金鞍誤約空極目天涯草色閬苑玉簫
人去後惟有鶯知得　餘寒猶掩翠戸梁燕乍歸芳信
未端的淺薄東風莫因循輕把杏鈿狼籍塵侵錦瑟殘
日紅牕春夢窄睡起折枝無意緒斜倚秋千立
　(第三句六字前後第四句俱用平不叶干字循字平/閬苑句睡起句如七言詩梁燕二句上四下五殘日)
　(句上四下三兩結句同是上二下三如五言詩/以上俱與前吳詞不同  按約字宜叶恐誤)
　　桂枝香(一百一字淡月/又名疎簾)　　　　　王安石
登臨送目正故國晚秋天氣初肅千里澄江似練翠蜂
如簇征帆去棹殘陽裏背西風酒旗斜矗綵舟雲淡星
河鷺起画圖難足　念自昔豪華競逐歎門外樓頭悲
恨相續千古慿高對此謾嗟榮辱六朝舊事隨流水但
寒烟衰草凝綠至今商女時時猶唱後庭遺曲
　(千里下十字與千古下十字一氣貫下可作上四下/六如張宗瑞梧桐雨細一首是也張千晚氣恨三字)
　(用平門外樓頭用草堂春綠裡水二字叶韻其餘皆/同故不另列至其取名疎簾淡月乃因詞中語名之)
　(張詞首首如此取名非調有異也如此旁註可平仄/者各家皆通用之亦非獨張另為一體也圖譜必取)
　(新名題作疎簾淡月且以為第二體誤矣蓋干張詞/後段第二句負草堂春綠落去負字遂以為一百字)
　(人以王詞結句時時猶唱作時時猶歌且連/末句作八字故以為又一體豈不可大噱乎)
　　滿朝歡(一百一字/)　　　　　　　柳　永
花隔銅壺露晞金掌都門十二清曉帝里風光爛熳偏
愛春杪烟輕晝永引鶯囀上林魚遊靈沼巷陌乍晴香
塵染惹垂楊芳草　因念秦樓彩鳳楚館朝雲往昔曾
迷歌笑别來歲久偶憶歡盟重到人靣桃花未知何處
但掩朱門悄悄盡日竚立無言贏得淒涼懐抱
　(此調無他詞可証/然平仄穩順可從)
　　剪牡丹(一百一字/)　　　　　　　張　先
野綠連空天青垂水素色溶漾都淨柔柳搖搖墜輕絮
無影江洲日落人歸修巾薄袂擷香拾翠相競如解凌
波泊渚烟春暝　綵縚朱索新整宿繡屏画船風定金
鳳響雙槽彈出今古幽思誰省玉盤大小亂珠迸酒上
妝面花艶媚相並重聽盡漢妃一曲江空月静
　(此調惟子野此篇無可考証姑依時人句豆然愚嘗/細玩此詞通篇俱冇訛錯如此分句不足慿也如宿)
　(繡屏花艶媚等及彈出句必非全語古今詩話云有/客謂子野曰人皆謂公張三中公曰何不云三影藎)
　(生平警句雲破月來花弄影嬌柔嬾起簾壓捲花影/柳徑無人墮飛絮無影也飛絮無影句正是此篇則)
　(上句宜作柳徑無人今作柔柳搖搖定係訛錯矣推/此則通篇訛錯何疑可惜如此好詞而千古傳訛也)
　　水龍吟(一百一字/)　　　　　　　趙長卿
淡烟輕霧濛濛望中乍歇凝晴晝纔驚一霎催花還又
隨風過了清帶梨梢暈含桃臉添春多少向海棠㸃㸃
香紅染遍分明是胭脂透　無奈芳心滴碎阻遊人踏
青攜手簷頭線斷空中絲亂纔晴却又簾幕閒垂處輕
風送一番寒峭正留君不住瀟瀟更下黄昏後
　(初閲此詞疑結有誤及查其别作亦云念啼聲欲碎/何人解作留春計則另有此體也然各家俱不明此)
　(體姑存此備考耳夢窗亦有一首于簾幕下十二字/云攜手同遊處玉奴喚綠窗春近與此同然與前段)
　(不合總不宜從也少趙係宋南豐宗室江右人鄉音/最别故此詞以了  峭叶晝透等韻亦不免林外閩)
　(音之譏矣可纔驚下十二字正格該四字三句此則/兩六雖亦  借作四字讀然通篇既别不必彊同也)
　　又一體(一百二字海又名龍吟曲歲/小樓連苑  天濶處莊椿)辛棄疾
楚天千里清秋水隨天去秋無際遙岑遠目獻愁供恨
玉簪螺髻落日樓頭斷鴻聲裏江南遊子把吳鈎看了
䦨干拍遍無人㑹登臨意　休説鱸魚堪膾儘西風季
鷹歸未求田問舍怕應羞見劉郎才氣可惜流年憂愁
風雨樹猶如此倩何人喚取紅巾翠袖搵英雄泪
　(遙岑至拍遍與後求田至翠袖同篇中四字句前後/各六但上三句俱仄下三句一平二仄勿誤把吳鈎)
　(五字句闌干四字句無人㑹三字句登臨意三字句/此一定鐵板也少游賣花聲過盡垂楊院落紅成陣)
　(飛鴛甃句法本同嘯餘誤以落字屬下句讀作落紅/成陣遂謂上八下七另是一格載之于譜曰第三體)
　(巳可怪矣至圖譜因沈氏之辯將落字改宇字然舊/刻之誤在讀差句法非因宇字訛寫落字也但須註)
　(明字句何必改落為宇豈院宇是成語院落非成語/乎乃既改宇字仍于題下照舊註云第九句九字第)
　(十句七字是昔日之誤作落紅成陣者句法雖亂文/理不差而今所改曰宇紅成陣如何解法豈非天下)
　(大怪事哉更怪者因秦首句故別名曰小樓連苑圖/譜于水龍吟外復收小樓連苑一體而其所取之詞)
　(則仍是水龍吟正格且不收秦詞而反收楊樵雲詞/怪而又怪矣後結倩何人五字句紅巾四字句揾英)
　(雄泪四字句此一定鐵板也東坡云細看來不是楊/花㸃㸃是離人泪句法本同嘯餘誤讀不是楊花作)
　(分句下六字作兩句故卓氏晤歌從之而沈氏亦謂/此調句豆原不同究之何嘗不同乎章質夫于獻愁)
　(供恨句作㸃畵青林平仄相反此句與後香毬無數/同不宜兩様諸家無之不可從㸃畫句下原是全無)
　(才思四字時刻添誰道二字于其上可恨可恨此調/每段内各有四字六句前後相同全無才思正對後)
　(段纔圓却碎何得多此二字杜撰害古極矣何異于/弋陽腔將舊曲添字乎沈氏猶謂一本有誰道二字)
　(詞統乃云俗本失去二襯字不成語吾不知有何不/成語此原用楊花榆莢無才思舊詩句也何反謂之)
　(不成語且妄加二字又如何成語乎况因此二字忽/添出一箇襯字來則自十數字之調起至二百幾十)
　(字皆可曰襯矣且反謂前後相同者曰俗本是凡作/此句用四字者俱可謂之俗耶真可駭異也  第一)
　(字有用平聲者不如仄聲起調後起句可不叶韻尾/句英雄二字須用相連語名作多如此間有不連者)
　(十中之一耳詞綜載趙汝鈉李居仁詞後結作七字/一句三字二句與本調不合乃是誤筆此正誤讀坡)
　(詞之類此調作者最多俱無此格姑溪于第二句云/捲霽色寒相射此句雖有六字體但作三字兩句語)
　(氣雖或偶然用之不可學也稼軒于遙岑三句作來/論一顧傾城再顧又傾人國似六字兩句此亦以平)
　(仄不差故弄巧為破二作三之句雖與前趙詞相似/然前後各别亦不可學  嘯餘又另收莊椿歲  調)
　(解方叔詞不知即水龍吟也蓋解詞尾句云伴莊椿/歲遂巧立此名譜不識也以其名新故收之又將前)
　(結落去一字遂註為九字句/如此迷謬而自號曰譜異哉)
　　又一體(一百二字/)　　　　　　　陸　游
摩訶池上追遊路紅綠參差春晚韶光妍媚海棠如醉
桃花欲煖挑菜初閒禁烟將近一城絲管看金鞍争道
香車飛蓋争先占新亭館　惆悵年華暗換黯消魂雨
收雲散鏡奩掩月釵梁折鳳秦筝斜雁身在天涯亂山
孤壘危樓飛觀嘆春來只有楊花和恨向東風滿
　(前詞首句六字次句七字此詞首句七字次/句六字餘同稼軒竹山友古叔安皆有此體)
　
　
　
　
　
　
　
　
　詞律巻十六
欽定四庫全書
　詞律巻十七
　　　　　　　　　　　　　　宜興萬樹撰
　　玉燭新(一百一字/)　　　　　　　史達祖
疎雲縈碧岫帶晚日搖光半江寒皺越溪近遠空頻向
過雁風邊回首酸心一縷念水北尋芳歸後輕醉醒隄
月籠紗鞍鬆寳輪飛驟　秦樓屢約芳春記扇背題詩
帕羅沾酒瘦愁易就因驚斷夢裏桃源難又臨風訴舊
想日暮梅花孤瘦還静倚修竹相思盈盈翠袖
　(瘦愁瘦字誤後有瘦字叶韻必不複用且瘦愁易就/文義欠妥也此調自帶晚日至籠紗與後段記扇背)
　(至相思俱同只就舊二字叶韻與前遠縷二字不同/美成此二字亦後叶而前不叶想體可如此但夢窗)
　(千縷字叶逃禪則遠縷二處皆叶畢竟前後相符為/正體也汲古刻方和周詞于想日暮句少想字還静)
　(倚句少倚字人因疑有九十九字體而圖譜載周詞/好亂揷繁花盈首句亦落好字故收作一百字皆誤)
　(蓋不知好亂揷即前念水北耳越近一瘦易話翠俱/仄且以去聲為妙勿誤可也圖譜議改四十五字甚)
　(竒而將越溪至頻向為七字句且謂可作平仄仄平/平仄仄則竒之太甚後段則又分瘦愁句四字下作)
　(九字何也就舊二句竟不註叶愚所云/造譜之意專在破壊詞調豈不信哉)
　　月當㕔(一百一字/)　　　　　　　史達祖
白璧舊帶秦城夢因誰拜下楊柳樓心正是夜分魚鑰
不動香深時有露螢自照占風裳可喜影麩金坐來久
都將涼意盡付沉吟　殘雲事緒無人捨恨匆匆藥娥
歸厺難尋綴取霧牕曾唱幾拍清音猶有老來印愁處
冷光應念雪翻簪空獨對西風𦂳弄一井桐隂
　(惟梅溪有此一調他無可考雖為句豆恐有未當因/載三臆説于左一日第二字壁字作平與後起七字)
　(句同則因誰句該與恨匆匆句合今必因誰上少一/問字蓋當于問因誰讀斷則拜下楊柳樓心六字與)
　(藥娥六字合矣一曰時有句六字占風裳句八字後/段猶有老來印愁處不宜兩句七字况猶有句文義)
　(欠妥有字恐誤也蓋前段此句已用時有此必不重/出有字必係怕字之訛而愁處二字乃係倒刻今改)
　(正之曰猶怕老來印處愁冷光應念雪翻簪蓋此詞/詠月後段起處謂恨嫦娥歸去故唱清音以留之而)
　(猶怕其印我老人頭上愁冷光之在白髪也上用恨/字下應怕字故用猶字于中轉下且印處二字去聲)
　(恰與前段自照二字去聲合矣或曰此前後二句俱/應作七字讀後段不差乃前段時有句本該七字但)
　(因照占二字傳訛故不得不于照字下分斷耳實則/照占二字必是招颭二字之訛言螢火于風中招颭)
　(故下云風裳可喜也如此則自招颭三字去平去正/與後印愁處合矣嗟乎世遠調湮安得起邦卿而叩)
　(之/)
　　瑞雲濃慢(一百一字/)　　　　　　陳　亮
蔗漿酪粉玉壺冰醑朝罷更聞宣賜去天咫尺下拜再
三幸今有母可遺年年此日共道月入懐中冣貴向暑
天正風雲㑹遇有恁嘉瑞　鶴冲霄魚得水一超便直
入神仙地植根江表開拓兩河做得黑頭公未騎鯨赤
手問如何長鞭尺箠向來王謝風流只今管是
　(此與七十五字之瑞雲/濃各異但恐有訛處)
　　翠樓吟(一百一字/)　　　　　　　姜　䕫
月冷龍沙塵清虎落今年漢酺初賜新翻胡部曲聽氊
幕元戎歌吹層樓高峙看檻曲縈紅簷牙飛翠人姝麗
粉香吹下夜寒風細　此地宜有詞仙擁素雲黄鶴與
君遊戱玉梯凝望久歎芳草萋萋千里天涯情味仗酒
袚清愁花消英氣西山外晚來還捲一簾秋霽
　(新翻以下與後玉梯以下/同石帚自製曲平仄宜守)
　　鳳簫吟(一百一字/)　(又名芳草/鳯樓吟)　　晁補之
曉曈曨風和雨細南園次第春融嶺梅猶妬雪露桃雲
杏已綻碧呈紅一年春正好助人狂飛燕遊蜂更吉夢
良辰對花忍負金鍾　香濃博山沉水小樓清旦佳氣
葱葱舊遊應未改武陵花似錦笑語相逄蘂宫傳妙訣
小金丹同換冰容况共有芝田舊約歸去雙峯
　(嶺梅至遊蜂與後段舊遊至冰容同已字似應屬下/但後段武陵花似錦五字故知九字一氣已字可畧)
　(帶上讀也二按韓玉汝有芳草一調與此/全同只少  字然必是一調今錄附備証)
　(鎖芳草連綿無際來時陌上初薰繡幃韓念縝暗垂/  離愁                        人  遠)
　(珠露泣送征輪長行長在眼更重重遠水孤村但望/極樓高盡日目斷王孫  消魂池塘别後曾行處綠)
　(妒輕裙恁時攜素手亂花飛絮裏緩步香茵朱顔空/自改向年年芳意長新遍綠野嬉遊醉眼莫負青春)
　(餘垂暗句比晁詞少一字曾行處上必落一舊字其/  皆同查宋人奚滅亦有此調曽行處作一眉新月)
　(無誤暗垂句亦落一字總/之與鳳簫吟一調無疑)
　　鳳歸雲(一百一字/)　　　　　　　柳　永
向深秋雨餘爽氣肅西郊陌上夜䦨襟袖起涼飈天□
殘星流電未滅閃閃隔林梢又是曉雞聲斷陽烏光動
漸分山路迢迢　驅驅行役苒苒光隂蠅頭利祿蝸角
功名畢竟成何事謾相高抛擲雲泉狎翫塵土壯節等
閒銷幸有五湖烟浪一船風月㑹須歸老漁樵
　(天□以下與後抛擲以/下同電字翫字去聲)
　　又一體(一百十八字/)　　　　　　柳　永
戀帝里金谷園林平康巷陌觸處繁華連日疎狂未嘗
輕負寸心雙眼况佳人盡天外行雲堂上飛燕向玳筵
一一皆妙選長是因酒沉迷被花縈絆　更可惜淑景
亭臺暑天枕簟霜月夜□雪霰朝飛一歲風光盡堪隨
分俊遊清宴算浮生事瞬息光隂錙銖名宦正歡笑試
恁暫分散即是恨雨愁雲地遙天遠
　(用仄韻與前調迥别此調因前起于二十七字方用/韻後起于三十字方叶韻故爾難讀疑有誤處不惟)
　(選詞不載譜亦不收不知當時自有此體非誤也據/愚論之前後段本是相同只後起多一四字句耳故)
　(敢竟為分句如右前自三字起至巷陌語氣一止觸/處二句是相對語一止未嘗二句一止乃用韻也後)
　(段亦三字起簟字閉口韻不可誤認是叶此即前陌/字也霜月句對前觸處句該四字蓋因夜字下缺一)
　(明字故難分句若作霜月夜明則四字四句恰與前/合然不敢竟添入故加一□以補之蓋淑景句是春)
　(暑天句是夏霜月句是秋雪霰句是冬故下云一歲/風光也是則淑景以下四句相排豈可缺一字乎一)
　(歲風光句乃總上四句故下云盡堪遊宴是則此處/比前段多一歲風光一句盡堪二句乃叶韻也其下)
　(則前後俱相同只前則筵字平妙字/仄後則笑字仄分字平稍異不拘)
　　山亭宴(一百一字/)　　　　　　　張　先
宴堂永晝喧簫鼓倚青空画欄紅柱玉瑩紫微人藹和
氣春融日煦故宫池館更樓臺約風月今宵何處湖水
動鮮衣競拾翠湖邊路　落花蕩漾怨空樹曉山静數
聲杜宇天意送芳菲正黯淡疎烟短雨新歡寧似舊歡
長此㑹散幾時還聚試為挹飛雲問解相思否
　(前後俱同只前結六字後結五字怨平聲佛家寃親/寃字皆作怨坡公醉翁撡亦作平用圖譜以玉瑩紫)
　(微人藹為六字句且不必言與後段天/意句乖謬只人藹二字索解人不得)
　　曲江秋(一百一字/)　　　　　　　楊旡咎
香消燼歇喚沉水重燃薰爐猶熱銀漢墜懐冰輪轉影
冷光侵毛髪隨分且宴設小槽酒真珠滑漸覺夜䦨烏
紗露濡画簷風掲　清絶輕紈弄月緩歌處眉山怨疊
持盃須我醉香紅映臉雙腕凝霜雪飲散晚歸來花梢
指㸃流螢滅睡未穩東牕漸明遠樹又聞鶗鴂
　(此照楊集三首平仄為註其詞是和韻必不參差但/夜闌二字一作欹枕一作龍津稍異濡字兩首俱作)
　(去聲想不拘耳後睡未穩以下此作三字四字六字/讀其一云竚望久空嘆無才可賦厭聽鶗鴂是作三)
　(字六字四字讀者其一云正攜手無端驚回檻外數/聲鶗鴂則又似作五字兩四字讀者此則與後載韓)
　(詞相合然此十三字總/是一氣貫下可兩借耳)
　　又一體(一百三字/)　　　　　　　韓　玉
明軒快目正雨過湘溪秋來澤國波面鑑開山光澱拂
竹聲搖寒玉鷗鷺戯晚日芰荷動香紅䔩千古興亡意
淒涼颺舟望迷南北　髣髴烟籠霧簇認何處當年繡
轂沉香花蕚事蕭然傷□宫殿三十六忍聽向晚菱歌
依稀猶是當時曲試與問如今新蒲細柳為誰搖綠
　(千古句五字忍聽句六字與前詞異後結正與楊别/作正攜手以下同  按刻本于颺字下作一□傷字)
　(下反不加□誤也蕭然句即前詞香紅映臉必落一/感字若作三字文理便不通矣或曰可惜如此佳詞)
　(只用韻欠當余曰日字髴字前詞用叶此不叶想有/此體若國字北字則白石清真諸名家亦皆借叶或)
　(無碍也若謂日髴二/字亦是借叶則不可)
　　壽樓春(一百一字/)　　　　　　　史達祖
裁春衫尋芳記金刀素手同在晴牕幾度因風殘絮照
花斜陽誰念我今無腸自少年消磨疎狂但聽雨挑燈
欹床病酒多夢睡時粧　飛花去良宵長有絲䦨舊曲
金譜新腔冣恨湘雲人散楚蘭魂傷身是客愁為鄉算
玉簫猶逄韋郎近寒食人家相思未忘蘋藻香
　(記金刀至挑燈與後冇絲蘭至人家同或謂結句中/忘字亦是叶韻未必也此調多平聲疊用似拗他無)
　(可証然通篇音響如此乃是定格並非有訛字也圖/譜句句欲改之以前段裁衫同因花誰今磨欹多後)
　(段花良絲金湘蘭身愁逄寒忘蘋俱作可仄素幾照/自聽有最玉食未藻俱作可平自宋迄今未見有第)
　(二首壽樓春不知何從考其可換也其平之改仄者/謂惡其拗耳若誰念我身是客誰身二字極順反改)
　(作三仄之拗何歟至諸仄字並不曽拗而亦遭一例/更變何歟想改到興頭上亦顧不得也若依所改填)
　(一詞以示人即最深最熱之詞家亦斷斷不識其為/壽樓春矣余讀至此不覺浩嘆蓋嘆梅溪大不幸不)
　(得生于今世一讀此譜而當/日填此腔時費盡心力也)
　　憶舊遊(一百二字/)　　　　　　　張　炎
記開簾送酒隔水懸燈欵語梅邊未了清遊興又飄然
獨去何處山川淡風暗收榆莢吹下沈郎錢歎客裏光
隂消磨艶冶都在尊前　留連往人處是鑑曲窺鶯蘭
沼圍泉醉拂珊瑚樹寫百年幽恨分付吟牋故舊幾回
飛夢江雨夜涼船縱忘却歸期千山未必無杜鵑
　(欵語至光隂與後蘭沼至歸期同未了句與醉拂句/句法上二下三相合而美成後段用也擬臨朱戸千)
　(里和詞用奈可憐庭院是作上一下四句法總之是/仄仄平平仄不拘也詞綜載劉應幾此句作奈菰蒲)
　(舊地菰字平舊字仄想亦不妨然觀夢窗與張同恐/劉詞未可為據也夢窗起處云送人猶未苦苦送春)
　(隨人去天涯首句用上二下三或不拘然他無同者/苦送句例用四字當在隨字住夢窗八字蟬聯乃是)
　(巧句不可認苦送春為三字句也收字回字考他家/或上或入俱不用平似應從多者為是若回字平而)
　(舊字反仄尤為不可此舊字恐是人園山鄉等字之/訛觀前用風字知玉田必不用去聲字耳詞綜載劉)
　(將孫予未了句作七字乃誤刻而其餘諸字亦無調/不可從夢窗于又飄然句無又字乃刻本誤遺沈氏)
　(謂前段少一字似有此體矣留連二字用韻周方等/俱同將孫失韻更誤此則夢窗亦不叶也周詞迢迢)
　(問音信譜圖不知迢迢二字是叶註此五字可用仄/仄平平仄竒乎不竒結句凡作者平仄皆同乃一定)
　(之格譜圖謂可作仄平平仄仄平平可笑之極豈不/見周作東風竟日吹露桃吳作殘陽草色歸思賒方)
　(作重尋當日千樹桃應幾作瀟湘近日/風捲湖將孫作黄昏細雨人閉門乎)
　　花犯(一百二字/)　　　　　　　　王沂孫
古嬋娟蒼鬟素靨盈盈瞰流水斷魂十里歎紺縷飄零
難繫離思故山歲晚誰堪寄琅玕聊自倚謾記我綠簑
衝雪孤舟寒浪裏　三花兩蕋破䝉茸依依似有恨明
珠輕委雲卧穩藍衣正䕶春憔悴羅浮夢半蟾挂曉么
鳳冷山中人乍起又喚取玉奴歸去餘香空翠被
　(周方二作律度森然而歴覽各家無不字字摹擬其/所用諸去聲若出一手後人何棄此程式而自以為)
　(是乎此篇仿美成丰度至所用上去字十餘皆妙絶/真名詞也蕋字周方皆作花字平聲譚在軒亦用邊)
　(字至碧山用蕋草窗用怨皆仄聲想可通用仄聲雖/易填然周倡方和皆平能守之為髙手雖夢窗亦一)
　(首用中字一首用作字矣然作字或是為字依依下/九字一氣可于五字豆亦可于三字豆也  按譜圖)
　(分句註字無不混亂至此調尤為欠理斷魂十里是/韻各家無不叶者譜收周詞露痕輕綴綴字正叶上)
　(味字方亦云霧綃紅綴而乃失註遂落一韻一誤也/故山句七字琅玕句五字皆叶韻周云去年勝賞曾)
　(孤倚冰盤同燕喜倚喜是韻方和詞現明而註去年/勝賞為四字句曾孤倚至燕喜為八字句遂又落一)
　(韻二誤也三花句七字依依句九字周云今年對花/最匆匆相逄似有恨依依愁顇乃註今年對花最匆)
　(匆相逄為九字句真無理之甚又因匆匆相逢四箇/平聲相疊遂于匆字下註可仄誤到極處矣人奈何)
　(惟譜是守哉用汲古刻夢窗集小娉婷一首註云重/押髩字蓋前  翠翹欹髩後用又還見玉人垂紺鬒)
　(而傳訛作髩字也夢窗豈有複韻之事乎况此句必/以平去上為煞如美成之烟浪裏千里之香步裏草)
　(窗之薰翠被夢窗别作之驚換了無非平去上者豈/獨此誤作平去去耶尾二字去上尤為喫𦂳翠被被)
　(字上聲勿/誤讀去聲)
　　瑞鶴仙(一百二字/)　　　　　　　毛　幵
柳風清晝溽山櫻晚一樹高紅争熟輕沙睡初足悄無
人欹枕虚檐鳴玉南園秉燭嘆流光容易過目送春歸
去有無數弄禽滿徑新竹　閒記追歡尋勝杏棟西廂
粉墻南曲别長㑹促成何計奈幽獨縱緗絃難寄韓香
終在屏山蝶夢斷續對沿堦細草萋萋為誰自綠
　(汲古刻樵隱詞/題作瑞仙鶴誤)
　　又一體(一百二字/)　　　　　　　周邦彦
悄郊原帶郭行路永客去車塵漠漠斜陽映山落斂餘
紅猶戀孤城欄角凌波步弱過短亭何用素約有流鶯
勸我重解繡鞍緩引春酌　不記歸時早暮上馬誰扶
醒眠朱閣驚飈動幙扶殘醉遶紅藥歎西園已是花深
無地東風何事又惡任流光過却猶喜洞天自樂
　(介庵亦有此體行路水下九字上三下六與前詞同/而方和詞云更暮草萋萋疎烟漠漠乃上五下四平)
　(仄亦稍異可不拘後起第二字不叶韻與前詞同而/千里和詞用叶想亦不拘惜香夢窗亦有不叶者然)
　(以叶者為是後結任流光句五字猶善句六字與前/詞不同而方詞則與毛合亦應從方為妥蓋第二字)
　(不叶猶有毛詞可証若後結句法則他家俱無余謂/此二處必係傳訛蓋方氏遵周甚嚴即體可兩用亦)
　(必不作另調而與周異也用素二字事又二字用去/聲與前詞易過夢斷四字同方用負厚是易趙文用)
　(鬭妙到夢惜香用緒正待問介庵用散畵事醉皆同/是知原有此體其俱平者又一格也但不宜前後互)
　(異斜陽映山落平平仄平仄是一定之格作者如林/無不同者譜圖註可作仄仄平平仄此有心拗到底)
　(也惜香一首此五字句失叶誤幕字與前弱字同必/叶惜香子逸介庵有失叶者雖或有此體不宜從遶)
　(紅藥定用仄平仄不可如譜圖改平平仄如空同之/巫陽館惜香之垂天翼是敗筆上句扶殘醉可用平)
　(仄仄有一二用仄平仄者若惜香二句用金井梧東/籬菊尤是敗筆不可學也此調步動又洞等字必要)
　(仄聲且以去為妙古詞無一首異同者而尾句之仄/平去上或仄平去入尤為喫𦂳不可作平平平仄如)
　(陸子逸之怎生意穩夢窗之采花弄水鏡中未晚玉/蟾之等閒過了審齋之恨長怨永介庵之淺如故否)
　(西樵之醉扶玉腕皆絶妙蓋第三字去聲一縱而未/字上聲一收方諧音律若用去去上上且不可何况)
　(平仄乎或謂此言太鑿余曰若于宋元詞内檢出一/用平平平仄者則余甘受妄言之罰可也毛詞首柳)
　(風句上二下三此篇以悄字領句上一下四不拘但/平仄皆同若審齋用彞吾在江左在江用仄平他家)
　(無之不可從毛詞前結送春句四字有無數句五字/此篇有流鶯句五字重解句四字此係各體故不同)
　(又重解繡鞍句海野用黄昏院宇惜香用年華荏苒/平仄不同夢窗亦有此體若惜香一首前結云漸危)
　(樓向晚魂消處倚遍闌于曲尾作/一三一五則更為躍冶自不宜從)
　　又一體(一百二字/)　　　　　　　史達祖
杏烟嬌溼髩過杜若汀洲楚衣香潤回頭翠樓近指鴛
鴦沙上暗藏春恨歸鞭隱隱便不念芳痕未穩自簫聲
吹落雲東再數故園花信　誰問聽歌牕罅倚月鈎欄
舊家輕俊芳心一寸相思後總灰盡奈春風多事吹花
搖柳也把幽情喚醒對南溪桃蕚翻紅又成瘦損
　(第二三句用上五下四痕字情字用平自簫聲七字/再數句六字後起第二字叶韻此四者俱與前詞異)
　(此體各家多從之指鴛鴦九字可上三下六過杜若/句梅溪别作云為發粧酒煖平仄互異玉蟾介庵俱)
　(有指鴛鴦沙上稼軒作似三峽波濤審齋作更堆積/愁腸即有此體而各家不用不宜從又夢窗于末句)
　(用周公拜前魯公拜後則因使成語取巧耳上句公/拜二字拗矣介庵前結亦用耕相借牛社相留客亦)
　(然吳禮之心字作步惜香寸字失叶俱勿從餘如吹/落雲東句竹山作三字空同作夜來枕上過杜若句)
　(空同作四字夢窗作看畵堂凝香堂字平又于吹花/句作玉墀班平墀字平惜香于桃蕚句作為誰縈牽)
　(誰字平審齋于舊家句多一字皆係刻本之訛非有/此體夢窗彩雲栖翡翠一首更多訛脱  又按竹山)
　(通首用也字住句然也字之上俱是用韻即如和稼/軒水龍吟用些字上一字亦叶韻耳但瑞鶴仙共十)
　(三韻而也字之上七平叶六仄叶可知古人用韻平/仄可相通也至如惜香效之亦作也字住句而其上)
　(字不叶則頗無義趣矣審齋于樓字用酒上可作平/勿認作仄聲而用去字陸子逸第二三句用睡覺來)
　(冠兒還是不整上三下六平仄雖稍異此句或可如/此但無此高手秀句恐亦難學不然或本係還是冠)
　(兒不整吹又按張樞詞于相思後六字作西湖上/多少歌  多填一字他家俱無此體必係傳訛)
　　又一體(一百三字/)　　　　　　　周邦彦
煖烟籠細柳弄萬縷千絲年年春色晴風蕩無際濃于
酒偏醉情人調客闌干倚處度花香微散酒力對重門
半掩黄昏淡月院宇深寂　愁極因思前事洞房佳宴
正值寒食尋芳遍賞金谷里銅駝陌到而今魚雁沉沉
無信息天涯常是泪滴早歸來雲館深處那人正憶
　(首句不起韻濃于酒下與到而今下俱與前詞異倚/處處字賞字俱不叶此體雖錄于此然必有訛錯不)
　(必/從)
　　曲遊春(一百二字/)　　　　　　　周　宻
禁苑東風外颺煖絲晴絮春思如織燕約鶯期惱芳情
偏在翠深紅隙漠漠香塵隔沸十里亂絲叢笛看画船
盡入西泠閑却半湖春色　柳陌新烟凝碧映簾底宫
眉堤上遊勒輕暝籠烟怕梨雲夢冷杏香愁羃歌管酬
寒食奈蜨怨良宵岑寂正恁醉月搖花怎生去得
　(春思至叢笛與後堤上至岑寂同思字上字俱仄聲/不可作平元人趙功可一首用雨字處字圖註可平)
　(誤漠漠句五字沸十里句七字俱是叶韻正對後段/食字寂字二韻也圖以漠漠香塵隔沸為句竒甚不)
　(惟失一韻不知隔沸二字作何解法後段何不亦作/歌管酬寒食奈耶尾句選聲謂去字可平亦誤其所)
　(載王竹澗詞于看畵船句云起來踏碎松隂止有/六字此仍詞統之誤也後起陌字趙功可不叶)
　　倒犯(一百二字/)　　　　　　　　方千里
盡日任梧桐自飛翠堦慵埽閒雲散縞秋容瑩暮天清
窈斜陽到地樓閣參差簾櫳悄嫩袖舞凉颸拂拂生林
表蕩塵襟寫名醥　攜手故園勝事尋蹤松篁幽徑窵
曲沼瞰静綠䕃簷影龜魚小信倦跡歸來好倩丁寧長
安遊子道道髩髪雲侵莫待菱花照醉鄉深處老
　(舊刻于遊子道下落一道字今補之蓋方本和周詞/此句五字而夢窗亦作五字也查此調作者不過數)
　(篇其平仄一字不易故不能加旁註恐意欲假借者/見責幸察而諒之  按斜陽至參差八字吳作清溪)
　(上慣來往扁舟似宜于上字分句周作何人正弄孤/影蹁躚則可兩借而此方詞不可于到字住句因思)
　(其上句或是斜陽地而到字原是倒字之訛其下句/乃是倒樓閣參差耳姑將臆説附此或曰吳詞清溪)
　(上慣乃四字句上字讀作上聲上慣猶行慣也涼颸/二字或云當屬上句未知是否後段起處或云當于)
　(勝事斷句觀周云淮左舊遊記送行人歸來山路窵/自當于遊字斷吳云回首詞場動地聲名春雷初啟)
　(戸尤當于場字斷也句或問䕃龜影六字信倦跡亦/六字君何上則旁註  字下則旁註豆字余曰上則)
　(語斷下則意連也如夢窗上云數間屋梅一塢兩句/語意自分下云待共結良朋侣氣自貫下美成云印)
　(遙碧金樞小愛秀色初娟好亦同句豆/之辨以此他可類推問者嘆以為然)
　　鬬百草(一百二字/)　　　　　　　晁補之
别日常多㑹時常少天難曉正喜花開又愁花謝春也
似人易老慘無言念舊日朱顔清歡莫笑便冉冉如雲
霏霏似雨去無音耗　追想墻頭梅下門裏桃邊名利
為伊都忘了血寫香牋泪封羅帕記三日離腸恨攪如
今事十二樓空慿誰到此情悄擬回船武陵路杳
　(旡咎此調二首刻本此首一百一字别作一百二字/細考之則此篇落一霏字其實相同只慿誰到作轉)
　(愁寂轉字用仄聲耳忘字去聲觀其别作用恨字去/聲可見此篇笑字是叶韻别作不叶乃誤刻也第二)
　(句少字非叶别作/至曉字方起韻)
　　瑤花(一百二字/)　(或加慢字/)　　　周　宻
朱鈿寳玦天上飛瓊比人間春别江南江北曾未見謾
擬梨雲梅雪淮山春晚問誰識芳心高潔消幾番花落
花開老了玉關豪傑　金壺剪送瓊枝看一騎紅塵香
度瑤闕韶華正好應自喜初識長安蜂蜨杜郎老矣想
舊事花須能説記少年一夢揚州二十四橋明月
　(江南以下與後段韶華以下同烟按夢窗此調于曾/未見下九字云應笑春空鎖凌  髙閣人多讀空字)
　(為句誤照周詞應于春字豆張天雨此句云怎一夜/換作連城之璧可見但應笑春三字欠妥春字恐誤)
　(此字觀後段及各家俱不用平聲作者但用仄為是/圖註平仄悉改若明字改仄恐有不便至度字改平)
　(尤不/便耳)
　　齊天樂(一百二字天又名臺城路/五福降中    如此江山)　王沂孫
一襟餘恨宫魂斷年年翠隂庭樹乍咽涼柯還移暗葉
重把離愁深訴西牕過雨怪瑤佩流空玉筝調柱鏡暗
粧殘為誰嬌髩尚如許　銅仙鉛泪似洗嘆移盤去遠
難貯零露病翼驚秋枯形閲世消得斜陽幾度餘音更
苦甚獨抱清商頓成凄楚謾想薰風柳絲千萬縷
　(乍咽以下至粧殘與後病翼以下至薰風同過雨更/苦去上聲妙萬萬不可用平仄而萬縷尤為要𦂳前)
　(後結平仄一字不可更改後結須如五言詩一句白/石用一聲聲最苦一聲二字原是相連且上面一箇)
　(聲字原可讀斷故妙沈氏收王月小一首末云一夜/聲聲是怨乃多夜字沈不能去之但註前段多一字)
　(謬甚近見今人詞有竟用上一下四句法且因如此/竟于絲字用仄萬字用平若甘草子結句惹兩眉離)
　(恨矣豈是齊天樂乎各譜俱屬亂註切不可從銅仙/句三平三仄是定律間有用平平仄平仄仄者然依)
　(此為是夢窗用四平二仄竹屋第二字用仄若秋崖/歸去來兮怎得則尤不可從貯字宜仄聲間有用平)
　(者亦當依此為是總之凡調中字句如古人俱同從/之不必言即十中拗七順三亦當從其多者蓋其中)
　(必有當然去處不然古人何其愚而捨易就難也況/往往拗者是大家名詞順者不及此理極易曉也)
　(嘆移盤句可用上二下三五言詩句法玉田一首于/消得句少二字千里一首于難貯句多二字夢窗一)
　(首于後起作五字俱係誤刻非有此體君衡黄昏盡/矣刻誤盡也非不叶  圖譜失收之調甚多若齊天)
　(樂極在眼前而不收反收五福降中天蓋見一新名/不覺驚喜亦不知其即齊天樂也前結上四下七乃)
　(讀作上六下五妙絶又于苦字失註卟難貯零露句/少一貯字甚獨抱句少一甚字此則汲古刻沈端節)
　(詞原少此二字圖譜既為人誤又即以誤人耳然刻/詞集者未嘗以為人作式既曰譜矣寧得草草從事)
　(乎至其圖字平仄之誤不必言矣更異者續集又收/臺城路一調仍是齊天樂而怪瑤佩句又落一字一)
　(首作一百字一首作一百一字究/竟遺却一百二字之齊天樂矣)
　　又一體(一百三字/)　　　　　　　陸　游
角殘鐘晚關山路行人乍依孤店塞月征塵鞭絲㡌影
常把流年虚占藏鴉柳暗嘆輕負鶯花謾勞書劍事往
情關悄然頻動壯游念　孤懐誰與彊遣市壚沽酒酒
薄怎當愁釅倚瑟妍詞調鉊妙筆那寫柔情芳艶征途
自厭況烟斂蕪痕雨稀萍㸃最是眠時枕寒門半掩
　(用韻甚精佳詞也市壚句四字酒薄句六字與前詞/上五下四者不同陸詞二首如一自另是一體前後)
　(起句有用韻者乃/偶合不必卟也)
　　慶春宫(一百二字/)　　　　　　　陳允平
斜日明霞殘虹分雨軟風淺掠蘋波聲冷瑤笙情疎寳
扇酒醒無奈秋何彩雲輕散漫敲缺銅壺浩歌眉痕留
怨依約遙峯學斂雙蛾　銀牀露洗涼柯屏掩香銷忍
埽裀羅楚驛梅邊吳江楓畔庾郎從此愁多草蛩喧砌
料催織迴文鳳梭相思遼遠簾捲翠樓月冷星河
　(聲冷下與後楚驛下同銅壺浩歌迴文鳳梭用平平/去平方是慶春宫調譜圖載清真詞于微茫見星匆)
　(匆未成俱註可作仄仄平平與滿庭芳高陽臺金菊/對芙蓉等調中七字語同安得謂之慶春宫乎  詞)
　(綜載王碧山淺蕚梅酸一首乃係慶春澤誤刻/慶春宫不可錯認又或訛題名作慶宫春尤誤)
　　又一體(一百二字/)　　　　　　　王沂孫
明玉擎金纎羅飄帶為君起舞回雪柔影參差幽香零
亂翠闌腰瘦一捻歲華相誤記前度江臯怨别哀絃重
訴却是淒涼未須彈徹　國香到此誰憐烟冷沙昏頓
成愁絶花惱難禁酒銷欲盡門外冰凘初結試招仙魄
怕今夜瑤簪凍拆攜盤獨出空想咸陽故宫落葉
　(用入韻柔影下同前劉瀾前結須作下後結宫作醒/想可用仄但花惱句作平生高興前後各異誤也)
　　湘春夜月(一百二字/)　　　　　　黄孝邁
近清明翠禽枝上消魂可惜一片清歌都付與黄昏欲
共柳花低訴怕柳花輕薄不解傷春念楚鄉旅宿柔情
别緒誰與温存　空樽夜泣青山不語殘月當門翠玉
樓前惟是有一波湘水搖蕩湘雲天長夢短問甚時重
見桃根這次第筭人間沒箇并刀剪斷心上愁痕
　(此調池無作者想雪舟自度風度婉秀真佳詞也或/謂首句明字起韻非也如此佳詞豈有借韻之理)
　　石州慢(一百二字黄慢或作引/又名柳色)　　賀　鑄
薄雨催寒斜照弄晴春意空濶長亭柳色纔黄遠客一
枝先折烟横水際映帶幾㸃歸鴉東風消盡龍沙雪還
記出門時恰而今時節　將發画樓芳酒紅泪清歌頓
成輕别已是經年杳杳音塵都絶欲知方寸共有幾許
清愁芭蕉不展丁香結枉望斷天涯兩厭厭風月
　(烟横以下與後欲知以下同長亭二句因向傳蘆川/詞溪梅晴照生香嫩蘂數枝爭發人多讀作四字三)
　(句故高季廸亦云春來長恁樂章懶按酒籌慵把今/據賀詞則人六字兩句謝勉仲亦同想此十二字一)
　(氣句豆不拘譜作一八一四則無謂矣後段已是二/句蘆川云辜負枕前雲雨樽前花月作上六下四此)
　(十字于四字分句六字分句亦不拘也圖譜更收一/石州引又因舊刻之訛于共有六字句止存下四字)
　(遂另列一體引字慢字或不知其原是相同乃不于/石州二字一留心察之何也且輕顰淺笑刻淺顰輕)
　(笑而後尾兩句云回首一銷凝望歸鴻容與誤讀凝/望相連遂分上句為六字真可笑矣弄字意字必用)
　(去聲觀蘆川用意際勉仲用半意元遺山用賦少高/季廸用頓院可見若蘆川别作用驚天二字不足法)
　(且只此一首不可托以自便也至若譜中字字亂註/乃其長技矣兩結各五字二句須知上句是上二下)
　(三下句是上一下四勿誤同此篇後結上句該于望/字畧豆不可因望斷相連謂可作上一下四然此句)
　(到底有疵或誤不可學耳後起遺山作羇旅山中父/老相逢應念此行良苦山中下似六字二句且相逢)
　(應念四字平仄與/本調異不可學)
　　晝錦堂(一百二字/)　　　　　　　蔣　捷
染柳烟消敲菰雨斷歴歴猶寄斜陽掩冉玉妃芳袂擁
出靈場倩他鴛鴦來寄語駐君舴艋亦何妨漁榔静獨
奏櫂歌邀妃試酌清觴　湖上雲漸瞑秋浩蕩鮮風支
盡蟬糧贈我非環非佩萬斛生香半蝸茆屋歸吹影數
螺苔石壓波光鴛鴦笑何似且留雙檝翠隱紅藏
　(歴歴下至漁榔静與後鮮風至鴛鴦笑同只歴歴二/字入聲不知可與後段相同借作平否觀美成用日)
　(日二字夢窗用獨鶴二字皆故作兩入聲字不知何/也惜千里不和他無可考耳此調中兩七字句參差)
　(難訂美成前段云愁聞雙飛新燕語更堪孤枕宿酲/忺後段云短歌新曲無心理鳳簫龍管不曾拈兩段)
　(比對不同愁聞雙飛新五字連平甚拗或曰是宜作/愁聞雙燕新飛語則順且與後短歌句合余亦以為)
　(然及見竹山此篇則與片玉一轍方信調宜如此而/古調不可輕議改竄也又杳夢窗舞影燈前一詞前)
　(云愁結春情迷醉眼老憐秋髩倚蛾眉後云泪香沾/溼孤山雨瘦腰折損六橋絲後二句與周蔣俱同其)
　(愁結句雖不拗而與泪香句平仄相反未知又是何/故今録蔣詞為式以其與周相合作者自宜從之後)
　(起第二字叶韻片玉用多厭厭字理當作平聲夢窗/用當時二字以叶歸眉等韻則此字自宜平聲而竹)
　(山却用上字殆不可解琰青謂豈竹山誤認厭字作/去聲耶余曰厭字固可音懨然多厭二字無理不可)
　(解若謂即是懨懨之誤則周詞尾句正用懨懨况竹/山此詞字字摹倣片玉豈有誤用去聲者再四思之)
　(乃悟曰此字確是去聲乃以仄叶平者也周詞是賦/春景其上用懊惱幽恨愁聞等語其下亦用俱嫌惆)
　(悵等語是通篇皆閨中怨辭觀多厭之下云晴晝永/瓊戸悄蓋謂閨中寂寞當此三月時偏覺日長多為)
　(可厭是厭字原作厭惡之厭並非借作平聲故竹山/亦用上字為叶耳此必平仄可以通用者若夢窗平)
　(叶則又原不妨也及汲古夢窗詞刻晝錦堂二首余/方喜其可以互証  觀其第二首則全然迥别同人)
　(見是又一體謂可另列/佘細繹之則慶春澤也)
　　氐州第一(一百二字/)　　　　　　周邦彦
波落寒汀村渡向晚遙看數㸃帆小亂葉翻鴉驚風破
雁天角孤雲縹緲官柳蕭疎甚尚挂微微殘照景物關
情川途換目頓來催老　漸解狂朋歡意少奈猶被思
牽情繞座上琴心機中錦字覺最縈懐抱也知人懸望
久薔薇謝歸來一笑欲夢髙唐未成眠霜空已曉
　(村渡句平去去上定格千里和韻用天氣豔冶譜註/渡可作平誤遙字註作仄猶可㸃字乃註作平則大)
　(悞矣至宮柳句四字甚尚挂句七字蓋言柳色蕭疎/己凄楚矣為甚事尚挂斜陽更添景物之慘乎其義)
　(易明譜圖奈何作上句五字下句六字耶千里和詞/云芳草如薰更瀲灔波光相照豈可讀作芳草如薰)
　(更乎川途句用平平仄仄故下用去平平上接之譜/以上句作仄平平仄而下用平平平仄便無調矣也)
　(知人六字人字一豆亦不可㮣連作平平仄平平仄/末句因讀作一七一四覺七字中髙唐未成為拗遂)
　(將成字註作可仄不知原可于高唐住句也但徇巳/意不管古詞愚所謂必要改作七言詩句是已題本)
　(氐州第一與霓裳中序第一圖譜俱刻作第一體蓋/因造慣第一第二之次序故不覺于題下添體字可)
　(笑不知氐州與霓裳中序/之第二第三體在何處耳)
　　南浦(一百二字/)　　　　　　　　魯逸仲
風悲画角聽單于三弄落譙門投宿駸駸征騎飛雪滿
孤村酒市漸闌燈火正敲牕亂葉舞紛紛送數聲驚雁
乍離烟水嘹唳度寒雲　好在半朧淡月到如今無處
不銷魂故國梅花歸夢愁損綠羅裙為問暗香閒艶也
相思萬㸃付啼痕算翠屏應是兩眉餘恨倚黄昏
　(聽單于至驚雁與後段到如今至應是同譜圖不識/于為問句註在也字分斷致後人認此為兩七字句)
　(如律詩矣何其謬哉筭翠屏句註在眉字住又以兩/眉為拗註兩作平亦誤聽單于正敲窗到如今俱云)
　(可平仄平必欲將/好詞註壊可嘆)
　　又一體(一百五字/)　　　　　　　程　垓
金鴨懶薰香向晚來春酲一枕無緒濃綠漲瑤牕東風
外吹盡亂紅飛絮無言竚立斷腸惟有流鶯語碧雲欲
暮空惆悵韶華一時虚度　追思舊日心情記題葉西
樓吹花南浦老去覺懽疎傷春恨都付斷雲殘雨黄昏
院落問誰猶在慿闌處可堪杜宇空只解聲聲催他春
厺
　(此是用仄韻者與前異濃綠下與後老去下同此調/句字多有參差但以一百五字為正如碧山于傷春)
　(恨作蘋花是落一字片玉于碧雲下十三字止有十/二字亦是落一字此係缺而不全者不必具論其他)
　(各家不同處不能悉載摘錄于後六字片玉梅溪皆/向晚至無緒九字此篇上三字下)
　(同碧山作認麴塵乍生色嫩如染又一首亦然是上/)
　　(五字下四字而乍字用去聲者此另一體陶九成/作羡雲屏九疊波影涵素疊字作平正與此同然)
　　(玉田作燕飛來好是蘓堤纔曉是字用仄堤字用/平另一體)
　(暮字宇字此篇叶韻他家皆不叶韻四字句其下九/碧雲至虛度十三字此篇暮字叶)
　(字作一五一四後段亦然共文鵷重遊芳徑屐字仄/  梅溪作謝屐未蠟安排)
　　(或可作平後段作海棠夢在相思過西園秋千紅/影蠟字在字不叶而安排連下作五字或連上作)
　　(六字文義皆不妥是另一體似夢中芳草上句如/玉田作回首池塘青欲遍絶)
　　(七言詩一句下六字結後段亦然是另一體或謂/塘字住句亦平仄各異)
　　(碧山作再來漲綠迷舊處添却殘紅幾片又一首/亦然雖上七下六而再來漲綠四字與玉田不同)
　　(其後段作采香幽徑鴛鴦睡誰道湔裙人遠又一/首亦然上句七字雖亦如七言詩而與玉田平仄)
　　(相反是又一體此/體惟陶九成用之)
　　宴清都(一百二字/)　(又名四代好/)　盧祖臯
春訊飛瓊管風日薄度墻啼鳥聲亂江城次第笙歌翠
合綺羅香暖溶溶澗綠冰泮醉夢裏年華暗換料黛眉
重鎖隋堤芳心還動梁苑　新來雁濶雲音鸞分鑑影
無計重見啼春細雨籠愁淡月恁時庭院離腸未語先
斷算猶有慿髙望眼更那堪芳草連天飛梅弄晚
　(江城至隋堤與後啼春至連天同鳥綠計語俱仄聲/十中一二用平而巳暗望弄黛那五字亦須用仄去)
　(聲更妙江城笙歌二句平平仄仄綺羅句仄平平仄/後段亦同凡作者俱然不可隨意亂填此等處最易)
　(忽畧也泮斷二字可以不叶兼可用平聲亦有前平/後仄者風日以下九字夢窗一首云荆州昔未來時)
　(正春暖是于昔字下借豆非另有此體勤字夢窗一/作沉一作章想不拘結用弄晚去上聲甚妙觀片玉)
　(之認否草窗之弄晚善扛之露醑千里之在否夢窗/之路淺桂酒在否皆然譜調弄字可平誤矣至謂度)
　(墻句可作平仄仄平平仄尤誤書按此詞何籕于前/結云那更天遠山遠水遠人遠  舟效之云那更春)
　(好花好酒好人好因名之曰四代好人見四代好之/名甚新不知其即宴清都也但遠字好字上聲可以)
　(代平故借入平用不碍音律若不知其理而泛謂仄/聲可以上去通用填入去字則為大謬夫詞曲中四)
　(聲以一平對上去入之三仄固已然三仄可通用亦/有不可通用之處蓋四聲之中獨去聲另為一種沉)
　(着遠重之音所以入聲可以代平次則上聲亦有可/代而去則萬萬不可人但于口中調之其理自明南)
　(北曲之肻綮全在此處人或謂今日之曲付于歌喉/尚且不必拘泥詞又不入歌何妨混填此大謬之説)
　(何也詞即曲之先聲當時本以按拍豈可以謷牙捩/嗓者號為樂府乎如此遠字好字若作去聲便落腔)
　(矣明王漢陂作南曲亦採天遠八字為結歌者不以/為拗因是上聲也去則唱不得矣且天遠春好天春)
　(二字即此篇隋字人遠人好人字即此篇梁字須要/平聲不可謂下用四箇遠字好字而其上靣之字平)
　(仄不拘也譜圖因收何詞見四遠字謂為定格於天/遠山遠二遠字不敢註平各調無不亂註偏于此二)
　(字不註可平蓋誤將此句于山遠下分斷耳然則此/篇可讀重鎖隋堤芳心為一句乎此調作者頗多何)
　(未一查也何詞後起用堪嘆二字譜作叶韻正伯亦/用春好二字或另有叶韻之體然夢窗一字不茍者)
　(所作此字俱用平聲/但從之不卟可也)
　　西平樂(一百三字/)　　　　　　　柳　永
盡日慿高寓目脈脈春情緒嘉景清明漸近時節輕寒
乍煖天氣才晴又雨烟花澹蕩裝㸃平蕪遠樹黯凝竚
　臺榭好鶯燕語正是和風麗日幾許繁紅嫩綠雅稱
嬉遊□去奈阻隔尋芳伴侣秦樓鳳吹楚臺雲約空悵
望在何處寂寞韶光暗度可堪向晚村落聲聲杜宇
　(按晁旡咎此調一首與柳詞俱同只向來樂章集雅/稱句止五字而晁詞此句作凖擬金尊時舉六字是)
　(知柳集必落去一字故于遊字下補觀或曰柳與晁/或是二體子安得必合之為一余曰  前段有六字)
　(三句一調中句法定應相似况樂章多訛脱如汲古/刻于寂寞句亦無暗字則的係誤落非兩體也況其)
　(餘字句平仄無不同乎乍煖又雨燕語伴侣向晚杜/宇等去上聲妙晁亦同又晁于嫩綠二字作一部乃)
　(叶通篇韻者此綠字恐亦宜作/叶韻北音綠字原作慮音也)
　　又一體(一百三十七字/)　(或加慢字/)周邦彦
穉綠蘓晴故溪歇雨川逈未覺春賖駝褐侵寒正憐初
日輕隂抵死須遮嘆事逐孤鴻盡去身與塘蒲共晚争
知向此征途區區佇立塵沙追念朱顔翠髪曾到處故
地使人嗟　道連三楚天低四野喬木依前臨路欹斜
重慕想東陵晦跡彭澤歸來左右琴書自樂松菊相依
何况風流髩未華多謝故人親馳鄭驛時倒融尊勸此
淹留共過芳時翻令倦客思家
　(如此長調只用七韻初疑有誤乃不惟千里和詞一/字無訛查夢窗所作亦字字相同可知古人細心不)
　(若今人自以為是也但方詞及吳稿俱于争知句下/無區區二字方云流年迅景霜風敗葦驚沙吳云當)
　(時燕子無言對立斜暉似不宜更贅兩字恐此篇區/區二字或征途二字是誤多耳吳稿于塵沙下分斷)
　(悞亦此篇用平韻字/句  與前詞迥别)
　　金盞子(一百三字/)　　　　　　　吳文英
賞月梧園恨廣寒宫樹曉風搖落莓砌掃蛛塵空腸斷
薰爐燼消殘蕚殿秋尚有餘花鎖烟牕雲幄新雁又無
端送人江上短亭初泊　籬角夢依約人一笑惺忪翠
袖薄悠然醉紅喚醒幽叢畔凄香霧雨漠漠晚吹乍顫
秋聲早屏空金雀明朝想猶有數㸃蜂黄伴我斟酌
　(查梅溪詞落去一字故本譜不收一百二字體空按/此調作者雖少而人各一體難于歸一如此詞  腸)
　(斷下九字似應先五後四梅溪作江南岸應是草穠/花宻又應先三後六或曰此篇亦于空腸斷豆句與)
　(後幽叢畔九字同耳蓋其下殿秋二句與後晚吹二/句相合則其上亦必合也然觀夢窗别作云為偏愛)
　(吾廬畵船頻繫則是先五後四而竹山云人孤另雙/鶼被他羞看又是先三後六愚謂總之此九字一氣)
　(分豆不拘其後段此九字亦然前結尤為參差如夢/窗别作石橋鎖烟霞五百名仙第一人是五百名仙)
　(與此篇送人江上不同一人而兩格矣梅溪作風光/外除是倩鶯煩燕謾通消息與此篇相似而是字用)
　(仄矣竹山作無情雁正用恁時飛來呌雲尋伴用字/仄來字平矣後結夢窗别作轉城處仙山小隊登臨)
　(待西風起山字西字用平矣梅溪作空遺恨當時留/秀句蒼苔蠧壁此固當時下落去一字而時字用平)
　(句字用仄矣竹山則兩結如一云風刀快但剪畵檐/梧桐怎剪秋斷但剪句三仄三平與前段正用恁時)
　(飛來同而怎剪之剪又用仄矣作者不知何所適從/愚謂學吳則依吳到底學史學蔣亦然則庶幾無誤)
　(云不恨廣寒九字蔣云夢乍醒黄花翠竹庭館句法/異  拘圖以首句作七字誤後起竹山云猶記杏攏)
　(煖杏字宜仄沈氏誤作香反註云一本作杏誤可笑/人一笑下八字竹山云銀燭下纎影卸佩鸞鸞字乃)
　(是以平聲而叶仄韻者想此調亦可平仄通用詞綜/鸞字作欵字雖以仄叶然佩欵亦未妥圖譜乃云可)
　(作仄仄平平平平平平甚為可駭然亦無可奈何矣/悠然句蔣云春渦暈紅豆小此句各家皆六字圖作)
　(三字兩句幽叢畔蔣云鶯花嫩却註是叶嫩與館看/豈是同韻是又誤人多用一韻也明朝想蔣云風刀)
　(快言風利如刀故下云但剪畵檐梧桐怎剪秋斷圖/作鳳刀竒絶却又偏不圖可平至通篇平仄改得七)
　(顛八倒于金盞子何仇乎記此詞換頭二/字一叶蔣云猶記杏籠煖  字不叶亦異)
　　龍山㑹(一百三字/)　　　　　　　趙以夫
九日無風雨一笑凭髙浩氣横秋宇羣峯青可數寒城
小一水縈迴如縷西北最關情謾遙指東徐南楚黯消
魂斜陽冉冉雁聲悲苦　今朝寒菊依然重上南樓草
草成歡聚詩朋休浪賦舊題處俛仰己隨塵土莫放酒
行疎清漏短涼蟾當午也全勝白衣未至獨醒凝竚
　(只後起句是換頭餘俱同前叚此詞完整可從查夢/窗此調汲古刻本止一百字今查脱誤處甚多賴有)
　(此篇作証知龍山㑹非一/百字耳吳詞錄後備考)
　(石徑幽雲冷步帳深深艶錦青紅亞小橋和夢醒環/珮杳烟水茫茫城下何處不秋隂問誰借東風艶冶)
　(最嬌嬈愁侵醉霜泪灑紅綃沈揺落翠莽平沙挽斜/陽駐短亭車馬曉粧羞未墮  恨起金谷魂飛深夜)
　(驚雁落清歌酹花􁧠船快瀉去來捨月向井梧梢上/挂)
　(首句不起韻是有此體非誤也杳字誤刻香字愁侵/句綃字作結大誤或綃字是帕字之訛或是灑字為)
　(煞而上下顛倒耳挽斜陽句比前重上句少一字駐/字領句亦與前異此或換頭處另體如此酹花句即)
　(前段問誰句不應作六字是酹花下少一字矣去來/捨文理不明必誤尾句七字亦比前少一字此亦或)
　(另體總論之是有/訛脱不可從也)
　　澡蘭香(一百三字/)　　　　　　　吳文英
盤絲繫腕巧篆垂簮玉隱紺紗睡覺銀瓶露井彩箑雲
牕往事少年依約為當時曾寫榴裙傷心紅綃褪蕚黍
夢光隂漸老汀洲烟蒻　莫唱江南古調怨抑難招楚
江沉魄薰風燕乳暗雨梅黄午鏡澡蘭簾幙念秦樓也
擬人歸應剪菖蒲自酌但悵望一縷新蟾隨人天角
　(銀瓶至褪蕚與後薰風至自酌同心字若照後剪字/可用仄聲且順妥和協然因無他首可証未敢旁註)
　(黍夢下十字圖譜作上六下四誤然魄字非韻惟落/魄之魄可作託音未便取叶此韻  夢窗或必有所)
　(據/耳)
　
　
　
　
　
　
　
　
　詞律巻十七
欽定四庫全書
　詞律巻十八
　　　　　　　　　　　　　　宜興萬樹撰
　　喜朝天(一百二字/)　　　　　　　晁補之
衆芳殘海棠正輕盈綠鬢朱顔碎錦繁繡更柔柯映碧
纎搊勻殷誰與將紅間白采薰籠仙衣覆斑爛如有意
濃粧淡抹斜倚闌干　妖嬈向晚春後慣困欹晴景愁
怕朝寒縱有狂雨便離披□損不奈幽閒素□來禽總
俗謾遮映終羞格疎頑誰來顧斜風教舞月下庭間
　(此調他無可証然據鄙意揣之乃披字素字下各落/一字蓋綠髩下與後愁怕下俱同也碎錦繁繡用仄)
　(仄平仄而縱有狂雨有字恰與錦字合也更柔柯二/句九字對後便離披二句則豈非披字下少一字乎)
　(況離披損不成語必是滴損或折損也誰與句六字/素來禽句五字必素字下落一奈字葢此詞咏海棠)
　(故以素奈來禽兩種花為比云此兩花相較但見其/俗即共相遮映而此兩花之體格終覺疎頑可羞耳)
　(終羞格疎顔恰對前仙衣覆斑斕同是平平仄平平/豈非前後如一乎至兩結各三句尤合矣故敢入二)
　(□于字間此但據理論斷/未知識者宜見俞否也)
　　竹馬兒(一百三字/)　(兒一作子/)　　葉夢得
與君記平山堂前細栁幾回同挽又征帆夜落危檻依
舊遙臨雲巘自笑來往匆匆朱顔漸改故人俱遠横笛
想遺聲但寒松千丈傾崖蒼蘚　世事終何已田隂縱
在歲隂仍晚稽康老來尤嬾只要蓴羮菰飯却欲便買
茆廬短蓬輕檝尊酒猶能辦君能過我水雲聊為伴
　(柳詞起句云登孤壘荒涼危亭曠望圖譜以為上五/下四而此篇平山堂前四字相連但寒松九字栁云)
　(指神京非霧非烟深處應作上三下六而此篇該上/五下四二處想皆不拘檻字栁作平恐是欄字之訛)
　(尾句栁云又逐殘陽去比此尾較順或曰此尾是雲/水誤倒水雲或曰栁用逐字亦是以入作平未敢臆)
　(斷作者依栁仍用入聲可也若細又夜漸故縱歲便/畵等字須用去聲栁詞正同譜不足據至云幾回可)
　(平仄自笑却欲可平平稽康/可仄仄則改得愈為無謂)
　　征部樂(一百三字/)　　　　　　　栁　永
雅歡幽㑹良夜可惜虚抛擲追念狂蹤舊跡長秪恁愁
悶朝夕慿誰去花街覔細説與此中端的道向我轉覺
厭厭夢役勞魂苦相憶　須知最有風前月下心事始
終難得但願我蟲蟲心下把人看待長似初相識況逢
春色便是有舉場消息待這回好好憐伊更不輕折
　(或曰惜字是起韻非也勞魂/當作魂勞不然上是役夢)
　　湘江静(一百三字/)　　　　　　　史達祖
暮草堆青雲浸浦記匆匆倦篙曾駐漁榔四起沙鷗未
落怕愁沾詩句碧袖一聲歌石城怨西風隨去滄波蕩
晚菰蒲弄秋還重到斷魂處　酒易醒思正苦想空山
桂香懸樹三年夢冷孤吟意短屢烟鐘津鼓屐齒厭登
臨移橙後幾番涼雨潘郎漸老風流頓減閒居未賦
　(記匆匆至蕩晚與後想空山至漸老同圖譜于此調/只改得二十一字可云善矣只漁榔二句三年二句)
　(皆平平仄仄何後則免改而前以漁沙二字為可仄/四字為可平耶重改仄猶可斷豈可改平至怕字屢)
　(字領句其下四字為平平平仄圖譜欲讀作五言/詩句故于愁烟二字改作可平便使此句不響矣)
　　雙聲子(一百三字/)　　　　　　　栁　永
晚天蕭索斷蓬蹤跡椉興蘭棹東遊三吳風景姑蘓臺
榭牢落暮靄初收夫差舊國香徑沒徒有荒丘繁華處
悄無覩惟聞麋鹿呦呦　想當年空運籌決戰圖王取
霸無休江山如画雲濤烟浪翻輸范蠡扁舟驗前經舊
史嗟謾載當日風流斜陽暮草茫茫盡成萬古遺愁
　(後起或讀作三字兩句是以籌字似叶韻也不知此/句該在決戰住句蓋後段之圖王至風流即與前段)
　(之乘興至荒丘相同況圖王句連上決戰二字文義/亦不妥也覩字上疑有落字驗前經句比前多一驗)
　(字或夫差上/缺一字耳)
　　惜餘歡(一百三字/)　　　　　　　黄庭堅
四時美景正年少賞心頻啟東閣芳酒載盈車喜朋侣
簮合杯觴交飛勸酬獻正酣飲醉主公陳榻坐來爭奈
玉山未頹興尋巫峽　歌闌旋燒絳蠟況漏轉銅壺烟
斷香鴨猶整醉中花借纎手重揷相將扶上金鞍腰褭
碾春焙願少延歡洽未須歸去重尋艶歌更留時霎
　(以閤合峽蠟同叶是江西音也正年少以下與後况/漏轉以下同啟侣未斷手艶等字仄聲不可依圖用)
　(平頻山歌闌烟纎等字平聲不可依圖作仄其餘亂/註亦皆不可從如玉山未頽正與重尋艶歌前後相)
　(對通篇照合甚是森然且别無他作相証何以見其/為可平可仄乎旋焙二字乃去聲讀作平亦誤況焙)
　(字對前飲字豈可作平至杯觴以下七字乃落去一/字兼有訛錯蓋此句即對後段相將以下八字該每)
　(句四字愚謂必係飛觴交勸為一句□杯酬獻為一/句或杯觴飛勸交□酬獻□必是平聲字而刻本顛)
　(倒脱落也圖因之作七字句無論前後不侔而上四/字疊四平下三字勸酬獻更可笑谷老豈若是不通)
　(耶且因四平相疊岸然註杯觴二字為可仄則更竒/矣醉主公陳榻亦差愚謂公字是人字之訛蓋以主)
　(人比陳蕃耳若主公陳榻則除非/戯場上有主公之稱豈非笑語)
　　春雲怨(一百三字/)　　　　　　　馮偉壽
春風惡劣把數枝香錦和鶯吹折雨重栁腰嬌困燕子
欲扶扶不得軟日烘烟乾風收霧芍藥荼䕷弄顔色簾
幙輕隂圖書清潤日永篆香絶　盈盈笑靨宫黄額試
紅鸞小扇丁香雙結團鳳眉心倩郎貼教洗金罍共看
西堂醉花新月曲水成空麗人何處往事暮雲萬葉
　(此係雲月自度曲平仄當依之弄顔色篆香絶倩郎/貼皆用去平入此一調之音響所闗也圖譜隨意亂)
　(註至以日永句謂可用平仄平平仄共看二句共醉/謂可平西新謂可仄往事句往暮萬謂俱可平按雨)
　(重下十三字譜作兩四一五選聲仍之余謂嬌困不/對兩重且困字去聲不響只作燕子欲扶有理有致)
　　還京樂(一百三字/)　　　　　　　方千里
歲華慣毎到和風麗日歡再理為妙歌新調粲然一曲
千金輕費記夜闌沉醉更衣換酒珠璣委悵画燭搖影
易積銀盤紅泪　向笙歌底問何人能道平生聚合歡
娛離别興味誰憐露浥烟籠盡栽培艶桃穠李謾縈牽
空坐隔千山情遙萬水縱有丹青筆應難摹畵顦顇
　(再字畵燭畵字積字夢窗用平桃字夢窗作翳雖或/不拘然千里和美成則兩首如一也悵畵燭以下周)
　(作任去遠中有萬㸃相思清泪當于㸃字為豆此篇/則搖影易積四字不可相連藎搖屬燭積屬泪也吳)
　(作風吹遠河漢去槎天風吹冷則/用周句法想一氣貫下分豆不拘)
　　雨霖鈴(一百三字/)　　　　　　　黄　裳
天南遊客甚而今却送君南國西風萬里無限吟蟬暗
續離情如織秣馬脂車去即去多少人惜望百里烟慘
雲山送兩城愁作行色　飛帆過浙西封域到秋深且
艤荷花澤就船買得鱸鱖新榖破雪堆香粒此興誰同
須記東秦有客相憶願聽了一闋歌聲醉倒􁨣今日
　(此係詞綜所載與屯田曉風殘月詞相符只君字栁/用雨字或可不拘不如依栁為是而飛帆句栁云多)
　(情自古傷離别如七言詩句此則上三下四不同自/應從栁詞所以取此者欲廣見聞也甚而今八字栁)
　(云對長亭晚驟雨初歇是晚字斷句此應於今字作/豆藎此八字總一氣亦于却字借豆耳秣馬以下十)
　(一字栁云執手相看泪眼竟無語凝咽譜分上作六/字句下作五字句大差而語凝二字註可用平仄送)
　(兩城句栁云暮靄沉沉楚天濶註可用平平仄仄平/平仄鱸字註可仄須記下八字栁云應是良辰好景)
　(處設註謂良辰好景/可用仄仄平平更差)
　　眉嫵(一百三字/)　(又名百宜嬌/)　　王沂孫
漸新痕懸栁澹影穿花依約破初暝便有團圓意深深
拜相逄誰在香徑画眉未穩料素娥猶帶離恨最堪愛
一曲銀鈎小寳簾挂秋冷　千古盈虧休問嘆謾磨玉
斧難補金鏡太液池猶在凄涼處何人重賦清景故山
夜永試待他窺戸端正看雲外山河還老桂花舊影
　(便有至離恨與後太液至端正同畵眉未穩故山夜/永用去平去上真名筆也觀石帚翠尊共欵亂紅萬)
　(㸃可見圖譜奈何以意竄定乎其餘破在帶挂補賦/戸等字俱用仄是定格石帚後起云無限風流疎散)
　(譜因註二字叶韻起觀此篇則知非叶也此按石帚/于前尾五字云愛良夜微煖是上一下四  則上二)
　(下三句法各異又石帚後結云又爭似相攜乘一舸/鎮長見乘一舸下與此篇不同想亦可如此然石帚)
　(在前定宜從之此所以載碧山此篇者正欲人兩相/對勘以見用字之法也愚又疑此或是還老桂舊花)
　(影于桂字豆本與姜同而誤以桂花連寫耳百按此/調俱作百宜嬌不知百宜嬌另有一體係一  五字)
　　情久長(一百三字/)　(或作情長久/)　吕渭老
鎖牕夜永無聊盡作傷心句甚近日帶紅移眼梨臉擇
雨春心償未足怎忍聽啼血催歸杜宇暮帆挂沉沉暝
色衮衮長江流不盡來無據　㸃檢風光歲月今如許
趂此際浦花汀草一棹東去雲牕□霧閣洞天曉同作
烟霞伴侣算誰見梅簾醉夢栁陌晴遊應未許春知處
　(盡作至擇雨與後歲月至東去同怎忍聽以下與後/洞天曉以下同只雲窗霧閣一句四字與春心償未)
　(足五字異是必雲窗句下缺一字故以□補之擇字/必係揮字之訛此調止聖求二首平仄相同不可亂)
　(改其第二首于棹字作平必係誤刻此字對上臉字/也至梨臉句作天外飄逐其通篇用里睡等韻逐字)
　(失叶亦必誤刻或是/飄逐天外倒寫耳)
　　迎新春(一百四字/)　　　　　　　栁　永
嶰管變青律帝里陽和新布晴景回輕煦慶喜節當三
五列華燈千門萬戸遍九陌羅綺香風微度十里燃絳
樹鰲山聳喧喧簫鼓漸天如水素月當午香徑裏絶纓
擲果無數更闌燭影花隂下少年人往往竒遇太平時
朝野多歡民康阜堪隨分良聚對此争忍獨醒歸去
　(按此調必係雙疊或當于簫鼓下分段或曰漸天如/水二句似對此争忍一句恐于當午下分段總無他)
　(詞可証難/以臆斷也)
　　合歡帶(一百四字/)　　　　　　　杜安世
樓臺高下玲瓏鬭芳樹綠隂濃芍藥孤栖香艶晚見櫻
桃萬顆初紅巢喧乳燕珠簾鏤曵滿戸香風罩紗幃象
牀屏枕晝眠才似䑃朧　起來無語更兼慵念分明事
成空被你厭厭牽繫我怪纎腰繡帶寛鬆春來早是分
飛兩處長恨西東到如今扇移明月簟鋪寒浪與誰同
　(鬬芳樹至屏枕與後念分明至明月同然觀前結與/後載栁詞恐尾句誤多與字也分明明字疑誤此字)
　(即前段樹字恐原係分手分袂分/别之類耳此篇調明字穩可學)
　　又一體(一百五字/)　　　　　　　栁　永
身材兒早是妖嬈算舉措實難描一箇肌膚渾似玉更
都來占了千嬌妍歌艶舞鶯慚巧舌栁妒纎腰自相逢
便覺韓娥價減飛燕聲銷　桃花零落溪水潺湲重尋
仙徑非遙莫道千金酬一笑便明珠萬斛須邀檀郎幸
有凌雲詞賦擲果風標況當年便好相攜鳳樓深處吹
簫
　(首句比前調多一字自相逢下前詞一四一六此一/六一四後起兩四一六亦與前異後結與前調之前)
　(結同而便好相攜/四字平仄亦異)
　　月中桂(一百四字/)　　　　　　　趙彦瑞
露醑無情送長歌未終己醉離别何如暮雨釀一襟涼
潤來留佳客好山侵座碧勝昨夜疎星淡月君欲翩然
去人間底許員嶠問帆席　詩情病非疇昔賴親朋對
影且慰良夕風流雨散定幾回腸斷能禁頭白為君煩
素手薦碧藕輕絲細雪去去江南路猶應水雲秋共色
　(已醉至然去與後且慰至南路同長歌未終用平平/去平己醉句且慰句用仄仄平仄問帆席用去平仄)
　(皆不可擅改暮字雨散雨字皆仄淡細皆去妙送釀/勝賴定薦等為領句字尤須去聲影字不可用去)
　　陽春(一百四字/)　(或加曲字/)　　　楊旡咎
蕙風輕鶯語巧應喜乍離幽谷飛過北牕前迎清曉麗
日明透翠幃縠篆臺芬馥初睡起横斜簮玉因甚自覺
腰肢瘦新來又寛裙幅　對清鏡無心欣梳裹誰問着
餘酲帶宿尋思前懽往事似驚回好夢難續花亭徧倚
檻曲厭滿眼争春凡木儘顦顇過了清明候愁紅慘綠
　(按此調與梅溪杏花烟一首同只因甚二句上七下/六史云還是寳絡雕鞍被鶯聲喚來香陌乃上六下)
　(七無他作可証作者隨所擇從之可也至其平仄處/與史皆合如麗日明透史云舊火銷處圖譜乃謂可)
　(用平仄仄平對清鏡句史云記飛蓋西園寒猶疑圖/謂飛西猶三字可仄又謂思字回字可仄夢字并厭)
　(滿過了慘字俱可平不知何據徧倚檻曲四仄史云/故里信息亦改信字可平皆出自新裁者儘顦顇句)
　(八字愁紅句四字無可疑也史云奈芳草正鎖江南/夢春衫怨碧上云故里信息俱無故此句言江南之)
　(夢亦被芳草鎖住耳圖乃讀作上七字下五字夢春/衫如何解  按麗日句史云舊火銷處近寒食愚謂)
　(火字與此篇日字恐是作平高明者試/于口中調之以為何如欣字應是忺字)
　　綺羅香(一百四字/)　　　　　　　張　翥
燕子梁深秋千院冷半溼垂陽烟縷怯試春衫長恨踏
青期阻梅子後餘潤留寒藕花外嫩涼鎖暑漸驚他秋
老梧桐蕭蕭金井斷蛩暮　薰篝須待被暖催雪新詞
未穩重尋笙譜水閣雲牕總是慣曾經處曾信有客裏
關河又怎禁夜深風雨一聲聲滴在疎篷做成情味苦
　(怯試至梧桐與後水閣至疎篷同催雪句六字舊刻/梅溪做冷欺花一首此句作還被春潮急蓋急字上)
　(落一晚字也歴查他家俱作六字可証後起六字須/用三平三仄間有用平平仄平平仄者十中之一耳)
　(前結金井斷蛩暮必用平仄仄平仄後尾味苦二字/必用去上聲更有細處如秋千院冷新詞未穩則用)
　(平平仄仄垂楊烟縷重尋笙譜則用平平平仄踏青/期阻嫩涼銷暑慣曾經處夜深風雨則用仄平平仄)
　(此則詞中用字關鍵處如謂鄙言為鑿請騐諸古人/名詞可也  按前結句後起句後結二句俱與齊天)
　(樂平仄脗合不可為譜註淆惑情/味二字必須相連説見齊天樂下)
　　霜花腴(一百四字/)　　　　　　　吳文英
翠微路窄醉晚風慿誰為整欹冠霜飽花腴燭銷人瘦
秋光做也都難病懐彊寛恨雁聲偏落歌前記年時舊
宿淒涼暮烟秋雨野橋寒　妝壓髩英争艶度清商一
曲暗墜金蟬芳節多隂蘭情稀㑹晴暉稱拂吟牋更移
画船引珮環邀下嬋娟算明朝未了重陽紫萸應耐看
　(霜飽至淒涼與後芳節至重陽同病懷句更移句用/仄平仄平圖以懐字可仄悞也至認烟字為叶而以)
　(記年時舊宿為五字句淒涼暮烟為四字句尤誤晚/風慿圖謂可平仄仄猶可若雁字珮字改平而偏字)
　(改仄則此二句失調矣此腔是夢窗/自製惟有此曲何所見為可改乎)
　　西湖月(一百四字/)　　　　　　　黄子行
初弦月挂林梢又一度西園探梅消息粉牆朱戸苔枝
露蕋淡勻輕飾玉兒應有恨為悵望東昏相記憶便解
珮飛入雲階長伴此花傾國　還嗟瘦損幽人記立馬
攀條倚欄横笛少年風味拈花弄蕋愛香憐色揚州何
遜在試㸃染吟牋留醉墨謾贏得疎影寒牕夜深孤寂
　(此調二首黄註自度商調查他家别無同作者其平/仄二首如一自當恪守不可亂填别一首謾贏得句)
　(刻本作消瘦沈約詩腰乃消瘦上落了一字故圖譜/收作一百三字誤也況此詞兩段字句相同只前結)
　(六字後結四字比前少長伴二字耳前起句六字即/同後起句六字圖譜見其别作云湖光冷浸玻瓈蕩)
　(一餉薰風小舟如葉竟不及觀其此篇而遽錄之遂/以蕩字連上讀不知此蕩字蓋指下小舟非指上湖)
　(光有何難明處乎豈此篇亦可讀作初弦月挂林梢/又乎其别作之後段又註六字何不亦讀作殢人小)
　(摘墻榴為乎異哉異哉譜圖等書毎遇四字槩作平/平仄仄與仄仄平平不知此中正有大分别處如此)
　(篇探梅句倚欄句是仄平平仄此是上三句住語其/下三句亦俱四字而第一句用仄平平仄第二句必)
　(須用平平仄仄第三句則仍用仄平平仄抑揚頓挫/方為有調此是詞中深微處而亦是詞中明顯處須)
　(悟此理便可操鑰以開各調之關鎖矣彼亂填亂註/者豈解此哉如圖譜所收此調即黄子行首作其餘)
　(字字相同不必言矣所謂四字三句者前云藕花十/  丈雲梳霧洗翠嬌紅怯後云舊遊如夢新愁似織)
　(泪珠盈睫豈不與此篇一轍故不憚/饒舌而詳錄之以証鄙言之不妄云)
　　綺寮怨(一百四字/)　　　　　　　周邦彦
上馬人扶殘醉曉風吹未醒映水曲翠瓦朱簷垂楊裏
乍見津亭當時曾題敗壁蛛絲罩淡墨苔暈青念厺來
歲月如流徘徊久嘆息愁思盈　去去倦尋路程江陵
舊事何曾再問楊瓊舊曲淒清斂愁黛與誰聽樽前故
人如在想念我最關情何須渭城歌聲未盡處先泪零
　(查宋詞止此一首無可據正元人王學文有一詞字/句與此俱同只平仄稍異今取註于旁學文首次句)
　(云忽忽東風又老冷雲吹晚隂圖譜以忽忽東風為/首句又老冷雲為次句起韻吹晚隂為三句叶韻竒)
　(乎不竒其詞所用韻乃隂林禁深尋臨沉心吟音皆/十二侵閉口字豈起韻用一雲字况又老冷雲如何)
　(解乎當時二句學文云江南庾郎憔悴睡未醒病酒/愁怎禁本上六下八圖以江南庾郎為一句憔悴睡)
　(未醒為一句病酒愁怎禁為一句又讀庾平聲遂以/江南庾郎四字疊平竟註江南二字可仄又以憔可)
　(仄酒可平竒乎不竒斂愁黛六字總讀作一句故于/黛字云可平而其餘之亂圖者更不可勝舉矣竒乎)
　(不/竒)
　　送入我門來(一百四字/)　　　　　胡浩然
荼壘安扉靈馗挂戸神儺烈竹轟䨓動念流光四序式
週回須知今歲今宵盡似頓覺明年明日催向今夕是
處迎春送臘羅綺筵開　今古徧同此夜賢愚共添一
歲貴賤仍偕互祝遐齡山海固難催石崇富貴籛鏗壽
更潘岳儀容子建才仗東風盡力一齊吹送入此門來
　(動念以下與後互祝以下同向今夕句五字即同後/仗東風句夕字入作平譜圖不識以向今夕分句謂)
　(可作平仄仄是字翻作可平竟與後全異矣明日明/字妙後子字上聲亦可大約調中此等句此一字得)
　(平為佳用去聲便下乘矣下按詞統載此調七十八/字一體前段無向今夕以  後段無仗東風以下各)
　(十三字乃明人吳鼎芳作不知其何所本歴查唐宋/金元皆無此體不足為法選聲收之又誤刻吳鼎南)
　(恐人不知其為明人而學之/轉謂本譜失載故備註于此)
　　憶瑤姬(一百四字/)　　　　　　　蔡　伸
微雨初晴洗瑤空萬里月挂冰輪廣寒宫闕□望素娥
縹緲丹桂亭亭金盤露冷玉樹風輕□覺秋思清念厺
年曾共吹簫侣同賞蓬瀛　奈此夜旅泊江城謾花光
眩目綠酒如澠幽懐終有恨恨綺牕清影虚照娉婷藍
橋杳楚館雲深擬慿歸夢去彊就枕無奈孤衾夢易驚
　(此調有訛缺觀其前後則洗瑤空至風輕與謾花光/至雲深相合但藍橋下落一字耳  覺下與擬慿下)
　(未知/確否)
　　又一體(一百九字/)　　　　　　　史達祖
嬌月籠烟下楚領香分兩朶湘雲花房漸宻時弄杏牋
初㑹歌裏慇勤沉沉夜久西牕屢隔蘭燈幔影昏自綵
鸞飛入芳巢繡屏羅薦粉光新　十年未始輕分念此
飛花可憐柔脆銷春空餘雙泪眼到舊家時郎謾染愁
巾袖止説道凌虚一夜相思玉様人但起來梅發牕前
哽咽疑是君
　(此與前調甚異亦有訛缺姑為句豆未必果然也起/二句彷彿與前同花房句時字宜仄或花房時漸宻)
　(而誤倒也沉沉以下與前詞全異至後段空餘雙泪/眼之下竟不可讀愚謂可憐句對前香分句空餘句)
　(對前花房句郎字乃是節字到舊家時節五字對前/弄杏句五字其下漫染愁巾四字對前歌裏慇勤四)
　(字則與蔡詞之望素娥九字恨綺牕九字合矣袖止/二字係訛字此六字乃對前沉沉六字而一夜句七)
　(字對前段屢隔句七字亦相合矣但起來七/字亦對前段自綵鸞七字哽咽句則尾也)
　　永遇樂(一百四字/)　(又名消息/)　　趙師使
日麗風暄暗催春去春尚留戀香褪花梢苔侵栁徑宻
幄清隂展海棠零亂梨花淡泞初聽閙空鶯燕有輕盈
妍姿靚態緩步䦘風仙苑　綠叢紅蕚芳鮮柔媚約畧
試粧深淺細葉來禽長梢戯蝶簇簇枝頭見酡顔鬒髮
春愁無力困倚画屏嬌軟只應怕風欺雨恨落紅萬㸃
　(香褪至靚態與後細葉至雨恨同尚字多用仄聲用/平者十中二三而已步字可平風字可仄不拘尾句)
　(仄平仄仄是定格舊詞無不同者萬㸃去上猶妙若/譜所收淡烟細雨正是名詞妙處而註作可用平平)
　(平仄不知何解正如一絶色美人乃必欲矐其目髠/其鬟而以之示人曰此美人也有是理哉  竹山于)
　(隂字用逝字頭字用幾字兩五字句俱拗查趙以夫/亦用㸃字萬字想有此體也耆卿二首于梨花淡泞)
　(句皆作平仄平平後起第二句皆作六字第三句皆/作四字而鮮字作仄媚字作平它顔三句一首作藩)
　(侯瞻望彤庭親攜僚吏竟歌元首是一六二四一首/于春愁無力作槐府登賢與此篇異因他家無此不)
　(必從之故不另列知晁旡咎題名消息註云自過腔/即越調永遇樂故  入某調即異其腔因即異其名)
　(如白石之湘月即念奴嬌而/腔自不同此理今不傳矣)
　　又一體(一百四字/)　　　　　　　陳元平
玉腕籠寒翠欄凭曉鶯調新簧暗水穿苔遊絲度栁人
静芳晝長雲南歸雁樓西飛燕去來慣認炎涼王孫遠
青青草色幾回望斷柔腸　薔薇舊約樽前一笑等閒
辜負年光鬭草庭空抛梭架冷簾外風絮香傷春情緒
惜花時候日斜尚未成妝聞嬉笑誰家女伴又還採桑
　(用平韻與前調異觀此篇晝字絮字仄/聲可知前調竹山以夫用仄字非拗矣)
　　拜星月慢(一百四字/)　(或無慢字/星或作新)　吳文英
絳雪生涼碧霞籠夜小立中庭蕪地昨夢西湖老扁舟
身世歎遊蕩暫賞吟花酌露樽俎冷玉紅香罍洗眼眩
意迷古陶州十里　翠參差淡月平芳砌甎花滉小浪
魚鱗起霧盎淺障青羅洗湘娥春膩蕩蘭烟麝馥濃侵
醉吹不散繡屋重門閉又怕便綠減西風泣秋檠燭外
　(作此調者甚少今按片玉夜色催更一首于暫賞至/罍洗云似覺瓊枝玉樹相倚暖日明霞光爛其本集)
　(原是十四字嘯餘及圖譜詞統詞綜諸書俱去相倚/二字論其順拗則去此二字便于讀便于填然查夢)
　(窗此篇及周草窗膩葉隂清一首俱作十四字惟詞/綜載元人彭泰翁一首云怕似流鶯歴歴惹得玉銷)
　(瓊碎止十二字但彭詞後于蕩蘭烟句少一字必係/殘闕且其尾句云月明天似水用五言詩句法與本)
　(調不合不足以為程式則其十二字者愈不足據矣/蓋美成詞意以似覺二字領起下二句彷彿相對言)
　(相遇之人如瓊玉之潤如日霞之光故言似覺也夢/窗亦以暫賞二字領起樽俎正與罍洗相對洗亦是)
　(酒器故言暫賞也相倚二字正用蒹葭倚玉故事今/若去此二字則此篇亦可去樽俎二字矣豈得謂全)
　(調哉至草窗詞云想人在絮幕香塵凝望誤認幾許/烟檣風幔想人在即此嘆遊蕩三字其下于凝望分)
　(斷而誤認以下為一句比周句法各異或可不拘然/其字數平仄則未有異耳  此詞用五字句者四皆)
　(須上一下四不可上二下三且皆是仄平平平仄愚/疑此五字四句當分四段首于老扁舟身世住次為)
　(換頭于古陶洲十里住蓋不惟結句相同而并上四/字句且并上六字句亦皆相似也三段于洗湘娥春)
　(膩住後為末段蓋翠參差八字句與蕩蘭烟八字同/甎花滉八字句與吹不散八字同只又怕句比霧盎)
　(句多一字耳平又按四八字句亦有别翠參差與蕩/蘭烟是仄平  甎花滉與吹不散是平平仄但草窗)
　(于甎花滉作砑箋紅不如周吳紀律也醉字本集作/酒此字該叶韻今改正舊譜註末句于西風泣處分)
　(作八字而尾作四字大謬一圖譜收美成拜星月又/收草窗拜星月慢調竟未  校對何怪其句字之各)
　(亂/乎)
　　向湖邊(一百四字/)　　　　　　　江　緯
退處鄉關幽棲林藪舍宇苐須茅蓋翠巘清泉啟軒牕
遙對遇等閒鄰里過從親朋臨顧草草便成歡㑹䇿杖
攜壺向湖邊栁外　旋買溪魚便砍銀絲鱠誰復欲痛
飲如長鯨吞海共惜醺酣恐歡娛難再矧清風明月非
錢買休追念金馬玉堂心膽碎且鬭尊前有阿誰身在
　(只此一首平仄宜遵似或謂此調畧似/剪牡丹非也余謂酷  前拜星月慢)
　　瀟湘逢故人慢(一百四字/)　　　　王安禮
薰風微動方榴花弄色萱草成窩翠帷敞輕羅試冰簟
初展幾尺湘波疎檐廣厦稱瀟湘一枕南柯引多少夢
魂歸緒洞庭雨棹烟簑　驚回處閒晝永更時時燕雛
鶯友相過正綠影婆娑況庭有幽花池有新荷青梅煑
酒幸隨分贏取高歌功名事到頭終在歲華忍負清和
　(翠帷敞下與後正綠影下同帷字平綠字仄似不合/不知此句在三字畧豆其第二字平仄可不拘況綠)
　(字入可作平或曰帷字是帳字之訛亦未可知也若/圖譜云可作平平仄仄平則無此理也此調凡叶韻)
　(句俱平平住豈有忽揷一仄平住者乎此亦理之最/淺近者展字亦以上作平歌者不干此字住拍故不)
　(拘耳鬼按詞統載王秋英一首用仄韻另為一體因/是女  所作又明時小説故不敢收列而附載其詞)
　(于註云暮見嫩栁拖烟嬌花帶霧頃刻間風雨把堂/春光將)
　(上深思閨中遺事鑚火留餳都付却落花飛絮又何/心挈罍提壺鬭草踏青盈路  子規啼蝴蝶舞遍南)
　(北山頭紙灰綠醑奠一丘黄土嘆海角飄零湘隂凄/楚無主泉扃也能得有情雞黍畵角聲吹落梅花又)
　(帶離愁歸去有所本而愚偶未及見耳事字應用韻/調甚悠揚或)
　(此借叶也/)
　　春從天上來(一百四字/)　　　　　王　惲
羅綺深宫記紫袖雙垂當日昭容錦封香重彤管春融
帝座一㸃雲紅正臺門事簡更捷奏清晝相同聽鈞天
侍瀛池内宴長樂歌鍾　回頭五雲雙闕恍天上繁華
玉殿珠櫳白髮歸來昆明灰冷十年一夢無踪寫杜娘
哀怨和泪㸃彈與孤鴻淡長空看五陵何似無樹秋風
　(帝座下與後十年下同只後空字叶而前天字不叶/耳吳彦高作亦然年字若照前座字不宜作平或可)
　(通用吳作前用歌吹後用風雪能細心者亦以不用/平為佳也譜圖平仄不必言其所收吳詞于看五陵)
　(句本作對一軒涼月乃落一對字遂收此調為一百/三字竟不見吳詞前段此句云似林鶯嚦嚦有一似)
　(字/也)
　　花心動(一百四字/)　　　　　　　史達祖
風約簾波錦機寒難遮海棠烟雨夜酒未蘇春枕猶欹
曾是悞成歌舞半褰薇帳雲頭散奈愁味不隨香去儘
沈静文園更渇有人收否　嬾記温柔舊處偏只怕臨
風見他桃樹繡戸鎖塵錦瑟空絃無復画眉心緒待拈
銀管書春恨被雙燕替人言語意不盡垂楊幾千萬縷
　(未蘓鎖塵俱宜仄平譜圖註可平平大錯觀美成之/褪香鳳慵蘆川之乍閒未平竹山之貫簾叩冰惜香)
　(之乍濃繫心又一首半開繡裀竹屋之舊家勁松阮/氏之乍晴繡衾黄于行之乍零泪乾無不同者且俱)
　(用去聲尤妙豈得杜撰謂可平平耶垂楊幾千萬縷/亦宜平平仄平去上此乃定格上所引各家亦無不)
　(同者譜乃云可用仄平平仄平仄如念奴嬌尾句豈/非杜撰耶至沈天羽續集收風裏楊花一首謂是謝)
　(無逸所作查溪堂集内並無此詞余以為必非無逸/所作蓋于海字作高未字作懸更字作花鎖字作雙)
　(已皆失調而待拈句作猛期月滿㑹姮娥不知此句/即配前段半褰句乃㑹字用去娥字用平垂楊句作)
　(甚日于飛時節甚日二字用仄于飛二字用平全失/體格矣豈有無逸大名家而作此落腔詞乎且其語)
　(鄙陋不堪沈氏亟賞之并引惡濫可笑歪娼傖卒口/中之桂枝句以為嫓美何其村醜至此可為一嘆)
　(縷字誤刻/里今改正)
　　歸朝歡(一百四字/)　(又名菖蒲綠/)　張　先
聲轉轆轤聞露井曉引銀瓶牽素綆西園人語夜來風
叢英飄墮紅成逕寳猊烟未冷蓮臺香蠟殘痕凝等身
金誰能得意買此好風景　粉落輕粧紅玉瑩月枕横
釵雲墜領有情無物不雙栖文禽只合常交頸晝夜歡
豈定争如翻作春宵永日曈曨嬌柔嬾起簾壓捲花影
　(猊字平夜字仄此二字不拘如稼軒東坡前後俱平/耆卿則前仄後平馬莊父則前平後仄可通用也此)
　(調前後符合起二句第二字俱用仄三四兩句第二/字俱用平各家皆同只莊父于後起句用團團寳月)
　(慿纎手此乃誤筆必不可從或本是寳月團團慿素/手亦未可知斷無與前段首句兩様之理若譜註并)
　(首句亦改從團團句平仄則尤為無理矣好字捲字/間有作平者然不如仄聲起調子野用字緻宻自在)
　(蘓辛/上耳)
　　西河(一百四字/三疊)　(又名西湖/)　　　周邦彦
長安道瀟灑西風時起塵埃車馬晚游行㶚陵烟水亂
鴉棲鳥夕陽中參差霜樹相倚　到此際愁如葦冷落
關河千里追思唐漢昔繁華斷碣殘記未央宫闕己成
灰終南依舊濃翠　對此景無限愁思遶天涯秋蟾如
水轉使客情如醉想當時萬古雄名盡作往來人淒涼
事
　(清真集誤作兩段今分正際字偶合非叶觀各家可/知此體他無作者  按如葦當作似葦此字各家皆)
　(作仄況後如水如醉二/句相承此不宜更複)
　　又一體(一百四字/)　　　　　　　王　彧
天下事問天怎忍如此陵圖誰把獻君王結愁未已少
豪氣概總成塵空餘白骨黄葦　千古恨吾老矣東遊
曾吊淮水繡春臺上一回登一回揾泪醉歸撫劒倚西
風江濤猶壯人意　只今袖手野色裏望長淮猶二千
里縱有英心誰寄近新來又報烽烟起絶域張騫歸來
未
　(首三字即起韻第三段起句上四下三及後結俱與/前詞不同而未已之未字揾字用去聲亦異  袖手)
　(野色裏五字疊仄且宜去上去去上方/佳不可不知張騫歸來四字疊平勿誤)
　　又一體(一百五字/)　　　　　　　吳文英
春乍霽清漣画舫融洩螺雲萬㸃暗凝秋黛蛾照水謾
將西子比西湖溪邊人更多麗　步危徑攀艶蕋掬霞
到手紅碎青蛇細折小迴廊去天半咫画欄入暮起東
風棋聲吹下人世　海棠藉雨半繡地殘寒褪初卸羅
綺除酒消春何計向沙頭更續斜陽一醉雙玉盃和流
光洗
　(向沙頭句比前詞多一字美成千里皆用此體照半/亦如前詞用去聲其餘乍畵舫萬黛謾更步徑艶細)
　(去畵暮下藉半繡卸向更諸去聲俱與周方張無異/圖譜亂註謬矣又謂步危徑二句是六字句攀字光)
　(字可仄俱背謬之甚且以前二段合而為一尤未體/察也  按稼軒西江水一首俱與前長安道一調同)
　(只後結用此篇體但于醉字不叶韻步危徑六字用/㑹君難别君易平仄稍異因註明不另錄又玉田一)
　(首于畵闌上多一字此段宜同首段不應多一字故/本譜不收一百六字體其原刻題作西河圖譜另收)
　(西湖一調誤且螺雲下十一字本上七下四玉田云/閙紅深處小秦筝斷橋夜飲是也圖譜分作上四下)
　(七青蛇下十一字亦上七下四與前段同美成云空/餘舊跡鬱蒼蒼霧沉半壘是也圖譜亦分作上四下)
　(七真顛倒錯亂可嘆也後結云且脱巾露髪飄然乗/興一葉愁香天風冷興字乃叶韻正與吳詞醉字同)
　(尾句乃七字也以飄然乘興一葉為一句以尾為五/字尤誤  按此篇汲古刻于細折分斷咫作尺向作)
　(高俱誤/今改正)
　　百宜嬌(一百四字/)　　　　　　　吕渭老
隙月垂篦亂蛩催織秋晚嫩涼房戸燕拂簾旌鼠窺牕
網寂寂飛螢來去金鋪鎮掩謾記得花時南浦約重陽
萸糝菊英小樓遙夜歌舞　銀燭暗佳期細數簾幙漸
西風午牕秋雨葉底翻紅水面皺碧燈火裁縫砧杵登
髙望極正霧鎖官槐歸路定須將寳馬鈿車訪吹簫侣
　(燕拂至菊英與後葉底至鈿車同此按眉嫵亦作百/宜嬌實與此調全異不可混也    調微似氐州第)
　(一/)
　　夢横塘(一百五字/)　　　　　　　劉一止
浪痕經雨鬢影吹寒晚來無限蕭瑟野色分橋剪不斷
前溪風物船繫朱藤路迷烟寺遠鷗浮沒聽疎鐘斷鼔
似近還遙驚心事傷羇客　新醅旋壓鵞黄􁀙清愁在
眼酒病縈骨繡閣嬌慵争解説短封傳憶念誰伴塗妝
綰䯻嚼蕋吹花弄秋色恨對南雲此時淒斷有何人知
得
　(平仄宜悉依之病/字不可從譜作平)
　　尉遲杯(一百五字/)　　　　　　　吳文英
垂楊逕洞鑰啟時遣流鶯迎涓涓暗谷流紅應有緗桃
千頃臨池笑靨春色滿桐華弄粧影記年時試酒湖隂
褪花曾采新杏　蛛牕繡網𤣥經纔石研開奩雨潤雲
凝小小蓬萊香一掬愁不到朱嬌翠靚清樽伴人間永
日斷琴和棊聲竹露冷笑從前醉卧紅塵不知仙在人
境
　(臨池以下與後人間以下同此篇比片玉隋堤路一/首平仄相合只時字作宻窗字作念石字作隈耳其)
　(餘旁註者則依詞綜所載元人尹公遠詞也六纔石/研九字周云長偎傍疎林小檻歡聚上三下  此是)
　(一氣分豆不拘圖譜將此調改/圖三十七字幾不似尉遲杯矣)
　　又一體(一百五字/)　　　　　　　無名氏
歲云暮嘆光隂冉冉能幾許江梅尚怯餘寒長安信音
猶阻東風無據凭欄久欲去還凝竚憶溪邊月夜徘徊
暗香疎影庭戸　朝來凍解霜消南枝上香英數㸃微
露把酒看花無言有泪還是那時情緒花依舊晨粧何
處謾贏得花前愁千縷儘髙樓画角頻吹任教紛紛飛
素
　(此篇與樂章寵嘉麗一首平仄同但前結栁用自有/憐才深意與此平仄不同然此句當如念奴嬌之結)
　(此篇是也栁詞恐是憐才自有深意霜消二字栁用/鴛被似叶韻者或云被字係衾字之訛原與此無異)
　(也其與前調異處首一字用仄據字叶韻還字平把/酒下四字兩句還是句止六字花依舊句叶韻此數)
　(處不同另一體也教字栁/用肻字自不宜用平聲)
　　又一體(一百六字/)　　　　　　　晁補之
去年時正愁絶過却紅杏飛沉吟杏子青時追悔負好
花枝今年又春到傍小闌日日數花期花有信人却無
慿故教芳意遲遲　及至待得融怡未攀條拈蕋又嘆
春歸怎得春如天不老更教花與月相隨都將命􁨣與
酬花似峴山落日客猶迷儘歸路拍手攔街笑人沉醉
如泥
　(用平韻句法與仄韻多同只/更教句對上如七言偶句)
　　秋霽(一百五字/)　(即春霽/)　　　　史達祖
江水蒼蒼望倦栁愁荷共感秋色廢閣先涼古簾空暮
雁程最嫌風力故園信息愛渠入眼南山碧念上國誰
是鱠鱸江漢未歸客　還又歲晚瘦骨臨風夜聞秋聲
吹動岑寂露蛩悲清燈冷屋翻書愁上髩毛白年少俊
遊渾斷得但可憐處無奈冉冉魂驚採香南浦剪梅烟
驛
　(此與草堂舊載胡浩然詞平仄如一而夢窗作亦同/甚矣古人守律之嚴也西麓一首國字失叶乃係誤)
　(刻此公精宻絶倫必不誤也又字亦誤作思乃是念/字之訛草窗一首于倦栁愁荷作芳園載酒恐是載)
　(酒芳園悞倒嫌字作舊字仄聲或不拘故園句宜仄/平去仄草窗故字作年誤又字作蛩聞字作眼可字)
　(作遊亦俱誤或係傳訛或係敗筆皆不可從作者但/守胡史吳足矣  按草堂收胡詞以此為春霽又收)
　(秋霽一調與此一字無殊甚為無謂且題下註陳後/主作怪甚陳後主于數百年前先為此調而字句多)
　(學浩然豈非竒事今查史陳周俱作秋霽故題名從/之譜圖以首句為七字念上國連誰是為一句俱竒)
　(至調中平仄除旁註外一字不可移/譜註乃無一字不可移尤竒之竒也)
　　曲玉管(一百五字/)　　　　　　　栁　永
隴首雲飛江邊日晚烟波滿目凭欄久一望關河蕭索
千里清秋忍凝眸杳杳神京盈盈仙子别來錦字終難
偶斷雁無慿苒苒飛下汀洲思悠悠　暗想當初有多
少幽歡佳㑹豈知聚散難期翻成雨恨雲愁阻追遊悔
登山臨水惹起平生心事一場銷黯永日無言却下層
樓
　(此調亦平仄通叶者思悠悠三字疑是/後疊起句因無他作可証依舊錄之)
　　泛清波摘遍(一百五字/)　　　　　晏幾道
催花雨小著栁風柔都是去年時候好露紅烟綠儘有
狂情鬭春早長安道秋千影裏絲管聲中誰放艶陽輕
過了倦客登臨暗惜光隂恨多少　楚天𣺌歸思正如
亂雲短夢未成芳草空把吳霜髩華自悲清曉帝城杳
雙鳳舊約漸虚孤鴻後期難到且趂朝花夜月翠樽頻
倒
　(此詞丰神婉約律度整齊作者何寥寥耶而各譜中/失收更不可解  愚按此調當是四段合成催花至)
　(春早為一段秋千至多少為二段而長安道三字乃/換頭語也只露紅句與倦客句平仄異耳楚天渺至)
　(清曉為三段帝城杳至末為四段此則字數俱齊者/華字照後月字宜仄恐是影字之訛抑或後月字是)
　(作平皆未可知然此等不歇拍處原不拘也如前露/紅倦客二句唱字皆平平帶過其勢趨向下句于鬭)
　(字恨字兩去聲着力縱激而以早字少字兩上聲收/之空把且趂二句亦然故後二段煞句亦皆用上聲)
　(而自字翠字先用去聲也管見如此知天下人莫不/以為迂且怪矣  前結句詞滙作暗惜花光飲恨多)
　(少甚無義理原疑其誤及查汲古刻小山詞又作暗/惜花光隂恨多少花光飲與花光隂皆不通因恍然)
　(悟後結又用花月則此花字乃誤/多而詞滙又因隂字訛作飲字耳)
　詞律巻十八
欽定四庫全書
　詞律巻十九
　　　　　　　　　　　　　　宜興萬樹撰
　　角招(一百六字/)　　　　　　　　趙以夫
曉寒薄苔枝上剪成萬㸃冰蕚暗香無處着立馬斷魂
晴雪籬落溪畧彴恨寄驛音書遼邈夢繞楊州東閣風
流舊日何郎想依然林壑　離索引杯自酌相看冷淡
一笑人如削水雲寒漠漠底處羣仙飛來霜鶴芳姿綽
約正月滿瑤臺珠箔徙倚闌干寂寞盡分付許多愁城頭角
　(暗香至東閣與後水雲至寂寞相合則溪畧彴句與/芳姿綽約正同尚應有一字况畧彴是小橋止加一)
　(溪字恐無此文情耳疎按趙作角招徵招二詞乃詠/梅雪正如白石暗香  影之意招字雖相同而徵招)
　(巳有小令類附故不便並列字圖譜全未玩味不知/薄字是起韻却將首句作六  而以蕚字為起韻是)
　(使此調失却一韻矣又不知邈字音莫本是叶韻正/與後箔字同因不註叶是使此調失二韻矣又不知)
　(徙倚句六字寞字本是叶韻正與前閣字同因讀作/七字連下盡字為一句是使此調失三韻矣趙虛齋)
　(何不幸哉雖然虚齋往矣其/不幸俱在後之信譜者矣)
　　解連環(一百六字/)　(又名望梅/)　　蔣　㨗
妒花風惡吹青隂漲却亂紅池閣駐媚景别有仙葩遍
瓊甃小臺翠油疎箔舊日天香記曽遶玉奴絃索自長
安路逺膩紫肥黄但譜東洛　天津霽虹似昨聽鵑聲
度月春又寥寞散艶魄飛入江南轉湖渺山茫夢境難
托萬疊花愁正困倚鈎䦨斜角待攜尊醉歌醉舞勸花
自落
　(吹青隂至絃索與後聽鵑聲至斜角同詞按片玉于/散艶魄句止作六字方千里楊補之和  亦同但此)
　(句正對前段駐媚景句宜用七字此調作者頗衆皆/用七字自當從其大同者故本譜不收一百五字非)
　(失考漏列也且多此一字填詞較便學者但作七字/無誤沈刻周詞加慢字是也小譜又境等字周方姜)
　(張翥等俱用仄聲竹屋逃禪多用平聲似應用仄為/有調後結兩醉字勸字自字俱用去聲是定格即髙)
　(楊亦守之矣譜乃無一字不註可平可仄安在其為/解連環也  按前結一五兩四各家皆同補之本和)
　(美成者美成云想移根換葉還是舊時手植紅藥補/之則云自無心彊陪醉笑負他滿庭花藥應于笑字)
　(分句或一氣貫下可以不拘然陪字平聲終覺不順/學者自有周方及他家典型在也  又按舊草堂載)
　(柳詞望梅一調查與解連環全同當時亦誤兩收猶/慶春澤之與髙陽臺也今錄于左覽者對勘當知之)
　(小望梅一百六字幕慘勁風朝冽信早柳偏永陽和/  寒時節正同雲                梅  占)
　(向日處凌晨數枝先發時有香來望明艶遥知非雪/展礲金嫩蕋弄粉素英旖旎清徹  仙姿更誰並列)
　(有幽光照水疎影籠月且大家留倚䦨干鬭綠醑飛/㸔錦箋吟閲桃李春花料比此芬芳俱别見和羹大)
　(用莫把翠條慢折同豈非與解連環一調後結雖于/句字平仄音響俱)
　(大用斷句然一氣不拘正如補之前尾用負他句六/字也想此調或可兩名或耆卿用前調作梅花詞題)
　(曰望梅因誤襲為調名故本譜不復叧收望梅調讀/按向來嘯餘圖譜等書于鬬緑醑九字俱將㸔字)
　(作去聲故以鬬綠醑三字為豆而下作六字句且因/㸔字差認并上飛字亦註可仄謂飛㸔六字可作仄)
　(仄平平仄仄訛錯相沿莫知訂正余謂㸔字平聲此/九字上五下四葢在梅花之下必宜詩酒故用綠醑)
　(錦箋飛字屬酒吟字屬詩㸔與閲則屬花言飛觴以/㸔花吟句以閲花也若作六字句則㸔閲二字複矣)
　(此兩句自相為對而以鬬字領起正應上大家二字/也且此調後段比前只換頭尾中皆相合前凌晨二)
　(字平則此飛㸔二字亦必平矣同人猶未深信余因/檢放翁集望梅詞出示之則此九字云奈囘盡鵬程)
　(鎩殘鸞翮正用儷語鵬程二字豈可連下/句于是此調始明而知向來徇譜之謬)
　　飛雪滿羣山(一百六字/)　(羣或作堆/)張　榘
愛日烘晴梅梢春動曉牕客夢方還江天萬里髙低烟
樹四望猶擁螺鬟是誰邀滕六釀薄暮同雲沍寒却元
來是鈴閣露薰俄忽老青山　都盡道年來須更好無
緣農事雨澀風懢鵞池夜半銜梅飛渡㸔樽爼折衝間
儘青油談笑瓊花露盃深量寬功名做了雲臺寫作圖
画㸔
　(江天至沍寒與後鵞池至量寬同㸔樽爼句三字一/豆與前四望句稍異然觀後蔡詞自宜從前段為是)
　(圖畫汲古誤刻畫圖題名本集作飛雪滿堆山然/查友古詞堆作羣調本相同而羣字較堆字為妥)
　　又一體(一百七字尋舊約/又名扁舟)　　　　蔡　伸
冰結金壺寒生羅幙夜䦨雪月侵門翠筠敲竹疎梅弄
影數聲雁過南雲酒醒欹粲枕愴猶有殘粧泪痕繡衾
孤擁餘香未減猶是那時薰　長記得扁舟尋舊約聽
小牕風雨燈火昏昏錦裀纔展瓊籖報曙寶釵又是輕
分黯然攜手處倚朱箔愁凝黛顰夢囘雲散山遙水逺
空斷魂
　(餘香句與前詞鈴閣句平仄異然前詞薰字或作黛/字則仍是仄聲或閣字作平用也蔡别作此句用塵)
　(生繡衾是依此詞為妥聽小窗句比前詞多一字此/篇全整可從前詞是誰邀儘青油二句以是字儘字)
　(領句故滕談二字用平此如五言詩句粲手二字用/仄此可不拘  又按蔡别作是猗字起韻後用時衣)
　(等叶而于殘粧泪痕作渾如夢裏是知裏字乃以上/聲叶平者又一平仄通用之調也殘粧句愁凝句俱)
　(用平平仄平末三字必用平仄平/不可誤此則圖譜俱不誤改可愛)
　　望海潮(一百七字/)　　　　　　　秦　觀
梅英疎淡冰澌溶洩東風暗換年華金谷俊遊銅駝巷
陌新晴細履平沙長記誤隨車正絮翻蜨舞芳思交加
柳下桃蹊亂分春色到人家　西園夜飲鳴笳有華燈
礙月飛蓋妨花蘭苑未空行人漸老重來事事堪嗟烟
暝酒旗斜但倚樓極目時見棲鴉無奈歸心暗隨流水
到天涯
　(金谷以下與後蘭苑以下同俊字未字用去聲是定/格歌至此要振得起用不得平聲觀自來宋金元名)
　(詞無不用去惟有石孝友一首用搖生二字乃是敗/筆其别作一首即用命薦二字矣奈何譜圖註可平)
　(耶其餘平仄除旁註外亦不可亂用逃禪集首句菊/暗荷枯用仄仄平平恐是荷枯菊暗之誤無此體也)
　　又一體(一百七字/)　　　　　　　秦　觀
秦峰蒼翠耶溪瀟灑千巖萬壑争流鴛瓦雉城譙門画
㦸蓬萊燕閣三休天際識歸舟汎五湖烟月西子同遊
茂草荒臺苧蘿村冷起閒愁　何人覽古凝眸悵朱顔
易失翠被難留梅市舊書蘭亭古墨依稀風韻生秋狂
客鑑湖頭有百年臺沼終日彝猶最好金龜換酒相與
醉滄洲
　(後段結語二句前詞上四下七前後相同此篇用上/六下五與前段各異  按柳詞東南形勝一首于汎)
　(五湖句作怒濤巻霜雪有百年句作乘醉聽簫鼓句/法不同可以通用然聽字應讀平聲而怒濤句濤平)
　(巻仄終覺不順恐原是巻怒濤霜雪而傳訛也作者/俱照秦則無失矣柳後結本云異日圖將好景歸去)
　(鳯池誇與秦詞如一嘯餘落却歸去二字大謬葢此/詞因孫何知杭州柳不得見作此嘱妓楚楚因宴㑹)
　(歌之孫即迎柳預座故云異日須畫西湖之景歸去/汴京之鳯池而誇之也若刪歸去二字則鳯池在何)
　(處乎乃圖譜沿襲收作一百五字調試問自宋以來/有一百五字之望海潮否此調作者如林隨意可取)
　(一篇為式而偏取此脱誤者作譜以誤後人何歟翠/此調二十二句其第一字除汎茂帳有四字必仄)
　(最二字不拘其餘俱要/平字起勿為譜所誤)
　　望湘人(一百七字/)　　　　　　　賀　鑄
厭鶯聲到枕花氣動簾醉魂愁夢相半被惜餘熏帶驚
剩眼幾許傷春春晚泪竹痕鮮佩蘭香老湘天濃暖記
小江風月佳時屢約非烟游伴　須信鸞絃易斷奈雲
和再鼓曲終人逺認羅襪無踪舊處弄波清淺青翰棹
艤白蘋洲畔儘目臨髙飛觀不解寄一字相思幸有歸
來雙燕
　(青翰下譜作八字句誤其他用平仄處皆古人配定/成腔故抑揚協律譜註厭字可平從頭差起凢所為)
　(抑揚者皆要改/作落腔悲夫)
　　夜飛鵲(一百七字/)　(或加慢字/)　　周邦彦
河橋送人處良夜何其斜月逺墮餘輝銅盤燭泪已流
盡霏霏涼露沾衣相將散離㑹處探風前津鼓樹杪參
旗花驄㑹意縱揚鞭亦自行遲　迢逓路廻清野人語
漸無聞空帶愁歸何意重經前地遺鈿不見斜徑都迷
兔葵燕麥向斜陽影與人齊但徘徊班草欷歔酹酒極
望天西
　(相將句夢窻作西風驟驚散蒲江作牽衣揾彈泪俱/五字恐此篇處字係誤多者然自來相傳如此故不)
　(敢收一百六字體而作者用五字亦可送人處宜仄/平仄夢窗作印遙漢蒲江作破清曉譜註可平仄仄)
　(而河字并註可仄誤兔葵句夢窗作輕冰潤玉汲古/刻落玉字斜月句似應于逺字分豆夢窗清雪泠沁)
　(花薰蒲江花下恁月明知亦然已字譜註可作平誤/夢窗云天街曽醉美人畔蒲江云餘光是處散離思)
　(可見相將散註可/用仄仄平亦誤)
　　無愁可解(一百七字/)　　　　　　蘇　軾
光景百年㸔便一世生來不識愁味問愁何處來更開
解箇甚底萬事從來風過耳何用不著心裏你喚做展
却眉便是達者也則恐未　此理本不通言何曽道歡
遊勝如名利道則渾是錯不道如何即是這裏元無我
與你甚喚做物情之外若須待醉了方開解時問無酒
怎生醉
　(此坡公自度曲無他作可對圖譜誤于眉字下添一/頭字問愁三句與後道則三句彷彿相同或曰問愁)
　(下前後相同葢何用句誤落一字便字下多是字則/字下多恐字則字作平是與後同也若須句多須了)
　(二字方開句多開字是與前同也此因/用俗語後人誤加餘字耳此説亦通)
　　折紅梅(一百七字/)　　　　　　　杜安世
喜輕澌初綻微和漸入郊原時節春消息夜來陡覺紅
梅數枝争發玉溪珍館不似箇尋常標格化工别與一
種風情似匀㸃胭脂染成香雪　重吟細閲比繁杏夭
桃品流終别可惜彩雲易散冷落謝池風月憑誰向説
三弄處龍吟休咽大家留取時倚䦨干聞有花堪折勸
君須折
　(玉溪下與後憑誰下同但館字不叶説字則叶有花/句平仄亦異此調惟壽域有此詞其平仄不可如圖)
　(譜亂填息字不是韻非叶也/按此詞全採屯田望梅字句)
　　一蕚紅(一百八字/)　　　　　　　周　密
歩深幽正雲黃天淡雪意未全休鑑曲寒沙茂林烟草
俛仰今古悠悠嵗華晚飄零漸逺誰念我同載五湖舟
磴古松斜厓隂苔老一片清愁　囘首天涯歸夢幾魂
飛西浦泪灑東州故國山川故園心眼還似王粲登樓
最負他秦鬟妝鏡好江山何事此時遊為喚狂吟老監
共賦銷憂
　(鑑曲至湖舟與後故國至時遊同圖譜收尹磵民一/首于何事此時遊作更忍凝眸落去一字此句正與)
　(同載五湖舟相對豈可聽其缺落而收作一百七字/調乎詞綜載李彭老亦誤落一字又尹詞起句玉搔)
　(頭二字正是起韻圖註起句八字直至第十三字方/起韻誤人不少  按白石于為喚句作待得歸鞭到)
　(時時字平聲不拘詞綜載劉天廸云/夢破梅花角聲聲字平聲正用此體)
　　薄倖(一百八字/)　　　　　　　　吕渭老
青樓春晚晝寂寂梳勻又懶乍聽得鴉啼營弄惹起新
愁無限記年時偷擲春心花間隔霧遙相見便角枕題
詩寶釵貰酒共醉青苔深院　怎忘得廻廊下携手處
花明月滿如今但暮雨蜂愁蝶恨小牕閒對芭蕉展却
誰拘管儘無言閒品􁐼箏泪滿參差雁腰肢漸小心與
楊花共逺
　(平仄照各家考定勿亂為佳如今但暮雨句方囘用/幾囘憑雙燕克齋用閒愁消萬縷樵隠用奈當時消)
　(息南澗用任雞鳴起舞句法平仄各異不拘儘無言/下十二字一氣如此詞及克齋倚屏山挑盡琴心誰)
　(識相思怨則當于第三字豆第七字句若方囘云正/春濃酒困人間晝永無聊賴樵隠云怕嬌雲細雨東)
　(方驀地輕吹散南澗云趂酴醿香煖持盃且醉瑤臺/路則當于五字分句平仄不殊總不拘也  按方囘)
　(詞後起云自過了燒燈後一本落後字詞綜亦依之/查各家俱六字賀前結云向睡鴨爐邊翔鴛屏裏羞)
　(把香羅偷解而一本誤作待翡翠屏開芙蓉帳掩羞/把香羅暗解比睡鴨三句雅俗相去逺甚沈氏云皆)
　(通非知音者也乍聽得二句賀云便認得琴心先許/與綰合歡雙帶上七下六譜註上五下八誤觀各家)
　(可知圖譜改上七下六是矣而先許二字仍舊註可/作仄平通篇平仄亦皆依舊然則何以另譜為哉却)
　(誰拘管賀云約何時再正是叶韻各家皆同而譜連/下五字作九字句大謬葢意于時字分豆而下作再)
　(正春濃酒困也故于再字作可平再既作平不得不/于何字作可仄竒絶奇絶吾不知再正二字相連如)
　(何解法耳漸小用去上妙觀賀用睡起克齋用瘦損/樵隠用病也南澗用記取無不相符共逺二字亦然)
　　奪錦標(一百八字/)　　　　　　　張　埜
涼月横舟銀潢浸練萬里秋容如拭冉冉鸞驂鶴馭橋
倚髙寒鵲飛空碧問歡情幾許早收拾新愁重織恨人
間㑹少離多萬古千秋今夕　誰念文園病客夜色沉
沉獨抱一天岑寂忍記穿針亭榭金鴨香寒玉徽塵積
凭新涼半枕又依稀行雲消息聽牕前泪雨浪浪夢裏
簷聲猶滴
　(萬里下與後/段獨抱下同)
　　一寸金(一百八字/)　　　　　　　周邦彦
州夾蒼崖下枕江山是城郭望海霞接日紅翻水靣晴
風吹草青搖山脚波煖鳬鷖作沙痕退夜潮正落疎林
外一㸃炊烟渡口參差正寥廓　自嘆勞生經年何事
京華信漂泊念渚蒲汀柳空歸閒夢風輪雨檝終辜前
約情景牽心眼流連處利名易薄廻頭謝冶葉倡條便
入漁釣樂
　(望海霞至炊烟與後念渚蒲至倡條同波煖句對後/情景句而作字叶眼字不叶初恐其誤考夢窗二首)
　(一則前叶後不叶一則前後俱叶想不拘自首至尾/所用下是望靣退夜正外渡正事信念夢處利易謝)
　(便釣等去聲字妙絶此皆跌宕處要𦂳必如此然後/起調周郎之樹幟詞壇有以哉夢窗之心如鏤塵剔)
　(髮者故亦用㸔痩正地透尚暗記繡挂事愛嘆思重/袖下醉露等字又一首亦同嗚呼詞豈可草草如圖)
　(註哉若如註以正寥作平仄真笑話矣結句入字吳/用情字可知入字以入作平也譜不圖入字作平翻)
　(圖釣字作平相去幾許字吳詞第六句玉龍横/笛與通篇不叶此乃竹  訛笛字非不叶韻也)
　　擊梧桐(一百八字/)　　　　　　　柳　永
香厭深深姿姿媚媚雅格奇容天與自識來來便好㸔
伊㑹得妖嬈心素臨岐再約同歡定是都把平生相許
又恐恩情易破難成未免千般思慮　近日書來寒暄
而已苦没忉忉言語便認得聽人教當擬把前言輕負
見説蘭臺宋玉多才多藝善詞賦試與問朝朝暮暮行
雲何處去
　(前後起三句同其下多不可定或曰自識來句七字/原與後便認得七字同其第二來字必係誤多者後)
　(段教當二字是當時人口氣本是聽人教帶一當字/猶金元人曲用問當耳或曰自識來三字對後便認)
　(得來便好三字對後聽人教㸔伊下兩四字句後段/當字下又落一時字也亦是八字同前總之此詞字)
　(有訛錯舊刻/不足為據也)
　　又一體(一百十字/)　　　　　　　李　珏
楓葉濃於染秋正老江上征衫寒淺又是秦鴻過霽烟
外寫出離愁幾㸃年來嵗去朝生暮落人似吳潮展轉
怕聽陽關曲奈短笛喚起天涯情逺　雙屐行春扁舟
嘯晚憶着鷗湖鶯苑小小梅花屋雪月夜記把山扉牢
掩惆悵明朝何處故人相望但碧雲半斂定蘇堤重來
時候芳草如剪
　(與前調㢠異江上至幾㸃與後憶着至牢掩同而年/來二句與惆悵二句平仄相反相望句比人似句多)
　(一字或云前則年來四字誤倒後則何處故人誤倒/但字誤多前後本是相合然此調止有此詞無可考)
　(証或又謂惆悵句六字故人句四字但碧/雲句五字原與前段不侔此説頗妥可從)
　　大聖樂(一百八字/)　　　　　　　周　密
嬌綠迷雲倦紅顰曉嫩晴芳樹漸午隂簾影移香燕語
夢囘千㸃碧桃吹雨冷落錦衾人歸後記前度蘭橈停
翠浦凭欄乆謾凝竚鳯翹慵聽金縷　留春問誰最苦
奈花自無言鶯自語對画樓殘照東風吹逺天涯何許
怕折露條愁輕别更烟暝長亭啼杜宇垂楊晚但羅袖
晴沾飛絮
　(此調古詞惟此無可覈証但取康蔣用平韻者相對/亦可彷彿得之葢韻雖殊而字則合也但後段怕折)
　(二句康蔣竟與前投全别與此篇異愚謂此篇前後/本是相對只因向來相傳于冷落句誤缺一字耳今)
　(據詞滙作冷落錦人歸後人豈可稱錦其誤不必言/詞綜作冷落錦衾歸後衾豈可言歸是亦有誤愚因)
　(合而斷之乃是冷落錦衾人歸後七字恰與怕折露/條愁輕别七字相對而平仄亦符合矣至更烟暝句)
　(之與記前度句則原無異也故敢竟加/人字于衾字之下而列為一百八字云)
　　又一體(一百十字/)　　　　　　　蔣　㨗
笙月涼邊翠翹雙舞壽仙曲破更聽得艷拍流星慢唱
壽詞初子羣唱蓮歌主翁樓中披鶴氅展一笑微微紅
透渦襟懐好縱炎官駐繖長是春和　千年鼻祖事業
記曽趂雷聲飛快梭但也曽三徑撫松採菊隨分吟哦
富貴雲浮榮華風過淡處還他滋味多休辭飲有碧荷
貯酒深似金荷
　(破字以去聲起韻歌字換平以下俱叶平韻又是一/平仄通用之調也向讀草堂舊載伯可詞第三句云)
　(曉來初過而下即用多波等叶圖譜皆以過為平音/是書素善亂註可平可仄者而此字則以為平葢不)
　(意此調之反可以平仄通用也得竹山此篇甚釋前/疑若過字可作平破字豈亦可作平乎通音俱與康)
　(無異信乎另有此體矣主翁句康云淺斟瓊巵浮綠/蟻斟字平正與此篇翁字合譜以為拗而改曰可仄)
　(怪甚紅字飛字滋字用平正是調中肻綮康亦用生/字邀字時字譜俱改可仄何也更可笑者襟懐好三)
　(句康作輕紈舉動團圓素月仙桂娑婆正與後結三/句一様譜註截動字連上輕紈舉動成何語真不顧)
　(人笑殺將此篇亦可讀襟懐好縱耶康後結云休眉/鎻問朱顔去了還更來麽亦可讀休眉鎻問耶吾不)
　(知自有此譜以來詞家之依譜而作大聖樂者誤了/幾位矣悲哉  更有謂此調即沁園春者傖父也)
　　杜韋娘(一百九字/)　　　　　　　杜安世
暮春天氣鶯老燕子忙如織間嫩葉題詩哨梅小乍遍
水新萍圓碧初牡丹謝了秋千搭起垂楊暗鎻深深陌
暖風輕盡日閒把榆錢亂擲　恨寂寂芳容衰減頓欹
玳枕困無力為少年狂蕩恩情薄尚未有歸來消息想
當初鳯侣鴛儔喚作平生更不輕離拆倚朱扉泪眼滴
損紅綃數尺
　(惟安世有此詞他無可証字愚謂老字當是兒字葢/此句七字對後頓欹句七  也頓字恐是頻字間嫩)
　(葉句八字對後為少年句八字但間嫩葉句字有訛/錯當以後段為正哨字無理恐是間題詩嫩葉青梅)
　(小耳乍遍水七字對後尚未有七字初牡丹下十六/字對後想當初下十六字但前段應作五字一句四)
　(字一句七字一句後則上句該在鴛儔住喚作二字/連上連下俱不妥必有誤字雖十六字平仄與前無)
　(異語氣貫下分豆或可不拘然喚作二字于理不順/作者但照前段初牡丹以下填之可耳暖風輕以下)
　(與後倚朱/扉以下同)
　　過秦樓(一百九字/)　　　　　　　李　甲
賣酒壚邊尋芳原上亂紅飛絮悠悠已蜨稀鶯散便擬
把長䋲繫日無由謾道草忘憂也徒將酒解閒愁正江
南春盡行人千里蘋滿汀洲　有翠紅徑裏盈盈侣簇
芳茵褉飲時笑時謳當暖風遲景任相將永日爛熳狂
遊誰信盛狂中有離情忽到心頭向尊前擬問雙燕來
時曽過秦樓
　(按此調因又名惜餘春慢又名蘇武慢又名選冠子/故紛紜最甚難以訂正今將此篇列于前幅因用平)
　(韻與後詞各異而詞尾有過秦樓三字恐此調/之名因此而起故以首列也餘説詳見後篇)
　　又一體(一百十一字/)　　　　　　周邦彦
水浴清蟾葉喧涼吹巷陌雨聲初斷閒依露井笑撲流
螢惹破画羅輕扇人静夜乆凭䦨愁不歸眠立殘更箭
嘆年華一瞬人今千里夢沉書逺　空見説髩怯瓊梳
容銷金鏡漸嬾趂時匀染梅風地溽虹雨苔滋一架舞
紅都變誰信無聊為伊才減江淹情傷荀倩但明河影
下還㸔疎星幾㸃
　(後起比前段多三字後結比前段少二字百按此詞/舊草堂收之題曰過秦樓而以魯逸仲一  十三字)
　(者另載題曰惜餘春慢但魯詞比此只後結多二字/其餘無字不同豈如此長調但因二字而另為一調)
　(乎故沈天羽辯之兩詞俱刻作惜餘春慢此言是已/然論之猶未詳也今考方千里和周詞末句一本作)
　(濃似飛紅萬㸃則與此篇相同一本作濃于空裏亂/紅千㸃則為一百十三字與魯詞同矣是知千里雖)
　(和周詞亦即可名曰惜餘春而過秦樓與惜餘春為/一調無疑矣且此詞又名蘇武慢于人静下十四字)
　(句法與此不同而各處俱註即過秦樓未必確然若/謂即過秦樓則友古之蘇武慢一百十一字與周詞)
　(同放翁孏窟之蘇武慢一百十三字與魯詞同至如/虞邵菴之蘇武慢一首一百十一字一首一百十三)
　(字是蘇武慢可多二字可少二字正與過秦樓惜餘/春相合更無疑矣又蘇武慢亦名選冠子而楊補之)
　(張景修之選冠子皆一百十三字與惜餘春字數正/同乃比後所載吕渭老之選冠子竟多至六字是可)
　(知此調字本多寡不同不可以一百十一字者必屬/之過秦樓一百十三字者必屬之惜餘春也或曰草)
　(堂舊本分兩調必有所據子何得後起而紛更之余/曰天下事之訛錯者雖古人定論亦須駁正不然何)
　(貴于讀書尚論乎如君言則春霽秋霽二調一字無/異草堂列作二體而並存之今亦將因其古本而阿)
　(諛遵奉之耶又如慶春澤之即髙陽臺解連環之即/望梅其不能辨者亦多矣錫鬯謂草堂選詞可謂無)
　(目者也選詞尚無目論調又豈能有目哉嘯餘譜照/草堂分收兩調圖譜改之不收蘇武慢而以一百十)
　(一字者為惜餘春以一百十三字者為惜餘春慢更/為奇創未知何據矣今總斷之曰李甲詞當名過秦)
　(樓以其止有一百九字而平聲㢠異且有此三字在/末也周魯等詞當名曰惜餘春慢吕詞止一百七字)
　(當名曰蘇武慢蔡同于周陸同于魯則各附之至選/冠子之名則竟以别號置之庶幾歸于畫一耳然合)
　(而言之大約原總/一調故類集于此)
　　惜餘春慢(一百十三字/)　(或無慢字/)魯逸仲
弄月餘花團風輕絮露溼池塘春草鶯鶯戀友燕燕將
雛惆悵睡殘清曉還是初相見時携手旗亭酒香梅小
向登臨長是傷春滋味泪彈多少　因甚却輕許風流
終非長乆又説分飛煩惱羅衣痩損繡被香泪那更亂
紅如掃門外無窮路岐天若有情和天須老念髙唐歸
夢淒涼何處水流雲遶
　(尾句與千里之濃于空裏亂紅千㸃同又按念髙唐/以下譜作上七下六兩句雖亦可讀但應照前結一)
　(五兩四/為是)
　　蘇武慢(一百七字/)　　　　　　　吕渭老
雨溼花房風斜燕子池閣晝長春晚檀盤戰象寶局鋪
棊籌畫未分還嬾誰念少年齒怯梅酸病疎霞盞正青
錢遮路緑絲明水倦尋歌扇　空記得小閣題名紅牋
青製燈火夜深裁剪明眸似水妙語如絃不覺曉霜鷄
喚聞道近來箏譜慵㸔金鋪長掩痩一枝梅影囘首江
南路逺
　(誰念少年聞道近來平仄仄平不可誤觀其别作與/此篇無一字不合森然可法也齒怯至霞盞八字比)
　(他家少二字箏譜下/亦然後結與周詞同)
　　又一體(一百十一字/)　　　　　　蔡　伸
雁落平沙烟籠寒水古壘鳴笳聲斷青山隠隠敗葉蕭
蕭天際暝鴉零亂樓上黃昏片帆千里歸程年華將晚
望碧雲空慕佳人何處夢魂俱逺　憶舊遊邃館朱扉
小園香徑尚想桃花人靣書盈錦軸恨滿金徽難寫寸
心幽怨兩地離愁一樽芳酒淒涼危欄倚遍儘遲留憑
仗西風吹乾泪眼
　(此蘇武慢之一百十字與過秦樓字數相同者樓上/至將晩十四字與周詞異後段兩地下十四字亦然)
　(尾句周用上五下六此用上七下四/而風字用平亦稍異卲庵亦同此體)
　　又一體(一百十三字/)　　　　　　陸　游
澹靄空濛輕隂清潤綺陌細塵初静平橋繫馬畫閣移
舟湖水倒空如鏡掠岸飛花傍簷新燕都是學人無定
嘆連年戎帳經春邊壘暗凋顔鬢　空記憶杜曲池臺
新豐歌管怎得故人音信羇懐易感老伴無多談麈乆
閒犀柄惟有翛然筆牀茶竈自適筍輿烟艇待綠荷遮
岸紅蕖浮水更乘幽興
　(此蘇武慢之一百十三字與惜餘春字相同者掠岸/下與惟有下各十四字蔡用四六四此又用四四六)
　(想不拘亦足見此調之變體甚多耳尾/與前段同與惜餘春兩結正相合也)
　　八寳粧(一百十字/)　　　　　　　李　甲
門掩黃昏画堂人寂暮雨乍收殘暑簾捲疎星庭戸悄
隠隠嚴城鐘鼓空堦烟暝半開斜月朦朧銀河澄淡風
凄楚還是鳯樓人逺桃源無路　惆悵夜乆星繁碧雲
望斷玉簫聲在何處念誰伴茜裙翠袖共携手瑤臺歸
去對修竹森森院宇曲屏香煖凝沉炷問對酒當歌情
懐記得劉郎否
　(陳君衡有八寳粧一首九十九字者與新雁過粧樓/全同已入新雁本調下註明矣此則真八寳粧也)
　　疎影(一百十字/)　(又名綠意/)　　　姜　䕫
苔枝綴玉有翠禽小小枝上同宿客裏相逢籬角黃昏
無言自倚修竹昭君不慣吳沙逺但暗憶江南江北想
佩環月夜歸來化作此花幽獨　猶記深宫舊事那人
正睡裏飛近蛾綠莫似春風不管盈盈早與安排金屋
還教一片隨波去又却怨玉龍哀曲等恁時重覓幽香
已入小牕横幅
　(余前于暗香録夢窗所作此調夢窗亦有因有殘缺/故仍載白石原篇枝上同宿以下與後飛近蛾綠以)
　(下俱同但無言自倚四字與早與安排四字異觀夢/窗此句後用香滿玉樓瓊闕而前亦用凌曉東風吹)
　(裂則知無言自倚四字亦不妨與早與安排相同故/敢于字旁註之此雖白石自製腔然夢窗與白石交)
　(最深自當知其律吕也又查玉田于翠禽小小作滿/地碎隂平仄亦異玉田詞亦金科玉律者則此句亦)
　(必可用仄仄仄平故亦于旁註之其餘平仄皆于本/詞前後相同處為註耳他如夢窗于翠字作横上字)
　(作花但字作全正字作漪玉田于客字作枝化字作/應平聲已字作空而客字莫字不慣不字一字俱或)
　(作平不拘但未敢註北字自孫光憲已與促字同叶/宋人用于屋沃韻内者尤多非白石之誤也  此調)
　(本姜詞為祖圖譜收鄧剡詞其平仄與姜相合乃以/前結想佩環二句分作三句一五字兩四字而後則)
　(仍作上七下六可謂亂㸃兵矣至嘯餘不收暗香而/收疎影又將疎字誤認棘字所載即鄧剡詞豈不更)
　(昏謬乎不按白石為石湖製暗香疎影二曲自後作/者寥寥  知何人改作紅情緑意今人見紅情緑意)
　(之名新巧可喜遂從而填之竟莫能察其即是暗香/疎影矣毛氏解題謂紅情起于柳耆卿葢未細考朱)
　(錫鬯紅豆詞固絶妙而只就紅情填之亦不及辨其/為暗香也緑意見于樂府雅詞無名氏詠荷者人亦)
　(莫知其是疎影可見詞調紛紜錯亂不可勝考余雖/深思詳勘大費心力而其間訛錯正恐多端惟冀大)
　(雅君子憫其勞而諒其公遇有乖謬處為條舉而教/正之幸甚幸甚不然人將謂此狂夫于各家舊譜妄)
　(肆譏彈而已所編述動成罅漏則其罪有不可勝數/者矣今恐人不見信姑錄綠意一闋于右以便稽覽)
　(碧緑意一百十字逺浦亭亭清絶猶有無名氏展秋/  圓自潔向淺洲                遺簪不)
　(心能巻幾多炎熱鴛鴦密語同傾葢且莫與浣紗人/説囗怨歌忽斷花風碎却翠雲千疊  囘首當年漢)
　(舞怕飛去謾縐留仙裙褶戀戀青衫猶染枯香還笑/髩絲飄雪盤心清露如鉛水又一夜西風聽折喜浄)
　(㸔匹練秋光倒瀉半湖明月上落去一字耳以此兩/疎影本一百十字此于怨歌)
　(詞相對豈非同調乎而紅情之即暗香更不必言矣/  按此詞是詠荷葉原本作荷花誤  又按彭元遜)
　(有解珮環一詞亦即此調或因姜詞有想珮環三字/因變此名今錄附後校對自明)
　(江解珮環一百十字若零落無數逺道彭元遜娩流/  空不渡恨蘼蕪杜              荒寒婉)
　(年望望美人遲暮風烟雨雪隂晴晚更何須春風千/樹盡孤城落落蕭蕭月夜江聲流去  日晏山深聞)
　(笛恐他年流落與子同賦事濶心違交淡媒勞蔓草/沾衣多露汀洲窈窕餘酲寐囗遺珮浮沉澧浦有白)
　(鷗淡月微波寄語逍遙容與字其實即疎影也葢前/此詞各刻亦于遺珮上落一)
　(詞怨歌句與後段喜浄㸔同此詞遺珮句與前段更/何須同俱不可作六字也至圖譜以有白鷗淡月為)
　(一句微波寄語為一句遂與/前段各異而文理亦不通矣)
　　八犯玉交枝(一百十字/)　　　　　仇　逺
滄島雲連綠瀛秋入暮景却沉洲渚無浪無風天地白
聽得潮生人語擎空孤柱翠倚髙閣憑虛中流蒼碧迷
烟霧惟見廣寒門外青無重數　不知是水是山不知
是樹漫漫知是何處倩誰問凌波輕歩謾凝睇乘鸞秦
女想庭曲霓裳正舞莫須長笛吹愁去怕喚起魚龍三
更噴作前山雨
　(八犯想採八曲而集成此詞但不知所犯是何調耳/聊據其韻脚臆註云  極眼前調作者尚須細心勘)
　(校恐有疎怱不合于古之處况孤調無可証據乎譜/于此等詞從來只一篇者必不肯仍其舊務要彊出)
　(已意謂可平可仄除是知音識律髙出于古作詞之/人之上而後可如此嗚呼其果髙出于古人否耶)
　　髙山流水(一百十字/)　　　　　　吳文英
素絃一一起秋風寫柔情多在春葱徽外斷腸聲霜霄
暗落驚鴻低顰處剪綠裁紅仙郎伴新製還賡舊曲映
月簾櫳似名花並蒂日日醉春濃　吳中空傳有西子
應不解換徵移宫蘭蕙滿襟懐唾碧總噴花茸後堂深
想費春工客愁重時聽蕉寒雨碎泪溼瓊鍾恁風流也
稱金屋貯嬌慵
　(圖譜註此詞謂蘭蕙滿三字句襟懐唾碧四字句總/噴花茸四字句客愁重三字叶韻恁風流三字句也)
　(稱金屋貯嬌慵七字句愚謂非也蘭蕙以下與前段/俱同蘭蕙滿襟懐五字對前徽外斷腸聲句總字必)
　(係牕字之訛而又誤倒刻乃是碧牕唾噴花茸六字/對前霜霄暗落驚鴻也否則碧字作平必無襟懐唾)
　(碧之理後堂深句七字對前低顰處句客愁重重字/去聲非平聲叶韻者此三字對前仙郎伴句時聽二)
　(句十字對前新製二句恁風流也稱五字稱字去聲/對前似名花並蒂句若稱字作平文義欠通矣金屋)
　(貯嬌慵五字對前日日醉/春風句豈非字字相合乎)
　　慢巻紬(一百十字/)　　　　　　　柳　永
閒牕燭暗孤幃夜永欹枕難成寐細屈指尋思舊事前
歡都來未盡平生深意到得如今萬般追悔空秖添憔
悴對好景良宵皺着眉兒成甚滋味　紅茵翠被當時
一一堪垂泪怎生得依前似恁偎香倚煖抱着日髙猶
睡算得伊家也應隨分煩惱心兒裏又争似從前澹澹
相㸔免恁縈繫
　(細屈指下與後怎生得下同但似恁句該六字抱着/句該六字而舊事至都來不成句都來二字平聲必)
　(有誤耳字按題名巻紬無/義理紬  恐是袖字之訛)
　　五綵結同心(一百十一字/)　　　　趙彦端
人間塵斷雨外風囘涼波自泛仙槎非郭還非野閒鶯
燕時傍笑語清佳銅壺花漏長如線金鋪碎香煗簷牙
誰知道東園五畝種成國艷天葩　主人漢家龍種正
翩翩迥立雪竚烏紗歌舞承平舊圍紅袖詩興自寫春
華未知三斗朝天去定何似鴻寳丹砂且一醉朱顔相
慶共㸔玉井浮花
　(非郭下與後歌舞下同圖譜不解將歌舞句作四字/而以舊字搭下作四字不知前段不可以非郭還非)
　(為一句也電嵗在甲子僕在端州制幕適吳太守薗/次徐太史  發兩先生前後入粤因啖茘枝太史遂)
　(有五綵結同心之作制府和之僕暨雪舫亦附賡吟/其調與此字句雖同而用仄韻署中苦無詞書莫可)
　(考究因請于太史訊其源流時太史亦忘之故至今/耿然于衷未得收此體入譜更思詞格之繁正多遺)
　(缺必待廣搜緩覈方可成編緣琰青以剞劂之便慫/惥立成漏萬貽譏自所不免但調之未輯者不妨續)
　(編而體之妄議者難以自訟統祈髙明糾其譌謬示/所遺亡共成全璧以便學者是合失之功勝此帙萬)
　(萬矣望/之望之)
　　霜葉飛(一百十一字/)　　　　　　吳文英
斷烟離緒關心事斜陽紅隠霜樹半壺秋水薦黃花香
噀西風雨縱玉勒輕飛迅羽淒涼誰弔荒臺古記醉踏
南屏彩扇咽寒蟬倦夢不知蠻素　聊對舊節傳杯塵
牋蠧管斷闋經嵗慵賦小蟾斜影轉東籬夜冷殘蛩語
早白髮緣愁萬縷驚飈從捲烏紗去謾細將茱茰㸔但
約明年翠微髙處
　(斜陽至臺古與後斷闋至紗去同香噀句夜冷句如/五言詩而美成作正倍添淒悄奈五更愁抱上一下)
　(四句法不同觀千里和詞前云臺榭還清悄後云况/老來懐抱可知此句句法不拘也彩扇下或云一五)
　(一六周云又透入清輝半昫特地留照余謂若于輝/字住與上句句法連叠相同矣自宜入字豆昫字句)
　(也方云自遍拂塵埃玉鏡羞照是落兩字無此體知/字周方皆作去聲夢窗細摹清真者不知何以此字)
　(各異耳斷闋二字似宜連上讀但周云度日如嵗難/到方云未落人後先到則應連下作六字况此句即)
　(與前斜陽句同也周用日字方用落字此用闋字皆/以入作平原與前陽字一樣耳將字方作質字亦入)
　(作平不可誤用上去字各家平仄如一不可擅易迅/羽萬縷去上聲妙周用憾曉閉了方用怨曉過了可)
　(見圖譜因周詞起句霧迷衰草疎星挂遂謂草/字起韻註作四字句起而以下句為九字誤甚)
　　八歸(一百十一字/)　　　　　　　髙觀國
楚峰翠冷吳波烟逺吹袂萬里西風關河迥隔新愁外
遙憐倦客音塵未見征鴻雨㡌風巾歸夢杳想吟思吹
入飛蓬料恨滿幽苑離宫正愁黯文通　秋濃新霜初
試重陽催近醉紅偷染江楓痩笻相伴舊遊囘首吹㡌
知與誰同想茰囊酒醆暫時冷落菊花叢兩凝佇壯懐
立盡微雲斜照中
　(或曰宫字是偶合/此句可不必叶)
　　又一體(一百十五字/)　　　　　　史達祖
秋泣帶雨寒沙縈水人瞰画閣愁獨烟簔散響驚詩思
還被亂鷗飛去秀句難續冷眼盡歸圖画上認隔岸微
茫雲屋想半屬漁市樵村欲暮競燃竹　須信風流未
老憑持囗酒慰此淒涼心目一鞭南陌幾篙官渡賴有
歌眉舒緑只匆匆眺逺早覺閒愁挂喬木應難奈故人
天際望徹淮山相思無雁足
　(用仄韻比前調後結多望徹淮山句換頭亦不於二/字叶查白石調與此全合平仄必有定格不可隨譜)
　(妄填憑持句該四字白石用而今何處是也此篇乃/刻本誤落一字耳觀前吳詞雖韻脚用平而聲調則)
　(一其于此句正用重陽催近則該是四字無疑故添/囗于内圖譜不解于姜詞下反註而字羡想因史詞)
　(故如此註乃題下又註一百十五字/則仍以而字為正何其自相矛盾也)
　　透碧霄(一百十二字/)　　　　　　柳　永
月華邊萬年芳樹起祥烟帝居壯麗皇家熈盛寳運當
千端門清晝觚稜照日雙闕中天太平時朝夜多歡徧
錦街香陌鈞天歌吹閬苑神仙　昔觀光得意狂遊風
景再覩更精研傍柳隂尋花徑空恁嚲轡垂鞭樂遊雅
戲平康艶質應也依然仗何人多謝嬋娟道宦途蹤跡
歌酒情懐不似當年
　(端門下與後樂遊下同只歌酒情懐與鈞天歌吹平/仄異耳圖譜收查荎一首于端門三句云相從争奈)
　(心期乆要屢變霜秋圖譜作六字兩句葢讀要字作/平聲也觀此觚稜三句端然俱是四字且正與後樂)
　(遊三句相對是知不可作六字也傍柳隂下十二字/查云愛渚梅幽香動須采掇倩纎柔圖作上句五字)
　(下句七字甚謬愛渚梅三字豆即此篇之傍柳隂也/又以梅幽香三字疊平竟將梅字圖作可仄更可笑)
　(矣但須采掇句六字亦三字豆者與此空恁句句法/似别然玩查句文義亦有可疑若作采掇須倩纎柔)
　(則理順語協與此相符矣後或云查用論語乆要字/自當作平聲此詞日字與  段質字乃入作平耳照)
　(艶二字不可用平然查之後段却用誰傳餘韻是不/可以一處而拗三處也  按王荆公老人行云古來)
　(人事已如此今日何須論乆要要字叶上笑誚韻是/乆要原可讀去聲查詞之與此篇觚稜照日正合矣)
　　玉山枕一(百十三字/)　　　　　　柳　永
驟雨新霽蕩原野清如洗斷霞散彩殘陽倒影天外雲
峰數朶相倚露莎烟芰滿池塘見次第幾番紅翠當是
時河朔飛觴避炎蒸想風流堪繼　晚來髙樹清風起
動簾幙生秋氣画樓晝寂蘭堂夜静舞艶歌姝漸任羅
綺訟閑時泰足風情便争奈雅歡都廢省教成幾闋新
歌盡新聲好尊前重理
　(蕩原野以下與後動簾幙以下俱同此調無他作者/平仄當悉遵之或謂芰字泰字亦是叶韻未知是否)
　(泰外等古亦連押然不必圖譜以起句四字為二句/不知何據此詞用韻甚正柳七雖俗亦從不肯借韻)
　(豈有以魚語韻字入齊薺者况以借叶之字為第一/箇韻脚乎雨字與霽叶乃吳越間俗音近來傖父多)
　(此痼疾稍知沈韻者必不犯此而謂柳七為之耶况/如此長調又非換頭豈有以兩字起句二字繼叶之)
　(理不比醉翁操原學琴操為之也蕩原野二句反合/為六字至動簾幙則又仍分二句俱不可解  當是)
　(時用平仄平後省教成用仄平平兩結相同故旁註/可平可仄然愚謂當是時三字恐原係是當時三字)
　(屯讀者可玩而知之又前後二結讀者俱如右註上/七下八姑仍之然愚謂當以上三字為豆而中七字)
　(為句下五字為尾葢河朔避炎是一件事下則想繼/其風流是另一層意新歌新聲是一件事下則要重)
　(理其歌曲亦是另一層意如此則語意/不累墜矣願以質之具正法眼藏者)
　　丹鳯吟(一百十四字/)　　　　　　方千里
宛轉囘腸離緒嬾倚危欄愁登髙閣相思何處人在繡
帷羅幙芳年豔齒枉消虚過㑹合絲輕因緣蟬薄暗想
飛雲驟雨霧隔烟遮相去還是天角　悵望不時夢到
素書謾説風浪惡縱有青青髮漸吳霜粧㸃容易凋鑠
歡期何晚忽忽自驚搖落顧影無言清泪溼但絲絲盈
握染斑客袖歸日須問着
　(讀詞非僅採其菁華須觀其格律之嚴整和協處然/人見其嚴整便以為拗句不知其拗句正其和協處)
　(但多吟咏數遍自覺其妙而不見其拗矣字之平仄/人知辨之不知仄處上去入亦須嚴訂如千里和清)
　(真平上去入無一字相異者此其所以為佳所以為/難若徒論平仄則對客揮毫小有才者亦優為之矣)
　(即此詞可見風浪惡時本作風波惡誤美成用心緒/惡夢窗用城外色夢窗詞與此平仄亦同但容易凋)
　(鑠作燕曽相識不合未審/傳訛乎抑夢翁偶誤也)
　　輪臺子(一百十四字/)　　　　　　柳　永
一枕清宵好夢可惜被鄰雞喚覺匆匆䇿馬登途滿目
淡烟衰草前驅風觸鳴珂過霜林漸覺驚棲鳥冐征塵
逺况自古淒涼長安道　行行又歴孤村楚天濶望中
未曉念勞生惜芳年壯嵗離多歡少歎斷梗難停暮雲
漸杳但黯黯銷魂寸腸憑誰表恁驅驅何時是了又争
似却返瑤京重買千金笑
　(只此一首平仄宜遵亦熨/帖可從驅驅恐是驅馳)
　　紫茰香慢(一百十四字/)　　　　　姚雲文
近重陽偏多風雨絶憐此日暄明問秋香濃未待携客
出西城正是羇懐多感怕荒臺髙處更不勝情向樽前
又憶漉酒揷花人只坐上已無老兵　淒清淺醉還醒
愁不肯與詩平記長揪走馬雕弓􁀙柳前事休評紫茰
一枝傳賜夢誰到漢家陵儘烏紗便隨風去要天知道
華髮如此星星歌罷涕零
　(無他作可考平仄當悉依之通篇韻語皆平平住句/只前結用上平後結用去平是其音律如此也圖譜)
　(註改并涕零亦謂可作/平平則不敢奉命矣)
　　沁園春(一百十四字/)　　　　　　陸　游
孤鶴歸飛再過遼天換盡舊人念纍纍枯冢茫茫夢境
王侯螻螘畢竟成塵載酒園林尋花巷陌當日何曽輕
負春流年改嘆圍腰帶剩㸃鬢霜新　交親散落如雲
又豈料如今餘此身幸眼明身健茶甘飯輭非惟我老
更有人貧躱盡危機消殘壯志短艇湖中閒采蓴吾何
恨有漁翁共醉谿友為鄰
　(此一百十四字為沁園春正格念纍纍以下與後幸/眼明以下同當日句短艇句七字又豈料句八字定)
　(格也各家有前後用八字而過變處反用七字者更/有前八後七前七後八者非偶筆即誤刻葢兩段相)
　(同不宜參差作者但宜從此篇為妥首起三句平仄/多不拘惟此篇為正大約首句俱同第二句則或用)
　(仄平平仄或用平平平仄或用仄平仄平或用平平/仄平或用平平仄仄或用仄平平平或用仄仄仄平)
　(或用仄平仄仄或用平仄平仄第三句則或用平仄/仄平或用仄仄平平或用仄平仄平或用平平仄平)
　(以上皆不拘纍纍枯冡與眼明身健間有用仄仄平/平者亦不拘然數十中之一也親字可以不叶其叶)
　(者亦一二而已若石屏一曲狂歌一首于又豈料句/少一字夢窗澄碧西湖一首于流年改句多一字及)
　(芸窗前結云又何須聽那西樓絃管南陌簫笙則尤/差誤無此體也輕餘閒三字平仄不拘然用平最為)
　(起調珠沈選蔣詞當日句云絶勝珠簾十里迷樓八/箇字  簾十里正用杜樊川詩與隋家迷樓何與竹)
　(山豈不通如此沈不知迷字誤多乃註第十句/八字可嘆可嘆豈有此句八字之沁園春乎)
　　又一體(一百十五字/)　　　　　　秦　觀
宿靄迷空膩雲籠日晝景漸長正蘭臯泥潤誰家燕喜
蜜脾香少觸處蜂忙盡日無人簾幕挂更風遞遊絲時
過墻微雨後有桃愁杏怨紅泪淋浪　風流寸心易感
但依依竚立囘盡柔腸念小奩瑤鑑重勻絳蠟玉籠金
斗時熨沉香柳下相將遊冶處便囘首青樓成異鄉相
憶事縱蠻牋萬疊難寫微茫
　(盡日句柳下句俱七字更風逓句便囘首句俱八字/後段起句用仄不叶韻但依依句五字囘盡句四字)
　(俱與前/調異)
　　花發沁園春(一百五字/)　　　　　劉折父
換譜伊涼選歌燕趙一番樂事重起花新笑靨柳軟纖
腰齊楚衆芳圍裏年年佳㑹長是傍清明天氣正魏紫
衣染天香蜀紅粧破春睡　一簇猩羅鳯翠遍東園西
城㸃檢芳字銓齋吏散晝館人稀幾闋管絃清脆人生
適意流轉共風光遊戲到遇景取次成歡怎教良夜休
醉
　(此與沁園春絶異因以名類從列此又因沁園春是/古調且多作者其名最顯故列之于前而以此調附)
　(後焉不花新以下與後銓齋以下同東園西城四字/俱平  可仄㸃檢要二仄字不可平花庵詞用天姿)
　(妖嬈不减姚魏二句正與此同圖譜亂註切不可從/㑹意二字是叶韻花庵用砌美二字圖譜失註是使)
　(此調少却/二韻矣)
　　洞庭春色(一百十三字/)　　　　　陸　游
壯嵗文章暮年勲業自昔誤人算英雄成敗軒裳得失
難如人意空䘮天真請㸔邯鄲當日夢待炊罷黄粱徐
欠伸方知道許多時富貴何處關身　人間定無可意
怎換得玉鱠絲蓴且釣竿魚艇筆牀茶竈閒聽荷雨一
洗衣塵洛水情關千古後尚棘暗銅駝空愴神何須更
慕封侯定逺圖像麒麟
　(此調與沁園春秦詞全合似應不必另列然怎換得/句七字與秦之但依依以下九字不同而書舟錦字)
　(親裁一首亦名洞庭春色亦于此句作但嬴得雙髩/成絲七字是或此格别名洞庭春色耳故雖附于沁)
　(園春之後而仍其洞庭春色之名正如過秦樓之于/惜餘春慢也程詞于尚棘暗句缺尚字此句對前待)
　(炊罷不可少此一/字程刻乃誤耳)
　　摸魚兒(一百十六字/又名買陂塘)　(兒或作子/安慶摸)　張　翥
漲西湖半篙新雨趨塵波外風軟蘭舟同上鴛鴦浦天
氣嫩寒輕暖簾半捲度一縷歌雲不礙桃花扇鶯嬌燕
婉任狂客無腸王孫有恨莫放酒杯淺　垂楊岸何處
紅亭翠館如今遊興全嬾山容水態依然好惟有綺羅
雲散君不見歌舞地青蕪滿目成秋苑斜陽又晚正落
絮飛花將春欲去目斷水天逺
　(趜塵下與後如今下同減按摸魚兒調最幽咽可聽/然平仄一亂便風味全  如趜塵句如今句必要平)
　(平平仄平仄天氣句惟有句必要平圖仄仄平平仄/而何處句則必要平  仄平平仄仄  譜總用混註)
　(簾半捲之半字君不見之不字或有用平聲者然不/如仄為佳葢此用仄而下歌雲用平正是抑揚起調)
　(處也燕婉又晚去上妙妙不可用平仄至酒字水字/則自有此調以來便用仄字曽見舊作有以平平仄)
　(為煞者否註曰可平是作譜者之創見也然見有時/流亦往往誤用者度一縷及歌舞地以下十字必于)
　(上三字為豆而下用七字句方妙人多作兩五字句/雖無碍音律而覺于調情不愜知音者熟味自知之)
　(耳字又按各刻如度一縷十字竹山多一字芸窗少/一  書舟碧山于後結多一字此類甚多乃傳刻之)
　(誤又芸窗于歌舞地下十字用㸔塵袂方清有恩綸/催入句法差詞綜載何夢桂于山容句用風急岸花)
　(飛盡也平仄全拗此則係作者之誤也又夢桂天氣/句用折不盡長亭柳李彭老惟有句用一葉又秋風)
　(起俱三字一豆此係偶筆不必學也三晁無咎此調/起句買陂塘旋栽楊柳故人取其首  字名此調為)
　(買陂塘而又寫差以買作邁試問陂塘如何邁法何/不通至此俗傳笑府所謂春雨如膏夏雨如饅頭周)
　(文王如燒餅也豈不絶倒哉意沈氏收杜伯髙一首/于君不見下云君試問問此  只今更有何人領因)
　(誤落一問字天羽遂認此調後段少一字奇矣又收/徐一初于簾半捲下云君㸔取便破㡌飄零也傳名)
　(千古葢本是也博名千古耳不/知博字而以傳名相連妙絶)
　　又一體(一百十七字/)　　　　　　歐陽修
巻繡簾梧桐秋院落一霎雨添新綠對小池閒立殘粧
淺向晚水紋如縠凝逺目恨人去寂寂鳯枕孤難宿倚
䦨不足㸔燕拂風簷蝶翻露草兩兩長相逐　雙眉蹙
可惜年華婉娩西風初弄庭菊况伊年少多情未巳難
拘束那堪更趂凉景追尋甚處垂楊曲佳期過盡但不
説歸來多應㤀了雲屏去時祝
　(此調惟歐公有此詞宋元諸公無有作者前段起句/多一字次句平仄亦異三句亦多一字結用長字平)
　(聲俱與本調不合後段則竟全異結用屏字平/聲亦不協雖錄于此然必係差錯不可法也)
　
　
　
　
　
　
　詞律巻十九
欽定四庫全書
　詞律巻二十
　　　　　　　　　　　　　　宜興萬樹撰
　　賀新郎(一百十六字縷郎一作涼換又名/乳燕飛  金  曲  貂裘  酒)毛　幵
風雨連朝夕最驚心春光晼晩又過寒食落盡一番新
桃李芳草南園似積但燕子歸来幽寂況是單棲饒惆
悵儘無聊有夢寒猶力春意逺恨虚擲　東君自是人
間客暫時来匆匆却去為誰留得走馬插花當年事池
畹空餘舊跡奈老去流光堪惜杳隔天涯人千里念無
憑寄語長相憶回首處暮雲碧
　　又一體(一百十六字/)　　　　　　髙觀國
月冷霜袍擁見一枝年華又晚粉愁香凍雲隔溪橋人
不度的皪春心未縦清影怕寒波揺動更没纖毫塵俗
態荷高情預得春風寵沈凍蝶挂么鳳　一盃正要吳
姬捧想見那柔酥弄白暗香偷送回首羅浮今在否寂
寞烟迷翠壠又爭奈桓伊三弄開遍西湖春意爛算羣
花正作江山夢吟思怯暮雲重
　(此與前調俱同但前調兩段中七字四句末三字如/新桃李饒惆悵當年事人千里俱用平平仄是拗句)
　(也此篇用平仄仄竟與七言詩句相同查此四字或/順或拗隨意不拘各家于一篇中叅差不一不能悉)
　(錄今止列前毛詞係全拗者此髙詞係全順者以為/式作者隨筆填之可耳  前後第二句年華又晚柔)
　(酥弄白可用仄仄平平如竹山前用千樹髙低文溪/後用黄菊猶葩芸窗前用放浪江湖後用尊酒論詩)
　(皆不拘然十中之一耳又如善扛于人字用半字文/溪于塵字用也字東坡于今字用細字石屏于春意)
　(之春字用與字是七字句之末用仄平仄皆係偶然/不可從也又如文溪于想見那下十一字云便三台)
　(兩地也只等閒如拾又云訝銀杯羽化折取戲浮醽/醁夢窗于雲隔下十三字云紅日䦨干鴛鴦枕畔枉)
　(裙腰褪了皆不必學梅溪前第二句云是天地中間/愛酒能詩之社後第二句云為狂吟醉舞毋失晉人)
　(風雅雖另一體然他無同者亦不必學若蘆溪于態/字爛字叶韻或效之亦可然此體亦無同者至李南)
　(金于前第二句云我亦三生杜牧為秋娘著句是誤/筆不可謂有此體他如芸窗後起句不叶韻夢窗雲)
　(隔句用千尺晴虹映碧漪烘堂後第二句用更撩人/情興異香芸馥少却二字以上皆係訛錯勿誤認也)
　(至若坡公乳燕飛一詞妙絶古今而失體處亦有但/傳誤已乆人不細解耳如人不度作白團扇今在否)
　(作細㸔取白細二字原有用仄者前已指明况白字/原可作平無害酥字作蕋上可代平亦無害寂寞句)
　(用芳心千重似束心字一本作意字即係心字亦不/甚害至開遍二句作若待得君來向此花前對酒不)
　(忍觸花前上少了一字或公偶失填或原有一字而/傳刻遺落不復可知若不忍二字則可借作平亦無)
　(害于歌喉但後人不宜學耳嘯餘譜雖作一百十五/字然于此二句亦作兩七字至圖譜則并不知此義)
　(竟以若待得君來作五字句向此花前作四字句對/酒不忍觸作五字句則大謬可怪而以此誤人使坡)
　(公亦貽譏千古豈不可嘆哉至于兩結三字用仄平/仄是此調定格歴觀各家可見其間或有一二用平)
　(平仄者乃是敗筆如坡公前尾之風敲竹是也譜不/以此為失反于後尾之兩簌簌註兩字為可平則誤)
　(甚矣第一箇簌字原是入聲作平譜謂可平亦誤夫/謂之可平者本身是仄也今以簌字本身是仄則將)
　(使人于此句用仄仄仄或平仄仄矣豈不失調哉嘯/餘因坡詞兩句七字故收李玉詞上七下八者為第)
　(二體註云前段與第一體同惟後段第九句作八字/是也而又收劉克莊詞為第三體尾句本云聊一笑)
　(弔千古乃落去聊字作五字句收為第三體可笑甚/矣更奇者圖譜收劉詞為第二既知添入聊字而于)
　(題下仍舊譜之註云第九句作八字末句作六字夫/此調末句誰非六字乎但因添聊字故改註五字為)
　(六而忘其前後皆六字耳既于劉詞添聊字則體已/盡無所用第三體矣乃又仍收李玉詞倒作第三奈)
　(李玉與劉字字皆同無可註其相異處遂註曰惟後/第四句分作四三葢李云月滿西樓凴欄乆端端正)
　(正七字而忽然分作兩句讀遂謂上句四字下句三/字與劉體有異于此而奇絶矣  本調因坡詞乳燕)
　(飛華屋又名乳燕飛圖譜既收賀新郎又收乳燕飛/選聲亦復兩列且以前後第二句皆分作兩句而所)
　(收竹齋詞清影句云但莫賦綠波南浦本七字誤以/賦字為叶韻惜哉圖譜于二體外又收金縷曲更奇)
　　子夜歌(一百十七字/)　　　　　　彭元遜
視春衫篋中半在浥浥酒痕花露恨桃李隨風吹盡夢
裏故人如霧臨穎美人秦川公子却共何人語對誰家
花柳池臺囘首故園咫尺未成歸去　昨宵聽危絃急
管酒醒不知何處漂泊情多衰遲感易無限堪憐許似
尊前眼底紅顔消幾寒暑年少風流未諳春事追與東
風賦待他年君老巴山共君聽雨
　(彭係元人此調宋詞無之作者須遵此平仄圖以首/句作五字次句作八字誤又以半在浥浥疊四仄字)
　(遂改浥浥二字為可平更誤似尊前二句作上七下/四亦誤事字註叶甚竒此句毋論不用叶事字亦並)
　(非同韻夜共君聽雨恐/是共聽  雨聽字平聲)
　　金明池(一百二十字/)　　　　　　秦　觀
瓊苑金池青門紫陌似雪楊花滿路雲日淡天低晝永
過三㸃兩㸃細雨好花枝半出墻頭似悵望芳草王孫
何處更水遶人家橋當門巷燕燕鶯鶯飛舞　怎得東
君長為主把緑鬢朱顔一時留住佳人唱金衣莫惜才
子倒玉山休訴况春來倍覺傷心念故國情多新年愁
苦縱寳馬嘶風紅塵拂靣也只尋芳歸去
　(余謂詞中有以上聲作平聲用者人多不信如此詞/兩㸃二字鑿然以上作平也雲日淡以下與佳人唱)
　(以下同過三㸃句即後才子倒句比對自明仲殊天/濶雲髙一首前段云朱門掩鶯聲猶嫩後段云厭厭)
　(意終差人問鶯聲二字即兩㸃二字應用平也人不/知此義見此句連用五箇仄聲便以為難而自以為)
　(知者又亂將去聲字填入則拗而不叶律矣歐公亦/用三㸃兩㸃雨霽註見越溪春為主為字讀作去聲)
　(言為人作主也若作平則拗觀仲殊用鬬字可見似/悵望九字與念故國九字一氣分豆不拘  按詞滙)
　(失收夏雲峯本調而以仲殊金明池詞題曰夏/雲峯大謬若不校正不幾令學者名實相乖乎)
　　送征衣(一百二十一字/)　　　　　柳　永
過昭陽璿樞電繞華渚虹流運應千載㑹昌罄寰宇薦
殊祥吾皇誕彌月瑤圖纘慶玉葉騰芳並景貺三靈眷
祜挺英哲掩前王遇年年嘉節清和頒率土稱觴　無
間要荒華夏盡萬里走梯航彤庭舜張太樂禹㑹羣方
鵷行趨上國山呼鰲抃遙爇爐香竟就日瞻雲獻壽指
南山等無疆願巍巍寶厯鴻基齊天地遙長
　(吾皇下與後鵷行下同宇按此調六字句凡四用皆/中三字一豆者如慶寰  宇字挺英哲哲字盡萬里)
　(里字皆用仄聲則指南山山字/亦應用仄恐是岳字之誤也)
　　笛家(一百二十一字/)　　　　　　柳　永
花發西園草薰南陌韶光明媚乍晴輕煖清明後水嬉
舟動褉飲筵開銀塘似染金堤如繡是處王孫幾多遊
妓往往携纖手遣離人對嘉景觸目盡成感舊别乆
帝城當日蘭堂夜燭百萬呼盧画閣春風十千沽酒未
省宴處能忘絃管醉裏不尋花柳豈知秦樓玉簫聲斷
前事難重偶空遺恨望仙鄉一餉泪沾襟袖
　(按此調他無可考惟屯田此一篇耳舊刻以别乆二/字屬在前段之末余力斷之曰凡兩字句多用于換)
　(頭之首或用于一段之中未有前半巳完而贅加兩/字者况上説離人對景而感舊矣又加别乆二字真)
　(為蛇足若作感舊别乆語氣不成文四字疊仄音韻/亦不和協且舊字明明用韻顯而易見前尾觸目句)
　(六字後尾一餉句亦六字端端正正兩結相同而人/竟不察沿習訛謬可歎也然于舊字用韻而加兩字)
　(于下猶為不妨乃將感舊别乆四字合成一串選聲/連上作八字句時人因有作轉嘆離索者豈不截寉)
　(添鳬哉且因此句讀錯并將上觸目盡成四字岸然/作一句而為無奈閒愁矣異哉  又按凡長調詞起)
　(結前後互異而中幅每每相同此詞恐有顛倒今以/臆見附此葢别乆帝城當日是換頭起語其下當移)
　(入未省至花柳十四字而以蘭堂四句對前水嬉四/句豈知八字對前是處八字前事難重偶對前往往)
　(携纖手空遺恨以下兩三字一六字對前遣離人以/下三句句法字法相同豈不恰當葢謂因别乆而追)
　(思當日在帝城之時宴處即聽絃管醉裏必尋花柳/從未有忘此二事者故上加未省二字未省者不解)
　(如此也下即以蘭堂四句實註彼時歡㑹之勝而下/以豈知二字接之言不料如今若此寂寥也如此則)
　(意順調協矣嗟嗟安得起屯田于遮須國芙蓉城而/証其説乎總之舊集中惟樂章最多差訛脱落難于)
　(稽覈然後人亦宜將舊詞詳審妥確而後填之寧得/躁率而自謂作家耶如此詞論改易前後處人或以)
　(古調傳乆不便議改若别乆二字則斷斷不可繫之/于前尾舊字斷斷不可不叶韻任人間詈我狂妄哂)
　(我穿鑿而余必硜/硜守是鄙説矣)
　　白苧(一百二十一字/)　　　　　　蔣　㨗
正春晴又春冷雲低欲落璚苞未剖早是東風作惡旋
安排一雙銀蒜鎮羅幕幽壑水生漪皺嫩緑潛鱗初躍
愔愔門巷桃樹紅纔約畧知甚時霽華烘破青青蕚
憶昨引蝶花邊近來重見身學垂楊痩削問小翠睂山
為誰攢却斜陽院宇任朱絲罥徧玉筝絃索戸外唯聞
放剪刀聲深在粧閣料想裁縫白苧春衫薄
　(首句本集是正春晴而他刻多作春正晴觀柳詞則/正春晴平仄為是而首用正字次用又字恰相喚應)
　(故知他刻/之誤也)
　　又一體(一百二十五字/)　　　　　柳　永
繡簾垂画堂悄寒風淅瀝遙天萬里黯淡同雲羃䍥漸
紛紛六花零亂散空碧姑射宴瑤池把碎玉零珠抛擲
林巒望中髙下瓊瑤一色嚴子陵釣臺歸路迷踪跡
追惜燕然画角寶簥珊瑚是時丞相虛作銀城換得當
此際偏宜訪袁安宅醺醺醉了任金釵舞困玉壺傾側
又是東君暗遣花神先報南國昨夜江梅漏泄春消息
　(蔣柳二詞相同只換頭二字句下柳比蔣多燕然画/角四字故另作一體愔愔門巷巷字柳作中字平聲)
　(稍異然此字用平拗恐是裏字偶按蔣用欲落作惡/約畧俱兩箇入聲字相連初謂  然乃柳詞亦用淅)
　(瀝羃䍥一色六入聲因思此調或宜如此用字不然/何其相符也然此論大微未知得免于穿鑿之誚否)
　(以譜誤不一備摘于此画堂悄即蔣之又春冷也乃/  三字盡改平仄平葢其意欲連下作七言詩也画)
　(堂正與上繡簾相對有何不解遥天萬里即蔣之璚/苞未剖也萬里未剖去上最妙乃以遥作仄萬作平)
　(漸紛紛即蔣之旋安排也三字盡改平仄仄林巒望/中即蔣之愔愔門巷也此句惟中字不合乃以平平)
　(仄仄翻改作仄仄平平而中字偏不註可仄嚴子陵/下十字宜于三字為豆下作七字句乃分兩五字嚴)
　(子陵釣臺即蔣之知甚時霽華也乃作仄仄仄平平/當此際九字宜上五下四乃分上三下六偏宜即蔣)
　(之睂山也乃作仄仄金釵正對下玉壺以任字領下/二句頂上言醉後光景蔣亦以任字頂下朱絲玉筝)
　(也乃金字訛作他字而以任字作平釵字作仄困玉/二字作平傾字作仄葢意欲將任他二字領句而下)
　(作七言詩句也并其餘平仄改註者共五十二字尤/不便者散報二字即蔣之鎮在二字必用去聲今亦)
　(作平射字音亦正叶韻二字句蔣亦用幽壑今只作/五字句失註叶韻如此註法何不别名此調為黄麻)
　(綠葛而仍/曰白苧乎)
　　秋思耗(一百二十三字/又名画屏秋色)　　　　　吳文英
堆枕香鬟側驟夜聲偏稱画屏秋色風碎串珠潤侵歌
板愁壓睂窄動羅箑清商寸心低訴敘怨抑映夢牕零
亂碧待漲綠春深落花香汎料有斷紅流處暗題相憶
　歡夕簷花細滴送故人粉黛重飾漏侵璚瑟丁東敲
斷弄晴月白怕一曲霓裳未終催去驂鳯翼嘆謝客猶
未識謾痩却東陽燈前無夢到得路隔重雲雁北
　(或云自潤侵至春深與後丁東至東陽相同動羅箑/以下十二字于商字分豆怕一曲以下十二字于終)
　(字分豆然總之十二字一氣平仄不差分豆語句不/拘也或謂客字亦是叶韻燈前無夢四字句與前落)
　(花香汎同到得二字句叶韻路隔亦二字句叶韻重/雲雁北四字句叶韻俱用去入二聲正此調促拍淒)
　(𦂳之處此説甚新然不/敢從姑採其説于此)
　　春風嬝娜(一百二十五字/)　　　　馮艾子
被梁間雙燕話盡春愁朝粉謝午花柔倚紅欄故與蜨
圍蜂遶柳綿無數飛上搔頭鳯管聲圓蠶房香煖笑挽
羅衫須少留隔院蘭馨趂風逺鄰牆桃影伴烟收　些
子風情未減眉頭眼尾萬千事欲説還休薔薇露牡丹
毬慇懃記省前度綢繆夢裏飛紅覺來無覓望中新綠
别後空稠相思難偶嘆無情明月今年已是三度如鈎
　(雲月自度曲當/悉依其平仄)
　　翠羽吟(一百二十五字/)　　　　　蔣　㨗
紺露濃映素空樓觀峭玲瓏粉凍霽英冷光搖蕩古青
松半規黃昏淡月梅氣山影溟濛有麗人歩依修竹瀟
然態若游龍　綃袂微皺水溶溶仙莖清瀣浄洗斜紅
勸我浮香桂酒環佩暗解聲飛芳靄中弄春弱柳垂絲
慢按翠舞嬌童醉不知何處驚剪剪淒𦂳霜風夢醉尋
痕訪蹤但留殘挂穹梅花未老翠羽雙吟一片曉峯
　(此調只此一詞難以考定恐有訛字但/留殘句必有脱落意謂殘月挂蒼穹也)
　　十二時(一百三十字/三疊)　　　　　　柳　永
晩晴初淡烟籠月風透蟾光如洗覺翠帳凉生秋思漸
入微寒天氣敗葉敲牕西風滿院睡不成還起更漏咽
滴破憂心萬感並生都在離人愁耳　天怎知當時一
句做得十分縈繫夜永有時分明枕上覷着孜孜地燭
暗時酒醒元來又是夢裏　睡覺來披衣獨坐萬種無
憀情意怎得伊來重諧雲雨再整餘香被祝告天發願
從今永無抛棄
　(此係三疊後兩段相同各譜于天怎知作三字睡覺/來又作七字分明下作九字重諧下又作一四一五)
　(字真所謂隨意亂填何以作譜其按朱敦儒有小令/四十六字者亦名十二時因查  即是憶少年故不)
　(收列此/調之前)
　　蘭陵王(一百三十字/)　　　　　　史達祖
漢江側月弄仙人珮色含情乆搖曵楚衣天水空濛染
嬌碧文漪簟影織涼骨時將粉飾誰曽見羅襪去時㸃
㸃波間冷雲積　相思舊飛鷁謾想像風裳追恨瑤席
涉江幾度和愁摘記雪映雙腕刺縈絲縷分開綠葢素
袂溼放新句吹入　寂寂意猶惜念浄社因緣天許相
覓飄蕭羽扇搖團白屢側臥尋夢倚欄無力風標公子
欲下處似認得
　(平仄如此無字可移如以為不便而欲出已意改之/則奉勸不須作此調可也欲作此調則未有出此範)
　(圍者譜于弄珮楚染粉去冷舊恨映素放許等字俱/作可平至以染嬌冷雲映雙放新許相俱作平仄全)
　(與蘭陵王風馬矣至以屢側臥分作三字句尋夢連/下讀而末句作七字葢其所收蘆川詞末句本云相)
　(思除是向醉裏暫忘却譜乃改相思前事除夢魂裏/暫忘却不惟作七字而一句之中有三謬焉除字是)
　(上靣移下來一也魂字是添出二也忘字讀作平聲/三也意欲凑成末句七字移了上文下來故相思下)
　(補前事二字耳不知此調尾句六字俱是仄聲自有/蘭陵王以來即便六仄字無一平者而譜何冐昧若)
　(此耶汲古刻片玉亦作似夢魂裏泪暗滴何其所見/畧同豈夢字之下必應聨魂字耶稼軒只合化夢裏)
　(蝶詞統亦以裏字訛中字是則凡遇夢字即做夢矣/一笑劉須溪于後兩段俱用春去二字起句查第二)
　(段相思字他家無用仄叶者可不必從且劉詞用字/多出入總不足法也涼骨是叶韻二字句觀蘆川捲)
　(珠箔一首云吹落梢頭嫩蕚可見或初見余此註訝/然指為穿鑿余檢美成柳隂直詞示之曰誰識京華)
　(倦客而千里和周者亦曰曽識傾城㓜客詞綜載彭/履道詞云飛去黃鸝自語雖他家或有不叶者不可)
　(謂此非/叶也)
　　破陣樂(一百三十二字/)　　　　　柳　永
露花倒影烟蕪蘸碧靈沼波暖金柳搖風木木繫彩舫
龍船遙岸千歩虹橋參差雁齒直趨水殿遶金堤曼衍
魚龍戲簇嬌春羅綺喧天絲管霽色榮光望中似覩蓬
萊清淺　時光鳯輦宸遊鸞觴褉飲臨翠水開鎬宴兩
兩輕舠飛畫檝競奪錦標霞爛聲歡娛歌魚藻徘徊宛
轉别有盈盈遊女各明珠争收翠羽相將歸去漸覺雲
海沉沉洞天日晚
　(此調無考証處轉木木二字無理金柳至水殿似對/後段兩兩至宛  但聲歡娛歌魚藻六字比千步二)
　(句少二字必係差落葢聲歡娛不成語也各明珠句/各字下落採字但别有以下直至尾纔叶韻亦必有)
　(訛脱不/可考也)
　　瑞龍吟(一百三十三字/三疊)　　　　　張　翥
鰲溪路瀟灑翠壁丹崖古藤髙樹林間猿鳥欣然故人
隠在溪山勝處　乆延竚渾似種桃源裏白雲牕戸燈
前素瑟清樽開懐正好連牀夜語　應是山靈留客雪
飛風起長松掀舞誰道倦途相逢傾葢如故陽春一曲
總是關心句何妨共磯頭把釣梅邊徐歩只恐匆匆去
故園夢裏長牽别緒寂寞閑鍼縷還念我飄零江湖烟
雨斷腸嵗晚客衣誰絮
　(此調以清真章臺路一曲為鼻祖向讀千里和詞愛/其用字相符今此蜕巖詞亦和周韻者平仄亦復字)
　(字俱合信知樂府之調板如鐵古賢之心細如髮也/花庵云前兩段屬正平調謂之雙拽頭後屬大石尾)
　(十七字再歸正平故近刻周詞皆分三段愚謂既以/尾為再歸正平則該分四疊而清真及此詞應在縷)
　(字再分一段矣若夢窗甲稿二首猶刻作兩段誤也/夢窗丁稿一首于誰道二句落兩字其下亦多訛錯)
　(而三首俱以第一字作去聲若較第二段首字或可/不拘然作者當依周為妥也竚字吳用梯字平叶恐)
　(誤連牀句五字亦誤周處静一首亦與此字字皆同/但于途字用幕字飄零用曲曲二字此雖借入為平)
　(然此調以周詞作準䋲用入終屬第二着人不可以/其仄聲而亂填上去也圖譜于此詞只長松句失註)
　(叶韻其平仄全不/議改妙甚妙甚)
　　大酺(一百三十三字/)　　　　　　方千里
正夕陽閒秋光淡鴛瓦參差華屋髙低簾幙逈但風搖
環珮細聲頻觸痩怯單衣涼生兩袖零亂庭梧牕竹相
思誰能㑹是歸程客夢路諳心熟况時節黃昏閑門人
静凭欄身獨　歡情何太速嵗華似飛馬馳輕轂謾自
歎河陽青鬢苒苒如霜把菱花悵然凝目老去疎狂減
思墮䇿小坊幽曲趂游樂繁華國囘首無緒清泪紛於
紅菽話愁更堪剪燭
　(方和周詞平仄如一此旁註者依劉須溪任瑣窗寒/一首載之因字同不另列隨作者取法而填之但或)
　(學周方則依周方或學劉則依劉不可相混也譜註/斷不可從笫一字喚起用去聲領句妙甚豈可作平)
　(乎趂游樂句周云况蕭索青蕪國國字乃借叶即如/借北字同詞人亦有不拘者故千里和之詞統云國)
　(字不通一作園又失韻此論甚謬園字可笑豈不失/韻便可作青蕪園乎青蕪國頗有意味但可謂借韻)
　(不可謂不通也閑字必是閉字之/訛周用夢字去聲方必不作平也)
　　歌頭(一百三十六字/)　　　　　　唐莊宗
賞芳春暖風飄箔鶯啼綠樹輕烟籠晚閣杏桃紅開繁
蕚靈和殿禁柳千行斜金絲絡夏雲多奇峯如削紈扇
動微涼輕綃薄梅雨霽火雲爍臨水檻永日逃繁暑泛
觥酌　露華濃冷髙梧彫萬葉一霎晚風蟬聲新雨歇
惜惜此光隂如流水東籬菊殘時嘆蕭索繁隂積嵗時
莫景難留不覺朱顔失却好容光且且須呼賓友西園
長宵讌雲謠歌皓齒且行樂
　(後半叶韻甚少必有訛處不敢擅註句豆即前半/亦未必確然原註大石調姑存其體為餼羊而已)
　　多麗(一百三十九字/又名綠頭鴨)　　　　　　張　翥
晚山青一川雲樹冥冥正參差烟凝紫翠斜陽画出南
屏館娃歸吳臺遊鹿銅仙去漢苑飛螢懐古情多憑髙
望極且將尊酒慰漂零自湖上愛梅仙逺鶴夢幾時醒
空留得六橋疎柳孤嶼危亭　待蘇堤歌聲散盡更須
携妓西冷藕花深雨涼翡翠菰蒲軟風弄蜻蜓澄碧生
秋閙紅駐景採菱新唱最堪聽見一片水天無際漁火
兩三星多情月為人留照未過前汀
　(詞品以此詞為石孝友作今查金谷遺音不載而張/仲舉蜕巖樂府自註云西湖泛舟席上以晚山青為)
　(起句各賦一詞且玩其字句非蜕巖無此手筆其為/張詞無疑此調作者雖多求其諧協婉麗無踰此篇)
　(者或起句他家多不用韻惟盧炳李漳有之他家平/仄  有不齊者今註明然如本詞可謂精當之至學)
　(者所當摹仿也一片上汲古缺見字今補正侯寘于/疎柳二字作是誰留照二字作化爐平仄異或不拘)
　(然他家無之若詹玉于空留得作夜沉沉更須句作/却孤劔水雲鄉火字作封俱不可從詞統載鳯凰簫)
　(一首云是柳詞于歸字深字用仄樂章不載必非柳/作也聲字次山作里字天游作絮字想不拘天游于)
　(採菱句云隔墻又唱謝秋娘沈氏選詞落一謝字遂/註題下云後段少一字不知自巳誤脱而謂另有此)
　(體謬/哉)
　　又一體(一百三十九字/)　　　　　晁補之
新秋近晉公别館開筵喜清時銜杯樂聖未饒綠野堂
邊繡屏深麗人乍出坐中雷雨起鵾絃花煖間關冰凝
幽咽寶釵搖動墜金鈿未彈了昭君遺怨四坐已淒然
西風裏香街駐馬嬉笑微傳　算從來司空見慣斷腸
初對雲鬟夜將䦨井梧下葉砌蛩收響悄林蟬賴得多
愁潯陽司馬當時不在綺筵前競嘆賞檀槽倚困沉醉
倒觥船芳春調紅英翠蕚重變新妍
　(起三字用仄與前調不同坐中句砌蛩句雖亦七字/而用上四下三與七言詩句同比前調兩句相對者)
　(異是另/一體也)
　　又一體(一百四十字/)　　　　　　聶冠卿
想人生美景良辰堪惜向其間賞心樂事古來難是并
得况東城鳯臺沁苑泛清波淺照金碧露洗華桐烟霏
絲柳緑隂搖曵蕩春一色画堂迥玉簪瓊佩髙㑹盡詞
客清歌乆重然絳蠟别就瑤席　有翩若驚鴻體態暮
為行雨標格逞朱唇緩歌妖麗似聽流鶯亂花隔慢舞
縈囘嬌鬟低軃腰肢纖細困無力忍分散彩雲歸後何
處更尋覓休辭醉明月好花莫慢輕擲
　(用仄韻與前異此詞相傳如此豈敢他議然竊有疑/者凡詞之平仄可兩用者其調本同但叶字用仄耳)
　(如聲聲慢絳都春之類甚多可証即今南曲中画眉/序髙陽臺等曲亦然雖韻不同而中間字句則合即)
　(此理也此篇與前平韻詞自是一樣葢想人生三字/為領美景句為接是起韻語向其間下十三字與況)
　(東城句亦皆同泛清句向讀作上三下四今疑是七/言詩句法葢用晁詞體故後段似聽流鶯句亦七言)
　(詩句四不然無前後兩般之理但似聽句該仄平平/仄仄平平而此乃相反因思聽字必讀平聲而流鶯)
　(乃鶯語之誤耳露洗二句毎句四字綠隂句該七字/愚謂一字乃誤多者且蕩春一色亦難解其為七字)
　(句無疑原調平聲者一百三十九字此仄聲者今作/一百四十字恰是誤多此一字也自來選家譜家從)
　(未留心體察耳画堂㢠下字句皆相同明月好花必/是好花明月此句對前重然絳蠟也如此相對豈非)
　(此篇只換得韻脚其餘皆相符乎可嘯餘不收前平/聲調惟收此詞又欲改六十六字  怪圖譜亦依之)
　(乃後添又一體註云前段八句九句并作七字葢指/綠隂搖曵句也又云十句十一句亦并作七字葢指)
　(画堂㢠句此句原七字不知何以謂之并作七字其/詞又不載真無從摸索也又云用平韻餘俱同前既)
　(云用平則安得/餘俱同前乎)
　　玉女搖仙佩(一百三十九字/)　　　柳　永
飛瓊伴侣偶别珠宫未返神仙行綴取次梳粧尋常言
語有得幾多姝麗擬把名花比恐傍人笑我談何容易
細思算奇葩艶卉惟是深紅淺白而已争如這多情占
得人間千嬌百媚　須信画堂繡閣皓月清風忍把光
隂輕棄自古及今佳人才子少得當年雙美且恁相偎
倚未消得憐我多才多藝願奶奶蘭心蕙性枕前言下
表余深意為盟誓從今斷不負鴛被
　(偶别至而巳與後皓月至深意同但枕前言下四字/平仄與惟是深紅不同此調圖譜不收嘯餘于表余)
　(深意句不知是叶韻竟連下為盟誓作七/字句豈如此著譜而能禁人之指摘乎哉)
　　六醜(一百四十字/)　　　　　　　方千里
㸔流鶯度柳似急響金梭飛擲䕶巢占泥翩翩飛燕翼
昨夢前迹暗數歡娛處艶花幽草縱冶遊南國芳心蕩
漾如波澤繫馬青門停車紫陌年華轉頭堪惜奈離襟
别袂容易疎隔　人間春寂謾雲容暮碧逺水沉雙鯉
無信息天涯漸老羇客嘆良宵漏斷獨眠愁極吳霜皎
半侵華幘誰復省十載勻香暈粉髻傾鬟側相思意不
離潮汐想舊家接酒廵歌計今再難得
　(與清真詞平仄無異篇中諸去聲字俱妙而占易離/尤喫𦂳夢窗漸新鵝映柳一首亦皆相合只春字作)
　(翠字去聲家字作永字上聲耳汲古刻于春寂分段/非今查夢窗詞于隔字分則當如右所錄也譜中字)
　(字亂註而于縦冶遊南國云可平平平仄仄芳心蕩/漾如波澤云可仄仄平平平仄仄尤為怪異不知何)
　(所見而云然也且此調楊升庵以其名不雅改曰箇/儂已為無謂圖譜乃于六醜之外又收箇儂一詞兩)
　(篇相接何竟未一㸃勘耶且楊本和周韻而兩詞分/句大異可怪之甚是則升庵和詞而誤其誤者十之)
　(三圖譜創立新調而誤其誤者十之七矣今據圖/譜所書備列于後以見愚非敢謗先賢與時賢爾)
　(恨箇儂無賴/  箇儂)　(嬌賣眼/)　(春心偷擲/)　(楊/)　(慎苔花/蒼)
　(落樹一雙先印下月樣春跡羅襦聞氣不知名/仙  御香  水邊韓國        襟解聞香澤)　(似/)
　(雌蝶雄蜂/宋玉隣墻)　(東城南陌/巫山寧隔)　　(何人輕憐痛惜/  尋尋覓覓)　(又窺/  暮)
　(雲凝碧/留客)　(愛良夜千金/  長袖風流)　(繁華一息/鍾情何極)　　(楚宫盼睞/唱道是鳯)
　(幃深處附素足春夕顫裊周旋惡别憐伊儘傾側何/  呌檀郎莫枉        恐佳期  後青天様)
　(由再得和周韻而合于周者擲跡國澤陌惜隔碧息/右詞本)
　(客極側得十三韻其失和而自用韻者寂字以覓字/代叶汐字以夕字代叶其忘為韻脚而失和者翼字)
　(幘字二韻其句法誤者逺水句上五下三楊因周作/静遶珍叢底成嘆息誤讀底成相連因為四字兩句)
　(矣艶花二句周云夜來風雨葬楚宫傾國楊誤讀葬/字屬上句因作上五下四矣十載句周云一朶釵頭)
　(顫裊向人欹側本上六下四楊誤讀一朶釵頭為四/字句因作顫裊周旋矣其他平仄誤處則箇無蒼聞)
　(石名樹香輕痛暮凝楚袖風流鍾唱道附憐伊儘呌/郎舊等字俱平仄相反而窺宋玉句全差矣然夢字)
　(楊用様字離字楊用枉字猶知用仄也至圖譜之註/則并此一槩改抹且以翩翩句作九字吳霜皎句作)
　(十字更異者楊作顫裊周旋二句不過誤作上四下/六而圖譜乃註作五字兩句以顫裊周旋惡分斷又)
　(楊本蒼苔落花圖譜改為/花落豈非誤而又誤乎哉)
　　玉抱肚(一百四十字/)　　　　　　楊旡咎
同行同坐同携同臥正朝朝暮暮同歡怎知終有抛軃
記江臯惜别那堪被流水無情送輕舸有愁萬種恨未
説破知重見甚時可　見他渾閒堪嗟處山遙水逺音
書也無箇這眉頭彊展依前鎻這泪珠彊收依前墮我
平生不識相思為伊煩惱忒大你還知麽你知後我也
甘心受摧挫又只恐你背盟誓似風過共别人忘着我
把洋瀾左都捲盡與殺不得這心頭火
　(此詞姑照本集錄之分段恐不確惜無可引証也句/按那堪被十字是對你知後十字因思正朝朝二)
　(可對我平生二句但你還知麼比記江臯句少一字/是則這眉頭二句乃是換頭配首起坐卧二韻而見)
　(也至無箇尚屬前段/耳不然前短後長矣)
　　六州歌頭(一百四十一字/)　　　　程　珌
向來抵掌未必總談空難徧舉質三事試從公記當年
賦得一丘一壑天鳶濶淵魚静莫擊磬但酌酒儘從容
一水西來他日㑹從公曵杖其中問前囘歸去笑白髮
成蓬不識如今幾西風　䝉莊多事論虱豕推羊蟻未
辭終又驟記魚得計孰能通嘆如雲罔罟龍伯啖眇難
窮凡三惑誰使我釋然融豈是匏瓜繫者把行藏悉付
鴻濛且從頭檢校想見國迎公湖上千松
　(㑹從公公字或謂亦是叶玩此調及語氣應是偶合/者况前後有公字叶豈複三韻乎此體惟程此篇恐)
　(有誤姑列于此作者/自從辛張等調可耳)
　　又一體(一百四十二字/)　　　　　韓元吉
東風着意先上小桃枝紅粉膩嬌如醉倚朱扉記年時
隠映新妝面臨水岸春將半雲日煖斜陽轉夾城西草
軟沙平驟馬垂楊渡玉勒争嘶認蛾眉凝笑臉薄拂胭
脂繡戸曽窺恨依依　昔携手處香如霧紅隨歩怨春
遲消痩損憑誰問只花知泪空垂舊日堂前燕和烟雨
又雙飛人自老春長好夢佳期前度劉郎幾許風流地
也應悲但茫茫暮靄目斷武陵溪往事難追
　(按此調較辛張等詞惟也應悲句少一字認蛾眉下/十字他家作兩五字句餘同但其所用三字句皆逐)
　(段自相為叶凡換五韻此則他家俱無此體獨此首/為然然余亦細玩而得之人多未察也前度句他家)
　(俱作六字風流以下/作七字與此亦異)
　　又一體(一百四十三字/)　　　　　張孝祥
長淮望斷關塞莽然平征塵暗霜風勁悄邊聲黯銷凝
追想當年事殆天數非人力洙泗上絃歌地亦羶腥隔
水氊鄉落日牛羊下區脱縱橫㸔名王宵獵騎火一川
明笳鼓悲鳴遣人驚　念腰間箭匣中劒空埃蠧竟何
成時易失心徒壯嵗將零渺神京干羽方懐逺静烽燧
且休兵冠葢使紛馳騖若為情聞道中原遺老常南望
翠葆霓旌使行人到此忠憤氣填膺有泪如傾
　(此則稼軒後村龍洲諸家俱用此體旁註照各家作/龍洲又一篇首段起句云鎮長淮一都㑹古楊州升)
　(平日朱簾十里春風小紅樓後段云悵望金陵宅丹/陽郡山不斷綢繆與此篇又異兹註明不另錄  又)
　(按此調或于亦羶腥處分為首段且休兵處分為次/段共成三疊未知孰是譜不知何故將征塵暗六字)
　(殆天數六字洙泗上六字看名王十字匣中劔六字/時易失九字冠葢使九字皆各合為一句然此猶不)
　(大害也復將悄邊聲二句合而為一則失去聲字一/韻笳鼓二句合而為一則失去鳴字一韻𣺌神京至)
　(懐逺合而為一則失去京字一韻一調而使人失叶/三韻尚得為譜乎作圖者尚從之而弗敢變填詞者)
　(亦從之而弗敢易真所不解矣然圖譜不/議改字甚善  念字領句腰間相連勿誤)
　　夜半樂(一百四十四字/三疊)　　　　　柳　永
凍雲黯淡天氣扁舟一葉乘興離江渚渡萬壑千巖越
溪深處怒濤漸息樵風乍起更聞商旅相呼片㠶髙舉
泛画鷁翩翩過南浦　望中酒斾閃閃一簇烟村數行
霜樹殘日下漁人鳴榔歸去敗荷零落衰楊掩映岸邊
兩兩三三浣紗遊女避行客含羞笑相語　到此因念
繡閣輕抛浪萍難駐歎後約丁寧竟何據慘離懐空恨
嵗晩歸期阻凝泪眼杳杳神京路斷鴻聲逺長天暮
　(此調三疊首段渡萬壑以下與中段殘日以下同雖/渡萬壑二句上五下四殘日句應三字豆然語氣一)
　(貫不拘也中段起亦六字圖于斾字分句誤閃閃而/動正言酒斾不可指烟村中段尾笑相語正對首段)
　(尾過南浦同仄平仄而各刻俱作相笑語誤甚不特/失調而笑相語比相笑語用字遒俊豈淺人所知後)
　(段杳杳神京路是叶韻後詞亦用暮字圖以斷/字連上而下鴻聲逺長天暮作三字兩句誤)
　　又一體(一百四十六字/)　　　　　柳　永
艶陽天氣烟細風煖芳草郊燈明閒凝竚漸籹㸃亭臺
參差佳樹舞腰困力垂楊綠映淺桃穠李夭夭嫩紅光
數度綺燕流鶯鬬雙語翠蛾南陌簇簇躡影紅隂緩移
嬌歩擡粉面韶容花光相妒絳綃袖舉雲鬟風顫半遮
檀口含羞背人偷顧競鬭草金歛笑争睹對此嘉景頓
覺銷凝惹成愁緒念解珮輕盈在何處忍良時辜負少
年等閒度空望極囘首斜陽暮嘆浪萍風梗如何去
　(比前多二字其大畧相同然恐有訛字而芳草下數/字尤差歛字亦差應是釵字之訛光數應是無數之)
　(訛首節應在鬬雙語分段次節應/于笑争睹分段兹姑照原本錄之)
　　寶鼎現(一百五十五字/三疊)　　　　　康與之
夕陽西下暮靄紅隘香風羅綺乘麗景華燈争放濃熖
燒空連錦砌覩皓月浸嚴城如画花影寒籠絳蕋漸掩
映芙蕖萬頃迤邐齊開秋水　太守無限行歌意擁麾
幢光動珠翠傾萬井歌臺舞榭瞻望朱輪軿鼓吹控寶
馬耀貔貅千騎銀燭交光數里似亂簇寒星萬㸃擁入
蓬壺影裏　宴閣多才環艶粉瑤簪珠履恐㸔㸔丹詔
催奉宸遊燕侍便趂早占通宵醉緩引笙歌妓任画角
吹老寒梅月滿西樓十二
　(首段乘麗景下與次段傾萬井下同此調作者各有/參差向疑此篇有誤葢宴閣多才比他家少二字恐)
　(看看句亦有誤但思伯可名擅一時此篇尤為膾炙/當時元夕必歌此曲故竹山女冠子云綠鬟隣女綺)
　(窗猶唱夕陽西下則此篇傳世最盛不應有訛落也/及查惜香樂府則字數適與此同宴閣句亦四字恐)
　(看看二句亦一五一六始信此詞自有此體只惜香/于芙蕖萬頃作巷陌連甍吹老寒梅作恁時恁節平)
　(仄稍異耳因考此調結處如漸掩映下十三字三段/皆同有作上七下六者有作一五兩四者可以不拘)
　(也靄隘二字俱仄各家多同惜香于隘字作平恐誤/譜并紅字俱作可仄則萬無此理太守二字註作可)
　(平以及通篇俱亂註無謂之甚必不可從也騎字偶/合不必叶  按石孝友雪梅清痩一首汲古刻以次)
　(段尾句為三段首句誤而第三段多錯字竟/不可讀且止存一百五十一字故不敢錄)
　　又一體(一百五十八字/)　　　　　劉辰翁
紅粧春騎踏月呼影千旗穿市望不見璚樓歌舞習習
香塵蓮步底簫聲斷約綵鸞歸去未怕金吾呵醉甚輦
路喧闐且止聽得念奴歌起　父老猶記宣和事抱銅
仙清泪如水還轉盼沙河多麗滉漾明光連邸第簾影
動散紅光成綺月浸蒲桃十里㸔往來神仙才子肻把
菱花撲碎　腸斷竹馬兒童空見説三千樂指等多時
春不歸來到春時欲睡又説向燈前擁髻暗滴鮫珠墜
便當日親見霓裳天上人間夢裏
　(與前詞大槩相同只笫三段六字起等多時二句上/七下五與前詞恐㸔看二句上五下六者異三結與)
　(前同騎字止字麗字綺字子字偶合可不叶文按程/珌錄楊欲舞一首亦一百五十八字雖多闕  而字)
　(皆相合只未怕句作問元功誰爕理月浸句作恬/然如談笑耳等多時二句則依康詞為稍異也)
　　又一體(一百五十八字/)　　　　　張元幹
山莊圖画錦囊吟咏胸中丘壑年少日如虹豪氣吐鳯
詞華渾忘却便袖手向巖前溪畔種滿烟梢霧籜想别
墅平泉當時草木風流如昨　痩藤閒倚看鉏藥雙芒
鞵雨後常着目送處飛鴻滅没誰問蓬蒿争燕雀乍霽
月望松雲南渡短艇欹沙夜泊正萬里青冥千林虚籟
從渠矰繳　携㓜尚有筠丁誰㑹得人生行樂岸幘綸
巾歸去深戸香迷翠幙恐未免上凌烟閣好在秋天鶚
念小山叢桂今宵狂客不勝盃勺
　(三結俱用一五兩四者岸幘二句俱六字/又與前二體不同囊藤各家俱仄此恐誤)
　　穆䕶砂(一百六十九字/)　　　　　宋　􁁉
底事蘭心苦便淒然泣下如雨倚金臺獨立搵香無主
斷腸封家如妒亂撲簌驪珠愁有許向午夜銅盤傾注
便不是紅冰綴頰也溼透仙人烟樹羅綺筵中海棠花
下淫淫常怕鳯脂枯比雒陽年少江州司馬多少定誰
似　照破别離心緒學人生有情酸楚想洞房佳㑹而
今寥落誰能暗收玉筯算只有金釵曽巧補輕拭了粉
痕如故愁思減舞腰纖細清血盡媚臉膚腴又恐嬌羞
絳紗籠却綠牕伴我撿詩書更休教隣壁偷窺幽蘭啼
曉露
　(倚金臺至脂枯與後想洞房至詩書同此調/以枯腴書為叶是平仄通用者似字係借韻)
　　稍遍(二百三字/)　(稍一作哨/)　　　蘇　軾
為米折腰因酒棄家口體交相累(折棄二字須仄聲累/字起韻各家俱同以)
(後韻脚平仄/通叶不拘)歸去來(亦有叶者然/可以不必)誰不遣君歸(坡公春/詞云洗)
(出碧蘿天不叶韻細考坡春詞一篇與本調多不合處/不必從也稼軒此句云翠藻青萍裏用上聲叶但不可)
(去/)覺從前皆非今是(各家/同)露未晞(稼軒方秋崖用上/聲叶王初寮不叶)征
夫指予歸路(有叶者然不必稼軒莊周談兩事/句乃談字上落一嘗字或曽字耳)門前笑
語喧童穉(各家同坡春詞以上三句云一霎晴風逈芳/草榮光浮動巻皺銀塘水與本調不合不必)
(從/)嗟舊菊都荒新松暗老(各家/同)吾年今已如此(初寮後/村同稼)
(軒云之二蟲又何知用平叶秋崖同稼又云又/説於羊棄意坡又云園林翠紅排比與此稍異)但小牕
容膝閉柴扉(各家同秋崖云凡三千五百廿年餘廿字/本音溼詞滙刻作二十年餘多一字便雖)
(讀而失調矣窗字坡/又作燕不如用平)䇿杖㸔孤雲暮鴻飛(各家同稼軒/末三字云為)
(得計用仄叶為得二字不/合此雖不拘依坡為妥)雲出無心鳥倦知還(各家同/稼于鳥)
(倦句又云冰蠶語熱平仄/異方亦然或可不拘也)本非有意(各家同稼軒/非作我上聲)　噫
(一字句譜俱連下讀誤各家如稼軒三首兩用噫字一/用嘻字後村秋崖亦用噫字初寮用嗟字是知此一字)
(為起語而坡春詞便乘興携將佳麗深入芳菲裏不但/無此一字其下句亦非一四一七者故云與本調不合)
(也至稼軒池上主人一首本用噫字下云子固非魚而/圖譜偏改作子固非魚噫註為五字句毋論失韻失調)
(試問子固非魚噫文理如何解得去稼軒于千載下冐/此不通之名亦寃矣或曰凡詞調從無一字句者子安)
(得創為此説余曰十六字令已用一字為首句况詞為/曲祖北曲之上馬嬌九條龍貨郎兒山坡羊閲金經等)
(一字句甚多噫字正用論語噫斗筲之人句而梁伯鸞/五噫歌亦用于詩中詩曲可用一字豈詞獨不可用乎)
(蘇辛劉方等皆用支微齊韻故皆以噫字領句若/用他韻即以此本韻一字叶之但須通得去耳)歸去
來兮(或有不叶/者不拘)我今忘我兼忘世(初寮同辛劉/方俱用平叶)親戚無
浪語(辛劉同初寮/秋崖浪作平)琴書中有真味(初寮同方辛用平叶/中有二字可分豆亦)
(可相連坡春詞此二句作/上四下六與本調不合)歩翠麓﨑嶇泛溪窈窕(泛字/恐是)
(清字各/家同)涓涓暗谷如流水(各家同稼軒云過而/留泣計應非用平叶)觀草木
欣榮幽人自感(各家同坡春詞及後村于上句少觀字/乃誤落也方于上句榮字亦叶韻可以)
(不/必)吾生行且休矣(各家同後村云采于山/釣于水上三字分豆)念寓形宇内
復幾時不自覺皇皇欲何之(此二句即同前但小窗二/句葢自涓涓至此六句與)
(前段門前至鴻飛同也初寮後村及坡春詞俱與此合/辛云㸔一時魚鳥忘情喜㑹我已忘機更忘已用仄叶)
(方亦然坡春詞任滿頭紅雨落花飛各刻俱于飛字下/増一墜字人遂謂九字句誤也劉云大丈夫不遇之所)
(為刻亦于遇字/下誤多一時字)委吾心去留難計(各家同辛云似鵾鵬/變化囗幾幾是叶韻)
(各刻俱于幾字上落一字譜因註似鵾鵬變化為五字/句而以幾字連下作幾東遊入海亦註為五字句而下)
(更註為七字句/矣可嘆可嘆)神仙知在何處(各家同坡春詞云君看/今古悠悠與本調不合)
富貴非吾願(此句各家俱叶舊刻作非吾願願字乃誤/也葢此詞乃櫽括歸去來辭故因成語差)
(刻愚謂必志字或事字之訛人未細考故相傳城誦耳/各家俱仄叶獨辛一首于此二句云東遊入海此計直)
(以命為嬉嬉字平叶但此計二字恐有誤處圖譜因東/遊四字連上幾字故以此計字連下作七字句尤無此)
(體例也嬉字恐/是戲字之誤)但知臨水登山嘯詠自引壺觴自醉(此/十)
(四字一氣讀如此詞應作上八下六而臨水登山又應/相連方云幾時明潔幾時昏暗畢竟少晴多雨則明是)
(兩四一六坡春詞亦然辛一首亦同而又一首云大方/達觀之家未免長見悠然笑耳觀音貫此則句法不同)
(若王劉則一六兩四故知平仄不異分豆可不拘耳辛/又一首云古來謬算狂圖五鼎烹死囗為平地各刻為)
(字上一字或作柏或作恒此必有誤譜不置辨而又不/註斷止于第二體題下註云十五句作七字十六句六)
(字十七八句四字竟如夢囈/雖智者亦不能明其故也)此生天命更何疑且乘流
遇坎還止(各家/同)
　(此調長而多訛故逐/句註釋以便省覽)
　　戚氏(二百十二字/三疊)　　　　　　　柳　永
晚秋天一霎微雨灑庭軒檻菊瀟疎井梧零亂惹殘烟
淒然望江關飛雲黯淡夕陽間當時宋玉悲感向此臨
水與登山逺道迢逓行人淒楚倦聽隴水潺湲正蟬鳴
敗葉蛩響衰草相應聲喧　孤館度日如年風露漸變
悄悄至更䦨長天靜絳河清淺皓月嬋娟思綿綿夜永
對景那堪屈指暗想從前未名未禄綺陌紅樓往往經
嵗遷延　帝里風光好當年少日暮宴朝懽况有狂朋
恠侣遇當歌對酒競留連别來迅景如梭舊遊似夢烟
水程何限念利名憔悴長縈絆追往事空慘愁顔漏箭
移稍覺輕寒聽嗚咽画角數聲殘對閒牕畔停燈向曉
抱影無眠
　(圖譜于然字不註叶失一韻矣逺道迢逓譜云可平/平平平蛩響衰草譜云可仄平仄仄風露漸變譜云)
　(可仄平平仄誤/觀後坡詞可知)
　　又一體(二百十三字/)　　　　　　蘇　軾
玉龜山東皇靈嫓統羣仙絳闕岧嶤翠房深迥倚霏烟
幽閒志蕭然金城千里鎻嬋娟當時穆滿廵狩翠華曽
到海西邊風露明霽鯨波極目勢浮輿葢方圓正迢迢
麗日𤣥圃清寂瓊草芊綿　争解繡勒香韉鸞輅駐蹕
八馬戲芝田瑤池近画樓隠隠翠鳥翩翩肆華筵囗間
作管鳴絃宛若帝所釣天稚頭皓齒綠髮方瞳圓極恬
淡髙妍　盡倒瓊壺酒獻金鼎藥固大椿年縹緲飛瓊
妙舞命雙成奏曲醉留連雲璈韻響瀉寒泉浩歌暢飲
斜月低河漢漸綺霞天際紅深淺動歸思廻盼塵寰爛
熳遊玉輦東還杏花風數里響鳴鞭望長安路依稀柳
色翠㸃春妍
　(刻本漸字下誤重一字盼字誤兮字今改正餘雲璈/句七字叶韻與前調别來句六字不叶異其  俱同)
　(人每謂坡公詞不協律試觀如此長篇字字不苟何/常不協乎故備錄之且李方叔云此是因妓歌此調)
　(詞不佳公適讀山海經乃令妓復歌隨字填去歌完/詞就然則坡仙豈非天人而奈何輕以失律譏之歟)
　(囗間作管鳴絃作管二字必誤此句對前/詞夜永句應改間  作囗管鳴絃為是)
　　鶯啼序(二百四十字/四疊)　　　　　　吳文英
殘寒正欺病酒掩沉香繡戸燕來晚飛入西城似説春
事遲暮画船載清明過却晴烟冉冉吳宫樹念羇情遊
蕩隨風化為輕絮　十載西湖傍柳繫馬趂嬌塵輭霧
遡紅漸招入仙溪錦兒偷寄幽素倚銀屏春寬夢窄斷
紅溼歌紈金縷暝堤空輕把斜陽總還鷗鷺　幽蘭旋
老杜若還生水鄉尚寄旅别後訪六橋無信事往花萎
瘞玉埋香幾番風雨長波妒盼遙山羞黛漁燈分影春
江宿記當時短檝桃根渡青樓彷彿臨分敗璧題詩泪
墨慘淡塵土　危亭望極草色天涯嘆髩侵半苧暗㸃
檢離痕歡唾尚染鮫綃嚲鳯迷歸破鸞慵舞殷勤待寫
書中長恨藍霞遼海沈過雁謾相思彈入哀筝柱傷心
千里江南怨曲重招斷魂在否
　(詞調最長者惟此序而最難訂者亦惟此序葢因作/者甚少惟夢窗數闋與詞林萬選所收黄在軒一首)
　(耳其中句法字法多有不一今細細校定大約從其/合者可也起句六字合矣次句五字句法上一下四)
　(吳之引鴛鴦戲水凝春空燦綺凝去聲黄之卧長龍/一帶合也次七次六亦合但説字吳他作用紗字碧)
　(字説碧入作平而黃用市字仄然照後段兒字應作/平聲耳次七字人多因橫塘棹穿艶錦一曲云潤玉)
　(瘦冰輕倦浴疑是七言詩一句于冰字讀斷作上四/下三句法而黃作芳草岸灣環半玉似亦可兩借不)
　(知此作画船載又别作綵翼曵扶搖宛轉則顯然上/三下四是本無不合而人誤讀也次七字俱合次念)
　(羇情至輕絮十一字可作上五下六讀亦可作一三/兩四讀觀吳他作聽銀水聲細梧桐漸攪凉思吳作)
　(㸔碧天連水翻成箭様風快則當為上五下六而觀/第二段之結及吳他作怕因循羅扇恩疎又生秋意)
　(黃作黛眉修依約霧鬟在秋波外則是一三兩四者/夢窗天吳駕雲閬海一篇首段云近玉虛髙處天風)
　(笑語飛墜次段云歩新梯藐視年華頓非塵世或者/因謂前必上五下六次必一三兩四乃是定格余曰)
　(非也總之此十一字意義相貫但平仄聲響不誤便/是難訂難從處不在此也第二段起句四字次句四)
　(字次句五字乃一定之體葢起二句為換頭而五字/句仍與前段合也人因横塘曲内次句用冉冉迅羽)
　(乃上上去上四仄字故讀作窗隙流光冉冉一句迅/羽愬空梁燕子一句不知四仄乃此調定格此詞傍)
　(柳繫馬四字亦然不可截傍柳連上作西湖傍柳亦/不可截繫馬連下作繫馬趂嬌塵也况吳他作清濁)
　(緇塵快展曠眼傍危欄醉倚黃作白露橫江一葦萬/頃問靈槎何在快展句一葦句皆四仄尤為明証考)
　(此則不惟句法該兩四一五而四仄字萬無夾一平/聲如時人所作薄鉛不御之理矣所用趂字傍字問)
　(字領起五字句正與首段掩沉香句法同次七次六/與前合但遡紅漸黃作平仄仄幽字吳他作金字平)
　(聲不字亦作平聲黃作沆字去聲然照前段遲字應/作平耳遡紅漸七字本上三下四黃作空翠溼衣不)
　(勝寒人多讀空翠溼衣此誤認也但觀前段燕來晚/句上三下四原無不合次七字上三下四四詞皆合)
　(但夢字黃作襯吳他作雨俱仄聲且前段此句吳用/過倦宛三字黃用半字則此字宜仄乃詞統詞滙於)
　(吳橫塘曲刻云記瑯玕新詩陳迹搯香痕纖葱玉指/陳字乃是平聲可疑及查吳本稿則記瑯玕新詩細)
　(搯早陳迹香痕纖指是細字本是仄聲而各書誤刻/耳因一字之差遂致參差不合甚矣書之不可不細)
　(校也次又七字句此句最為可疑論前段晴烟冉冉/句則上四下三該如七言詩一句四詞皆合而此句)
　(獨黃作瓊田湧出神仙界與前段合若此首斷紅溼/歌紈金縷與他作早陳迹香痕纖指又燕泥動紅香)
　(流水則用上三下四矣此則依吳依黃可以不拘也/次十一字與前合不必再論只斜字吳他作恩字年)
　(字平聲與前段合而黃作霧字去聲此則當依吳為/是還字與前為字皆平聲而吳他作二首與黃作皆)
　(前結用仄次結用平想皆可不拘其難訂難從處猶/不在此也第三段起處兩四一五四詞皆同只水郷)
　(句句法稍異若作尚水鄉寄旅則與前段合觀他作/嘆幾縈夢寐可見黃作飛葢蹴鰲背亦不合不必從)
　(也乃詞統詞滙于横塘曲第三段誤刻云西湖舊日/画舸頻移不定嘆幾縈夢寐霞佩冷飛雨乍溼鮫綃)
　(暗盛紅泪比前段于頻移下多不定二字于霞佩冷/下少五字讀之再三不解及查本稿則頻移下原無)
　(不定二字而霞佩冷下乃疊瀾不定麝靄飛雨乍溼/鮫綃暗盛紅泪與前段原合其他作翁笑起離席而)
　(語敢詫京兆以後為功落成奇事字字相同奈為後/人訛亂耳黃作萬選刻云燈火暮相輪倒景隃睇别)
　(浦片片歸帆共十五字以燈火暮三字抵别後訪則/其下少四字且失一叶韻句其誤不必言矣事往花)
　(萎萎字平聲亦可作仄讀麝靄飛雨敢託京兆等皆/仄仄平仄至後之尚染鮫綃則各篇俱用仄仄平平)
　(想不拘然用平為有調也次兩四字相對下以七字/句承之四詞皆合只黃作于漁燈句汲古刻云有人)
　(剪取江水此乃江字上落一字或吳字或淞字耳次/八字上三下五四詞皆合次四字次六字又次六字)
　(皆合只臨分之分字吳他作用頭字街字而黄用見/字去聲不必從也第四段兩四一五與前合四詞皆)
　(同只嘆髩侵句横塘曲云也感紅怨翠翠字仄聲與/此相合而黃作寄語休見猜吳他作正午長漏遲猜)
　(遲二字想可以平叶仄但寄語二字亦如飛葢二字/句法不如上一下四也暗㸃檢以下至慵舞與前段)
　(合黃作于首三字句止有洗却二字乃脱去一字吳/他作詞滙于省慣二字上乃脱一念字也次殷勤至)
　(過雁十五字與前段俱合四詞亦皆同過字宜仄聲/讀吳他作浪字褉字黃作我字俱仄聲不可平也次)
　(謾相思下二十二字四詞俱合但汲古刻吳他作御/爐香分染朝衣袂脱染字耳據此結該六字與兩四)
　(字或因謂前結亦應以六字領句青樓彷彿臨分可/以讀斷不知黃與吳他作不可讀斷詞于結處另異)
　(乃是常格第四段尾只還他一六兩四可耳總之作/詞須從其多者須從其全者尤須從其前後相同者)
　(便無差謬故以愚見論次如右不知時流肯謂余之/狂言為然否也又汲古載夢窗稿附絶筆一首即天)
　(吳一曲而殘闕幾半毛氏未訂并載于帙耳之按楊/升庵先生于詞道原不甚精究但喜用新穎  字故)
　(人多愛而仿之不知天下未有眉目不全之女人而/以脂粉為絶色者如此調六字起句用平平去平去)
　(上是定格也升庵作碧雞唱曉四字次句五字用去/平  平去上定格也升庵作霞散綺重關憕画全不)
　(相涉時流不以古人為法而偏學升庵未審何意且/于碧雞唱曉之仄平仄仄又變而為仄仄平平則尤)
　(不解矣至画船載二句升庵亦未錯也學之者乃誤/作兩句七言相對如滿江紅中語豈不大誤隨風二)
　(字升庵作聨翩亦未錯也學之者乃誤作兩去聲豈/不大誤傍柳繫馬升庵作雨信頃刻亦未錯也學之)
　(者乃誤于柳字用平豈不大誤春寬夢窄升庵作洛/神襯襪亦未錯也學之者乃誤作平仄平平杜若還)
　(生升庵作文石錦沙只錦字用上聲猶可借也學之/者用仄仄仄平平仄六字豈不大誤事往花萎下該)
　(有瘞玉二句升庵只有五字叶韻一句桃根渡下反/多一七字叶韻句青樓下只有一五一六兩句共少)
　(五字誤矣學之者于别後訪作五字其下四句四字/不叶韻即用七字叶韻句接之而七字又作仄仄平)
　(平仄平仄豈不大誤暗㸃檢句升庵只作六字寫字/誤平藍海句誤上三下四學之者于嘆髩侵半苧用)
　(仄仄平平仄其第二段亦然俱作五言詩句法豈不/大誤春秋責備賢者故余後學鄙人不禁娓娓髙明)
　(定能諒之然則既欲作詞何不一斟酌于古人而必/擇一失調者為式且更于其失調之外更多失調耶)
　(至圖譜之亂分字句亂註平仄不可枚舉又不足論/乃收升庵明人之詞二百三十五字者為式已為可)
　(怪又續收一夢窗詞杜撰一名命之曰添字/鶯啼序則又安得怪人之吹毛索瘢也哉)
　(琰青曰余初讀此調即疑有誤然數詞並列未能確/辨其是非及閲紅友稿見其逐句逐字論定胷次疑)
　(團不覺冰釋因嘆不具此眼光心血豈能使五百餘/載之傳訛一日剖去蔓藤瑩為明鏡乎前此哨遍一)
　(篇訂釋已嘆希有至此尤不能不為心悦誠服矣天/下有不心悦誠服者非庸妄之夫即偽為支飾者矣)
　(將付梓時紅友必欲于此註另加刪定葢謂談及時/流恐以賈怨也余曰風雅一道于今淪亡有志于此)
　(者正願有同志之人疑義相晰有疵謬處正望有人/為我糾正若䕶短飾非反咎人之針砭豈名流賢者)
　(之心哉况欲訂正此調不得不援古証今臚列而加/考論詎可慮及賈怨而不詳明剖白猶仍作葫蘆提)
　(語耶故亟索原稿授梓而蒼崖雪舫守/齋葯庵韓若諸同人亦以余言為韙云)
　
　
　
　
　
　
　
　
　
　
　
　
　
　
　
　詞律巻二十
