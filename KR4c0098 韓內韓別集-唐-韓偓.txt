#+TITLE: 韓內韓別集-唐-韓偓
#+DATE: 2018-05-12 10:19:06
#+SOURCE: github.com/kanripo/KR4c0098 master 2eca5cac                
玉山樵人集
　五言古
　　幽獨
幽獨起侵晨山鶯啼更蚤门巷掩蕭條落花滿芳草煙和魂共
逺春與人同老黙黙又依依凄然此懐抱
　　雨中
青桐承雨聲聲聲何重叠踈滴下髙枝次打欹低葉鳥濕更梳
翎人愁方拄頬獨自上西樓風襟寒帖帖
　　南亭
毎日在南亭南亭似僧院人语静先闻鳥啼深不見松瘦石􁁓
􁁓山光溪澱澱壍蔓墜長茸島花垂小蒨行簪隠士冠臥讀先
賢傳更有興来時取琹弹一遍
　　乾寕三年丙辰在奉天重圍作
仗劒夜廵城衣襟滿霜霰賊火遍郊坰飛㷔侵星漢積雪似空
江長林如㫁㟁獨凭女牆頭思家𧺫長歎
　　出官經硖石縣
謫宮過東畿所抵州名濮故里欲清眀臨風堪慟哭溪長栁似
帷山暖花如醭逆旅讶簪裾野老悲陵谷暝鳥影連翩驚狐尾
纛遫尚淂佐方州信是皇㤙沐
　　早起五言三䪨
萬樹綠楊垂千般黄鳥语庭花風雨餘岑寂如村塢依依官渡
頭晴陽照行旅
　　暴雨
電尾焼黒雲雨脚飛銀線急點濺池心溦煙昏水面氣凉氛祲
消暑退松篁徤叢蓼亞頳茸擎荷翻綠扇風期谁與同逸趣余
探遍欲去更遲㽞胷中久交戦
　　火蛾
陽光不照臨積隂生此類非無惜死心奈有賊眀意粉穿紅㷔
焦翅撲蘭膏沸為尓一傷嗴自棄非尺棄
玉山樵人集
　七言古
　　雨
坐来簌簌山風急山雨隨風暗原隰樹帯繁聲出竹闻溪将大
點穿籬入餉婦寥翹布領塞牧童擁腫簔衣濕此時髙味共谁
論擁鼻吟诗空佇立
　　閒歩
荘南縦步逰荒野獨鳥寒煙輕惹惹傍山踈雨濕秋花僻路淺
泉浮敗果樵人相聚指驚麏牧童四散收嘶馬一壺傾盡未能
歸黄昏更望诸𤇺火
　　江行
浪蹙青山江北岸雲含黒雨日西邉舟人偶语憂風色行客無
聊罷晝眠争似槐花九衢裏馬蹄安穏慢垂鞭
　　自橅州徃南城縣舟行見拂水蔷薇因有是作
江中春雨波浪肥石上野花枝葉瘦枝低波髙如有情浪去枝
㽞如力闘綠刺紅房戦􁑾時吴娃越艶醺酣後且将濁酒伴清
吟酒逸吟狂輕宇宙
玉山樵人集
　五律
　　離家
八月𥘉長夜千山第一程欵顤唯有夢怨泣却無聲祖席诸賓
散空郊匹馬行自憐非逹識局促爲浮名
　　漫作二首
暑雨洒和氣香風吹日華瞬龍驚汗漫翥鳯綷雲霞玄圃珠爲
樹天池玉作砂丹霄能㡬級何必待乗槎
黍谷純陽入鵉霄瑞彩生岳靈分正氣仙衛借神兵汚俗迎風
変虚懐遇物傾千鈞将一羽輕重在平衡
　　登樓有題
暑氣􁑴前過蝉聲樹杪交待潮生浦口看雨過山㘭才見蘭舟
動仍闻桂楫𫾣窣雲朱檻好終覩鳯来巢
　　野寺
埜寺看紅葉縣城闻擣衣自憐癡病苦猶共賞心違髙閣正臨
夜前山应落暉離情在煙鳥遙入故關飛
　　永眀禅師房
景色方妍媚尋真出近郊寶香爐上爇金磬佛前􁥽蔓草􁁓山
徑晴雲拂樹梢支公禅􁓒䖏時有鵲来巢
　　寄京城親友二首
苦吟看墜葉寥落共天涯壮嵗空為客𥘉寒更憶家雨牆經月
蘚山菊向陽花因味碧雲句傷㢤後㑹賖
相思凡幾日日欲詠離衿直淂吟成病終難状此心觧衣悲緩
帯搔首闷遺簮西嶺斜陽外潛疑是故林
　　草書屏風
何䖏一屏風分明懐素蹤雖多塵色染猶見墨㾗濃恠石奔秋
涧寒藤掛古松若教臨水畔字字恐成龍
　　早翫雪梅有懐親屬
北陸候纔変南枝花已開無人同悵望把酒獨徘徊凍白雪為
伴寒香風是媒何因逄越使腸㫁谪仙才
　　嵗九月在蕭灘鎮駐泊両月忽淂商馬楊迢貟外書賀余
　　　𣸪除戎曺依舊承㫖還緘後因批四十字
旅寓在江郊秋風正寂寥紫泥虚寵奨白髮已漁樵事往凄凉
在時危志氣銷若為将朽貭猶擬杖扵朝
　　向隅
守道淂途遅中间遇亂離剛腸成繞指玄髮轉垂絲客路少安
䖏病床無穏時弟兄消息絶獨歛向隅眉
　　社後
社後重陽近雲天淡薄间目隨碁客静心共睡僧閒㱕鳥城䘖
日殘紅雨在山􁓒寥思晤语何夕欵柴關
　　息慮
息慮狎群鷗行藏合自由春寒冝酒病夜雨入郷愁道向危時
見官因世亂休外人相待淺獨说濟川舟
　　晨興
曉景山河爽閒居巷陌清已能消滯念兼淂散餘酲汲水人𥘉
起廻燈燕暫驚放懐殊未足圓隙巳塵生
　　山院避暑
行樂江郊外追凉山寺中静隂生晚綠寂慮延清風運塞地維
窄氣蘓天宇空何人識幽抱日送㝠㝠鴻
　　间興
景􁓒有玄味韻髙無俗情他山氷雪觧此水波澜生影重騐花
宻滴稀知酒清忙人長擾擾安淂心和平
　　悽悽
深将寵辱齊徃泩亦悽悽白日知丹抱青雲有舊蹊嗜鹹凌魯
濟恶㓗助涇泥風雨今如晦堪憐報暁雞
　　信茟
春風狂似虎春浪白扵鹅栁宻臧煙易松長見日多生涯採芝
叟郷俗摘茶歌道在無伊欝天将奈尓何
玉山樵人集
　五言排律
　　隰州新驛
盛德已圖形胡為忽搆兵燎原雖自及誅亂不無名擲䑕湏防
誤連雞莫惮驚本期将係虜末筞但嬰城肘腋人情変朝廷物
論生果闻荒谷縊旋覩藁街烹帝怒今方息時危喜暫清始終
俱以此天意甚分眀
　　贈吴顛尊師
飲酒經何代休糧度此生跡应常自浼顛亦強為名道若千鈞
重身如一羽輕毫釐分象緯袒跣揖公卿狗竇號光逸漁陽裸
祢衡笑雷冬蟄震巗電夜珠眀月滑侵簮冷江光逼屐清半酣
思救世一手擬扶傾擊地嗴衰俗看天貯不平自緣懐氣義可
自計烹亨議論通三教年顔称五更老狂人不厭宻行鬼應驚
未識心相许開襟語便誠伊余常伏義碩拜十年兄
　　送人棄官入道
仙李濃隂润皇技宻葉敷俊才輕折桂㨗􁢤取紆朱㫁紲三清
路掦鞭五逹衢側身期破的縮手待呼盧社稷俄如綴䧺豪讵
守株忸怩非壮志擺脫是良圖塵圡㽞難住纓緌棄若無㝠心
㱕大道廻首笑吾徒酒肆应難忘诗魔未㫖徂他年如㧞宅為
我指清都
　　感事三十四韻
紫殿承㤙嵗金銮入直年人㱕三島路日過八花磚鴛鷺皆㢠
席臯䕫亦慕羶慶霄舒羽翼塵世有神仙雖遇河清聖慚非岳
降賢皇慈容散拙公議逼陶甄江縂參文㑹陳暄侍狎筵腐儒
親帝座太史認星躔側弁聆神算濡毫俟宻宣宫司持玉硯書
省擘香牋唯理心無黨憐才膝屢前焦勞皆實錄宵旰豈虗傳
始議新尭曆将期整舜絃去梯言必盡仄席意弥堅上相思懲
恶中人詎省愆庶窮唯觝觸兔急且㺦猭夲是谋賖死因之致
刼遷氛霾言下合日月暗中懸恭顯诚甘罪韋平亦恃權畏闻
巣幕险寕寤積薪燃諒直尋鉗口奸纎益比肩晋讒終不觧魯
瘠竟難痊秪擬诛黄皓何曽識覇先嗾獒翻醜正養虎欲求全
萬乗煙塵裏千官劒㦸邊斗魁當北折地軸向西偏袁董非徒
尓師昭豈偶然中原成刼火東海遂枽田濺血慚嵇紹遅行笑
禇渊四夷同效順一􁩑敢虚捐山岳還青聳穹蒼舊碧鮮獨夫
長啜泣多士已忘筌欝欝空狂呌㣲微㡬病顛丹梯倚寥廓終
去问青天
　　寒食日沙縣雨中看蔷薇
何䖏遇蔷薇殊郷冷莭時雨聲籠錦帳風勢偃羅幃通體全無
力酡顔不自持綠踈溦露刺紅宻欲藏枝愜意憑欄久貪吟放
盞遅旁人应見訝自醉自題詩
　　桃林場客舎之前有池半畆木槿􁈊比閼水遮山因命僕
　　　夫運斤䟽沐豁然清朗𣸪覩太虚因作五言八韻以记
　　　之
挿槿作籓籬􁇁生覆小池為能妨逺目因遣去闲枝鄰叟偷来
賞棲禽下欲疑虚谷無鄣䖏䝉闲有開時葦鷺憐滿灑泥鰌畏
赤曦稍寛春水面盡見
玉山樵人集
　七言律
　　守愚
深院寥寥竹䕃廊披衣欹枕過年芳守愚不覺世途险無事始
知春日長一畆落花圍隙地半竿濃日畍空牆今来自責趍時
懶翻恨松軒書滿床
　格卑
格卑常恨足牽仍欲學忘情画不能入意雲山輸畫匠動人風
月羡琹僧南朝峻㓗推弘景東晋清狂數季鷹惆悵後塵流落
盡自抛懐抱醉懵騰
　　睡起
睡起牆隂下藥欄瓦松花白闭柴關㫁年不出僧嫌癖逐日無
機寉伴閒塵圡莫尋行止䖏煙波長在夢魂间終撐舴艋称漁
叟賖買湖心一崦山
　　半醉
水向東流竟不回紅顔白髮遞相催壮心暗逐髙歌盡徃事空
因半醉来雲䕶鴈霜籠淡月雨連鶯小落殘梅西樓悵望芳菲
莭䖏處斜陽草似苔
　　夜坐
天似空江星似波時時珠露滴圓荷平生踪跡慕真隱此夕襟
懐深自多格是厭厭饒酒病終湏的的學漁歌無名無位堪休
去猶擬朝衣換釣簑
　　元夜即席
元宵清景亞元正絲雨霏霏向晚傾桂兔韜光雲葉重燭龍銜
耀月輪眀煙空但仰如膏润綺席都忘滴砌聲更待今宵開霽
後九衢車馬未妨行
　　三月
辛夷才谢小桃發踏青過後寒食前四時最好是三月一去不
廻惟少年吴國地遥江接海漢陵魂㫁草連天新愁舊恨真無
奈湏就鄰家甕底眠
　　惜春
願言未偶非髙臥多病無心選勝逰一夜雨聲三月盡萬般人
事五更頭年踰弱冠即為老莭過清明却是秋应是西園花已
落滿谿紅片向東流
　　傷春
三月光景不忍看五陵春色何摧殘窮途淂志反惆悵飲席话
舊多阑珊中酒向陽成美睡惜花衝雨覺傷寒野棠飛盡蒲根
暖􁓒寞南溪倚釣干
　　春盡
惜春連日醉昬昏醒後衣裳見酒㾗細水漾花歸别浦㫁雲含
雨入孤村人间易有芳時恨勝地難招自古魂慚愧流鶯相􁊫
意清晨猶為到西園
　　冬日
蕭條古木銜斜日戚􁐍晴寒滯早梅愁䖏雪煙連野起静時風
竹過牆来故人毎憶心先見新酒偷嘗手自開景状入诗兼入
画言情不盡愧無才
　　地爐
両星殘火地壚畔夢㫁青燈重擁衾側聼空堂闻静響似􁥽踈
罄􁑾清音風燈有影隨籠轉臘雪無聲逐夜深禅客釣翁徒自
好那知叫際湛然心
　　傷亂
㟁上花根縂倒垂水中花影幾千枝一枝一影寒山裏野水埜
花清露時故國幾年猶戦闘異郷終日見旌旗交親流落身羸
病谁在誰亡両不知
　　避地寒食
避地淹㽞己自悲况逄寒食欲沾衣殘春孤舘人愁坐斜日空
園花亂飛路逺漸憂知已少時危又與賞心違一名所繫無窮
事争敢當年便息機
　　村居
二月三月雨晴時舎南舎北唯平蕪前懽入望盈千恨勝景牽
心非一途日照神堂闻啄木風含社樹呌投壺行看旦夕梨霜
彂猶有山寒傷酒壚
　　深村
甘向深村固不材猶勝摧折傍塵埃清霄翫月惟紅葉永日關
门但綠苔幽院菊荒同寂莫埜橋僧去獨徘徊隔籬農叟遙相
賀　膏雨来
　　秋村
稲壟蓼紅溝水清荻園葉白秋日眀空坡路細見騎過逺田人
静闻水行柴门狼籍牛羊氣竹塢幽深雞犬聲絶粒看經香一
炷心知無事即長生
　　再止庙居
去值秋風来值春前時今日共銷魂頺垣古栢疑山觀髙栁鳴
鴉似水村菜甲未齊𥘉出葉樹隂方合掩重门幽深凍餒皆推
分静者還应為讨論
　　夏课成感懐
别離終日心忉忉五湖煙波㱕夢勞凄凉身事夏课畢濩洛生
涯秋風髙居丗無媒多困躓昔賢因此亦號咷谁憐愁苦多衰
改未到潘年有二毛
　　及第過堂日作
早隨真侣集蓬瀛閶闔门開尚見星龍尾樓㙜迎暁日鰲頭宫
殿入青㝠暗驚凢骨昇仙籍忽讶麻衣谒相庭百辟敛容開路
看片時輝赫勝圖形
　　余作探使以繚綾手帛子寄賀因而有诗
觧寄繚綾小字封探花筵上暎春􁇁黛眉印在溦微緑檀口消
来薄薄紅緶䖏直应心共緊砑時兼恐汗先融帝㙜春盡還東
去却繫裙腰伴雪胸
　　朝退書懐
寉帔星冠羽客装寝樓西畔坐書堂山禽飬久知人喚牎竹芟
多漏月光粉壁不題新拙恶小屏唯録古篇章孜孜莫患勞心
力富國安民理道長
　　㱕紫阁下
一笈携㱕紫阁峰馬蹄闲慢水溶溶黄昏後見山田火朧􁽕峕
闻縣郭鐘瘦竹迸生僧坐石埜藤纒殺寉翹松釣磯自别經秋
雨長得莓苔更幾重
　　亂後却至近甸有感
狂童容易犯金门比屋齊人作旅魂夜户不扄生茂草春渠自
溢浸花園關中却見屯邉卆塞外翻闻有漢村堪恨無情清渭
水渺茫依舊繞秦原
　　亂後春日途徑埜塘
世亂他郷見落梅野塘晴暖獨徘徊船衝水鳥飛還住袖拂楊
花去却来季重舊逰多丧逝子山新賦極悲哀眼看朝市成陵
谷始信昆明是刼灰
　　重逰曲江
追尋前事立江汀漁者应闻太息聲避客埜鷗如有感損花微
雪似無情踈林自覺長堤在春水空連古㟁平惆悵引人還到
夜鞭鞘風冷栁煙輕
　　曲江夜思
鼔聲将絶月斜㾗園外闲坊半掩门池裏紅蓮迎白露苑中青
草伴黄昏林塘閴寂偏冝夜煙火稀踈便似村大底世間幽獨
景最關诗思與離魂
　　早發蓝關
關门愁立候雞鳴捜景馳魂入香㝠雲外日隨千里鴈山根霜
共一潭星路盤暫見樵人火棧轉時闻驛使鈴自问辛勤綠底
事半年驅馬傍長亭
　　山驛
参差西北數行鴈寥落東方幾片雲叠石小松張水部暗山寒
雨李将軍秋花粉黛冝無味獨鳥笙簧称静闻蕭灑衿靈遺世
慮驛樓紅葉自紛粉
　　夜船
野雲低迷煙蒼蒼平波揮目如凝霜月明船上簾　􁂼露重㟁
頭花木香村逺夜深無火燭冮寒坐　換衣裳诚知不覺天将
曙幾簇靑山鴈一行
　　過漢口
　世清名一㮣休古仐翻䨱剰堪愁年秊春浪来巫峡日日殘
陽過沔州居雜商徒偏冨庶地多词客白風流聮翩半世騰騰
過不在魚船即酒樓
　　漢江行次
村寺雖深已暗知幡竿殘日逈依依沙頭有庙青林合驛步無
人白鳥飛牧笛自由隨草逺漁歌得意扣舷㱕竹園相接春波
暖痛憶家郷舊釣磯
　　逰江南水陸院
早扵喧雜是深讐猶恐行藏墜俗流髙寺懶爲携酒去名山長
恨送人逰關河見月空垂淚風雨看花欲白頭除却祖師心法
外浮生何䖏不堪愁
　　和王舎人撫州飲席贈韋司空
樓㙜掩暎入春寒絲竹錚縦向夜阑席上弟兄皆杞梓花前賓
客盡夗鵉孫弘莫惜頻開阁韓信終期別築壇削玉風姿官水
圡黑頭公自古来難
　　隰州新驛贈刺史
賢侯新換古長亭先㝎心機指頋成髙義盡招秦逐客曠懐偏
接魯诸生萍逄到此銷離恨燕雀飛来帯喜聲却笑昔賢交易
極一開東阁便垂名
　　老将
折槍黄馬􁒭塵埃掩耳凶徒怕疾雷雪宻酒酣偷號去月明衣
冷斫營廽行驅貔􁉒披金甲立聼笙歌擲玉杯坐久不湏輕矍
鑠至今䨇擘硬弓開
　　余自刑部員外郎為時權所擠值盤石出鎮藩屏朝選賓
　　　佐以余充職掌记欝欝不樂因成長句寄所知
正叨清級忽従戎况與燕㙜事不同開口漫勞矜道在撫膺唯
合哭途窮操心未省趍浮俗點額尤慚自至公他日陶甄尋墜
履滄洲何䖏覓漁翁
　　寄友人
傷時惜别心交加搘頥一向千咨嗴曠埜風吹寒食月廣庭煙
著黄昏花長擬醺酣遺世事若為局促问生涯夫君亦是多情
者幾䖏将愁殢酒家
　　離家第二日却寄诸兄弟
睡起褰簾日出時今辰𥘉恨间容輝千行淚激傍人感一點心
隨徤步㱕却望山南空黯黯廻看僮僕亦依依㝎知兄弟髙樓
上遥指证途羡鳥飛
　　午睡夢江外兄弟
長日居閒门不開遶门青草絶塵埃空庭日午獨眠覺旅夢天
涯相見廻鬂向此時应有雪心従别䖏即成灰如何水陸三千
里幾月書郵始一来
　　見别離者因贈之
征人草草盡戎装证馬蕭蕭立路傍罇酒阑珊将逺别秋山迤
邐更斜陽白髭兄弟中年後瘴海程途萬里長曽向天涯懐此
恨見君嗚咽更凄凉
　　及第後出京别錦免
一尺紅綃一首诗贈君相别両相思画眉今日空㽞语觧佩他
年更可期臨去莫論交􁢡意清歌休著㫁腸词出门何事休惆
悵曽夢良人折桂枝
　　江南送别
江南行止忽相逄江館棠梨葉正紅一笑共嗟成往事半酣相
頋似衰翁關山月皎清風𧺫送别人㱕埜渡空大底多情名巳
老不堪岐路數西東
　　過臨淮故里
交逰昔嵗已凋零第宅今来亦変更膺庙荒凉時饗絶诸孫饑
凍一官成五湖竟負他年志百戦空垂異代名榮盛幾何流落
久遣人襟抱薄浮生
　　吴郡懐古
主暗臣忠枉就刑遂教強國醉中傾人亡建業空城在花落西
江春水平萬古壮夫应抱恨至今词客盡傷情徒劳鐵鏁長千
尺不覺樓船下晋兵
　　北齊二首
任道驕奢必敗亡且将繁盛悅嬪嬙幾千奩鐃成樓柱六十间
雲號殿廊後主獵廽𥘉按樂胡姬酒醒更新粧綺羅堆裏春風
畔年少多情一帝王
神器傳時異至公敗亡安可怨忩忩犯寒獵士朝頻戮告急軍
書夜不通并部義旗遮日暗鄴城飛㷔照天紅周朝将相還無
禮寕死何湏入鐡籠
　　踈雨
踈雨従東送疾雷小庭凉氣净莓苔卷簾燕子穿人去洗硯魚
免觸手来但欲進賢求上賞惟将拯溺作良媒戎衣一掛清天
下傅埜非無濟世材
　　太平谷中翫水上花
山頭水従雲外落水面花自山中来一溪紅照我獨惜幾樹宻
房谁見開应有妖魂隨暮雨豈無香跡在蒼苔凝眸不覺斜陽
盡忘逐樵人躡石囬
　　殘花
餘霞殘雪幾多在蔫香冶態猶無窮黄昏月下惆悵白清眀雨
後寥稍紅樹底草齊千片净牆頭風急數枝空西園此日傷心
䖏一曲髙歌水向東
　　惜花
皱白離情髙䖏切膩香愁態静中深眼隨片片沿流去恨滿枝
枝被雨淋縂得苔遮猶慰意若教泥汚更傷心臨軒一盞悲春
酒眀日池塘是緑隂
　　六月十七日召對自辰及申方㱕夲院
清水簾開散異香恩深咫尺對龍章花应洞裏常時發日向壷
中特地長生久忽疑查犯斗㱕来兼恐海生枽如今冷笑東方
朔唯用诙谐侍漢皇
　　中秋禁直
星斗踈眀禁漏殘紫泥封後獨憑闌露和玉屑金盤冷月射珠
光貝阙寒天襯樓㙜籠苑外風吹歌管下雲端長卿祗為長门
賦未識君臣際㑹難
　　雨後月中玉堂閒生
銀㙜直北金銮外暑雨𥘉晴皓月中惟對松篁聼刻漏更無塵
圡翳虚空綠香熨齒氷盤果清冷侵肌水殿風夜久忽闻鈴索
動玉堂西畔響丁東
　　苑中
上苑離宫䖏䖏迷相風髙與露盤齊金階鑄出狻猊立玉柱雕
成拂秝啼外使调鷹𥘉淂按中官過馬不交嘶笙歌錦繡雲霄
裏獨许词臣醉似泥
　　與吴子華侍郎同年玉堂同直懐㤙叙懇因成長句四韻
　　　兼呈诸同年
徃年鶯谷接清塵今日鼇山作侍臣二紀计偕勞茟硯一朝宣
入掌絲綸聲名烜赫文章士金紫雍容冨貴身絳帳㤙深無報
路语餘相顧却酸辛
　　宫栁
莫道秋来芳意違宫娃猶似妬蛾眉幸當玉輦經過䖏了怕金
風浩蕩時草色長承垂地葉日華先動暎樓枝涧松亦有凌雲
分争似移根太液池
　　冬十一月駕幸岐下作
曵裾谈笑殿西頭忽聼征鐃従冕旒鳯盖行時移紫氣鵉旗駐
䖏認皇州暁題御服頒羣吏夜彂宫嬪詔列侯雨露涵濡三百
載不知谁擬殺身酬
　　冬至夜作
中宵忽見動葭灰料淂南枝有早梅四野便应枯草緑九重先
覺凍雲開隂氷莫向河源塞陽氣今従地底廻不道慘舒無㝎
分却憂蚊響又成雷
　　㤙賜櫻桃分寄朝士
未许鶯偷出漢宫上林𥘉進半金籠蔗漿自透銀盃冷朱寔相
輝玉椀紅俱有亂離終日恨貴将滋味片時同霜威食蘗应難
近冝在紗牎繡户中
　　访同年虞部李郎中
䇿蹇相尋犯雪泥厨煙未動日平西门庭埜水䙰褷鷺鄰里短
牆吚喔雞未入慶宵君擇肉畏逄華轂我吹虀地壚貰酒成狂
醉更覺襟懐淂䘮齊
　　春隂獨酌寄虞部李郎中
春隂漠漠圡脉润春寒微微風意和閒􁈂入甲奔競態醉唱落
调漁樵歌诗道揣量疑可進宦情刓缺轉無多酒酣狂興依然
在其奈千茎鬂雪何
　　奉和峡州孫舎人肇荆南重围中寄诸朝士二篇時李常
　　　侍洵嚴谏議龜李起居殷衡李郎中冉皆有繼和余久
　　　有是債今至湖南方暇牽课
敏手何妨误汰金敢懐私忿斆羊斟直应宣室還三接未必豊
城便陸沉熾炭一爐真玉性濃霜千涧老松心私㤙尚有捐軀
誓况是君㤙萬倍深
征途安敢更遷延冐入重围勢使然衆果却应存苦李五瓶唯
恐竭甘泉多端莫撼三株樹宻䇿尋遺七寳鞭黄篾舫中梅雨
裏埜人無事日髙眠
　　同年前虞部李郎中自長沙赴行在余以紫石硯贈之賦
　　　诗代書
斧柯新様勝珠璣堪賛星郎染翰時不向東垣脩直䟽即湏西
掖草妍词紫光称近丹青茟聲韵冝裁錦繡诗蓬島侍臣今放
逐羡君廻去逼龍墀
　　寄湖南従事
索莫襟懐酒半醒無人一為觧餘酲㟁頭栁色春将盡船背雨
聲天欲眀去國正悲同旅鴈隔江可忍更啼鶯蓮花幕下風流
客试與温存遣逐情
　　贈湖南李思齊䖏士
両扳船頭濁酒壺七絲琹畔白髭鬚三春日日黄梅雨孤客年
季青草湖燕侠氷霜難狎近椘狂鋒刃觸凢愚知余絶粒窺仙
事许到名山看薬爐
　　贈漁者
個儂居䖏近诛茅枳棘籬兼用荻梢盡日風扉從自掩無人筒
釣是谁抛城方四面牆隂直江濶中心水脉㘭我亦好賢求老
伴莫嫌遷客且論交
　　病中闻𣸪官二首
抽毫連夜侍眀光執靮三年従省方燒玉谩勞曽㦄试鑠金寕
為欠周防也知㤙擇招谗口還痛神祗误直腸闻道𣸪官翻涕
泗屬車何在水茫茫
又掛朝衣一自驚始知天意重推诚青雲有路通還去白髮無
私徤亦生曽避暖池将浴鳯却同寒谷乍遷鶯宦途巇崄終難
測穏泊漁舟隠姓名
　　夏五月自長沙抵醴陵貴就深僻以便踈慵由道林之南
　　　歩歩勝絶去緑口分東入南小江山水益秀村籬之次
　　　忽見紫薇花因思玉堂及西掖􁰽前皆植是花遂賦诗
　　　四韻聊寄知心
職在内庭宫阙下廳前皆種紫薇花眼明忽傍漁家見魂㫁方
驚鳳阙賖淺色暈成宫裏錦濃香染著洞中霞此行若遇女磯
石又𬒳君平騐海查
　　洞庭翫月
洞庭湖上清秋月月皎湖寛萬頃霜玉椀深沉潭底白金盃細
碎浪頭光寒驚鳥雀離巢　冷射蛟螭換窟藏更憶瑶㙜逄此
夜水晶宫殿挹瓊漿
　　欲眀
欲明籬被風吹倒過午门因客到開忍苦可能遭鬼笑息機名
免致鷗猜岳僧互乞新诗去酒保頻徴舊債来唯有狂吟與沉
飲時時猶自觸靈㙜
　　小隠
借淂茅齋岳麓西擬将身世老鋤犂清晨向市煙含郭寒夜㱕
村月照溪爐為牎明僧偶坐松因雪折鳥驚啼靈椿朝菌由来
事却笑荘生始欲齊
　　　即日
萬古離懐增物色幾生愁緒溺風光廢城沃圡肥春草野渡空
舡蕩夕陽倚道向人多脉脉為情困酒易倀倀官途棄擲湏甘
分廻避紅塵是所長
　　避地
西山爽氣生襟袖南浦離愁入夢魂人泊孤身青草㟁鳥鳴髙
樹夕陽村偷生亦似符天意未死身疑負國㤙白面免郎猶巧
官不知谁與正乾坤
　　息兵
漸覺人心望息兵老儒希覬見澄清正當困辱珠輕死巳過艱
危却恋生多難始应彰劲莭至公安肯為虚名暫時胯下何湏
耻自有蒼蒼鍳赤诚
　　有感
堅辭羽葆與吹鐃翻向天涯困繫苑故老未曽忘炙背何人終
擬问色茅融風漸暖将廻鴈滌水猶腥近斬蛟萬里關山如咫
尺女床唯待鳯㱕巣
　　八月六日作四首
日離黄道十年昏敏手重開造化门火帝動爐銷劒㦸風師吹
雨洗乾坤左牽犬馬诚難測右袒簮纓最負㤙丹茟不知谁㝎
罪莫㽞遺跡怨神孫
金虎挻灾不𣸪論搆成狂猘犯車塵御衣空惜侍中血國璽幾
危皇后身圖覇未能知盗道餙非唯欲害仁人黄旗紫氣今仍
舊免使老臣攀画輪
簮𥚑皆是漢公卿盡作鋒鋩劒血腥顯負舊㤙㱕亂主難教新
國用輕刑穴中狡兔終湏盡井上嬰免豈是寕底事亦疑懲未
了更应書罪在泉扄
坐看􁴿藏負國㤙無才不得預經綸袁女墜睫尋憂漢賈誼濡
毫但過秦威鳯鬼应遮矢射靈犀天與隔埃塵隄防瓜李能終
始免愧扵心負此身
　　雪中過重湖信茟偶題
道方時险擬如何谪去甘心隠薜蘿青草湖将天暗合白頭浪
與雪相如旗亭臘酎踰年熟水國春㠶向晚多䖏困不忙仍不
怨醉来唯是欲傞傞
　　翫水禽
両両珍禽渺渺溪翠襟紅掌净無泥向陽眠䖏莎成毯踏水飛
時浪作梯依倚雕梁輕社燕栁揚金距笑晨雞勸君細認漁翁
意莫遣絙羅误穏棲
　　湖南絶少含桃偶有人以新摘者見惠感事傷懐(因成四/韵)
時莭雖同氣候殊不知堪薦寢围無合充鳯食㽞三島谁许鸎
偷過五湖苦笋恐難同象匙酪漿無復瑩蠙珠金鵉歳嵗長宣
賜忍淚看天憶帝都
　　梅花
梅花不肯傍春光自向深冬有豔陽龍笛逺吹胡地月燕釵𥘉
试漢宫粧風雖強暴翻添思雪欲侵凌更助香应笑暫時桃李
樹盗天和氣作年芳
　　湖南梅花一冬再彂偶題扵花楥
湘浦梅花両度開别应天意作栽培玉爲通體依稀見香號返
魂容易迴寒氣與君霜裏退陽和爲尓臘前来妖桃莫倚東風
势调鼎何湏用不材
　　贈易卜崔江䖏士
白首窮經通秘義青山養老度危時门傳組綬身能退家學樵
漁跡更奇四海盡闻亀筞妙九霄堪歎寉書遅壺中日月将何
用借與闲人试一窺
　　丙寅二月二十二日撫州如㱕舘雨中有懐诸朝客
悽悽惻惻又溦嚬欲话覊愁憶故人薄酒旋醒寒徹夜好花虚
谢雨藏春萍逄已恨為逋客江嶺那知見侍臣未必交情繫貧
富柴门自古少車塵
　　登南神光寺塔院
無奈離腸易九廽強攄懐抱立髙㙜中華地向城邉盡外國雲
従島上来四叙有花長見雨一冬無雪却闻雷日宫紫氣生冠
冕试望扶枽病眼開
　　秋深闲興
此心兼笑埜雲忙甘淂貧闲味甚長病𧺫乍嘗新橘柚秋深𥘉
換舊衣裳晴来喜鵲無窮语雨後寒花特地香把釣覆棊兼舉
白不離名教可顛狂
　　故都
故都遥想草萋萋上帝深疑亦自迷塞鴈巳浸池籞宿宫鴉猶
恋女牆啼天涯烈士空垂涕地下強魂必噬臍掩鼻计成終不
覺馮歡無路斆鳴雞
　　再思
暴殄由来是片時無人向此略遅疑流金礫石玉長润敗栁凋
花松不知但保行藏天是證莫矜纎巧鬼神欺近来更得窮經
力好事臨行亦再思
　　有矚
晚凉闲步向江亭黙黙看書旋旋行風轉滯㠶狂得勢潮来诸
水寂無聲谁将覆轍询長䇿碩把棼孫屬老成安石夲懐經濟
意何妨一𧺫爲蒼生
　　夢仙
紫霄宫阙五雲芝九級壇前再拜時寉舞鹿眠春草逺山髙水
润夕陽遅每嗴阮肈㱕何速深羡張騫去不疑澡練純陽㓛力
在此心惟有玉皇知
　　早𧺫探春
勾芒一夜長精神臘後風頭巳見春煙栁半眠藏利脸雪梅含
笑綻香脣漸因闲暇思量酒必怨顛狂泥摸人若個髙情能似
我且应欹枕睡清晨
　　味道
如含瓦礫竟何㓛癡點相兼似淂中心繋是非徒悵望事湏光
景旋虚空昇沉不㝎都如夢毁譽無恒却要聾弋者甚多应扼
腕任他閒䖏指㝠鴻
　　秋郊闲望有感
楓葉微紅近有霜碧雲秋色滿吴郷魚衝駭浪雪鱗徤鴉闪夕
陽金背光心為感知長慘慼鬂緣經亂早蒼浪可憐廣武山前
語椘漢虚教作戦塲
　　李太舎池上翫紅薇醉題
花低池小水泙泙花落池心片片輕酩酊不能羞白鬂顛狂猶
自睠紅英乍為旅客顔常􁊫毎見同人眼暫明京洛林園㱕未
淂天涯相頋一含情
　　己已年正月十二日自沙縣抵邵武軍将谋撫信之行到
　　　纔一夕為闽相急脚相召却请赴沙縣郊外泊船(偶戍/一篇)
访戴船廻郊外泊故郷何䖏望天涯半眀半暗山村日白落自
開江庙花數醆緑醅枽落酒一甌香沬火煎茶
　　余寓汀州沙縣病中闻前鄭左丞璘隨外鎮舉薦赴洛兼
　　　云繼有急澂旋見脂轄因作七言四韻戯以贈之㦯兾
　　　其感悟也
莫恨當年入用遅通材何䖏不逄知枽田變後新舟檝華表㱕
来舊路岐公幹􁓒寥甘生廢子牟懽抃促行期移都巳改侯王
第惆悵沙堤别築基
　　夢中作
紫宸𥘉􁩏列夗鵉直向龍池對揖班九躍再新環北極萬方依
舊祝南山禮容肅睦纓緌外和氣熏蒸劒履间扇合却循黄道
退庙堂談笑百司閒
　　此翁
髙阁羣公莫忘儂儂心不在官名中嚴光一唾垂緌紫何胤三
遺大帯紅金劲任従千口鑠玉寒曽试幾爐烘唯应鬼眼兼天
眼窺見行藏信此翁
　　卜隠
屏跡還应减是非却憂蓝玉又光輝枽梢出舎𧖟𥘉老栁絮盖
溪魚正肥世亂豈容長惬意景清還覺易忘機世间華羙無心
问藜藿充腸苧作衣
　　间居
厭闻趍競喜闲居自種蕪菁亦自鋤麋鹿跳梁憂觸墢鷹鸇搏
撃恐麄踈拙谋却爲多循理所短深慚盡信書刀尺不虧䋲墨
花莫疑張翰恋鱸魚
　　贈隱逸
静隱湏教隱者尋清狂何必在山隂蜂禪牎𥿄塵侵硯鳥闘花
庭露滴琴莫笑亂離方觧印猶勝顛蹶未柚簮築金誘得非名
士况是無人觧築金
　　寄隱者
煙郭雲扄路不遥懐賢猶恨太迢迢長松夜落釵千股小港春
添水半腰已約病身抛印綬不嫌门巷是漁樵渭濱晦跡南陽
臥若比吾徒更寂寥
　　失寉
正憐標格出華亭况是昂藏入相經碧落順風𥘉淂志故巢因
雨却闻腥幾時翔集来華表毎日沉吟看画屏爲報雞群虚嫉
妬紅塵向上有青冥
　　天鉴
何勞謟笑學趍時務寔清脩勝用機猛虎十年摇尾立蒼鷹一
旦醒心飛神依正通終潛衞天鉴衷腸競不違事㦄艱難人始
重九層成後喜従微
　　寄禅師
他心明與此心同妙用忘言理暗通氣運隂陽成世畍水浮天
地寄虚空刼灰聚散錙銖黒日御奔馳萌粟红萬物盡遭風鼔
動唯应禅室静無風
　　江㟁閒步
一手携書一杖笻出门何䖏覓情通立談禅客傳心印坐睡漁
師著背蓬青布旗誇千日酒白頭浪吼半冮風淮隂市裏人相
見盡道途窮未必窮
　　殘春旅舎
旅舎殘春宿雨晴恍然心地憶咸京樹頭蜂抱花鬚落池面魚
吹栁絮行禅伏诗魔㱕静域酒衝愁陣出奇兵両梁免被塵埃
汚拂拭朝簮待眼眀
　　感舊
省趍弘阁侍貂璫指痤㤙深刻寸腸秦苑巳荒空逝水椘天無
限更斜陽時昬却笑朱絃直事過方闻鎖骨香入室故寮流落
盡路人惆悵見靈光
　　安貧
手風慵展八行書眼暗休尋九局圖牎裏日光飛埜馬按頭筠
管長蒲盧谋身拙爲安蛇足報國危曽捋虎鬚舉世可能無黙
識未知谁擬试齊竽
　　即目
動非求進静非禅咋舌吞聲過十年溪涱浪花如積石雨晴雲
葉似連錢干戈嵗久暗戎事枕簟秋深减夜眠攻苦慣来無不
可寸心如水但澄鮮
　　余臥疾㴱村闻一二郎官今称繼使閩越笑余迂古潛于
　　　異郷闻之因成此篇
枕流方採北山薇驛騎交迎市道免霧豹秖憂無石室泥鰌唯
要有洿池不羞莾卓黄金印却笑義皇白接䍦莫負羙名書信
史清風掃地更無遺
　　贈僧
盡说㱕山避戦塵幾人終肯别囂氛瓶添涧水盛将月衲掛松
枝惹得雲三接舊承前席遇一靈今用戒香燻相逄莫话金銮
事觸撥傷心不碩闻
　　露
寉非千歲飲猶難鸎舌偷含豈自安光溼最冝􁇁菊亞蕩揺無
奈緑荷乾名因霈澤隨天睠分與濃霜保歲寒五色呈祥湏得
䖏戞雲仙掌有金盤
　　鵲
偏氶雨露润毛衣黒白分眀衆所知髙䖏營巢親鳯阙静時闲
语上龍墀化為金印新祥瑞飛向銀河舊路岐莫恠天涯棲不
穏託身湏是萬年枝
　　驛步
暫息征車病眼開况穿松竹入樓㙜江流燈影向東去樹遞雨
聲従北来物近劉璵招垢􁱀風輕庾亮汚塵埃髙情自古多惆
悵賴有南華養不材
　　南安寓止
此地三年偶寄家枳籬茅屋共枽麻蝶矜翅暖徐窺草蜂倚身
輕凝看花天近幽關屯瑞氣水侵吴甸浸晴霞豈知卜肆嚴夫
子潛指星機認海查
　　访眀公大德
寸髮如霜袒右肩倚肩笻杖貌怡然懸燈深屋夜分坐移榻向
陽齋後眠刮膜且揚三毒論攝心徐指二宗禅清凉藥分能知
味各自胸中有醴泉
玉山樵人集
　七言排律
　　邉上看獵贈元戎
繡簾臨暁覺新霜便遣移厨校獵埸燕卒鐵衣围漢相鲁儒戎
服従梁王搜山闪閃旗頭逺岀樹斑斑豹尾長賛獲一聲連朔
漠賀抷環騎舞優倡軍廻埜静秋天白角怨城遥晚照黄紅袖
擁门持燭炬觧勞今夜宴華堂
　　賜宴日作
玉銜花馬踏金街詔遣追􁁅綺席開中使押従天上去外人知
自日邉来臣心净比漪漣水聖澤深扵潋灔杯纔有異㤙頒稷
契巳将優禮及鄒枚清商適向棃園降妙妓新行峡雨迴不敢
通宵離禁直晚乗殘醉入銀臺
　　喜凉
爐炭焼人百疾生鳯狂龍躁减心情四山毒瘴乾坤濁一簟凉
風世畍清椘调忽驚凄玉柱漢宫应已湿金茎豪強頓息蛙脣
吻夹利重新鶻眼睛稳想海查朝犯斗徤思胡馬夜翻营東南
亦是中華分蒸欎相凌太不平
玉山樵人集
　五言絶
　　野釣
細雨桃花水輕鷗逆浪飛風頭阻㱕掉坐睡倚蓑衣
　　曲江晚思
雲物隂􁓒㦄竹木寒青蒼水冷鷺絲立煙月愁昏黄
　　與僧
江海扁舟客雲山一衲僧相逄両無语若個是難能
　　荅友人見寄酒
雖可忘憂矣其如作病何淋漓滿襟袖更彂楚長歌
　　従獵三首
獵犬谙斜路宫嬪識認旗馬前雙兎起宣示羽林兒
小鐙狭鞭鞘鞍輕妓細腰有時齊赱馬也學唱交交
蹀躞巴陵駿毰毸碧埜雞忽闻仙楽動賜酒玉偏提
　　花時與錢尊師同醉因成二十字
橋下淺㴱水竹间紅白花酒仙同避世何用厭長沙
　　大酺樂
淚滴珠難盡容珠玉易銷儻隨明月去莫道夢魂遙
　　思㱕樂
晚日催絃管春風入綺羅杏花如有意偏落舞衫多
玉山樵人集
　七言絶
　　偶題
俟時輕進固相妨寔行丹心仗彼蒼蕭艾轉肥蘭蕙瘦可能天
亦妬馨香
　　招隱
立意忘機機巳生可能朝市汙髙情時人未㑹嚴陵志不釣鱸
魚只釣名
　　夏夜
猛風飄電黑雲生霎霎髙林簇雨聲夜久雨休風又㝎㫁雲流
月却斜眀
　　流年
三月傷心仍晦日一春多病更隂天䧺豪亦有流年恨况是離
魂易黯然
　　曲江秋日
斜煙縷縷鷺鷥棲藕葉枯香折野泥有個髙僧似圖画把經吟
立水塘西
　　雨村
鴈行斜拂雨村樓簾下三重幕一鈎倚柱不知身半濕黄昬獨
自未囬頭
　　晚㟁
掲起青蓬上㟁頭野花和雨冷脩脩春江一夜無波浪校得行
人分外愁
　　𥘉赴期集
輕寒著背雨凄凄九陌無塵未有泥還是平時舊滋味慢垂鞭
袖過街西
　　秋雨内宴
一帯清風入画堂撼真珠箔碎玎璫更看檻外霏霏雨似勸湏
教醉玉觴
　　舊舘
前懽徃恨分明在酒興诗情大半亡還是牆西紫荆樹残花摘
索暎髙塘
　　阑干
掃花雖恨夜来雨把酒却憐晴後寒吴貭谩言愁得病當時猶
不凭阑干
　　驛樓
流雲溶溶水悠悠故郷千里空囬頭三更獨凭阑干月淚滿關
山孤驛樓
　　商山道中
雲横峭壁水平鋪渡口人家日欲晡却憶徃年看粉夲始知名
画有工夫
　　并州
戍旗青草接榆關雨裏幷州四月寒谁㑹憑阑潛忍淚不勝天
際似江干
　　過茂陵
不悲霜露但傷春孝理何因感兆民景帝龍髯消息㫁異香空
見李夫人
　　使風
茶香睡覺心無事一卷黄庭在手中欹枕􁂼簾江萬里舟人不
语滿㠶風
　　阻風
平生情趣羡漁師此日煙江惬所思肥鱖香秔小艛艓㫁腸滋
味阻風時
　　仙山
一炷心香洞府開偃松皴澁半莓苔水清無底山如削始有仙
人騎寉来
　　頻访盧秀才
藥诀棊經思致論栁腰蓮脸夲忘情頻頻強入風流坐酒肆应
疑阮歩兵
　　贈友人
莫嫌谈笑與經過却恐闲多病亦多若遣心中無一事不知争
奈日長何
　　中春憶贈
年年長是阻佳期萬種㤙情只自知春色轉添惆悵望似君花
彂両三枝
　　寄禅師
從無入有雲峰聚已有還無電火銷銷聚夲来皆是幻世间闲
口漫囂囂
　　以庭前海棠梨花一枝奉寄十九員外
二月春風澹蕩時旅人虚對海棠梨不如寄與星郎去想得朝
廻正画眉
　　侍宴
蜂黄蝶粉両依依狎宴臨春日正遅宻㫖不教江令醉麗華微
笑認皇慈
　　和吴子華侍郎令狐昭化舎人歎白菊衰谢之絶(次用夲/韵)
正憐香雪披千片怱訝殘霞䨱一叢還似妖姬長年後酒酣㕠
脸却溦紅
　　秋霖夜憶家
垂老何時見弟兄背燈愁泣到天明不知短髮能多少一滴秋
霖白一茎
　　臐黒
古木侵天日已沉露華凉冷润衣襟江城曛黒人行絶唯有啼
烏伴夜砧
　　暁日
天際霞光入水中水中天際一時紅直須日觀三更後首送金
烏上碧空
　　醉著
萬里清江萬里天一村枽柘一村煙漁翁醉著無人唤過午醒
来雪滿船
　　栁
一籠金線拂弯橋幾被免童損細腰無奈靈和標格在春来依
舊褭長條
　　净興寺杜䳌一株繁豔無比
一園紅艶醉坡陀自地連梢簇蒨羅蜀魄未㱕長滴血祗因偏
滴此􁇁多
　　翠碧鳥
天長水逺網羅稀保得重重翠碧衣挟弹小免多害物勸君莫
近市朝飛
　　家書後批二十八字
取一枝懸
巧裁霞片裹神漿崕蜜天然有異香应是仙人金掌露結成氷
入茜羅裳
　　寄上兄長
兩地支離路八千襟懐悽愴鬂蒼然亂来未必長團㑹其奈而
今更長年
　　寶釰
困極還应有甚通難将糞壤掩神縱斗间紫氣分眀後擘地成
川看化龍
　　両賢
賣卜嚴将賣餅孫両䝨髙趣恐難倫而今若有延名者应𬒳品
流呼差人
　　鄭左丞入洛一絶请為申逹京洛親交知余病廢
鬂惹新霜耳舊聾眼昬腰曲四肢風交親若要知形候嵐嶂煙
中折臂翁
　　建溪灘波心目驚眩余平生溺奇境今則畏怯不暇囙書
　　　二十八字
長貪山水羡漁樵自笑掦鞭趂早朝今日建溪驚恐後李将軍
得幾茎絲
　　僧影
山色依然僧已亡竹间踈磬隔斜陽智燈已㓕餘空燼猶自光
眀照十方
　　清興
隂沉天氣連翩醉摘索花枝撩峭寒擁鼻遶廊吟看雨不知遺
却竹皮冠
　　船頭
両㟁绿蕪齊似翦掩暎雲山相向晚船頭獨立望長空日豔波
光逼人眼
　　雷公
闲人倚柱笑雷公又向深山霹恠松必若有蘓天下意何如驚
起武侯龍
　　野塘
侵暁乗凉偶獨来不因魚躍見萍開卷荷忽被溦風觸瀉下清
香露一杯
　　即目
書牆暗记移花日洗甕先知醖酒期湏信闲人有忙事早来衝
雨覓漁師
　　访隠者遇沉醉書其门而㱕
曉入江村覓釣翁釣翁沉醉酒缸空夜来風起闲花落狼籍柴
门鳥徑中
　　寄隣庒道侣
闻说經旬不􁩏關薬牎谁伴醉開顔夜来霜􁭘村前竹剰見溪
南幾尺山
　　觀雞闘偶作
何曽觧報稲梁㤙金距花冠氣遏雲白日梟鳴無意问唯将芥
羽害同群
　　蜻蜓
碧玉眼睛雲母翅輕扵粉蝶瘦扵蜂坐来迎拂波光久豈是殷
勤為蓼叢
　　十月十七日蚤𧺫作時氣疾𥘉愈
疾愈身輕覺數通山無嵐瘴海無風陽精欲去隂精落天地苞
含紫氣中
余溺章句信有年矣誠知非大夫所為不能忘情天所賦也自
庚辰辛巳之際迄辛丑庚子之間所著歌詩不啻千首其間以
綺麗淂意亦數百篇徃徃在士大夫之口或樂工配入聲律粉
牆椒壁斜行小字竊咏者不可勝記大盗入關緗帙都墜遷徙
不常厥居求生草莾之中豈𣸪以吟諷為意或天涯逄舊識㦯
避地遇故人醉咏之暇時及拙唱自尓鳩輯復得百篇不忍棄
捐隨時編錄遐思宫體未降称庾信攻文却誚玉㙜何必倩徐
陵作序𥘉淂捧心之態幸無折齒之慙栁巷青樓未嘗糠粃金
闺繡户始預風流咀五色之靈芝香生九竅咽三危之瑞露春
動七情如有責其不經亦望以功掩過翰林學士承㫖行尚書
户部侍郎知制誥韓渥叙
玉山樵人香奩集
　四言古
　　春晝
春融豔艶大醉陶陶漏添遅日箭减良宵藤垂㦸户桞拂浮橋
簾幕燕子池塘伯勞虜清臂瘦衫薄香銷楚殿衣窄南朝髻髙
河南縣逺清渡地遥絲纒露泣各自無憀
　五言古
　　五更
秋雨五更頭桐竹鳴騒屑却似殘春间㫁送花時莭空樓鴈一
聲逺屏燈半㓕繡被擁嬌寒眉山正愁絶
　　半夜
板阁数樽後至今猶酒悲一宵相見事半夜獨眠時明朝牎下
照应有髮如絲
　七言古
　　南浦
月若半環雲若吐髙樓簾卷當南浦应是石城艇子来両漿吚
啞過花塢正值連宵酒未醒不冝此際兼溦雨直教茟底有攵
星亦应難状分眀苦
　　寄逺
眉如半照雲如鬟梧桐葉落􁥽井乾孤竹亭亭公署寒微霜凄
凄客衣单想佳人兮雲一端夢魂悠悠關山難空床展轉懐悲
酸銅壺漏盡開金鵉
　　惆悵
身情常在暗相隨生魄隨君君豈知被頭不暖空沾淚釵股欲
分猶半疑朗月清風難愜意词人絶色多傷離何如飲酒連千
醉席地幕天無所知
　　意緒
絶代佳人何寂莫梨花未彂梅花落東風吹雨入西園銀線千
條度虛阁脸粉難匀蜀酒濃口脂易印吴綾薄嬌嬈意緒不勝
羞願倚郎肩永相著
　　後魏時相州人作李波小妹歌疑其未備因𥙷之
李波小妹字雍容窄衣短袖蛮錦紅未觧有情夢梁殿何曽自
媚妬吴宫谁教牽引知酒味因今悵望成春慵海棠花下鞦韆
畔背人撩鬂道匆匆
　長短句
　　三憶
憶眠時春夢困騰騰展轉不能𧺫玉釵垂枕􁁓
憶行時背手移金雀敛笑慢囬頭歩轉阑干角
憶去時向月遅遅行強语戯同伴圖郎闻笑聲
　　玉合
羅囊繡両鳯凰玉合雕㕠鸂鶒中有蘭膏漬紅豆每囬拈著長
思憶長思憶經幾春人悵望香氛氤開緘不見新書跡帯粉猶
殘舊指痕
　　金陵
風雨蕭蕭石頭城下木蘭橈煙月迢迢金陵渡口去来潮自古
風流皆暗銷才鬼妖魂谁與招綵牋麗句徒巳矣羅襪金蓮何
􁓒寥
　　厭花落
厭花落人寂寞果樹隂成燕翅齊西園永日闲髙閣後堂夹簾
愁不卷低頭闷把衣襟撚忽然事到心中来四肢嬌入茸茸眼
也曽同在華堂宴佯佯攏鬂偷回面半醉狂心忍不禁分眀一
任傍人見書中涚却平生事猶疑未滿情郎意錦囊封了又重
開夜深牎下焼紅𥿄紅𥿄千張言不盡至诚無语傳心印但得
夗衾枕臂眡也任時光都一瞬
　五言律
　　幽牎
刺繡非無暇幽牎自尠歡手香江橘嫩齒軟越梅酸宻約臨行
怯私書欲報難無憑谙鵲语猶淂暫心㝟
　　馬上見
驕馬錦連乾乗騎是謫仙和裙穿玉鐙隔袖把金鞭去帯懵騰
醉㱕因困頓眠自憐輸廐吏餘煖在香韉
　　欲去
紛紜隔牎语重約踏青期縱得相逄䖏無非欲去時恨深書不
盡寵極意多疑惆悵桃源路惟教夢寐知
　　信茟
睡髻休頻攏春眉忍更長整釵梔子重泛酒菊花香繡叠昬金
色羅揉損砾光有時间㺯茟亦画両鴛鴦
　　薦福寺講延偶見又別
見時濃日午别去暮鐘殘景色疑春盡襟懐似酒阑兩情含眷
恋一餉致辛酸夜静長廊下谁尋屐齒看
　　個儂
甚感殷勤意其如阻碍何隔簾窺緑齒映柱送横波老大逄知
少襟懐暗喜多因傾一樽酒聊以慰蹉跎
　　荷花
鈿扇相欹綠香囊獨立紅浸滛因重露狂暴是秋風逸调無人
唱秋塘每夜空何由見周昉移入画屏中
　七言律
　　春盡日
樹頭𥘉日照西􁑴樹底蔫花夜雨霑外院池亭闻動鎖後堂欄
槛見垂簾栁腰入户風斜倚榆英堆牆水半淹把酒送君惆悵
在年年三月病厭厭
　　見花
褰裳擁鼻正吟诗日午牆頭獨見時血染蜀羅山躑躅肉紅宫
錦海棠梨因狂得病真闲事欲詠無才是所悲看却東風㱕去
也争教判淂最繁枝
徃来曾約欝金床半夜潛身入洞房懐裏不知金鈿落暗中唯
覺繡鞋香此時欲别魂俱㫁自後相逄眼更狂光景旋消惆悵
在一生贏淂是凄凉
　　詠浴
再整魚犀攏翠簪觧衣先覺冷森森教移蘭燭頻羞影自试香
湯更怕深𥘉似洗花難抑按終憂沃雪不勝任豈知侍女簾幃
外賸取君王幾餅金
　　席上有贈
矜嚴標格絶嫌猜嗔怒難逄笑眼開小鴈斜侵眉栁去媚霞横
接眼波来鬂垂香􁢡雲遮藕粉著蘭胸雪􁭘梅莫道風流無宋
玉好将心力事粧臺
　　倚醉
倚醉無端尋舊約却令惆悵轉難勝静中樓閣深春雨逺䖏簾
櫳半夜燈抱柱立時風細細遶廊行䖏思騰騰分眀牎下闻裁
翦􁥽遍欄干喚不譍
　　詠手
煖白膚紅玉笋芽调琹抽線露尖斜背人細撚垂煙鬂向鏡輕
匀襯脸霞悵望昔逄寒繡幔依稀曾見托金車後園笑向同行
道摘淂蘼蕪又一扠
　　擁鼻
擁鼻悲吟一向愁寒更轉盡未囬頭綠屏無睡秋分簟紅葉傷
時月午樓却要因循添逸興若為趍競愴離憂殷勤馮仗官渠
水為到西溪動釣舟
　　晝寝
碧相隂静隔簾櫳扇拂金蛾玉簟烘撲粉更添香體滑觧衣惟
見下裳紅煩襟乍觸氷壺冷􁒭枕徐欹寶髻鬆何必苦勞魂與
夢王昌只在此牆東
　　偶見背面是夕兼夢
酥凝背甲玉搓肩輕薄紅綃䨱白蓮此夜分明来入萝當時惆
悵不曽眠眼波向我無端艶心火因君特地燃莫道人生難際
㑹秦樓鵉鳯有神仙
　　有憶
晝漏迢迢夜漏遅傾城消息杳無期愁腸泥酒人千里淚眼倚
樓天四垂自笑计狂多獨语谁憐夢好轉相思何時斗帳濃香
裏分付春風與玉免
　　裊娜
裊娜腰肢淡薄粧六朝宫様窄衣裳着词但見櫻桃破飛盞遙
闻荳䓻香春惱情懐身覺瘦酒添顔色粉生光此時不敢分明
道風月应知暗㫁腸
　　多情
天遣多情不自特多情兼與病相冝蜂偷崖蜜𥘉嘗䖏鸎啄含
桃欲咽時酒蕩襟懐溦駊騀春牽情緒更融怡水香剰注金盆
裏瓊樹長湏浸一枝
　　偶見
千金莫惜旱蓮生一笑従教下蔡傾仙樹有花難问種御香闻
氣不知名愁来自覺歌喉咽痩去谁憐舞掌輕小叠紅箋書恨
字與奴方便寄卿卿
　　闺情
輕風滴礫動簾鈎宿酒猶酣懶卸頭但覺夜深花有露不知人
静月當樓何郎燭暗谁能詠韓壽香銷亦任偷􁥽折玉釵謌轉
咽一聲聲入両眉愁
　　代所玉家爲蕃騎所虜後寄故集䝨裴公相國
動天金鼔逼神州惜别無心學墜樓不淂廽眸辭傳粉便湏含
淚對殘秋折釵伴妾埋青塜半鏡隨郎􁲍杜郵惟有比宵魂夢
裏殷勤相覓鳯池頭
　　寒食日重逰李氏園亭有懐
徃年曽在弯橋上見倚朱欄詠栁綿今日獨来香徑裏更無人
跡有苔錢傷心濶别三千里屈指思量四五年料得他郷過佳
莭亦应懐抱暗凄然
　六言律
　　六言三首
春樓䖏子傾城金陵狎客多情朝雲莫雨㑹合羅襪繡被逄迎
華山梧桐相覆蛮江荳䓻連生幽歡不盡告别秋河悵望平明
一燈前雨落夜三月盡草青時半寒半暖正好花開花谢相思
惆悵空教夢見懊惱多成酒悲紅袖不乾誰㑹揉損聮姢淡眉
此间青草更逺不唯空遶汀洲那裏朝日才出還应先照西樓
憶淚囙成恨淚夢逰長續心逰桃源洞口来否絳莭霓旌久㽞
　五言排律
　　懶𧺫
百舌惱朝眠春心動幾般枕霞紅黯淡淚粉玉阑珊籠繡香煙
歇屏山燭㷔殘暖憐羅襪窄痩覺錦衣寛昨夜三更雨臨明一
陣寒海棠花在否側臥卷簾看
　　别緒
別緒静愔愔牽愁暗入心巳廻花渚棹悔聼酒壚琹菊露悽羅
幙梨霜惻錦衾此生終獨宿到死誓相尋月好知何计歌阑歎
不禁山巔更髙䖏憶上上頭吟
　　春闷偶成十二韻
阡陌懸雲壤欄畦隔艾芝路遙行雨懶河濶過橋遲鴈足应難
達狐蹤浪得疑谢鯤吟未廢張碩夢堪思有意通情䖏無言攏
鬂時格髙㱕敛笑歌怨在嚬眉醉後金蝉重歡餘玉燕欹素姿
凌白奈圎頰诮紅梨粉字題花茟香牋詠栁诗繡牎携手約芳
草踏青期别淚開泉脉春愁罥藕絲相思不相信幽恨更谁知
　　無題三首
小檻移燈灺空房鎖隙塵額波風盡日簾匣月侵晨香瓣更衣
後釵梁攏鬂新吉音闻诡计醉语近天真粧好方長歎歡餘却
淺嚬繡屏金作屋絲􁐟玉為輪致意通綿竹精诚托錦鱗歌凝
眉際恨酒彂脸邉春溪紵殊輕越樓簫豈羡秦桞虚禳沴氣梅
寔引芳津楽府降清唱宫厨减食珍防闲襟併敛忍妬淚休匀
宿飲愁萦夢春寒瘦著人手持㕠荳䓻的的為東鄰
碧瓦偏光日紅簾不受塵栁昏連緑野花爛爍清晨書宻偷看
数情通破體新明言終未寔暗祝始应真枉道嫌偷藥推诚鄙
效嚬合成雲五色冝在月中輪照獸金塗瓜釵魚玉鏤鱗渺㳽
三島浪平逺一楼春墮髻還名夀脩娥夲姓秦棹尋闻犬洞槎
入飲牛津麟脯隨重釀霜鱗间八珍錦衾霞彩爛羅襪砾光匀
羞澁佯牽伴嬌嬈欲泥人偷免難捉搦慎莫共比鄰
紫蠟融花蔕紅綿拭鏡塵夢狂翻惜夜粧懶厭凌晨茜袖啼痕
數香牋墨色新(従此失/记)
　　第四例押前韵
白下㱕同路烏衣枉作鄰珮殾猶隔箔香氣已迎人酒勸杯湏
滿書羞字不匀歌憐黄竹怨味寔碧桃珍翦燭非良䇿當關是
要津東阿𥘉渡洛楊惲舊家秦粉化潢波溢衫輕曉霧春鵶黄
雙鳯翅麝月半魚鱗别袂翻如浪廽膓轉似輪後期纔注脚前
事又含嚬縱有才難詠寕無画逼真　闻更有瓊樹見長新
闘草長更僕迷閹误達晨　花判不得檀注惹芳塵
　七言排律
　　妬媒
洞房深闭不曽開横臥烏龍作妬媒好鳥豈湏兼比翼異花何
必更重㙜難㽞旋逐驚飈去暫見如隨急電来多爲過防成後
悔偶因翻语得深猜已嫌刻蠟春宵短最恨鳴珂䁱鼔催应笑
椘㐮仙分薄日中長是獨徘徊
　五言絶句
　　半睡
擡照仍嫌瘦更衣又怕寒宵分未㱕帳半睡待郎看
　　早㱕
去是黄昏後㱕當朧聰時衩衣吟宿醉風露動相思
　　両䖏
樓上淡山横樓前溝水清憐山又憐水両䖏搃牽情
　　春闺二首
願結交加夢因傾潋灔尊醒来情緒恶簾外正黄昏
氤氲帳裏香薄薄睡時粧長吁觧羅帯怯見上空床
　　效崔國輔體四首
淡月照中庭海棠花自落獨立俯间階風動鞦韆索
酒力滋睡眸鹵莾闻街鼔欲眀天更寒東風打牕雨
雨後碧苔院霜来紅葉樓閒階上斜日鸚鵡伴人愁
羅幕生春寒繡聦愁未眠南湖夜来雨应濕采蓮船
　七言絶句
　　宫词
繡屏斜立正銷魂侍女移燈掩殿门燕子不㱕花着雨春風应
自怨黄昬
　　闺怨
時光潛去暗凄凉嬾對菱花暈晚粧𥘉拆鞦韆人􁓒莫後園青
草任他長
　　聮綴體
院宇眀秋日日長社前一鴈别遼陽隴頭針線年年事不喜寒
砧擣㫁腸
　　春恨
殘夢依依酒力餘城頭鵯鵊伴啼鳥平眀乍卷西樓幕院静𥘉
闻放轆轤
　　寒食夜
測測輕寒翦翦風杏花飄雪小桃紅夜深斜搭鞦韆索樓阁朦
朧細雨中
　　寒食夜有寄
風流大底是倀倀一度相思一㫁腸雲薄月昏寒食夜隔簾微
雨杏花香
　　夏日
庭樹新隂葉未成玉階人静下簾聲相風不動烏龍睡時有幽
禽自喚名
　　新秋
一夜清風動扇愁背時容色入新秋桃花脸裏汪汪淚忍到更
深枕上流
　　日髙
䑃朧猶認管絃聲噤㾕餘寒酒半醒春莫日髙簾半􁂼落花和
雨滿中庭
　　夕陽
花前灑淚臨寒食醉裏回頭问夕陽不管相思人老盡朝朝容
易下西墻
　　夜深
清江碧草両悠悠各自風流一種愁正是落花寒食雨夜深無
伴倚空楼
　　闻雨
香侵蔽膝夜寒輕闻雨傷春夢不成羅帳四垂紅燭背玉釵􁥽
著枕函聲
　　已凉
愁多却讶天凉早思􁒭翻嫌夜漏遅何䖏山川孤舘裏向燈弯
盡一㕠眉
　　已凉
碧阑干外繡簾垂猩色屏風画折枝八尺龍鬚方錦褥巳凉天
氣未寒時
　　深院
鵞免唼啑梔黄觜鳯子輕盈膩粉腰深院下簾人晝寝紅蔷薇
暎碧芭蕉(古今注/蝶大/者名鳯子)
　　中庭
夜短睡遅慵早起日髙方始出紗牎中庭自摘青梅子先向釵
頭帯一雙
　　遶廊
濃煙隔簾香漏泄斜鐙暎竹光参差遶廊倚檻更惆悵微雨輕
寒花落時
　　江樓
夢啼嗚咽覺無语杳杳微微望煙浦樓空客散燕交飛江静㠶
稀日亭午
鯷魚苦笋香味新楊花酒旗三月春風光百计牽人老争那多
情是病身
　　重逰曲江
鞭稍亂拂暗傷情蹤跡難尋露草青猶是玉輪曾碾䖏一泓秋
水漲浮萍
　　偶見
鞦韆打因觧羅裙指㸃醍醐索一尊見客入来和笑走手搓梅
子暎中门
　　𣸪偶見三絶
霧為襟袖玉為冠半是羞人半忍寒别易㑹難長自歎轉身应
把淚珠弹
桃花脸薄難藏淚栁葉眉長易覺愁宻迹未成當面笑幾廻擡
眼又仾頭
半身暎竹輕闻语一手揭簾微轉頭此意别人应未覺不勝情
緒兩風流
　　遙見
悲歌淚濕淡胭脂闲主風吹金縷衣白玉堂東遙見後令人评
說画楊妃
　　踏青
踏青㑹散欲㱕時金車久立頻催上收裙整髻故遅㽞両點深
心各惆悵
　　忍笑
宫様梳頭淺画眉晚来粧飾更相冝水精鸚䳇釵頭顫敛袂佯
羞忍笑時
　　不見
動静妨嫌又怕疑洋洋脉脉是沈機此身願作君家燕秋社㱕
峕也不歸
　　想得
兩重门裏玉堂前寒食花枝月午天想淂那人垂手立嬌羞不
肯上鞦韆
　　宻意
呵花貼鬂粘寒髮凝酥光透猩猩血經過洛水幾多人惟有陳
王見羅襪
　　寄恨
秦釵枉㫁長條玉蜀𥿄空留小字紅死恨物情難㑹䖏蓮花不
肯嫁春風
　　鬆髻
髻根鬆慢玉釵垂指點庭花又過時坐久暗生惆悵事暎人匀
却淚臙脂
　　新上頭
學梳蜱鬂試新裙消息佳期在此春為要好多心轉惑遍将冝
称问傍人
　　半睡
眉山暗淡向殘燈一半雲鬟墜枕􁁓四體着人驕欲泣自家揉
損砑繚綾
　　蹤跡
東烏西兔似車輪却笑枽田不復論惟有風光與蹤跡思量長
似暗銷魂
　　思録舊诗扵卷上凄然有感因成一章
緝綴小诗鈔卷裏尋思闲事到心頭自吟自泣無人㑹腸㫁蓬
山第一流
　　病憶
信知尤物必牽情一顧難酬覺􁩑輕曽把禅機銷此病破除纔
盡又重生
　　詠栁
􁑾雨拖風不自持遍身無力向人垂玉纎折得遙相贈便似觀
音手裏持
　　哭花
曽愁香結破顔遅今見妖紅委地時若是有情争不哭夜来風
雨􁲍西施
　　屐子
六寸膚圓光緻緻白羅繡屧紅讬裏南朝天子欠風流却重金
蓮輕綠歯
