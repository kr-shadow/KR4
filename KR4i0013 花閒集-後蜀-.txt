#+TITLE: 花閒集-後蜀-
#+DATE: 2016-06-11 12:26:38
#+SOURCE: github.com/kanripo/KR4i0013 master 70031258                
花間集序
　　　　　　　　　唐歐陽烱撰
鏤玉雕瓊擬化工而逈巧裁花剪
葉奪春艶以爭鮮是以唱雲謡則
金母詞清挹霞醴則穆王心醉名
高白雪聲聲自合鶯歌響遏青雲
字字偏諧鳳律楊栁大堤之句樂
府相傳芙蓉曲渚之篇豪家自製
莫不争門髙下三千玳瑁之簮兢
冨罇前數十珊瑚之樹則有錦筳
公子繡幌佳人遞葉葉之花笺文
抽麗錦舉纎纎之玊指拍桉香檀
不無清絶之辭用助嬌嬈之態自
南朝之宫體扇北里之倡風何止
言之不文所謂秀而不實有唐巳
降率土之濵家家香逕春風寕㝷
越艶䖏䖏紅樓夜月自鎖嫦娥在
明皇朝則有李太白應制清平樂
詞四首近代温飛卿復有金筌集
邇来作者無媿前人今衛尉少卿
字弘基以拾翠洲邉自淂羽毛之
異織綃泉􁅊獨殊機杼之功廣㑹
衆賔時延佳論因集近来詩客曲
子詞五百首分為十二卷以烱粗
預知音辱請命題仍為序引昔郢

人有歌陽春者號為絶唱乃命之
為花间集庶以陽春之甲将使西
園英哲用資羽盖之歡南國嬋娟
休唱蓮舟之引
萬暦壬寅孟夏玄覧齋重梓
花間集叙目
　　温助教(廷筠)六十六首
　　皇甫先軰(松)十一首
　　韋相荘　四十七首
　　薛侍郎(昭藴)十九首
　　牛給事(嶠)三十二首
　　　張舎人(泌)二十七首
　　　毛司徒(文錫)三十一首
　　　牛學士(希濟)十一首
　　　歐陽舎人(烱)十七首
　　　和學士(凝)三十首
　　　顧太尉(夐)五十五首
　　孫少監光(憲)六十首
　　魏太尉(承斑)十五首
　　鹿太尉(䖍扆)六首
　　閻處士(選)八首
　　尹参卿(鶚)六首
　　毛秘書(熈震)二十九首
　　李季才(洵)三十七首
花間集叙目
花間集𥙷叙目
　上卷
　　李翰林(白/七首)張翰林(志和/五首)
　　元刺史(結/四首)劉尚書(禹錫/十一首)
　　李慱士(渉/三首)王司馬(建/六首)
　下卷
　　白尚書(居易/八首)薛京兆(能/一首)
　　徐昌圗(一首)伎(劉燕哥/一首)
　　無名氏(二首)李中主(景/一首)
　　李後主(煌/二首)馮學士(延巳/二首)
花間集𥙷叙目
花間集卷一
　　　　唐衛尉少卿趙崇祚集
　温廷筠(四十四首)
　　菩薩蠻
小山重叠金明㓕鬂雲欲度香顋雪懶
𧺫画蛾眉㺯粧梳洗遟　照花前後鏡
花面交相映新帖繡羅𥜗㕠㕠金鹧鴣
　　其二
水精簾裡頗黎枕暖香惹夣鴛鴦錦江
上栁如烟雁飛殘月天藕絲秋色淺
人勝參差剪㕠鬂隔香紅玉釵頭上風
　其三
蘂黄無限當山額宿粧隱咲紗窓隔相
見牡丹時暫來還别離　翠釵金作股
釵上蝶㕠舞心事竟誰知月明花滿枝
　　其四
翠翹金鏤㕠鸂鶒水紋細𧺫春池碧池
上海棠梨雨晴紅滿枝　繡衫遮笑靨
烟草粘飛蝶青瑣對芳菲玉關音信稀
　　其五
杏花含露團香雪緑楊陌上多離别燈
在月隴明覺來聞暁鶯玉鈎褰翠幕
粧淺舊眉薄春夢正關情鏡中蟬鬂䡖
　其六
玊樓明月長相憶桞絲裊娜春無力門
外草萋萋送君聞馬嘶　画羅金翡翠
香燭消成淚花落子䂓啼緑窓殘夣迷
　　其七
鳳皇相對盤金縷牡丹一夜經微雨明
鏡照新粧鬂䡖㕠臉長　画樓相望乆
欄外垂絲桞音信不歸來社前㕠燕迥
　　其八
牡丹花謝鶯聲歇緑楊滿院中庭月相
憶夣難成背窓燈半明　翠鈿金壓臉
寂寞香閨掩人逺淚䦨干燕飛春又殘
　　其九
滿宫明月梨花白故人萬里関山隔金
雁一䨥飛淚痕沾綉衣　小園芳艸緑
家住越溪曲楊栁色依依燕歸君不歸
　　其十
寳函鈿雀金􁬫䳵沉香關上呉山碧楊
栁又如絲驛橋春雨時　画樓音信㫁
芳艸江南㟁鸞鏡與花枝此情誰淂知
　　其十一
南園滿地堆䡖絮愁聞一霎清明雨雨
後却斜陽杏花零落香　無言勻睡臉
枕上屏山掩時莭欲黄昏無憀獨倚門
　　其十二
夜來皓月纔當午重簾悄悄無人語深
處麝烟長臥時留薄粧　當年還自惜
徃事那堪憶花露月明殘錦衾知暁寒
　　其十三
雨睛夜合玲瓏日萬枝香褭紅絲拂間
夢憶金堂滿庭萱草長　繡簾垂　􁰯
眉黛逺山緑春水渡溪橋凭欄魂欲消
　　其十四
竹風䡖動庭除冷珠簾月上玲瓏影山
枕隱穠粧緑檀金鳳皇　両蛾愁黛淺
故國呉宫逺春恨正関情画樓殘點聲
　　更漏子
桞絲長春雨細花外漏聲迢遞驚塞鴈
𧺫城鳥画屏金鷓鴣　香霧薄透簾幕
惆悵謝家池閣紅燭背綉簾垂夢殘君
不知
　　其二
星斗稀鍾鼓歇簾外暁鶯殘月蘭露重
栁風斜滿庭堆落花　虗閣上倚欄望
還似去年惆悵春欲暮思無窮舊歡如
夣中
　　其三
金雀釵紅粉面花裡暫時相見知我意
感君憐此情須問天　香作穗蠟成淚
還似両人心意山枕膩錦衾寒覺來更
漏殘
　　其四
相見稀相憶乆眉淺澹烟如栁垂翠幕
結同心待郎燻綉衾城上月白如雪
蝉鬂美人愁絶宫樹暗鵲橋橫玊籖𥘉
報明
　　其五
背江樓臨海月城上角聲嗚咽堤栁動
島烟昏両行征雁分　京口路歸㠶渡
正是芳菲欲度銀燭盡玉繩低一聲村
落雞
　　其六
玉罏香紅蠟淚偏照画堂秋思眉翠薄
鬂雲殘夜長衾枕寒　梧桐樹三更雨
不道離情正苦一葉葉一聲聲空堦滴
到明
　　歸國遥
香玊翠鳯寳釵垂　􁰯鈿　交勝金粟
越羅春水渌　画堂照簾殘燭萝餘更
漏促謝娘無限心曲曉屏山㫁續
　　其二
㕠臉小鳯戦箆金颭艶舞衣無力風欽
藕絲秋色染　錦帳繍幃斜掩露珠清
曉簟粉心黄蘂花靨黛眉山両點
　　酒泉子
花映栁條閒向緑萍池上凭欄干窺細
浪雨瀟瀟　近來音信両踈索洞房空
寂寞掩銀屏垂翠箔度春宵
　　其二
日映紗牎金鴨小屏山碧故鄉春烟藹
隔背蘭缸　宿粧惆悵倚高閣千里雲
影薄草𥘉齊花又落燕㕠㕠
　　其三
楚女不歸樓枕小河春水月孤明風又
𧺫杏花飛　玉釵斜篸雲鬟髻裙上金
縷鳯八行書千里夣雁南飛
　　其四
羅帶惹香猶繋别時紅豆淚痕新金縷
舊㫁離腸　一㕠嬌燕語雕梁還是去
年時節緑隂濃芳草歇桞花狂
　　定西畨
漢使昔年離别攀弱桞折寒梅上高臺
　千里玉関春雪雁來人不來羗笛一
聲愁絶月徘徊
　　其二
海燕欲飛調羽萱艸緑杏花紅隔簾攏
　㕠鬂翠霞金縷一枝春艶濃樓上月
明三五瑣牎中
　　其三
細雨暁鶯春晚人似玊桞如眉正相思
　羅幕翠簾𥘉􁂼鏡中花一枝腸㫁塞
門消􁅿雁來稀
　　楊桞枝
冝春苑外最長條閒褭春風伴舞腰正
是玉人腸㫁處一渠春水赤欄橋
　　其二
南内墻東御路傍湏知春色栁絲黄杏
花未肯無情思何事行人最㫁腸
　　其三
蘓小門前栁萬條毵毿金線拂平槗黄
鶯不語東風𧺫深閉朱門伴舞腰
　　其四
金縷毵毿碧瓦溝六宮眉黛惹香愁晚
來更帶龍池雨半拂欄于半入樓
　　其五
舘娃宫外鄴城西逺映征㠶近拂堤繫
得王孫歸意切不関芳艸緑萋萋
　　其六
両両黄鸝色似金褭枝啼露動芳音春
來幸自長如線可惜牽纏蕩子心
　　其七
御栁如絲映九重鳳皇牎映繍芙蓉景
陽樓畔千條路一面新粧待暁風
　　其八
織錦機邉鶯語頻停梭垂淚憶征人塞
門三月猶蕭索縦有垂楊未覺春
　　南歌子
手裏金鸚鵡胸前繍鳯皇偷眼暗形相
不如從嫁與作鴛鴦
　　其二
似帶如絲栁團酥握雪花簾捲玊鈎斜
九衢塵欲暮逐香車
　　其三
撲蕋添黄子呵花滿翠鬟鴛枕映屏山
月明三五夜對芳顔
　　其六
轉盻如波眼娉婷似栁腰花裡暗相招
憶君腸欲断恨春宵
　　其七
懶拂鴛鴦枕休逢翡翠裙羅帳罷罏燻
近來心更切為思君
花間集卷一
花間集𥙷卷上
　　　　　　　　　西呉温博編次
　李白(七首)
　　菩薩蠻
平林漠漠烟如織寒山一帶傷心碧暝
色入高樓有人樓上愁　闌干空佇立
宿鳥歸飛急何處是歸程長亭更短亭
　　憶秦娥
簫聲咽秦娥夢㫁秦樓月秦樓月年年
栁色覇陵傷别　樂逰原上清秋節咸
陽古道音塵絶音塵絶西風殘照漢家
陵闕
　　清平樂令
禁庭春晝鶯羽披新繍百草巧求花下
閗只賭珠璣滿斗　日晚却理殘粧御
前閑舞霓裳誰道腰支窈窕折旋消得
君王
　　其二
禁闈秋夜月探金忩罅玉帳鴛鴦噴沉
麝時落銀燈香灺　女伴莫話孤眠六
宮羅綺三千一笑皆生百媚宸逰教在
誰邉
　　清平調辭
名花傾國兩相歡長得君王帯笑看解
釋春風無限意沉香亭北倚闌干
　　其二
一枝紅豔露凝香雲雨巫山枉㫁腸借
問漢宮誰得似可憐飛燕倚新粧
　　其三
雲想衣裳花想容春風拂檻露華濃若
非群玉山頭見定向瑶臺月下逢
　張志和(五首)
　　漁歌子
西塞山前白鷺飛桃花流水鱖魚肥青
篛笠緑蓑衣斜風細雨不須㱕
　　其二
青草湖中月正圓巴陵漁父棹歌連釣
車子橛頭船樂在風波不用􁦆
　　其三
松江蟹舎主人歡菰飯􁃇羔亦共飡楓
葉落荻花乾醉宿漁舟不覺寒
　　其四
霅溪灣裏釣魚翁舴艋爲家西復東江
上雪浦邉風咲着荷衣不嘆窮
　　其五
釣䑓漁父褐爲裘両兩三三舴艋舟能
縦棹慣乗流長江白浪不湏憂
　元結(四首)
　　欵乃曲
千里楓林烟雨深無朝無暮有猿吟停
橈静聴曲中意好似雲山韶􁑿音
　　其二
零陵郡北湘水東浯溪形勝滿湘中溪
口石顛堪自逸誰人能伴作漁翁
　　其三
湘江二月春水平滿月和風冝夜行唱
橈欲過平陽戍守吏相呼問姓名
　　其四
下瀧船似入㴱淵上瀧船似欲升天瀧
南始到九嶷郡應絶高人乗興船
安陌上無窮樹惟有垂楊管别離
　　其三
楊子江頭烟景迷隋家宮樹拂金堤嵯
峨猶有當時色半蘸波中水鳥棲
　　其四
花蕚樓前𥘉種時羙人樓上闘腰肢如
今抛擲長街裏露葉如啼欲恨誰
　　其五
和風煙雨九重城夾路春隂十里營惟
向邉頭不堪望一株顦顇少人行
　　竹枝詞
白帝城頭春草生白鹽山下蜀江清南
人上來歌一曲北人莫上動郷情
　　其二
山桃紅花滿上頭蜀江春水拍山流花
紅易衰似郎意水流無限似儂愁
　　其三
江上朱樓新雨晴瀼西春水縠紋生橋
東橋西好楊栁人来人去唱歌行
　　其四
日出三竿春霧消江頭蜀客駐蘭橈憑
寄狂夫書一𥿄家住成都萬里橋
　　其五
両㟁山花似雪開家家春酒滿銀杯昭
君坊中多女伴永安宮外踏青來
　　其六
瞿塘嘈嘈十二灘此中道路古來難長
恨人心不如水等閒平地𧺫波瀾
　　其七
巫峽蒼蒼烟雨時清猿啼在最髙枝個
裏愁人膓自㫁由來不是此聲悲
　　其八
城西門前灔澦堆年年波浪不能摧懊
惱人心不如石少時東去復西來
　　其九
山上層層桃李花雲間煙火是人家銀
釧金釵來負水長刀短笠去燒畬
　　其十
楊栁青青江水平聞郎江上唱歌聲東
邉日出西邉雨道是無情還有情
　李渉(三首)
　　竹枝詞
十二峰頭月欲低空舲灘上子䂓啼孤
舟一夜東歸客泣向東風憶建溪
　　其二
荆門灘急水潺潺両㟁猿啼煙滿山渡
頭年少應官去月落西陵望不還
　　其三
石壁千重樹萬重白雲斜掩碧芙蓉昭
君溪上年年月獨自嬋姢色最濃
　王建(六首)
　　古調咲
團扇團扇美人並來遮靣玉顔顦顇三
年誰復啇量管絃絃管絃管春艸昭陽
路㫁
　　其二
胡蝶胡蝶飛上金花枝葉君前對舞春
風百葉桃花樹紅紅樹紅樹燕語鶯啼
日暮
　　其三
羅䄂羅䄂暗舞春風已舊遥㸔歌舞玉
樓好日新粧㘴愁愁㘴愁坐一世虗生
虚過
　　其四
楊栁楊栁日暮白沙渡口船頭江水茫
茫啇人少婦㫁腸腸㫁腸㫁鷓鴣夜来
失伴
　　三䑓令
池北池南草緑殿前殿後花紅天子千
秋萬歲未央明月清風
　　其二
魚藻池邉射鴨芙蓉苑裡㸔花日色赭
黄相似不着紅鸞扇遮
花間集𥙷卷上
花間集卷二
　温廷筠(二十二首)
　　河瀆神
河上望􁅼祠廟前春雨來時楚山無限
鳥飛遟蘭棹空傷别離　何䖏杜䳌啼
不歇艶紅開盡如血蝉鬂美人愁絶百
花芳艸佳節
　　其二
孤廟對寒潮西陵風雨䔥蕭謝娘惆悵
倚蘭橈淚流玊筯千條　暮天愁聽思
歸樂早梅香滿山郭廻首両情䔥索離
魂何處飄泊
　　其三
銅鼓賽神來滿庭幡葢徘徊水村江浦
過風雷楚山如畫烟開　離别櫓聲空
䔥索玊容惆悵粧薄青麥燕飛落落捲
簾愁對珠閣
　　女冠子
含嬌含笑宿翠殘紅窈窕鬂如蝉寒玊
簮秋水輕紗捲碧烟　雪胸鵉鏡裏琪
樹鳳楼前寄語青娥伴早求仙
　　其二
霞帔雲髮鈿鏡仙容似雪画愁眉遮語
廻輕扇含羞下翠幃　玊楼相望乆花
洞恨來遟早晚乗鸞去莫相遺
　　玉胡蝶
秋風凄切傷離行客未歸時塞外艸先
衰江南雁到遟　芙容雕嫩臉楊栁堕
新眉揺落使人悲㫁腸誰得知
　　清平樂
上陽春晚宫女愁蛾淺新歲清平思同
輦争奈長安路逺　鳯帳鴛𬒳徒燻寂
寞花瑣千門􁓨把黄金買賦為妾将上
明君
　　其二
洛陽愁絶楊栁花飄雪終日行人恣攀
折橋下水流嗚咽　上馬争勸離觴南
浦鶯聲断腸愁殺平原年少廻首揮淚
千行
　　遐方怨
憑綉檻觧羅幃未得君書断腸瀟湘春
雁飛不知征馬㡬時㱕海棠花謝也雨
霏霏
　　其二
花半折雨𥘉晴未捲珠簾夢殘惆悵聞
曉鶯宿粧眉淺粉山横約鬟鵉鏡裏繍
羅輕
　　訴衷情
鶯語花舞春晝午雨霏㣲金帶枕宫錦
鳳皇帷弱栁暗交飛依依遼陽音信稀
夢中歸
　　思帝鄊
花花滿枝紅似霞羅䄂画簾腸㫁卓香
車廽面共人閒語戰箆金鳳斜唯有阮
郎春盡不歸家
　　萝江南
千萬恨恨極在天涯山月不知心裡事
水風空落眼前芲揺曳碧雲斜
　　其二
梳洗罷獨倚望江樓過盡于帆皆不是
斜暉脉脈水悠悠腸㫁白蘋洲
　　河傳
江畔相喚暁粧鮮􁦆景箇女採蓮請君
莫向那岸邉少年好花新滿船　紅袖
揺曵逐風暖垂玉腕腸向桞絲㫁浦南
歸浦北歸莫知晚來人已稀
　　其二
湖上閒望雨蕭蕭烟浦花橋路遥謝娘
翠娥愁不銷終朝夢魂迷晚潮　蕩子
天涯歸棹逺春巳晚鶯語空腸㫁若耶
溪溪水西栁堤不聞郎馬嘶
　　其三
同伴相喚杏花稀萝裡每愁依違仙客
一去燕巳飛不歸淚痕空滿衣　天際
雲鳥引情逺春巳晚烟靄渡南苑雪梅
香栁帶長小娘轉令人意傷
　　蕃女怨
萬枝春雪開巳遍細雨㕠燕鈿蝉筝金
雀扇画梁相見雁門消息不歸來又飛
廻
　　其二
磧南沙上驚雁趣飛雪千里玊連環金
鏃箭年年征戦画樓離恨錦屏空杏花
紅
　　荷葉盃
一點露珠凝冷波影滿池塘緑莖紅艶
雨相亂腸断水風凉
　　其二
鏡水夜來秋月如雪採蓮時小娘紅粉
對寒浪惆悵正思惟
　　其三
楚女欲歸南浦朝雨濕愁紅小船揺様
入花裡波起隔西風
　皇甫松(十一首)
　　天􁦆子
晴野鷺鷥飛一隻水葓花彂秋江碧劉
郎此日别天􁦆登綺席涙珠滴十二晚
峰髙歴歴
　　其二
躑躅花開紅照水鷓鴣飛遶青山觜行
人經歲始歸來千萬里錯相遺懊惱天
仙應有以
　　浪淘沙
灘頭細艸接踈林浪悪罾船半欲沉宿
鷺眠鷗非舊浦去年沙觜是江心
　　其二
蠻歌豆􁤥北人愁蒲雨杉風野艇秋浪
𧺫鵁鶄眠不淂寒沙細細入江流
　　楊栁枝
春入行宫映翠微玄宗侍女舞烟絲如
今桞向空城緑玊笛何人更把吹
　　其二
爛熳春歸水國時呉王宫殿栁絲垂黄
鶯常呌空閨畔西子無因更得知
　　􁆾得新
酌一巵須教玊笛吹錦筵紅蠟燭莫來
遟䋣紅一夜經風雨是空枝
　　其二
摘得新枝枝葉葉春管絃兼美酒最関
人平生都得㡬十度展香茵
　　夣江南
蘭燼落屏上暗紅蕉間夣江南梅熟日
夜船吹笛雨䔥蕭人語驛邉橋
　　其二
樓上寝殘月下簾旌夢見秣陵惆悵事
桃芲栁絮滿江城㕠髻坐吹笙
　　採蓮子
菡萏香連十頃陂(舉棹)小姑貪戲採蓮
遲(年少)晚來㺯水船頭濕(舉棹)更脫紅
裙裹鴨免(年少)船頭湖色灔灔秋(舉棹)
貪看年少信船流(年少)無端隔水抛蓮
子(舉棹)遥𬒳人知半日羞(年少)
　韋荘(十首)
　　浣溪沙
淸暁粧成寒食天栁毬斜褭間花鈿捲
簾直出画堂前　指點牡丹𥘉綻朶日
髙猶自凭朱欄含嚬不語恨春殘
　　其二
欲上鞦韆四體慵擬教人送又心忪画
堂簾幕月明風　此夜有情誰不極隔
墻梨雪又玲瓏玉容憔悴惹微紅
　　其三
惆悵萝餘三月斜孤燈照壁背窓紗小
樓髙閣謝娘家　暗想玊容何所似一
枝春雪凍梅花滿身香霧簇朝霞
　　其四
緑樹藏鶯鶯正啼栁絲斜拂白銅堤㺯
珠江上草萋萋　日暮飲歸何處客繡
鞍騘馬一聲嘶滿身蘭麝醉如泥
　　其五
夜夜相思更漏殘傷心明月凭闌千想
君思我錦衾寒　咫尺画堂深似海憶
來惟把舊書㸔㡬時携手入長安
　　菩薩蠻
紅樓别夜堪惆悵香燈半捲流蘓帳殘
月出門時美人和淚辭　琵琶金翠羽
絃上黄鶯語勸我早歸家緑窓人似花
　　其二
人人盡說江南好逰人只合江南老春
水碧扵天画船聽雨眠　鑪邉人似月
皓腕凝㕠雪未老莫還鄉還鄉湏㫁腸
　　其三
如今却憶江南楽當時年少春衫薄騎
馬倚斜橋滿樓紅䄂招　翠屏金屈曲
醉入花叢宿此度見花枝白頭誓不歸
　　其四
勸君今夜湏沉醉罇前莫話明朝事珍
重主人心酒深情亦深　湏愁春漏短
莫訴金杯滿遇酒且呵呵人生能㡬何
　　其五
洛陽城裡春光好洛陽才子他鄉老栁
暗魏王堤此時心轉迷　桃花春水渌
水上鴛鴦浴凝恨對殘暉憶君君不知

花間集卷二
花間集𥙷卷下
　白樂天(八首)
　　長相思
深画眉淺画眉蟬鬢鬅鬙雲滿衣陽䑓
行雨廻　巫山高巫山低暮雨瀟瀟郎
不歸空房獨守時
　　其二
汴水流泗水流流到瓜州古渡頭呉山
點點愁　思悠悠恨悠悠恨到歸時方
始休月明人倚樓
　　憶江南
江南好風景舊曽諳日出江花勝火紅
春來江水緑如藍能不憶江南
　　其二
江南憶最憶是杭州山寺月中㝷桂子
郡亭枕上㸔潮頭何日更重逰
　　其三
江南憶其次憶呉宮呉酒一杯春竹葉
呉娃雙舞醉芙蓉早晚復相逄
　　楊栁枝
依依嫋嫋復青青勾引春風無限情白
雪花蘩空撲地絲絲條弱不勝鶯
　　其二
紅板紅橋買酒旗舘娃宮暖日斜時可
憐雨歇東風定萬樹千條各自垂
　　竹枝詞
瞿塘峽口冷烟低白帝城頭月向西唱
到竹枝聲咽處寒猿晴鳥一時啼
　薛能(一首)
　　楊栁枝
和風煙雨九重城夾路春隂十里營惟
向邉頭不堪望一株顦顇少人行
　徐昌圗(一首)
　　木蘭花令
沉檀烟起盤紅霧一剪霜風吹繡户漢
宫花面學梅粧謝女雪詩裁栁絮　長
垂天幕孤鵉舞旋炙銀笙雙鳯語紅窓
酒病對寒氷永覺相思無夣處
　伎劉燕哥(一首)
　　太常引
故人别我出陽關無計鎻雕鞍今古别
離難兀誰画蛾眉逺山　一樽别酒一
聲杜宇寂寞又春殘明月小樓閒苐一
夜相思淚弹
　無名氏(二首)
　　後庭宴
千里故郷十年華屋亂魂飛過屏山簇
眼重眉褪不勝春菱花知我銷香玉
㕠㕠燕子歸來應觧咲人幽獨㫁歌零
舞遺恨清江曲萬樹緑低迷一庭紅撲
簌
　　撲蝴蝶
煙條雨葉緑遍江南㟁思歸􁑴客㝷芳
來較晚岫邉紅日𥘉斜陌上花飛正滿
凄凉數聲羌管　怨春短玉人應在眀
月樓中画眉嬾蠻箋錦字多時魚雁㫁
恨随去水東流事與行雲共逺羅衾舊
香猶暖
　李中主(一首)
　　望逺行
碧砌花光照眼明朱扉長日鎮長扄餘
寒欲去夣難成爐香烟冷自亭亭　遼
陽月秣陵砧不傳消息但傳情黄金䑓
下忽然驚征人歸日二毛生
　李後主(十四首)
　　搗練子
雲鬂亂晚粧殘帶恨眉兒逺岫攅斜托
杏腮春笋嫩為誰和淚倚䦨干
　　長相思
一重山両重山山遠天髙烟水寒相思
楓葉丹　菊花開菊花殘塞雁高飛人
未還一簾風月閒
　　烏夜啼
無言獨上西樓月如鈎寂寞梧桐㴱院
鎻清秋　剪不㫁理還亂是離愁别是
一般滋味在心頭
　　菩薩蠻
銅簧韻脆鏘寒竹新聲慢奏移纎玉眼
色暗相鈎秋波横欲流　雨雲㴱綉户
來便諧衷素宴罷又成空夢迷春睡中
　　浣溪沙
紅日已高三丈透金爐次苐添香獸紅
錦地衣随歩皺　佳人舞點金釵溜酒
悪時拈花蕋齅别殿遥聞簫鼓奏
　　醜奴兒令
轆轤金井梧桐晚幾樹驚秋晝雨如愁
百尺蝦須上玉鈎　瓊窓春㫁㕠娥皺
囬首邉頭欲寄鱗逰九曲寒波不泝流
　　阮郎歸
東風吹水日御山春來長是閒落花狼
籍酒闌珊笙歌酔夢間　春睡覺晚粧
殘無人整翠鬟留連光景惜朱顔黄昏
人倚闌
　　山花子
􁰕蓞香銷翠葉殘西風愁起緑波間還
與韶光共憔悴不堪看　細雨夣囬雞
塞逺小樓吹徹玉笙寒多少淚珠何限
恨倚闌干
　　其二
手捲珠簾上玉鈎依前春恨鎻重樓風
裡落花誰似主思悠悠　青鳥不傳雲
外信丁香空結雨中愁囬首緑波三峽
暮接天流
　　浪淘沙
簾外雨潺潺春意闌珊羅衾不暖五更
寒夢裡不知身是客一餉貪歡　獨自
暮凭闌無限江山别時容易見時難流
水落花歸去也天上人間
　　望江南
多少恨昨夜夢魂中還是舊時逰上苑
車如流水馬如龍花月正春風　多少
淚断臉復横頤心事莫将和淚說鳳笙
休向淚時吹膓断更無疑
　　虞美人
春月秋月何時了徃事知多少小樓昨
夜又東風故囯不堪囬首月明中　雕
欄玉砌應猶在只是朱顔改問君還有
㡬多愁恰似一江春水向東流
　　玉樓春
晩粧𥘉了明肌雪春殿嬪娥魚貫列笙
簫吹㫁水雲間重按霓裳歌遍徹　臨
春誰更飄香屑醉拍闌千情未切歸時
体照燭花紅待放馬蹄清夜月
　　一斛珠
晩粧初過沉檀䡖注些免箇向人㣲露
了香顆一曲清歌暫引櫻桃破　羅䄂
裛殘殷色可杯㴱旋𬒳香膠涴綉床斜
凭嬌無那爛嚼紅茸笑向郎唾
　馮延巳(三首)
　　謁金門
風乍起吹皺一池春水閒引鴛鴦香徑
裏手挼紅杏蘂　闘鴨闌干遍倚碧玉
搔頭斜墜終日望君君不至舉頭聞鵲
喜
　　更漏子
夜初長人近别夢覺一窓殘月鸚鵡卧
蟪蛄鳴西風寒未成紅蠟燭彈棊局
床上畫屏山緑褰綉幌倚瑶琴前歡泪
滴襟
花間集補卷下
花間集卷三
　韋荘(三十七首)
　　歸國遥
春欲暮滿地落花紅帶雨惆悵玉籠鸚
鵡单棲無伴侶　南望去程何許問芲
花不語早晚得同歸去恨無㕠翠羽
　　其二
金翡翠爲我南飛傳我意罨画橋邉春
水㡬年花下醉　别後只知相愧淚珠
難逺寄羅幕綉幃鴛𬒳舊歡如夣裡
　　其三
春欲暁戯蝶逰蜂芲爛熳日落謝家池
舘栁絲金縷㫁　睡覺緑鬟風亂画屏
雲雨散閒倚慱山長嘆淚流沾皓腕
　　應天長
緑槐隂裡黄鶯語深院無人春晝午画
簾垂金鳳舞寂寞綉屏香一炷　碧天
雲無定處空有夣魂來去夜夜緑牎風
雨㫁腸君信否
　　其二
别來半歲音書絶一寸離腸千萬結難
相見易相别又是玊樓花似雪　暗相
思無處說惆悵夜來烟月想淂此時情
切淚沾紅䄂黦
　　荷葉杯
絶代佳人難得傾國芲下見無期一㕠
愁黛逺山眉不忍更思惟　閒掩翠屏
金鳯殘夣羅幕画堂空碧天無路信難
通惆悵舊房櫳
　　其二
記得那年芲下深夜𥘉識謝娘時水堂
西面画簾垂携手暗相期　惆悵曉鶯
殘月相别從此隔音塵如今俱是異鄉
人相見更無因
　　清平樂
春愁南陌故國音書隔細雨霏霏梨芲
白燕拂画簾金額　盡日相望王孫塵
滿衣上淚痕誰向橋邉吹笛駐馬西望
銷魂
　　其二
野花芳艸寂寞関山道桞吐金絲鶯語
早惆悵香閨暗老　羅帶悔結同心獨
凭朱欄思深夣覺半床斜月小牎風觸
鳴琴
　　其三
何處逰女蜀國多雲雨雲觧有情花觧
語窣地繍羅金縷　粧成不整金鈿含
羞待月鞦韆住在緑槐隂裡門臨春水
橋邉
　　其四
鶯啼殘月綉閣香燈滅門外馬嘶郎欲
别正是落芲時節　粧成不画蛾眉含
愁獨倚金屝去路香塵莫掃掃即郎去
歸遟
　　望逺行
欲别無言倚画屏含恨暗傷情謝家庭
樹錦雞鳴殘月落邉城　人欲别馬頻
嘶緑槐千里長堤出門芳艸路萋萋雲
雨别來易東西不忍别君後却入舊香
閨
　　謁金門
春漏促金燼暗桃殘燭一夜簾前風撼
竹夢魂相㫁續　有個嬌嬈如玉夜夜
繍屏孤宿閒抱琵琶㝷舊曲逺山眉黛
緑
　　其二
空相憶無計得傳消息天上嫦娥人不
識寄書何處覔　新睡覺來無力不忍
把伊書跡滿院落花春寂寂㫁腸芳艸
碧
　　江城子
㤙重嬌多情易傷漏更長觧鴛鴦朱唇
未動先覺口脂香緩揭綉衾抽皓腕移
鳯枕枕潘郎
　　其二
髻鬟狼籍黛眉長出蘭房别檀郎角聲
嗚咽星斗漸微茫露冷月殘人未𧺫留
不住淚千行
　　河傳
何處烟雨隋堤春暮栁色葱蘢画撓金
縷翠旗髙颭香風水光融　青娥殿脚
春粧媚䡖雲裡綽約司花妓江都宫闕
清淮月映迷樓古今愁
　　其二
春晚風暖錦城花滿狂殺逰人玊鞭金
勒㝷勝馳驟䡖塵惜良晨　翠娥争勸
臨卭酒纎纎手拂面垂絲栁歸時烟裏
鍾鼓正是黃昏暗銷魂
　　其三
錦浦春女繍衣金縷霧薄雲輕芲深柳
暗時節正是淸明雨𥘉晴　玊鞭魂㫁
煙霞路鶯鶯語一望巫山雨香塵隱映
遥見翠檻紅樓黛眉愁
　　天仙子
悵望前囬夣裡期㸔花不語苦㝷思露
桃宫裏小腰肢眉眼細鬂雲垂惟有多
情宋玊知
　　其二
深夜歸來長酩酊扶入流蘇猶未醒醺
醺酒氣麝蘭和驚睡覺咲呵呵長道人
生能㡬何
　　其三
蟾彩霜華夜不分天外鴻聲枕上聞綉
衾香冷嬾重熏人寂寂葉紛紛纔睡依
前夣見君
　　其四
夣覺雲屏依舊空杜䳌聲咽隔簾櫳玊
郎薄倖去無踪一日日恨重重淚界蓮
腮両線紅
　　其五
金似衣裳玊似身眼如秋水鬂如雲霞
裙月帔一群群來洞口望煙分劉阮不
歸春日曛
　　喜鶯遷
人洶洶鼓鼕鼕襟袖五更風大羅天上
月朦朧騎馬上虗空　香滿衣雲滿路
鸞鳳遶身飛舞霓旌絳節一群群引見
玉華君
　　其二
街鼓動禁城開天上探人廽鳳衘金牓
出雲來平地一聲雷　鶯已遷龍已化
一夜滿城車馬家家樓上簇神仙争㸔
鶴冲天
　　思帝郷
雲髻墜鳯釵垂髻墜釵垂無力枕函欹
翡翠屏深月落漏依依說盡人間天上
両心知
　　其二
春日逰杏花吹滿頭陌上誰家年少足
風流妾擬将身嫁與一生休縦𬒳無情
棄不能羞
　　訴中情
燭燼香殘簾未􁂼夣𥘉驚花欲謝深夜
月朧明何處按歌聲輕輕舞衣塵暗生
負春情
　　其二
碧沼紅芳烟雨静倚蘭橈垂玊珮交帶
褭纎腰鴛梦隔星橋迢迢越羅香暗銷
墜花翹
　　上行盃
芳艸㶚陵春㟁桞烟深滿樓絃管一曲
離聲腸寸㫁　今日送君千萬紅鏤玊
盤金鏤盞須勸珍重意莫辭滿
　　其二
白馬玊鞭金轡少年郎離别容易迢逓
去程千萬里　惆悵異鄉雲水滿酌一
盃勸和淚湏愧珍重意莫辭醉
　　女冠子
四月十七正是去年今日别君時忍淚
佯低面含羞半歛眉　不知魂巳㫁空
有梦相随却除天邊月没人知
　　其二
昨夜夜半枕上分明夢見語多時依舊
桃花面頻低桺葉眉　半羞還半喜欲
去又依依覺來知是夢不勝悲
　　更漏子
鍾鼓寒樓閣瞑月照古桐金井深院閉
小庭空落花香露紅　烟桞重春霧薄
燈背水窓高閣閒倚户暗沾衣待郎郎
不歸
　　酒泉子
月落星沉楼上美人春睡緑雲傾金枕
膩画屏深　子規啼破相思夣曙色東
方纔動栁烟䡖花露重思難任
　　木蘭花
獨上小楼春欲暮愁望玊関芳艸路消
息㫁不逢人却歛細眉歸綉户　㘴㸔
落花空嘆息羅𬒮濕斑紅淚滴千山萬
水不曾行魂夢欲教何處覓
　　小重山
一閉昭陽春又春夜寒更漏永夣君恩
臥思陳事暗消魂羅衣濕紅𬒮有啼痕
　歌吹隔重閽遶庭芳草緑倚長門萬
般惆悵向誰論凝情立宫殿欲黄昏

花間集卷三
花間集卷四
　薛昭藴(十九首)
　　浣溪沙
紅蓼渡頭秋正雨印沙鷗跡自成行整
鬟飄䄂野風香　不語􁀼嚬深浦裏㡬
廻愁殺棹船郎燕歸㠶盡水茫茫
　　其二
鈿匣菱芲錦帶垂静臨蘭檻缷頭時約
鬟低珥算歸期　茂苑草青湘渚濶夢
餘空有漏依依二年终日損芳菲
　　其三
粉上依稀有淚痕郡庭花落歛黄昏逺
情深恨與誰論　記得去年寒食日延
秋門外卓金輪日斜人散暗銷魂
　　其四
握手河橋栁似金蜂須䡖惹百花心蕙
風蘭思寄清琴　意滿便同春水滿情
深還似酒盃深楚烟湘月雨沉沉
　　其五
簾下三間出寺墻滿堦垂栁緑隂長嫩
紅䡖翠間濃粧　瞥地見時猶可可却
來閒處暗思量如今情事隔僊郷
　　其六
江館淸秋䌫客船故人相送夜開筵麝
烟蘭𦦨簇花鈿　正是㫁魂迷楚雨不
堪離恨咽湘絃月高霜白水連天
　　其七
傾國傾城恨有餘㡬多紅淚泣姑蘓倚
風凝睇雪肌膚　呉主山河空落日越
王宫殿半平蕪藕芲菱蔓滿重湖
　　其八
越女淘金春水上歩揺雲鬂珮鳴璫渚
風江艸又清香　不為逺山凝翠黛只
因􁀼恨向斜陽碧桃花謝憶劉郎
　　喜遷鶯
殘蟾落暁鍾鳴羽化覺身䡖乍無春睡
有餘醒杏苑雪初晴　𬗋陌長襟䄂冷
不是人間風景廻看塵土似前生休羡
谷中鶯
　　其二
金門暁玊京春駿馬驟䡖塵樺烟深處
白衫新認得化龍身　九陌喧千户啟
滿袖桂香風細杏園歡宴曲江濵自此
占芳辰
　　其三
淸明節雨晴天得意正當年馬驕泥軟
錦連乹香袖半籠鞭　花色融人競賞
盡是綉鞍米鞅日斜無計更留連歸路
艸和烟
　　小重山
春到長門春艸靑玊堦華露滴月隴明
東風吹㫁𬗋簫聲宫漏促簾外暁啼鶯
　愁極梦難成紅粧流宿涙不勝情手
挼裙帶遶堦行思君切羅幌暗塵生
　　其二
秋到長門秋草黄画梁㕠燕去出宫墻
玊簫無𣸪理霓裳金蝉墜鸞鏡掩休粧
　憶昔在昭陽舞衣紅綬帶繡鴛鴦至
今猶惹御罏香魂夢㫁愁聴更漏長
　　離别難
寳馬暁鞴雕鞍羅幃乍别情難那堪春
㬌媚送君千萬里半粧珠翠落露華寒
紅蠟燭青絲曲偏能鈎引淚闌干　良
夜促香塵緑魂欲迷檀眉半歛愁低未
别心先咽欲語情難說出芳艸路東西
揺袖立春風急櫻芲楊栁雨萋萋
　　相見歡
羅𥜗繍𬒮香紅画堂中細艸平沙蕃馬
小屏風　卷羅幕凭粧閤思無窮暮雨
䡖烟魂㫁隔簾櫳
　　醉公子
慢綰青絲髮光砑呉綾襪床上小燻籠
韶州新退紅　叵耐無端處捻得従頭
汚惱得眼慵開問人閒事來
　　女冠子
求仙去也翠鈿金箆盡捨入嵒巒霧捲
黄羅帔雲彫白玉冠　野烟溪洞冷林
月石橋寒静夜松風下禮天壇
　　其二
雲羅霧縠新授明威法籙䧏真函髻綰
青絲髮冠抽碧玊篸徃來雲過五去
住島經三正遇劉郎使啟瑶緘
　　謁金門
春滿院疊損羅衣金線睡覺水精簾未
捲簷前㕠語燕　斜掩金鋪一扇滿地
落芲十片蚤是相思腸欲㫁忍交頻夢
見
　牛嶠(二十六首)
　　栁枝
解凍風來末上靑觧垂羅䄂拜卿卿無
端裊娜臨官路舞送行人過一生
　　其二
呉王宫裏色偏深一簇纎條萬縷金不
憤錢塘蘓小小引郎松下結同心
　　其三
橋北橋南千萬條恨伊張緒不相饒金
覊白馬臨風望認得楊家静婉腰
　　其四
狂雪随風撲馬飛惹烟無力𬒳春欺莫
教移入靈和殿宫女三千又妬伊
　　其五
褭翠籠烟拂暖波舞裙新染麴塵羅章
華䑓畔隋堤上傍得春風爾許多
　　女冠子
緑雲高髻點翠匀紅時世月如眉淺笈
含㕠靨低聲唱小詞　眼看惟恐化魂
蕩欲相随玊趾廻嬌歩約佳期
　　其二
錦江烟水卓女燒春濃美小檀霞繍帶
芙容帳金釵芍藥芲　額黄侵膩髮臂
釧透紅紗栁暗鶯啼䖏認郎家
　　其三
星冠霞帔住在蘂珠宫裡佩丁當明翠
揺蟬翼纎珪理宿粧　醮壇春艸緑藥
院杏花香青鳥傳心事寄劉郎
　　其四
㕠飛㕠舞春晝後園鶯語卷羅幃錦字
書封了銀河雁過遟　鴛鴦排寳帳豆
􁤥綉連枝不語匀珠淚落花時
　　萝江南
啣泥燕飛到画堂前占得杏梁安稳䖏
體䡖惟有主人憐堪羡好因縁
　　其二
紅繡𬒳両両間鴛鴦不是鳥中偏愛爾
爲縁交頸睡南塘全勝薄情郎
　　感㤙多
両條紅粉淚多少香閨意強攀桃李枝
歛愁眉　陌上鶯啼蝶舞桞花飛栁芲
飛願得郎心憶家還歸早
　　其二
自従南浦别愁見丁香結近來情轉深
憶鴛衾㡬度将書托煙雁淚盈襟禮
月求天願君知我心
　　應天長
玊樓春望晴烟㓕舞衫斜卷金條脫黄
鸝嬌囀聲𥘉歇杏花飄盡龍山雪　鳳
釵低赴節筵上王孫愁絶鴛鴦對啣羅
結両情深夜月
　　其二
㕠眉澹薄藏心事淸夜背燈嬌又醉玊
釵横山枕膩寳帳鴛鴦春睡美　别經
時無限意虗道相思憔悴莫信綵箋書
裡賺人腸㫁字
　　更漏子
星漸稀漏頻轉何䖏輪臺聲怨香閨掩
杏花紅月明楊栁風　挑錦字記情事
惟願両心相似収淚語背燈眠玊釵横
枕邉
　　其二
春夜闌更漏促金燼暗挑殘燭驚梦㫁
錦屏深両鄊明月心　閨艸碧望歸客
還是不知消息辜負我悔憐君告天天
不聞
　　其三
南浦情紅粉淚争奈両人深意低翠黛
卷征衣馬嘶霜葉飛　招手别寸膓結
還是去年時節書託雁萝歸家覺來江
月斜
　　望江怨
東風急惜别花時手頻執羅幃愁獨入
馬嘶殘雨春蕪濕倚門立寄語薄情郎
粉香和淚泣
　　菩薩蠻
舞裙香暖金泥鳯画梁語燕驚殘梦門
外柳芲飛玉郎猶未歸　愁匀紅粉淚
眉剪春山翠何䖏是遼陽錦屏春晝長
　　其二
栁花飛䖏鶯聲急晴街春色香車立金
鳳小簾開臉波和恨來　今宵求梦想
難到青樓上羸得一塲愁鴛衾誰並頭
　　其三
玉釵風動春幡急交枝紅杏籠煙泣樓
上望卿卿䆫寒新雨晴　熏爐蒙翠𬒳
繡帳鴛鴦睡何䖏最相知羡他𥘉画眉
　　其四
画屏重叠巫陽翠楚神尚有行雲意朝
暮㡬般心向他情謾深　風流今古隔
虗作瞿塘客山月照山花梦廽燈影斜
　　其五
風簾燕舞鶯啼栁粧䑓約鬂低纎手釵
重髻盤珊一枝紅牡丹　門前行樂客
白馬嘶春色故故墜金鞭廻頭應眼穿
　　其六
緑雲鬂上飛金雀愁眉歛翠春烟薄香
閤掩芙容画屏山㡬重　窓寒天欲曙
猶結同心苣啼粉汚羅衣問郎何日歸
　　其七
玊樓氷簟鴛鴦錦粉融香汗流山枕簾
外轆轤聲歛眉含咲驚　柳隂烟漠漠
低鬂蝉釵落須作一生拚盡君今日歡
花間集卷四
花問集卷五
　牛嶠(六首)
　　酒泉子
記得去年烟暖杏園花正彂雪飄香江
艸緑柳絲長　鈿車纎手卷簾望眉學
春山様鳯釵低褭翠鬟上落梅粧
　　定西畨
𬗋塞月明千里金甲冷戍樓寒梦長安
　鄉思望中天濶漏殘星亦殘画角數
聲嗚咽雪漫漫
　　玉樓春
春入横塘揺淺浪花落小園空惆悵此
情誰信為狂夫恨翠愁紅流枕上　小
玊牎前嗔燕語紅涙滴穿金線縷雁歸
不見報郎歸織成錦字封過與
　　西溪子
捍撥㕠盤金鳯蝉鬂玉釵揺動画堂前
人不語絃觧語弹到昭君怨䖏翠蛾愁
不擡頭
　　江城子
鵁鶄飛𧺫郡城東碧江空半灘風越王
宫殿蘋葉藕花中簾􁂼水樓漁浪𧺫千
片雪雨𪷟濛
　　其二
極浦烟消水鳥飛離筵分首時送金巵
渡口楊花狂雪任風吹日暮空江波浪
急芳艸岸雨如絲
　張泌(二十七首)
　　浣溪沙
鈿轂香車過栁堤樺烟分䖏馬頻嘶為
它沉醉不成泥　花滿驛亭香露細杜
䳌聲断玉蟾低含情無語倚樓西
　　其二
馬上凝情億舊逰絶芲淹竹小溪流鈿
筝羅幕玉㮻頭　早是出門長帶月可
堪分𬒮又經秋晚風斜日不勝愁
　　其三
獨立寒堦望月華露濃香泛小庭花繡
屛愁背一燈斜　雲雨自從分散後人
間無路到仙家但慿魂夣訪天涯
　　其四
依約殘眉理舊黄翠鬟抛擲一簮長暖
風晴日罷朝粧　閒折海棠看又撚玉
纎無力惹餘香此情誰㑹倚斜陽
　　其五
翡翠屏開繡幄杠謝娥無力暁粧慵錦
幃繡𬒳宿香濃㣲雨小庭春寂寞燕
飛鶯語隔簾櫳杏芲凝恨倚東風
　　其六
枕障熏爐隔繡幃二年終日両相思杏
花明月始應知　天上人間何處去舊
歡新梦覺來時黄昏㣲雨画簾垂
　　其七
花月香寒悄夜塵綺筵幽㑹暗傷神婵
姢依約画屛人　人不見時還暫語令
纔抛後愛㣲顰越羅巴錦不勝香
　　其八
偏戴芲冠白玉簮睡容新𧺫意沉吟翠
鈿金縷鎮眉心　小檻日斜風悄悄隔
簾零落杏芲隂㫁香䡖碧瑣愁㴱
　　其九
晚逐香車入鳯城東風斜掲繡簾䡖慢
廻嬌眼咲盈盈　消息未通何計是便
湏佯醉且随行依稀聞道太狂生
　　其十
小市東門欲雪天衆中依約見神仙蘂
黄香画帖金蝉　飲散黄昏人艸艸醉
容無語立門前馬嘶塵烘一街烟
　　臨江仙
煙收湘渚秋江静蕉芲露泣愁紅五雲
㕠鶴去無踪幾廻魂㫁凝望向長空
翠竹暗留珠淚怨閒調寳瑟波中芲鬟
月鬂緑雲重古祠深殿香冷雨和風
　　女冠子
露花烟艸寂寞五雲三島正春深貌减
濳消玉香殘尚惹襟　竹踈虗檻静松
宻醮壇隂何事劉郎去信沉沉
　　河傳
渺莾雲水惆悵暮㠶去程迢逓夕陽芳
艸千里萬里雁聲無限𧺫　梦魂悄㫁
烟波裡心如醉相見何䖏是錦屛香冷
無睡𬒳頭多少淚
　　其二
紅杏交枝相映宻密𪷟濛一庭濃艶倚
東風香融透簾櫳　斜陽似共春光語
蝶争舞更引流鶯妬魂銷千片玊罇前
神仙瑶池酔暮天
　　酒泉子
春雨打窓驚梦覺來天氣暁画堂㴱紅
熖小背蘭缸　酒香噴鼻懶開缸惆悵
更無人共醉舊巢中新燕子語㕠㕠
　　其二
𬗋陌青門三十六官春色御溝輦路暗
相通杏園風　咸陽沽酒寳釵空咲指
未央歸去挿芲走馬落殘紅月明中
　　生查子
相見稀喜相見相見還相逺檀画荔枝
紅金蔓蜻蜓軟　魚雁踈芳信㫁花落
庭隂晚可惜玊肌膚銷瘦成慵懶
　　思越人
燕㕠飛鶯百囀越波堤下長橋闘鈿花
筐金匣恰舞衣羅薄纎腰　東風澹蕩
慵無力黛眉愁聚春碧滿地落花無消
息月明腸㫁空憶
　　滿宫花
花正芳樓似綺寂寞上陽宫裡鈿籠金
瑣睡鴛鴦簾冷露華珠翠　嬌艶䡖盈
香雪膩細雨黄鶯㕠𧺫東風惆悵欲清
明公子橋邊沉醉
　　柳枝
膩粉瓊粧透碧紗雪休誇金鳳搔頭墜
鬂斜髮交加　倚着雲屏新睡覺思梦
笑紅腮隱出枕凾花有些些
　　南歌子
柳色遮樓暗桐花落砌香画堂開處逺
風凉高卷水精簾額襯斜陽
　　其二
㟁栁拖烟緑庭花照日紅數聲蜀魄入
簾櫳驚㫁碧窓殘梦画屏空
　　其三
錦薦紅􁬫鶒羅衣繡鳯皇綺踈飄雪北
風狂䈴幕晝垂無事鬰金香
　　江城子
碧欄干外小庭中雨初晴暁鶯聲飛絮
落芲時莭近清明睡𧺫卷簾無一事勻
面了沒心情
　　其二
浣花溪上見卿卿臉波秋水明黛眉䡖
緑雲高綰金簇小蜻蜓好是問他來得
麽和咲道莫多情
　　河瀆神
古樹噪寒鴉滿庭楓葉蘆花晝燈當午
隔䡖紗画閣珠簾影斜　門外徃來祈
賽客翩翩㠶落天涯迴首隔江烟火渡
頭三両人家
　　胡蝶児
胡蝶兒晚春時阿嬌𥘉着淡黄衣倚窓
學画伊　還似花間見㕠㕠對對飛無
端和淚拭胭脂惹教㕠翅垂
　毛文錫(八首)
　　虞美人
鴛鴦對浴銀塘暖水面蒲梢短垂楊低
拂麴塵波蛟絲結網露珠多滴圎荷
遥思桃葉呉江碧便是天河隔錦鱗紅
鬛影沉沉相思空有梦相㝷意難任
　　其二
寳檀金縷鴛鴦枕綬帶盤宮錦夕陽低
映小牎明南園緑樹語鶯鶯夣難成
玉鑪香暖頻添炷滿地飄䡖絮珠簾不
捲度沉烟庭前閒立画鞦韆艶陽天
　　酒泉子
緑樹春深燕語鶯啼聲㫁續蕙風飄蕩
入芳叢惹殘紅　柳絲無力褭烟空金
盞不辭湏滿酌海棠芲下思朦朧醉香
風
　　喜鶯遷
芳春景曖晴煙喬木見鶯遷傳枝隈葉
語関関飛過綺叢間　錦翼鮮金毳軟
百囀千嬌相喚碧紗牎曉怕聞聲驚破
鴛鴦暖
　　替成功
海棠未坼萬點深紅香包緘結一重重
似含羞態邀勒春風蜂來蝶去任遶芳
叢　昨夜微雨飄􁤤庭中忽聞聲滳井
邊桐美人驚𧺫㘴聴晨鍾快教折取戴
玊瓏璁
　　西溪子
昨夜西溪逰賞芳樹竒芲千様瑣春光
金罇滿聴絃管嬌妓舞衫香暖不覺到
斜暉馬䭾歸
　　中興樂
荳䓻花繁烟艶深丁香軟結同心翠鬟
女相與共淘金　紅蕉葉裡猩猩語鴛
鴦浦鏡中鸞舞絲雨隔荔枝隂
　　更漏子
春夜䦨春恨切花外子規啼月人不見
梦難慿紅紗一點燈　偏怨别是芳節
庭下丁香半結宵霧散曉霞輝梁間㕠
燕飛
花間集卷五
花間集卷六
　毛文錫(二十三首)
　　接賢賓
香韉鏤䄡五花騘值春景𥘉融流珠噴
沫躞蹀汗血流紅　少年公子能乗馭
金鑣玉轡瓏璁為惜珊瑚鞭不下驕生
百歩千蹤信穿芲從拂栁向九陌追風
　　賛浦子
錦帳添香睡金鑪換夕薰懶結芙容帶
慵拖翡翠裙　正是桃夭栁媚那㸔暮
雨朝雲宋玊髙唐意裁瓊欲贈君
　　丼州遍
春光好公子愛閒逰足風流金鞍白馬
雕弓寳劔紅纓錦䄡出長鞦　花蔽膝
玉䘖頭㝷芳逐勝歡晏絲竹不曾休美
人唱掲調是丼州醉紅樓尭年舜日樂
聖永無憂
　　其二
秋風緊平磧雁行低陣雲齊蕭蕭颯颯
邊聲四起愁聞戍角與征鼙　青塚北
黑山西沙飛聚散無定徃徃路人迷銕
衣冷戰馬血沾蹄破蕃奚鳳皇詔下歩
歩躡丹梯
　　紗窓恨
新春燕子還來至一㕠飛壘巢泥濕時
時墜涴人衣　後園裡看百芲彂香風
拂綉户金扉月照紗窓恨依依
　　其二
㕠㕠蝶翅塗鈆粉咂花心綺牎繡户飛
來穏画堂隂　二三月愛随飄絮伴落
芲來拂衣襟更剪䡖羅片傅黄金
　　栁含烟
隋堤栁汴河春夾㟁緑隂千里龍舟鳳
舸木蘭香錦㠶張　因梦江南春景好
一路流蘇羽葆笙歌未盡𧺫横流鎻春
愁
　　其二
河橋栁占芳春映水含烟拂路幾迴攀
折贈行人暗傷神　楽府吹爲横笛曲
能使離腸㫁續不如移植在金門近天
恩
　　其三
章䑓栁近垂旒低拂徃耒冠盖朧隴春
色滿皇州瑞烟浮　直與路邊江畔别
免𬒳離人攀折最憐京兆畫蛾眉葉纎
時
　　其四
御溝栁占春多半出宫墻婀娜有時倒
影蘸䡖羅麴塵波　昨日金鑾廵上苑
風亜舞腰纎軟栽培得地近皇宫瑞烟
濃
　　醉芲間
休相問怕相問相問還添恨春水滿塘
生􁬫鶒還相趂　昨夜雨霏霏臨眀寒
一陣偏憶戍樓人乆絶邊庭信
　　其二
深相憶莫相憶相憶情難極銀漢是紅
墻一帶遥相隔　金盤珠露滴両㟁榆
花白風揺玉珮清今夕為何夕
　　浣沙溪
春水輕波浸緑苔枇杷洲上𬗋檀開晴
日眠沙􁬫鶒穏暖相隈　羅襪生塵逰
女過有人逢著弄珠廽蘭麝飄香𥘉觧
佩忘歸来
　　其二
七夕年年信不違銀河清淺白雲㣲蟾
光鵲影百劳飛　每恨蟪蛄憐婺女幾
廽嬌妬下鴛機今宵嘉㑹両依依
　　月宫春
水精宫裡桂芲開神仙探幾廽紅芳金
蘂繡重䑓低傾馬腦盃　玉兎銀蟾争
守護姮娥姹女戯相隈遥聴釣天九奏
玊皇親㸔来
　　戀情深
滳滴銅壷寒漏咽醉紅樓月宴餘香殿
㑹鴛衾蕩春心　真珠簾下曉光侵鶯
語隔瓊林寳帳欲開慵𧺫戀情㴱
　　其二
玊殿春濃花爛熳簇神仙伴羅裙窣地
縷黄金奏清音　酒闌歌罷両沉沉一
咲動君心永願作鴛鴦伴戀情深
　　訴衷情
桃花流水漾縱横春晝彩霞明劉郎去
阮郎行惆悵恨難平　愁㘴對雲屏算
歸程何時携手洞邊迎訴衷情
　　其二
鴛鴦交頸繡衣䡖碧沼藕花馨隈藻荇
映蘭汀和雨浴浮萍思歸對心驚想
邊庭何時觧佩掩雲屏訴裏情
　　應天長
平江波暖鴛鴦語両両釣船歸極浦蘆
州一夜風和雨飛𧺫淺沙翹雪鷺漁
燈明逺渚蘭棹今宵何䖏羅𬒮従風輕
擧愁殺採蓮女
　　河漏子
紅粉樓前月照碧紗窓外鶯啼夣㫁遼
陽音信那堪獨守空閨恨對百芲時節
王孫綠草凄凄
　　巫山一叚雲
雨霽巫山上雲䡖映碧天逺風吹散又
相連十二晚峰前　暗濕啼猿樹高籠
過客船朝朝暮暮楚江邊幾度降神仙
　　臨江仙
暮蝉聲盡落斜陽銀蟾影挂瀟湘黄陵
廟側水茫茫楚山紅樹烟雨隔高唐
㟁泊漁燈風颭碎白蘋逺散濃香靈娥
鼓瑟韻清商朱絃凄切雲散碧天長
　牛希濟(十一首)
　　臨江仙
峭碧参差十二峯冷烟寒樹重重瑶姬
宫殿是仙蹤金罏珠帳香靄晝偏濃
一自楚王驚夣㫁人間無路相逄至今
雲雨帶愁容月斜江上征棹動晨鍾
　　其二
謝家仙觀寄雲岑巖蘿拂地成隂洞房
不閉白雲深當時丹竈一粒化黄金
石壁霞衣猶半挂松風長似鳴琴時聞
唳鶴𧺫前林十洲高㑹何䖏許相㝷
　　其三
渭闕宫城秦樹凋玉樓獨上無憀含情
不語自吹簫調清和恨天路逐風飄
何事乗龍人忽降似知深意相招三清
携手路非遥世間屏障彩筆画嬌嬈
　　其四
江遶黄陵春廟閑嬌鶯獨語關關滿庭
重叠綠苔斑隂雲無事四散自歸山
簫鼓聲稀香燼冷月娥歛盡灣環風流
皆道勝人間湏知狂客判死為紅顔
　　其五
素洛春光㶑灔平千重媚臉𥘉生凌波
羅襪勢䡖䡖烟籠日照珠翠半分明
風引寳衣疑欲舞鸞廻鳳翥堪驚也知
心許恐無成陳王辭賦千載有聲名
　　其六
桺帶揺風漢水濵平蕪両岸争匀鴛鴦
對浴浪㾗新㺯珠逰女㣲咲自含春
輕歩暗移蟬鬢動羅裙風惹䡖塵水精
宫殿豈無因空勞纎手解佩贈情人
　　其七
洞庭波浪颭睛天君山一點凝烟此中
真境属神仙玉樓珠殿相映月輪邊
萬里平湖秋色冷星辰垂影参然橘林
霜重更紅鮮羅浮山下有路暗相連
　　酒泉子
枕轉簟凉清逺暁鍾殘夣月光斜簾影
動舊鑪香　梦中說盡相思事纎手勻
㕠淚去年書今日意断離腸
　　生查子
春山烟欲收天澹稀星小殘月臉邊明
别淚臨清暁　語巳多情未了廻首猶
重道記得緑羅裙䖏䖏憐芳艸
　　中興樂
池塘暖碧浸晴暉濛濛栁絮䡖飛紅蕋
凋来醉梦還稀春雲空有雁歸珠簾
垂東風寂寞恨郎抛擲淚濕羅衣
　　謁金門
秋已暮重叠関山岐路嘶馬揺鞭何䖏
去曉禽霜滿樹　梦断禁城鍾鼓淚滴
枕檀無數一點凝紅和薄霧翠娥愁不
語
花間集卷六
花間集卷七
　歐陽烱(十七首)
　　浣溪沙
落絮殘鶯半日天玉柔花醉只思眠惹
䆫映竹滿爐烟　獨掩画屏愁不語斜
欹瑶枕髻鬟偏此時心在阿誰邊
　　其二
天碧羅衣拂地垂美人𥘉着更相冝宛
風如舞透香肌　獨㘴含嚬吹鳳竹園
中緩歩折花枝有情無力泥人時
　　其三
相見休言有淚珠酒䦨重得叙歡娱鳳
屏鴛枕宿金鋪　蘭麝細香聞喘息綺
羅纎縷見肌膚此時還恨薄情無
　　三字令
春欲盡日遲遲牡丹時羅幌卷翠簾垂
彩箋書紅粉淚両心知　人不在燕空
歸負佳期香燼落枕凾欹月分明花澹
薄惹相思
　　南郷子
嫰艸如烟石榴芲彂海南天日暮江亭
春影淥鴛鴦浴水逺山長看不足
　　其二
画舸停橈槿花籬外竹横橋水上逰人
沙上女廻顧笑指芭蕉林裏住
　　其三
㟁逺沙平日斜歸路晚霞眀孔雀自憐
金翠尾臨水認得行人驚不𧺫
　　其四
洞口誰家木蘭船繋木蘭芲紅䄂女郎
相引去逰南浦咲倚春風相對語
　　其五
二八花鈿胸前如雪臉如蓮耳墜金環
穿瑟瑟霞衣窄咲倚江頭招逺客
　　其六
路入南中挄榔葉暗蓼花紅両㟁人家
微雨後收紅豆樹底纎纎擡素手
　　其七
䄂歛絞綃採香深洞咲相邀藤杖枝頭
蘆酒滳鋪葵席豆䓻芲間趖晚日
　　其八
翡翠鵁鶄白蘋香裏小沙汀島上隂隂
秋雨色蘆花撲數隻漁船何䖏宿
　　獻衷心
見好花顔色争咲東風㕠臉上晚粧同
閉小樓深閤春景重重三五夜偏有恨
月朙中　情未巳信曾通滿衣猶自染
檀紅恨不如㕠燕飛舞簾櫳春欲暮殘
絮盡栁條空
　　賀朙朝
憶昔花間𥘉識面紅䄂半遮粧臉輕轉
石榴裙帶故将纎繊玊指偷撚㕠鳳金
線　碧梧桐瑣深㴱院誰料得両情何
日教繾綣羡春来㕠燕飛到玉樓朝暮
相見
　　其二
憶昔花間相見後只慿纎手暗抛紅豆
人前不觧巧傳心事别来依舊辜負春
晝　碧羅衣上蹙金綉覩對鴛鴦空裛
淚痕透想韶顔非乆終是為伊只恁偷
瘦
　　江城子
晚日金陵㟁艸平落霞明水無情六代
繁華暗逐逝波聲空有姑蘇䑓上月如
西子鏡照江城
　　鳯樓春
鳯髻綠雲叢深掩房櫳錦書通梦中相
見覺来慵勻面淚臉珠融因想玊郎何
䖏去對㳤景誰同小樓中春思無窮
倚欄顒望闇牽愁緒栁芲飛𧺫東風斜
日照簾羅幌香冷粉屏空海棠零落鶯
語殘紅
　和凝(二十首)
　　小重山
春入神京萬木芳禁林鶯語滑蝶飛狂
曉花擎露妬啼粧紅日永風和百花香
　煙瑣栁絲長御溝澄碧水轉池塘時
時㣲雨洗風光天衢逺到䖏引笙簧
　　其二
正是神京爛熳時群仙𥘉折得㕁詵枝
烏犀白紵最相冝精神出御陌䄂鞭垂
　栁色展愁眉管弦分響亮探花期光
隂占断曲江池新榜上名姓徹丹墀
　　臨江仙
海棠香老脊江晚小樓霧縠涳𪷟翠鬟
𥘉出繡簾中麝烟鸞珮惹蘋風　碾玉
釵揺􁬫鶒戦雪肌雲鬢将融含情遥指
碧波東越王䑓殿蓼花紅
　　其二
披𫀆窣地紅宫錦鶯語時轉䡖音碧羅
冠子穏犀簮鳯皇㕠颭歩摇金　肌骨
細匀紅玊軟臉波微送春心嬌羞不肯
入鴛衾蘭膏光裡両情㴱
　　菩薩蠻
越梅半拆䡖寒裏氷清澹薄籠藍水暖
覺杏梢紅逰絲狂惹風　閑堦莎徑碧
逺梦猶堪惜離恨又迎春相思難重陳
　　山花子
鶯錦蟬縠馥麝臍䡖𥚑芲艸暁烟迷鸂
鶒顫金紅掌墜翠雲低　星靨咲隈霞
臉畔蹙金開䄡襯銀泥春思半和芳艸
嫰綠萋萋
　　其二
銀字笙寒調正長水紋簟冷画屛凉玊
腕重金扼臂澹梳粧　幾度試香纎手
暖一迴嘗酒絳脣光佯㺯紅絲蝇拂子
打檀郎
　　河滿子
正是破瓜年幾含情慣淂人饒桃李精
神鸚鵡舌可堪虚度良宵却爱藍羅裙
子羡他長束纎腰
　　其二
寫得魚牋無限其如芲瑣春輝目㫁巫
山雲雨空教殘梦依依却愛薫香小鴨
羡他長在屛幃
　　薄命女
天欲暁宫漏穿花聲繚繞牎裡星光少
冷霞寒侵帳額殘月光沉樹杪夣㫁錦
幃空悄悄強𧺫愁眉小
　　望梅花
春艸全無消息臘雪猶餘蹤跡越嶺寒
枝香自拆冷艶竒芳堪惜何事壽陽無
䖏覔吹入誰家横笛
　　天仙子
栁色披衫金縷鳳纎手䡖拈紅豆㺯翠
蛾㕠臉正含情桃花洞瑶䑓梦一片春
愁誰與共
　　其二
洞口春紅飛蔌蔌仙子含愁眉黛綠阮
郎何事不歸來懶燒金慵篆玊流水桃
花空㫁續
　　春光好
紗窓暖画屏閒軃雲鬟睡𧺫四肢無力
半春間玊指剪裁羅勝金盤點綴酥
山窺宋㴱心無限事小眉彎
　　其二
蘋葉軟杏花明画船䡖㕠浴鴛鴦出淥
汀棹歌聲　春水無風無浪春天半雨
半晴紅粉相随南浦晚幾含情
　　採桑子
蝤蠐領上訶梨子繡帶雙垂椒户閑時
竟學樗蒲賭荔枝　叢頭鞋子紅編細
裙窣金絲無事嚬眉春思飜教阿母疑
　　栁枝
軟碧摇烟似送人映花時把翠蛾嚬青
青自是風流主慢颭金絲待洛神
　　其二
瑟瑟羅裙金縷腰黛眉隈破未重描醉
來咬損新花子拽住仙郎盡放嬌
　　其三
鵲橋𥘉就咽銀河今夜仙郎自姓和不
是昔年攀桂樹豈能月裡索嫦娥
　　漁父
白芷汀寒立鷺鷥蘋風䡖剪浪花時煙
羃羃日遲遲香引芙蓉惹釣絲
顧夐(六首)
　　虞美人
曉鶯啼破相思梦簾捲金泥鳯宿粧猶
在酒𥘉醒翠翹慵整倚雲屏轉娉婷
香檀細画侵桃臉羅𬒮䡖輕歛佳期堪
恨再難㝷綠蕪滿院栁成隂負春心
　　其二
觸簾風送景陽鍾鴛𬒳繡花重暁幃𥘉
卷冷煙濃翠匀粉黛好儀容思嬌慵
起來無語理朝粧寳匣鏡凝光綠荷相
倚滿池塘露清枕簟藕芲香恨悠揚
　　其三
翠屏閒掩垂珠箔絲而籠池閣露粘紅
藕咽清香謝娘嬌㥛不成狂罷朝粧
小金􁬫鶒沉烟細膩枕堆雲髻淺眉微
歛注檀輕舊懽時有梦魂驚悔多情
　　其四
碧桐梧映紗䆫晚花謝鶯聲嬾小屏屈
曲掩青山翠幃香粉玉爐寒両蛾攅
顛狂年少䡖離别辜負春時節画羅紅
𬒮有啼㾗魂銷無語倚閨門欲黄昏
　　其五
深閨春色勞思想恨共春蕪長黄鸝嬌
囀䛏芳妍杏枝如画倚䡖烟瑣窓前
凭欄愁立㕠蛾細桺影斜揺砌玉郎還
是不還家教人魂梦逐楊芲繞天涯
　　其六
少年艶質勝瓊英早晚别三清蓮冠穏
篸鈿箆横飄飄羅䄂碧雲䡖画難成
遲遲少轉腰身褭翠靨眉心小醮壇風
急杏枝香此時恨不駕鵉皇訪劉郎

花間集卷七
花間集卷八
　顧夐(四十三首)
　　河傳
燕颺晴景小窓屏暖鴛鴦交頸菱花掩
却翠鬟欹慵整海棠簾外影　繡幃香
㫁金􁬫鶒無消息心事空相憶倚東風
春正濃愁紅淚班衣上重
　　其二
曲檻春晚碧流紋細綠楊絲軟露花鮮
杏枝繁鶯囀野蕪平似剪　直是人間
到天上堪逰賞醉眼疑屏障對池塘惜
韶光㫁腸為花湏盡狂
　　其三
棹舉舟去波光渺渺不知何䖏㟁花汀
艸共依依雨微鷓鴣相逐飛　天涯離
恨江聲咽啼猿切此意向誰說艤蘭橈
獨無憀魂銷小鑪香欲焦
　　甘州子
一鑪龍麝錦帷傍屏掩映燭熒煌禁樓
刁斗喜𥘉長羅薦繡鴛鴦山枕上私語
口脂香
　　其二
每逢清夜與良辰多悵望定傷神雲迷
水隔意中人寂寞綉羅茵山枕上幾點
淚痕新
　　其三
曾如劉阮訪仙踪深洞客此時逢綺筵
散後繡衾同欵曲見韶容山枕上長是
怯晨鍾
　　其四
露桃芲裡小樓深持玉盞聴瑶琴醉歸
青瑣入鴛衾月色照衣襟山枕上翠鈿
鎮眉心
　　其五
紅爐㴱夜醉調笙𫾣拍䖏玉纎䡖小屏
古画㟁低平烟月滿間庭山枕上燈背
臉波横
　　玉樓春
月照玉樓春漏促颯颯風揺庭砌竹夢
驚鴛𬒳覺來時何䖏管絃聲㫁續　惆
悵少年逰冶去枕上兩蛾攅細綠曉鶯
簾外語花枝背帳猶殘紅蠟燭
　　其二
栁影玉樓春日晚雨細風䡖烟草軟画
堂鸚鵡語雕籠金粉小屏猶半掩　香
㓕繡幃人寂寂倚欄無語愁思逺恨郎
何䖏縱踈狂長使含啼眉不展
　　其三
月皎露華窓影細風送菊香粘繡𬒮博
山爐冷水沉微惆悵金閨終日閉　懶
展羅衾垂玉筯羞對菱芲篸寳髻良宵
好事枉教休無計那他独耍婿
　　其四
拂水㕠飛來去燕曲檻小屛山六扇春
愁凝思結眉心緑綺嬾調紅錦薦話
别情多心欲顫玉筯恨留紅粉面鎮長
獨立到黄昏却怕良宵頻梦見
　　浣溪沙
春色迷人恨正賖可堪蕩子不還家細
風䡖露著梨花　簾外有情㕠燕颺檻
前無力緑楊斜小屏狂梦極天涯
　　其二
紅藕香寒翠渚平月籠虚閣夜蛩清塞
鴻驚梦雨牽情　寳帳玉爐殘麝冷羅
衣金縷暗塵生小牎孤燭淚縱横
　　其三
荷芰風䡖簾幕香繡衣鸂鶒淥廻塘小
屏間掩舊瀟湘　恨入空幃鸞影獨淚
凝㕠臉渚蓮光薄情年少悔思量
　　其四
惆悵經年别謝娘月窓花院好風光此
時相望最情傷青鳥不來傅錦字瑶
姬何䖏瑣蘭房忍教魂梦両茫茫
　　其五
庭菊飄黄玊露濃冷沙隈砌隱鳴蛩何
期良夜得相逢　背帳風揺紅臘滴惹
香暖梦繡衾重覺來枕上怯晨鍾
　　其六
雲淡風高葉亂飛小庭寒雨綠苔微深
閨人静掩屏幃粉黛暗愁金帶枕鴛
鴦空繞画羅衣那堪辜負不思歸
　　其七
雁響遥天玊漏清小紗窓外月朧明翠
幃金鴨炷香平　何䖏不歸音信断良
宵空使梦魂驚簟凉枕冷不勝情
　　其八
露白蟾明又到秋佳期幽㑹両悠悠梦
牽情役幾時休　記得䛏人㣲歛黛無
言斜倚小書樓暗思前事不勝愁
　　酒泉子
楊栁舞風輕惹春烟殘雨杏花愁鶯正
語画樓東　錦屏寂寞思無窮還是不
知消息鏡塵生珠淚滴損儀容
　　其二
羅帶縷金蘭麝烟凝魂㫁画屏欹雲鬂
亂恨難任　幾廻垂淚滴鴛衾薄情何
䖏去月臨牎花滿樹信沉沉
　　其三
小檻日斜風度綠窓人悄悄翠幃閒掩
舞㕠鸞舊香寒　别來情緒轉難判韶
顔㸔却老依俙粉上有啼痕暗銷魂
　　其四
黛薄紅深約掠綠鬟雲膩小鴛鴦金翡
翠稱人心　錦鱗無䖏傳幽意海燕蘭
堂春又去隔年書千點淚恨難任
　　其五
掩却菱花收拾翠鈿休上面金蟲玊燕
瑣香奩恨厭厭　雲鬟半墜懶重篸淚
侵山枕濕銀燈背帳夢方酣雁飛南
　　其六
水碧風清入檻細香紅藕膩謝娘歛翠
恨無涯小屏斜　堪憎蕩子不還家謾
留羅帶結帳㴱枕膩炷沉烟負當年
　　其七
黛怨紅羞掩映画堂春欲暮殘花微雨
隔青樓思悠悠　芳菲時莭㸔将度寂
寞無人還獨語画羅濡香粉汚不勝愁
　　楊栁枝
秋夜香閨思寂寥漏迢迢鴛幃羅幌麝
烟銷燭光揺　正憶玉郎逰蕩去無㝷
䖏更聞簾外雨蕭蕭滳芭蕉
　　遐方怨
簾影細簟紋平象紗籠玉指縷金羅扇
輕嫰紅㕠臉似花明両條眉黛逺山横
　鳳簫歇鏡塵生遼塞音書絶梦魂長
暗驚玉郎經歲負娉婷教人争不恨無
情
　　獻衷心
繡鴛鴦帳暖画孔雀屏欹人悄悄月明
時想昔年懽咲恨今日分離銀缸背銅
漏永阻佳期小爐烟細虗閣簾垂幾
多心事暗地思惟𬒳嬌娥牽役魂梦如
癡金閨裡山枕上始應知
　　應天長
瑟瑟羅裙金線縷輕透鵝黄香画袴垂
交帯盤鸚鵡褭褭翠翹移玉歩背人
匀檀注慢轉横波偷覷歛黛春情暗許
倚屛慵不語
　　訴裏情
香滅簾垂春漏永整鴛衾羅帯重㕠鳯
縷黄金牎外月光臨沉沉㫁腸無䖏㝷
負春心
　　其二
永夜抛人何䖏去絶來音香閣掩眉歛
月将沉争忍不相㝷怨孤衾換我心為
你心始知相憶深
　　荷葉杯
春盡小庭花落寂寞凭檻歛㕠眉忍教
成病憶佳期知摩知知摩知
　　其二
歌彂誰家筵上寥亮别恨正悠悠蘭缸
背帳月當樓愁摩愁愁摩愁
　　其三
弱栁好花盡拆晴陌陌上少年郎滿身
蘭麝撲人香狂摩狂狂摩狂
　　其四
記淂那時相見膽顫鬂亂四肢柔泥人
無語不擡頭羞摩羞羞摩羞
　　其五
夜乆歌聲怨咽殘月菊冷露㣲㣲看看
濕透縷金衣㱕摩㱕㱕摩㱕
　　其六
我憶君詩最苦知否字字盡關心紅牋
為寄表情深吟摩吟吟摩吟
　　其七
金鴨香濃鴛𬒳枕膩小䯻簇花鈿腰如
細栁臉如蓮憐摩憐憐摩憐
　其八
曲砌蝶飛烟暖春半花彂㧕垂條花如
㕠臉栁如腰嬌摩嬌嬌摩嬌
　　其九
一去又乖期信春盡滿院長莓苔手拈
裙帶獨徘徊來摩來來摩來
　　漁歌子
曉風清幽沼綠倚欄凝望珍禽浴画簾
垂翠屏曲滿䄂荷香馥郁　好攄懷堪
寓目身閒心静平生足酒杯深光影促
名利無心較逐
花間集卷八
花間集卷九
　顧夐(六首)
　　臨江仙
碧染長空池似鏡倚樓閒望凝情滿衣
紅藕細香清象床枕簟山障掩玊琴横
　暗想昔時歡笑事如今羸得愁生愽
山罏暖澹烟䡖蟬吟人静殘日傍小窓
明
　　其二
幽閨小檻春光晚栁濃芲澹鶯稀舊歡
思想尚依依翠顰紅歛終日損芳菲
何事狂夫音信㫁不如梁燕猶㱕画當
深䖏麝烟微屏虗枕冷風細雨霏霏
　　其三
月色穿簾風入竹倚屏㕠黛愁時砌花
含露両三枝如啼恨臉魂㫁損容儀
香燼暗銷金鴨冷可堪辜負前期繡𥜗
不整鬂鬟欹幾夕惆悵情緒在天涯

漠漠秋雲澹紅藕香侵檻枕倚小山屏
金鋪向晚扄　睡起横波慢獨望情何
限衰栁數聲蝉魂銷似去年
　　其二
岸桞垂金線而晴鶯百囀家住緑楊邊
徃來多少年　馬嘶芳草逺高樓簾半
卷歛䄂翠蛾攅相逢爾許難
　　更漏子
舊歡娯新悵望擁鼻含嚬樓上濃栁翠
晚霞微江鷗接翼飛　簾半捲屏斜掩
逺岫参羗迷眼歌滿耳酒盈罇前非不
要論
　孫光憲(三十六首)
　　浣溪沙
蓼㟁風多橘柚香江邊一望楚天長片
㠶煙際閃孤光　目送征鴻飛杳杳思
隨流水去茫茫蘭紅波碧憶瀟湘
　　其二
桃杏風香簾幕閒謝家門户約芲闗画
梁幽語燕𥘉還　繡閣數行題了壁曉
屏一枕酒醒山却疑身似梦魂間
　　其三
花漸凋踈不耐風画簾垂地晚堂空堕
堦縈蘚舞愁紅　膩粉半粘金靨子殘
香猶暖繡薫籠蕙心無䖏與人同
　　其四
攬鏡無言涙欲流凝情半日懶梳頭一
庭踈雨濕春愁　楊栁秪知傷怨别杏
芲應信損嬌羞淚沾魂㫁軫離憂
　　其五
半踏長𥚑宛約行晚簾踈䖏見分明此
時堪恨昧平生　早是銷魂殘燭影更
愁聞着品弦聲杳無消息若爲情
　　其六
蘭沐𥘉休曲檻前暖風遲日洗頭天濕
雲新歛未梳蝉　翠𬒮半将遮粉臆寳
釵長欲墜香肩此時模様不禁憐
　　其七
風遞殘香出繡簾團窠金鳳舞䄡䄡落
花㣲雨恨相兼　何䖏厺来狂太甚空
推宿酒睡無厭争教人不别猜嫌
　　其八
輕打銀筝墜燕泥断絲高罥画楼西花
冠閒上午墻啼　粉籜半開新竹逕紅
苞盡落舊桃蹊不堪終日閉深閨
　　其九
烏㡌斜欹倒佩魚静街偷歩訪仙居隔
墻應認打門𥘉　将見客時㣲掩歛得
人憐䖏且生踈低頭羞問壁邊書
　　河傳
太平天子等閑遊戯䟽河千里桞如絲
隈倚渌波春水長淮風不起　如花殿
脚三千女爭雲兩何䖏留人住錦帆風
煙際紅燒空魂迷大業中
　　其二
栁拖金縷著烟籠霧濛濛落絮鳳凰舟
上楚女妙舞雷喧波上皷　龍爭虎戦
分中土人無主桃葉江南渡襞花牋艶
思牽成篇宫娥相與傳
　　其三
花落烟薄􁛮家池閣寂莫春㴱翠娥輕
歛意沉吟沾襟無人知此心　玉罏香
㫁霜灰冷簾鋪影梁燕歸紅杏晚来天
空悄然孤眠枕檀雲髻偏
　　其四
風颭波歛團河閃閃珠傾露點木蘭舟
上何䖏吴娃越艶藕花紅照臉　大堤
狂殺襄陽客烟波隔渺渺湖光白身巳
帰心不帰斜暉逺汀鸂䳵飛
　　菩薩蛮
月華如水籠香砌金鐶碎撼門𥘉閉寒
影墮髙簷鈎垂一面簾　碧烟輕褭褭
紅顫燈花咲即此是髙唐掩屏秋夢長
　　其二
花冠頻鼓墻頭翼東方澹白連窓色門
外早鶯聲背樓殘月明　薄寒籠醉態
依舊鉛華在握手送人歸半拖金縷衣
　　其三
小庭花落無人掃踈香滿地東風老春
晚信沉沉天涯何䖏㝷曉堂屏六扇
眉共湘山逺爭奈別離心近来尤不禁
　　其四
青巖碧洞經朝兩隔花相喚南溪厺一
隻木蘭船波平逺浸天　扣舷驚翡翠
嫩玉擡香臂紅日欲沉西烟中遥觧携
　　其五
木綿花映叢祠小越禽聲裏春光曉銅
鼓與蛮歌南人祈賽多　客㠶風正急
茜䄂偎檣立極浦幾回頭烟波無限愁
　　河瀆神
汾水碧依依黄雲落葉𥘉飛翠華一厺
不言歸廟門空掩斜暉四壁隂森排
古画依舊瓊輪羽駕小殿沉沉清夜銀
燈飄落香灺
　　其二
江上草芉芊春晚湘妃廟前一方夘色
楚南天數行征鴈聮翩　獨倚朱欄情
不極魂㫁終朝相憶兩漿不知消息逺
汀時起鸂䳵
　　虞羙人
紅牎寂寂無人語暗澹梨花雨繡羅紋
地粉新描慱山香炷旋抽條暗魂銷
天涯一去無消息終日長相憶教人相
憶幾時休不堪棖觸别離愁淚還流
　　其二
好風㣲掲簾旌起金翼鵉相倚翠簷愁
聽乳禽聲此時春態暗関情獨难平
画堂流水空相翳一穂香遥曵教人無
䖏寄相思落花芳草過前期沒人知
　　後庭花
景陽鐘動宫鶯囀露凉金殿輕飈吹起
瓊花旋玉葉如剪　晚来高閣上珠簾
捲見墜香千片脩娥慢臉陪雕輦後庭
新宴
　　其二
石城依舊空江囯故宫春色七尺青絲
芳草緑絶世难得玉英凋落盡更何
人識野棠如織只是教人添怨憶悵望
無極
　　生查子
寂莫掩朱門正是天将暮暗澹小庭中
滴滴梧桐雨　繡工夫牽心緒配盡鴛
鴦縷待得沒人時偎倚論私語
　　其二
暖日䇿花騘亸鞚垂楊陌芳草惹烟青
落絮隨風白　誰家繡轂動香塵隱映
神仙客狂殺玉鞭郎咫尺音容隔
　　其三
金井墮高梧玉殿籠斜月永巷寂無人
歛態愁堪絶　玉罏寒香燼㓕還似君
恩歇翠輦不歸来幽恨将誰說
　　臨江仙
霜拍井梧乹葉墮翠幃雕檻𥘉寒薄鉛
殘黛稱花冠含情無語延佇倚欄杆
杳杳征輪何䖏厺離愁别恨千般不堪
心緒正多端鏡奩長掩無意對孤鵉
　　其二
暮雨凄凄㴱院閉燈前凝坐𥘉更玊釵
低壓鬂雲横半垂羅幕相映燭光明
終是有心投漢佩低頭但理秦筝燕㕠
鵉偶不勝情只愁明發将逐楚雲行
　　酒泉子
空磧無邊萬里陽関道路馬蕭蕭人去
去隴雲愁　香貂舊製戎衣窄胡霜千
里白綺羅心魂夢断上高楼
　　其二
曲檻小樓正是鶯花二月思無憀愁欲
絶鬰離襟　展屏空對瀟湘水眼前千
萬里涙淹紅眉歛翠恨沉
　　其三
歛態牎前褭褭雀釵抛􁦺燕成㕠鵉對
影耦新知　玉纎澹拂眉山小鏡中嗔
共照翠連姢紅縹緲早粧時
　　清平樂
愁腸欲㫁正是青春半連理分枝鵉失
伴又是一埸離散　掩鏡無語眉低思
隨芳草萋萋慿仗東風吹夢與郎終日
東西
　　其二
等閑無語春恨如何厺終是踈狂留不
住花暗栁濃何䖏　盡日目㫁魂飛晚
牎斜界殘暉長恨朱門薄暮繡鞍騘馬
空歸
　　更漏子
聴寒更聞逺㕍半夜蕭娘深院扃繡户
下珠簾满庭噴玉蟾　人語静香閨冷
紅幕半垂清影雲雨態蕙蘭心此情江
海心
　　其二
今夜期来日别相對祗堪愁絶偎粉面
撚瑶簮無言涙滿襟　銀箭落霜華薄
墻外曉鷄咿喔聴嘱付悪情悰㫁腸西
復東　卷九
花間集卷十
　孫光憲(二十四首)
　　女冠子
蕙風芝露壇際殘香輕度蘂珠宫苔點
分圎碧桃花踐破紅　品流巫峽外名
籍紫薇中真侣墉城會夢魂通
　　其二
澹花痩玉依約神仙粧束佩瓊文瑞露
通宵貯幽香盡日焚　碧烟籠絳節黄
藕冠濃雲勿以吹簫伴不同羣
　　風流子
茅舎槿籬溪曲雞犬自南自北菰葉長
水葓開門外春波漲渌聴織聲促軋軋
鳴梭穿屋
　　其二
樓倚長衢欲暮瞥見神仙伴侣㣲傳粉
攏梳頭隠映画簾𨳩䖏無語無緒慢曵
羅裙帰厺
　　其三
金絡玉䘖嘶馬繫向緑楊隂下朱户掩
繡簾垂曲院水流芲榭歡罷歸也猶在
九衢㴱疸
　　定西畨
雞禄山前逰騎邉草白朔天明馬蹄輕
　鵲面弓離短韔彎来月欲成一隻鳴
􁫟雲外暁鴻驚
　　其二
帝子枕前秋夜霜幄冷月華明正三更
　何䖏戍樓寒笛夢殘聞一聲遥想漢
関萬里泪縱横
　　河滿子
冠劍不隨君厺江河還共恩㴱歌䄂半
遮眉黛慘淚珠旋滴衣襟惆悵雲愁雨
怨㫁魂何䖏相㝷
　　玉蝴蝶
春欲盡景仍長滿園花正黄粉翅兩悠
颺翩翩過短墙　鮮飈暖牽逰伴飛去
立殘芳無語對簫娘舞衫沉麝香
　　八拍蠻
孔雀尾拖金線長怕人飛起入丁香越
女沙頭爭拾翠相呼歸去背斜陽
　　竹枝
門前春水(竹枝)白蘋花(女兒)岸上無人
(竹枝)小艇斜(女兒)啇女經過(竹枝)江欲
暮(女兒)散抛殘食(竹枝)飼神鴉(女兒)亂
䋲千結(竹枝)絆人㴱(女兒)越羅萬丈(竹)
(枝)表長㝷(女兒)楊栁在身(竹枝)垂意緒
(女兒)藕花落盡(竹枝)見蓮心(女兒)
　　思帝郷
如何遣情情更多永日水尚簾下歛羞
蛾六幅羅裙窣地㣲行曵碧波㸔盡滿
池踈雨打圑荷
　　上行盃
草草離亭鞍馬従逺道此地分襟燕宋
秦吳千萬里　無辭一醉野棠開江革
濕佇立沾泣征騎駸駸
　　其二
離棹逡廵欲動臨極浦故人相送去住
心情知不共　金船滿捧綺羅愁絲管
咽廻别帆影㓕江浪如雪
　　謁金門
留不淂留得也應無益白紵青山如雪
色揚州𥘉厺日　輕别離甘抛擲江上
滿㠶風疾却羡彩鴛三十六孤鸞還一
隻
　　思越人
古臺平芳草逺舘娃宫外春㴱翠黛空
留千載恨教人何䖏相㝷　綺羅無復
當時亊露花點滳香淚惆悵遥天横緑
水鴛鴦對對飛起
　　其二
渚蓮枯宫樹老長洲廢苑蕭條想像玉
人空䖏所月明獨上溪橋　経春𥘉敗
秋風起紅蘭緑蕙愁死一片風流傷心
地魂銷目㫁西子
　　楊栁枝
閶門風暖落花乾飛遍江城雪不寒獨
有晚来臨水驛閑人多凭赤欄干
　　其二
有池有榭即濛濛浸潤翻成長飬功恰
佀有人長點檢着行排立向春風
　　其三
根柢雖然傍濁河無妨終日近笙歌驂
驂金帯誰堪比還共黄鶯不校多
　　其四
萬株枯槁怨亡隋佀弔吳臺各自垂好
是淮隂明月裡酒楼横笛不勝吹
　　望梅花
數枝開與短墻平見雪蕚紅跗相映引
起誰人邉塞情　簾外欲三更吹㫁離
愁月正明空聼隔江聲
　　漁歌子
草芊芊波漾漾湖邉艸色連波漲沿蓼
㟁泊楓汀天際玉輪𥘉上　扣舷歌聮
極望漿聲伊軋知何向黄鵠叫白鷗眠
誰似儂家踈曠
　　其二
泛流萤明又㓕夜凉水冷東灣濶風浩
浩笛寥寥萬傾金波澄澈　杜若洲香
郁烈一聲宿㕍霜時莭經霅水過松江
盡屬儂家日月
　魏承斑(十五首)
　　善薩蠻
羅𥚑薄薄秋波染眉間画時山兩點相
見綺羅時㴱情暗共知　翠翹雲鬂動
歛態弹金鳯宴罷入蘭房邀人觧珮璫
　　其二
羅衣穏約金泥画玳筵一曲當秋夜聲
顫覷人嬌雲鬟褭翠翹　酒醺紅玉軟
眉翠秋山逺繍幌麝煙沉誰人知兩心
　　滿宫花
雪霏霏風凛凛玉郎何䖏狂飲醉時想
得縦風流羅帳香幃鴛寝　春朝秋夜
思君甚愁見繍屏孤枕少年何亊負𥘉
心淚滴縷金㕠袵
　　木蘭花
小芙蓉香旖旎碧玉堂㴱情似水閉寳
匣掩金鋪倚屏拖䄂愁如醉　遲遲好
景煙花媚曲渚鴛鴦眠錦翅凝然愁望
静相思一㕠笑靨嚬香藥
　　玉楼春
寂寂画堂梁上燕髙卷翠簾横數扇一
庭春色惱人来滿地落花紅㡬片　愁
倚錦屏低雪靣淚滴繡羅金縷線好天
凉月盡傷心為是玉郎長不見
　　其二
輕歛翠蛾呈皓齒鶯囀一枝花影裏聲
聲清逈遏行雲寂寂画梁塵暗起　玉
斚滿斟情未已促坐王孫公子醉春風
筵上貫珠匀艶色韶顔嬌旎旖
　　訴衷情
高歌宴罷月𥘉盈詩情引恨情烟露冷
水流輕思想夣難成　羅帳褭香平恨
頻生思君無計睡還醒隔層城
　　其二
春㴱花簇小楼臺風飄錦綉開新睡覺
歩香堦山枕印紅腮　鬢亂墜金釵語
檀偎臨行執手重重囑幾千迴
　　其三
銀漢雲晴玉漏長蛩聲悄画堂筠簟冷
碧窓凉紅臘涙飄香　皓月㵼寒光割
人腸那堪獨自歩池塘對鴛鴦
　　其四
金風輕透碧牎紗銀缸熖影斜欹枕臥
恨何賖山掩小屏霞雲雨别吳娃想
容華夢成幾度遶天涯到君家
　　其五
春情滿眼臉紅銷嬌妬索人饒星靨小
玉璫摇幾共醉春朝　别後憶纎腰夢
魂劳如今風葉又蕭蕭恨迢迢
　　生查子
煙雨晩晴天零落花無語難話此時心
梁㷼㕠来去　琴韻對薫風有恨和情
撫腸㫁㫁絃頻淚滴黄金縷
　　其二
寂寞画堂空㴱夜垂羅幕燈暗錦屏欹
風冷珠簾薄　愁恨夢難成何䖏㸔歡
楽看看又春来還是長蕭索
　　黄鐘楽
池塘烟暖草萋萋惆悵間霄含恨愁坐
思堪迷遥想玉人情亊遠音容渾是隔
桃溪　偏記同歡秋月低簾外論心花
畔和醉暗相携何亊春來君不見夢魂
長在錦江西
　　漁歌子
栁如眉雲似髪蛟綃霧縠籠香雪夢魂
驚鍾漏歇窓外暁鶯殘月　幾多情無
䖏說落花飛絮清明節少年郎容易别
一去音書㫁絶
　􁂬䖍戾(四首)
　　臨江仙
金鎻重門荒苑静綺忩愁對秋空翠華
一去寂無蹤玉楼歌吹聲㫁已随風
烟月不知人亊改夜闌還照㴱宫藕花
相向野堂中暗傷亡囯清露泣香紅
　　其二
無頼暁鶯驚夣断起来殘酒𥘉醒映窓
絲栁褭烟青翠簾慵卷約砌杏花零
一自玉郎逰冶去蓮凋月慘儀形暮天
㣲雨洒間庭手挼裙帯無語倚雲屏
　　女冠子
鳯樓琪樹惆悵劉郎一去正春㴱洞裏
愁空結人間信莫㝷竹踈齋殿逈松
宻醮壇隂倚雲低首望可知心
　　其二
歩虗壇上絳莭霓旌相向引真僊玉珮
摇蟾影金爐褭麝烟　露濃霜簡􁉡風
緊羽衣偏欲留难得住却歸天
花間集卷十
花間集卷十一
　鹿䖍扆
　　思越人
翠屏欹銀燭背漏殘清夜迢迢雙帯繍
窠盤錦薦淚侵花暗香銷　珊瑚枕膩
鴉鬟乱玉纎慵整雲散苦是適来新夢
見離腸争不千断
　　虞羙人
卷荷香澹浮煙渚緑嫩擎新雨鎖窓踈
透暁風清象床珍簟泠光輕水紋平
九疑黛色屏斜掩枕上眉心欽不堪相
望病将成鈿昏檀粉淚縦横不勝情
　閻選(八首)
　　虞羙人
粉融紅膩蓮房綻臉動雙波慢小魚衘
玉鬢釵横石榴裙染象紗䡖轉娉婷
偷期錦浪荷深䖏一夢雲蕪雨臂留檀
印齒痕香深秋不寐漏𥘉長儘思量
　　其二
椘腰蠐領團香玉鬢疊深深緑月娥星
眼笑㣲頻栁夭桃艶不勝春晚粧勻
水紋簟映青紗帳霧罩秋波上一枝嬌
卧醉芙蓉良宵不得與君同恨忡忡
　　臨江僊
雨停荷芰逗濃香岸邉蝉噪垂楊物華
空有舊池塘不逢仙子何䖏夢㐮王
珍簟對欹鴛枕冷此来塵暗凄凉欲憑
危檻恨偏長藕花珠綴猶似汗凝粧
　　其二
十二高峰天外寒竹梢䡖拂仙壇寳衣
行雨在雲端画簾深殿香霧冷風殘
欲問椘王何䖏去翠屏犹掩金鵉猿啼
明月照空灘孤舟行客驚夢亦艱難
　　浣沙溪
寂寞流蘇冷綉茵倚屏山枕惹香塵小
庭花露泣濃春　劉阮信非仙洞客常
娥終是月中人此生無路訪東隣
　　八拍蛮
雲鎖嫩黄烟柳細風吹紅蔕雪梅殘光
影不勝閨閤恨行行坐㘴黛眉攅
　　其二
愁鎖黛眉烟易惨淚飄紅臉粉难勻憔
悴不知縁底事遇人推道不宜春
　　河傳
秋雨秌雨無畫無亱滴滴霏霏暗燈凉
簟怨分離妖姬不勝悲　西風稍急喧
窓竹停又續膩臉懸㕠玉几廻邀約雁
来時違期㕍㱕人不㱕
　尹鶚(六首)
　　臨江仙
一畨荷芰生池沼槛前風送馨香昔年
於此伴蕭娘相偎竚立牽惹叙裏腸
時逞咲容無限態還如􁰕蓞爭芳别来
虗遣思悠颺慵窺徃亊金鎖小蘭房
　　其二
深秋寒夜銀河静月明深院中庭西窓
鄊夢等閑成逡廵斍後特地恨難平
紅燭半消殘熖短依稀暗背銀屏枕前
何亊最傷情梧桐葉上點點露珠零
　　滿官花
月沉沉人悄悄一炷後庭香􁑄風流帝
子不帰来滿地禁花慵掃　離恨多相
見少何䖏醉迷三島漏清宫樹子規啼
愁鎻碧窓春暁
　　杏園芳
嚴籹嫩臉花明教人見了関情含羞舉
歩越羅䡖稱娉停終朝咫尺窺香閣
迢遥似隔層城何時休遣夢相萦入雲
屏
　　醉公子
暮烟籠蘚砌㦸門猶未閉盡日醉㝷春
帰来月滿身離鞍偎繍𬒮墜巾花亂
綴何䖏恼佳人檀㾗衣上新
　　菩薩蛮
隴雲暗合秋天白俯窓獨坐窺烟陌樓
際角重吹黃昏方醉帰　荒唐難共語
明日還應去上馬出門時金鞍莫與伊
　　毛熈震(二十一首)
　　浣沙溪
春暮黄鶯下砌前水晶簾影露珠懸綺
霞低映晚晴天　弱桞萬條垂翠帯殘
紅滿地碎香鈿蕙風飄蕩散輕烟
　　其二
花謝香紅烟景迷滿庭芳草緑萋萋金
鋪閑掩繍簾低紫燕一雙嬌語碎翠
屏十二晚峰齊夢魂銷散醉空閨
　　其三
晚起紅房醉欲銷緑鬟雲散􁑄金翹雪
香花語不朦嬌　好是向人柔弱䖏玉
纎時急繍裙腰春心牽惹轉無憀
　　其四
一隻横釵墜髻叢静眠珍簟起来慵繍
羅紅嫩抺酥􁔿羞歛細蛾魂暗㫁困
迷無語思猶濃小屏香靄碧山重
　　其五
雲薄羅裙綬帯長滿身新裛瑞龍香翠
鈿斜映艶梅籹　佯不覷人空婉約笑
和嬌語太娼狂忍教牽恨暗形相
　　其六
碧玉冠䡖􁑄燕釵捧心無語歩香堦緩
移弓底繍羅鞋　暗想歡娛何計好豈
堪期約有時乖日髙深院正忘懐
　　其七
半醉疑情臥繍茵睡容無力缷羅裙玉
籠鸚鵡厭聽聞　慵整落釵金翡翠像
梳欹鬂月生雲錦屏綃幌麝烟薫
　　臨江仙
南齊天子寵嬋姢六宫羅綺三千潘妃
嬌艶獨芳妍椒房蘭洞雲雨降神仙
縦態迷歡心不足風流可惜當年纎腰
婉約歩金蓮妖君傾國猶自至今傳
　　其二
幽閨𣣔曙聞鶯囀紅窓月影微明好風
頻謝落花聲隔幃殘燭猶照綺屏筝
繍𬒳錦茵眠玉煖炷香斜􁑄䡖烟澹蛾
羞歛不朦情暗思閑夢何䖏逐雲行
　　更漏子
秋色清河影澹深户燭寒光暗綃幌碧
錦衾紅博山香炷融　更漏咽蛩鳴切
滿院霜華如雪新月上薄雲收映簾懸
五鈎
　　其二
煙月寒秋夜静漏轉金壺初永羅幕下
繡屏空燈花結碎紅　人消悄愁無了
思夢不成難暁長憶淂與郎期竊香私
語時
　　女冠子
碧桃紅杏遲日媚籠光影綵霞深香煖
薫鶯語風清引鶴音　翠鬟冠玉葉霓
䄂捧瑶琹應共吹簫侣暗相㝷
　　其二
脩娥慢臉不語檀心一點小山粧蝉鬢
低含緑羅衣澹拂黄　悶来深院裡閑
歩落花傍纎手䡖䡖整玉爐香
　　清平樂
春光欲暮寂寞閒庭户粉蝶䨇䨇穿檻
舞簾卷晚天踈雨　含愁獨倚閨幃玉
罏烟㫁香微正是銷魂時莭東風滿樹
花飛
　　南歌子
逺山愁黛碧横波慢臉明膩香紅玉茜
羅䡖深院晚堂人静理銀筝鬢動行
雲影裙遮點屐聲嬌羞爱問曲中名楊
桞杏花時莭㡬多情
　　其二
惹恨還添恨牽膓即断腸凝情不語一
枝芳獨映画簾閒立繡衣香　暗想為
雲女應憐傅粉郎晚来輕歩出閨房髻
慢釵横無力縱猖狂
　　河滿子
寂寞芳菲暗度歲華如箭堪驚𬗟想舊
歡夛少亊轉添春思難平曲檻絲埀金
桞小牎絃断銀筝　深院空聞燕語滿
園閒落花輕一片相思休不得忍教長
日愁生誰見夕陽孤夢覺来無限傷情
　　其二
無語殘粧澹薄􁀼羞亸𬒮輕盈幾度香
閨眠過曉綺窓初日微明雲母帳中偷
惜水晶枕上初驚咲靨嫩疑花析愁
眉翠歛山横相望只教添悵恨整鬟時
見纎瓊獨倚朱扉閑立誰知别有深情
　　小重山
梁燕雙飛畫閣前寂寥多少恨懶孤眠
暁来閑䖏想君憐紅羅帳金鴨冷沉烟
　誰信損嬋姢倚屏啼玉筯濕香鈿四
肢無力上鞦韆羣花謝愁對艶陽天
　　定西畨
蒼翠濃隂滿院鶯對語蝶交飛戲薔薇
　斜日倚欄風好餘香出繡衣未得玉
郎消息幾時歸
　　木蘭花
掩朱扉鈎翠箔滿院鶯聲春寂寞匀粉
淚恨檀郎一去不歸花又落　對斜暉
臨小閣前亊豈堪重想着金帶冷画屏
幽寳帳慵薫蘭麝薄
花間集卷十一
花閒集卷十二
　毛熈震(八首)
　　後庭花
鶯啼燕語芳菲莭瑞庭花發昔時歡宴
歌聲掲管弦清越　自従陵谷追逰歇
画梁塵黦傷心一片如珪月閑鎻官闕
　其二
輕盈舞妓􁀼芳艶競籹新臉歩瑶珠翠
脩蛾歛膩鬟雲染歌聲慢發開檀點
繍衫斜掩時将纎手勻紅臉咲拈金靨
　　其三
越羅小䄂新香蒨薄籠金釧倚闌無語
摇䡖扇半遮勻面　春殘日暖鶯嬌懶
滿庭花片争不教人長相見画堂深院
　　酒泉子
閑臥繡幃慵想萬般情寵錦檀偏翅股
重翠雲欹　暮天屏上春山碧映香烟
霧隔蕙蘭心魂夢役歛蛾眉
　　其二
鈿匣舞鵉隐映艶紅修碧月梳斜雲鬢
膩粉香寒　曉花微歛輕呵展􁑄釵金
燕軟日初昇簾半捲對殘粧
　　菩薩蛮
梨花滿院飄香雪髙樓夜静風箏咽斜
月照簾帷憶君和夣稀小窓燈影背
燕語驚愁態屏掩㫁香飛行雲山外歸
　　其二
繡簾髙軸臨塘㸔雨翻荷芰真珠散殘
暑晩初凉䡖風渡水香　無憀悲徃事
争那牽情思光影暗相催等閑秋又来
　　其三
天含殘碧融春色五陵薄幸無消息盡
日掩朱門離愁暗㫁魂　鶯啼芳樹煖
燕拂廽塘滿寂寞對屏山相思醉夢間
　李珣(三十七首)
　　浣沙溪
入夏偏冝淡薄粧越羅衣褪欝金黄翠
鈿檀注助容光　相見無言還有恨幾
廽拚却又思量月窓香逕夢悠颺
　　其二
晩出閑庭看海棠風流學得内家粧小
釵横戴一枝芳　鏤玉梳斜雲鬢膩縷
金衣透雪肌香暗思何事立殘陽
　　其三
訪舊傷離欲㫁魂無因重見玉樓人六
街微雨鏤香塵　早爲不逢巫峡夢那
堪虗度錦江春遇花傾酒莫辭頻
　　其四
紅藕芲香到檻頻可堪閑憶似芲人舊
歡如夣絶音塵　翠叠画屏山隐隐冷
鋪紋簟水潾潾㫁魂何䖏一蝉新
　　漁歌子
䠂山青湘水緑春風澹蕩㸔不足草芊
芊芲簇簇漁艇棹歌相續　信浮沉無
管束釣廽乗月歸湾曲酒盈樽雲滿屋
不見人間榮辱
　　其二
荻花秋瀟湘夜橘州佳景如屏画碧烟
中明月下小艇垂綸𥘉罷　水為鄊蓬
作舎魚羹稻飯常飡也酒盈杯書滿架
名利不将心挂
　　其三
桞垂絲花滿樹鶯啼椘㟁春天暮棹䡖
舟出深浦緩唱漁歌歸去　罷垂綸還
酌醑孤村遥指雲遮䖏下長汀臨淺渡
驚起一行沙鷺
　　其四
九疑山三湘水蘆花時莭秋風起水雲
間山月裡棹月穿雲逰戲　鼓清琹傾
渌蟻扁舟自淂消遥志任東西無定止
不議人間醒醉
　　巫山一叚雲
有客經巫峡停橈向水湄楚王曽此夣
瑶姬一夢杳無期　塵暗珠簾卷香銷
翠幄垂西風逈首不勝悲暮雨洒空祠
　　其二
古廟依青嶂行宫枕碧流水聲山色鎻
粧樓徃事思悠悠　雲雨朝還暮烟花
春復秋啼猿何必近孤舟行客自多愁
　　臨江仙
簾捲池心小閣虗蹔凉閑歩徐徐芰荷
經雨半凋踈拂堤垂柳蟬噪夕陽餘
不語低鬟幽思逺玉釵斜墜雙魚㡬廻
偷㸔寄来書離情别恨相隔欲何如
　　其二
鶯報簾前煖日紅玉罏殘麝猶濃起来
閨思尚踈慵别愁春夢誰觧此情悰
強整嬌姿臨寳鏡小池一朶芙蓉舊歡
無䖏再㝷蹤更堪囬頋屏画九疑峰
　　南郷子
烟漠漠雨凄凄岸花零落鷓鴣啼逺客
扁舟臨野渡思郷䖏潮退水平春色暮
　　其二
蘭棹舉水紋開競携蕂籠採蓮来廽塘
深䖏遥相見邀同宴渌酒一巵紅上面
　　其三
歸路近扣舷歌採真珠䖏水風多曲岸
小橋山月過烟深鎻荳􁭌花垂千萬朶
　　其四
乗綵舫過蓮塘棹歌驚起睡鴛鴦㳺女
帶花偎伴咲争窈窀競折團荷遮晚照
　　其五
傾渌蟻泛紅螺閑邀女伴簇笙歌避暑
信船輕浪裡閑逰戲夹岸荔枝紅蘸水
　　其六
雲帶雨浪迎風釣翁廽棹碧湾中春酒
香熟鱸魚羙誰同酔䌫却扁舟蓬底睡
　　其七
沙月静水烟輕芰荷香裡夜舡行緑鬟
紅臉誰家女遥相頋緩唱棹歌極浦去
　　其八
漁市散渡船稀越南雲樹望中微行客
待潮天欲暮送春浦愁聴猩猩啼瘴雨
　　其九
攏雲髻背犀梳焦紅衫映緑羅𥚑越王
䑓下春風煖花盈岸逰賞與邀隣女伴
　　其十
相見䖏晚晴天刺桐花下越䑓前暗裡
廽眸深属意遺㕠翠騎象背人先過水
　　女冠子
星髙月午丹桂青松深䖏醮壇開金磬
𫾣清露珠幢立翠苔　歩虗聲縹緲想
像思徘徊曉天歸去路指蓬莱
　　其二
春山夜静愁聞洞天踈磬玉堂虗細霧
垂珠佩䡖烟曵翠𥚑　對花情􁀧􁀧望
月歩徐徐劉阮今何䖏絶来書
　　酒泉子
寂寞青樓風觸綉簾珠碎撼月朦朧花
暗澹鎖春愁　㝷思徃事依稀夢淚臉
露桃紅色重鬂欹蟬釵堕鳳思悠悠
　　其二
雨漬花零紅散香凋池両㟁别情遥春
歌㫁掩銀屏孤㠶早晚離三䠂閑理
鈿筝愁幾許曲中情絃上語不堪聴
　　其三
秋雨聮緜聲散敗荷叢裡那堪深夜枕
上聴酒初醒　牽愁惹思更無停燭暗
香凝天欲暁細和煙冷和雨透簾中
　　其四
秋月嬋姢皎潔碧紗窓外照花穿竹冷
沉沉印他心　凝露滴砌蛩吟驚斍謝
娘殘夣夜深斜傍枕前来影徘徊
　　望逺行
春日遲遲思寂寥行客関山路遥瓊窓
時聴語鶯嬌栁絲牽恨一條條　休暈
繡罷吹簫貌逐殘花暗凋同心猶結舊
裙腰忍辜風月度良宵
　　其二
露滴幽庭葉落時愁聚簫娘桞眉玉郎
一去負佳期水雲迢逓雁書遲　屏半
掩枕斜欹蠟淚無言對垂吟蛩㫁續漏
頻移入窓明月鍳空帷
　　菩薩蛮
廻塘風起波紋細刺桐花裡門斜閉殘
日照平蕪䨇䨇飛鷓鴣　征㠶何䖏客
相見還相隔不語𣣔魂銷望中烟水遥
　　其二
等閑将度三春景簾垂碧砌参差影曲
檻日初斜杜䳌啼落花　恨君容易䖏
又話瀟湘去凝思倚屏山淚流紅臉斑
　　其三
隔簾微雨雙飛燕砌花零落紅深淺捻
得寳筝調心随征棹遥　楚天雲外路
動便經年去香㫁画屏深舊歡何䖏㝷
　　西溪子
金鏤翠鈿浮動粧罷小窓圓夣日髙時
春巳老人来到滿地落花慵掃無語倚
屏風泣殘紅
　　虞羙人
金籠鶯報天将曙驚起分飛䖏夜来潜
與玉郎期多情不覺酒醒遲失歸期
映花避月遥相送膩髻偏垂鳯却㢠嬌
歩入香閨倚屏無語撚雲箆翠眉低
　　河傳
去去何䖏迢迢巴楚山水相連朝雲暮
雨依舊十二峰前猿聲到客船　愁腸
豈異丁香結因離别故國音書絶想佳
人花下對明月春風恨應同
　其二
春暮微雨送君南浦愁歛雙蛾落花深
䖏啼鳥似逐離歌粉檀珠淚和　臨流
更把同心結情哽咽後會何時莭不堪
囬首相望已隔汀洲櫓聲幽
花間集卷十二(終)
