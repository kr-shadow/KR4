#+TITLE: 御選唐詩-清-聖祖玄燁
#+DATE: 2016-06-11 12:26:29
#+SOURCE: github.com/kanripo/KR4h0145 master 6995d6b9                
御選唐詩序
　古者六藝之事皆所以涵養性情而為道徳之助也而
　從容諷詠感人最深者莫近於詩故虞廷典樂依永和
　聲帝親命焉成周時六義領在樂官而為教學之先務
　自三百篇降及漢魏六朝體製逓増至唐而大備故言
　詩者以唐為法其時選本如河嶽英靈中興間氣御覽
　才調諸集其所収擇各有意指而觀者每有不徧不該
　之歎朕萬幾餘暇留意篇什廣搜博採已刻全唐詩集
　而自曩昔披覽嘗取其尤者彚為一編古風近體各以
　類相從計三十二巻盖討索貴於詳備而用以吟咏性
　情則當挹其精華而潄其芳潤每當臨朝聽政巡行獮
　狩之餘展巻留連未嘗不悠然而有得也因命儒臣依
　次編注朕親加考訂一字一句必溯其源流條分縷析
　其有徴引訛誤及脱漏者隨諭改定逾嵗告成因付開
　雕以示後學孔子曰温柔敦厚詩教也是編所取雖風
　格不一而皆以温柔敦厚為宗其憂思感憤倩麗纎巧
之作雖工不録使覽者得宣志達情以範於和平盖亦
用古人以正聲感人之義記有之君子在車則聞鑾和
之音行則鳴珮玉是以非辟之心無自而入也審此而
朕之寄意於詩與刋布是編之指俱可得而見矣是為
序
康熈五十二年三月上旬題
　　　康熙五十二年六月二十二日奉
㫖開載
御選唐詩閲纂校寫監造官員職名
　　　　　總閲
　　　原任經筵講官文淵閣大學士兼吏部尚書加三級(臣/)陳廷敬
　　　　　校勘官
　　日講官起居注翰林院侍講學士加三　級(臣/)勵廷儀
　　日講官起居注翰林院侍講加四　級(臣/)蔣廷錫
　　日講官起居注司經局洗馬兼翰林院修撰加一級(臣/)張廷玉
　　日　講　官　起　居注翰林院修撰加　一　級(臣/)趙熊詔
　　　　　校勘兼繕寫官
　　左春坊左中允兼翰林院編修加　一　級(臣/)陳邦彦
　　翰　　　林　　院　　庶　吉　　士　　加　一　級(臣/)王圖炳
　　　　　纂註官
　　日講官起居注左春坊左諭徳兼翰林院修撰教習進士加一級(臣/)呉廷楨
　　翰　　　林　　院　　　編　　修　　加　　一　級(臣/)周　　彛
　　翰　　林　院　編　　修　加　二　級(臣/)廖賡謨
　　翰　　林　院　編　　修　加　一　級(臣/)呉士玉
　　翰　　林　院　編　　修　加　一　級(臣/)楊開沅
　　翰　　林　院　編　　修　加　一　級(臣/)宫鴻厯
　　原　　任　翰　　林　院　　編　　修(臣/)汪　灝
　　翰　　林　院　檢　　討　加　一　級(臣/)盧　軒
　　翰　林　院　庶　吉　士　加　一　級(臣/)楊士徽
　　翰　　　林　　　院　　　待　　詔(臣/)髙不騫
　　議　叙　候　選　知　縣　加　一　級(臣/)郭元釪
　　　繕寫官
　　議　　叙　候　　選　　知　　　縣(臣/)顧祖雍
　　議　　叙　候　　選　　知　　　縣(臣/)王曽期
　　　校録官生
　　進　士候　補内　閣　中　書　舍　人(臣/)呉玉耑
　　進　士候　補内　閣　中　書　舍　人(臣/)汪　榯
　　進　士候　補内　閣　中　書　舍　人(臣/)李登瀛
　　進　士候補　内閣　中　書　舍　人(臣/)徐啟統
　　進　士候　補内閣　中　書　舍　人(臣/)遲之金
　　進　士候補内閣　中　書　舍　人(臣/)覺羅呉拜
　　進　士候補　内閣　中　書　舍　人(臣/)孫宗緒
　　議叙選授湖廣荆州府監利縣知縣(臣/)叢　潤
　　議叙選授順天府通州武清縣知縣(臣/)裘嚴生
　　議叙選授貴州平越府餘慶縣知縣(臣/)蔣　深
　　議　　叙　　候　　選　　知　　縣(臣/)潘秉鈞
　　議　　叙　　候　　選　　知　　縣(臣/)鄒元斗
　　議　　叙　　候　　選　　知　　縣(臣/)張果浚
　　議　　叙　　候　　選　　知　　縣(臣/)沈　經
　　議　　叙　　候　　選　　知　　縣(臣/)周　旋
　　議　　叙　　候　　選　　知　　縣(臣/)呉　暄
　　議　　叙　　候　　選　　知　　縣(臣/)程　瓉
　　議　　叙　　候　　選　　知　　縣(臣/)孫農祥
　　議　　叙　　候　　選　　知　　縣(臣/)王　㑹
　　議　　　叙　　　候　　　選　　　知　　　縣(臣/)徐　球
　　議　　　叙　　　候　　　選　　　知　　　縣(臣/)樓　儼
　　議　　　叙　　　候　　　選　　　知　　　縣(臣/)戴天瑞
　　貢　　　生　　　官　　　學　　　教　　　習(臣/)孫天霖
　　監　　　生　　候　　選　　州　　同　　　知(臣/)呉廷元
　　儒　　　　　　　　　　　　　　　　　　　童(臣/)鄒家龍
　　儒　　　　　　　　　　　　　　　　　　　童(臣/)嚴文照
　　　　　監造官
　武英殿總監造管翻書房原内閣侍讀學士今佐領加二級(臣/)和　　素
　　武英殿總監造内務府㑹計司員外郎兼佐領加三級(臣/)張常住
　　武英殿總監造内務府㑹計司員外郎兼㕘領佐領加一級(臣/)李國屏
　　武　英　殿　監造　驍　騎　　校　加　一　級(臣/)巴　實
　欽定四庫全書　　　　　集部八
御選唐詩目録上　　　　　　總集類
　　巻一　　五言古一
　　唐太宗皇帝
　　　　帝京篇九首
　　　　於北平作
　　　　幸武功慶善宫賦
　　　　經破薛舉戰地
　　　　初晴落景
　　中宗皇帝
　　　　九月九日幸臨渭亭登髙(并序/)
　　　　登驪山髙頂寓目
　　明皇帝
　　　　賜諸州刺史以題座右
　　　　送忠州太守康昭逺等
　　　　送李邕之任滑臺
　　　温湯對雪
　　　登蒲州逍遙樓
　　　經河上公廟
　　　過王濬墓
　　　過晉陽宫
　　　行次成臯途經先聖擒建德之所緬思功業感
　　　　而賦詩
　　　校獵義成喜遇大雪率題九韻以示羣臣
　德宗皇帝
　　　巾和節賜百官燕集因示所懷
　　　重陽燕
　　　九月十八賜百僚追賞因示所懐
　　　送張建封還鎮
　巻二　　五言古二
　　王績
　　　古意
　　岑文本
　　　奉和正日臨朝
　　上官儀
　　　早春桂林殿應詔
　　張文琮
　　　同潘屯田冬日早朝
　　王勃
　　　山亭夜宴
　　　詠風
　　劉庭芝
　　　嵩嶽聞笙
　　　采桑
　　　孤松篇
　　盧崇道
　　　新都南亭别郭大元振
　　李嶠
　　　秋山望月酬李騎曹
　　　早發苦竹館
　　宋之問
　　　夜飲東亭
　　　雨從箕山來
　　　初至崖口
　　　入崖口五渡寄李適
　　薛稷
　　　早春魚亭山
　　邢象玉
　　　古意
　　蘇頲
　　　昆明池宴坐王兵部珣見示以三韻因而有答
　　　卜園納凉即事
　　　奉和聖製登蒲州逍遙樓
　　張説
　　　早霽南樓
　　崔湜
　　　冀北春望
　　張九齡
　　　晨出郡舍林下
　　　入廬山觀瀑布泉
　　　西山祈雨是日輙應賦詩言志
　　　巡按自灕水南行
　　洪子輿
　　　嚴陵祠
　　陳子昻
　　　酬暉上人夏日林泉
　　　脩竹篇與東方左史虬
　巻三　　五言古三
　　李白
　　　贈閭邱處士
　　　以詩代書答元丹邱
　　　望終南山寄紫閣隱者
　　　月夜江行寄崔員外宗之
　　　秋夜宿龍門香山寺奉寄王方城十七丈奉國
　　　　營上人從弟幼成令問
　　　遊敬亭寄崔侍御
　　　送楊山人歸嵩山
　　　秋日魯郡堯祠亭下宴别杜補闕范侍御
　　　尋山僧不遇
　　　下終南山過斛斯山人宿置酒
　　　安州般若寺水閣納凉喜遇薛員外
　　　尋高鳳石門山中元丹丘
　　　遊南陽清泠泉
　　　挂席江上待月有懷
　　　登單父陶少府半月臺
　　　登太白峯
　　　遊謝氏山亭
　　　九日登巴陵置酒望洞庭水軍
　　　秋登巴陵望洞庭
　巻四　　五言古四
　　李白
　　　與周剛清溪玉鏡潭宴别
　　　望廬山瀑布水
　　　遊太山三首
　　　奉陪商州裴使君遊石娥溪
　　　宿巫山下
　　　經下邳圯橋懷張子房
　　　待酒不至
　　　望月有懷
　　　落日憶山中
　　　春日獨酌二首
　　　月下獨酌
　　　聴蜀僧濬彈琴
　　　金陵聽韓侍御吹笛
　　　贈黄山胡公求白鷴
　巻五　　五言古五
　　杜甫
　　　萬丈潭
　　　飛仙閣
　　　遊龍門奉先寺
　　　望嶽
　　　同諸公登慈恩寺塔
　　　赤谷西崦人家
　　　夏日李公見訪
　　孟浩然
　　　宿叢師山房待丁公不至
　　　耶溪泛舟
　　　聽鄭五愔琴
　　　萬山潭
　　　南亭懐辛子
　　　登蘭山寄張立
　　　漢中漾舟
　　　題終南翠微寺空上人房
　　　尋香山湛上人
　　　題鹿門山
　　王維
　　　春中田家作
　　　至滑州隔河望黎陽憶丁三寓
　　　終南别業
　　　渭川田家
　　　韋侍郎山居
　　　納凉
　　　崔濮陽兄季重前山興
　　　偶然作
　　　藍田石門精舍
　　王昌齡
　　　齋心
　　儲光羲
　　　釣魚灣
　　　幽居
　　　述華清宫
　　　霽後詒馬十一巽
　　　題陸山人樓
　　　泛茅山東谿
　　　仲夏入園中東陂
　　　終南幽館獻蘇侍御
　　　田家即事
　　　同諸公秋霽曲江俯見南山
　　常建
　　　江上琴興
　　　張山人彈琴
　　　夢太白西峯
　　　湖中晚霽
　　　白湖寺後谿宿雲門
　巻六　　五言古六
　　高適
　　　同薛司直諸公秋霽曲江俯見南山作
　　岑參
　　　先主武侯廟
　　　南池夜宿思王屋青蘿舊齋
　　　登嘉州淩雲寺作
　　　緱山西峯草堂作
　　　自潘陵尖還少室居止秋夕憑眺
　　　秋夕聽羅山人彈三峽流泉
　　　送顔平原(并序/)
　　劉長卿
　　　龍門雜咏
　　　浮石瀨
　　　題蕭郎中開元寺新構幽寂亭
　　　江中晚釣寄荆南一二相識
　　　登西陵寺塔
　　錢起
　　　酬王維春夜竹亭贈别
　　　夢尋西山準上人
　　　登聖果寺南樓雨中望嚴協律
　　　遊輞川至南山寄谷口王十六
　　　李祭酒别業俯視川林前帶雷岫
　　韋應物
　　　同德寺雨後寄元侍御李博士
　　　春中憶元二
　　　遊龍門香山泉
　　　藍嶺精舍
　　栁宗元
　　　秋曉行南谷經荒村
　　　早梅
　　　戲題階前芍藥
　　崔顥
　　　入若耶溪
　　崔曙
　　　山下晚晴
　　　潁陽東溪懷古
　　丘為
　　　題農父廬舍
　　　泛若耶溪
　　　尋西山隱者不遇
　　獨孤及
　　　同徐侍郎五雲溪新亭重集作
　　長孫佐輔
　　　山居
　　呉筠
　　　遊廬山五老峯
　　　登廬山東峯觀九江合彭蠡湖
　　　　補編
　　李白
　　　登錦城散花樓
　　劉長卿
　　　白鷺
　　張九齡
　　　奉和聖製送十道採訪使及朝集使
　　張説
　　　過蜀道山
　　李白
　　　廬山東林寺夜懷
　　　送温處士歸黄山白鵞峯舊居
　　　遊南陽白水登石激作
　　　九日
　　　天台曉望
　　　書情寄從弟邠州長史昭
　　杜甫
　　　大雲寺贊公房
　　王維
　　　早朝
　　　贈裴十迪
　　常建
　　　西山
　　岑參
　　　聞崔十二侍御灌口夜宿報恩寺
　　　林卧
　　劉長卿
　　　關門望華山
　　　奉陪蕭使君入鮑達洞尋靈山寺
　巻七　　七言古一
　中宗皇帝
　　　十一月誕辰内殿宴羣臣效栢梁體聯句
　　　景龍四年正月五日移仗蓬萊宫御大明殿㑹
　　　　吐蕃騎馬之戲因重為栢梁體聯句
　明皇帝
　　　初入秦川路逢寒食
　　　春臺望
　　沈佺期
　　　入少密溪
　　宋之問
　　　寒食陸渾别業
　　　龍門應制
　　劉庭琦
　　　奉和聖製瑞雪篇
　　孫逖
　　　山隂縣西樓
　　李白
　　　侍從宜春苑奉詔賦龍池栁色初青聽新鶯百
　　　　囀歌
　　　西嶽雲臺歌送丹丘子
　　　送羽林陶將軍
　　　同王昌齡送族弟襄歸桂陽
　　　别山僧
　　　夜泊黄山聞殷十四呉吟
　　　把酒問月
　　　同族弟金城尉叔卿燭照山水壁畫歌
　　　當塗趙炎少府粉圖山水
　巻八　　七言古二
　　杜甫
　　　短歌行贈王郎司直
　　　𤣥都壇歌寄元逸人
　　　醉歌行贈公安顔(英華有/十字)少府請顧公題壁
　　　戲題王宰畫山水圖歌
　　　高都䕶驄馬行
　　　飲中八仙歌
　　　驄馬行
　　　渼陂行
　　　奉先劉少府新畫山水障歌
　　高適
　　　賦得還山吟送沈四山人
　　　寄宿田家
　　岑參
　　　漁父
　　　西亭子送李司馬
　　　范公叢竹歌
　　　送魏叔卿擢第歸東都因懐魏校書陸渾喬潭
　　李頎
　　　送從弟遊江淮兼謁鄱陽劉太守
　　　夏宴張兵曹東堂
　　　愛敬寺古藤歌
　　王維
　　　桃源行
　　　寒食城東即事
　　崔顥
　　　七夕詞
　　孟浩然
　　　夜歸鹿門歌
　　丁仙芝
　　　餘杭醉歌贈呉山人
　巻九　　七言古三
　　儲光羲
　　　薔薇
　　張謂
　　　湖中對酒作
　　王季友
　　　觀于舍人壁畫山水
　　　宿東溪李十五山亭
　　元結
　　　宿無為觀
　　劉長卿
　　　嚴陵釣臺送李康成赴江東使
　　　望龍山懷道士許法稜
　　錢起
　　　賦得青城山歌送楊杜二郎中赴蜀軍
　　　畫鶴篇
　　韋應物
　　　聽鶯曲
　　皇甫冉
　　　雜言月洲歌送趙冽還襄陽
　　郎士元
　　　郢州西樓吟
　　張籍
　　　採蓮曲
　　韓愈
　　　聽穎師彈琴
　　　栁州羅池廟詩
　　　石鼓歌
　　李賀
　　　李憑箜篌引
　　權德輿
　　　和李中丞慈恩寺清上人院牡丹花歌
　　栁宗元
　　　漁翁
　　張若虛
　　　春江花月夜
　　陳潤
　　　宿北樂館
　　皎然
　　　支公詩
　　　觀王右丞維滄洲圖歌
　　　　補編
　　賀知章
　　　望人家桃李花
　　王維
　　　送崔五太守
　　杜甫
　　　古柏行
　　元結
　　　説迴溪招退者
　　韓翃
　　　送客還江東
　　權德輿
　　　太原鄭尚書遠寄新詩走筆酬贈因代書賀
　　韓愈
　　　雉帶箭
　　劉禹錫
　　　洞庭秋月行
　　　西山蘭若試茶歌
　　張籍
　　　賈客樂
　巻十　　五言律一
　太宗皇帝
　　　過舊宅
　　　臨洛水
　　　望終南山
　　　首春
　　　儀鸞殿早秋
　　　詠風
　　　詠雨
　　　秋日翠微宫
　　　秋日
　　　守嵗
　　　詠雨
　　　三層閣上置音聲
　　　賦得花庭霧
　　　春池栁
　　　賦簾
　　　秋日
　明皇帝
　　　經魯祭孔子而嘆之
　　　唯此温泉是稱愈疾豈余獨受其福思與兆人
　　　　共之乘暇尋遊乃言其志
　　　過老子廟
　　　途次陜州
　　　野次喜雪
　　　送賀知章
　　　軒遊宫十五夜
　　　觀拔河俗戲(幷序/)
　　　同劉晃喜雨
　　　千秋節賜羣臣鏡
　　　送趙法師還蜀因名山奠簡
　　　幸蜀西至劍門
　　　同玉真公主過大哥山池
　巻十一　　五言律二
　　虞世南
　　　發營逢雨應詔
　　　侍宴歸雁堂
　　陳叔達
　　　早春桂林殿應詔
　　李百藥
　　　奉和正日臨朝應制
　　楊師道
　　　初秋夜坐應詔
　　上官儀
　　　詠雪應詔
　　王勃
　　　仲春郊外
　　杜審言
　　　奉和七夕宴兩儀殿應制
　　　蓬萊三殿侍宴奉勅詠終南山
　　　梨園亭侍宴應制
　　　和晉陵陸丞早春遊望
　　李嶠
　　　長寧公主東莊侍宴
　　　奉和幸白鹿觀應制
　　　奉和九日幸臨渭亭登高應制得歡字
　　　甘露殿侍宴應制
　　宗楚客
　　　正月晦日侍宴滻水應制賦得長字
　　沈佺期
　　　奉和洛陽翫雪應制
　　　立春日内出綵花應制
　　宋之問
　　　夏日仙萼亭應制
　　　麟趾殿侍宴應制
　　李適
　　　奉和九日幸臨渭亭登高應制
　　　奉和遊禁苑幸臨渭亭遇雪應制
　　李嶠
　　　奉和春日遊苑喜雨應詔
　　趙彥昭
　　　奉和人日清暉閣宴羣臣遇雪應制
　　劉憲
　　　奉和九月九日聖製登慈恩寺浮圖應制
　　姚崇
　　　故洛陽城侍宴應制
　　　夜渡江
　　張説
　　　奉和聖製經魯祭孔子應制
　　　恩敕麗正殿書院賜宴應制得林字
　　　奉和聖製温泉言志應制
　　　侍宴滻水賦得濃字
　　蘇頲
　　　奉和七夕宴兩儀殿
　　　春日芙蓉園侍宴應制
　　張九齡
　　　奉和聖製送李尚書入蜀
　　　湖口望廬山瀑布水
　　張均
　　　岳陽晚景
　　李商隱
　　　小園獨酌
　　孟浩然
　　　臨洞庭
　　李白
　　　宫中行樂
　　　秋登宣城謝眺北樓
　　　送友人入蜀
　　　江夏别宋之悌
　　王維
　　　觀獵
　　　過香積寺
　　　歸輞川作
　　岑參
　　　送張子尉南海
　　　登總持閣
　巻十二　　五言律三
　　杜甫
　　　春宿左省
　　　初月
　　　天河
　　　夜宴左氏莊
　　　禹廟
　　　登兖州城樓
　　常建
　　　破山寺後禪院
　　祖詠
　　　蘇氏别業
　　　過鄭曲
　　錢起
　　　秋夕與梁鍠文宴
　　韋應物
　　　送汾城王主簿
　　　淮上喜會梁州故人
　　張籍
　　　宿江店
　　張祜
　　　題松汀驛
　　姚合
　　　寄友人
　　許渾
　　　嚴陵釣臺泊貽行侣
　　喻坦之
　　　發浙江
　　曹松
　　　秋日送方干遊上元
　　釋廣宣
　　　九月菊花詠應詔
　　杜審言
　　　宿羽亭侍宴
　　沈佺期
　　　三月禁園侍宴
　　李白
　　　訪戴天山道士不遇
　　宋之問
　　　春日芙蓉園侍宴應制
　　李嶠
　　　春日芙蓉園侍宴
　　李白
　　　宫中行樂詞二首
　　王維
　　　送元中丞轉運江淮
　　杜甫
　　　晚出左掖
　　高適
　　　别馮判官
　　李白
　　　觀獵
　　宋之問
　　　陸渾山莊
　　王勃
　　　郊興
　　王維
　　　酬張少府
　　　山居即事
　　孟浩然
　　　尋白鶴巖張子容隱居
　　宋之問
　　　壽陽王花燭圖
　　劉長卿
　　　送張判官還京覲省
　　岑參
　　　夜過盤石隔河望永樂寄閨中效齊梁體
　　沈佺期
　　　和洛州康士曹庭芝望月有懷
　　杜甫
　　　春夜喜雨
　　孟浩然
　　　和張丞相春朝對雪
　　盧照鄰
　　　春晚山莊率題二首
　　王維
　　　山居秋暝
　　孟浩然
　　　晚春
　　　寒食宴張明府宅
　　沈佺期
　　　九日臨渭亭侍宴應制得長字
　　　春夜宿直
　　孟浩然
　　　寒夜
　　杜甫
　　　數陪李梓州泛江有女樂任諸舫戲為艷曲
　　盧照鄰
　　　十五夜觀燈
　　劉長卿
　　　幽琴
　　王維
　　　從岐王夜宴衞家山池
　　　和尹諫議史館山池
　　李白
　　　昌禪師山池
　巻十三　　五言律四
　　杜甫
　　　鄭氏東亭
　　李白
　　　宴陶家亭子
　　王維
　　　終南山
　　　漢江
　　孟浩然
　　　武陵泛舟
　　杜甫
　　　長江
　　楊炯
　　　梅花落
　　岑參
　　　終南東溪中作
　　　與鮮于庶子汎漢江
　　　晦日陪侍御汎北池
　　　詠郡齋壁畫片雲
　　杜甫
　　　題𤣥武禪師屋壁
　　沈佺期
　　　紫騮馬
　　杜甫
　　　胡馬
　　駱賓王
　　　秋菊
　　李白
　　　望漢陽栁色寄王宰
　　杜甫
　　　嚴鄭公宅同咏竹得香字
　　　江梅
　　劉長卿
　　　晚桃
　　陳子昂
　　　夏日遊暉上人房
　　沈佺期
　　　樂成白鶴寺
　　　遊少林寺
　　　攜琴得酒尋崇濟寺僧院
　　孟浩然
　　　大禹寺義公房
　　陳子昂
　　　春日登金華觀
　　王勃
　　　郊園即事
　　虞世南
　　　侍宴應詔賦韻得前字
　　王績
　　　野望
　　王勃
　　　聖泉宴
　　　遊三覺寺
　　蘇味道
　　　春日應制
　　喬知之
　　　侍宴應制
　　杜審言
　　　都尉山臺
　　劉長卿
　　　集梁耿開元寺所居院
　　沈佺期
　　　嶽館
　　宋之問
　　　扈從登封途中作
　　　扈從登封告成頌
　　　崧山嶺應制
　　張説
　　　和登驪山
　　張九齡
　　　從幸温泉喜雪
　　李乂
　　　春日侍宴芙蓉園應制
　　楊庶
　　　奉和九月九日登慈恩寺浮圖應制
　　李恒
　　　奉和九月九日聖製登慈恩寺浮圖應制
　　宗楚客
　　　奉和人日清暉閣宴羣臣遇雪應制
　　韋述
　　　春日山莊
　　孫逖
　　　上陽水窓賜宴
　　　宿雲門寺
　　　同邢判官尋龍湍觀歸湖中
　　　進船汎洛水
　　李白
　　　宫中行樂三首
　　　侍從遊宿温泉宫作
　　　口號贈徴君鴻
　　　廣陵贈别
　　　渡荆門送别
　　　送董將軍西征
　　　送友人
　　　尋雍尊師隱居
　　　流夜郎至江夏陪長史叔及薛明府宴興德寺
　　　　南閣
　　　謝公亭
　巻十四　　五言律五
　　孟浩然
　　　精思館山房
　　　過故人莊
　　　送友東歸
　　　夜渡湘水
　　　舟中曉望
　　王維
　　　奉和聖製賜史供奉曲江宴應制
　　　從岐王過楊氏别業應教
　　　秋宵寓直
　　　輞川閒居贈裴秀才迪
　　　歸嵩山作
　　　輞川閒居
　　　送梓州李使君
　　　登河北城樓作
　　　使至塞上
　　岑參
　　　奉送李太保兼御史大夫充渭北節度使
　　　寄左省杜拾遺
　　　酬崔十三
　　　陪封大夫宴瀚海亭納凉
　　　梁州陪趙行軍龍岡寺北庭汎舟宴王侍御
　　杜甫
　　　懷李白
　　　陪鄭廣文遊何將軍山林
　　　送翰林張司馬南海勒碑
　　王灣
　　　次北固山下
　　盧象
　　　峽中作
　　崔顥
　　　題潼關樓
　　祖詠
　　　泊揚子岸
　　　題韓少府水亭
　　儲光羲
　　　題山泉
　　李頎
　　　宴陳十六樓
　　　送竇參軍
　　王昌齡
　　　駕出長安
　　張謂
　　　郡南亭子宴
　　賈至
　　　對酒曲
　　崔曙
　　　緱山廟
　　閻防
　　　夜汎黄河作
　　徐晶
　　　同蔡孚五亭詠
　　劉長卿
　　　尋南溪常山道人隱居
　　錢起
　　　和萬年成少府寓直
　　　秋夜對月
　　　寄楊補闕
　　皇甫冉
　　　送盧山人歸林慮山
　　　歸渡洛水
　　皇甫曾
　　　送孔徴士
　　　和謝舍人寓直
　　司空曙
　　　題鮮于秋園林
　　李端
　　　茂陵山行陪韋金部
　　　詶大理寺評事張芬
　　　賦得山泉送房造
　　　雲陽觀寄袁稠
　　　題崔端公園林
　　耿湋
　　　早朝
　　　贈田家翁
　　李嘉祐
　　　和張舍人中書寓直
　　　和都官苗員外秋夜寓直對雨簡諸知已
　　　送韋邕歸鍾山
　　呉鞏
　　　白雲溪
　巻十五　　五言律六
　　竇叔向
　　　春日早朝應制
　　韓翃
　　　題蘇許公林亭
　　蔣渙
　　　和徐侍郎中書叢篠韻
　　崔峒
　　　送師弟往台州
　　張繼
　　　晚次淮陽
　　張南史
　　　富陽南樓望浙江風起
　　　奉酬李舍人秋日寓直見寄
　　　同韓侍御秋朝使院
　　朱灣
　　　九日登青山
　　張籍
　　　送從弟戴𤣥往蘇州
　　　夜到漁家
　　李德裕
　　　望伊川
　　許渾
　　　赴闕題潼關驛
　　　早秋
　　王勃
　　　入秦川界
　　駱賓王
　　　秋鴈
　　韋承慶
　　　淩朝浮江旅思
　　沈佺期
　　　夜宿七盤嶺
　　李嶠
　　　詠笛
　　張説
　　　鳳樓尋勝地
　　張九齡
　　　三月三日申王園亭宴集
　　　自豫章南還江上作
　　　耒陽溪夜行
　　李白
　　　送殷淑
　　　過崔八丈水亭
　　孟浩然
　　　題融公蘭若
　　　宿立公房
　　　宿武陽川
　　岑參
　　　宿嚴給事别業
　　杜甫
　　　野望
　　　螢火
　　李頎
　　　晚歸東園
　　殷遙
　　　友人山亭
　　丁仙芝
　　　剡溪館聞笛
　　　渡揚子江
　　顔真卿
　　　登平望橋下作
　　劉長卿
　　　餘干旅舍
　　　過湖南羊處士别業
　　　送道標上人歸南嶽
　　郎士元
　　　送奚賈歸呉
　　　送元詵還丹陽舊業
　　釋無可
　　　冬夕寄青龍寺源公
　　皇甫曾
　　　送雲門邕上人
　　衞葉
　　　晚投南村
　　劉方平
　　　秋夜汎舟
　　韓翃
　　　酬程近秋夜即事見贈
　　奚賈
　　　尋許山人亭子
　　包何
　　　江上田家
　　鄭常
　　　寄邢逸人
　　戎昱
　　　採蓮曲
　　　題招提寺
　　楊巨源
　　　長城聞笛
　　　秋日韋少府㕔池上詠石
　　羊士諤
　　　林塘臈候
　　劉禹錫
　　　鶴歎(并引/)
　　李德裕
　　　書樓晴望
　　　東谿
　　顧非熊
　　　桃巖憶賈島
　　白居易
　　　草
　　張祜
　　　溪行寄京師故人道侣
　　　題樟亭
　　　晚夏歸别業
　巻十六　　五言律七
　　賈島
　　　憶江上呉處士
　　　題李凝幽居
　　　暮過山村
　　　宿孤館
　　　憶呉處士
　　姚合
　　　郡中西園
　　　過靈泉寺
　　　秋夜月中登天壇
　　許渾
　　　南樓春望
　　　晚泊七里灘
　　　送段覺歸杜曲閒居
　　　憶長洲
　　李商隱
　　　河清與趙氏昆弟讌集得擬杜工部
　　馬戴
　　　宿陽臺觀
　　許渾
　　　江行
　　　早登故山作
　　杜牧
　　　禪智寺
　　薛能
　　　贈隱者
　　趙嘏
　　　靈巖寺
　　于武陵
　　　夜尋僧不遇
　　　贈王隱人
　　李羣玉
　　　湖濶
　　　送秦鍊師
　　　遊玉芝觀
　　李郢
　　　遊天柱觀
　　張喬
　　　尋桃源
　　　再題敬亭清越上人山房
　　王貞白
　　　御溝水
　　　遊仙
　　張蠙
　　　過山家
　　翁承贊
　　　晨興
　　任翻
　　　春晴
　　薛瑩
　　　秋晚同友人閒步
　　　宿東巖寺曉起
　　郭良
　　　早行
　　禇朝陽
　　　登少室山寺
　　顧在鎔
　　　宿麻平驛
　　僧靈一
　　　宜豐新泉
　　皎然
　　　題沈少府書齋
　　　送重鈞上人遊天台
　　　題沈道士新亭
　　　若邪春興
　　僧泚
　　　北原别業
　　法振
　　　越中贈程先生
　　處黙
　　　聖果寺
　　齊已
　　　早梅
　　韋應物
　　　月夜會徐十一草堂
　　李端
　　　雨後輞川
　　錢起
　　　酬寄皇甫侍御
　　楊巨源
　　　池上竹
　　嚴維
　　　秋夜船行
　　司空曙
　　　望水
　　皎然
　　　夏日集裴録事北亭避暑
　　　題鄭容江畔桐齋
　　李端
　　　題從叔沆林園
　　　送友人遊江東
　　盧綸
　　　題雲際寺上方
　　　　　六言律
　　韓翃
　　　送陳明府赴淮南
　　盧綸
　　　送萬臣
　　温庭筠
　　　送李億東歸
　　　　補編　　五言律
　　張九齡
　　　蘇侍郎紫薇庭各賦一物得芍藥
　　　送廣州周判官
　　宋之問
　　　奉和立春日侍宴内出剪綵花應制
　　杜審言
　　　登襄陽城
　　王維
　　　送李判官赴江東
　　孟浩然
　　　夏日浮舟過陳大水亭
　　韋應物
　　　賦得暮雨送李冑
　　皇甫曾
　　　送李中丞歸本道
　　杜甫
　　　重過何氏
　　　西郊
　　　水檻遣心
　　　江亭
　　　秦州雜詩
　　　後遊
　　韓翃
　　　送元詵還江東
　　　韓愈
　　　　木芙蓉
　　　　同竇韋尋劉尊師不遇
　　　張籍
　　　　送越客
　　　白居易
　　　　太湖石
　　　　宴散
　　　馬戴
　　　　宿翠微寺
　
　
　
　
　
御選唐詩目録上
　欽定四庫全書
御選唐詩目録中
　　巻十七　　七言律一
　　中宗皇帝
　　　　立春日遊苑迎春
　　明皇帝
　　　　春日出苑遊矚
　　　鄭愔
　　　　人日侍宴大明宫
　　　崔日用
　　　　奉和聖製春日幸望春宫應制
　　　韋元旦
　　　　興慶池侍宴應制
　　　蘇瓌
　　　　興慶池侍宴應制
　　　岑義
　　　奉和春日幸望春宫應制
　　沈佺期
　　　龍池篇
　　　侍宴安樂公主新宅應制
　　李嶠
　　　奉和人日宴大明宫恩賜綵縷人勝應制
　　張説
　　　奉和春日出苑矚目應令
　　　舞馬千秋萬嵗樂府詞
　　　遙同蔡起居偃松篇
　　王維
　　　積雨輞川莊作
　　崔顥
　　　黄鶴樓
　　賈至
　　　早朝大明宫呈兩省僚友
　　王維
　　　和賈至舍人早朝大明宫之作
　　　奉和聖製從蓬萊向興慶閣道中留春雨中春
　　　　望之作
　　　勅賜百官櫻桃
　　　和太常韋主簿五郎温湯寓目之作
　　杜甫
　　　奉和賈至舍人早朝大明宫
　　　宣政殿退朝晚出左掖
　　　曲江對酒
　　　臘日
　　　夜
　　岑參
　　　奉和中書舍人賈至早朝大明宫
　　高適
　　　夜别韋司士得城字
　　李頎
　　　題璿公山池
　　劉長卿
　　　送皇甫曾赴工部
　　錢起
　　　和王員外晴雪早朝
　　韋應物
　　　寄李儋元錫
　　包何
　　　和程員外春日東郊即事
　　張南史
　　　江北春望贈皇甫補闕
　　李紳
　　　憶春日曲江宴後許至芙蓉園
　　薛逄
　　　漢武宫詞
　　李商隱
　　　九成宫
　　　促漏
　　温庭筠
　　　利州南渡
　　許渾
　　　咸陽城西門晚眺
　　劉滄
　　　題王校書山齋
　　韓偓
　　　中秋禁直
　　　翫水禽
　　羅隱
　　　杏花
　　王貞白
　　　洗竹
　　張説
　　　奉和聖製春日幸望春宫應制
　　沈佺期
　　　奉和春初幸太平公主南莊應制
　　錢起
　　　和李員外扈從温泉宫
　　楊巨源
　　　寄同年中書舍人
　　錢起
　　　山中酬楊補闕見過
　　韋蟾
　　　送盧尚書之靈武
　　戎昱
　　　上李常侍
　　曹唐
　　　羽林賈中丞
　　高適
　　　送衞縣李寀少府
　　羅鄴
　　　老將
　　曹唐
　　　贈南岳馮處士
　　劉威
　　　遊東湖黄處士園林
　　皇甫冉
　　　秋日東郊
　巻十八　　七言律二
　　王維
　　　春日與裴迪訪吕逸人不遇
　　杜甫
　　　江村
　　許渾
　　　晚自朝臺津至韋隱居郊園
　　章碣
　　　對月
　　許渾
　　　鶴林寺中秋翫月
　　陸龜䝉
　　　中秋待月
　　劉兼
　　　對雨
　　秦韜玉
　　　春雪
　　李建勲
　　　重戲和春雪寄沈員外
　　朱灣
　　　長安喜雪
　　李建勲
　　　鍾山寺避暑
　　秦韜玉
　　　八月十五夜同衞諫議看月
　　韋元旦
　　　立春遊苑應制
　　李山甫
　　　寒食
　　司空曙
　　　早夏寄元校書
　　温庭筠
　　　池塘七夕
　　許渾
　　　觀章中丞夜按歌舞
　　曹松
　　　水晶念珠
　　項斯
　　　古扇
　　羅鄴
　　　白角簟
　　釋若虛
　　　古鏡
　　孟浩然
　　　登安陽城樓
　　郎士元
　　　馮翊西樓
　　羅鄴
　　　洛水
　　崔顥
　　　行經華隂
　　張濯
　　　題舜廟
　　李紳
　　　禹廟
　　無名氏
　　　長信宫
　　錢起
　　　長信怨
　　孟浩然
　　　春情
　　杜甫
　　　城西陂汎舟
　　　宇文鼂尚書之甥崔彧司業之孫尚書之子重
　　　　汎鄭監前湖
　　韋莊
　　　雪夜汎舟遊南溪
　　　貴公子
　　李白
　　　贈郭將軍
　　劉兼
　　　貴遊
　　蘇頲
　　　景龍觀送裴士曹
　　雍陶
　　　咏雙白鷺
　　王維
　　　百舌鳥
　　李建勲
　　　蝶
　　崔興宗
　　　勅賜百官櫻桃
　　秦韜玉
　　　對花
　　　惜花
　　李建勲
　　　落花
　　羅隱
　　　梅花
　　李建勲
　　　薔薇
　　劉兼
　　　玉燭花
　　李建勲
　　　重臺蓮
　　包何
　　　闕下芙蓉
　　張賁
　　　和魯望白菊
　　陸龜䝉
　　　憶白菊
　　秦韜玉
　　　牡丹
　　羅隱
　　　牡丹
　　李商隐
　　　牡丹
　　殷文圭
　　　題友人庭竹
　　劉兼
　　　新竹
　　温庭筠
　　　楊栁
　　陸龜䝉
　　　和襲美揚州看辛夷花次韻
　　趙嘏
　　　題横水驛雙峯院松
　　温庭筠
　　　法雲寺雙檜
　　張祜
　　　揚州法雲寺雙檜
　　呉融
　　　紅樹
　　張説
　　　㴩湖山寺
　巻十九　　七言律三
　　沈佺期
　　　從幸香山寺
　　李頎
　　　宿瑩公禪房聞梵
　　劉長卿
　　　送惠法師遊天台因懷智大師故居
　　郎士元
　　　詶錢起秋夜宿靈臺寺見寄(本集作題/精舍寺)
　　王維
　　　過乘如禪師蕭居士嵩丘蘭若
　　杜甫
　　　玉臺觀
　　王維
　　　送方尊師歸嵩山
　　李白
　　　送賀監歸四明應制
　　曹唐
　　　劉晨阮肇遊天台
　　　劉阮洞中遇仙子
　　王維
　　　酌酒與裴迪
　　劉兼
　　　宣賜錦袍設上贈郡客
　　耿湋
　　　賀李觀察禱河神降雨
　　白居易
　　　寄韜光禪師
　　李頎
　　　送魏萬之京
　　李洞
　　　漁父
　　秦韜玉
　　　釣翁
　　李嶠
　　　奉和初春幸太平公主南莊應制
　　沈佺期
　　　興慶池侍宴應制
　　　奉和春日幸望春宫應制
　　李乂
　　　興慶池侍宴應制
　　李適
　　　奉和春日幸望春宫應制
　　　侍宴安樂公主山莊應制
　　　帝幸興慶池戲競渡應制
　　　奉和立春遊苑迎春
　　宋之問
　　　奉和春初幸太平公主南莊應制
　　　三陽宫侍宴應制得幽字
　　崔湜
　　　奉和春日幸望春宫
　　鄭愔
　　　奉和春日幸望春宫
　　宗楚客
　　　奉和幸安樂公主山莊應制
　　趙彥昭
　　　人日侍燕大明宫應制
　　張説
　　　隆慶池侍宴應制
　　蘇頲
　　　奉和春日幸望春宫應制
　　　扈從鄠杜
　　　興慶池應制
　　　奉和春日幸太平公主南莊應制
　　張九齡
　　　奉和聖製早發三鄉山行
　　賈曾
　　　奉和春日出苑矚目應令
　　李邕
　　　奉和春初幸太平公主南莊應制
　　沈佺期
　　　和上已連寒食有懷京洛
　　孫逖
　　　立春日贈韋侍御等諸公
　　張諤
　　　延平門高齋亭子應岐王教
　　李憕
　　　奉和聖製從蓬萊向興慶閣道中留春雨中春
　　　　望之作應制
　　王維
　　　勅借岐王九成宫避暑應教
　　　酬郭給事
　　盧象
　　　駕幸温泉
　　岑參
　　　西掖省即事
　　　奉和杜相公發益昌
　　　和祠部王員外雪後早朝即事
　　張謂
　　　春園家宴
　巻二十　　七言律四
　　李白
　　　登金陵鳳凰臺
　　杜甫
　　　贈田九判官梁丘
　　　紫宸殿退朝口號
　　　南鄰
　　　涪城縣香積寺官閣
　　　秋興
　　　小至
　　李嶠
　　　太平公主山亭侍宴應制
　　沈佺期
　　　奉和立春遊苑迎春
　　武平一
　　　興慶池侍宴
　　韋元旦
　　　奉和幸安樂公主山莊應制
　　蘇頲
　　　侍宴安樂公主山莊應制
　　　廣達樓下夜侍酺讌應制
　　杜甫
　　　卜居
　　　堂成
　　　送李八祕書赴杜相公幕
　　劉長卿
　　　獻淮寧軍節度使李相公
　　　自夏口至鸚鵡洲夕望岳陽寄源中丞
　　　觀校獵上淮西相公
　　錢起
　　　贈闕下裴舍人
　　　宴曹王宅
　　韓翃
　　　題仙遊觀
　　　送冷朝陽還上元
　　　送客歸江州
　　皇甫冉
　　　三月三日義興李明府後亭汎舟
　　　送張道士歸茅山謁李尊師
　　皇甫曾
　　　早朝日寄所知
　　　寄中書王舍人
　　郎士元
　　　春宴王補闕城東别業
　　盧綸
　　　春日題杜叟山下别業
　　　長安首秋即事
　　司空曙
　　　長安曉望寄程補闕
　　李端
　　　贈郭駙馬
　　　題元注林園
　　章八元
　　　題慈恩寺塔
　　戴叔倫
　　　越溪村居
　　　過故人陳羽山居
　　　寄劉禹錫
　　朱灣
　　　宴楊駙馬山亭
　　王建
　　　早春五門西望
　　　上張𢎞靖相公
　　　上武元衡相公
　　武元衡
　　　秋燈對雨
　　　酬嚴司空荆南見寄
　　劉禹錫
　　　西塞山懷古
　　　栁絮
　　韓愈
　　　和庫部盧四兄曹長元日朝回
　　楊巨源
　　　長安春遊
　　　早朝
　　　元日含元殿下立仗丹鳳樓門下宣赦相公稱
　　　　賀
　　張籍
　　　寒食内宴
　巻二十一　　七言律五
　　白居易
　　　送王十八歸山寄題仙遊寺
　　　錢塘湖春行
　　　西湖晚歸回望孤山寺贈諸客
　　李紳
　　　憶春日太液池亭候對
　　　憶夜直金鑾殿承㫖
　　鄭谷
　　　鷓鴣
　　劉得仁
　　　奉和翰林丁侍郎禁署早春晴望
　　杜牧
　　　同趙二十二嘏訪張明府郊居聯句
　　萬楚
　　　驄馬
　　張謂
　　　别韋郎中
　　李白
　　　題東谿公幽居
　　　鸚鵡洲
　　杜甫
　　　奉酬嚴公寄題野亭之作
　　　嚴公仲夏枉駕草堂兼攜酒饌得寒字
　　　即事
　　劉長卿
　　　漢陽獻李相公
　　錢起
　　　登劉賓客高齋
　　　上中書李侍郎
　　　宴王補闕城東小池
　　　幽居春暮書懐
　　　和慕容法曹尋漁者寄城中故人
　　韓翃
　　　送王光輔歸青州兼寄儲侍御
　　　題張逸人園林
　　　送康洗馬歸滑州
　　韋應物
　　　自鞏洛舟行入黄河即事寄府縣僚友
　　郎士元
　　　酬王季友題半日村别業兼呈李明府
　　盧綸
　　　詶暢當尋嵩岳麻道士見寄
　　于鵠
　　　公子行
　　竇鞏
　　　南陽道中作
　　戴叔倫
　　　寄萬德躬故居
　　朱灣
　　　尋隱者章九山人於東溪草堂
　　王建
　　　贈王樞密
　　　贈崔禮駙馬
　　　酬于汝陽曉雪見寄
　　武元衡
　　　春題龍門香山寺
　　權德輿
　　　田家即事
　　　送李處士山居
　　劉禹錫
　　　送源中丞充新羅冊立使
　　　和牛相公遊南莊醉後寓言戲贈樂天兼見示
　　羊士諤
　　　遊郭駙馬山池
　　韓愈
　　　和水部張員外宣政衙賜百官櫻桃詩
　　楊巨源
　　　贈史開封
　　張籍
　　　謝裴司空寄馬
　　　題韋郎中新亭
　　　送韓侍御歸山
　　　寄和州劉使君
　　白居易
　　　香爐峯下新卜山居草堂初成偶題東壁
　　　尋郭道士不遇
　　　舟中晚起
　　　杭州春望
　　元稹
　　　清都春霽寄胡三呉十一
　　　早春尋李校書
　　　過襄陽樓呈上府主嚴司空樓在江陵節度使
　　　　宅北隅
　　　以州宅夸于樂天
　　　重夸州宅旦暮景色兼酬前篇末句
　　　和樂天早春見寄
　巻二十二　　七言律六
　　李商隱
　　　寄令狐學士
　　　對雪二首
　　　辛未七夕
　　　和馬郎中移白菊見示
　　温庭筠
　　　休澣日西掖謁所知
　　　遊南塘寄知者
　　　寄盧生
　　　陪節度遊河亭
　　杜牧
　　　殘春獨來南亭寄張祜
　　李逺
　　　失鶴
　　　贈寫御容李長史
　　許渾
　　　贈茅山高拾遺
　　　送蕭處士歸緱嶺别業
　　　送韋秀才
　　　送郭秀才
　　　送張尊師
　　　再遊姑蘇玉芝觀
　　　夜歸驛樓
　　李紳
　　　守滁陽深秋憶登郡城望瑯琊
　　　北樓櫻桃花
　　　南庭竹
　　　海棠
　　　别石泉
　　賈島
　　　題虢州三堂贈呉郎中
　　　田將軍書院
　　張祜
　　　和牧之九華見寄
　　王叡
　　　詠松
　　　詠竹
　　朱慶餘
　　　台州鄭員外郡齋雙鶴
　　趙嘏
　　　長安晚秋
　　薛逢
　　　詠栁
　　　五峯隱者
　　馬戴
　　　宿王屋天壇
　　　題廬山寺
　　劉滄
　　　八月十五夜玩月
　　　題敬亭山廟
　　　登醴泉縣樓
　　　題金山寺
　　來鵬
　　　與友人遊玉塘莊
　巻二十三　　七言律七
　　崔櫓
　　　岸梅
　　李羣玉
　　　望月懷友
　　李郢
　　　贈羽林將軍
　　嚴郭
　　　賦百舌鳥
　　譚用之
　　　贈釣魚李處士
　　方干
　　　題桐廬謝逸人江居
　　　再題路支使南亭
　　　聽段處士彈琴
　　　敘錢塘異勝
　　　鹽官王長官新創瑞隱寺
　　　送孫百篇遊天台
　　楊䕫
　　　題鄭山人郊居
　　章碣
　　　寄友人
　　陸龜䝉
　　　闔閭城北有賣花翁討春之士往往造焉因招
　　　　襲美
　　　薔薇
　　　奉和襲美夏景沖澹作
　　皮日休
　　　禇家林亭
　　曹唐
　　　贈南嶽馮處士
　　鄭谷
　　　舟行
　　韓溉
　　　松
　　崔塗
　　　鸚鵡洲即事
　　杜荀鶴
　　　冬末同友人汎瀟湘
　　　山居寄友人
　　蘇廣文
　　　歸華山因寄幕府
　　周朴
　　　桐柏觀
　　呉融
　　　太保中書令軍前新樓
　　　禁直偶書
　　　新雁
　　　憶山泉
　　　春雨
　　　即事
　　韓偓
　　　殘春旅舍
　　　鵲
　　曹松
　　　陪湖南李中丞宴隱溪
　　王貞白
　　　庾樓曉望
　　李中
　　　江邊吟
　　　竹
　　　題吉水縣㕔前新栽小松
　　韋莊
　　　西塞山下作
　　羅鄴
　　　題滄浪峽
　　　題水簾洞
　　譚用之
　　　贈索處士
　　　　補編
　　李頎
　　　寄綦毋三
　　韓翃
　　　寄徐州鄭使君
　　戴叔倫
　　　和汴州李相公勉人日喜春
　　崔峒
　　　題桐廬李明府官舍
　　王建
　　　上杜元潁相公
　　劉禹錫
　　　送李尚書鎮滑州
　　　送周使君罷渝州歸郢州别墅
　　　題王郎中宣義里新居
　　李逺
　　　贈𢎞文杜校書
　　李商隱
　　　鄭州獻從叔舍人褎
　　賈島
　　　早秋寄題天竺靈隱寺
　　温庭筠
　　　題李處士幽居
　　　南湖
　　　宿雲際寺
　　李郢
　　　錢塘青山題李隱居西齋
　　皮日休
　　　宿報恩寺水閣
　　鄭谷
　　　竹
　　韋莊
　　　南省伴直
　　　題姑蘇凌處士莊
　　徐鉉
　　　京口江際弄水
　巻二十四　　五言排律
　太宗皇帝
　　　正日臨朝
　　　春日𤣥武門宴羣臣
　　　出獵
　　　秋日斆庾信體
　　　賦秋日懸清光賜房𤣥齡
　明皇帝
　　　春晚宴兩相及禮官麗正殿學士探得風字
　　　首夏花萼樓觀羣臣宴寧王山亭回樓下又申
　　　　之以賞樂賦詩(并序/)
　　　同二相已下羣官樂遊園宴
　　　集賢書院成送張説上集賢學士賜宴得珍字
　　　王屋山送道士司馬承禎還天台
　　　早渡蒲關
　　　途經華岳
　　　喜雪
　　　幸鳳泉湯
　　　南出雀鼠谷荅張説
　　　賜崔日知往潞州
　　　為趙法師别造精院過院賦詩(并序/)
　　　端午三殿宴羣臣探得神字(并序/)
　　　端午
　　　春中興慶宫酺宴(并序/)
　　　千秋節宴(并序/)
　　　左丞相張説右丞相宋璟太子少傅源乾曜同
　　　　日上官命宴都堂賜詩一首
　　　早發太行山中言志
　　　遊興慶宫作(并序/)
　　　送張説巡邊
　　　餞王晙巡邊
　　　巡省途次上黨舊宫賦(并序/)
　　韓王元嘉
　　　奉和同太子監守違戀
　巻二十五　　五言排律二
　　虞世南
　　　奉和幽王雨後應令
　　許敬宗
　　　奉和秋暮言志應制
　　　奉和元日應制
　　李嶠
　　　奉和皇帝丘禮撫事述懷應制
　　宗楚客
　　　奉和幸上陽宫侍宴應制
　　王勃
　　　泥溪
　　宋之問
　　　靈隱寺
　　陳子昂
　　　白帝城懷古
　　沈佺期
　　　昆明池侍宴應制
　　宋之問
　　　奉和晦日幸昆明池應制
　　張説
　　　奉和聖製過王濬墓應制
　　　奉和聖製暇日與兄弟同遊興慶宫作應制
　　　奉和聖製度蒲關應制
　　　奉和聖製爰因巡省途次舊居應制
　　　三月二十日詔宴樂遊園賦得風字
　　蘇頲
　　　奉和晦日幸昆明池
　　　奉和幸韋嗣立山莊侍宴應制
　　席豫
　　　奉和聖製答張説扈從出雀鼠谷
　　張九齡
　　　恩賜樂遊園宴應制
　　韋抗
　　　奉和聖製送張説上集賢學士賜宴得西字
　　盧僎
　　　上幸皇太子新院應制
　　孫逖
　　　奉和李右相中書壁畫山水
　　杜甫
　　　奉和嚴中丞西城晚眺十韻
　　　奉觀嚴鄭公㕔事岷山沲江畫圖十韻得忘字
　　祖詠
　　　清明宴司勲劉郎中别業
　　滕珦
　　　釋奠日國學觀禮聞雅樂
　　白行簡
　　　咏夫子鼓琴得其人
　　　春從何處來
　　葉元良
　　　御製段太尉碑
　　舒元輿
　　　履春冰
　　鄭蕢
　　　春臺晴望
　　獨孤良弼
　　　上已接清明遊宴
　　童翰卿
　　　昆明池織女石
　　周存
　　　禁中春松
　　趙蕃
　　　薦冰
　　高弁
　　　省試春臺晴望
　　沈佺期
　　　李員外秦援宅觀妓
　　　　　　　七言排律
　　魚𤣥機
　　　春情寄子安
　　　　補編　　五言排律
　　張九齡
　　　奉和聖製南出雀鼠谷答張説
　　李嶠
　　　奉和拜洛應制
　　　奉和幸韋嗣立山莊侍宴應制
　　沈佺期
　　　酬蘇員外味道夏晚寓直省中見贈
　　王維
　　　奉和聖製重陽節
　　　奉和聖製幸玉真公主山莊因題石壁十韻之
　　　　作應制
　　　春日直門下省早朝
　　李白
　　　春日歸山寄孟浩然
　　　送友人尋越中山水
　　耿湋
　　　　元日早朝
　
　
　
　
　
　
　
　
　
　
　
　
　
　
御選唐詩目録中
　欽定四庫全書
御選唐詩目録下
　　巻二十六　　五言絶句
　　太宗皇帝
　　　　詠弓
　　　　賦得臨池栁
　　　　於太原召侍臣賜宴守嵗
　　　　詠燭
　　　　賦得臨池竹
　　　　探得李
　　明皇帝
　　　　潼關口號
　　　　千秋節賜羣臣鏡
　　　　續薛令之題壁
　　　文宗皇帝
　　　　宫中題
　　虞世南
　　　蟬
　　蘇頲
　　　山鷓鴣詞
　　　汾上驚秋
　　楊師道
　　　奉和詠弓
　　蕭德言
　　　詠舞
　　上官儀
　　　入朝洛隄步月
　　王勃
　　　夜興
　　　他鄉敘興
　　　早春野望
　　　登城春望
　　王適
　　　江濱梅
　　盧照鄰
　　　浴浪鳥
　　韋承慶
　　　江樓
　　李乂
　　　元日恩賜柏葉應制
　　閻朝隱
　　　奉和登驪山應制
　　武平一
　　　遊涇川琴溪
　　宋之問
　　　詠省壁畫鶴
　　盧僎
　　　題殿前桂葉
　　裴延
　　　詠剪花
　　張説
　　　奉裴中書酒
　　　九日進茱萸山詩五首
　　元萬頃
　　　春日池臺
　　杜甫
　　　即事
　　　客中作
　　　絶句
　　　絶句六首
　　王維
　　　鳥鳴澗
　　　蓮花塢
　　　鹿柴
　　　臨湖亭
　　　南垞
　　　欒家瀨
　　　北垞
　　　竹里館
　　　闕題
　　崔國輔
　　　少年行
　　裴迪
　　　華子岡
　　　茱萸沜
　　　欹湖
　　孟浩然
　　　北澗汎舟
　　　春曉
　　　送朱大入秦
　　元結
　　　石宫四詠
　　王之渙
　　　登鸛鵲樓
　　李白
　　　陪從祖濟南太守汎鵲山湖三首
　　　自遣
　　　夏日山中
　　　獨坐敬亭山
　　　紫藤樹
　　劉方平
　　　采蓮
　　儲光羲
　　　江西曲四首
　　王昌齡
　　　朝來曲
　　丘為
　　　左掖梨花
　　賈至
　　　白馬
　　祖詠
　　　終南山望餘雪
　　陸海
　　　題奉國寺
　　　題龍門寺
　　顔真卿
　　　夜集聯句
　　太上隱者
　　　答人
　　錢起
　　　竹間路
　　　江行無題二首
　　　竹嶼
　　　戲鷗
　　　石上苔
　　　池上亭
　　劉長卿
　　　送靈澈上人
　　郎士元
　　　山中即事
　　戴叔倫
　　　泊湘口
　　　關山月
　　　題天柱山圖
　　皇甫冉
　　　同李三月夜作
　　　山館
　　顧况
　　　洛陽陌二首
　　　山中夜宿
　　　江上
　　韋應物
　　　詠水精
　　　詠珊瑚
　　　詠瑠璃
　　　詠琥珀
　　　秋夜
　　　題桐葉
　　韓愈
　　　新亭
　　　稻畦
　　　鏡潭
　　　贈同遊
　　裴度
　　　溪居
　　韋處厚
　　　桃塢
　　　胡盧沼
　　　盤石磴
　　張仲素
　　　宫中樂五首
　　　春遊曲
　　王涯
　　　春江曲
　　嚴維
　　　送人入金華
　　白居易
　　　遺愛寺
　　　太平樂詞
　　　小曲新詞二首
　　　池西亭
　　　池上二首
　　　早秋獨夜
　　　題翰林東閣前小松
　　劉禹錫
　　　庭竹
　　　題壽安甘棠館二首
　　張籍
　　　胡蘆沼
　　　岸花
　　　宿雲亭
　　施肩吾
　　　瀑布
　　權德輿
　　　夏至日作
　　王涯
　　　遊春曲二首
　　令狐楚
　　　宫中樂五首
　　　遊春詞三首
　　劉長卿
　　　湘妃怨
　　　逢雪宿芙蓉山
　　朱慶餘
　　　重陽宴百花亭
　　朱放
　　　題竹林寺
　　　宫詞
　巻二十七　　五言絶二
　　張起
　　　春情
　　雍裕之
　　　蘆花
　　楊衡
　　　題花樹
　　鮑溶
　　　山居
　　盧仝
　　　新月
　　王建
　　　江館
　　　晚蝶
　　劉商
　　　古意
　　劉禹錫
　　　秋風引
　　韓翃
　　　漢宫曲
　　司空曙
　　　晚思
　　許渾
　　　雨後思湖上居
　　　聞歌
　　　思天台
　　李羣玉
　　　靜夜相思
　　　池塘晚景
　　崔道融
　　　江村
　　杜牧
　　　盆池
　　　有寄
　　陸龜䝉
　　　江行
　　皮日休
　　　閑夜酒醒
　　　芳草渡
　　司空圖
　　　偶題
　　　獨望
　　　河上
　　　即事
　　　借居
　　孟遲
　　　題嘉祥驛
　　唐彦謙
　　　春雪初霽杏花正芳月夜閑吟
　　裴夷直
　　　前山
　　項斯
　　　江村夜泊
　　杜荀鶴
　　　釣叟
　　盧肇
　　　御溝水
　　朱景𤣥
　　　雙櫧亭
　　崔元瀚
　　　雨中對後檐叢竹
　　成彥雄
　　　江上楓
　　　村行
　　薛濤
　　　月
　　楊師道
　　　中書寓直詠雨
　　駱賓王
　　　於易水送人
　　　送别
　　李嶠
　　　中秋月二首
　　李白
　　　靜夜思
　　　渌水曲
　　　玉階怨
　　　秋浦歌
　　　觀放白鷹
　　　杜陵
　　　遊洞庭二首
　　王維
　　　雜詩
　　　别輞川
　　　辛夷塢
　　崔國輔
　　　古意
　　　採蓮
　　孟浩然
　　　宿建德江
　　儲光羲
　　　關山月
　　王昌齡
　　　送李十五
　　　答武陵田太守
　　　題僧房
　　裴迪
　　　木蘭柴
　　孟浩然
　　　白石灘
　　高適
　　　咏史
　　　田家春望
　　　送别
　　劉長卿
　　　平蕃曲
　　　送張十八歸桐廬
　　錢起
　　　題崔逸人山亭
　　　江行無題二首
　　韋應物
　　　秋夜寄丘二十二員外
　　盧綸
　　　和張僕射塞下曲
　　　答韋蘇州
　　戴叔倫
　　　三閭廟
　　栁中庸
　　　江行
　　張仲素
　　　春閨
　　令狐楚
　　　長相思
　　　北樓
　　栁宗元
　　　江雪
　　　曉
　　張籍
　　　梅溪
　　白居易
　　　江樓聞砧
　　李德裕
　　　題羅浮石
　　賈島
　　　尋隱者不遇
　　張碧
　　　幽思
　　温庭筠
　　　碧澗驛曉思
　　裴度
　　　送别
　　崔國輔
　　　怨辭
　　　長信草
　　　洛陽道中作
　　孟浩然
　　　訪袁拾遺不遇
　　儲光羲
　　　洛陽道二首
　　韓偓
　　　效崔國輔體三首
　　武瓘
　　　感事
　　薛瑩
　　　秋日湖上
　　潘佐
　　　送人往宣城
　　張旭
　　　清溪汎舟
　　呉筠
　　　題華山人所居
　　貫休
　　　月夕
　　錢起
　　　江行二首
　　王維
　　　斤竹嶺
　　李白
　　　秋浦歌
　　王勃
　　　林塘懐友
　　李白
　　　白鷺鷥
　　虞世南
　　　春夜
　　白居易
　　　秋中夜坐
　　王勃
　　　春莊
　　王績
　　　夜還東溪
　　裴迪
　　　北垞
　　東方虬
　　　春雪
　　司空圖
　　　即事
　　徐凝
　　　廬山獨夜
　　李羣玉
　　　題竹
　　錢起
　　　江行
　　岑參
　　　題梁鍠城中高居
　　李嶠
　　　風
　　朱郴
　　　丹陽作
　　靈澈
　　　天姥岑望天台山
　　王建
　　　小松
　　司空曙
　　　黄子陂
　　李商隱
　　　微雨
　　夏侯子雲
　　　藥圃
　　雍裕之
　　　山中桂
　　司空圖
　　　早朝
　　施肩吾
　　　秋山吟
　　朱景𤣥
　　　蓮亭
　　錢起
　　　逢俠者
　　朱景𤣥
　　　中峯亭
　　錢起
　　　江行三首
　　温庭筠
　　　嘲三月十八日雪
　　韓愈
　　　竹溪
　　錢起
　　　江上曉行二首
　　朱景𤣥
　　　四望亭
　　徐凝
　　　香爐峯
　　錢起
　　　江行
　　鞠信陵
　　　長安道
　　崔道融
　　　牧豎
　　司空圖
　　　獨坐
　　孟浩然
　　　戲題
　　許渾
　　　早春懐江南
　　李白
　　　秋浦歌
　　張籍
　　　桃塢
　　張喬
　　　夜漁
　　景龍文館學士
　　　流杯池三首
　　皇甫冉
　　　沅江夜入湖
　　陳叔達
　　　菊
　　白居易
　　　山下宿
　　趙嘏
　　　寒塘
　　韋應物
　　　善福寺閣
　　楊凝
　　　送客往洞庭
　　裴夷直
　　　方丈泉
　　韋莊
　　　春早
　　上官昭容
　　　遊長寧公主流杯池
　　錢起
　　　江行
　　張仲素
　　　聖明樂
　　盧照鄰
　　　宿元武
　　盖嘉運
　　　陸州歌
　　楊嗣復
　　　崑崙子
　　　　　　　六言絶句
　　王維
　　　田園樂
　　劉長卿
　　　發越州赴潤州使院留别鮑侍御
　　皇甫冉
　　　小江懷靈一上人
　　　問季二司直所居雲山
　　　　補編　　五言絶句
　　王維
　　　文杏館
　　　木蘭柴
　　裴迪
　　　斤竹嶺
　　李收
　　　幽情
　　皇甫冉
　　　送客
　　劉方平
　　　春雪
　　戴叔倫
　　　松鶴
　　李益
　　　鷓鴣詞
　　楊凌
　　　送客往睦州
　　聶夷中
　　　田家
　巻二十八　　七言絶句一
　明皇帝
　　　過大哥山池題石壁
　　　題梅妃畫真
　　　傀㒦吟
　德宗皇帝
　　　九日絶句
　　趙彥伯
　　　從宴桃花園詠桃花應制
　　劉憲
　　　奉和聖製遊苑遇雪應制
　　徐彥伯
　　　上已祓禊渭濱應制
　　崔液
　　　上元夜二首
　　盧照鄰
　　　登封大酺歌
　　沈佺期
　　　夜宴安樂公主宅
　　　奉和春日翫雪應制
　　宋之問
　　　苑中逢雪應制
　　李華
　　　春行寄興
　　賀知章
　　　采蓮
　　賈至
　　　春思
　　張説
　　　奉和三日祓禊渭濵應制
　　儲光羲
　　　題茅山華陽洞
　　　同武平一員外遊湖二首
　　岑參
　　　山房即事
　　常建
　　　塞下曲
　　　三日尋李九莊
　　張潮
　　　采蓮詞
　　王維
　　　寒食氾上作
　　　與盧員外象過崔處士興宗林亭
　　　送元二使安西
　　　戲題盤石
　　張旭
　　　桃花谿
　　劉長卿
　　　昭陽曲
　　張旭
　　　山行留客
　　劉長卿
　　　過鄭山人所居
　　張旭
　　　春遊值雨
　　王昌齡
　　　李倉曹宅夜飲
　　　春宫曲
　　　宴春源
　　　西宫春怨
　　　芙蓉樓送辛漸
　　　采蓮曲
　　杜甫
　　　絶句
　　　贈花卿
　　李白
　　　送孟君之廣陵
　　　峨眉山月歌
　　　春夜洛陽聞笛
　　　客中作
　　　望廬山瀑布
　　　清平調三首
　　　早發白帝城
　　　蘇臺覽古
　　　秋下荆門
　　　上皇西巡南京歌
　　　東魯門汎舟
　　　與史郎中欽聽黄鶴樓上吹笛
　　　望天門山
　　盧綸
　　　裴給事宅白牡丹
　　宋雍
　　　春日
　　崔惠童
　　　宴城東莊
　　錢起
　　　與趙莒茶讌
　　　春郊
　　盧綸
　　　山店
　　郎士元
　　　柏林寺南望
　　戴叔倫
　　　題友人山居
　　　贈鶴林上人
　　李涉
　　　題開聖寺
　　羊士諤
　　　登樓
　　韓翃
　　　羽林少年行二首
　　　寒食
　　　看調馬
　　　宿石邑山中
　　　江南曲
　　　送齊山人歸長白山
　　顧况
　　　山僧蘭若
　　韋應物
　　　登樓寄王卿
　　陳羽
　　　戲題山居二首
　　　伏翼西洞送人
　　韓愈
　　　酬王二十舍人涯雪中見寄
　　　早春呈水部張十八員外
　　于鵠
　　　舟中月明夜聞笛
　　　題合溪乾洞
　　盧仝
　　　逢鄭三遊山
　巻二十九　　七言絶句二
　　白居易
　　　晚秋閒居
　　　題牕竹
　　　苦熱題恒寂師禪室
　　　過鄭處士
　　　畫木蘭花圖寄元郎中
　　　暮江吟
　　　思婦眉
　　　採蓮曲
　　　鄰女
　　　竹樓宿
　　　楊家南亭
　　　舟中夜坐
　　　家園三首
　　元稹
　　　晚春
　　竇庠
　　　金山寺
　　竇鞏
　　　秋夕
　　　襄陽寒食寄宇文籍
　　徐凝
　　　和嵩陽客月夜憶上清人
　　　廬山瀑布
　　　再歸松溪舊居宿西林
　　歐陽詹
　　　題延平劍潭
　　劉商
　　　題道濟上人房
　　施肩吾
　　　秋夜山居二首
　　　遇醉道士
　　武元衡
　　　春興
　　　春日偶作
　　　郊舍寓目
　　王建
　　　十五夜望月
　　　宫詞
　　馬逢
　　　宫詞
　　張籍
　　　與賈島閒遊
　　　秋思
　　　寄李渤
　　　尋仙
　　朱慶餘
　　　題仙遊寺
　　王涯
　　　獻壽詞
　　　遊春詞二首
　　　秋思二首
　　令狐楚
　　　望春詞二首
　　楊巨源
　　　宫燕詞
　　　和練秀才楊栁
　　　贈崔駙馬
　　張繼
　　　楓橋夜泊
　　權德輿
　　　戲贈天竺靈隱二寺寺主
　　　舟行夜泊
　　　題崔山人草堂
　　　雜興三首
　　陸暢
　　　遊城東王駙馬亭
　　　題獨孤少府園林
　　劉文史
　　　樂府
　　　贈成鍊師
　　李翺
　　　贈藥山高僧惟儼
　　趙嘏
　　　再贈
　　賈島
　　　夏夜宿上谷開元寺
　　　夜期客不至
　　嚴維
　　　丹陽送韋叅軍
　　司空曙
　　　江村即事
　　王涯
　　　漢苑行
　　張仲素
　　　漢苑行二首
　　楊凌
　　　秋原野望
　　　春霽花萼樓南聞宫鶯
　　長孫佐輔
　　　尋山家
　　沈亞之
　　　題候仙亭
　　蘇郁
　　　步虛詞
　　劉禹錫
　　　洛中春末送杜録事赴蘄州
　　李商隱
　　　宿駱氏亭寄懷崔雍崔衮
　　　常娥
　　　無題
　　　初食笋呈座中
　　李羣玉
　　　南莊春晚
　　　引水行
　　　題王侍御宅
　　　江南
　　　紫極宫齋後
　　韓偓
　　　醉著
　　　野塘
　　　寄鄰莊道侣
　巻三十　　七言絶句三
　　温庭筠
　　　河中紫極宫
　　鄭谷
　　　曲江春草
　　　雪中偶題
　　　街西晚歸
　　韋莊
　　　鄜州遇寒食城外醉吟
　　　幽居春思
　　杜荀鶴
　　　溪興
　　趙嘏
　　　尋僧
　　　江樓書感
　　　李侍御歸炭谷山居同宿華嚴寺
　　李拯
　　　退朝望終南山
　　裴夷直
　　　夜意
　　薛能
　　　老圃堂
　　　宋氏林亭
　　杜牧
　　　朱坡
　　　江南春
　　　長安晴望
　　　贈朱道靈
　　　清明
　　　漢江
　　　山行
　　　秋夕
　　陳陶
　　　朝元引二首
　　　竹
　　李郢
　　　南池
　　　洞靈觀流泉
　　　聽劉尊師彈琴
　　陸龜䝉
　　　自遣詩三首
　　　懷宛陵舊遊
　　　和襲美春夕陪崔諫議櫻桃園宴
　　雍陶
　　　韋處士郊居
　　　城西訪友人别墅
　　崔塗
　　　放鷓鴣
　　喻鳧
　　　憶友
　　胡曾
　　　西園
　　武陵溪
　　曹唐
　　　小遊仙詩四首
　　劉得仁
　　　村中閒步
　　馬戴
　　　寄雲臺觀田秀才
　　崔道融
　　　郊居友人相訪
　　　秋霽
　　高駢
　　　山亭夏日
　　杜小山
　　　寒夜
　　羅鄴
　　　雞冠花
　　崔鉉
　　　詠架上鷹
　　呉仁璧
　　　南徐題友人郊居
　　薛逢
　　　定山寺
　　鄭畋
　　　夜景又作
　　趙璜
　　　曲江上已
　　錢珝
　　　未展芭蕉
　　唐求
　　　庭竹
　　　題常樂寺
　　滕潛
　　　鳳歸雲
　　紇干著
　　　灞上
　　陳寡言
　　　山居
　　李九齡
　　　山中寄友人
　　左偃
　　　夜泊江上
　　靈一
　　　題五僧院
　　　宿靜林寺
　　李嶠
　　　奉和聖製幸韋嗣立山莊應制
　　李乂
　　　奉和幸韋嗣立山莊侍宴應制
　　李白
　　　贈汪倫
　　　王昌齡左遷龍標尉遙有此寄
　　　陪族叔刑部侍郎曄及中書舍人賈至遊洞庭
　　　　湖
　　王昌齡
　　　甘泉歌
　　　送别魏二
　　張説
　　　奉和聖製同玉真公主遊大哥山池題石壁
　　王昌齡
　　　西宫秋怨
　　王維
　　　九日憶山東兄弟
　　常建
　　　送宇文六
　　　除夜作
　　李頎
　　　寄韓鵬
　　張謂
　　　送盧舉使河源
　巻三十一　　七言絶句四
　　王之渙
　　　涼州詞
　　劉長卿
　　　尋盛禪師蘭若
　　錢起
　　　歸雁
　　　暮春歸故山草堂
　　　晚過横灞寄張藍田
　　韋應物
　　　登寶意寺上方舊遊
　　盧綸
　　　曲江春望
　　郎士元
　　　夜泊湘江
　　　聽鄰家吹笙
　　顧况
　　　江上故居
　　戎昱
　　　移家别湖上亭
　　于鵠
　　　汎舟入後溪
　　王涯
　　　宫詞
　　王建
　　　宫詞四首
　　張仲素
　　　天馬詩
　　李涉
　　　春晚遊鶴林寺寄使府諸公
　　竇鞏
　　　尋道者隱處不遇
　　白居易
　　　宿西林寺
　　杜牧
　　　寄揚州韓綽判官
　　　宣州開元寺
　　許渾
　　　客有卜居不遂
　　　謝亭送别
　　温庭筠
　　　瑤瑟怨
　　　咸陽值雨
　　雍陶
　　　天津橋春望
　　　和孫明府懷舊山
　　高駢
　　　訪隱者不遇
　　王駕
　　　社日
　　　晴景
　　韋莊
　　　金陵圖
　　陳羽
　　　小江驛送陸侍御
　　賈至
　　　答嚴大夫
　　羅鄴
　　　公子行
　　岑羲
　　　夜宴安樂公主宅
　　張説
　　　送梁六自洞庭作
　　李白
　　　永王東巡歌
　　　越中覽古
　　王昌齡
　　　長信秋詞
　　王維
　　　少年行
　　賈至
　　　西亭春望
　　　送李侍郎赴常州
　　杜甫
　　　漫興
　　孟浩然
　　　濟江問舟子
　　張潮
　　　贈秦糸
　　錢起
　　　送崔山人歸山
　　　送趙冽歸襄陽
　　韋應物
　　　答東林道士
　　　春思
　　　滁州西澗
　　韓翃
　　　漢宫曲
　　　贈張千牛
　　　題玉真觀李祕書院
　　沈佺期
　　　和聖製幸韋嗣立莊應制
　　宋之問
　　　送司馬道士遊天台
　　賀知章
　　　回鄉偶書二首
　　王翰
　　　涼州詞
　　李白
　　　長門怨
　　　山中問答
　　　陪族叔刑部侍郎曄及中書賈舍人至遊洞庭
　　　登廬山五老峯
　　王昌齡
　　　長信秋詞
　　　閨怨
　　　采蓮曲
　　　觀獵
　　　送朱越
　　岑參
　　　封大夫破播仙凱歌四首
　　　虢州後亭送李判官使赴晉絳
　　　草堂村尋人不遇
　　　寄孫山人
　　高適
　　　塞上聽吹笛
　　綦毋潛
　　　過上人蘭若
　　元結
　　　欵乃曲
　　劉長卿
　　　送李判官之潤州行營
　　　𤓰州驛送梁郎中
　　　酬李穆見寄
　　皇甫冉
　　　送魏十六還蘇州
　　　寄振上人無礙寺所居
　　　赴李少府山莊失路
　巻三十二　　七言絶句五
　　皇甫曾
　　　韋使君宅海榴咏
　　秦系
　　　山中贈耿湋拾遺
　　戎昱
　　　寄許鍊師
　　衞象
　　　古意
　　戴叔倫
　　　宿灌陽灘
　　　送吕少府
　　李益
　　　早度破訥沙
　　　臨滹沱見蕃使列名
　　　夜上受降城聞笛
　　　從軍北征
　　劉禹錫
　　　隄上行二首
　　　楊栁枝詞
　　　宿都亭有懐
　　　與歌者何戡
　　　烏衣巷
　　張籍
　　　玉山館
　　　别客
　　　秋山
　　王建
　　　華清宫
　　王涯
　　　宫詞三首
　　張仲素
　　　秋雨曲
　　上官昭容
　　　遊長寧公主宅流杯池
　　呉商浩
　　　秋塘晩望
　　法振
　　　送友人之上都
　　曹唐
　　　題武陵洞
　　花蕋夫人
　　　宫詞
　　武元衡
　　　陌上暮春
　　陳羽
　　　遊洞靈觀
　　白居易
　　　竹枝詞
　　鮑溶
　　　贈楊鍊師
　　張祜
　　　𤓰州聞曉角
　　朱慶餘
　　　西亭晚宴
　　李商隱
　　　夜雨寄北
　　　訪隱者不遇
　　　憶住一師
　　　東還
　　杜牧
　　　赤壁
　　　洛陽秋夕
　　許渾
　　　緱山廟
　　　送宋處士歸山
　　　寄桐江隱者
　　薛逢
　　　題黄花驛
　　薛能
　　　折楊栁
　　項斯
　　　涇州聽張處士彈琴
　　杜荀鶴
　　　題新雁
　　方干
　　　東陽道中作
　　崔塗
　　　感花
　　劉長卿
　　　東湖送朱逸人歸
　　王建
　　　江陵道中
　　朱慶餘
　　　過耶溪
　　杜牧
　　　念西遊
　　陸龜䝉
　　　繡嶺宫
　　貫休
　　　馬上行
　　陸龜䝉
　　　懷錫山藥名離合
　　牡牧
　　　江
　　許渾
　　　守風淮隂
　　李羣玉
　　　寄友
　　唐彥謙
　　　賀李昌時禁苑新命
　　張蠙
　　　龜山寺晚望
　　徐寅
　　　初夏戲題
　　李賀
　　　南園
　　吉師老
　　　鴛鴦
　　唐彥謙
　　　野竹
　　韋莊
　　　稻田
　　無名氏
　　　粉箋題詩
　　杜甫
　　　解悶
　　裴夷直
　　　晚凉
　　薛能
　　　折楊栁
　　獨孤及
　　　垂花塢醉後戲題(并序/)
　　顧况
　　　宫詞
　　韓愈
　　　蒲萄
　　張祜
　　　櫻桃
　　李商隱
　　　雞
　　薛濤
　　　酬雍才貽巴峽圖
　　楊巨源
　　　灞岸栁
　　　城東早春
　　鮑溶
　　　漢宫詞
　　施肩吾
　　　春日飡霞閣
　　雍陶
　　　春詠
　　李羣玉
　　　書院二小松
　　胡釘鉸
　　　小兒垂釣
　　孫魴
　　　楊栁枝詞
　　郎士元
　　　贈強山人
　　陳羽
　　　過櫟陽山谿
　　王建
　　　野池
　　鮑溶
　　　答客
　　方干
　　　題畫建溪圖
　　徐彥伯
　　　從宴桃花園
　　劉商
　　　題潘師房
　　　合谿水漲寄敬山人
　　李約
　　　江南春
　　張祜
　　　題勝上人山房
　　儲嗣宗
　　　山泉
　　周朴
　　　桃花
　　王逢原
　　　送春
　　　　補編
　　賀知章
　　　詠栁
　　王昌齡
　　　别辛漸
　　韋應物
　　　寒食寄京師諸弟
　　岑參
　　　赴北庭度隴思家
　　劉方平
　　　夜月
　　顧况
　　　安仁港口望仙人城
　　戎昱
　　　早梅
　　　旅次寄湖南張郎中
　　盧綸
　　　曲江春望
　　楊凝
　　　送客入蜀
　　李涉
　　　潤州聽暮角
　　李商隠
　　　代祕書贈𢎞文館諸校書
　　　　臣等謹案
　御選唐詩三十二巻
　聖祖仁皇帝選定
　命儒臣纂輯注釋仍悉奉
　睿裁鑒訂故典核詳盡無纎悉之憾其例别體分類
　　　　凡五言古六巻七言古三巻五言律七巻七
　　　　言律七巻排律二巻五言絶句附六言絶句
　　　　二巻七言絶句五巻於作者姓氏畧載其爵
　　　　里行厯於詩則逐句箋釋分注行間悉引他
　　　　書旁推互證不加疏解並用李善注文選例
　　　　也乾隆四十六年四月恭校上
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　　　總　校　官(臣/)陸　費　墀
　欽定四庫全書
御選唐詩巻一
　　五言古
　　唐太宗皇帝(帝姓李氏諱世民神堯次子初建秦邸/即開文學館既即位殿左置𢎞文館悉)
　　　(引内學士畨宿更休聽朝之閒則與討論典籍雜/以文詠詩筆草隸卓越前古至於天文秀發沈麗)
　　　(髙朗有唐三百年風雅/之盛帝實有以啟之焉)
　　　　帝京篇
　秦川雄帝宅(三秦記長安正南秦嶺嶺根水流為秦川/一名樊川魏明帝詩出身秦川爰居伊洛)
　(尉繚子天/子宅千畝)函谷壯皇居(一統志函谷舊闗在靈寶縣南/一十里老耼西度田文東出皆)
　(此闗函谷新闗在新安縣東二里項羽坑秦降卒處漢/樓船將軍楊僕恥為闗外人上書乞以家財東徙闗武)
　(帝為移/於此)綺殿千尋起(江總樂府綺殿文雅遒玳筵歡趣/宻周禮疏八尺曰尋梁書朱异傳)
　(金山萬丈縁陟未登/玉海千尋窺暎不測)離宫百雉餘(漢書枚乗傳修治上/林雜以離宫班固西)
　(都賦離宫别館三十六所周禮注長三丈髙一丈曰雉/左傳都城過百雉公羊傳注天子之城千雉髙七雉公)
　(侯百雉/髙五雉)連甍遙接漢(張衡西京賦鳳鶱翥於甍標注甍/棟也左思蜀都賦比屋連甍千廡)
　(萬室詩維天有漢監亦有光/楊泉物理論漢者水之精氣)飛觀迥淩虛(曹植詩飛觀/百餘尺臨牖)
　(御櫺軒隋書食貨志/咸竦飛觀頽巖塞川)雲日隠層闕(釋名闕在門兩旁中/央闕然為道也梁簡)
(文帝詩帝京風雨/中層闕烟霞浮)風烟出綺疏(張衡西京賦交綺豁以/疏寮注疏刻穿之也交)
(結綺文豁然穿以為寮也寮小窻也後漢書梁冀傳窻/牖皆綺疏青瑣陸雲登臺賦綺疏列於東序朱户立於)
(西/廂)
　　　二
巖廊罷機務(漢書董仲舒傳葢聞虞舜之時遊於巖廊/之上垂拱無為而天下太平注巖廊殿下)
(小屋也南史梁元帝紀雖戎畧殷凑機務繁/多軍書羽檄文章詔誥㸃亳便就殆不虚手)崇文聊駐
輦(北史儒林傳序内有崇文之館外重/成均之職廣韻駐止也輦人步挽車)玉匣啟龍圖(南/史)
(齊髙帝紀披金繩而握金鏡開玉匣而總地維竹書/紀年龍圖出河龜書出洛赤文篆字以授軒轅南齊)
(書髙帝紀鳳書表肆類/之運龍圖顯班瑞之期)金繩披鳳篆(後漢書祭祀志以/金為繩徐陵玉臺)
(新詠序麗以金繩裝之寳軸古今篆𨽻文體鳳/篆白帝朱宣氏有鳳鳥之瑞文字取以為象)韋編㫁
仍續(史記孔子世家孔子晚而喜易序/彖繫象説卦文言讀易韋編三絶)縹帙舒還巻(梁/昭)
(明太子文選序詞人才子則名溢於縹囊/飛文染翰則巻盈於緗帙注縹青白色)對此乃淹留
(戰國䇿莊辛謂楚王曰臣/請避於趙淹留以觀之)欹案觀墳典(劉孝綽昭明太/子集序臨書幌)
(而不休對欹案而忘怠左傳左史倚相趨過王曰是能/讀三墳五典八索九丘注三墳五典三皇五帝之書也)
(魏文帝答北海王詔王/精硏墳典眈味道真)
　　　三
移步出詞林(梁昭明太子答晉安王/啟殽核文史漁獵詞林)停輿欣武宴(庾信/華林)
(園馬射賦將軍/戎服來㕘武宴)琱弓寫明月(詩敦弓既堅釋文敦音雕/畫弓也案琱與雕同庾信)
(華林園馬射賦弓如明/月對堋馬似浮雲向埒)駿馬疑流電(拾遺記穆王八駿/戰國䇿吕不韋説)
(陽泉君曰君之駿馬盈外廏庾信謝/滕王賚馬啟流電爭先浮雲連影)驚雁落虛弦(戰國/策更)
(嬴謂魏王曰臣為王引弓虛發而下鳥/有間雁從東方來更嬴以虛發而下之)啼猿悲急箭(吕/氏)
(春秋荆王有白猿王自射之則摶矢而熙/使養由基射之始調弓矯矢猿擁樹而號)閱賞誠多美
於兹乃忘倦
　　　四
鳴笳臨樂館(廣韻笳簫捲蘆葉吹之也樂書似觱栗而/無孔後世鹵簿用之魏文帝與呉質書從)
(者鳴笳以啟路文學托乗於後車庾信奉和山池詩鳴/笳臨絶浪飛葢歴通渠漢書武帝紀元封六年夏京師)
(民觀角觝於上林平樂館張衡西京賦/大駕幸乎平樂之館張甲乙而襲翠被)眺聴歡芳節(纂/要)
(春節曰/芳節)急管韻朱弦(鮑照白紵歌古稱渌水今白紵催/弦急管為君舞呉均與柳惲贈荅)
(詩聞君吹急管相思雜采蓮禮記清廟之瑟朱弦而疏/越一倡而三嘆侯瑾箏賦朱弦微而慷慨江總詩風亭)
(翠斾開雲/殿朱弦響)清歌凝白雪(張衡賦雙材悲於不納兮並詠/詩而清歌宋玉對楚王問其為)
(陽春白雪國中屬/而和者數十人)彩鳳肅來儀(書簫韶九成鳳凰來儀/謝朓樂府彩鳳鳴朝陽)
(薛道衡詩盤龍隨/鏡隠彩鳳逐帷低)𤣥鶴紛成列(史記樂書師曠援琴而/鼓之一奏有𤣥鶴二八)
(集乎廊門再奏之延頸而鳴舒翼而/舞陳琳詩𤣥鶴浮清泉綺樹煥青㽔)去兹鄭衞聲(論語/放鄭)
(聲禮記鄭音好濫淫/志衞音趨數煩志)雅音方可悦(孫綽頌雅音永/寂而心存高範)
　　　五
芳辰追逸趣(梁元帝纂要春辰曰芳辰江總/詩上已娯春褉芳辰喜月離)禁苑信多
竒(風俗通苑藴也言薪蒸所藴積也周禮注疏古謂之/囿漢謂之苑漢書省禁苑以予民西都賦西郊則有)
(上囿禁苑林麓藪澤西京賦上林禁苑跨谷/彌阜庾信吹臺山銘禁苑斜通舂人常聚)橋形通漢
上(詩維天有漢監亦有光又倬彼雲漢為章於天楊泉/物理論星者元氣之英漢者水之精氣發而升精華)
(浮上宛轉隨流名曰天漢一統志秦始皇作離宫於渭/南北渭水貫都以象天漢横橋南渡以法牽牛徐陵長)
(安道樂府横橋象天漢/庾信詩橋横天漢分)峯勢接雲危烟霞交隠暎花鳥
自㕘差何如肆轍跡(左傳昔穆王欲肆其心周行天下/將皆必有車轍馬跡焉老子善行)
(無轍跡酒徳頌行無轍跡止無室廬赭白馬賦跨中州/之轍跡窮神化之軌躅庾肩吾詩轍迹光周頌巡遊盛)
(夏/功)萬里賞瑤池(穆天子傳觴西王母於瑤池之上神仙/傳崑崙閬風苑有玉樓十二立臺九層)
(左瑤池右翠水梁昭明太子/詩唐遊薄汾水周載集瑤池)
　　　六
飛葢去芳園(西京賦注華葢星覆北斗天子法而作葢/劉峻與宋玉山元思書驅馬金張之館飛)
(葢許史之廬漢書注許伯宣帝皇后父史髙皇帝外家/也金金日磾也張張安世也許氏史氏有外屬之恩金)
(氏張氏自托在於近狎也曹植詩清夜遊西園飛葢相追/隨庾肩吾詩閣影臨飛葢鶯鳴入洞簫傅休奕𤓰賦選美)
(芳園重/簡其珍)蘭橈遊翠渚(楚詞注橈船小楫也梁簡文帝采蓮/曲桂棹蘭橈浮碧水江花玉面兩相)
(似庾信詩錦纜回沙磧蘭橈避荻洲釋名小洲/曰渚渚遮也江總詩翠渚還鑾輅瑤池命羽觴)萍間日影
亂荷處香風舉桂楫滿中川(釋名揖捷也與枻通楚辭桂/棹兮蘭枻張纉賦忽中川而)
(反顧懐舊鄉而延佇謝靈運詩亂流趨孤嶼孤/嶼媚中川張正見詩芳蘭夾兩岸野燎燭中川)弦歌振長
嶼(禮記弦歌詩誦論衡太平之世唐虞之時政得民安絃/歌鼔舞比屋而有庾信賦見鼎鐘於金張聞弦歌於許)
(史説文嶼島也在水為島在陸為嶼沈約賦結榜窮渚思/臨長嶼梁簡文帝詩絶嶺隔天餘長嶼横江半何遜詩鐃)
(吹響清江懸/旗出長嶼)豈必汾河曲(水經汾水出太原汾陽縣管涔/山漢武帝故事帝行幸河東祠)
(后土顧視帝京欣然中流作秋風辭泛樓船兮濟汾河/横中流兮揚素波晉書輿服志横汾河而祠后土登甘)
(泉而祭昊天庾信詩定/土汾河上戈船聊試遊)方為歡宴所(晉書王羲之傳欲/與親知時共歡宴)
(南史何戢傳齊髙帝為領軍與戢來往申歡宴/梁江總詩栢梁奉歡宴茍濟詩風月接歡宴)
　　　七
落日雙闕昬(曹植銅爵臺賦建髙門之嵯峩兮浮雙闕/於太清晉書張軌傳軌大城姑臧初漢未)
(博士侯瑾謂其門人曰後城西泉水當竭有雙闕起其/上中有霸者出焉至魏嘉平中郡官果起學館築雙闕)
(於泉上至是張氏遂霸西河古詩兩宫遙相望雙闕百/餘尺孫綽遊天台山賦雙闕雲竦以夾路瓊臺中天而)
(懸/居)迴輿九重暮(孔叢子趙簡子使聘夫子夫子將至及/河聞鳴犢竇犨之見殺也迴輿而旋庾)
(信詩三元隨建節八景逐迴輿宋玉九辯豈不鬱陶而/思君兮君之門以九重注天子有九門謂闗門逺郊門)
(近郊門城門臯門庫門雉門應門路門/也庾信詩自布南風曲還來吹九重)長烟散初碧(郭/璞)
(遊仙詩升降隨長/烟飄颻戯九垓)皎月澄輕素(詩月出皎兮張協七命/禀氣靈淵受精皎月後)
(趙録石虎大起宫殿層甍疊宇飛檐拂雲圖以丹/青色以輕素沈約詩夕隂帶層阜長烟引輕素)褰幌
翫琴書(廣韻幌帷幔也劉歆逐初賦玩琴書以條暢/何劭贈張華詩私願偕華髮逍遙綜琴書)開
軒引雲霧(張協七命望玉繩而結極承倒景而開軒阮/籍詩開軒臨四野登髙望所思列子虹蜺也)
(雲霧也風雨也四時也此積氣之成乎天者也木華海/賦瀝滴渗淫薈蔚雲霧謝靈運詩定山緬雲霧赤亭無)
(淹/薄)斜漢耿層閣(謝莊月賦於時斜漢左界北陸南躔謝/朓詩玉繩隠髙樹斜漢耿層臺鮑照詩)
(層閣肅天居馳道直如髮沈約/詩送日隠層閣引月入輕幬)清風搖玉樹(詩吉甫作/誦穆如清)
(風淮南子崑崙上有玉樹珠樹璇樹漢武故事上起神/屋前庭植玉樹珊瑚為枝碧玉為葉庾信啟甘泉宫裏)
(玉樹/一叢)
　　　八
歡樂難再逢芳辰良可惜(梁元帝纂要春辰曰芳辰江/總詩上已娯春褉芳辰喜月)
(離/)玉酒汎雲罍(十洲記瀛州有玉膏如酒名曰玉酒飲/之輒醉令人長生古樂府金丹欲成猶)
(百鍊玉酒新熟㡬千年江總瑪瑙盌賦寳出崑崙之仙/阜觴即𤣥洲之玉酒詩酌彼金罍注罍酒器刻以雲雷)
(之象以黄金飾之周禮注山罍刻而畫之為山雲/之形庾信華林園馬射賦熊耳刻杯飛雲畫罍)蘭肴
陳綺席(荀禮論椒蘭芬苾所以養鼻也習鑿齒文芳芬/起於椒蘭邊讓章華臺賦蘭肴山竦椒酒淵流)
(注蘭肴謂芳若蘭也嵇康琴賦蘭肴兼御㫖酒清醇鄒/陽酒賦綃綺為席犀璩為鎮沈君攸詩絲繩玉壺傳綺)
(席秦箏趙/瑟響髙堂)千鍾合堯禹(孔叢子平原君與子髙飲强子/髙酒曰昔有遺諺堯舜千鍾孔)
(子百觚子路嗑嗑尚飲十榼古之聖賢無不能飲也戰/國策昔帝女儀狄作酒而美進之於禹禹飲而甘之遂)
(疏儀/狄)百獸諧金石(書八音克諧無相奪倫又䕫曰於予/擊石拊石百獸率舞庶尹允諧禮記)
(金石絲竹/樂之器也)得志重寸隂(晉書陶侃傳侃常語人曰大禹/聖者乃惜寸隂至於衆人當惜)
(分/隂)忘懐輕尺璧(淮南子聖人不貴尺之璧而貴寸之隂/帝王世紀禹不重徑寸之璧而愛日之)
(寸隂潘尼祭禹廟文/物貴尺璧我懐寸隂)
　　　九
建章歡賞夕(漢書武帝紀太初/元年起建章宫)二八盡妖妍(左傳晉悼/公賜魏絳)
(女樂二八歌鐘二肆宋玉楚辭二/八齊容起鄭舞些注二八二列也)羅綺昭陽殿(左思魏/都賦錦)
(繡襄邑羅綺朝歌漢書趙后傳后弟昭/儀居昭陽舍其中庭彤朱殿上髹漆)芬芳玳瑁筵(酉/陽)
(雜俎後梁韋琳為鯉表/曰逺厠玳筵猥頒象筯)珮移星正動(禮記凡帶必有佩/廣韻佩玉之帶珮)
(同袁淑桐賦被藉兮/烟霞懐佩兮星虹)扇掩月初圓(古今注舜作五明扇/班偼伃詩裁成合歡)
(扇團團/似明月)無勞上𤣥圃(穆天子傳舂山之澤清水出泉温/和無風所謂𤣥圃水經注崑崙之)
(山三級下曰樊桐中/曰𤣥圃上曰増城)即此是神仙(漢書郊祀志燕齊方/士言有神仙祭祀致)
(福之術者/以萬數)
　　　於北平作(漢書地理志右北平郡秦置屬幽州/一統志永平府秦遼西右北平二郡)
　　　　(地/)
翠野駐戎軒(江總文曳蛇旗之舒巻問翠野之㕘差後/漢書朱祐等傳賛有來羣后捷我戎軒曹)
(植陳審舉表豹尾/已建戎軒騖駕)盧龍轉征斾(魏志武帝紀田疇為鄉/導引軍出盧龍塞元和)
(郡縣志平州有盧龍鎮山如龍形其土色黑釋/名云土黒曰盧盧然解散也廣韻繫旐曰斾)遙山麗
如綺(魏文帝善哉行感/心動耳綺麗難忘)長流縈似帶(張衡歸田賦仰飛/纎􁁂俯釣長流曹)
(植詩樹木發春華清池激長流漢書功臣表封爵之誓/曰使黄河如帶泰山若厲國以永存爰及苗裔庾闡詩)
(悠想盻長川/輕瀾渺如帶)海氣百重樓(史記天官書海旁蜃氣象樓/臺漢書武帝紀元封五年詔)
(曰朕巡荆揚輯江淮物/㑹大海氣以合泰山)巖松千丈葢(袁宏詩森森千丈/松磊砢非一節抱)
(朴子天陵偃葢之松玉策記千嵗松樹枝葉/四邊披起上杪不長望而視之有如偃葢)兹焉可遊
賞何必襄城外(莊子黄帝將見大隗乎具茨之山方明/為御昌㝢驂乗張若謵朋前馬昆閽滑)
(稽後車至於襄城之野/七聖皆迷無所問塗)
　　　幸武功慶善宫賦(元和志武功漢舊縣古有邰/國堯封后稷之地在渭水南)
　　　　(今郿縣地是也案舊縣境有武功山武功水/是則縣本以山水立名也唐書地理志武功)
　　　　(南十八里有慶善宫臨渭水武徳元年髙祖/以舊第置宫乂禮樂志太宗生於武功之慶)
　　　　(善宫貞觀六年幸之宴從/臣賞賜閭里同漢沛宛)
夀丘惟舊跡(史記五帝紀舜作什器於夀丘注在魯東/門之北黄帝生處宋書符瑞志黄帝軒轅)
(氏母曰附寳見大電光繞斗樞星照郊野感而孕二十/五月而生黄帝於夀丘陸倕文姬水夀丘載記山川之)
(目丹陵負夏僅/傳鄉黨之名)豐邑乃前基(詩既伐于崇作邑于豐史/記豐邑注豐在京兆鄠縣)
(東/)粤予承累聖懸弧亦在兹(禮記男子生則設弧於門/左庾信詩蘭芬猶載寢篷)
(箭始懸弧棗據雜詩士/生則懸弧有志在四方)弱齡逢運改(魏書彭城王勰傳/挺徳弱齡誕質至)
(孝梁武帝贈臨川王宏詔爰初弱齡行彰素履逮於/應務嘉猷載緝後漢書荀彧傳功申運改迹疑心一)提
劒鬱匡時(史記髙祖紀吾從布衣提三尺劍取天下晉/書樂志髙祖提劍寰中削平天下又樂歌匡)
(時拯俗休/功葢世)指揮八荒定(抱朴子儀蕭曹之指揮史記秦/始皇紀秦孝公以來有席卷天)
(下包舉宇内囊括四海之意并吞八荒之心注八荒八/方荒忽極逺之地説苑八荒之内有四海四海之内有)
(九州天子處中州而制八荒耳揚雄甘泉/賦天閫决兮地垠開八荒協兮萬國諧)懐柔萬國夷
(詩懐柔百神及河喬嶽張衡東京賦道胡不懐化胡不/柔顔延之詩徳禮既普洽川嶽徧懐柔易首出庶物萬)
(國咸寧左傳禹㑹諸侯於塗山執/玉帛而朝者萬國説文夷平也)梯山盛入款(韓非子/韓昭王)
(令工施鈎梯上華山隋書音樂志棧壑忘阻梯山匪夐/後漢書光武紀光武二十四年匈奴薁鞬日逐王比遣)
(使款五原塞南史梁武帝/紀殊俗百蠻重譯獻款)駕海亦來思(韓詩外傳成王/時有越裳氏重)
(三譯而朝曰吾受命國之黄髮曰久矣天之不迅風海/之不波溢也三年於兹矣意者中國有聖人乎盍往朝)
(之顔延之曲水詩序棧山航海踰沙軼漠之貢府無/虚月庾信華林園馬射賦雕題鑿齒識海水而來王)單
于陪武帳(史記匈奴單于注單于廣大之貌言其象天/單于然漢書汲黯傳上嘗坐武帳黯前奏事)
(上不冠望見黯避帳中使人可其奏晉書天文志北落/西南一星曰天綱主武帳庾信賦侍戎韜於武帳聴雅)
(曲於/文弦)日逐衞文螭(漢書宣帝紀匈奴日逐王先賢撣將/人衆萬餘來降晉書匈奴傳呼延氏)
(最貴則有左日逐右日逐世為輔相王襃四子講徳論/日逐舉國而歸徳王鑒七夕詩六龍奮瑤轡文螭輔瓊)
(車/)端扆朝四岳(儀禮注扆如綈素屏風畫斧文以示威/亦天子所居也沈約詩憑玉宅海端扆)
(御天書四岳注四岳官名一/人而總四岳諸侯之事也)無為任百司(禮記王中心/無為也以守)
(至正老子我無為而物自化書百司庶府沈/約為梁武帝與謝朏勅自居元首臨對百司)霜節明秋
景(陶潛送客詩爰以履霜節登髙餞將歸謝/恵連離合詩嘯歌亦何適肅爾凌霜節)輕冰結水
湄(爾稚水草交曰湄詩所謂伊人在水之湄釋名湄眉/也如目臨眉也王粲詩列車息衆駕相伴緑水湄)
芸黄遍原隰(詩裳裳者華芸其黄矣傳芸黄草色也沈/約詩寥戾野風急芸黄秋草腓爾雅髙平)
(曰原下隰曰隰詩皇皇者華于彼原/隰班固西都賦溝塍刻鏤原隰龍鱗)禾穎積京坻(説文/禾嘉)
(穀也以二月而種八月始熟得時之中故謂之禾詩實/穎實栗注穎垂穎也禾穂謂之穎詩曽孫之庾如坻如)
(京注坻水中之髙地也京髙丘也/粟庾之多髙大如渚坻如丘京也)共樂還鄉宴歡此大
風詩(史記髙祖紀髙祖還歸過沛置酒沛宫酒酣作歌/曰大風起兮雲飛揚文中子大風安不忘危其霸)
(心之/存乎)
　　　經破薛舉戰地(舊唐書太宗紀薛舉以勁卒十/萬來逼渭濵太宗親撃之破其)
　　　　(衆畧地至/於隴坻)
昔年懐壯氣提戈初仗節(曲禮疏戈如㦸而横淮南子/陽貨赴闈而逐揚劍提戈而)
(走梁元帝告四方檄中權後勁龔行天罰提戈䝉險隕/越以之玉篇節竹約也唐書車服志大將出賜旌以顓)
(賞節以顓殺節垂畫木盤/三相去數寸隅垂赤麻)心隨朗日髙(陸機賦熙朗日/以熠燿扇和風)
(其如波謝靈運賦潛/夜隠輝幽境朗日)志與秋霜潔(淮南子寳劍之色如/秋霜後漢書孔融傳)
(懍懍焉皓皓焉其與/琨玉秋霜比質可也)移鋒驚電起(桓範簡騎論夫騎者/軍之鋒鋭也往如電)
(發去如風過傅休奕/正都賦馬如激電)轉戰長河決(後漢書溝洫志河決/而桃花水羨溢梁武)
(帝紀擁數州之兵以誅羣/豎懸河注火奚有不滅)營碎落星沈(應瑒賦投璧玉/而沈星楊素詩)
(兵寝星/芒落)陣卷横雲裂(庾信謝滕王閣集序啟雄才葢代/逸氣横雲王襃詩平雲如陣色楊)
(素詩雲横/虎落陣)一揮氛沴靜(氛祥氣也玉篇相傷/謂之沴又水不利也)再舉鯨鯢
滅(左傳古者明王伐不敬取其鯨鯢而封之以為大戮/於是乎有京觀左思呉都賦長鯨吞航修鯢吐浪)
於兹撫舊原(爾雅廣/平曰原)屬目駐華軒(白虎通諸侯路車大/夫軒車十六國春秋)
(徳非管仲不足華軒棠阜智非孔明豈足三/顧草廬陶潛詩草廬寄窮巷甘以辭華軒)沈沙無故
跡(史記淮隂侯傳信與龍且夾濰水陳夜令人為萬餘/囊滿盛沙壅水上流龍且遂迫渡水信使人決壅囊)
(水大至/即擊之)減竈有殘痕(史記孫子傳魏趙攻韓齊救之孫/子使軍入魏地為十萬竈明日為)
(五萬竈又明日為二萬竈龎涓大喜/倍日并行逐之暮至馬陵盡破涓軍)浪霞穿水淨(湘中/記湘)
(水至清雖深五六丈見㡳了了然白沙如霜雪赤岸如/朝霞謝朓詩川霞旦上薄山光晚餘照梁簡文帝詩乍)
(如落霞發頗/似巫雲登)峯霧拖蓮昬(後漢書張楷傳楷字公超隠/居𢎞農山所居成市後華隂)
(山南遂有公超市能為五里霧孔徳紹經華山詩山昬/五里霧日落二華隂疎峯起蓮葉危塞隠桃林華山記)
(山頂有池生千葉蓮華/服之羽化因名華山)世途亟流易(潘岳詩荏苒冬春/謝寒署忽流易)
人事殊今昔長想眺前蹤(梁簡文帝詩/終夜慕前蹤)撫躬聊自適(屈/原)
(離騷心猶豫而狐疑兮欲自適而不可漢書髙鳳傳潛/心篤行以漁釣自適晉書張翰傳任心自適不求當世)
　　　初晴落景
晚霞聊自怡(盧思道詩晚霞浮極浦落景照長亭/陶𢎞景詩只可自怡悦不堪持贈君)初晴
彌可喜日晃百花色(劉孝威謝東宫賜淨饌啟千品甘/露之食百花珍藥之果庾信㯽榔)
(詩緑房千子熟/紫穂百花開)風動千林翠(南史齊宗室子顯傳風動/春朝月明秋夜潘岳蓮花)
(賦恵風動春氣和/盻清池翫蓮花)池魚躍不同(吕氏春秋宋桓司馬有/寳珠抵罪出亡王使人)
(問珠之所在曰投之池中於是竭池而求之無得魚殫/焉裴子野游華林園賦譬籠鳥與池魚本山川而有思)
園鳥聲還異(鮑照樂府春山茂春/日行園中鳥多巧聲)寄言博通者(琴賦序/吟詠之)
(不足寄言以廣意後漢書崔琦少遊學京師以/文章博通稱南史劉勰篤志好學博通經論)知予物
外意(梁簡文帝神山寺碑/㡬圓上聖智周物外)
　中宗皇帝(帝諱顯髙宗第七子始封周王徙封英王/改名哲永隆元年立為皇太子及即位太)
　　(后臨朝廢為廬陵王神龍元年復辟/在位六年諡曰孝和集四十巻失傳)
　　　九月九日幸臨渭亭登髙(并序九全唐詩話景龍/三年  月九日幸臨)
　　　　(渭亭與羣臣賦詩續齊諧記汝南桓景隨費/長房遊學長房謂之曰九月九日汝南當有)
　　　　(大灾令家人縫囊盛茱萸繫臂上登山飲/菊花酒此禍可消今世人九日登髙始此)
　　陶潛盈把(晉書陶潛傳字元亮大司馬侃之曽孫/也為鎮軍㕘軍謂親朋曰聊欲弦歌以)
　　(為三徑之資可乎執事者聞之以為彭澤令續晉/陽秋陶潛嘗九日無酒宅邊摘菊盈把坐其側)
　　既浮九醖之歡(西京雜記以正月旦作酒八月成/一曰九醖一曰醇酎王僧孺敬子)
　　(任傳九醖斯/浮百羞並薦)畢卓持螯須盡一生之興(晉書畢卓/傳卓嘗謂)
　　(人曰右手持酒盃左手持蟹螯/拍浮酒船中便足了一生矣)人題四韻(南史王/僧孺傳)
　　(竟陵王子良嘗夜集學士刻燭為/詩四韻者則刻一寸以此為率)同賦五言(鍾嶸/詩品)
　　(逮漢李陵始/著五言之目)其最後成(隋書周羅㬋傳羅㬋為左/衞率㕘宴席陳主曰周左)
　　(率武將詩每前/成文士何後也)罰之引滿(石崇金谷集序遂各賦/詩或不能者罰酒三斗)
　　(漢書叙傳禁中設燕/飲之㑹皆引滿舉白)
九日正乗秋(謝恵連詩悽悽乗/蘭秋言餞千里舟)三杯興已周(左傳臣侍/君宴過三)
(爵非禮也漢書朱博傳博為人/亷儉食不重味案上不過三盃)泛桂迎樽滿(楚辭奠桂/酒兮椒漿)
(注切桂於酒中袁山松酒賦泛/芳樽以琥珀馨桂發而蘭興)吹花向酒浮(孫楚菊花/賦飛金英)
(以浮㫖酒周明帝詠摘花詩/酒浮花不沒花含酒更香)長房萸早熟(風土記茱萸/榝也九月九)
(日熟色赤/可采時也)彭澤菊初收何藉龍沙上(豫草記龍沙郡北/帶江沙甚潔白髙)
(峻而陂有龍形舊俗為九月九日登髙處寰宇記龍沙/在豫章城北一帶甚白而髙峻左右居人時見龍跡)
方得恣淹留(戰國策莊辛請楚王曰之/臣請避於趙淹留以觀)
　　　登驪山髙頂寓目(通鑑景龍三年十二月甲午/上幸驪山温湯太平寰宇記)
　　　　(驪山在昭應縣東南二里即藍田山也記纂/淵海在臨潼縣雍録驪山秦漢隋唐皆常遊)
　　　　(幸/)
四郊秦漢國(周禮天官遂士掌四郊記纂淵海秦都咸/陽漢都闗中通鑑漢髙祖五年婁敬求見)
(上上召見問之敬曰秦地被山帶河可入闗而都之上/問張良良曰闗中左崤函右隴蜀阻三面而守獨以一)
(面東制諸侯此所謂金城千里天府之/國也婁敬説是也上即日西都長安)八水帝王都(司/馬)
(相如上林賦蕩蕩乎八川分流註灞滻涇渭澧鎬澇潏/凡八川江總詩濯流齊八水開襟入四衢左傳凡邑有)
(宗廟先君/之主曰都)閶闔雄里閈(離騷吾令帝閽開闗兮倚閶闔/而望予張衡西京賦正紫宫於)
(未央表嶢闕於閶闔註天有紫微宫王者象之宫門名/曰閶闔後漢書成武侯順傳順與光武同里閈説文汝)
(南平輿里/門曰閈)城闕壯規模(詩在城闕兮東京賦殿未出乎/城闕斾已反乎郊畛漢書髙祖)
(本紀雖日不暇給規模𢎞逺矣/西京賦規模踰溢不度不臧)貫渭稱天邑(水經渭水/出隴西首)
(陽縣渭谷亭南鳥鼠山記纂淵海秦皇兼天下都咸陽/渭水貫都以象天漢書肆予敢求爾於天邑商張華詩)
(發軔上京/出自天邑)含岐實奥區(説文岐山在長安西美陽縣界/山有兩岐因以名焉西京賦實)
(維地之奥區神臯註自古/以雍州積髙神明之隩)金門披玉館(史記滑稽傳金/馬門者宦署門)
(也門旁有銅馬故謂之金馬門揚雄解嘲今吾子幸得/應金門上玉堂有日矣班固西都賦於是天子乃登屬)
(玉之館歴/長楊之榭)因此識皇圖(東都賦於是聖皇乃握乾/符闡坤珍披皇圖稽帝文)
　明皇帝(帝諱隆基睿宗第三子始封楚王後為臨淄/郡王景雲元年進封平王立為皇太子英武)
　　(多能開元之際勵精政事海内殷盛旁/求宏碩講道藝文貞觀之風一朝復振)
　　　賜諸州刺史以題座右(開元十六年帝自擇廷/臣為諸州刺史許景先)
　　　　(虢州源光裕鄭州寇泚宋州鄭温琦邠州袁/仁恭杭州崔志亷襄州李昇期邢州鄭放定)
　　　　(州蔣挺湖州裴觀滄州崔誠遂州凡十一人/行詔宰相諸王御史以上祖道洛濵盛供具)
　　　　(奏太常樂帛舫水嬉賜詩令/題座右且給筆紙令自賦焉)
眷言思共理(漢書循吏傳序孝宣嘗稱曰庶民所以安/其田里而亡嘆息愁恨之心者政平訟理)
(也與我共此者其/惟良二千石乎)鑑夢相惟良(書夢帝賚予良弼又非/佞折獄惟良折獄徐陵)
(與王呉郡書西洎江/沱同仰惟良之化)猗歟此推擇(漢書韓信傳家貧無/行不得推擇為吏)
聲績著周行(詩嗟我懐人寘彼周行/又人之好我示我周行)賢能既俟進(周禮/地官)
(鄉老及鄉大夫羣吏獻賢能之書於王王再拜受之登/於天府内史貳之後漢書郭伋傳徵拜潁川太守帝勞)
(之曰賢能太守去帝城不逺/河潤九里冀京師并蒙福也)黎獻實佇康(書萬邦黎獻/共惟帝臣文)
(心雕龍正位北辰嚮明南面所以運天樞毓黎獻漢書/元帝紀詔曰葢聞賢聖在位隂陽和風雨時日月光星)
(辰靜黎/庶康)視人當如子(左傳良君賞善而刑淫養民/如子葢之如天容之如地)愛人
亦如傷(孟子文王/視民如傷)講學試誦論(禮記講學以耨之陸機/講漢書詩税駕金華講)
(學秘館漢書何武傳行部必先即學宫見/諸生試其誦論問其得失然後入傳舍)阡陌勸耕桑
(史記秦紀孝公十二年為田開阡陌魏武帝樂府越陌/度阡注阡陌皆道也南北曰阡東西曰陌後漢書明帝)
(紀詔曰方春戒節人以耕桑其/勅有司務順時氣使無煩擾)虛譽不可飾(列子遑遑/爾競一時)
(之虚譽漢書公孫𢎞傳與内富/厚而外詭服以釣虛譽者殊科)清知不可忘(魏志胡質/傳注質子)
(威晉武帝賜見嘆其父清謂威曰卿清孰與父清威對/曰臣父清恐人知臣清恐人不知是臣不如者逺也)
求名迹易見(顔氏家訓忘名者體道合徳享/鬼神之福祐非所以求名也)安貞徳自
彰(易安貞之吉/應地無疆)訟獄必以情(左傳小大之獄雖/不能察必以情)教民貴
有常(易動靜有常剛柔㫁矣竹書/紀年日月有行星辰有常)恤惸且存老(禮記恤/孤獨以)
(逮不足人八十月/告存注每月致膳)撫弱復綏强(左傳撫弱者昧/以務烈所可也)勉哉各
祗命(書疇敢不祗/若王之休命)知予眷萬方(書誕告萬方宋書樂志/時齊七政朝此萬方)
　　　送忠州太守康昭逺等(一統志忠州在重慶府/城東春秋戰國為巴地)
　　　　(秦屬巴郡漢置臨江縣唐改忠州以巴人蔓/子及郡守嚴顔皆著忠烈故名唐書天寳元)
　　　　(年改刺史/為太守)
端拱臨中樞(書垂拱而天下治唐書髙儉傳詔曰端拱/三川不憂闗中者以屬卿也隋煬帝詩端)
(拱朝萬國守文繼百王隋書天文志北極辰也其紐星/天之樞也揚子植中樞因無隅文獻通考北極五星在)
(紫微宫中第/五星為天樞)緬懐共予理(後漢書嚴光傳光武幸其館/光卧不起帝撫光腹曰咄咄)
(子陵不可相/助為理耶)不有臺閣英(後漢書仲長統傳光武皇帝/政不任下雖置三公事歸臺)
(閣注臺閣謂尚書也乂黄瓊傳初瓊隨父在臺/閣習見故事詩美如英疏英是賢才絶異之稱)孰振循
良美(史記太史公自叙奉法循理之吏不伐功矜能百/姓無稱亦無過行作循吏列傳後漢書和帝紀數)
(詔有司務擇良/吏今猶不改)分符侯甸内(説文符信也漢制以竹長/六寸分而相合漢書文帝)
(紀注與郡守為符各分其半右留京師左以與之隋書/文帝紀開皇九年頒木魚符於總管刺史雄一雌一書)
(五百里侯服注侯國之服又五百/里甸服注畿内之地甸田服事也)拜手明庭裏(書臯陶/拜手稽)
(首注首至手又至地也王襃/靈壇銘明庭朝禮仙官羽衣)誓節期飲冰(禮記約信曰/誓莊子朝受)
(命而夕飲冰徐陵文/奉詔崇朝飲冰將夕)調人方導水(周禮地官司徒調人/掌司萬民之難而調)
(和之茍子夫義者内節於人而外節於萬物者也上安/於主而下調於民者也後漢書桓譚傳威徳更與文武)
(迭用然後政調於時而􁂌人可定北史循吏序傳自罷/侯置守厯年永久統以方牧仍世相循所以寛猛為用)
(庇人調俗國語防民之口甚於防川川壅而潰傷人必/多民亦如之是故為川决之使導為民者宣之使言)
嘉聲馳九牧(後漢書杜根傳根位至巴郡太守政甚有/聲蔡邕文望形表而景附聆嘉聲而響和)
(書六卿分職各率其屬以倡九牧孔融論盛孝/章書孝章要為天下大名九牧之人所甚稱嘆)恵化光
千祀(魏志盧毓傳毓遷安平廣平太守所在有恵化南/史垣崇祖傳崇祖為竟陵恵化大行木連理上有)
(光如燭咸以為善政所致書伊訓注夏曰嵗殷曰祀周/曰年梁昭明太子文選序自姬漢以來渺焉悠邈時更)
(七代數/逾千祀)時雨侔昔賢(書曰肅時雨若禮記天降時雨山/川出雲三輔决録茂陵郭汲為穎)
(川化如/時雨)芳猷貫前史(謝朓酬徳賦結徳言而為佩帶芳/猷而為服江總詩悠然值君子復)
(此暎/芳猷)佇爾頌中和(周禮春官大司樂以樂徳教國子中/和祗庸孝友漢書兒寛傳惟天子建)
(中和之極兼總條貫金聲而玉振之又何武/傳王襃頌漢徳作中和樂職宣布詩三篇)吾將令卿
士(詩百辟卿士媚於天子徐陵太/極殿銘肅肅卿士邕邕承弼)
　　　送李邕之任滑臺(舊唐書李邕傳景隆元年拜/左臺殿中御史改户部員外)
　　　　(郎貶崔州舍城丞開元三年擢為户部郎中/左遷括州司馬後徵陳州刺史累轉括淄滑)
　　　　(三州刺史元和郡縣志滑州即古滑臺城城/有三重又有都城周二十里相傳衞靈公所)
　　　　(築小城昔滑氏為壘後人増以為城屬河南/道一統志滑縣在大名府城南二百三十里)
漢家重東郡(前漢書循吏傳序孝宣知民事之艱難拜/刺史守相輒親見問二千石有治理效輒)
(以璽書勉厲増秩賜金或爵至闗内侯是故漢世良吏/於是為盛前漢書地理志東郡秦置屬兖州元和郡縣)
(志始皇五年拔魏二十城初置東郡漢因之東晉時慕/容徳自鄴南往滑臺宋武既平慕容之後於此置兖州)
(仍置東郡開皇九年於今州里置杞州十六/年改杞州為滑州大業三年又改為東郡)宛彼白馬
津(水經注舊東郡白馬縣神馬亭有神馬寺去白馬津/可二十里東南去白馬縣故城可五十里開山圖所)
(謂白馬山也一統志黎陽津在黎陽故城東又/名白馬津漢酈食其所謂守白馬之津即此)黎庶既
蕃殖(國語財用蕃殖於是乎始淮南子仁義大/布而萬物蕃殖易林甘雨降嘉黎庶蕃殖)臨之勞
近臣(潘尼詩及爾同/僚具惟近臣)逺别初首路(諸葛亮伐魏詔旍麾/首路其所經至亦不)
(欲窮兵極武顔延之詩改服飾徒旅首路/跼險艱鮑照詩首路或㕘差投駕均逺托)今行方及春
課成應第一(通典漢景帝更名郡守為太守掌治民進/賢勸功决訟撿姦常以春行所主縣秋冬)
(遣無害吏平其罪法論殿最又漢制縣令秋冬集課上/計於所屬郡國前漢書黄霸傳霸以外寛内明得吏民)
(心户口嵗増治為天下第一王隠晉/書解修遷瑯琊太守治績天下第一)良牧爾當仁(漢宣/帝詔)
(庶民所以安其田里而亡嘆息愁恨之心者/政平訟理也與我共此者其惟良二千石乎)
　　　温湯對雪(長安志驪山在臨潼縣東南二里温/湯在山下唐書髙祖紀武徳六年二)
　　　　(月庚戌幸温湯王子獵於驪山甲寅至自溫/湯又明皇紀開元五年置温泉宫於驪山天)
　　　　(寳六年改/為華清宫)
北風吹同雲(詩北風其凉劉刪詩離羣思北風詩上天/同雲雨雪雰雰疏在上天同起其雲西京)
(雜記雪雲曰同雲庾肩吾詩/寒光晦八極同雲暗九天)同雲飛白雪(孟子白羽之/白猶白雪之)
(白世説謝安集兒女講論文義俄而雪驟公欣然曰白/雪紛紛何所似兄子朗曰撒鹽空中差可擬兄女道藴)
(曰未若柳/絮因風起)白雪乍迴散(曹植賦飄颻兮若流風之迴雪/謝莊雪賦迴散崇積之勢飛聚)
(凝曜/之竒)同雲何慘烈(班固西京賦雨雪飄飄風霜慘烈梁/武帝擣衣詩隂蟲日慘烈庭草復芸)
(黄/)未見温泉冰(雪賦焦溪涸湯谷凝火井滅温泉冰晉/書紀瞻傳今有温泉而無寒火其故何)
(也抱朴子水主純冷而有温谷之湯泉火體宜熾而有/蕭丘之寒焰魏都賦温泉毖湧而自浪華清蕩邪而難)
(老/)寧知火井滅(水經火山出火井左思蜀都賦火井沈/熒於幽泉髙爓飛煽於天垂注蜀都有)
(火井在臨邛縣西南火井鹽井也欲出其火以家火投/之須臾許隆隆有聲焰出通天光輝十里以鬲盛之接)
(其光而/無炭也)表瑞良在兹(謝恵連雪賦盈尺則呈瑞於豐年/袤丈則表沴於隂徳周書明帝紀)
(天不愛寳/地稱表瑞)庶㡬可怡悦(陶𢎞景詩只/可自怡悦)
　　　登蒲州逍遙樓(舊唐書地理志河中府隋河東/郡武徳元年置蒲州治開元八)
　　　　(年置中都改蒲州為河中府其年罷中都依/舊為蒲州一統志山西平陽府蒲州在府城)
　　　　(西南四百五十里春秋時為蒲坂唐改蒲州/屬河東道夢溪筆談蒲中逍遙樓楣上有唐)
　　　　(人横書梵字相/傳是霓裳譜)
長榆息烽火(史記淮南王傳廣長榆開朔方注長榆塞/名水經注榆林塞即漢書所謂榆溪舊塞)
(也自漢西去悉榆栁之藪縁歴沙陵屆龜兹縣西出故/謂廣長榆也梁元帝賦若驅馬於長榆漢書文帝紀烽)
(火通於甘泉後漢書杜茂傳盧芳據髙柳帝遣段忠鎮/守北邊築亭候修烽火隋煬帝飲馬長城窟行縁巖驛)
(馬上乗空/烽火發)髙柳靜風塵(漢書地理志代郡縣髙柳西部/都尉治水經注髙柳在代中其)
(山重巒疊巘霞舉雲髙連山隠隠東出遼塞庾信司馬/裔誌銘築塞長榆營軍髙柳李康運命論風驚塵起散)
(而不止庾信詩馬有/風塵氣人多闗塞衣)卜征巡九洛(左傳石㚟言於子囊/曰先王卜征五年而)
(嵗習其祥祥習則行不習則増修其徳而改卜張衡東京/賦卜征考祥終然允淑注征巡行也梁武帝詔每嵗卜)
(征躬事巡省莊子九洛之事治成徳備注九洛洛書九/疇也庾信馬射賦舜以甲子之朝披圖而巡洛王勃乾)
(元殿頌黄軒瞰月/樵門頽九洛之功)展豫出三秦(左傳天子非展義不巡/狩孟子一遊一豫為諸)
(侯度史記始皇紀項籍滅秦之後各分其地為三名曰/雍王塞王翟王是為三秦又淮隂侯傳今大王舉而東)
(三秦可傳/檄而定也)昔是潛龍地(易潛龍勿用一統志龍潛宅在/平陽府芮城縣唐髙祖微時隠)
(此/)今為上理辰(易飛龍在天上治也案上/理即上治避髙宗諱改)時平乗道泰
(漢書食貨志三考黜除餘三年食進業曰登再登曰平/三登曰泰平易天地交泰陸倕傳時逢世道泰蹇足步)
(髙/衢)聊賞遇年春(劉端初春宴東堂詩睿賞叶春芳史記/天官書立春四時之卒始也注立春)
(日是去年四時之終卒今年之始也/沈約詩旅遊媚年春年春媚遊人)黄河分地絡(山海/經河)
(源出崑崙之山水經注崑崙墟地之中也其髙萬一千/里東南流黄水入中國為黄河平陽府志黄河在蒲州)
(河津平陸芮城垣曲界王襃詩常山臨代郡亭障繞黄/河張衡西京賦爾乃振天維衍地絡注維綱也絡網也)
(宋孝武帝詩層峯亘天維曠渚緜地絡/鮑照游思賦仰盡兮天經俯窮兮地絡)飛觀接天津(曹/植)
(東征賦登城隅之飛觀兮望六師之所營嵇康琴賦髙/軒飛觀廣厦間房爾雅箕斗之間注箕龍尾斗南斗天)
(漢之津梁離騷朝發軔於天津兮夕余至乎西/極晉書天文志天津九星横河中主四瀆津梁)一覽遺
芳翰(世説王珣曰若使阡陌條暢則一覽而盡盧照隣/詩遊人試一覽臨觀果忘疲通典麗藻芳翰)千
載肅如神(漢書王襃傳上下俱欲懽然交欣千載一㑹/論説無疑何妥詩小臣屬千載時幸預簪纓)
(禮記清明在躬志氣如神史記五帝/紀帝堯者放勲其仁如天其知如神)
　　　經河上公廟(神仙傳河上公者莫知其姓氏漢/文帝時結菴於河濵帝讀老子有)
　　　　(不解者幸其菴問之公授帝素書二巻曰余/注此凡傳三人矣遂失所在一統志廟在河)
　　　　(南府/陜州)
昔聞有耆叟(晉書文帝紀耆叟荷崇養之徳鰥寡䝉矜/恤之施劉楨國文甫碑龍徳逸民黄髮耆)
(叟/)河上獨遺榮(詩河上乎逍遙張協詩達人知止足遺/榮忽如無謝靈運詩彭薛裁知恥貢公)
(未遺榮文選注/鍾㑹有遺榮賦)跡與塵囂隔(陶潛桃花源詩借問遊方/士無乃太塵囂謝朓詩塵)
(囂自兹隔賞/心於此遇)心將道徳并(易和順於道徳而理於義史/記老子傳老子修道徳其學)
(以自隠無名為務著上下/篇言道徳之意五千言)詎以天地累(禮記除去/天地之害)寧為
寵辱驚(老子得之若驚失之/若驚是謂寵辱若驚)矯然翔寥廓(夏侯湛東方/朔像賛矯矯)
(先生史記司馬相如傳鷦鷯已翔乎寥廓而羅者猶視/乎藪澤曹植詩山谷何寥廓謝朓詩寄言罻羅者寥廓)
(已髙/翔)如何屈堅貞(易貞固足以幹事論語不曰堅乎/磨而不磷杜公瞻詩屠釣采堅貞)𤣥
𤣥妙門啟(老子𤣥之又𤣥衆妙之門蔡邕翟先生碑𤣥/𤣥焉測之無源汪汪焉酌之不竭晉書皇甫)
(謐傳遊精於六藝之府散/意於衆妙之門者有年矣)肅肅祠宇清(詩肅肅在廟爾/稚肅肅敬也東)
(方朔像賛逍遙城/郭觀先生之祠宇)㝠漠無先後(後漢書張奐傳施及㝠/漠謝靈運佛影銘金好)
(㝠漠白豪幽曖詩不自我先不自/我後淮南子先後上下不可不審)那能紀姓名(禮記男/子書名)
(婦人書姓史記項羽紀/書足以記名姓而已)
　　　過王濬墓(晉書本傳濬字士治𢎞農湖人封襄/陽縣侯葬栢谷山大營塋域墓垣周)
　　　　(四十/五里)
呉國分牛斗(周禮注分野/斗牛女揚州)晉室命龍驤(晉書羊祜傳呉/有童謠曰阿童)
(復阿童銜刀渡江東不畏岸上獸但畏水中龍祜聞之/曰此必水軍有力㑹濬徵為大司農小字阿童因表留)
(濬監益州諸軍事加龍驤將軍後漢書呉漢傳呉公鷙/彊實為龍驤又何進傳今將軍總皇威握兵要龍驤虎)
(步髙下在心蜀志諸葛亮傳亮海/之素志進欲龍驤虎視苞括四)受任敵已滅(晉書本傳/武帝謀伐)
(呉詔濬修舟艦濬乃作船於蜀太康元年正月發自成/都二月壬寅入於石頭皓肉袒面縳收其圖籍封其府)
(庫荀勗省吏議量/能受任思不出位)策勲名不彰(左傳凡公行告於宗廟/反行飲至舍爵策勲禮)
(也晉書本傳王渾表濬違詔不受節度誣罪狀/之桓温表濬建元勲於當年著嘉慶於身後)居美未
盡善(晉書本傳范通謂濬曰卿功則美/矣然恨所以居美者未盡善也)矜功徒自傷(晉/書)
(本傳濬自以功大而為渾父子及豪强所抑屢為有司/所奏每進見陳其攻伐之勞及見枉之罪或不勝忿憤)
(徑出/不辭)長㦸今何在(晉書本傳濬嘗起宅開門前路廣數/十步或謂之何太過濬曰吾欲使容)
(長㦸旌旗衆咸笑之曰陳勝/有言燕雀安知鴻鵠之志)孤墳此路旁不觀松栢茂
(晉書本傳濬墓面/别一門松栢茂盛)空餘荆棘塲(東征賦覩蒲城之丘/墟兮生荆棘之榛榛)歎
嗟懸劒壠(史記呉季札北過徐徐君好季札劒季札知/之還至徐解劒繫墓樹而去水經注徐城外)
(有墓昔延陵季子解劒/於此所謂不違心許也)誰識夢刀祥(晉書本傳濬夜夢/懸三刀於卧屋梁)
(上須臾又益一刀濬驚覺意甚惡之主簿李毅再拜賀/曰三刀為州字又益一刀明府其臨益州乎果遷為益)
(州刺/史)
　　　過晉陽宫(唐書髙祖紀大業十三年髙祖留守/太原領晉陽宫監元和郡縣志帝堯)
　　　　(始封於唐又徙晉陽即今太原也禹自安邑/都晉陽至周成王以封弟叔虞是為晉侯中)
　　　　(有三城其一曰大明城古晉陽城也傳言董/安于所築東魏孝靜帝於此置晉陽宫隋又)
　　　　(更名新城煬帝更置晉陽/宫城髙四丈周迴七里)
緬想封唐處(帝王世紀帝摯登位封異母弟放勲為唐/侯詩唐文釋文唐者周成王之母弟叔虞)
(所封也舊唐書髙祖紀皇祖虎後魏封隴西郡公周/受禪追封唐國公髙祖以周天和元年襲唐國公)實
惟建國初(周禮天官惟王建國辨方正/位左傳天子建國諸侯立家)俯察伊晉野(易/俯)
(以察於地理詩唐風釋文漢曰太原郡在古冀州太行/恒山之西太原太岳之野其南有晉水叔虞之子燮父)
(因改為/晉侯)仰觀乃參虛(易仰以觀於天文左傳遷賓沈於/大夏主參唐人是因以服事夏商)
(其季世曰唐叔虞當武王邑姜方震太叔夢帝謂已余/命而子曰虞將與之唐屬諸參而蕃育其子孫及成王)
(滅唐而封太叔焉故參為晉星唐書樂志太常/卿韋萬石定凱安舞六變一變象龍興參墟)井邑龍
斯躍(易改邑不改井陸雲詩修路無窮迹井邑自相循/舊唐書髙祖紀武徳六年十二月以奉義監為龍)
(躍/宫)城池鳳翔餘(春秋運斗樞天樞得則鳯凰翔賈誼賦/鳯凰翔於千仞兮覽徳輝而下之張衡)
(東京賦龍飛白/水鳯翔參墟)林塘猶沛澤(孟子沛澤多而禽獸也/至注沛草木之所生)臺榭
宛舊居(書惟宫室臺榭傳土/髙曰臺有木曰榭)運革祚中否(庾信哀江南/賦若江陵之)
(中否乃金/陵之禍始)時遷命兹符(傅遐皇初頌帝王之起必/有天命瑞應自然之符)顧循
承丕基(書厥子乃弗肯堂矧肯構蔡邕司空楊公碑祗愈/服宏業克丕肯構北齊書文宣帝紀文襄承構)
(廣前/業)怵惕多憂虞(書怵惕惟厲易悔/吝者憂虞之象也)尚恐威不逮(書懋/乃后)
(徳交修/不逮)復慮化未孚豈徒勞轍迹(左傳昔穆王欲肆其/心周行天下將皆必)
(有車轍馬迹焉顔延之詩/周御窮轍迹夏載奠山川)所期訓戎車(詩戎車既安如/輊如軒周禮夏)
(官戎僕掌馭戎車沈約詩/戎車出細柳餞席遵上林)習俗問黎人(史記秦始皇紀/遂登㑹稽宣省)
(習俗黔首齋莊左思魏都賦/情有險易者習俗之殊也)視巡慰里閭(左思魏都賦/夾以府寺班)
(之里/閭)永言念成功(詩永言孝思/書成允成功)頌徳臨康衢(列子堯治/天下五十)
(年微服遊於康衢聞兒童謠曰立我/蒸民莫匪爾極不識不知順帝之則)長懐經綸日(易雲/雷屯)
(君子以/經綸)嘆息履庭隅艱難安可忘(詩序七月陳王業也/周公陳后稷先公風)
(化之所由致王/業之艱難也)欲去良踟蹰(詩愛而不見搔首踟蹰/李陵詩執手野踟蹰)
　　　行次成臯途經先聖擒建徳之所緬思功業感
　　　　而賦詩(漢書地理志河南郡成臯故虎牢元/和郡縣志古東虢國鄭之制邑漢之)
　　　　(成臯縣一名武牢開皇十八年改成臯為汜/水縣一統志汜水縣在開封府鄭州西一百)
　　　　(一十里舊唐書太宗紀武徳四年二月竇建/徳以兵十萬來援世充至於酸棗太宗親率)
　　　　(步騎趣武牢建徳自滎陽西上築壘於板渚以/太宗屯武牢相持二十餘日太宗牧馬河北)
　　　　(誘之建徳果悉衆而至陳兵汜水列陣自辰/至午兵士逡巡斂退太宗親率輕騎追而誘)
　　　　(之建徳迴師而陣未及整列太/宗先登擊之生擒建徳於陣)
有隋政昬虐羣雄已交爭(繆襲鐃歌芟夷/鯨鯢驅羣雄)先聖按劍起
(史記蘇秦傳韓王勃然作色按劍/仰天嘆息唐太宗詩提劍鬱匡時)叱咤風雲生(史記淮/隂侯傳)
(項王喑啞叱咤千人皆廢魏志賈詡傳註指揮可以振/風雲叱咤足以興雷電徐陵文叱咤而起風電吹嘘如)
(倒山岳易雲/從龍風從虎)飲馬河洛竭(左傳楚子北師次於郔將飲/馬於河而歸史記封禪書秦)
(公卜居雍後子孫飲馬於河遂都雍潘岳登虎牢山賦/凴修阪兮停車臨寒泉兮飲馬晉書懐帝紀永嘉三年)
(大旱江漢河洛皆竭可涉水經洛水出京兆上洛縣至/鞏南而入河元和志鞏縣與成臯中分洛水西則鞏東)
(則成/臯)作氣嵩華驚(左傳夫戰勇氣也一鼔作氣再而衰/三而竭初學記嵩高山者五岳之中)
(岳也元和志在登封縣北八里初學記華山者五岳之/西岳也括地志在華州華隂南八里華山記山頂有池)
(生千葉蓮花服之/羽化因曰華山)克敵睿圖就(左傳克敵必示子孫以/無忘武功薛道衡隋髙)
(祖頌尚想睿圖永惟聖則舊唐書太宗紀建徳陳兵汜/水世充將陣於其南太宗謂諸將曰賊起山東未見大)
(敵今度險而戰是無政令逼城而陣有輕我心我按兵/不出彼乃氣哀陣久卒餓必將自退追而擊之無往不)
(克吾與公等約必以午時後破之建徳列陣自辰至午/兵士飢􁑴皆坐列又爭飲水逡巡斂退太宗擊之所向)
(皆/靡)擒俘帝道亨(唐書太宗紀武徳四年二月生擒建徳/於陣六月凱旋太宗親披金甲陳鐵馬)
(一萬騎甲士三萬人前後部鼔吹俘二偽主及隋氏器/物輦輅獻於太廟莊子帝道運而無所積故天下歸劉)
(峻辨命論驅貔虎奮/尺劍入紫微升帝道)顧慚嗣寳厯(搜神記虞舜耕於厯/山得玉厯於河際之)
(巖舜知天命之在已體道不倦徐陵檄周文主上恭􁊅/寳厯嗣奉瑤圖陸卬詩皇家膺寳厯兩地復㕘天顔師)
(古詩七政璿衡/始三元寳厯新)恭承天下平(漢書元帝紀恭承天地託/於公侯之上禮記國治而)
(后天/下平)幸過剪鯨地(左傳古者明王伐不敬取其鯨鯢而/封之以為大戮徐陵文鯨鯢俱剪又)
(實剪/長鯨)感慕神且英(庾信賀平鄴都表雖復八風並唱未/足頌其英聲六樂俱陳無以歌其神)
(武/)
　　　校獵義成喜遇大雪率題九韻以示羣臣(按義/成地)
　　　　(名無攷唐書方鎮表貞元元年立義/成軍在衞滑與此不合故不採入)
弧矢威天下(易弦木為弧剡木為矢弧矢之利以威天/下疏弧木弓也釋名矢指也言有所指向)
(迅疾/也)旌旗遊近縣(爾雅注旄首曰旌有鈴曰旗釋名析/羽為旌熊虎為旂又旌精也言有精)
(光也旗期也言與衆期於下也史記司馬/相如傳方今田時重煩百姓已親見近縣)一面施鳥羅
(史記殷本紀湯出見野張羅四面乃去其三面祝曰欲/左左欲右右不用命乃入吾網呉志張紘傳注合肥城)
(久不拔紘進計曰古之圍城開其一面以疑衆心今可/小寛之以觀其變唐太宗詩旗旂四望合罝羅一面求)
(紫玉歌南山有/鳥北山張羅)三驅教人戰(易王用三驅疏三面著人/驅禽班固東都賦舉烽伐)
(鼓申令三驅殷仲文解尚書表申三驅於大信呉子教/戰之令短者持矛㦸長者持弓弩强者持旌旗勇者持)
(金鼓弱者給厮/養智者為謀主)暮雲成積雪(後漢書郡國志注雲南縣/西有山特髙與雲氣相連)
(結五月霜雪皓然沈約詩蒼雲軫暮色詩傳豐年/之冬必有積雪任昉詩土膏候年動積雪表辰暮)曉色
開行殿(陶潛詩晨色奏景風蔡邕獨㫁乗輿所在曰/行在所庾信華林園賦止立行宫裁舒帳殿)皓
然原隰同(爾雅廣平曰/原下濕曰隰)不覺林野變(宋書謝靈運傳古/巢居穴處曰巖棲)
(棟宇居山曰山居在林野曰丘園陸機詩嚴駕東征肅/邁林野傅休奕鷹賦獨飛峙於林野兮復徘徊於天庭)
北風勇士馬(詩北風其凉雨雪其滂古詩代馬依北/風鮑照蕪城賦才力雄富士馬精妍)東
日華組練(莊子日出於東方入於西極古樂府日出東/南隅左傳組練三百被練三千謝朓元㑹曲)
(分階赭組練充庭羅翠旂又登孫權/故城詩北拒溺驂鑣西龕收組練)觸地銀麞出(漢書律/歴志角)
(觸也物觸地而出戴芒角也穆天/子傳天子賜曹奴之鹿白銀之麞)連山縞鹿見(陶𢎞景/尋山誌)
(右連山而無際左憑海而齊天殷仲/堪白鹿表白者正色鹿者景福嘉義)月兔落髙矰(張衡/靈憲)
(月者隂精之宗積而成獸象蟾兔劉孝綽林下暎月詩/攅柯半玉蟾袤葉彰金兔廣韻矰弋射矢也莊子鳥髙)
(飛以避矰/弋之害)星狼下急箭(史記天官書九遊東大星曰狼/下有四星曰弧直狼注弧九星)
(在狼東南天之弓也/以伐叛懷逺矢向狼)既欣盈尺飛(謝恵連雪賦盈尺則/呈瑞於豐年注凡平)
(地尺為大雪隠公之時大/雪平地一尺是嵗大熟)復憶磻谿便(竹書紀年王將/畋史徧卜之曰)
(將大獲非熊非羆天遣大師以佐昌臣至於磻溪之水/吕望釣於涯王下趨拜之曰望公七年乃今見光景於)
(斯水經注渭水之右磻谿水注之其東南有石室葢太/公所居也水流次平石釣處即太公垂釣之所也其投)
(竿跽餌兩膝遺迹猶/存是有磻谿之稱也)嵗豐將遇賢(楊潛初理論正月四/方黄氣其嵗大豐宋)
(書樂志嵗時豐衍九土樂/昇平禮記聘名士禮賢者)俱荷皇天眷(書乃祖成湯克/齊聖廣淵皇天)
(眷佑誕/受厥命)
　徳宗皇帝(帝諱适代宗長子初封奉節郡王廣徳二/年立為皇太子善屬文尤長於篇什每與)
　　(學士言詩於浴堂殿夜分不寐三令節御製詩勅/羣臣賡和品第優劣四方貢藝者帝多親試或有)
　　(乖謬濃筆㸃抹之稱㫖即翹足朗吟詫宰相曰此/朕門生無不服帝之藻鑑焉在位二十五年諡曰)
　　(孝/)
　　　中和節賜百官燕集因示所懐(唐書徳宗以寒/食多與上已同)
　　　　(日欲以二月名節自我為古李泌請廢正月/晦以二月朔為中和節文武百辟進農書以)
　　　　(示務本與上已九日為三令節民間是/日以青囊盛百穀相問遺號為獻生子)
至化恒在宥(後漢書仲長統傳今欲張太平之紀綱立/至化之基址齊民財之豐寡正風俗之奢)
(儉非井田實莫由也晉書阮冲傳旁求俊乂以輔至化/莊子聞在宥天下不聞治天下也在之也者恐天下之)
(淫其性也宥之也者恐天下之遷其徳/也不淫其性不遷其徳有治天下者哉)保和兹息人(易/各)
(正性命保合太和魏書崔浩傳恬神保和納御嘉福禮/記既蜡而收民息已左傳晉侯歸謀所以息民魏絳請)
(施舍輸積聚以貸自公以下茍有積者盡出/之後漢書章帝紀冀以息事寧人敬奉天氣)推誠撫諸
夏(中説周公推之以/誠則不言而信)與物長為春(雲笈七籖使人陽達/而不失於充日夜無)
(隂而與物為春即是/合而生時於心者也)仲月風景煖(禮記注有田者既祭/又薦新祭以首月薦)
(以仲月王勃兜率寺碑野/曠川明風景扶江山之助)禁城花柳新(顔延之詩夙御/嚴清制朝駕守)
(禁城梁元帝詩牆髙舉不及花新摘未/舒唐太宗詩未佩蘭猶小無絲柳尚新)芳時協金奏(梁/元)
(帝纂要春時曰芳時周禮鐘師掌金奏注擊鐘以為奏/樂之節左傳楚子享卻至金奏作於下國語所以金奏)
(散陽出滯也注太蔟正聲為商故為金奏/顔延之五君詠達音何用深識微在金奏)賜宴同羣臣
(北史韋師傳上召師與左僕射髙熲等/於卧内賜宴令各叙舊事以為笑樂)絲竹豈云樂(蘇/武)
(傳絲竹厲清聲班固東都賦金石布絲竹和曹植詩顧/視東西廂絲竹與鞞鐸左思詩何必絲與竹山水有清)
(音劉孝綽詩九成變/絲竹百戱起魚龍)忠賢惟所親(漢書元帝紀明王在/上忠賢布職則羣生)
(和樂方/外蒙澤)庶洽朝野意(詩序政遇醇和則歡娯被於朝野/晉書杜預傳陛下聖明朝野清宴)
曠然天下均(漢書匡衡傳臣愚以為宜一曠然大變其/俗後漢書班彪傳成王即位天下曠然太)
(平/)
　　　重陽燕(魏文帝與鍾繇書九為陽數/而日與月並應故曰重陽)
早衣對庭燎(鄒陽書始孝文皇帝寒心銷志未明求衣/梁武帝詔兼晚冬晷促機事罕暇夜分求)
(衣詩夜如何其夜未央庭燎之光周禮秋官/凡邦之大事共墳燭庭燎注墳燭麻燭也)躬化勤意
誠(詩序闗睢后妃之徳也世皆知文王能得内助/而不知本於文王之躬化禮記意誠而后心正)時此
萬機暇(書兢兢業業一日二日萬㡬梁武帝/答周𢎞正詔萬機小暇試當討論)適與佳節
并(魏文帝詩適與飄風㑹曹植冬至表千載昌期一陽/佳節謝靈運擬鄴中集詩序天下良辰美景賞心樂)
(事四者/難并)曲池潔寒流(左思魏都賦疎圃曲池謝朓/詩邑里向疏蕪寒流自清泚)芳菊
舒金英(漢武帝秋風辭蘭有秀兮菊有芳孫楚菊花賦/飛金英以浮㫖酒王筠詩菊花偏可喜碧葉媚)
(金/英)乾坤爽氣滿(易天尊地卑乾坤定矣世/説西山朝來致有爽氣)臺殿秋光清
(梁元帝鍾山飛流寺碑瞻洛陽之臺殿唐太/宗秋日翠微宫詩秋光凝翠嶺凉吹肅離宫)朝野慶年
豐(謝莊與世祖啟事檄至輒布之京邑朝野同欣里頌/塗歌室家相慶左傳奉盛以告曰潔粢豐盛謂其三)
(時不害而民和年豐也易林年豐嵗/熟民人安息梁武帝詩年豐亷讓多)髙㑹多歡聲(史記/項羽)
(紀置酒髙㑹司馬相如上/林賦魚鼈歡聲萬物衆夥)永懐無荒戒良士同斯情(詩/維)
(以不永懐又好樂無荒良士瞿/瞿漢書呉王濞傳同情相求)
　　　九月十八賜百寮追賞因書所懐
雨霽霜氣肅(國語辰角見而雨畢註辰角大星蒼龍之/角星也寒露初朝見東方雨畢者雨氣盡)
(也宋玉髙唐賦風止雨霽雲無處所詩/九月肅霜註肅霜謂秋氣肅而霜降也)天髙雲日明(楚/辭)
(泬㵳兮天髙而氣清魏志公孫度傳註私/從一隅永瞻雲日謝靈運詩雲日相輝暎)繁林已墜葉
(應貞詩繁林收陽彩宻花解華叢謝靈/運賦送墜葉於秋晏遲含萼於春初)寒菊仍舒榮(禮/記)
(季秋之月鞠有黄華夏小正榮鞠註鞠黄華華榮也謝/莊月賦菊散芳於山椒嵇含銘煌煌丹菊季秋彌榮傳)
(統妻辛女菊花頌英英麗草禀氣靈和春茂翠葉秋曜/金華梁簡文帝長沙宣武王碑銘春藤絡户寒菊臨池)
懿此秋節時(謝靈運歸塗賦/時旻秋之杪節)更延追賞情(水經注吹畦/風馨觸岫延)
(賞/)池臺列廣宴(漢武帝故事上行幸河東顧視帝京忻/然中流與羣臣飲讌歡甚顔延之曲水)
(詩序排鳳闕以髙/遊開爵園而廣宴)絲竹傳新聲(禮記金石絲竹樂之器/也漢書張禹傳性習知)
(音聲後堂理絲竹管弦左思蜀都賦羽爵既競絲竹乃/發晉書石崇傳絲竹盡當時之選史記李延年傳善歌)
(為變新聲北堂書鈔文帝在摩陂劉子直能為新聲帝/以屏隔之使合新韻古詩彈箏奮逸韻新聲妙入神)
至樂非外奬(隂符經至樂性徐至靜性亷陸機招隠詩/至樂非有假安事澆淳樸謝靈運詩沮障)
(自可美容心非外奬江淹詩/去矣從所欲得失非外奬)浹歡同中誠(禮記故酒食/者所以合歡)
(也史記孝文帝紀帝施徳恵/天下填撫諸侯四夷皆洽歡)庶敦朝野意永使風化清
(易聖人久於其道而天下化成書永清四海漢書薛宣/傳御史大夫内承本朝之風化外佐宰相統理天下後)
(漢書順帝紀遣侍中杜喬等八人/分行州郡班宣風化舉實臧否)
　　　送張建封還鎮(唐書本傳貞元四年拜建封御/史大夫徐泗濠節度使十三年)
　　　　(來朝帝不待日召見延英殿元已賜宴曲江/特詔與宰相同榻食其還鎮帝賦詩以餞時)
　　　　(雖馬燧渾瑊劉元佐李抱真等勲寵卓越/未有以詩餞者建封又賦詩以自儆勵)
牧守寄所重(周禮太宰施典於邦國建其牧曲/禮九州之長入於天子之國曰牧)才賢生
為時(陸雲贈顧尚書詩行/成世則才為時生)宣風自淮甸(後漢書遣侍中/杜喬等八人分)
(行州郡班宣風化舉實臧否禹貢導淮自桐栢東㑹於/泗沂東入於海禮王制千里之内曰甸服鮑照詩登艫)
(眺淮甸按建封以徐濠泗節度使/鎮徐州陳師道記徐州南通江淮)授鉞膺藩維(東京賦/授鉞四)
(七共工是除摯虞新禮儀漢魏故事遣將出征符節郎/授鉞於朝堂王巾頭陀寺碑觀政藩維樹風江漢資治)
(通鑑綱目李泌以江淮漕運自淮入汴以甬橋為咽喉/李納一旦竊據徐州則失江淮矣請徙張建封鎮徐州)
入覲展遐戀(禮春見曰朝/秋見曰覲)臨軒慰來思(漢書天子自臨/軒文選註天子)
(御平臺曰臨軒/詩烝然來思)忠誠在方寸(徐陵勸進表忠誠貫於日/月孝義成於冰霜蜀志徐)
(庶辭先主而指其心曰本欲與將軍共圖王/霸之業者以此方寸之地也今方寸亂矣)感激陳情
詞(後漢書朱穆傳論専諸荆卿之感激侯生豫子之投/身蔡邕琴賦感激絃歌一低一昂阮籍詩感激生憂)
(思萱草謝蘭房劉琨重贈盧諶詩鄧生何/感激千里來相求楚辭願陳情以自行兮)報國原所向
(忠經有報國篇曹植詩思/一効筋力糜軀以報國)恤人予是資(左傳又不能字/人之孤而恤之)
歡宴不盡懐(謝瞻詩懽餘宴有窮莊子/有問而應之盡其所懐)車馬當還期(謝/靈)
(運詩理棹/遄還期)穀雨將應候(孝經緯清明後十五/日斗指辰為穀雨)行春猶未
遲(謝承後漢書鄭𢎞為臨淮太/守行春白鹿方道夾轂而行)勿以千里遙(禮記自江/至於衡山)
(千里而遙自東河至於東海千里/而遙陶潛詩千里雖遙孰敢不至)而云無已知(論語不/患莫已)
(知/)
　
　
　
　
　
　
　
　
　
　
　
　
　
　
　
御選唐詩巻一
　欽定四庫全書
御選唐詩巻二
　　五言古
　　　王績(字無功絳州龍門人文中子之弟隋未授秘/書省正字不樂在朝求為六合丞嗜酒不任)
　　　　(事尋還鄉里唐武徳初以前官待詔門下省時/太樂署史焦革家善釀績求為丞革死棄官歸)
　　　　(東臯號東臯/子集五卷)
　　　　古意
　桂樹何蒼蒼(楚辭桂樹列兮紛敷吐紫華兮布條/江淹詩蒼蒼山中桂團團霜露色)秋來
　花更芳自言嵗寒性(南史傳論貞勁之節嵗寒自/有性也異物志桂冬夏長緑)不知
　露與霜(范雲詠桂詩不識風/霜苦安知零落期)幽人重其徳(易履道坦坦/幽人貞吉)
　徙植臨前堂(庾信枯樹賦昔之三河徙植九畹移根漢/書田蚡傳前堂羅鐘鼓立曲旃傳休奕艷)
　(歌行媒氏陳束/帛羔雁鳴前堂)連卷八九樹偃蹇二三行(山海經桂木/八樹在賁隅)
　(東淮南王招隠士桂樹叢生兮/山之幽偃蹇連卷兮枝相繚)枝枝自相糾葉葉還相
　當(古詩東西植松栢左右種梧/桐枝枝相覆葢葉葉相交通)去來雙鴻鵠(韓詩外傳/鴻鵠一舉)
　(千里所恃者六翮耳古詩/願為雙鴻鵠奮翅起髙飛)栖息兩鴛鴦(詩鴛鴦于飛箋/言其止則相偶)
　(飛則為雙古歌辭入門時左顧但見/雙鴛鴦鴛鴦七十二羅列自成行)榮䕃誠不厚(楚辭/美桂)
(樹之冬榮大戴禮/樹成䕃而鳥息焉)斤斧亦勿傷(逸周書山林非時不外/斤斧以成草木之長管)
(子惡金以鑄斤斧鉏/夷鋸􁒯試之木土)赤心許君時(後漢書光武帝紀蕭/王推赤心置人腹中)
此意那可忘
　　岑文本(字景仁鄧州人沈敏有姿儀博綜經史美/談論善屬文初為蕭銑典篇翰太宗授祕)
　　　(書郎上藉田三元二頌擢中書/舍人晉拜中書令集六十巻)
　　　奉和正日臨朝(左傳凡朝以正四民月令正月/一日七十二候之初三百六旬)
　　　　(之始是謂正日案太/宗有正日臨朝詩)
時雍表昌運(書黎民於變時雍石崇/詩武則不猛化則時雍)日正叶靈符(書協/時月)
(正日馮衍銘元正上日百福孔靈漢書班彪傳漢徳承/堯有靈命之符曹植詩迴駕觀紫微與帝合靈符晉書)
(郭璞傳王者之作必/有靈符塞天人之心)徳兼三代禮(禮記三代之禮一也/民共由之又三代之)
(王也必先其令聞詩云明明/天子令聞不已三代之徳也)功包四海圖(書聲教訖/于四海)踰
沙紛在列(顔延之曲水詩序棧山航海/踰沙軼漠之貢府無虛月)執玉儼如超(禮/記)
(執玉不趍左傳禹㑹諸侯/于塗山執玉帛者萬國)清蹕喧輦道(周禮師氏使其/屬帥四夷之隸)
(各以其兵服守王之門外且蹕注蹕止行人不得近王/宫也晉書載記響清蹕于常道之門馳金車于山陽之)
(館沈約樂歌清蹕朝萬㝢端冕臨正陽司馬相如上林/賦華榱璧璫輦道纚屬三輔黄圖武帝于未央宫西跨)
(城池作飛閣通建章宫構輦道以上下注輦道為閣道/可以乗輦而行庾肩吾經呉郵亭詩輦道通闗塞王城)
(似太/原)張樂駭天衢(莊子北門成問于黄帝曰帝張咸池/之樂于洞庭之野吾始聞之懼復聞)
(之怠卒聞之而惑易何天之衢漢書叙傳攀龍附鳯並/乗天衢晉書天文志房四星為明堂天子布政之宫也)
(中間為天衢黄道之所經也/七曜由乎天衢則天下平和)拂蜺九旗映(宋玉髙唐賦/蜺為旌翠為)
(葢張衡東京賦龍輅充庭雲旗拂蜺顔延之曲水詩序/九斿齊軌建旗拂蜺周禮司常掌九旗之物名各有屬)
(以待國事潘岳藉田賦/五輅鳴鑾九旗揚斾)儀鳳八音殊(書簫韶九成鳳皇/來儀班固幽通賦)
(虞韶美而儀鳯兮孔忘味於/千載書八音克諧無相奪倫)佳氣浮仙掌(後漢書光武/紀望氣者遙)
(見春陵唶曰氣佳哉欝欝葱葱然史記武帝紀作栢梁銅/柱承露仙人掌之屬三輔舊事仙人掌在甘泉宫班固)
(西都賦抗仙掌以承/露擢雙立之金莖)薫風繞帝梧(帝王世紀舜彈五絃/琴歌南風曰南風之)
(薰兮可以解吾民之愠兮吕氏春秋東南曰熏風詩巻/阿疏鳯皇非梧桐不栖韓詩外傳黄帝致齋于宫鳳乃)
(蔽日而至止帝東園集帝梧桐梁簡文帝上白兔表豈/殊丹岫之羽下止帝梧張正見詩丹山下威鳳來集帝)
(梧/中)天文光七政(易觀乎天文以察時變潘岳閒居賦闚/天文之秘奥書在璿璣玉衡以齊七政)
(注日月五星/各異政也)皇恩被九區(劉騊駼郡太守箴大漢遵周/化洽九區陸機宴宣猷堂詩)
(九區克咸/讌歌以永)方陪瘞玉禮(桓譚新論修封泰山瘞玉岱宗/注凡封山則埋玉庾信祀方澤)
(歌瘞玉埋俎/蔵芬斂氣)珥茟岱山隅(魏志陳思王植傳安宅京室/執鞭珥茟出従華葢入侍輦)
(轂潘岳贈陸機詩優游省闥珥茟華軒鮑照謝永安令/啟振纓珥茟聨承貴寵周禮職方氏河東曰兖州其山)
(鎮曰岱山注岱山/即泰山東岳也)
　　上官儀(字游韶陜州陜人貞觀初擢進士第召授/𢎞文館直學士遷祕書郎太宗毎屬文遣)
　　　(儀視藁私宴未嘗不預高宗即位為祕書少監/進西臺侍郎同東西臺三品儀工詩其詞綺錯)
　　　(婉媚人多效之/謂之上官體)
　　　早春桂林殿應詔
步輦出披香(晉書山濤傳帝嘗講武於宣武塲詔乗步/輦従左思西都賦乗茵步輦惟所息宴注)
(皇后婕妤乗輦四人輿以行三輔黄圖武帝時後宫八/區有昭陽披香等殿西都賦茝若椒風披香發越庾信)
(春賦宜春苑中春已/歸披香殿裏作春衣)清歌臨太液(陶潜詩清歌發新聲/緑酒開芳顔晉白紵)
(歌清歌徐舞降祇神四座歡樂胡可陳漢書郊祀志建/章宫北治大池漸臺髙二十餘丈名曰太液西京雜記)
(始元元年黄鵠下建章/宫太液池帝乃作歌)曉樹流鶯滿(沈約詩開花已匝/樹流鶯復滿枝)
春堤芳草積(爾雅築土遏水曰堤楚辭/芳草兮萋萋王孫兮不歸)風色翻露文(王/儉)
(詩風光承露色何遜詩寒潭見底清/風色極天淨鮑照賦常佇景而翻露)雪花上空碧(庾信/詩雪)
(花深數丈氷床厚尺餘陳叔達詩雪花聨玉樹氷彩散/瑤池江淹水上神女賦野田田而虛翠水湛湛而空碧)
花蝶來未已(梁簡文帝首夏詩竹水俱蔥翠花蝶兩飛/翔楊續安徳山池宴集詩花蝶亂風影萍)
(藻含/春流)山光曖將夕(陶潛詩山/氣日夕佳)
　　張文琮(貝州人髙宗相文瓘之弟好自寫書筆不/釋手貞觀中為侍書御史三遷亳州刺史)
　　　(為政清簡永徽中拜户/部侍郎出為建州刺史)
　　　同潘屯田冬日早朝
假寐懐古人(詩不遑假寐北史常景傳景經涉山水悵/然懐古乃擬劉琨扶風歌十二首東京賦)
(慨長思而懐古傅亮為宋公修張/良廟叙抒懐古之情存不刋之烈)夙興瞻曉月(詩夙興/夜寐無)
(忝爾所生謝靈運詩夕慮曉月流朝忌曛日馳鮑照芙/蓉賦汎明綵于宵波飛澄華于曉月王融春遊迴文詩)
(池蓮照曉月/慢錦拂朝風)通晨禁門啟(鮑照詩伐鼔早通晨漢書息/夫躬傳以醫技得幸出入禁)
(門李尤東觀銘升降三除貫啟七門藉田賦/前驅魚麗屬車鱗萃閶闔洞啟㕘塗方駟)冠葢趨朝
謁(史記平準書冠葢相望班固西都賦冠葢如雲七相/五公陸倕感知已賦濟濟冠葢祁祁儁逸楊素贈薛)
(播州詩閶門既趨朝承明還宴語北史房謨傳謨為新/豐令政為三輔最上嘉賜米物時雍州諸縣令每朔朝)
(謁上必呼恭懿至榻/前訪以化下之術)霜靄清九衢(謝偃賦霜氣斂靄夜/景澂廓楚辭天問靡)
(蓱九衢枲華安居頭陀寺碑文九衢之草千/計四照之花萬品沈約賦雕芳卉之九衢)霞光照雙
闕(庾闡採藥詩霞光煥靃靡虹景照㕘差張正見門有/車馬客行飛觀霞光啟重門平旦開曹植銅爵臺賦)
(建髙門之嵯峩兮浮雙闕乎太清又樂府閶闔啟丹扉/雙闕曜朱光孫楚韓王臺賦雙闕碣以峻峙貫雲氣而)
(上征鮑照樂府九塗平若水雙闕似雲/浮江淹詩雙闕開馳道朱宫羅第宅)紛綸文物紀(髙/士)
(傳井丹字大春博學髙論京師為之語/曰五經紛綸井大春左傳文物以紀之)煥爛聲明發(宋/書)
(傅陸傳隆轉太常太祖以新撰禮論付隆隆上表曰後/之學者未逮曩時而問難星繁充斥兼兩摛文列錦煥)
(爛可觀郭璞江賦鱗甲鏙錯煥爛錦斑劉允濟明堂賦/崑山之玉樓偃蹇曽何髣髴滄海之銀宫煥爛安足翺)
(翔左傳聲/明以發之)腰劍佩陸離(晉書張華傳少時有相者言吾/出六十位登三事當得寳劍佩)
(之文中子衣裳襜如劍佩鏘如皆所以防其躁也楚辭/髙余冠之岌岌兮長余佩之陸離注陸離㕘差衆貌又)
(紛總總其離合兮班陸離其上/下大人賦衍漫流爛痑以陸離)鳴玉和清越(國語王孫/圉聘于晉)
(定公饗之趙簡子鳴玉以相後漢書蔡邕傳舒紳緩佩/鳴玉以步綽有餘裕文心雕龍天子垂珠以聴諸侯鳴)
(玉以朝西征賦飛翠緌拖鳴玉以出入禁門者衆矣禮/記叩之其聲清越以長其終詘然樂也宋史樂志竹聲)
(清越失之則髙顔延之詩/芬芳歇蘭若清越奪琳珪)
　　王勃(字子安絳州龍門人文中子通之孫六嵗善/文辭未冠及第授朝散郎數獻頌闕下沛王)
　　　(召署府修撰諸王鬭雞勃戲為文檄髙宗斥之/客劍南勃父福畤坐勃故左遷交趾令勃往省)
　　　(父渡海溺水年二十八屬文初不精思先磨墨/數升引被覆面而卧忽起書之不易一字與楊)
　　　(炯盧照鄰駱賔王齊名天/下稱王楊盧駱號四傑)
　　　山亭夜宴
桂宇幽襟積(楚辭桂樹叢生兮山之幽乂桂棟兮蘭/橑又飲菌若之朝露兮搆桂木以為室)山
亭凉夜永(潘岳秋興賦何微陽之短晷覺凉夜之方永/謝靈運羅浮山賦發潛夢於永夜若溯波而)
(乗桴梁簡文帝宫體詩無/奈良夜永起登樓上頭)森沈野徑寒(鮑照銅山掘黄精/詩銅谿晝森沈)
(乳竇夜/涓滴)肅穆巖扉靜(晉書賀循傳循徳量邃茂才鑒清/逺厯試二城刑政肅穆荀悦漢紀)
(大會羣臣於長樂宫/成禮而罷莫不肅穆)竹晦南河色(張融海賦鏡河色於/魦潯梁簡文帝初秋)
(詩巻幌通河色/開窻引月輝)荷翻北潭影(徐陵鴛鴦賦拂荇戲而波/散排荷翻而水落沈約賦)
(池翻荷而納影/風動竹而吹衣)清興殊未歸林端照初景(張充與王儉/書竒禽異羽)
(或巖際而逢迎弱霧/輕烟乍林端而菴藹)
　　　詠風
肅肅凉景生(水經注風穴其深不測/而穴中肅肅常有微風)加我林壑清(謝靈/運詩)
(林壑斂暝色/雲霞收夕霏)驅烟尋磵户(孔稚圭北山移文磵户摧絶/無與歸石徑荒凉徒延佇)
卷霧出山楹(晉書劉惔傳論勝氣籠霄飛談卷霧孔/稚圭北山移文還飇入幕瀉霧出楹)去
來固無跡動息如有情日落山水靜為君起松聲(宋玉/髙唐)
(賦不見其底虛聞松聲南史陶/𢎞景傳特愛松風庭院皆植松)
　　劉庭芝(一名希夷汝州人少有文華落魄不拘常/格為人所害希夷善為従軍閨情詩詞㫖)
　　　(悲苦孫昱撰正聲集/以其詩為集中之最)
　　　嵩嶽聞笙(爾雅山大而髙曰崧注今中嶽崧髙山/葢依此名亦作嵩後漢祭祀志注嶽)
　　　　(者靈氣之所宅記纂淵海嵩山在登封縣北/漢武帝祠中岳聞神呼萬嵗者三即此名山)
　　　　(志嵩髙山者五/嶽之中岳也)
月出嵩山東(詩月出皎兮又崧髙維嶽駿極于天白虎/通中央之岳居四方之中而髙故曰嵩山)
月明山益空(魏武帝記月明星稀烏鵲南飛子/夜歌秋夜凉風起天髙星月明)山人愛
清景(左傳氷山人取之縣人傳之輿人納之𨽻人蔵之/淮南子山谷之人輕天下細萬物而獨往九歌山)
(中人兮芳杜若飲泉石兮䕃/松栢張華詩明月曜清景)散髮卧秋風(郭璞詩散髮/蕩𤣥溜終年)
(不華皓漢武帝秋風/辭秋風起兮白雲飛)風止夜河清(宋玉髙唐賦風止雨/霽雲無處所詩倬彼)
(雲漢昭回于天注雲漢天河也昭光也回轉/也其光隨天而轉言雲漢者夜晴則天河明)獨夜草蟲
鳴(王粲詩獨夜不能寐攝衣起撫琴謝瞻詩獨夜無物/役寝者亦云寧詩喓喓草蟲張華詩翔鳥鳴翠偶草)
(蟲相/和吟)仙人不可見(南史隠逸傳龔祈風姿端雅容止可/觀范述見之歎曰此荆楚之仙人也)
(古詩仙人騎白/鹿髮短耳何長)乗月近吹笙(晉書袁宏傳謝尚鎮牛渚/秋夜乗月率爾與左右微)
(服汎江庾亮傳亮鎮武昌諸佐吏殷浩之徒乗月登南/樓穆天子傳吹笙鼔簧中心翔翔吕氏春秋墨子見荆)
(王錦衣/吹笙)絳脣吸靈氣(陸罩咏笙詩管清羅袖拂響合綘/唇吹管子靈氣在心一來一逝郭)
(璞詩燕昭無靈/氣漢武非仙才)玉指調真聲(古辭玉女羅坐吹笛笙梁/武帝子夜歌玉指調嬌絃)
(唐書秋氣和/則商聲調)真聲是何曲三山鸞鶴情(史記齊人徐市/上書言海中有)
(三神山名曰蓬萊方丈瀛洲漢書三神山者諸仙人及/不死之藥皆在焉其物禽獸盡白而黄金白銀為宫闕)
(未至望之如雲既至三神山乃居水下臨之患且至風/輒引船而去終莫能至潘岳笙賦摹鸞音以厲聲顧野)
(王笙賦㑹别/鶴於清商)昔去落塵俗(任昉王儉集序司徒袁粲/有髙世之度脱落塵俗)願
言聞此曲(詩願言/則懐)今來卧嵩岑(詩昔我往矣楊柳依依/今我來思雨雪霏霏魏)
(書裴衍傳伏見嵩岑極天苞/育名草修生救疾多遊此岫)何幸承幽音(呉筠詩代乏/識疑者幽音)
(誰與/論)神仙樂吾事(漢書郊祀志燕齊方士言有神仙祭/祀致福之術者以萬數三輔黄圖長)
(樂宫有神仙殿左傳范宣子曰有陳非吾事也漢書/酷吏傳王温舒曰嗟乎今冬月益展一月足吾事矣)笙
歌銘夙心(後漢書趙壹傳惟君明叡平其夙心/呉志周魴傳銘心立報永矣無貳)
　　　采桑(古樂苑相和曲陌上桑一曰艷歌羅敷行/宋鮑照作采桑古今注陌上桑者出秦氏)
　　　　(女子秦氏邯鄲人有女名羅敷出採桑于陌/上趙王見而欲奪焉羅敷乃彈箏作歌以自)
　　　　(明樂府解題羅敷采桑為使君所/邀盛誇其夫壻為侍中郎以拒之)
楊柳送行人青青西入秦(詩昔我往矣楊柳依依三輔/黄圖灞橋在長安東跨水作)
(橋漢人送客至此橋折栁/贈别古詩青青河畔草)誰家采桑女樓上不勝春(陌/上)
(桑日出東南隅照我秦氏樓秦氏有好女自名為羅敷/羅敷善蠶桑採桑城南隅又使君遣吏徒問是誰家姝)
盈盈灞水曲(陌上桑盈盈公府步王臺卿陌上桑盈盈/陌上女一統志灞水在陜西西安府東二)
(十/里)步步春芳緑(蕭子範羅敷行微步弄妖姿應璩與従/弟君苗君胄書結春芳以崇佩折若華)
(以翳日梁元帝詩處處/春芳動日日春禽變)紅臉耀明珠(梁簡文帝樂府玉/貌歇紅臉長嚬串)
(翠眉陳後主樂府紅臉桃花色客别重羞看晉書衞玠/傳王濟嘗語人曰與玠同遊冏若明珠之在側朗然照)
(人/)絳脣含白玉(張率羅敷艷歌含貝開丹吻陸/罩詩管清羅袖拂響合絳脣吹)回首渭
橋東(封禪文昆蟲凱澤回首面内一統志中渭橋在陜/西西安府西北二十五里東渭橋在府東北五十)
(里西渭橋在/舊長安城西)遙憐春色同(謝朓詩宛洛佳遨遊春色滿/皇州梁簡文帝詩春色映宫)
(來先發院邊梅沈約詩山光浮水至春色犯寒來徐陵/詩年芳袖裏出春色黛中安庾信詩春色方盈野枝枝)
(綻翠/英)青絲嬌落日(陌上桑青絲以為/籠桂枝為籠鈎)緗綺弄春風(陌上/桑緗)
(綺為下裙紫/綺為上襦)攜籠長歎息逶遲戀春色(詩四牡騑騑周/道逶遲江淹别)
(賦車逶遲/于山側)看花若有情(何遜詩對影獨含/笑看花時轉側)倚樹疑無力
(莊子倚樹而吟據槁梧而瞑徐陵長干寺碑遊巖倚樹/宴坐經行蕭子顯采桑詩挂筐須葉滿息倦重枝隂)
薄暮思悠悠(廣雅日將落曰薄暮漢書吕后傳戚夫人/歌云終日舂薄暮陸機詩薄暮不遑瞑)
使君南陌頭(後漢書寇恂傳使君建節銜命以臨/四方陳後主采桑詩南陌競相隨)相逢
不相識歸去夢青樓(傅休奕艷歌行青樓臨大巷幽門/結金樞徐伯陽羅敷艷歌青樓含)
(照本/暉暉)
　　　孤松篇
蠶月桑葉青(詩蠶月條桑顔延之詩蠶月觀時暇桑野/多經過詩桑之未落其葉沃若四民月令)
(三月昬參星夕杏花盛桑葉白梁簡/文帝詩薄晚畏蠶飢競采春桑葉)鶯時栁花白(禮記/仲春)
(之月倉庚鳴庾肩吾春日詩/桃紅栁絮白照日彼隨風)澹艷烟雨姿敷芳陽春陌
(陳後主樂府爭弄遊/春陌相邀開繡户)如何秋風起(漢武帝秋風辭秋風/起兮白雲飛草木黄)
(落兮雁/南歸)零落従此始(禮記仲夏行秋令則草木零落果/實早成鹽鐵論秋蓬被霜遭風則)
(零/落)獨有南澗松(詩于以采蘋南澗之濵周景式廬山記/石門北巖有數百樹松攅生絶崖上南)
(臨石門澗澗中仰/視之離離如駢塵)不嘆東流水(書導沇水東流為濟吕/氏春秋水泉東流日夜)
(不休後漢書禮儀志上已官民皆絜于東/流水上曰洗濯祓除去宿垢疢為大絜)𤣥隂天地冥
(王粲七釋農功既登𤣥隂戒寒謝恵連雪賦𤣥隂凝不/昧其潔太陽曜不固其節神仙傳帝問葛仙公曰百姓)
(思雨寧可得乎曰雨易得乃書符著/社中一時之間天地晦㝠大雨流注)皓雪朝夜零(庾肅/之雪)
(賛霰雨馺灑皓雪其霏謝恵/連雪賦憑雲升降従風飄零)豈不罹寒暑(易寒暑相推/而嵗成焉詩)
(二月初吉/載離寒暑)為君留青青(莊子受命于地惟松栢/獨也正在冬夏青青)青青好
顔色落落任孤直(孫綽遊天台山賦䕃落落之長松沈/約寒松詩喬榦淩雲直隋煬帝古松)
(詩孤生/小庭裏)羣樹遙相望(謝靈運詩羣木既羅户衆山/亦對窻古詩兩宫遙相望)衆草
不敢逼(左傳松栢之下其草不殖陶潛/詩青松在東園衆草沒其姿)靈龜卜真隠(易/舍)
(爾靈龜説苑靈龜五色似玉似金淮/南子千年之松上有叢蓍下有伏龜)仙鳥宜栖息(神境/記滎)
(陽郡南有石室室後有孤松千丈常有雙鶴晨/必接翮夕輒偶影白帖鶴千嵗栖于偃葢松)恥受秦
帝封(漢官儀秦始皇上封泰山逢疾風暴雨賴得松樹/因覆其下封為五大夫庾信詩水奠三川石山封)
(五樹/松)願言唐侯食(史記五帝紀注堯年十六以唐侯為/天子列仙傳偓佺好食松實體毛數)
(寸能飛行逐走馬以松子遺堯/堯不服時受服者皆三百嵗)寒山夜月明山冷氣清
清(張協七命寒山/之桐出自大𡨕)淒兮歸鳳集(謝朓髙松賦集九仙之/羽儀棲五鳯之光景庾)
(信枯樹賦將雛/集鳳比翼巢鸞)吹之作琴聲(琴厯琴曲有風入松謝朓/髙松賦懐風音而送聲當)
(月路而/留影)松子卧遙岑(列仙傳赤松子神農時雨師服水/玉㪚能入火自燒隨風雨上下)
寂聴疑野心(鮑照蕪城賦凝思寂聴心傷已摧/江淹詩寂聴積空意凝望信長懐)清泠有
真曲(山海經豊山神耕父處之常遊清冷之淵劉楨黎/陽山賦雲興風起蕭瑟清泠葛洪詩洞音泠泠風)
(佩/清)樵采無知音(戰國策昔者秦攻齊令有敢去栁下季/壟五十步而樵採者死不赦謝朓詩樵)
(采咸共同荆莎聊可藉列子伯牙善鼓琴志在髙山鍾/子期稱曰峩峩然若泰山志在流水曰洋洋然若江河)
(子期死伯牙絶/絃以無知音者)美人何時來(詩云誰之思西方美人離/騷惟草木之零落兮恐美)
(人之遲暮江淹擬怨别詩/日暮碧雲合佳人殊未來)幽徑委緑苔(郭璞江賦緑苔/鬖莎乎研上謝)
(莊月賦緑苔生閣芳塵凝榭/沈約詠月詩應門照緑苔)吁嗟深澗底(左思詩鬱鬱/澗底松離離)
(山上/苗)棄捐廣厦材(班媫妤團扇詩棄捐篋笥中恩情中/道絶王襃四子講徳論大厦之材非)
(一丘之木潘尼詩崑山/積瓊玉廣厦搆衆材)
　　盧崇道(睿宗朝為太常卿坐聓崔湜流/嶺南後私還都下事敗勅杖)
　　　新都南亭别郭大元振(元和志新都縣南至成/都府四十八里本漢舊)
　　　　(縣也屬廣漢郡開皇十八年改為興樂縣武/徳二年分成都縣地重置一統志新都縣在)
　　　　(成都府北/六十五里)
竹徑女蘿蹊(梁昭明太子五月啟追凉竹徑托隂松間/徐陵詩竹徑䝉籠巧茅齋結搆新詩蔦與)
(女蘿傳女蘿兔絲松蘿也安/世房巾歌豐草葽女蘿施)蓮洲文石隄(漢書溝洫志/據堅地作石)
(隄勢必完安又梅福/傳願一登文石之陛)靜深人俗㫁(庾信思舊銘閨深/夜靜風髙月寒)尋
翫往還迷(左貴嬪感離詩披省所賜告尋玩悼離詞文/心雕龍木沓水匝樹襍雲合目既往還心亦)
(吐/納)碧潭透初月(南史隠逸傳論碧澗清潭翻成麗矚劉/勰新論懸瀨碧潭瀾波洶湧鮑照詩初)
(月波中上盧思道詩初/月正如鈎懸光入綺樓)素林驚夕栖(梁元帝晚棲烏詩/日暮連翻翼俱向)
(上林/棲)褰幌納鳥侣(梁簡文帝初秋詩巻幌通河色開窻/引日暉謝朓離夜詩離堂華燭盡别)
(幌清琴哀張融賦合聲鳴侣並翰翻羣左思蜀都賦鴻/儔鵠侣注水鳥多羣飛故言儔侣也宋江夏王義恭詩)
(悲鴻失良匹/俯仰戀舊侣)罷琴聴猿啼(蕭顯夜猿啼詩掛月/影才通猿啼迥入風)佳辰改
宿昔(漢樂府逺道不可思宿昔夢見之/阮籍詩攜手等歡愛宿昔同衾裳)勝寄在暌攜(王/融)
(與劉虬書層山絶澗還帶畿畎膏田沃野亘望廡㕓信/可以招往隠淪栖集勝寄謝靈運詩即事怨暌攜感物)
(方懐/戚)長懐賞心愛(荀昶擬古詩上言各努力下言長相/懐鮑照詩懐古復懐今長懐無終極)
(謝靈運擬魏太子詩序天下良辰美景賞心樂事四者/難并又詩永絶賞心望長懐莫與同沈約詩寄言賞心)
(客嵗暮/爾來同)如月復如珪(江淹别賦/秋月如珪)
　　李嶠(字巨山趙州賛皇人弱冠擢進士第始調安/定尉舉制策甲科武后時官鳳閣舍人每有)
　　　(大手筆皆特命嶠為之累遷鸞臺侍郎知政事/封趙國公景龍中以特進守兵部尚書同中書)
　　　(門下三品睿宗立出刺懐州明皇貶為滁州别/駕改廬州嶠富於才思初與王楊接踵中與崔)
　　　(蘇齊名晚諸人没獨為文章/宿老一時學者皆取法焉)
　　　秋山望月酬李騎曹(唐六典左右金吾衞/騎曹參軍事六人)
愁客坐山隈(管子平原之隰奚有於髙大山之隈奚/有於深潘岳文朝濟洛川夕次山隈)懐
抱自悠哉(王羲之蘭亭脩禊叙或取諸懐抱晤言一室/之内謝靈運詩懐抱觀古今隋書隠逸傳序)
(放情宇宙之外/自足懐抱之内)況復髙秋夕(潘岳秋興賦天晃朗而彌/髙謝混秋夜長賦夜既分)
(而氣髙何瑾悲秋夜/賦天寥廓兮髙寒)明月正徘徊(曹植詩明月照髙/樓流光正徘徊)亭
亭出迥岫(陶潛歸去來辭/雲無心以出岫)皎皎映層臺(老子合抱之木/生於毫末九層)
(之臺起/於累土)色帶銀河滿(白帖天河謂之銀漢亦曰銀河江/總歌織女今夕渡銀河當見新秋)
(停玉/梭)光含玉露開(潘岳賦月朣朧以含光兮露淒清以/凝冷梁昭明答湘東王書玉露夕流)
(金風時扇簡文帝南郭/頌金車出野玉露霑墀)淡雲籠影度(劉孝綽詩月色度/雲來夏侯湛賦月)
(翳翳以隠雲時/籠籠以投光)虛暈抱輪迴(淮南子畫隨灰而月暈闕/注有軍士相圍守則月暈)
(以蘆灰環闕其一面則月暈亦闕於/上庾信詩星芒一丈燄月暈七重輪)谷邃凉隂靜(王僧/達文)
(凉隂掩軒/娥月寝耀)山空夜響哀(何承天巫山髙樂府山/禽中夜響晨猿相和鳴)寒催數
雁過(禮記季秋之月鴻雁來賔盧/思道賦南翔衡陽避祁寒也)風送一螢來(禮記季/夏之月)
(腐草/為螢)獨軫離居恨(禮記吾離羣而索居亦已久矣張衡/賦悲離居之勞心兮情眷眷而思歸)
遙憶故人杯(謝朓詩山川不可/盡況乃故人杯)
　　　早發苦竹館(一統志苦竹嶺在祁陽縣東一百/七十里山多苦竹李白詩纔登苦)
　　　　(竹嶺復憩/金沙泉)
合沓巖嶂深(王襃洞簫賦注合沓重沓也謝靈運登廬/山絶頂詩巒隴有合沓往來無蹤轍謝朓)
(遊敬亭山詩兹山亘百里合沓與雲齊沈約詩合沓共/天隠參差互相望水經注巖嶂峻險世説謝康樂尋山)
(陟嶺必造幽峻巖/嶂千重莫不遍歴)朦朧烟霧曉(潘岳秋興賦月朦朧以/含光兮露凄清以凝冷)
(北史蕭大圜傳近瞻烟霧逺睇風雲/鮑照詩短翮不能飛徘徊烟霧裏)荒阡下樵客(沈約/宿東)
(園詩野徑既縈紆荒阡亦交互王僧孺詩序或/蹲林卧石藉卉班荊不過野畯田老漁父樵客)野猿驚
山鳥(北山移文山人去兮曉猿驚鹽鐵論曽子倚山而/吟山鳥下翔師曠鼔琴百獸率舞劉勰新論漢順)
(帝聴山鳥之音云勝絲竹之響伽藍記叙野獸穴於/荒階山鳥巢于庭樹嵇康詩魚龍瀺灂山鳥羣飛)開
門聽潺湲(後漢書馮異傳光武為司隸校尉道經父城辭/異等開門奉牛酒迎又丁鴻傳開門教授楚)
(九歌觀流水以潺湲枚乗七發瀄汨潺湲波揚流灑張/衡賦亂弱水之潺湲兮逗華隂之湍渚謝靈運入華子)
(岡詩且申獨往/意乗月弄潺湲)入徑尋窈窕(郭璞江賦潛逵旁通幽岫/窈窕謝靈運山居賦濬澗)
(潭而窈窕除/菰洲之紆餘)栖鼯抱寒木(莊子夫逃空虛者藜藿柱乎/鼪鼯之徑廣韻鼯似鼠一曰)
(飛生亦作􁀙􁀙張衡西京賦超殊榛摕飛鼯廣韻摕庭/結切謂捎取之也水經注猿狖驚心寒木被潭梁簡文)
(帝登城詩靡靡見/虛烟森森視寒木)流螢飛暗篠(沈約賦流螢暗明燭雁/聲㫁裁續王筠秋夜詩)
(流螢漸收火絡緯欲催機庾信詩池水朝含墨流螢夜/聚書梁簡文帝詩隔簾隂翠篠廣韻篠先鳥切細竹也)
早霞稍霏霏(何遜曉發詩早霞麗初日清風消薄霧楚/辭雲霏霏而承宇謝靈運詩林壑斂暝色)
(雲霞收/夕霏)殘月猶皎皎(詩月出皎兮傅武仲舞賦夫何皎/皎之閑夜兮明月爛以施光庾肩)
(吾詩月皎疑非夜林疎似更秋/嵇康詩皎皎亮月麗于髙隅)行看逺星稀(魏武帝詩/月明星稀)
(謝朓京路夜發詩曉星正寥落晨光復/瀁漭梁簡文帝詩天霜河白夜星稀)漸覺遊氛少(潘/岳)
(秋興賦游氛朝興槁葉夕隕陶/潛詩露凝無逰氛天髙肅景澈)我行撫軺傳(廣韻軺市/昭切使車)
(南史陳伯之傳佩紫懐黄讃帷幄之謀乗軺建節奉疆/場之任鮑照詩乗軺實金羈當壚信珠服漢書京房傳)
(房為魏郡太守自請願無屬刺史約嵗竟乗傳奏事漢/書平帝紀徵天下通知逸經古記天文歴算鐘律小學)
(史篇方術本草及以五經論語孝經爾雅教授者在所/為駕一封軺傳遣詣京師釋名傳郵傳也人所止息去)
(後人復來轉轉/相傳無常人也)兼得傍林沼(庾信卭竹杖賦摘/芳林沼行樂軒除)貪翫水
石竒(宋書隠逸傳論巖壑閒逺水石清華水經注靈石/傑處臨江壁立霞駁有若繢焉水石驚瀨傳響不)
(絶/)不知川路渺(周禮地官遂人萬夫有川川上有路以/達于畿湛方生帆入南湖詩白沙淨川)
(路青松蔚巖首謝恵連汎南湖詩軌息陸途初枻鼓川/路始謝莊月賦臨風歎兮將焉歇川路長兮不可越)
徒憐野心曠(淮南子有野心者不可借便勢有愚質者/不可與利器晉書向秀傳嵇意逺而疎吕)
(心曠/而放)詎惻浮年小(莊子小知不及大/知小年不及大年)方解寵辱情(老子/寵辱)
(若驚謝朓酬徳賦離寵辱于毁/譽王融法樂辭寵辱誰為心)永託累塵表(南史阮孝/緒傳願迹)
(松子于瀛海追許由于窮谷以免塵累晉書王戎傳戎/有人倫鑒識常目王衍神姿髙徹如瑤林瓊樹自是風)
(塵表/物)
　　宋之問(字延清汾州人偉儀觀雄于辨甫冠武/后召與楊炯分直習藝館有集十巻)
　　　夜飲東亭
春水鳴大壑(莊子諄芒將東之大壑/適遇苑風于東海之濵)皓月吐層岑(謝莊/月賦)
(愬皓月而長歌説/文山小而髙曰岑)岑壑景色佳慰我逺遊心(楚辭願輕/舉而逺遊)
(張衡賦喬松髙跱孰能離結精逺遊使心/攜曹植逺遊篇逺遊臨四海俯仰觀洪波)暗芳足幽氣
(家語芝蘭生於深林不以無人而不芳梁簡文帝夜遊/北園詩暗花舒不覺明波動見流拾遺記洞庭山有靈)
(洞采藥之人入行十里迥/然天清霞耀花芳柳暗)驚栖多衆音髙興南山曲(殷/仲)
(文詩獨有清秋日能使髙興盡詩南山有臺北山有萊/髙士傳法真恬靜寡欲太守欲以功曹相屈真曰若欲)
(吏之真將在北山/之北南山之山矣)長謠横素琴(説文謠徒歌也晉書陶/潛傳不解音而蓄素琴)
(一張弦/徽不具)
　　　雨従箕山來(史記伯夷傳余登箕山其上葢有/許由冢云元和志許由山在告成)
　　　　(縣東南十二里記纂淵海箕山在登封縣東/許由居此一統志在登封縣東南三十里一)
　　　　(名崿/嶺)
雨従箕山來(管子五政順時春雨乃來陶潛讀山海經/詩微雨従東來好風與之俱朱超詩落照)
(依山盡浮凉帶雨來道書東龍門之南有許/由山髙大四絶其北有潁水堯聘許由處)倏與飄風
度(詩飄風自南傳飄風迴風也老子飄風不終/朝楚辭九歌令飄風兮先驅使凍雨兮灑塵)精明西
峯日(曹植詩東北望呉野西眺觀日精一/統志倚箔山在登封縣西望如立箔)緑縟南溪樹
(後漢書延篤傳草木之生始于萌芽終于彌蔓枝葉扶/疎榮華繁縟袁淑桐賦越衆木之薰陶勝雜樹之藻縟)
(劉琨詩緑葉繁縟柔條修罕一統志潁水在登/封縣西四十里有三源出少室南溪為右源)此時客
精廬(左傳圖之此為時也後漢儒林傳注精廬講習之/舍髙僧傳晉沙門恵逺見廬峯清淨足以息心始)
(住龍泉精舍又恵逺於廬山集/一時名士髙僧於般若臺精舍)幸䝉真僧顧(孫綽天台/賦應真飛)
(錫以躡虛無量夀經慧眼見真能度彼岸傳燈録真/如有變易如回無明作大智之類廣韻僧沙門也)深
入清淨理(詩鴥彼飛隼疏以興彼武勇之衆能深入於/敵謝靈運王子晉讃王子愛清淨區中實囂)
(喧冀見浮丘公與爾共繽翻寳林語/録佛告迦葉曰吾清淨法眼以付汝)妙㫁往來趣(書惟/克果)
(㫁乃罔後艱呉志三嗣主傳注疇咨俊茂好謀善㫁易/小往大來吉亨則是天地交而萬物通也上下交而其)
(志同也禮記禮尚往來往而不/來非禮也來而不往亦非禮也)意得兩契如(謝靈運辨/宗論一悟)
(得意之論又累盡/則無誠如符契)言盡共忘諭(易書不盡言言不盡意辨/國語惟善人能受盡言)
(宗論同遊諸道人並業心神道求解言外人物志善/諭者以一言明數事漢書京房傳上謂房曰已諭)觀
花寂不動(圓覺經譬彼病目見空中花五燈㑹元世尊/在靈山㑹上拈花示衆是時衆皆寂然維摩)
(詰經天女以天花散諸菩薩即皆墮落至大弟子便著/不墮天女曰結習未盡故花著身結習盡者花不著身)
聞鳥懸可悟(五燈㑹元昔有僧因看法華經至諸法從/本來常自寂滅相忽頓不决行住坐卧每)
(自體究都無所得忽於/春日聞鶯聲頓然開悟)向夕聞天香(陶潛詩向夕長風/起寒雲沒西山庾)
(信浮圖詩天香下/桂殿仙梵入伊笙)淹留不能去(淮南王招隠士攀援桂/枝兮聊淹留史記孔子)
(世家賛子低回/留之不能去云)
　　　初至崖口(水經注伊水歴崖口山峽也歴峽北/流即古三塗山也有七谷水注之)
崖口衆山㫁(法言升東岳而知衆山之峛崺也况介丘/乎謝靈運詩羣木既羅户衆山亦對窻)
嶔崟聳天壁(沈炯賦其山則嶔/岑㠑嵬岩􁀙婆陀)氣衝落日紅(謝靈運撰/征賦望新)
(晴于落日起明光于躋月隋/煬帝詩菱潭落日雙鳬舫)影入春潭碧(春江花月夜/夜露含花氣)
(春潭漾/月輝)錦繢織苔蘚(小爾雅雜綵曰繢孔叢子錦繢紛/華所服不過温體新論雕文刻鏤)
(傷於農事錦繢綦組害於女紅蔡邕彈碁賦采若錦繢/平若停水呉都賦簡其華實則亄費錦繢廣志空室無)
(人行則/生苔蘚)丹青畫松石(孝經疏洛龜曜書丹青垂萌漢書/蘇武傳竹帛所載丹青所畫揚子)
(聖人之言炳若丹青張綱集書功金石圖形丹青子虛/賦其土則丹青赭堊雌黄白坿王屮頭陀寺碑漢晉兩)
(明並勒丹青之飾阮籍詩丹青著明誓永世不可忘宋/書蕭思話傳従太祖登鍾山北嶺中道有盤石清泉上)
(使于石上彈琴因賜以銀酒鍾謂曰相賞有松/石間意顔延之曲水詩序松石峻絶蔥翠隂烟)水禽泛
容與(洛神賦鯨鯢踊而夾轂水禽翔而為衞謝靈運鸂/鶒賦覽水禽之萬類信莫麗乎鸂鶒史記司馬相)
(如傳弭節徘徊翺翔容與離騷聊/逍遥兮容與何遜詩逸翮超容與)巖花飛的礫(王勃詩/桂宻巖)
(花白梨疎/林葉紅)微路従此深(郭璞賦越南山之髙/嶺修焦丘之微路)我來限于
役(詩君子于役不知其期曷至哉謝/朓詩于役尚有期鄂渚同遊衍)惆悵情未已(後漢/書馮)
(衍傳風濤飄其並興兮情惆悵以增傷晉書習鑿齒傳/徘徊移日惆悵極多九辨廓落兮羇旅而無友生惆悵)
(兮而私自憐魏武帝樂府夜夜安得寐惆悵以自憐/陶潛歸去來辭既自以心為形役奚惆悵而獨悲)羣
峯黯將夕(謝靈運山居賦羣峯㕘差出其間連岫複陸/成其坂陶潛詩凉風起將夕夜景湛虛明又)
(遊斜川序魴鯉躍鱗于將夕水鷗乘和以翻飛顔延之/詩息徒顧將夕極望梁陳分劉孝綽詩壺人告漏晚烟)
(霞起/將夕)
　　　入崖口五渡寄李適(水經注潁水又東五渡水/注之其水東流南陽城西)
　　　　(石溜縈委溯者五涉/故亦謂之五渡水)
抱琴登絶壑栰木泝清川(廣韻大曰栰小曰桴乗之渡/水曹植文振冠南岳濯纓清)
(川陸雲九愍詔河憑以/清川命湘娥以安流)路極意謂盡(潘岳詩路/極悲有餘)勢迴趣
轉綿(謝靈運詩川渚屢經復乗流翫迴轉班彪北征賦/涉長路之綿綿兮逺紆迴以樛流又靈運詩巖峭)
(嶺稠疊洲/縈渚連綿)人逺草木秀(詩其室則邇/其人甚逺)山深雲影鮮(史記/貨殖)
(傳淵深而魚生之山深而獸往之謝/靈運詩雲日相輝映空水共澄鮮)余負海嶠情(爾雅/山鋭)
(而髙曰嶠謝靈運有登/臨海嶠初發疆中作)自昔微尚然(謝靈運詩伊余乗/微尚拙訥謝浮名)
彌曠逾十載(劉楨詩自夏涉𤣥/冬彌曠十餘旬)今來宛仍前未窺仙源
極獨進野人船(陶潛桃花源記桃花臨夾岸數百步漁/人欲窮其林林盡水源便得一山山有)
(小口髣髴若有光/便捨船従口入)時攀乳竇憩(水經注易水又東逕孔/山北山下有鍾乳穴穴)
(出佳乳廣韻竇穴也鮑照詩銅谿晝森沈乳/竇夜涓滴江淹詩乳竇既滴瀝丹井復寥泬)屢薄天窻
眠(書外薄四海疏薄者逼近之意漢官儀泰山盤道屈/曲而上凡五十餘盤經小天門大天門仰視天門如)
(従穴中窺天窻矣王延夀魯靈光殿賦懸棟結阿天/窻綺疏注天窻髙窻也庾信步虛詞天窻影迹深)夜
絃響松月朝楫弄苔泉因冥象外理(孫綽遊天台山賦/散以象外之説暢)
(以無生之篇梁武帝捨道歸釋文/啟瑞迹于中天爍靈義于象外)永謝區中縁(謝靈運/江中孤)
(嶼詩想像崑山/姿緬邈區中縁)碧潭可遺老(劉勰新論懸瀨碧潭瀾波/洶涌傅毅舞賦娯神遺老)
(永年/之術)丹砂堪學仙(抱朴子臨沅廖氏世世夀考後徙去/他人居之復多夀考疑其井水赤掘)
(之得古人所埋丹砂數十斛本草丹砂久服通神明不/老史記封禪書黄帝且戰且學仙隋書王貞傳仰而不)
(至方見學仙之逺窺而/不覩始知遊聖之難)莫使馳光暮(曹植詩羨明月之/馳光顧征禽之駛)
(翼江總棲霞寺碑項日流影東方韜其大明面月馳光/西照匿其成魄摯虞思遊賦感昆吾之易越兮懐暉光)
(之速/暮)空為歸鶴憐(搜神記丁令威化鶴歸遼集城門華/表柱言曰有鳥有鳥丁令威去家千)
(年今/始歸)
　　薛稷(字嗣通汾隂人擢進士第景龍中昭文館學/士睿宗立拜中書侍郎參知機務歴太子少)
　　　(保以翊賛功封/晉國公工書畫)
　　　早春魚亭山(兖州志魚亭山在兖州府/魚臺縣即魯公觀魚處)
春氣動百草(爾雅春為青陽注氣清而温春秋繁露春/氣愛漢書律厯志少陽者東方也東動也)
(陽氣動物于時為春春蠢也物蠢生迺動運禮記孟春/之月天氣下降地氣上騰天地和同草木萌動莊子春)
(風發而百草生史記律書/孟春氷泮發蟄百草奮興)紛榮時㫁續(爾雅木謂之華/草謂之榮張衡)
(歸田賦百草滋榮陶潛詩草榮識節/和王融詩烟霞乍巻舒蘅芳時㫁續)白雲自髙妙(詩英/英白)
(雲陶𢎞景詩山中何所有嶺上多/白雲文心雕龍孔融體氣髙妙)徘徊空山曲(應瑒詩/問子遊)
(何鄉戢翼正徘徊楊師道詩/芳草無行逕空山正落花)陽林花已紅(周禮注陽木/生于南山也)
(孫綽天台賦恵風佇芳于陽林左/思詩白雲佇隂岡丹葩曜陽林)寒澗苔未緑(鮑照詩/刈黍寒)
(澗隂馬懐素詩映/水輕苔猶隠緑)伊余息人事(晉書王長文傳閉門自/守不交人事庾信詩野)
(情風月曠山/心人事疎)蕭寂無營欲(世説韓康伯門庭蕭寂居然/有名士風流嵇康詩與世無)
(營神氣晏如論衡老子恬淡無欲養/精愛氣束晳詩堂堂處子無營無欲)客行雖云逺(鮑照/詩客)
(行惜日月魏武帝樂府行行/日已逺曹植詩悠悠逺行客)翫之聊自足(晉書紀瞻傳/園池竹木有)
(足賞/翫焉)
　　邢象玉(爵里/無攷)
　　　古意
家中酒新熟(庾信詩跂窻催酒熟胡/思眈詩甕中酒新熟)園裏木初榮(陶潛/停雲)
(詩序罇湛新醪園列初榮又/歸去來辭木欣欣以向榮)停杯欲取醉(魏文帝樂府/嘉肴不嘗㫖)
(酒停杯嵇康家/誡取醉為佳)悒然思友生(詩矧伊人矣不求友生楚/辭廓落兮羈旅而無友生)
(陶潛詩叩枻新秋/月臨流别友生)忽聞有竒客(晉書謝安傳桓温請安/為司馬既到温甚喜歡)
(笑竟日既出温問左右/頗嘗見我有此客否)何姓復何名(楚辭問其姓名不/告而退陶潛五栁)
(先生傳先生不知何許/人也亦不詳其姓氏)嗜酒陶彭澤(晉書陶潛傳潛字/元亮少懐髙尚穎)
(脱不羈性嗜酒而家貧不能恒得親舊知其如此或置/酒招之造飲必醉為彭澤令在縣公田悉令種秣曰令)
(吾嘗醉於/酒足矣)能琴阮步兵(晉書阮籍傳籍字嗣宗嗜酒善/彈琴嘗聞步兵營㕑人善醸貯)
(酒三百斛遂求/為步兵校尉)何須問寒暑(詩載離寒暑水經注元帝/廣求方士漢中送道士王)
(仲都詔問所能/對曰能忍寒暑)徑共坐山亭(庾信思舊銘序嵇叔夜之/山亭尚多楊柳王子猷之)
(舊徑惟/餘竹林)舉袂袪啼鳥(包明月詩將曙與/未曙百鳥啼窻前)揚巾掃落英(離/騷)
(朝飲木蘭之墜露兮夕餐秋菊之落/英左思蜀都賦敷蕋葳㽔落英飄颻)心神無俗累(左思/詩聊)
(可瑩/心神)歌詠有新聲(阮籍樂論歌詠詩曲將以宣和平著/不逮也沈約梁雅樂歌或風或雅流)
(歌詠史記李延年傳善歌為變新聲張衡南都賦彈/箏吹笙更為新聲古詩彈箏奮逸響新聲妙入神)新
聲是何曲滄浪之水清(書嶓冢導漾東流為漢又東為/滄浪之水楚辭滄浪之水清兮)
(可以濯/我纓)
　　蘇頲(字廷碩瓌之子幼敏悟一覽千言輒覆誦擢/進士第調烏程尉舉賢良方正歴修文館學)
　　　(士中書舍人明皇愛其文由紫微侍郎知政事/與李乂對掌書命帝曰前世李嶠蘇味道文擅)
　　　(當時號蘇李今朕得頲及又何愧前人襲父封/爵號小許公諡文憲頲與燕國公張説稱望畧)
　　　(等世稱/燕許)
　　　昆明池宴坐王兵部珣見示以三韻因而有答
　　　　(漢書武帝紀元狩三年減隴西北地上郡戍卒/半發謫吏穿昆明池注西南夷傳越嶲昆明)
　　　　(國有滇池方三百里漢使求通身毒國為昆/明所閉欲伐之故作昆明池象之以習水戰)
　　　　(在長安西南周回四十里長安志昆明池在/長安縣西二十里沈約詩荒渠集野鴈安用)
　　　　(昆明/池)
畫舸疾如飛(梁元帝詩蓮舟夾鶴氅畫舸覆/緹油詩王旅嘽嘽如飛如翰)遙遙泛夕
暉石鯨吹浪隠(廣韻鯨渠京切大魚也三輔舊事清淵/北有鯨魚刻石為之長三丈西京雜記)
(昆明池刻玉石為鯨魚每至雷雨常鳴吼鬐尾皆動/任希古昆明池應制詩回眺牽牛渚激賞鏤鯨川)玉
女步塵歸(班固西都賦臨乎昆明池左牽牛而右織女/注漢宫闕疏曰昆明池有二石人牽牛織女)
(象張衡東京賦牽牛立其左織女處其右魯靈光殿賦/神仙岳岳于棟間玉女窺窻而下視洛神賦淩波微步)
(羅襪/生塵)獨有銜恩處明珠在釣磯(三秦記昆明池昔有人/釣魚綸絶而去遂通夢)
(于漢武帝求去鈎帝明日戲於池見大魚衘索取而放/之間三日池邊得明珠一雙帝曰豈非魚之報耶廣韻)
(石激水曰磯陸雲詩銜/恩戀行邁興言在臨觴)
　　　小園納涼即事(徐陵詩納涼髙樹/下直坐落花中)
煩暑避蒸鬱居閒習髙明(潘岳有閒居賦禮記仲夏之/月可以居髙明可以逺眺望)
長風自逺來(晉書宗慤傳叔父問所志/慤曰願乗長風破萬里浪)層閣有餘清(鮑/照)
(詩層閣肅天居/馳道直如髮)散灑納涼氣蕭條遺世情(楚辭山蕭條/而無獸兮野)
(寂漠其無人陶潛詩泛/此忘憂物逺我遺世情)奈何誇大隠(晉書郗愔傳論方/回奕世登台露冕)
(為飾援髙人以同志抑惟大隠者歟/王康琚詩小隠隠陵藪大隠隠朝市)終日繫塵纓(孔稚/圭北)
(山移文昔聞投簪逸海/岸今見解蘭縳塵纓)
　　　奉和聖製登蒲州逍遙樓(唐明皇帝集御製登/蒲州逍遙樓詩一首)
　　　　(唐書地理志河中府河東郡本蒲州通鑑唐/開元九年春正月丙辰改蒲州為河中府置)
　　　　(中都官僚一準京兆河南六月己卯罷中都/復為蒲州記纂淵海蒲州春秋晉蒲坂地後)
　　　　(魏為河東郡後周改蒲州唐屬河東道一統/志山西平陽府蒲州在府城西南四百五十)
　　　　(里夢溪筆談蒲中逍/遙樓楣上有唐人書)
在昔堯舜禹遺塵成典謨(詩自古在昔先民有作書堯/典曰若稽古帝堯舜典曰若)
(稽古帝舜大禹謨曰若稽古大禹陸機演連珠臣聞世/之所遺未為非寳魏都賦魏地者前王之桑梓列聖之)
(遺塵孔安國書序典謨訓誥誓命之/文庾信詩止戈興禮樂修文盛典謨)聖皇東巡狩(書睿/作聖)
(獨㫁上古天子庖犧氏神農氏稱皇晉書張纉傳配聖/皇以邁迹豈商周之比隆又樂志嘉瑞出靈應彰降繁)
(祉祚聖王書嵗二月東巡/狩孟子巡狩者巡所守也)況乃經此都(記纂淵海河東/古為虞舜都開)
(元中改河中/府陞中都)樓觀紛迤邐(後漢書梁冀傳發屬縣卒徒/繕修樓觀數年乃成王羲之)
(帖成都城池門屋樓觀皆是秦時司馬錯所修/梁簡文帝従軍行迤邐觀鵞翼參差覩雁行)山河㡬
縈紆(通鑑魏武侯浮西河而下中流顧謂呉起曰美哉/山河之固也記纂淵海歴山在州南即舜耕處又)
(龍門山在河東縣西即禹鑿通黄河處黄河在州西門/外入河南境又媯汭水在縣北堯釐降二女於此子虛)
(賦其山則盤紆岪鬱隆崇􁮣崒西都賦步甬道/以縈紆沈約釣竿詩桂舟既容與緑浦復回紆)緬懐祖
宗業(書允懐于兹詩明發不寐有懷二人陶潛畫賛緬/懐千載托契孤遊長慶集本注武徳中始作秦皇)
(破陣樂以歌太宗之功業漢書/宣帝紀論功光祖宗業垂後嗣)相繼文武圖(禮記夫孝/者善繼人)
(之志善述人之事者也書丕顯哉文王謨丕承哉武王/烈又惟懐永圖陸機文賦濟文武于將墜宣風聲于不)
(冺任昉書聖圖睿範歌思是歸孔稚圭/上新定法律表躡厯登皇乗圖踐帝)尚徳既無險(禮/記)
(先王尚有徳尊有道任有能蔡邕陳仲弓碑由其模範/從其趣尚易林安仁尚徳易王公設險以守其國又屯)
(利貞注大亨則无險故利貞後漢書/光武帝紀賛金湯失險車書共道)觀風諒有孚(禮記/命太)
(師陳詩以觀民風左傳天子省風以作樂易觀有孚顒/若又有孚發若信以發志也謝靈運送孔令詩餞宴光)
(有/孚)豈如汾水上(通鑑漢元鼎四年冬十月上自夏陽東/幸十一月甲子立后土祠於汾隂睢上)
(上親望拜漢武帝故事帝行幸河東祠后土顧視帝京/忻然中流與羣臣飲讌帝歡甚乃自作秋風詞曰泛樓)
(船兮濟汾河横中流兮揚素波阮籍詩東南有/射山汾水出其陽謝朓詩遺情汾水垂冕鴻宫)簫鼔事
遊娯(書下管鼗鼔詩籥舞笙鼓樂既和奏秋風詞簫鼓/鳴兮發棹歌梁元帝南岳碑簫鼓騰空烟霞相接)
(星辰奪采燈燭非明潘岳詩嬉娯絲竹撫髀舞韶/阮瞻上已㑹詩臨清川而嘉讌聊假日以遊娯)
　　張説(字道濟洛陽人武后策賢良方正説所對第/一授左補闕擢鳯閣舍人忤㫖配流欽州中)
　　　(宗召還累遷工部兵部侍郎修文館學士睿宗/拜為中書侍郎知政事開元初進中書令封燕)
　　　(國公尋出刺相州左轉岳州召拜兵部尚書知/政事勅令巡邊後為集賢院學士尚書左丞相)
　　　(卒諡文貞説為人敦氣義重然諾朝廷大述作/多出其手與蘇頲號燕許大手筆謫岳州後詩)
　　　(益悽惋人謂/得江山之助)
　　　早霽南樓(全唐詩作岳陽早霽南樓范致明岳/陽風土記岳陽樓城西門樓也下瞰)
　　　　(洞庭景物寛闊唐開元四年中書令張説除/守此州每與才士登樓賦詩自爾名著其後)
　　　　(太守于樓北百步復/創樓名曰燕公樓)
山水佳新霽(左思詩山水有清/音爾雅雨止為霽)南樓翫初旭(廣雅曰初/出曰旭)
夜來枝半紅雨後洲全緑四運相終始(阮籍大人先生/傳飄颻於四運)
(翺翔乎八隅陸機詩四/運循環轉寒暑自相承)萬形紛代續(易品物流形世説/殷謝諸人共集謝)
(因問殷眼徳屬萬形萬形來入眼/不陸雲詩類聚百族羣分萬形)適臨青草湖(一統志/青草湖)
(在湖廣岳州府一名巴丘湖北連洞庭南接瀟湘毎秋/夏水泛與洞庭為一水涸則此湖先乾青草生焉張志)
(和漁歌青草湖中月正/圓巴陵漁父棹歌連)再鼓黄鶯曲(毛詩草木蟲魚疏/黄鳥黄鸝鶹也或)
(謂之黄栗留幽州謂/之黄鶯一謂之黄鳥)地穴穿東武(武疑作呉漢書包山/下有穴潛行水底無)
(所不通號為地脈山海經洞庭穴在長沙巴陵按今呉/縣太湖内洞庭山有穴通洞庭湖為道家林屋洞天東)
(武乃漢縣名在今山東青州府諸城縣境通典漢有/東武郡今髙宻諸城縣是也無地穴通楚呉應譌武)江
流下巴蜀(巴一作西水經岷山在蜀郡邸縣大江所出/潛確類書岷江瀘雒渝四水為蜀四大川故)
(名四川總名曰西蜀岳陽風土記荆江出巴蜀自髙注/下濁流洶湧夏秋暴漲則逆泛洞庭瀟湘清流頓皆混)
(濁岳人謂/之飜流水)歌聞枉渚邅(九歌朝發枉渚兮夕宿辰陽潛/確類書枉渚在常徳府城南亦)
(名蒼溪陸雲詩通波激枉渚又弭楫薄枉渚/謝靈運賦發青田之枉渚逗白岸之空亭)舞見長沙
促(一統志岳州秦長沙地劉宋立巴陵郡隋改曰岳州/今又有長沙府漢書長沙定王傳王母微無寵故王)
(卑濕小國注景帝後二年諸王來朝有詔更前稱夀歌/舞定王但張袖小舉手左左笑其拙上怪問之對曰臣)
(國小地狹/不足回旋)心逺居無陋(陶潛詩心/逺地自偏)神和生自足(文子至/于神和)
(遊于心手之間放意寫神論辨而形于絃此不傳之道/也吕氏春秋天全則神和矣申鑒君子本神為貴神和)
(徳平而道通/是為保真)白髮悲上春(白帖正月曰上春建寅之/月湘東王詩空爽上春期)知
常謝先欲(汲冢周書五徳既明民乃知常道徳經夫物/芸芸各歸其根歸根曰靜靜曰復命復命曰)
(常知常曰明不知常妄作凶知常容容乃公公乃王王/乃天天乃道道乃久没身不殆又知和曰常知常曰明)
(又欲先民必/以身後之)
　　崔湜(字澄瀾定州人擢進士第累轉左補闕預修/三教珠英附武三思上官昭容由考功員外)
　　　(郎驟遷中書舍人兵部侍郎俄拜中書侍郎檢/校吏部侍郎同中書門下平章事為御史劾奏)
　　　(貶江州司馬安樂公主従中申䕶改襄州刺史/韋氏稱制復同中書門下三品睿宗立出為華)
　　　(州刺史除太子詹事景雲中太平公主引為中/書令明皇立流嶺外以常預逆謀追及荆州賜)
　　　(死湜執政時年三十八常暮出端門緩轡賦詩/張説見之歎曰文與位固可致其年不可及也)
　　　冀北春望(左傳冀之北/土馬之所生)
回首覽燕趙(史記春申君傳説秦昭王曰大王之地一/經兩海要約天下是燕趙無齊楚齊楚無)
(燕趙也左思魏都賦/開胷殷衞跨躡燕趙)春生兩河間(爾雅兩河間曰冀州/注自東河至西河)
曠然萬里餘際海不見山(江淹四時賦平蕪/際海千里飛鳥)雨歇青林
潤(揚雄羽獵賦繽紛往來轠轤不絶若光若滅者布/於青林之下庾信詩白石仙人芋青林處士松)烟
空緑野閒(謝靈運詩春深緑/野秀巖髙白雲屯)問鄉何處所(史記晉世家/介之推従者)
(懸書國門曰龍欲上天五蛇為輔龍已升雲四蛇各入/其宇一蛇獨怨終不見處所何遜詩出國乃參差㑹歸)
(同處/所)目㫁白雲還
　　張九齡(字子夀韶州曲江人七嵗知屬文擢進士/第始調校書郎以道侔伊吕科為左拾遺)
　　　(進中書舍人出為冀州刺史以母不肯去鄉里/表換洪州都督徙桂州兼嶺南按察選補使以)
　　　(張説薦為集賢院學士俄拜中書侍郎同平章/事遷中書令為李林甫所忮改尚書右丞貶荆)
　　　(州刺史/諡文獻)
　　　晨出郡舍林下
晨興步北林(陶潛詩晨興理荒穢詩鬱彼/北林陶潛詩北林榮且豐)蕭散一開襟
(殷仲文詩直置忘所宰蕭散得遺慮謝朓詩乗此終蕭/散垂竿深澗底潘岳西征賦開襟乎清暑之館陶潛詩)
(回飇開/我襟)復見林上月娟娟猶未沈(鮑照詩术映東北/墀娟娟似蛾眉)片
雲自孤逺(梁簡文帝浮雲詩可憐片雲生暫合復還輕/陶潛詩孤雲獨無依沈約詩時雲靄空逺)
叢篠亦清深(廣韻篠細竹也漢書嚴助傳/行數百千里夾以深林叢竹)無事由來貴
(道徳指歸論盛徳/之人無為無事)方知物外心(張衡歸田賦茍縱心於/物外安知榮辱之所如)
　　　入廬山觀瀑布泉(周景式廬山記匡俗周威王/時生而神靈廬於此山世稱)
　　　　(廬君故山取號焉一統志廬山在南康府西/北二十里古名南障疊嶂九層崇巖萬仞周)
　　　　(五百餘里實南方巨鎮也廬山記開先禪院/舊傳昭明太子之居山南山北有瀑布無慮)
　　　　(十餘處西入康王谷為/水簾東為開先之瀑布)
絶頂有懸泉(廬山記水源山頂人未有窮者應貞賦髙/溜承崖懸泉屬嶺陸機漏刻賦激懸泉以)
(逺射跨飛/途而遙集)喧喧出烟杪(岑之敬詩喧喧洛水濵支曇諦/廬山賦香爐吐雲以像烟甘泉)
(湧霤而/先潤)不知㡬時嵗但見無昏曉(曹毘文大人達觀任/化昏曉江總詩麥氣)
(涼昏/曉)閃閃青巖落(世説裴令公有儁容姿雙眸閃閃若/巖下電沈約詩何時當來還延佇青)
(巖/側)鮮鮮白日皎(易林不風不雨白日皎皎廬山記廬山/甚髙峻每雨其下成潦而上猶皎日)
洒流濕行雲(孔靈符㑹稽記飛流洒散冬夏不竭梁簡/文帝招真館碑髙巖鬱起帶青雲而作峯)
(瀑水懸流雜天河而俱洒列子秦青善歌能使聲/振林木響遏行雲陶潛閒情賦行雲逝而無語)濺沫
驚飛鳥(名山記入峽千餘丈有兩瀑布相對飛下嵌根/有盤石承之激為飛雨濺沫薛道衡入郴江詩)
(跳波鳴石磧濺沬擁沙洲陶潛詩山氣日/夕佳飛鳥相與還丘遲詩巢空數鳥飛)雷吼何噴薄
(郭璞江賦湓流雷呴而電激南史任昉傳雲飛雷薄顯/棣華之微㫖左思呉都賦濆薄沸騰注水相激蕩曰濆)
(薄江賦協靈通/氣濆薄相陶)箭馳入窈窕(慎子河下龍門流駛竹箭/駟馬追之不及王珣虎丘)
(山記交林上合蹊路下通升降窈窕/亦不猝至江賦潛逵傍通幽岫窈窕)昔聞山下䝉(易山/下出)
(泉䝉君子以/果行育徳)今乃林巒表(孔稚圭北山移文望林巒而/有失水經注白水在黄龍南)
(即瀑布也水出山腹挂流三/四百丈飛湍林表望若懸素)物情有詭激(後漢書周澤/傳澤為太常)
(清潔修行盡敬宗/廟當世疑其詭激)坤元曷紛矯(易至哉坤元/萬物資始)黙然置此
去變化誰能了(易乾道變化髙唐賦須臾之間變化無/窮郭璞詩淮海變微禽我生獨不化)
　　　西山祈雨是日輒應賦詩言志(本集洪州西山/一統志西山在)
　　　　(南昌府城西大江之外/三十里一名南昌山)
兹山藴靈異(宋書孝武帝紀霍山是曰南嶽實惟國鎮/韞靈呈瑞沈約上舊宫表韞靈千古合祥)
(百代晉書干寳傳寳撰集古今神祗靈異人物變化名/為搜神記虞羲巫山髙曲南國多竒山荆巫獨靈異范)
(雲詩岱山饒靈/異沂水冨英竒)走望良有歸(書望于山川注九州名山/大川五岳四瀆之屬皆一)
(時望祭之春秋四卜郊不從猶三望公羊傳三望者何望祭/也然則曷祭祭泰山河海疏鄭𤣥謂淮海岱也禮記柴)
(而望祀山川左傳並走羣望/注望祀山川皆走往祈禱)丘禱亦已久(論語丘之/禱久矣)甿
心難重違(廣韻氓莫耕切民也甿同齊書王融傳北地殘/氓東都遺老翹心仁政延首王風謝承後漢書)
(楊賜讓還侯爵/朝廷重違其志)遲明申藻薦(漢書髙帝紀於是沛公乃/夜引軍従他道還偃旗幟)
(遲明圍宛城三匝注言圍城事畢然後天明明遲于事/故曰遲明變為去聲音丈二反左傳澗溪沼沚之毛蘋)
(蔡蕰藻之菜筐筥錡釜之器潢汙行潦之水可薦于鬼/神可羞于王公陳書蕭允傳鄱陽王出鎮㑹稽允為長)
(史帶㑹稽郡丞行經延陵季子廟設/蘋藻之薦託異代之交為詩以敘意)先夕旅巖扉(禹貢/蔡䝉)
(旅平注祭/山曰旅)獨宿雲峯下(詩敦彼獨宿亦在車下劉向九/歎旦徘徊于長坂兮夕傍徨而)
(獨宿鮑照詩愁來攅人懷羈心苦獨宿江淹詩平明登/雲峯杳與廬霍絶江總詩聊承丹桂馥逺視白雲峯)
蕭條人吏稀(楚辭山蕭條而無獸/兮野寂寞而無人)我來不外適(詩我來/自東零)
(雨其/濛)幽抱自中微(魏畧欲知幽微莫若易人倫之紀莫/若禮多識山川草木之名莫若詩江)
(淹詩精衞銜木石誰能測幽微髙/允答宋欽書執玩反覆銘于心抱)靜入風泉奏(水經注/風泉傳)
(響于青林之下巖猿流聲于白雲之上王融渌水曲日/霽沙淑明風泉動華燭王屮頭陀寺碑文巖谷共清風)
(泉相渙庾信終南山義谷/銘松桂危懸風泉虛韻)涼生松栝圍(書杶榦栝栢廣/韻栝古活切同)
(檜木名栢葉松身㑹稽記㑹稽境特多名山/水峯㟧隆峻吐納雲霧松栝楓栢摧榦竦條)窮年滯逺
想(莊子和之以天倪因之以曼衍所以窮年也郭璞江/賦傲自足于一嘔尋風波以窮年世説謝安嘗與王)
(羲之登冶城悠然/逺想有髙世之志)寸晷閱清暉(漢書李尋傳夫日者衆/陽之長煇光所燭萬里)
(同晷人君之表也廣韻晷居洧切日影也潘尼詩寸晷/難寳豈無璵璠謝靈運詩昬旦變氣候山水含清暉顔)
(延之釋奠㑹詩清/暉在天容光必照)虛美悵無屬(魏志荀彧傳推/誠心不為虛美)素情緘
所依(沈約陽春曲楊柳垂地燕差池緘情忍思落/容儀北齊享廟樂歌孝心緬邈爰屬爰依)詭隨
嫌弱操(詩無縱詭隨以謹無良疏/詭戾人之善隨従人之惡)羈束謝貞肥(後漢書/張升傳)
(升少好學多闗覽而任情不羈注不羈謂超絶等倫不/可羈東也張協詩述職投邊城羈束戎旅間易遯亨小)
(利貞又上九肥遯无不利蜀志譙周傳注桓温薦譙/秀表曰巴西譙秀植操貞固抱徳肥遯揚清渭波)義
濟亦吾道(晉書齊獻王攸傳昔在周成旦奭作傳外以/明徳自輔内以親親自固徳以義濟親則自)
(然荀子天下為一諸侯為臣通達之屬莫不従服無他/故焉以濟義矣又以國齊義一日而白湯武是也注齊)
(當為濟史記孔子世家詩云匪/兕匪虎率彼曠野吾道非耶)誠存為物祈(易閑邪存/其誠陶潛)
(賦坦萬慮以存誠憩遙情于八極禮/記以為民祈福又祭有祈焉有報焉)靈心歘以應(參同/契神)
(明或告人兮心靈乍自悟梁武帝詩蘭湯浴身垢懴悔/淨心靈王延夀魯靈光殿賦歇歘幽藹雲覆霮䨴洞杳)
(冥兮廣韻歘許勿切暴起也後漢書馬融傳雨露時/㴻祥應時至顔延之曲水詩序晷緯昭應山瀆效靈)甘
液幸而飛(繁欽硯賛漸漬甘液吸受流/芳謝朓樂歌凍雨飛祥雲靡)閉閣且無責(漢/書)
(韓延夀傳髙陵民有昆弟訟田延夀大傷之移病不聴/事入卧傳舍閉閤思過于是訟者深自悔願以田相移)
(不敢復爭延夀大喜開閤延見又嚴延年傳延年母従/東海來到洛陽適見報囚母大驚便止都亭不肯入府)
(延年出至都亭謁母母閉閤不見延年免冠頓首閤下/後漢書呉祐傳祐為太守政惟仁簡以身率物民有爭)
(訟者輒閉閤自責然後㫁其訟以道/譬之孟子人之易其言也無責耳矣)隨軒安敢希(謝承/後漢)
(書鄭𢎞遷淮陽太守消息繇賦政不煩苛行春/大旱隨車致雨庾信文祥雲入境行雨隨車)多慙徳
不感(隋書秦孝王俊傳伐陳之役以為山南道行軍元/帥謂使者曰謬當推轂愧無尺寸之功以此多慙)
(耳後漢書劉瑜傳政/致和平徳感祥風)知復是耶非(漢武帝歌是耶非耶/立而望之翩何珊珊)
(其來/遲)
　　　巡按自灕水南行(磨書百官志監察御史十五/人掌分察百僚巡按州縣獄)
　　　　(議軍戎祭祀營作太府出納皆莅焉水經灕/水出陽海山注灕水與湘水出一山而分源)
　　　　(也南與溈水合/出邵陵縣界)
理棹雖云逺(謝靈運之郡詩述職期蘭暑理棹/變金素詩道之云逺曷云能來)飲氷寧
有惜(莊子葉公曰吾爨無欲清之人今/吾朝受命而夕飲氷吾其内熱歟)況乃佳山川(書/望)
(于山/川)怡然傲潭石(史記孔子世家有所穆然深思焉有/所怡然髙望而逺志焉陶潛桃花源)
(記黄髮垂髫/並怡然自樂)竒峯岌前轉(水經注方嶺雲/回竒峯霞舉)茂樹隈中積
(戰國策黄雀因是以俯噣白粒仰棲茂樹後漢/書班固傳甘露宵零于豐草三芝軒翥于茂樹)猿鳥聲
自呼(王融巫山髙曲烟雲/乍巻舒猿鳥聲㫁續)風泉氣相激(水經注風泉傳/響于青林之下)
(巖猿流聲于白雲之上張衡西京/賦伏櫺檻而俯聴聞雷霆之相激)目因詭容逆心與清
暉滌(謝靈運詩昏旦變/氣候山水含清暉)紛吾謬執簡(離騷紛吾既有此/内美兮又重之以)
(修能注紛盛貌左傳南史氏執簡以往初學記顔延之/為御史中丞何尚之與延之書曰絳騶清路白簡深劾)
(取之仲容/或有虧耶)行郡將移檄(後漢書岑彭傳遣偏將軍屈充/移檄江南班行詔命文心雕龍)
(相如之難蜀父老文曉/而喻博有移檄之實)即事聊獨歡(列子鄭之役夫晝/則呻吟而即事夜)
(則昏憊而熟寐何遜詩日/長禁户倦即事思短晨)素懐豈兼適悠悠詠靡盬(詩/王)
(事靡盬傳盬不堅固也謝靈/運撰征賦靡盬顇於征人)庶以窮日夕(劉楨贈五官/中郎將詩清)
(談同日夕情/盻叙殷勤)
　　洪子輿(睿宗時官侍御史姜晦時為/中丞諷劾韋安石子輿不従)
　　　嚴陵祠(後漢書逸民傳嚴光少有髙名與光武/同遊學及光武即位光乃變姓名隠身)
　　　　(不見帝令以物色訪之齊國上言有一男子/披羊裘釣大澤中帝疑其光乃備安車遣使)
　　　　(聘之三返而後至除為諫議大夫不屈乃耕/於富春山通志子陵祠在浙江嚴州府桐廬)
　　　　(縣富春/山下)
漢主召子陵歸宿洛陽殿(詩公歸不復於汝信宿元和/志建武元年入洛陽遂定都)
(焉洛陽宫北據邙山南直伊闕之口洛水貫都有河漢/之象逸民傳光至車駕即日幸其館復引入論道舊故)
(因共偃卧光以足加帝腹上明日太史奏客星/犯帝座甚急帝笑曰朕故人嚴子陵共卧耳)客星今
安在(漢志周伯老子王蓬絮國王温星皆客星也史記/項羽紀沛公安在阮籍詠懐詩簫管有遺音梁王)
(安在/哉)隠跡猶可見(記纂淵海富春山是子陵隠處駱賔/王宴序擬迹小山陶心大隠漢書郊)
(祀志公孫卿曰仙人可見楚辭逺遊/時髣髴以遙見兮精皎皎以往來)水石空潺湲(水經/注自)
(桐廬縣至於潛凡十有六瀨第二是嚴陵瀨瀨帶山山/下有石室漢光武帝時嚴子陵之所居也故山及瀨皆)
(即人姓名之山下有盤石周迴十數丈交枕潭際葢陵/所游也枚乘七發瀄汨潺湲披揚流灑謝靈運七里瀨)
(詩石淺水潺湲/日落山照曜)松篁尚蔥蒨(詩如竹苞矣如松茂矣水/經注襄陽侯習郁依范蠡)
(養魚法作大陂池列植松篁於池側徐陵與李那書山/澤晻靄松竹參差左思詩峭舊青蔥間竹柏得其真江)
(淹斆顔延之侍宴詩青/林結冥濛丹巘被蔥蒨)岸深翠隂合(水經注函谷闗邃/岸夭髙空谷幽深)
(記纂淵海交岸是錦峯繡嶺謝靈運賦沈分湘/岸延情蒼隂江淹詩再逢緑草合重見翠雲生)川迥白
雲徧(周禮職方揚州其川三江水經注韋昭曰松江浙/江浦陽江也王粲登樓賦路逶迤而修迥兮川既)
(漾而濟深記纂淵海唐方干隠釣臺東白雲源謝靈運/詩春晚緑野秀巖髙白雲屯陶𢎞景答梁武帝問山中)
(何所有嶺上多白雲沈約早發定/山詩摽峯綵虹外置嶺白雲間)幽徑滋蕪沒(水經注/山徑委)
(深王績黄頰山詩野心長寂寞山徑本幽迴梁/宣帝七山寺賦踐逵草之蕪沒撥蓁芿之彌䝉)荒祠羃
霜霰(庾信張良賛穀城餘石還歸舊祠元苞經塵冪于/巖又否霧幂幂詩白露為霜又如彼雨雪先集維)
(霰鮑照疏煦蒸/霜霰莩甲雲露)垂釣想遺芳(記纂淵海桐廬縣本漢富/春地有釣臺為子陵坐釣)
(之所下瞰嚴陵瀨上接七里灘潘岳閒居賦池沼足以/漁釣舂税足以代耕謝靈運詩目覩嚴子瀨想屬任公)
(釣陶淵明集序莊周垂釣于濠伯成躬耕於野晉書儒/林傳餘芳遺烈煥乎可紀張華詩誰與翫遺芳佇立獨)
(咨/嗟)掇蘋羞野薦(詩于以采蘋南澗之濵又薄言掇之注/掇拾也禮記俎豆牲醴薦羞皆有等差)
(左傳澗谿沼沚之毛蘋蘩蕰藻/之菜可薦於鬼神可羞於王公)髙風激終古(逸民傳同/抗髙尚之)
(風則宜矯俗蜀志郤正傳雲合霧集風激電飛周禮則/于馬終古登陁也注齊人之言終古猶言常也晉書陸)
(機陸雲傳賛文藻宏麗獨步/當時言論慷慨冠乎終古)語理忘榮賤(晉書范汪傳/博學多通善)
(談名理蓮社髙賢傳周續之曰情致兩忘者市/朝亦巖穴耳梁書伏挺傳物我兼忘寵辱誰滯)方驗道
可尊(文心雕龍摽蓍龜于前驗西京/雜記夫人無幽顯道在則為尊)山林情不變(周禮/職方)
(大司徒辨其山林之名物逸民傳賛江海㝠滅山林長/往張華詩隠士托山林遯世以保真孔稚圭北山移文)
(形馳魄散志變神動稽/康養生論守常而不變)
　　陳子昂(子昂字伯玉梓州射洪人初舉進士入京/不為人知有賣胡琴者價百萬子昂顧左)
　　　(右輦千緡市之衆驚問子昂曰予善此曰可得/聞乎曰明日可入宣陽里如期偕往則酒餚畢)
　　　(具奏琴語曰蜀人陳子昂有文百軸不為時人/知此賤工之使豈宜留心舉而碎之以其文百)
　　　(軸徧贈㑹者一日之内名滿都下擢進士第武/后朝為靈臺正字數上書言事右拾遺武攸宜)
　　　(北討表為管記軍中文翰皆委之為段簡所中/卒于獄唐興文章承徐庾餘風子昂横制頽波)
　　　(始歸雅正李杜/以下咸推宗之)
　　　酬暉上人夏日林泉(要覽瓶沙王呼佛弟子為/上人内有徳智外有勝行)
　　　　(在人之上/故名上人)
聞道白雲居窈窕青蓮宇(爾雅窕閒也注窈窕閒隙郭/璞江賦潛逵旁通幽岫窈窕)
(謝靈運山居賦濬潭澗而窈窕除菰洲之紆餘楞嚴經/縱觀如來青蓮花眼神僧傳佛圖澄西域人策杖見石)
(勒勒曰佛道有何靈驗澄曰至道雖逺亦可以近事為/證即取器盛水燒香呪之須臾生青蓮花勒由此信服)
巖泉萬丈流(周明帝詩嶺松千仞直巖泉百丈飛丘遲/發宻巖口詩萬尋仰危石百丈窺重泉)
樹石千年古林卧對軒窻山隂滿庭户(張華詩俠客愛/幽險築室窮山)
(隂陸機詩彷彿谷/水陽婉孌崑山隂)方釋塵事勞(陶潛詩閒居三十/載遂與塵事㝠)従君
襲蘭杜(楚辭紉秋蘭以為佩又采芳洲兮杜若又繚之/兮杜衡注杜衡香草也江孝嗣詩石泉行可照)
(蘭杜向含風呉均詩願/君嗣蘭杜時采東臯薇)
　　　修竹篇與東方左史虬(禮記動則左史書之晉/書職官志著作郎周左)
　　　　(史之/任也)
龍種生南嶺(後漢書費長房傳長房辭歸翁與一竹杖/曰騎之任所之則自至矣既至可以杖投)
(葛陂中也長房乗杖須臾來歸即以杖投陂顧視則龍/也馬融長笛賦龍鳴水中不見已截竹吹之聲相似又)
(惟籦籠之竒生兮于終南之隂崖/陶潛詩延目識南嶺空嘆將焉如)孤翠鬱亭亭(徐摛冬/蕉巻心)
(賦投殘心于孤翠植晚玩于冬餘張衡/西京賦干雲霧而上達状亭亭以苕苕)峯嶺上崇崒(薛/道)
(衡詩峯嶺既崔嵬林叢亦青翠沈約郊/居賦其為状也則巍峩崇崒喬枝拂日)烟雨下微冥(屈/原)
(九歌杳冥冥兮羌晝晦東風飄兮神靈雨江/淹騷體林中電兮雨冥冥江上風兮木颯颯)夜聞鼯鼠
叫(爾雅注鼯鼠狀如小狐似蝙蝠肉翅飛且乳亦謂之/飛生聲如人呼荀子鼯鼠五枝能飛不能上屋能縁)
(不能窮木能浮不能渡谷能穴不能掩身能走/不能先人馬融長笛賦猨蜼晝吟鼯鼠夜叫)晝䀨泉
壑聲(江淹禾連頌迸采/泉壑騰光淵丘)春風正澹蕩(枚乗七發湍流/遡波人澹蕩之)白
露已清泠(王襃洞簫賦朝露清泠而隕/其側兮玉液浸潤而承其根)哀響激金奏(抱/朴)
(子嶧陽孤桐不能無絃而激哀響陸雲詩華容溢藻幄/哀響入雲漢左傳金奏肆夏之三拾遺記蓬萊山有浮)
(筠之簳風吹竹折/聲如鐘磬之音)宻色滋玉英(孝經援神契神靈滋液/則有玉英九章登崑崙)
(兮食玉英梁簡文帝鏡/銘金精玉英氷輝沼清)嵗寒霜雪苦(顧野王拂崖篠賦/陪嘉宴于秋夕等)
(貞節之嵗寒左思呉都賦竹則苞筍/抽節往往榮結緑葉翠莖冐霜停雪)含彩獨青青(王儉/竹賦)
(翠葉與飛雪爭采貞柯與層氷競鮮江淹竹賦鬱春/華于石岸赩夏彩于沙汀詩瞻彼淇澳緑竹青青)豈
不厭凝冽羞比春木榮(陶潛歸去來辭/木欣欣以向榮)春木有榮歇
(鮑照樂府年貌不/可留身意㑹盈歇)此節無凋零(劉勰新論暄然而春榮/華者不謝凄然而秋凋)
(零者/不憾)始願與金石終古保堅貞(周禮輪人輪已庫則於/馬終古登阤也注齊人)
(之言終古猶言常也離騷懐朕情而不發兮余焉能忍/與此終古竺法真羅山記嶺南道無䈥竹惟此山有之)
(其大尺圍細者色如黄金堅貞疎節/虎羲竹詩挺此堅貞性來樹朝夕池)不意伶倫子吹之
學鳳鳴(漢書律歴志黄帝使伶倫自大夏之西昆侖之/隂取竹之解谷生其竅厚均者㫁兩節間而吹)
(之以為黄鍾之宫制十二筩以聴鳳之鳴其雄鳴為六/雌鳴亦六拾遺記岑華山有􁈚竹為簫管吹之若羣鳳)
(之/鳴)遂偶雲和瑟(周禮大司樂雲和之琴瑟注雲和山名/漢武内傳王母命侍女董雙成鼔雲和)
(之笙何承天答書雲/和六變實降天神)張樂奏天庭(莊子黄帝張咸池之/樂于洞庭之野晉書)
(陸雲傳廣樂九奏必登昊天之庭孫楚/笳賦順谷風以撫節飄逸響乎天庭)妙曲方千變(魏/文)
(帝詩清歌發妙曲樂正奏笙竽司/馬彪詩焉得成琴瑟何由揚妙曲)簫韶已九成(書簫韶/九成鳳)
(皇來/儀)信䝉雕斵美(北史周武帝紀詔曰/彫斵之物並賜貧人)常願事仙靈(晉/書)
(劉驎之傳嘗採藥至衡山見澗水南有二石囷一囷閉/一囷開水深廣不得過還家或説囷中皆仙靈方藥諸)
(雜物驎之欲更尋索終不復知處也鮑照詩従師入逺/岳結友事仙靈江淹登香爐峯詩此山具鸞鶴往來盡)
(仙/靈)驅馳翠虬駕(揚雄解嘲獨不見夫翠虬之將登乎天/必聳身于蒼梧之淵陸雲九愍垂結雲)
(之翠虬駕琬/琰之玉輿)伊鬱紫鸞笙(説文笙十三簧象鳳之聲潘/岳笙賦寫皇翼以插羽摹鸞)
(音以/厲聲)結交嬴臺女(蘇武詩骨肉縁枝葉結交亦相因列/仙傳簫史者秦穆公時人善吹簫能)
(致孔雀白鶴穆公女弄玉好之公妻焉乃教弄玉作鳳/壺一旦夫妻隨鳯飛去王融詩命駕瑤池隈過息嬴女)
(臺/)吟弄昇天行(樂府題辭升天行曹植云日月/何時留鮑照云家世宅闗輔)攜手登
白日(詩恵而好我/攜手同行)逺遊戲赤城(楚辭悲時俗之迫阨兮/願輕舉而逺遊曹植樂)
(府逺遊臨四海俯仰觀洪波㑹稽記赤城山名色皆赤/状如雲霞天台圖曰赤城天台之南門也孫綽遊天台)
(山賦赤城霞起以建標/庾信詩千燈照赤城)低昂𤣥鶴舞(漢書楊惲傳奮袖/低昂頓足起舞晉)
(白綜歌凝停善睞容儀/光宛若龍轉乍低昂)㫁續綵雲生(河圖崑崙山/有五色雲氣)永願
隨衆仙(曹植詩乗風忽登舉彷彿見衆仙庾信徵/調曲衆仙就朝于瑤水羣帝受享于明庭)三山
遊玉京(史記封禪書蓬萊方丈瀛洲三神山在渤海中/未至望之如雲及到三神山反居水下臨之風)
　(輒引去終莫能至云靈樞内經下離塵境上界玉京元/君太霄隠書無上大道君治無極大羅天中玉京之上)
　(七寳元臺/金牀玉几)
　
　
　
　
　
　
　
　
　
　
　
　
　
御選唐詩巻二
　欽定四庫全書
御選唐詩巻三
　　五言古
　　　李白(字太白隴西成紀人少有逸才志氣宏放初/隠岷山天寳初至長安賀知章見其文嘆曰)
　　　　(子謫仙人也言於明皇召見奏頌一篇有詔供/奉翰林不為親近所容懇求還山浪跡江湖終)
　　　　(日沈飲永王璘辟為僚佐璘敗白坐長流夜郎/㑹赦得還文宗時詔以白歌詩裴旻劍舞張旭)
　　　　(草書為三絶/云集三十巻)
　　　　贈閭丘處士
　賢人有素業(魏志徐胡傳評徐邈清尚𢎞通胡質素業/負粹舊唐書虞世南傳兄世基隋時當朝)
　(貴盛被服擬於王者世南雖/同居而躬履勤儉不失素業)乃在沙塘陂(書傳澤障曰/陂漢書揚雄)
　(傳跇巒阬超唐陂注唐/陂陂之有隄唐者也)竹影掃秋月(庾信至仁山銘壁/繞藤苗窻含竹影)
　荷衣落古池(離騷製芰荷以為衣/兮集芙蓉以為裳)閑讀山海經(漢書藝/文志山)
　(海經十三篇隋書經籍志山海經圖讃二卷/郭璞注劉潛謝賜鉢啟雕鏤海籍圖載山經)散帙卧遙
　帷(南史孔惇之傳茅屋蓬户庭草蕪徑床上惟有數帙/書謝靈運詩淩澗尋我室散帙問所知廣韻書帙亦)
　(謂之書衣梁元帝答劉縮書枕中之記即用為枕帷/前之帙仍可為帷江淹詩鍊藥矚虛幌泛瑟卧遙帷)且
　耽田家樂(楊惲報孫㑹宗書田家作苦嵗/時伏臘烹羊炮羔斗酒自勞)遂曠林中期
(張華詩隠士託山林遯世以保身世説/謝公道豫章若遇七賢必自把臂入林)野酌勸芳酒(晉/書)
(陶潛傳王𢎞宻知潛當往廬山乃遣其故人龎通之等/齎酒先於半道邀之潛既遇酒便引酌野亭欣然忘進)
(南史顔延之傳身居儉約不營財利布衣蔬食獨酌/郊野當其為適傍若無人謝莊月賦芳酒登鳴琴薦)園
蔬烹露葵(謝承後漢書戴𢎞為河間相因自免歸家不/復仕灌園蔬以經書教授陶潛詩歡言酌春)
(酒摘我園中蔬庾信詩披衣求木實拂雪就園蔬宋玉/諷賦為臣煮露葵之羮曹植七啟霜蓄露蔡蕭大圜言)
(志詩穫菽尋汜氏之/書露葵徵尹君之訓)如能樹桃李(韓詩外傳春樹桃李/夏得䕃其下秋得食)
(其實/焉)為我結茅茨(史記堯舜采椽不斵茅茨不剪南史/馬樞傳鄱陽王築别室以處之樞惡)
(其崇麗乃於竹林間自營茅茨而居又何敬容傳㑹稽/謝郁致書誡之曰君侯宜杜門念失無有所通築茅茨)
(於鍾阜聊優/游以卒嵗)
　　　以詩代書答元丹丘
青鳥海上來(史記司馬相如傳有三足鳥為之使注三/足鳥青鳥也主為西王母取食山海經三)
(危之山有青鳥居之陶潛詩/翩翩三青鳥毛色竒可憐)今朝發何處口銜雲錦書
(沈約詩銜/書必青鳥)與我忽飛去(薛道衡詩願作王母三/青鳥飛來飛去傳消息)鳥去凌
紫烟(郭璞遊仙詩赤松臨上游駕鴻乗紫烟鮑照詩揚/芬紫烟上垂彩緑雲中沈約詩紫烟鬱氛氳)書
留綺窻前(左思蜀都賦開髙軒以臨山列綺窻而瞰/江古詩交疏結綺窗潘岳詩明月入綺窻)開
緘方一笑(漢書薛宣傳一笑/相樂斯亦可矣)乃是故人傳(史記范睢傳/綈袍戀戀猶)
(有故人之意古詩相去萬餘里故人/心尚爾又前日風雪中故人従此去)故人深相勗(南史/王秀)
(之傳秀之従父敬𢎞致仕隠呉興/與秀之父瓉之書深勗以靜退)憶我勞心曲(詩言念/君子温)
(其如玉在其板屋亂我心曲曹/植詩思子沈心曲長歎不能言)離居在咸陽(禮記吾離/羣而索居)
(亦已久矣詩正大夫離居古詩同心而離居憂傷以終/老史記秦本紀孝公十二年作為咸陽築冀闕徙都之)
(元和郡縣志本秦舊縣也漢興以為渭城縣屬右扶風/符堅時改為咸陽郡後魏移咸陽郡於涇水北今涇陽)
(縣理是也隋開皇九年改涇陽為咸陽武徳二年置縣/山南曰陽水北曰陽縣在北山之南渭水之北故曰咸)
(陽/)三見秦草緑(古詩迴風動地/起秋草萋以緑)置書雙袂間(古詩置書/懷袖中三)
(嵗字不滅張華白紵舞歌雙袂/齊舉鸞鳳翔羅裾飄颻昭儀光)引領不蹔閒(陸機詩引/領望歸斾)
(古詩眄睞以適/意引領遙相睎)長望杳難見(劉向九嘆征子勞於周行/兮處婦憤而長望庾信詩)
(離闗一長望/别恨㡬重愁)浮雲横逺山(古詩浮雲蔽白日遊子不顧/返沈約詩浮雲一南北何由)
(展言宴謝靈運詩杪秋/尋逺山山逺行不近)
　　　望終南山寄紫閣隠者(詩終南何有有紀有堂/又如南山之夀又秩秩)
　　　　(斯干幽幽南山詩緝周都豐鎬而對南山故/天保祝君斯干考室括地志終南山一名南)
　　　　(山張禮遊城南記圭峯紫閣在終南山寺之/西通志紫閣峯在圭峯東旭日射之爛然而)
　　　　(紫其形上聳若樓閣然一統志/紫閣峯在鄠縣東南三十里)
出門見南山(易出門同人又出門交有功陶/潛詩採葡東籬下悠然見南山)引領意無
限(左傳吕相絶秦曰及君之嗣也我君景公引領西望/曰庶撫我乎史記淮隂侯傳信常過樊將軍噲噲跪)
(拜送迎言稱臣曰大王乃肯臨臣/信引領笑曰生乃與噲等為伍)秀色難為名(王融詩/五芝多)
(秀色劉孝綽詩是日青春獻林塘多秀色/漢書董仲舒傳陽以成嵗為名此天意也)蒼翠日在眼
(謝朓詩蒼翠望寒山崢嶸瞰平陸謝/靈運時想見山阿人薜蘿若在眼)有時白雲起(史記/孝武)
(帝紀天子至梁父封泰山其/夜若有光晝有白雲起封中)天際自舒卷(易豐其屋天/際翔也疏如)
(鳥之飛翔於天際言隠翳之深也楚辭九天之際安放/安居謝朓宣城詩天際識歸舟雲中辨江樹隂鏗詩天)
(際晚帆孤梁簡文帝馬寳頌序縉雲旦卷南風晚扇王/融樂府烟雲乍舒卷猿鳥時㫁續沈約詩風斾卷復舒)
(雲霞清/似轉)心中與之然託興每不淺(晉書庾亮傳亮在武/昌諸佐吏殷浩之徒)
(夜登南樓俄而不覺亮至諸人將起/避之庾徐曰老子於此興復不淺)何當造幽人(易履/道坦)
(坦幽人貞吉陶潛詩/鳯隠於林幽人在丘)滅跡棲絶巘(曹植潛志賦退引身/以滅跡進出世而取)
(榮謝幼度詩滅迹入雲峯詩陟則在巘廣韻巘語/偃切山形似甑張協七命於是登絶巘遡長風)
　　　月夜江行寄崔員外宗之(唐書崔日用傳子宗/之好學有風檢與李)
　　　　(白杜甫相知杜甫飲中八仙歌宗之瀟灑美/少年舉觴白眼望青天皎如玉樹臨風前)
飄飄江風起(梁元帝詩江/風當夏清)蕭颯海樹秋(廣韻颯風聲陳/後主詩季冬初)
(陽始寒氣尚蕭颯東方朔十洲記聚窟洲在西海中有/大樹與楓木相似樹方花香聞數百里述異記珊瑚生)
(海底一樹數十枝謝朓詩曖曖江村見離離海樹/出江總登廣州城詩海樹一邊出山雲四面通)登艫
美清夜(郭璞江賦舳艫相屬注舳舟尾艫船頭鮑照詩/登艫眺淮甸魏文帝詩清夜延貴客明燭發髙)
(光/)挂席移輕舟(謝靈運詩揚帆采/石華挂席拾海月)月隨碧山轉水合青
天流(王勃滕王閣序落霞與孤/鶩齊飛秋水共長天一色)杳如星河上(杜審言詩/宫闕星河)
(低拂樹殿廷/燈燭上薰天)但覺雲林幽歸路方浩浩(古詩長路/望浩浩)徂川
去悠悠(詩驅馬悠悠/言至于漕)徒悲蕙草歇(南方草木狀蕙草一/名熏子氣如蘼蕪可)
(以止癘謝朓詩無言/蕙草歇留垣芳可搴)復聴菱歌愁(張協七命川客唱淮/南之曲榜人奏采菱)
(之歌鮑照詩簫弄澄/湘北菱歌清漢南)岸曲迷後浦(説文浦/濵也)沙明瞰前洲
(爾雅水中可居曰洲江淹詩/古槎横近澗危石聳前洲)懐君不可見(古樂府故鄉/不可見長望)
(始此/回)望逺増離憂(楚辭風颯颯兮木蕭/蕭思公子兮徒離憂)
　　　秋夜宿龍門香山寺奉寄王方城十七丈奉國
　　　　瑩上人従弟幼成令問(一統志闕塞山亦名/龍門在河南府城西)
　　　　(南三十里又龍門十寺/遊觀之盛香山為最)
朝發汝海東(戰國策鯨魚朝發崑崙之墟暴鬐於碣石/謝恵連詩朝發浦陽汭夕宿浙江湄枚乗)
(七發北望汝海注汝水出魯陽山/東北入淮海汝稱海大言之也)暮棲龍門中(莊子古/者禽獸)
(多而人民少于是人皆巢居以避之晝拾橡栗暮棲木/上地志闕塞山一名伊闕俗名龍門韋述東都記龍門)
(號雙闕以與大内對峙若天闕元和志伊/闕兩山相對望之若闕伊水流其間故名)水寒夕波急
(山海經髙前之山其上有水焉甚寒而清帝臺之漿也/飲之者不心痛庾信詩中流覺水寒九歌嫋嫋兮秋風)
(洞庭波兮/木葉下)木落秋山空(禮記季秋之月草木黄落淮南/子木葉落而長年悲左思蜀都)
(賦木落南翔/氷泮北徂)望極九霄迥(潘岳賦思託身於九霄張淵/觀象賦陟秀峯以遐眺望靈)
(象於九霄沈約/詩託慕九霄中)賞幽萬壑通(晉書顧愷之傳山隂道上/千巖競秀萬壑爭流使人)
(應接/不暇)目皓沙上月(謝莊月賦愬皓月而長歌何遜望/初月詩的的與沙淨艷豔逐波輕)心
清松下風(漢官儀秦始皇封禪泰山風雨暴至休於松/樹下因封其樹為五大夫南史陶𢎞景特愛)
(松風庭下皆植松毎聞其響欣然為樂世説李元禮/謖謖如長松下風劉楨詩亭亭山下松瑟瑟谷中風)玉
斗横網户(晉書天文志北斗七星魁四星為璇璣杓三/星為玉衡鶡冠子斗杓西指天地皆秋庾信)
(樂歌玉斗調元協楚辭網户朱綴刻方連/些註門扉刻方目如羅網然今亮槅也)銀河耿花宫
(白帖天河謂之銀漢亦曰銀/河江總歌織女今夕渡銀河)興在趣方逸歡餘情未終
(阮籍詩娯/樂未終極)鳳駕憶王子(揚雄河東賦乃撫翠鳳之駕鮑/照詩鳳臺無還駕陳後主七夕)
(詩鳯駕今時度列仙傳王子喬周/靈王太子晉也好吹笙作鳳凰鳴)虎溪懐逺公(髙僧傳/廬山東)
(林寺逺法師所居三門/内有小渠名曰虎溪)桂枝坐銷歇(淮南王招隠士桂/樹叢生兮山之幽)
(偃蹇連踡兮枝相樛攀援桂枝兮聊淹留晉/書郄詵猶桂林之一枝鮑照詩容華坐銷歇)棣華不復
同(詩棠棣之華鄂不韡韡晉書張載/張協傳賛載協飛芳棣華増暎)流恨寄伊水(沈約/詩折)
(風落迅羽流恨滿青松山海經虢山伊水出焉西流注/於河後漢書郡國志盧氏有熊耳山伊水清水所出元)
(和志伊水在河南縣東南十八里西/自陸渾縣流入徐陵詩鳳吹臨伊水)盈盈焉可窮(古詩/盈盈)
(一水間脈/脈不得語)
　　　遊敬亭寄崔侍御(一統志敬亭山在寧國府城/北十里山有萬松亭虎窺泉)
　　　　(通志敬亭山古名昭亭東臨宛溪/南俯城闉烟市風帆極目如畫)
我家敬亭下輒繼謝公作(南齊書謝朓字𤣥暉少好學/有美名文章清麗出為宣城)
(太守朓敬亭山詩兹山亘百里合沓與雲齊隠淪/既已託靈異居然棲上千蔽白日下屬帶迴溪)相去
數百年風期宛如昨(髙逸沙門傳支遁少而任心獨往/風期髙亮潘岳詩念此如昨日誰)
(知己千年謝靈運詩違/志已如昨二紀及兹年)登髙素秋月(韓詩外傳君子登/髙必賦漢書登髙)
(能賦可以為大夫王仲宣詩登髙且遊觀梁元帝纂要/秋曰白蔵亦曰素秋孫楚雁賦迎素秋而南遊背青春)
(而北息劉琨詩朱實隕勁風繁英落素/秋陶潛詩和澤周三春清涼素秋節)下望青山郭(謝/朓)
(詩不對芳春酒/還望青山郭)俯視鴛鷺羣(沈約和宛陵王抄書詩空/幸參鴛鷺比秀恧瓊芝沈)
(佺期和岑尚書詩昔陪鴛鷺後今望鵾鵬飛宋/之問重赴嶺南詩還將鴛鷺羽重入鷓鴣羣)飲啄自
鳴躍(莊子澤雉十步一啄百步一飲世説張華見褚陶/語陸平原曰君兄弟龍躍雲津顧彦先鳯鳴朝陽)
(謂東南之寳已盡不意復見禇/生陸曰公未覩不鳴不躍者耳)夫子雖蹭蹬(海賦蹭蹬/窮波注失)
(勢/貌)瑤臺雪中鶴(離騷望瑤臺之偃蹇兮陸機前緩聲歌/北徵瑤臺女張説𤣥武門侍射詩雪鶴)
(來銜箭星/麟下集絃)獨立窺浮雲(易君子以獨立不懼遯世無悶/楚詞表獨立兮山之上梁武帝)
(詩嬌怨獨立特為誰江淹去故鄉賦絶世獨立兮投君/子之一顧蘇武詩俯觀江漢流仰視浮雲翔晉書王羲)
(之傳飄若浮雲矯若驚鴻魏文/帝詩西北有浮雲亭亭如車葢)其心在寥廓(廣韻寥深/也廓空也)
(史記司馬相如傳下崢嶸而無地兮上寥廓而無天又/鷦明已翔於寥廓而羅者猶視乎藪澤庾信終南山義)
(谷銘寥廓上浮崢嶸下鎮曹植詩太谷何寥廓山樹鬱/蒼蒼南史謝朓傳朓寄西府詩曰常恐鷹隼擊時菊委)
(嚴霜寄言罻羅/者寥廓已髙翔)時來顧我笑(詩顧我/則笑)一飯葵與藿(本草/鳬葵)
(堪食即荇菜也莊子音義藿豆葉曹植詩處富不忘貧/有道在葵藿陸機詩無以肉食資取笑藜與藿鮑照詩)
(腰䥥刈葵藿/倚杖牧雞豚)世路如秋風(劉孝標廣絶交論世路險巇/後漢書崔駰傳子欲勉我以)
(世路不知其跌而失吾之度也楚詞悲秋風之動容兮/漢武帝秋風辭秋風起兮白雲飛魏文帝詩秋風蕭瑟)
(天氣/凉)相逢盡蕭索(樂府越謠歌君乘車我戴笠他日相/逢下車揖君擔簦我跨馬他日相逢)
(為君下九辨蕭瑟兮草木搖落而變衰注蕭瑟寒凉之/意漢書蕭瑟輪囷是謂慶雲陶潛詩蕭瑟空宇中)
腰間玉具劍(漢書王莽傳玉具寳劍後漢書馮異傳賜/以乘輿七尺具劍注具謂以寳玉裝飾之)
(東觀記作玉具劍隋書禮儀/志一品玉具劍佩山𤣥玉)意許無遺諾(袁陽詩一朝/許人諾何能)
(坐相/捐)壯士不可輕(漢書壯士/能復飲乎)相期在雲閣(晉書利鹿孤/載記隆安二)
(年利鹿孤餞楊桓于城東謂之曰卿有佐時之器夜光/之寳當振纓雲閣耀價連城區區河右未足以逞卿才)
(力三輔黄圖雲閣三世所造甘泉賦乗雲閣而上下兮/紛䝉籠以混成梁元帝與蕭挹書握蘭雲閣解紱龍樓)
(棗據詩矯足登雲/閣相伴步九華)
　　　送楊山人歸嵩山(名山志嵩髙山者五嶽之中/嶽也釋名云山大而髙曰嵩)
　　　　(元和郡縣志嵩髙山東曰太室西曰少室嵩/髙總名山髙二十里周迴一百三十里一統)
　　　　(志嵩山在登/封縣北十里)
我有萬古宅嵩陽玉女峯(唐書地里志河南府登封縣/本嵩陽縣紀異志嵩山之上)
(有玉女𢷬帛石瑩澈光潔山下人曰立秋前一日中夜/常聞杵聲嵩髙山記山北有玉女三臺陳子昂送中岳)
(真人序登玉女之/峯窺石人之廟)長留一片月挂在東溪松(呉均詩懸/風白雲上)
(挂月青/山下)爾去掇仙草(詩薄言掇之傳掇拾也十洲記瀛/洲生神芝仙草長洲有仙草靈藥)
菖蒲花紫茸(春秋運斗樞玉衡散為菖蒲抱朴子菖蒲/須石上一寸九節紫花者尤善謝靈運詩)
(新蒲含/紫茸)嵗晚或相訪(王襃詩嵗晚悲窮律他鄉念索居/王績詩無人堪作伴嵗晚獨悠哉)
青天騎白龍(列仙傳陵陽子明釣得白龍拜而放之後/得白魚腹中有書敎子明服食五石之脂)
(三年白龍來迎/止陵陽山上)
　　　秋日魯郡堯祠亭下宴别杜補闕范侍御(一統/志兖)
　　　　(州春秋時為魯國戰國時為薛郡漢置兖州/晉改為魯郡北齊改為任城郡隋大業初為)
　　　　(魯郡唐為兖州天寳初又為魯郡今為兖州/府堯祠在城東南七里元和志在洙水之西)
　　　　(案李白堯祠送竇明府詩紅泥亭/子赤闌干碧流環轉青錦湍即此)
我覺秋興逸(潘岳秋興賦序于時秋也故以秋興命/篇王勃滕王閣序遙吟俯暢逸興遄飛)誰
云秋興悲(宋玉九辨悲哉/秋之為氣也)山將落日去(古詩行行復行/行白日薄西山)
(謝靈運詩日/落山照曜)水與晴空宜(蕭慤詩蟬噪聞疑㫁池清暎/似空王勃滕王閣序秋水共)
(長天/一色)魯酒白玉壺(淮南子楚㑹諸侯魯趙皆獻酒於楚/王主酒吏求酒於趙趙不與吏怒乃)
(以趙厚酒易魯薄者楚王以趙酒薄遂圍邯鄲故曰魯/酒薄而邯鄲圍詩清酒百壺辛延年詩就我求清酒絲)
(繩提/玉壺)送行駐金羈(晏子春秋曽子將行晏子送曰嬰聞/贈人以財不若以言曹植詩白馬飾)
(金羈連翩西北馳沈/約詩金羈玳瑁鞍)歇鞍憩古木(謝恵連詩挂鞍長林/樹飲馬修川湄庾信)
(詩樹隂逢歇馬又髙堰歇金鞍江總卞/山楚廟詩閒堦薙宿莽古木㫁懸蘿)解帶挂横枝(沈/約)
(詩開襟濯寒水解帶臨清風王/筠詩月至每開襟風過時解帶)歌鼓川上亭(莊子鼓歌/以舞之潘)
(岳笙賦萦纒歌/鼔網羅鍾律)曲度神飇吹(漢書元帝紀自度曲被歌/聲王襃洞簫賦徐聴其曲)
(度兮亷察其賦歌王粲公讌詩管絃發徽音曲度清且/悲梁簡文帝詩蕙風卷旌神飇擊轂江淹詩神颷自逺)
(至左右/芙蓉披)風歸碧海夕(陸機賦或乃萍流而浮轉或因歸/風以自反十洲記扶桑東有碧海)
(與東海等拾遺記/歴蓬瀛而超碧海)雁沒青天時(謝朓詩差池逺雁沒颯/沓羣鳬驚盧思道従軍)
(行長風蕭蕭渡水來歸雁連連/暎天沒莊子絶雲氣負青天)相失各萬里(梁簡文帝/詩早知半)
(路應相失古詩相去/萬餘里各在天一涯)茫然空爾思(詩豈不/爾思)
　　　尋山僧不遇
石逕入丹壑(孔稚圭北山移文石徑荒涼徒延佇髙僧/傳東林寺内别置禪林森樹烟凝石逕苔)
(合孫綽太平山銘上干翠霞下籠丹/壑鮑照詩天寒多顔色妍容逐丹壑)松門閉青苔(謝靈/運詩)
(牽葉入松門釋恵標詩松門夾細葉石徑染/新苔説文苔水衣也張協詩青苔依空牆)閑堦有鳥
跡(何思澄詩閑堦花蕊香江總卞山/楚廟詩閑堦薙宿薺古木㫁懸蘿)禪室無人開(謝靈/運山)
(居賦傍危峯立禪室又招提精/舍詩禪室棲空觀講宇析妙理)窺窻見白拂(世説王夷/甫恒捉白)
(玉麈尾與手/都無分别)挂壁生塵埃(晉書陶侃傳侃漁於雷澤網/得一織梭以挂於壁南史王)
(微傳終日端坐床席皆/生塵埃惟當坐處獨淨)使我空嘆息(陶潛詩歌竟長嘆/息持此感人多)
欲去仍徘徊(李陵詩徘徊蹊路側悢悢不能辭王粲詩/徘徊不能去佇立望爾形陸雲登臺賦悵)
(將逝而/徘徊)香雲徧山起(江總香賛海岸相傳香流/大千縈空雜霧散迥飛烟)花雨従
天來(建康圖經梁武帝時有僧講經於長干寺天雨寳/花今有雨花臺梁元帝啟髙明可仰與天花而俱)
(落庾信詩香烟聚/為塔花雨積成臺)已有空樂好(梁武帝詩繚繞聞天樂/王筠開善寺碑寳樹搖)
(而成/樂)況聞清猿哀(水經注猿鳴至清山谷傳響泠泠不/絶任昉文清猿與壺人爭旦緹幕與)
(素瀨交輝謝靈運詩秋蟬鳴北澗/哀猿響南巒江總詩哀猿數處愁)了然絶世事(魏氏春/秋阮籍)
(曠逺不羈縱酒昏酣遺落世事南史王延之傳延之清/靜寡欲見親舊未嘗及世事陶潛歸去來辭請息交以)
(絶游世與/我而相違)此地方悠哉(陶𢎞景碑文悠哉曠矣宇宙之/靈也梁簡文帝詩三界信悠哉)
　　　下終南山過斛斯山人宿置酒(李詩補註/斛斯複姓)
暮従碧山下(江淹詩悵然山中暮梁簡文帝賦逺山碧/暮山紅日既宴誰與同古樂府上山採蘼)
(蕪下山/逢故夫)山月隨人歸(鮑照詩懸/崖棲歸月)却顧所來徑蒼蒼横翠
微(詩蒹葭蒼蒼白露為霜穆天子傳天子筮獵苹澤其/卦遇訟逢公占之曰訟之繇藪澤蒼蒼莊子天之蒼)
(蒼其正色耶曹植詩大谷何寥廓山樹鬱蒼蒼爾雅山/未及上曰翠微疏謂未及頂上在旁陂陀之處名翠微)
(一説山氣青縹色故曰翠微也蜀都/賦鬱葐蒀以翠微崛巍巍以峩峩)相攜及田家(魏志/夏侯)
(尚傳清河王經始為郡守經母謂經曰汝田家子今仕/至二千石物太過不祥可以止矣應璩詩田家無所有)
(酌醴焚/枯魚)童稚開荆扉(蔡邕袁滿來墓碑雖則童穉令聞/芬芳梁簡文帝菩提樹頌斑白不)
(提挈童稚有謳歌陶潛詩白日掩荆扉虛室/絶塵想王襃詩竹館掩荆扉池光晦晚暉)緑竹入幽
徑(孫楚登樓賦晞朝陽之素暉羨緑竹之茂隂張協詩/浮陽暎翠林迴颷扇緑竹梁昭明太子詩丹藤繞垂)
(榦緑竹䕃清池江淹詩緑/竹夾清水秋蘭彼幽徑)青蘿拂行衣(詩蔦與女蘿施/於松上傳蔦寄)
(生也女蘿兔絲松蘿也爾雅翼女蘿色青而細長無雜/蔓絲長如帶江淹江上之山賦挂青蘿兮萬仞豎丹石)
(兮百重司馬相如賦玉釵挂臣冠羅袖拂/臣衣梁元帝詩臨池影入浪従風香拂衣)歡言得所憩
(陶潛詩歡言酌春酒摘我園中蔬詩蔽芾/甘棠勿剪勿敗召伯所憩廣韻憩息也)美酒聊共揮
(禮記漬取牛肉必新殺者薄切之必絶其理湛諸美酒/期朝而食之以醢若醯醷北史盧元明傳少時途遇中)
(山王熙歎曰盧郎有如此風神惟須誦離騷飲美酒自/為佳器古詩不如飲美酒被服紈與素曹植樂府歸來)
(宴平樂美酒斗十千/陶潛詩揮杯勸孤影)長歌吟松風(蘇武詩長歌正激烈/謝莊月賦愬皓月而)
(長歌南史陶𢎞景傳特/愛松風庭院皆植松)曲盡河星稀(魏武帝短歌行月/明星稀烏鵲南飛)
(梁簡文帝詩天/霜河白夜星稀)我醉君復樂(昭明太子撰陶淵明傳貴/賤造之者有酒輒設淵明)
(若先醉便語客我醉欲/眠卿可去其真率如比)陶然共忘機(陶潛詩揮兹一觴/陶然自樂莊子漢)
(隂丈人曰有機械者必有機事有機事者必/有機心盧照隣詩畊田虞訟息鑿井漢機忘)
　　　安州般若寺水閣納凉喜遇薛員外(一統志湖/廣徳安府)
　　　　(禹貢荆州之域雲夢即此地唐改為安州尋/為安陸郡案蕭士贇補註本薛員外下有乂)
　　　　(字/)
翛然金園賞(莊子古之真人翛然而往翛然而來經律/異相須達多長者欲營精舍請佛住有祇)
(陀太子園廣八十頃太子戲曰滿以金布便當/相與長者出金布八十頃故曰祇樹給孤獨園)逺近含
晴光樓臺成海氣(史記天官書海旁蜃氣象樓臺唐/太宗詩海氣百重樓巖松千丈葢)草
木皆天香(易雷雨作而百果草木皆甲拆宋/之問詩桂子月中落天香雲外飄)忽逢青雲
士(史記伯夷傳閭巷之人欲砥行立名者非附青雲之/士惡能施於後世哉郤正釋譏盧敖翺翔乎𤣥闕若)
(士竦身/乎雲霄)共解丹霞裳(黄庭經黄庭内人服錦衣紫霞飛/裾雲氣羅謝朓賦厭白玉而為飾)
(霏丹霞/而為裳)水退池上熱(謝朓詩已有池上/酌復此風中琴)風生松下凉(南/史)
(陶𢎞景傳特愛松/風庭下皆植松)吞討破萬象(孫綽天台山賦渾萬象/以㝠觀兀同體於自然)
褰窺臨衆芳(漢書揚雄傳註子規常以/立夏鳴鳴則衆芳皆歇)而我遺有漏(楊/齊)
(賢集注梁武帝謂達磨曰朕造寺寫經有何功徳對/曰此但人天小果有漏之因如影隨形雖有非實)與
君用無方(易神無方/而易無體)心垢都已滅(羅釋蔵經起信論衆/生心未離垢法身不)
(現垢離/則現)永言題禪房(洛陽伽藍記景林寺有禪/房一所内置祇洹精舍)
　　　尋髙鳳石門山中元丹丘(後漢書逸民傳髙鳯/字文通南陽葉人也)
　　　　(少為書生専精誦讀其後遂為名儒教授西/唐山中又白元丹丘歌元丹丘好神仙朝飲)
　　　　(潁水之清流暮/還嵩岑之紫烟)
尋幽無前期(水經注萬象遐淵思絶根尋世説補謝康/樂尋山陟嶺必造幽峻南史張充與王儉)
(書曰桂蘭綺靡叢雜於山幽松柏森隂相繚於澗側周/禮具修前期註前期前所諏之期也沈約詩生平少年)
(日分手/易前期)乗興不覺逺(晉書王徽之傳乘興而來興盡而/返詩道之云逺曷云能來沈約文)
(爭途忘逺南史陶𢎞景傳仰/青雲覩白日不覺為逺矣)蒼巖渺難涉(後漢書袁紹/傳道出朝歌)
(蒼岩谷晉書符朗載記登涉山水不知老之將/至又趙至傳與稽蕃書悠悠三千路難涉矣)白日忽
欲晚(張載詩白日隨天迴暾暾圓如規謝朓詩餘雪暎/青山寒霧開白日楊師道詩登臨日將晚蜀都賦)
(志未騁/時欲晚)未窮三四山已歴千萬轉(晉書顧愷之傳人問/以㑹稽山川之狀愷)
(之云千巖競秀萬壑爭流湘中記衡山東南二面臨暎/湘川七百里中有九背漁者歌曰帆隨湘轉望衡九面)
寂寂聞猿愁(樂府雜錄廣場寂寂若無一人何遜詩沙/汀暮寂寂蘆岸晚脩修漁者歌猿鳴三聲)
(㫁人腸陳子昂詩卧聞/塞鴻㫁坐聴峽猿愁)行行見雲收(古詩行行重行行/張正見詩睢苑凉)
(風起章臺雲氣收虞世南詩/日下林全暗雲收嶺半空)髙松來好月(張華賦慕隴/坻之髙松沈)
(約髙松賦鬱彼髙松栖根得地梁簡文帝望月/詩今夜月光來嵇康詩皎皎亮月麗於髙隅)空谷宜
清秋(詩皎皎白駒在彼空谷家語幽蘭生于空谷不以/無人而不芳後漢書郡國志南陽郡有宜秋聚殷)
(仲文詩獨有清秋/日能使髙興盡)溪深古雪在(爾雅注谿曰谷疏山谷/中水注入澗谿也馬援)
(武溪深行滔滔武溪一何深鳥飛不度獸不/敢臨蜀州志峩眉山太始雪相傳従古日積)石㫁寒泉
流(詩原隰既平泉流既清又爰有寒泉水經注/山頂泉流瀑布懸瀉謝朓詩寒流自清泚)峯巒秀
中天(江淹思北歸賦跨金峯與翠巒宗炳登白鳥山詩/杲杲羣峯分岌岌衆巒起班固西都賦樹中天之)
(華闕豐冠/山之朱堂)登眺不可盡(廬山記太史公東遊登其峯嶺/而遐觀南眺五湖北望九江東)
(西肆目若登天庭焉張融海賦長尋髙眺惟水與天禮/記西不盡流沙南不盡衡山東不盡東海北不盡恒山)
丹丘遙相呼(拾遺記髙辛有丹丘之國獻瑪瑙甕以盛/甘露帝徳所洽被於殊方也楚辭仍羽人)
(于丹丘兮王逸註丹丘晝夜長明也神異記盧洪入山/採茗遇一道士牽三青牛引洪至瀑布山曰吾丹丘子)
(也晉書閻續傳交/如布衣相呼以字)顧我忽而哂(詩顧我則笑論語夫/子哂之註哂微笑也)遂
造窮谷間(左傳深山窮谷固隂沍寒謝恵連隴西行窮/谷是處考槃是營風賦夫庶人之風塕然起)
(於窮巷之間淮南/子邅迴州谷之間)始知靜者閑(支遁詩熙怡安冲漠優/游樂靜閑詩十畝之間)
(兮桑者/閑閑兮)留歡達永夜(史記淳于髠傳堂上燭滅主人留/髠而送客當此之時髠心㝡歡能)
(飲一石何遜詩永懽常數刻髙宗詩共叙一宵歡/謝靈運羅浮山賦發潛夢於永夜若遡波而乗桴)　清曉
方言還(王勃南郊頌屏翳清曉飛亷警旦晉書陸雲傳/雲嘗夜望草中火光至一家寄宿見一年少共)
(談老子向曉辭去詩薄言還歸/陶潛歸去來辭鳥倦飛而知還)
　　　遊南陽清泠泉(南都賦耕父揚光于清泠之淵/薛綜注清泠水名在南陽西鄂)
　　　　(山/下)
惜彼落日暮(劉刪詩山邊歌落日陳良遊俠/篇日暮河橋上揚鞭惜晚暉)愛此寒泉
清(易井冽寒泉食詩爰有寒泉在浚之下左思招隠詩/前有寒泉井聊可瑩心神范雲詠井詩兼冬積温水)
(叠暑必/寒泉)西暉逐流水(蕭子範詩暝泉促西暉詩沔彼流/水朝宗于海北史蕭大圜傳面修)
(原而帶流水倚郊坰而枕平臯庾/信詩春洲鸚鵡色流水桃花香)蕩漾遊子情(江淹詩/蕩漾不)
(可期史記髙祖紀謂沛父老曰遊子悲故鄉古詩/遊子不顧返曹植詩遊子久不歸不識阡與陌)空歌
望雲月(補註道家步虛詞有碧落空歌盧照隣贈李榮/道士詩寳貺幽難識空歌迥易分卓文君白頭)
(吟皚如山上雪/皎若雲中月)曲盡長松聲(長笛賦曲終闋盡餘絃更/興天台賦䕃落落之長松)
(髙唐賦不見其/底虛聞松聲)
　　　挂席江上待月有懐
待月月未出望江江自流(謝朓詩大江流日/夜客心悲未央)倏忽城西
郭青天懸玉鈎(楚辭倐而來兮忽而逝鮑照翫月城西/詩始見西南樓纎纎如玉鈎虞羲秋月)
(詩初生似玉鈎/裁滿如團扇)素華雖可攬(阮籍詩素月垂景輝雲笈/七籖神公攝游氣飄飄練)
(素華陸機詩照之有/餘輝攬之不盈手)清景不同遊(曹植公讌詩明月澄/清景列宿正㕘差陸)
(雲逸民賦望靈嶽之清/景兮想佳人于雲端)耿耿金波裏空瞻鳷鵲樓(詩耿/耿不)
(寐漢郊祀歌月穆穆以金波謝朓詩金波麗鳷鵲注鳷/鵲觀在雲陽甘泉宫外呉均詩日暎昆明水春生鳷鵲)
(樓/)
　　　登單父陶少府半月臺(一統志單縣在兖州府/城南十里本魯單父邑)
　　　　(漢為縣唐屬宋州又半/月臺在單縣治東北隅)
陶公有逸興(湛方生賦軒濠梁之逸興暢方外之宴適/王勃賦嗣南商之逸興有東海之遐賔)
不與常人俱(司馬相如文夫非常/者固常人之所異也)築臺像半月(左傳莊/公三十)
(有一年春築臺于郎夏築臺於薛秋築臺於/秦徐陵孝義寺碑明星皎皎流半月之光)迴向髙城
隅(詩俟我于城隅曹植詩曲宴此城隅/盧諶詩逍遙步城隅暇日聊游豫)置酒望白雲(司/馬)
(相如賦置酒於顥天之臺曹植詩置酒髙殿上親友従/吾遊陶潛詩遙遙望白雲懐古意何深梁簡文帝詩白)
(雲在天蒼/波無極)商飇起寒梧(禮記孟秋之月其音商張載詩/秋風吐商氣蕭瑟掃前林梁簡)
(文帝詩景落商飇靜烟開四郊謐賀/敳詩凉葉下庭梧王勃賦披拂寒梧)秋山入逺海(謝靈/運詩)
(杪秋尋逺山呉均/詩山沒清波内)桑柘羅平蕪(禮記命野虞母伐桑柘/謝朓詩桑柘起寒烟江)
(淹詩白露淹江/臯青滿平地蕪)水色渌且明(梁簡文帝詩水色帶風移/劉峻詩羅綾文水色庾肅)
(之水賛湛湛涵緑清瀾澄/濬妙質柔明雲深夜潤)令人思鏡湖(㑹稽記漢順帝/永和五年㑹稽)
(太守馬臻創立鏡湖在㑹稽山隂兩縣界輿地志山隂/南湖即鏡湖也縈帶郊郭連屬峯岫白水翠巖互相暎)
(發一統志鏡湖在紹興/府城西南三十二里)終當過江去(晉書王羲之傳右/軍初渡浙江便有)
(終焉之志㑹稽多佳/山水名士多居之)愛此蹔踟蹰(詩愛而不見搔首踟/蹰潘岳詩徘徊不忍)
(去徙倚/步踟蹰)
　　　登太白峯(水經注太白山南連武功山於諸山/最為秀傑冬夏積雪望之皓然録異)
　　　　(記金星之精墜於終南圭峯西因號太白山/一統志在武功縣南九十里即道書第十一)
　　　　(洞/天)
西上太白峯夕陽窮登攀(詩度其夕陽傳山西曰夕陽/疏夕乃見日故名夕陽張華)
(蕭史曲火粒願排棄霞霧好登攀/荀濟詩金碧應仿彿輪鏡㡬登攀)太白與我語為我開
天闗(楚辭命天閽其開闗兮排閶闔而望予晉書天文/志東方角二星為天門其間大門也其内天庭也)
願乗泠風去(莊子列子御風/而行泠然善也)直出浮雲間(魏文帝詩西/北有浮雲亭)
(亭如車葢蘇武詩俯觀/江漢流仰視浮雲翔)舉手可近月(古詩舉手長勞勞/兩情同依依晉白)
(紵歌髙舉兩/手白鵠翔)前行若無山一别武功去(古謠武功太白/去天三百漢書)
(地理志右扶風有武功縣一統/志武功山在武功縣南一百里)何時復更還(江淹詩遊/子何時還)
　　　遊謝氏山亭
淪老卧江海(謝靈運詩心歡賞兮嵗易淪隠玉蔵彩疇/識真書沿於江海莊子身在江海之上心)
(居魏闕之下韓詩外傳齊景公謂子貢曰仲尼賢乎曰/聖人也曰其聖何如子貢曰不知也若臣之事仲尼譬)
(猶渴操壺杓就江海而飲之腹/滿而去又安知江海之深乎)再歡天地清(老子天得/一以清地)
(得一/以寧)病閑久寂寞(楚辭山蕭條而無獸兮野寂寞而無/人鮑照詩君平獨寂寞身世兩相棄)
嵗物徒芬榮(鮑照詩嵗物盡淪傷孤貞為誰立梁昭/明太子芙蓉賦初榮夏芬晚花秋曜)借
君西池遊(文選謝混遊西池詩注混字叔源西池丹陽/西池也混思與友朋相與為樂也山謙之丹)
(陽記西池孫登所創/王筠詩扁舟汎西池)聊以散我情(王獻之帖前書云至/于散情㛐疾苦療得)
(所深喜慰阮籍詩心腸/未相好誰云亮我情)掃雪松下去(後漢書袁安傳注/時大雪積地丈餘)
(洛陽令身出案行至安門無有行路令人除雪見安左/傳松栢之下其草不殖顔延之詩山明望松雪陶潛詩)
(班荆坐/松下)捫蘿石道行(水經注秦望山徑路險絶攀蘿捫/葛然後能升蕭慤樂府山寒石道)
(凍葉下/故宫秋)謝公池塘上(南史謝恵連傳恵連十嵗能屬文/靈運云毎有篇章對弟恵連輒有)
(佳句嘗於永嘉西堂詩思不就忽/夢見恵連即得池塘生春草之句)春草颯已生(謝靈運/詩萋萋)
(春草生王孫游有情江淹别賦春草碧色春水緑/波陸倕思田賦嵗月忽其云暮庭草颯以萎黄)花枝
拂人來(劉孝威詩隔牆花半隠猶見動花/枝張正見詩暗開脂粉弄花枝)山鳥向我鳴
(禽經山鳥巖栖詩伐木丁丁鳥鳴嚶嚶王粲詩/上有特栖鳥懐春向我鳴王籍詩鳥鳴山更幽)田家有
美酒(應璩詩田家無所有酌醴焚枮魚/古詩不如飲美酒被服紈與素)落日與之傾(謝/靈)
(運撰征賦望新晴于落日起明光于躋/月陶潛詩一觴雖獨進杯盡壺自傾)醉罷弄歸月(謝/靈)
(運賦卧洞房兮當何悦滅華燭/兮弄曉月鮑照詩懸崖棲歸月)遙欣稚子迎(法苑珠林/遙欣大覺)
(曠矣神功陶潛歸去來/辭僮僕懽迎稚子候門)
　　　九日登巴陵置酒望洞庭水軍(水經注巴丘山/在湘水右岸山)
　　　　(有巴陵故城本呉之巴丘邸閣城也漢書髙/祖紀漢王入彭城置酒髙㑹水經注洞庭湖)
　　　　(廣員五百餘里日月若出沒其中一統志洞/庭湖在岳州府城西南禹貢九江孔殷即洞)
　　　　(庭也晉書王濬傳臣水軍風發行有次第無/縁得於長流之中回船過渾楊齊賢集註時)
　　　　(賊逼華容縣故軍於洞/庭以為長沙鄂岳之蔽)
九日天氣清(宋玉九辨泬寥兮天髙而氣/清注秋天髙朗體清明也)登髙無秋雲
(柳惲詩亭臯木葉/下隴首秋雲飛)造化闢川岳(莊子以天地為鑪以造/化為大冶班固東都賦)
(紹百王之荒屯因造化之盪滌顔/延之詩氣生川岳隂烟滅淮海見)了然楚漢分(史記/酈食)
(其傳兩雄不俱立楚漢久相持不决顔延之/登巴陵城樓詩江漢分楚望衡巫奠南服)長風鼓横
波(宋玉髙唐賦長風至而波起張協七命登/絶巘遡長風屈原九歌衡風起兮横波)合沓蹙龍
文(王襃洞簫賦薄索合沓㒺象相求呉均詩糾紛巫山/石合沓洞庭瀾王勃采蓮賦望洲草兮翡翠色動浦)
(水兮驪/龍文)憶昔傳遊豫(孟子一遊一豫為諸侯/度江淹詩遊豫碧山隅)樓船壯横
汾(史記平準書大修昆明池治樓船髙十餘丈旗幟加/其上甚壯漢武故事帝行幸河東祠后土顧視帝京)
(欣然中流與羣臣飲燕乃自作秋風辭/曰汎樓船兮濟汾河横中流兮揚素波)今兹討鯨鯢(孟/子)
(今兹未能左傳古者明王伐不敬取其鯨鯢而封之以/為大戮于是乎有京觀傅休奕詩天恩赦有罪東土放)
(鯨/鯢)旌斾何繽紛(陳琳與公孫瓉書戰夫引領竦望旌斾/離騷佩繽紛其繁飾兮芳菲菲其彌章)
(注繽紛/盛貌)白羽落酒樽(家語赤羽若日白羽若月國語白/羽之矰注矰矢名以白羽為飾後)
(漢書王霸傳賊聚衆挑戰霸方饗士作/倡樂箭射營中中霸前酒樽安坐不動)洞庭羅三軍(周/禮)
(大司馬王六軍大國三軍次國二軍小國一軍/班固西都賦覽山川之體勢觀三軍之殺戮)黄花不
掇手(禮記季秋之月鞠有黄華/詩采采芣苢薄言掇之)戰鼔遙相聞(詩擊鼓其/鏜踊躍用)
(兵駱賔王蕩子従軍賦隠隠地中鳴戰鼓遙/遙天上出將軍國語夜戰聲相聞足以不乖)劒舞轉頽
陽(史記軍中無以為樂請以劍舞淮南子魯陽公與/韓戰援戈而麾日反三舍謝瞻詩頽陽照通津)當
時日停曛(廣韻曛日入/也又黄昬時)酣歌激壯士(書酣歌於室史記/樊噲傳噲直撞入)
(立帳下項羽問為誰張良曰沛公參乗樊噲項羽曰壯/士賜之巵酒彘肩呉志留賛為將臨敵必先被髮叫天)
(抗音而歌左右應之/乃進戰戰無不克)可以摧妖氛(髙琳詩何以報天/子沙漠靜妖氛)握
齱東籬下(漢書酈食其傳握齱好苛禮注握齱急促貌/齱初角切陶潛詩采菊東籬下悠然見南山)
淵明不足羣(南史陶潛傳字淵明或云字深明名元亮/説文羣輩也蕭士斌集註此言淵明不足)
(羣者葢用武之時儒士必為/所輕太白其以淵明自況乎)
　　　秋登巴陵望洞庭(舊唐書地理志岳州隋巴陵/郡武徳四年置巴州領巴陵)
　　　　(華容沅江羅湘隂五縣六年為岳州一統志/岳州府屬巴陵縣漢下雋地呉巴陵府城西)
　　　　(南為洞庭湖書九江孔殷傳始於鄂陵終于/江口㑹於桑落洲註九江即洞庭也水經注)
　　　　(洞庭湖廣員五百餘里日月若出沒其中荆/州記巴陵南有洞庭湖亦曰青草湖以湖南)
　　　　(青草山為名初學記洞庭/在巴陵郡亦謂之太湖)
清晨登巴陵(楚辭泬寥兮天髙而氣清陶潛詩夙晨裝/吾駕啟途情已緬寰宇記羿屠巴蛇於洞)
(庭其骨若陵故曰巴陵水經注巴丘山在湘水右岸山/有巴陵故城本呉之巴丘邸閣城也晉立巴陵縣於此)
(江賦爰有包山洞庭巴陵地道潛逵傍通幽岫窈窕駱/賔王餞宋三之豐城序巴陵地道楓江連白馬之門)
周覽無不極(史記秦始皇紀親巡逺方黎民登兹泰山/周覽東極班固終南山賦天氣肅清周覽)
(八隅詩豈敢憚行畏不能極箋極至也謝靈運詩徙倚/窮騁望目極盡取討宋之問漢江宴别詩嬉遊不可極)
(留恨此/山川)明湖暎天光(岳陽風土記郡冇青草洞庭巴丘/三湖支曇諦賦縈以三湖帶以九)
(江東京賦消啟明掃朝霞登天光於扶桑/張華祖道征西詩陶以仁化曜以天光)徹底見秋色
(湘中記湘水至清雖深五六丈見底了了然傳燈録譬/獸渡河惟大香象徹底截流梁元帝詩桂影含秋色桃)
(華染春源唐太宗詩/素秋開律碧沼凝光)秋色何蒼然(詩蒹葭蒼蒼白露為/霜箋蒹葭在衆草之)
(中蒼蒼然也謝朓詩寒/城一以眺平楚正蒼然)際海俱澄鮮(呉均詩白雲浮海/際明月落河濵江)
(淹四時賦冬隂北邊永夜不曉平蕪際/海千里飛鳥謝靈運詩空水共澄鮮)山青滅逺樹(北/夢)
(瑣言湘江北流至岳陽達蜀江夏潦後蜀江漲遏湘波/溢為洞庭凡數百里而君山宛在水中何遜詩天暮逺)
(山青潮去遙沙出梁昭明太子開善寺詩落星埋逺/樹新霧起朝陽何遜詩水底見行雲天邊看逺樹)水
緑無寒烟(江淹别賦春草碧色春水緑波謝/朓詩切切隂風暮桑柘起寒烟)來帆出江
中(釋名隨風張幔曰帆何遜詩去帆若不見試望白雲/中陳子昂詩孤帆出霧中陽慎従祀麓山廟詩江帆)
(得分行漢書武帝紀自潯/陽浮江親射蛟江中獲之)去鳥向日邊(謝朓遊後園賦/日栖榆柳霞照)
(夕陽孤蟬已散去鳥成行晉書明帝紀元帝問日/與長安孰近對曰長安近不聞人従日邊來也)風清
長沙浦(宋文帝登景陽樓詩階上曉露潔林下夕風清/史記項羽紀項王出之國使人徙義帝曰古之)
(帝王地方千里必居上游乃使使徙義帝長沙郴縣漢/書賈誼傳誼為長沙王太傅度湘水為賦弔屈原曰恭)
(承嘉恵兮竢罪長沙舊唐書地理志長沙秦置長沙郡/漢為長沙國治于湘縣武徳為潭州一統志長沙郡翼)
(軫分野軫旁有小星曰長沙應其地宋之問/早入清逺峽詩寂歴環沙浦蔥蘢轉石圻)山空雲夢
田(書雲土夢作乂周禮夏官職方氏正南曰荆州其澤/藪曰雲夢子虛賦秋田乎青丘彷徨乎海外吞若雲)
(夢者八九於胸中曽不芥蔕宋玉小言賦楚襄王既登/陽雲之臺令諸大夫景差唐勒宋玉等並造大言賦賦)
(畢而宋玉受賞王曰又有能/為小言賦者賞之雲夢之田)瞻光惜頽髮(蘇武詩寒夜/立清庭仰瞻)
(河漢濵又願君崇今徳隨時愛景光曹植詩明月照髙/樓流光正徘徊劉孝標廣絶交論仰宵燭之未光郭璞)
(遊仙詩採藥遊名山將以救年頽/江總詩年髮兩如此傷心獨㡬時)閱水悲徂年(陸機嘆/逝賦心)
(閱水以成川水滔滔而日度後漢書馬援傳賛徂年/已流壯情方勇江總詩徂年若驚電别日欲成秋)北
渚既蕩漾(岳陽風土記洞庭湖西岸有沙洲堆阜隆起/即青草廟下一湖之内中有此洲南名青草)
(北名洞庭所謂重湖也楚辭帝子降兮/北渚江淹詩北渚有帝子蕩漾不可期)東流自潺湲(莊/子)
(順流而東行後漢書禮儀志上已官民皆絜於東流水/上洗濯袚除去宿垢疢為大絜楚辭觀流水兮潺湲魏)
　(文帝詩谷水潺潺木落/翩翩廣韻潺湲水流也)郢人唱白雪(戰國策宋玉曰客/有歌於郢中者其)
　(始曰下里巴人國中屬而和者數千人其為陽春白雪/國中屬而和者數十人陳琳答東阿王牋聴白雪之音)
　(觀渌水之節然後東/野巴人蚩鄙並著)越女歌採蓮(史記楚世家右擁越/女蕭統五月啟蓮花)
　(泛水艷如越女之顋又白詩西施越溪女明豔光雲海/又詩若耶溪旁採蓮女鮑照詩櫂女歌採蓮南史羊侃)
　(傳侃自造採蓮櫂歌兩曲甚有新致/相和曲江南可採蓮蓮葉何田田)聴此更㫁腸(庾信/詩風)
　(流響和韻哀怨聲悽㫁/謝靈運詩越客腸今㫁)憑厓淚如泉(沈佺期送司馬白/雲歸天台詩憑厓)
　(飲蕙氣過澗摘靈草劉/越石詩淚下如流泉)
　
　
　
　
　
　
　
　
御選唐詩巻三
　欽定四庫全書
御選唐詩巻四
　　五言古
　　　李白
　　　　與周剛清溪玉鏡潭宴别(原注潭在秋浦桃胡/陂下余新名此潭一)
　　　　　(統志池州府清溪源出洘溪山與石人嶺水/合北流匯為玉鏡潭又東流經府門外復折)
　　　　　(而北至清溪/口入大江)
　康樂上官去永嘉遊石門(宋書謝靈運封康樂公性奢/豪車服鮮麗器物多改舊制)
　(世共宗之咸稱謝康樂也出為永嘉太守肆意遊遨所/至輒為詩遊名山志石門澗六處石門遡水上入兩山)
　(兩邊石壁右邊石巖下臨澗水靈運登石門最髙頂詩/晨策尋絶壁夕息在山栖疏峰抗髙館對嶺臨迴溪)
　江亭有孤嶼(謝靈運登江中孤嶼詩江南倦遊覽江北/曠周旋懐雜道轉迥尋異景不延亂流趨)
　(正絶孤嶼媚中川雲日/相輝映空水共澄鮮)千載跡猶存我來憩秋浦(一統/志秋)
　(浦在池州府城西南八十里長八十里闊三十里四時/景色宛如瀟湘沿革志秋浦隋縣名池陽記秋浦帶郡)
　(城南連驛道/為舟楫之路)三入桃陂源千峰照積雪(九歌斲冰兮積/雪劉歆遂初賦)
　(漂積雪之皚皚兮涉凝露之隆霜/陶潛詩袁安困積雪邈然不可千)萬壑盡啼猿(世説千/巖競秀)
　(萬壑爭流鮑照詩千巖盛積阻萬壑勢瀠洄水經注巴/東三峽巫峽長猿啼三聲㫁人腸謝靈運詩噭噭夜猿)
(啼/)興與謝公合文因周子論埽厓去落葉(後漢書鄭太/傅猶以烈風)
(埽彼枯葉陶潛詩空庭多落葉慨/然知己秋丘遲詩檐際落黄葉)席月開清樽(陶𢎞景/解官表)
(席月澗門横琴雲際劉苞詩/清樽久不薦淹留遂待君)溪當大樓南(補注大樓山/名一統志山)
(在池州府城/南七十里)溪水正南奔迴作玉鏡潭澄明洗心䰟(梁/元)
(帝詩月華似璧星如珮流影澄/明玉堂内江淹詩何用苦心䰟)此中得佳境(陶潛詩此/中有真意)
(晉書漸/入佳境)可以絶囂喧(謝靈運王子晉讃王子/愛清淨區中實囂喧)清夜方歸
來酣歌出平原(尚書酣歌于室左傳凡平原出水為大/水上林賦馳丘陵上平原鮑照蕪城賦)
(瀰迤/平原)别後經此地為余謝蘭蓀(楚詞蓀橈兮蘭旌注香/草也舊唐書崔慎由傳)
(挺松筠之貞姿/服蘭蓀之懿行)
　　　望廬上瀑布水(釋慧逺廬山記山在尋陽南有/匡裕先生者出殷周之際隠遯)
　　　　(潛居其下受道於仙人而共嶺時謂所止為/仙人之廬而命焉其山大嶺凡七重圓基周)
　　　　(迴垂三五百里東南有香爐山其上氛氳若/香烟西南石門前有雙闕壁立千餘仞而瀑)
　　　　(布流焉一統志廬山在九江府南二十/五里山之陽為南康山之隂為九江)
西登香爐峯(廬山記山東南有香爐峯孤峯/秀起游氣籠其上即棼藴若烟)南見瀑布
水挂流三百丈(廬山記瀑布水在黄龍西北數里水出/山腹中挂流三四百丈飛湍出林表望)
(之如懸素水經注廬山北石門有雙石髙竦其狀如門/水導雙石中懸流飛瀑望之連天若曳飛練於天中矣)
噴壑數十里歘如飛電來(江總驄馬驅樂府萬里/朝飛電論功易走丸)隠若
白虹起(禮記君子比徳于/玉氣如白虹天也)初驚河漢落(古詩河漢清且/淺相去復㡬許)
半灑雲天裏(莊子黄帝得之以登雲天謝靈/運詩岱宗秀維岳崔崒刺雲天)仰觀勢轉
雄壯哉造化功(賈誼賦天地為/爐兮造化為工)海風吹不㫁(淮南子天/下之物莫)
(柔於水斬之不/㫁焚之不然)江月照還空(何遜宿南浦詩違鄉/已信次江月初三五)空中
亂潨射(廣韻潨/水㑹也)左右洗青壁(晉書宋纎傳丹崖百丈青/壁千尋梁簡文帝箏賦依)
(青壁而/懐芳)飛珠散輕霞(謝莊詩夕天霽晚氣輕霞澄暮雲/謝瞻詩輕霞冠秋日迅商薄晴空)
流沫拂穹石(莊子孔子觀於吕梁懸水三千仞流沫四/十里司馬相如上林賦赴隘陿之口觸穹)
(石激/堆埼)而我樂名山(書所過名山大川史記自殽以/東名山五自華以西名山七)對之
心益閒(孫綽遊天台山賦遊/覽既周體靜心閒)無論潄瓊液(郭璞蜂賦吮/瓊液於懸峯)
(吸頳津/於晨景)且得洗塵顔但諧宿所好(陶潛詩詩書敦宿/好林園無俗情)永
願辭人間(史記留侯世家願棄人間事欲從赤松子遊/耳髙士傳宗測少靜退不樂人間遂往廬山)
(止祖/舊宅)
　　　遊太山(唐書地理志兖州魯郡乾封縣有泰山/一統志太山在泰安州北五里即東岳)
　　　　(岱宗也其山屈曲盤道/至絶頂髙四十餘里)
四月上太山石屏御道開(本集自注天寳元年四月從/故御道上太山孫綽遊天台)
(賦踐莓苔之滑石搏壁立之翠屏虞茂/詩金溝低御道虞世南詩油雲隂御道)六龍過萬壑(易/時)
(乘六龍以御天漢官儀天子法駕所乗曰金根車駕六/龍以御天下晉書顧愷之傳萬壑爭流鮑照詩萬壑勢)
(縈/迴)澗谷隨縈迴(爾雅山夾水曰澗水注溪曰谷水經注/太山中溪水東南流逕東天門下出下)
(谷東流古者帝王升封處憩此水水上往往有石竅存/焉葢古設舍所跨處也一統志太山下有東中西三谿)
馬跡遶碧峯(江淹賦刻劃崷崪/兮山雲而碧峯)于今滿青苔(淮南子谷/之汙生以)
(青苔江淹賦嗟青苔之依依兮無色類而可/方游名山志縁崖而上悉青苔無别草木)飛流灑絶
巘(孫綽遊天台賦瀑布飛流以界道謝靈運賦泉飛流/以㵼空詩陟則在巘注小山别於大山也唐太宗小)
(山賦參差絶/巘威紆短逕)水急松聲哀(蕭慤詩泉鳴知水急泰山記/小天門有秦時五大夫松宋)
(玉髙唐賦不見其底虛聞/松聲鮑照詩複澗隠松聲)北眺㟧嶂竒(西都賦北眺五/陵鮑照詩合沓)
(崿嶂/雲)傾崖向東摧(水經注空岫隂深邃澗闇/宻傾崖上合恒有落勢)洞門閉石
扇(泰山記泰山西巖為仙人石門茅君内傳岱宗之洞/周迴三千里名曰三宫空洞之天謝靈運詩石閭何)
(晻靄明堂祕靈篇江總/文平臺累陟石扇暫履)地底興雲雷(易雷出地奮公羊/傳觸石而出膚寸)
(而合不崇朝而遍雨乎/天下者其泰山之雲乎)登髙望蓬瀛(泰山記泰山東南/巖有日觀者雞一)
(鳴時見日始出有秦觀者望見長安呉觀者望見㑹稽/周觀者望見鎬阮籍詩登髙望九州劉孝綽詩無因追)
(羽翰及爾宴蓬瀛唐太宗小山賦/想蓬瀛兮靡覿望崑閬兮難期)想像金銀臺(曹植賦/遺情想)
(像史記封禪書蓬萊方丈瀛洲此三神山者諸仙人存/焉郭璞遊仙詩吞舟涌海底髙浪駕蓬萊神仙排雲出)
(但見金/銀臺)天門一長嘯(漢官儀泰山東上七十里至天門/泰山記泰山盤道屈曲而上凡五)
(十餘盤經小天門大天門仰視天門如従穴中窺天窻/一統志泰山有東西二天門後漢書向栩傳栩少為書)
(生不好言語而好長嘯成公綏嘯/賦邈跨俗而遺身乃慷慨而長嘯)萬里清風來(成公綏/嘯賦飄)
(遊雲於太清集長風乎萬/里左思詩長嘯激清風)玉女四五人(漢武内傳帝閒/居承華殿見一)
(女子曰我墉宫玉女王子登也至七月七日王母暫來/言訖不知所在神異經東荒中有大石室東王公居之)
(常與玉女共投壺王延夀魯靈光殿賦神仙岳岳於/棟間玉女窺牕而下視一統志泰山巔有玉女池)飄
颻下九垓(淮南子吾與汗漫期於九垓之外司馬相如/封禪文上暢九垓下泝八埏郭璞詩飄颻戯)
(九/垓)含笑引素手(齊武帝詩含笑一轉私/自憐古詩纎纎出素手)遺我流霞杯(司/馬)
(相如大人賦呼吸沆瀣飱朝霞揚雄甘泉賦噏清雲之/流霞論衡河東項曼斯好道曰有數仙人飲我流霞一)
(杯數月不飢呉均七夕詩/神仙定不及寧用流霞杯)稽首再拜之自愧非仙才(漢/武)
(内傳西王母曰劉徹好道然形慢神/穢雖當語之以至道殆恐非仙才也)曠然小宇宙(養生/論曠)
(然無憂思孟子登泰山而小天下後漢書/仲長統傳可以凌霄漢出宇宙之外矣)棄世何悠哉
(莊子夫欲免為形者莫如棄世棄世則無累成公綏嘯/賦傲世忘榮絶棄人事謝朓詩耳目暫無擾懐古何悠)
(哉於按李白詩意以仙才自負俯視人間昔賀知章見/白  長安解金龜換酒謂白曰子謫仙人也世遂以謫)
(仙稱之此詩託興與郭璞遊仙諸詩同指而風格過之/雖其淪落之餘不無感慨襟期浩然可想見其生平也)
　　　二
平明登日觀(史記留侯世家老父謂良曰孺子可教矣/後五日平明與我㑹此水經注太山東南)
(山頂名曰日觀峯雞一鳴/時日始欲出長三丈許)舉手開雲闗(王勃詩晨征犯/烟磴夕憩在雲)
(闗/)精神四飛揚(莊子精神四達上際於天下蟠於地又/齋戒疏瀹而心澡雪而精神詩載飛載)
(揚漢髙帝大風歌/大風起兮雲飛揚)如出天地間(易以言乎天地/之間則備矣)黄河従
西來(水經河水東入塞過敦煌酒/泉張掖郡南又東過隴西)窈窕入逺山(曹植飛/龍篇晨)
(遊太山雲霧窈窕謝朓詩/仄徑既窈窕環洲亦玲瓏)憑崖攬八極(謝靈運山居賦/髙居唐而胥宇)
(臺依崖而穴墀鮑照詩凌崖採三露攀鴻戯五烟謝朓/詩凌崖必千仞尋蹊將萬轉列子至人揮斥八極神氣)
(不變淮南子八紘之外乃有八極/陸機文賦精騖八極心遊萬仞)目盡長空閑(唐太宗/詩目盡)
(結長/空)偶然值青童(真詰茅山天市壇昔東海青童君/曽乘獨輪飛飇之車按行此山)緑
髮雙雲鬟(神仙傳麻姑是好女子年十八/九許於頂中作髻餘髮垂至腰)笑我晚學仙
(神仙傳漢武遣使者行河東忽見一女子笞一老翁俛/首跪受杖使者怪問之女曰此翁乃妾之子也昔吾舅)
(氏伯山甫以神藥教妾妾教子服之不肯今遂衰老行/不及妾故杖之隋書王貞傳仰而不至方見學仙之逺)
蹉跎凋朱顔(楚詞驥垂兩耳中坂蹉跎阮籍詩娯樂未/及終白日忽蹉跎楚詞美人既醉朱顔酡)
(鮑照詩暉暉朱顔酡紛紛織/女梭王康琚詩凝霜凋朱顔)躊躇忽不見(詩愛而不見/搔首躊躇)
浩蕩難追攀(楚詞怨靈修兮浩蕩又心飛揚/兮浩蕩王粲詩朋友相追攀)
　　　三
日觀東北傾(尸子泰山上有三峯東曰日觀雞鳴時見/日出西曰秦觀可望長安始皇登此西望)
(故名又西曰越觀可望㑹稽一名月觀以與日觀相對/南史沈烱傳烱嘗獨行經漢武通天臺為表奏曰射之)
(罘於海浦禮日觀而稱功顔延之詩𤣥天髙北列日觀/臨東溟楚詞天問康回憑怒地何故以東南傾注康回)
(共工名淮南子共工之力觸不周之山使地/東南傾陸機詩招搖西北指天漢東南傾)兩崖夾雙
石海水落眼前(古樂府枯桑知天風海水知天寒梁簡/文帝怨歌行秋風吹海水寒霜依玉除)
(何遜七召望雲氣而款闗候海水而重譯/庾信齊王進赤雀表海水無波天星不動)天光搖空碧
(左傳有山之材而照之以天光張衡東京賦登天光於/扶桑傅休奕詩枝燈若火樹庭燎繼天光江淹水上神)
(女賦野田田而虛/翠水湛湛而空碧)千峯爭攅聚(孔稚圭北山移文列壑/爭譏攅峯竦誚謝靈運)
(浮雲讃俄巳就飛/散豈得復攅聚)萬壑絶凌歴(晉書顧愷之傳愷之至/荆州人問以㑹稽山水)
(之狀愷之云千巖競秀萬壑爭流鮑照登廬山詩千巖/盛阻積萬壑勢迴縈江淹詩萬壑共馳騖百谷爭往來)
緬彼鶴上仙(家語緬然長思出于四門周章逺望廣韻/緬彌兖切逺也水經注幽烟冥緬非生人)
(所安支遁詩晞陽熙春圃悠緬歎時往陶潛感士不遇/賦蒼㝠遐緬人事無巳列仙傳王子晉好吹笙作鳯鳴)
(游伊雒間道士浮丘公接上嵩山二十餘年後來於山/上告桓良曰告我家七月七日待我緱氏山頭果乗白)
(鶴駐山顛望之不得/到舉手謝時人而去)去無雲中跡(神仙傳雞鳴天/上犬吠雲中)長松
入雲漢(穆天子傳天子升長松之隥戰國策荆有長松/文梓孫綽賦䕃落落之長松薛道衡詩簷隂翻)
(細柳澗影落長松晉書皇甫謐傳時清道真/可以冲邁此真吾生濯髮雲漢鴻漸之秋也)逺望不盈
尺(楚詞逺望兮芊眠晉書羊祜傳嘗謂従事鄒湛等曰/自有宇宙便有此山由來賢達勝士登此逺望如我)
(與卿者多矣雪賦盈尺則呈瑞於豐年李善文選/序周巡綿嶠品盈尺之珍楚望長瀾搜徑寸之寳)山花
異人間(徐陵山齋詩山花臨舞席水影照歌牀庾信隠/士詩野鳥繁絃轉山花燄火然又五張寺經蔵)
(碑皮紙骨筆木葉山花象負之所未勝龍蔵之所不盡/史記留侯曰願棄人間事從赤松子遊髙士傳宗測少)
(靜退不樂人間遂/往廬山止祖舊宅)五月雪中白(爾雅五月為臯禮月令/是月也日長至半夏生)
(木槿榮鮑照詩隂崖積夏雪陽谷散秋榮江總詩梅花/色白雪中明庾信咏園花詩自紅無假染真白不須粧)
(王勃詩桂/宻巖花白)終當遇安期(漢書郊祀志李少君曰臣嘗遊/海上見安期生安期生食臣棗)
(大如爪安期生仙者通蓬萊中合則/見不合則隠郭璞詩安期煉五石)於此鍊玉液(漢武/内傳)
(上藥有風實雲子玉液金漿洞簫賦朝露清泠而隕其/側兮玉液浸潤而承其根江淹詩道人讀丹經方士鍊)
(玉/液)
　　　奉陪商州裴使君遊石娥溪(李白自注時欲東/遊遂有此贈一統)
　　　　(志西安府商縣唐初為商州天寳初為上洛/郡乾元初復為商州屬闗内道  按石娥溪)
　　　　(一名仙娥溪商州志仙娥峯丹青斑駁天然/圖畫唐人名峯下水曰仙娥溪名勝志仙娥)
　　　　(峯洞壑幽邃李白嘗遊焉有横/天聳翠壁噴壑鳴紅泉之句)
裴公有仙標拔俗數千丈(後漢書仲長統傳至人能變/達士拔俗孔稚圭北山移文)
(耿介拔俗之標世説庾子/嵩目和嶠森森如千丈松)澹蕩滄洲雲(鮑照詩春風淡/蕩俠思多揚雄)
(激靈賦世有黄公起於滄洲怡神養性與/道浮游南史張充傳飛竿釣渚濯足滄洲)飄颻紫霞想
(趙景真與嵇茂齊書飄颻逺遊之士託身無人之鄉黄/庭内景經上清紫霞虛皇前注紫霞宫一名紫瓊宫陸)
(機詩輕舉/凌紫霞)剖竹商洛間(晉書良吏傳論建旟剖竹漢書/地理志𢎞農郡縣商上洛班固)
(西都賦商洛縁其隈鄠杜濵其足注商洛山名括/地志商州東八十里商洛縣古之商國卨所封也)政成
心巳閒(詩豳風疏述其政/教之成則為豳頌)蕭條出世表(楚辭山蕭條而/無獸兮野寂寞)
(其無人陸機列仙賦夫何/列仙𤣥妙超攝生乎世表)㝠寂閉𤣥闗(郭璞詩中有冥/寂士顔延之詩)
(劉伶善閉闗王屮頭陀寺/碑𤣥闗幽鍵感而遂通)我來屬芳節解榻時相悦(後/漢)
(書徐穉傳陳蕃為穉特設一榻去則懸之宋之問詩一/朝逢解榻累日共銜杯禮記相説以解按説與悦同)
褰帷對雲峯(後漢書賈琮傳為冀州傳車垂赤帷裳琮/曰刺史當逺視廣聴何垂帷裳以自掩乎)
(命褰之江淹詩平明/登雲峯杳與廬霍絶)揚袂指松雪(曹植酒賦或揚袂屢/舞或拍劍清歌顔延)
(之詩山明/望松雪)暫出東城邊(史記項羽紀項王乃復引兵/而東至東城乃有二十八騎)遂
遊西巖前(南史雷次宗傳徵詣郡為築室/於雞籠山西巖下謂之招隠館)横天聳翠壁
(梁簡文帝烏栖曲北斗横天月將/落江總貞女峽賦聳翠壁以臨危)噴壑鳴紅泉(謝靈運/山居賦)
(訪鍾乳於洞穴/訊丹砂於紅泉)尋幽殊未歇(左傳得臣猶/在憂未歇也)愛此春光發
(沈約詩春/光發隴首)溪旁饒名花石上有好月命駕歸去來(世説/東平)
(吕安服嵇康髙致毎一相思千里命駕陶/潛歸去來辭歸去來兮田園將蕪胡不歸)露華生翠苔
(王儉春夕詩露華方照嵗雲彩復經春/説文苔蘚也在垣曰垣衣在屋曰苔邪)淹留惜將晚(楚/辭)
(攀桂枝兮/聊淹留)復聴青猿哀青猿㫁人腸(荆州記巴東三峽/歌云猿啼三聲㫁)
(人/腸)遊子思故鄉(漢書髙帝紀謂沛父兄曰遊子/悲故鄉魏文帝詩綿綿思故鄉)明發首
東路(詩明發不寐有懐二人疏夜地闇至旦而明明地/開發故謂之明發也漢書韓信傳北首燕路注首)
(趣向也式究切顔延之詩/振策睠東路傾側不及羣)此歡焉可忘
　　　宿巫山下(漢書註巫山在南郡巫縣西南方輿/勝覽巫峽杜宇所鑿以通江水紀要)
　　　　(在巫山縣南三十里蜀人/謂之東峽以在蜀境東也)
昨夜巫山下(盛𢎞之荆州記西峽巫峽歸峽七百里中/兩岸連山畧無闕處重巖疊嶂隠天蔽日)
(自非亭午夜分不見日月也入蜀記巫山峯巒上入霄/漢山脚直插江中十二峯不可悉見所見八九峯惟神)
(女峯最纎麗竒峭宜為仙真所托凝真觀後山半有石/壇平曠傳是禹見神女授符書於此詩在南山之下)
猿聲夢裏長(水經注三峽毎晴初霜旦林寒澗肅有髙/猿長嘯屬引淒異空岫傳響故漁者歌曰)
(巴東三峽巫峽長猿鳴三聲淚沾裳庾信枯樹賦對月/峽而吟猿入蜀記祝史云毎八月十五夜月明時有絲)
(竹之音往來峯頂/山猿皆鳴逹旦)桃花飛緑水三月下瞿塘(詩桃之夭/夭灼灼其)
(華禮記仲春之月桃始華漢書溝洫志河決而桃華水/洋溢註三月水漲也荆州記巫峽當冬春之間則素湍)
(緑潭迴清倒影張正見樂府櫂折桃花水颿横竹箭流/水經注峽中有瞿塘黄龕二灘泝沿所忌圖經瞿塘峽)
(在䕫州東一里舊名西陵峽瞿塘乃三峽之門峽口有/灧澦堆古樂府灧澦大如馬瞿塘不可下方輿紀要在)
(䕫府東八里兩崖/對峙中貫一江)雨色風吹去(宋之問詩雨色搖丹嶂/宋玉髙唐賦序巫山之)
(女曰旦為朝雲暮為行雨朝朝暮暮陽臺之下/又湫兮如風淒兮如雨風止雨霽雲無處所)南行拂
楚王(詩悠悠南行襄陽耆舊傳赤帝女曰瑤姬未行而/卒葬于巫山楚懐王遊髙唐夢與神遇遂為置觀)
(號曰朝雲髙唐賦序楚襄王與宋玉遊于雲夢之臺玉/曰昔者先王嘗遊髙唐怠而晝寝夢見一婦人曰妾巫)
(山之女也為髙唐之客聞君遊髙唐願薦枕席王因幸/之註雲夢楚藪也在南郡華容縣九域志大仙廟巫山)
(神女/祠也)髙丘懐宋玉(髙唐賦序妾在巫山之陽髙丘之阻/史記屈原傳楚有宋玉景荖之徒皆)
(好辭而以賦見稱王逸楚詞註/宋玉郢人屈原弟子為楚大夫)訪古一霑裳(江淹詩常/慕先達槩)
(觀古論得失漢鐃歌臨水逺望泣下霑/衣梁元帝詩寒夜猿聲徹遊子淚沾裳)
　　　經下邳圯橋懐張子房(一統志邳州在淮安府/城西北四百五十里秦)
　　　　(置下邳縣圯橋在城東南隅漢書張良嘗遊/下邳圯上有一老父直墮其履圯下顧謂良)
　　　　(曰孺子下取履良愕然欲歐之為其老乃彊/忍下取履因跪進父以足受之笑而去復還)
　　　　(曰孺子可教矣後五日平明與我期此良曰/諾五日平明良往父巳先在怒曰與老人期)
　　　　(後何也去後五日蚤㑹五日雞鳴往父又先/在復怒曰後何也去後五日復早來五日良)
　　　　(夜未半往有頃父亦來喜曰當如是出一編/書曰讀是則為王者師後十年興十三年孺)
　　　　(子見我濟北穀城山下/黄石即我巳遂去不見)
子房未虎嘯破産不為家(王襃聖主得賢臣頌虎嘯而/谷風冽漢書良家僮三百人)
(弟死不葬悉以家財求客刺秦/王為韓報仇以五世相韓故)滄海得壯士椎秦博浪
沙(漢書良嘗學禮淮陽東見倉海君得力士為鐵椎重/百二十斤秦皇帝東遊至博浪沙中良與客狙擊秦)
(皇帝誤中副車秦皇帝大怒大索天下求賊甚急良乃/更名姓亡匿下邳師古注倉海君當世賢者之號又博)
(浪沙河南陽武南/地名浪舊作狼)報韓雖不成天地皆震動(漢書良曰/家世相韓)
(及韓滅不愛萬金之資為/韓報仇彊秦天下震動)潛匿遊下邳豈曰非智勇(史/記)
(運籌帷幄之中制勝於無形子房謀計其事無智名無/勇功漢書賛聞張良之智勇以為其貌魁梧竒偉反若)
(婦人/女子)我來圯橋上懐古欽英風(北山移文張/英風於海甸)唯見碧流
水曽無黄石公歎息此人去蕭條徐泗空(一統志泗水/出山東泗水)
(縣南流過沛縣至徐州/城東北合沛水入淮)
　　　待酒不至
玉壺繫青絲(辛延年詩就我求清酒絲繩提玉壺/鮑照詩清如玉壺氷直如朱絲繩)沽酒
來何遲(史記滑稽傳武帝徵北海太守詣行在所有文/學卒史王先生者自請與太守俱至宫下待詔)
(宫府門王先生徒懐錢沽酒與衞卒僕射飲日/醉不視其太守禮記夫子曰賜爾來何遲也)山花向
我笑(徐陵詩山花臨舞席水影照歌牀庾信詩野鳥繁/絃轉山花焰火然詩顧我則笑沈攸之詩花笑鶯)
(歌/詠)正好銜杯時(劉伶酒徳頌捧甖/承槽銜杯潄醪)晚酌東山下流鶯復
在兹春風與客醉(魏志徐邈傳時科禁酒而邈私飲至/於沈醉校事趙達問以曹事邈曰中)
(聖人達白之太祖太祖甚怒度遼將軍鮮于輔進曰平/日醉客謂酒清者為聖人濁者為賢人邈性修慎偶醉)
(言耳王績詩春來日/漸長醉客喜年光)今日仍相宜
　　　望月有懐
清泉映疎松(水經注寒松上䕃清泉下/注虞騫詩疎松含白水)不知㡬千古(嵩/髙)
(山記嵩嶽有大松或千嵗/百嵗傅𤣥詩世有千年松)寒月搖清波(魏文帝詩俯視/清水波仰看明)
(月/光)流光入牕户(曹植詩明月照髙樓流光正徘徊沈約/月詩方暉竟户入圓影隙中來郭璞詩)
(風出牕/户裏)對此空長吟(楚辭立江介而長吟兮禰/衡賦長吟逺慕哀鳴感類)思君意
何深(古詩思君令人老嵗月忽巳晚漢書陸賈傳陳平/常燕居深念賈往不請直入坐陳平方念不見賈)
(賈曰念何深也陸/機詩離思一何深)無因見安道興盡愁人心(晉書王徽/之傳常居)
(山隂夜雪初霽月色清朗忽憶戴逵在剡夜乗小船詣/之造門不前而反人問其故曰本乗興而來興盡而反)
(何必見安道耶梁簡文帝詩裁紅㸃翠愁/人心庾肩吾詩樓上徘徊月窻中愁思人)
　　　落日憶山中
雨後烟景緑(江淹惜晚春詩烟景/抱空意蘅杜綴幽心)晴天散餘霞(謝朓詩/餘霞散)
(成綺澄江/淨如練)東風隨春歸(禮記東風解凍爾雅東風曰谷/風古詩四顧何茫茫東風搖百)
(草/)發我枝上花(宗懍詩鶯嗚一兩轉花發數/重開張正見詩花影發新枝)花落時欲
暮(前溪歌花落逐水去何當順流還梁元帝詩獨念春/花落還似昔春時詩曰歸曰歸嵗亦暮止鮑照詩紅)
(顔零落嵗將暮寒/光宛轉時欲沈)見此令人嗟(崔融瓦松賦彼懐寳而/遇賞此不材而見嗟)
願遊名山去(禮記名山大澤不以封史記孟子荀卿傳/鄒衍作書十餘萬言先列中國名山大川)
(水土所殖物類所珍又報任/安書蔵之名山傳之其人)學道飛丹砂(李陽冰太白/詩序天子知)
(其不可留賜金歸之遂請北海髙天師授道籙於齊州/紫極宫劉全白李翰林碣志尚道術謂神仙可致史記)
(封禪書李少君言祀竈則致物致物則丹砂可化為黄/金左思蜀都賦丹砂赩熾出其坂蜜房郁毓被其阜梁)
(武帝樂府但使丹/砂就能令億萬年)
　　　春日獨酌
東風扇淑氣(禮記東風解凍南史宋衡陽王義季傳陽/和扇氣播厥之始陸機詩蕙草饒淑氣)
水木榮春暉(水經注目對魚鳥水木明瑟謝混遊西池/詩景仄鳴禽集水木湛清華謝朓杜若賦)
(憑瑤圃而宣游臨水木而延佇陸機詩萍/以春暉江總詩二月春暉暉雙燕理毛衣)白日照緑草
(班固答賔戲守窔奥之熒燭未仰天庭而覩白日古詩/浮雲蔽白日遊子不顧返鮑照詩春吹回白日霜髙落)
(塞鴻謝朓髙齋視事詩餘雪映青山寒霧開白日梁昭/明太子七契夾鐘之節春景依遲碧樹初蕋緑草含滋)
(徐陵與王僧辨書闢緑草於應門開青槐於武/庫江總詩乍惬南階悲緑草誰堪東陌怨黄金)落花散
且飛(庾信馬射賦落花與芝葢同飛楊栁共春旗一色/梁簡文帝詩偏使紅花散飄揚落眼前劉楨詩芙)
(蓉散其花菡萏溢金塘梁簡文帝箏/賦玩飛花之度窻看春風之入栁)孤雲還空山(陶潛/咏貧)
(士詩萬族各有/托孤雲獨無依)衆鳥各已歸(晉書穆帝紀升平四年鳳/凰復見豐城衆鳥隨之淮)
(南子赤肉懸則烏鵲集鷹隼鷙則衆鳥散陶潛詩衆鳥/欣有託吾亦愛吾廬謝朓詩日出衆鳥散山暝孤猿吟)
(楚辭因歸鳥而致辭兮羌迅髙而難當曹植詩歸鳥赴/喬林翩翩厲羽翼劉琨詩浮雲為我結歸鳥為我旋)
彼物皆有託(陸機詩女蘿亦有托蔓葛亦有尋/何邵詩吉士懐貞心悟物思有託)吾生獨
無依(莊子養生主吾生也有涯而知也無涯西都賦排/飛闥而上出若遊目於天表似無依而洋洋曹植)
(愁思賦原野蕭/條兮烟無依)對此石上月(張正見樂府看花憶/塞草對月想邊秋)長醉
歌芳菲(傅毅舞賦禮有三爵之制頌有醉歸之歌楚辭/芳菲菲其彌章庾肩吾詩佳期竟不歸春日生)
(芳/菲)
　　　二
我有紫霞想(陸機詩輕/舉乗紫霞)緬懐滄洲間(陶潛扇上畫賛緬/懐千載托契孤遊)
(虞世基詩緬懐古人節思酬明主恩/謝朓詩既歡懐禄情復協滄洲趣)思對一壺酒(北齊/書李)
(元忠傳孫騰司馬子如嘗共詣元忠見其坐樹下擁被/對壺庾信答王司空餉酒詩開君一壺酒細酌對春風)
澹然萬事閒(淮南子澹然無欲而民自樸禮記百官得/其宜萬事得其理史記律書六律為萬事)
(根/本)横琴倚髙松(陶𢎞景表席月澗門横琴雲際庾信詩/定知歡未足横琴坐石根張華賦慕隴)
(坻之髙松顔延之詩惜/無丘園秀景行彼髙松)把酒望逺山(世説畢卓嘗謂人/曰左手持蟹螯右)
(手持酒杯拍浮酒船中便足了一生矣西京雜記/卓文君眉色如望逺山陳子昂詩惟見逺山青)長空
去鳥沒(唐太宗詩夕霧結長空張九齡/詩歸雲納前嶺去鳥投遙邨)落日孤雲還(謝/靈)
(運撰征賦望新晴於落日起明光於躋月隋煬帝白紵/歌菱潭落日雙鳬舫江淹詩孤雲出北山宿烏驚東林)
(又雨絶/無還雲)但恐光景晚(漢書武帝紀詔曰朕郊祀上帝見/羣鶴留止薦於泰畤光景並見)
宿昔成秋顔(沈約詩宿昔減容顔王/康琚詩凝霜凋朱顔)
　　　月下獨酌
花間一壺酒(徐悱妻答外詩鳴鸝葉中舞戯蝶花間驚足/南史梁世子方等傳嘗著論曰一壺之酒)
(以養性一簞之/食足以怡形)獨酌無相親(陶潛歸去來辭引壺觴以/自酌宋書顔延之傳身居)
(儉約不營財利布衣蔬食獨酌郊野當其為適旁若無/人南史謝譓不妄交接門無雜賔有時獨酌曰入吾室)
(者但有清風禮記/上下相親謂之仁)舉杯邀明月(梁簡文帝詩欲祛九秋/恨聊舉十千杯謝莊月)
(賦隔千里兮共明月南史謝/譓曰對我飲者惟當明月)對影成三人(列子黄帝書/曰形動不生)
(形而生影後漢書崔駰傳抱影獨立/與士不羣易有不速之客三人來)月既不解飲(晉書/孫綽)
(傳嘗曰山濤/吾所不解)影徒隨我身(説苑行非為影也而影隨之/任昉詩形應影隨曩行今止)
(何遜詩齊兒敢為/俗蜀物豈隨身)蹔伴月將影行樂須及春(漢書楊惲/傳人生行)
(樂耳須富貴何時夏侯湛春可樂賦春可樂兮樂東作/之良時古詩行樂當及時謝萬春遊賦撫鳴琴而懐古)
(登修臺/而樂春)我歌月徘徊(詩我歌且謠魏武帝短歌行對酒/當歌謝靈運善哉行擊節當歌對)
(酒當酌曹植詩明月/照髙樓流光正徘徊)我舞影零亂(詩蹲蹲舞我唐太宗/詩隔棟歌塵合分階)
(舞影連謝靈運/詩清波時零亂)醒時同交歡(楚辭衆人皆醉我獨醒漢/書陸賈傳謂陳平曰君何)
(不交歡太/尉深相結)醉後各分散(北史崔瞻傳性好讀書酒後清/言聞者莫不傾耳陶潛詩放歡)
(一遇既醉還休又人生無根蔕飄如陌上塵分散逐風/轉此巳非常身謝靈運維摩經賛莫昵縁合時當視分)
(散/日)永結無情遊(詩心如結兮晉書郭文曰思由憶生不/憶故無情庾杲之與劉虯書夫山水無)
(情應之以㑹/愛閑在我)相期邈雲漢(江淹别賦至如一去絶國詎/相見期詩倬彼雲漢為章于)
(天張衡西京賦左牽牛而/右織女似雲漢之無涯)
　　　聴蜀僧濬彈琴
蜀僧抱緑綺(梁元帝纂要古琴名有緑綺司馬相如琴/傅休奕琴譜序蔡邕有緑綺琴天下之名)
(器也江總詩可憐嶧陽木裁/為緑綺琴嵇康書抱琴行吟)西下峨嵋峯(一統志峩嵋/山在四川嘉)
(定州峩嵋縣南有大峩中峩/小峩三山相連是為三峩)為我一揮手(沈烱詩為我/彈清琴嵇康)
(琴賦伯牙揮/手鍾期聴聲)如聴萬壑松(纂要古琴曲有河間雜歌二/十一章其一曰風入松江淹)
(詩萬壑共馳霧/百谷爭往來)客心洗流水(到溉詠琴詩寄語調絃者/客子心易驚吕氏春秋伯)
(牙方鼔琴志在流水鍾子期曰善哉湯湯/乎若江河嵇康琴賦狀若崇山又象流波)餘響入霜鐘
(陸瑜琴賦識竒響於餘烟山海經豐山有九鐘是知霜/鳴郭璞曰霜降則鐘鳴故言知也纂要齊桓公琴名號)
(鐘/)不覺碧山暮(梁簡文帝賦逺山碧暮水紅劉希夷/夏彈琴詩碧山崒岑寂素絲何清幽)秋
雲暗㡬重(柳惲詩隴首秋雲飛王/儉賦下流雲而自重)
　　　金陵聴韓侍御吹笛(一統志應天府禹貢揚州/之域戰國屬楚楚威王初)
　　　　(置金陵邑因其地有王氣埋金以鎮之故名/晉置江寧縣唐武徳中改曰歸化尋改曰金)
　　　　(陵/)
韓公吹玉笛(風俗通笛滌也所以滌邪穢納之雅正也/西京雜記秦咸陽宫有玉笛長二尺三寸)
(六孔吹之則見山林車馬隠隠/鱗次息亦不見名曰昭華之琯)倜儻流英音(史記魯仲/連傳好竒)
(偉倜儻之畫策馮衍顯志賦既/倜儻而髙引兮願觀其従容)風吹繞鍾山(南史雷次/宗傳徵詣)
(都為之築室於鍾山西巖下孔稚圭北山移文鍾山之/英草堂之靈一統志鍾山在府東北周迴六十里呉大)
(帝為蔣子文立廟因改蔣山輿地志古曰金陵山一/名北山齊周顒隠此其山磅礴竒秀比諸山特髙)萬
壑皆龍吟(晉書顧愷之傳愷之至荆州人問以㑹稽山/川之狀愷之云千巖競秀萬壑爭流鮑照登)
(廬山詩萬壑勢迴縈馬融長笛賦龍吟水中不見已截/竹吹之聲相似周𢎞讓賦長笛吐清氣詩商聲傳後出)
(龍吟鬱/前吐)王子停鳳管(列仙傳王子喬好吹笙作鸞鳳鳴/沈約詩沃若動龍驂參差凝鳳管)
師襄掩瑤琴(家語孔子學琴於師襄子襄子曰吾雖擊/磬以為官然能于琴鮑照詩明鏡塵匣中)
(瑤琴生/網羅)餘韻度江去(王獻之桃葉歌桃葉/復桃葉渡江不用楫)天涯安得尋
(古詩相去萬餘/里各在天一涯)
　　　贈黄山胡公求白鷴(元和志黄山在太平縣西/南四十里上有泉水泉側)
　　　　(多黄連一統志黄山在徽州府城西北一百/二十里世傳黄帝常與容成子浮丘公合丹)
　　　　(於此禽經白鷴似山雞而色白/張衡西京賦招白鷴下雙鵠)
　請以雙白璧(史記虞卿傳趙王賜白璧/一雙鮑照詩羞當白璧貺)買君雙白鷴(西/京)
　(雜記閩越王獻髙帝/白鷴黒鷴各一雙)白鷴白如錦(世説曹毘才如/白地光明錦)白雪
　恥容顔(宋玉賦肌如白雪江/淹詩白雪凝瓊貌)照影玉潭裏(江淹詩何時/秋海上照影)
　(弄長川虞騫詩/泠泠玉潭水)刷毛琪樹間(梁元帝賦刷其羽毛梁簡/文帝鳬詩刷羽向沙洲海)
　(内西經有文玉玗琪樹孫綽/天台賦琪樹璀璨而垂珠)夜棲寒月靜(嵇康鴛鴦詩/朝翔素瀨夕)
　(栖靈洲謝靈運詩鳥鳴識/夜棲沈約詩月華臨靜夜)朝歩落花閑(盧思道孤鴻賦/晨沐清露安趾)
　(徐步鍾嶸詩評落花依/草禽經白鷴行止閒暇)我願得此鳥(淮南子一目之/羅不可以得鳥)翫
　之坐碧山(列子海上人有好鷗鳥者每旦従鷗鳥遊其/父曰汝取來吾翫之梁簡文帝賦逺山碧暮)
　(水/紅)胡公能輟贈籠寄野人還(晉書王羲之傳山隂道士/好養鵞羲之求之道士云)
　(為寫道徳經當舉羣相/贈羲之寫畢籠鵝而歸)
　
　
　
　
　
御選唐詩卷四
　欽定四庫全書
御選唐詩卷五
　　五言古
　　　杜甫(字子美其先襄陽人天寳初應進士不第後/獻三大禮賦明皇竒之召試文章授京兆府)
　　　　(兵曹㕘軍肅宗即位靈武甫自賊中遯赴行在/拜左拾遺以論救房琯出為華州司功㕘軍嚴)
　　　　(武鎮成都奏為㕘謀檢校工部員外郎賜緋乃/於成都浣花里種竹植樹枕江結廬縱酒嘯歌)
　　　　(其中蜀帥相攻甫攜家扁舟下峽沂沿湘流寓/居耒陽天寳間甫與李白齊名時稱李杜然元)
　　　　(稹之言曰李白壯浪縦恣擺去拘束誠亦差肩/子美矣至若鋪陳終始排比聲韻大或千言次)
　　　　(猶數百詞氣豪邁而風調清深屬對律切而脱/棄凡近則李尚不能歴其藩翰況堂奥乎白居)
　　　　(易亦云杜詩貫穿古今盡工盡/善殆過於李元白之論如此)
　　　　萬丈潭(太平寰宇記萬丈潭在甫宅西洪濤蒼/石山逕岸壁如目見之一統志在成都)
　　　　　(縣東南七里俗傳昔有黒/龍自潭飛出一名鳳皇潭)
　青溪合𡨕寞(郭璞詩青溪千餘仞王勃凈恵寺/碑文野老紓花向青溪而不返)神物有
　顯晦(易天生神物聖人則之晉書張華傳華報留煥書/曰詳觀劒文乃干將也莫邪何復不至雖然天生)
　(神物終當合耳晉書隠逸傳論君子之行殊塗顯晦/之謂也劉峻辨命論夫聖人之言顯而晦微而婉)龍
　依積水盤(荀子積水成/盤蛟龍生焉)窟壓萬丈内(木華海賦盤盓激/而成窟孫綽天台)
(山賦臨萬/大之絶𡨕)跼步凌垠崿(梁元帝與劉智蔵書經丘園而/跼步楊炯王勃集序迺相循於)
(跼步豈見習於通方説文垠岸也崿崖也張衡西京賦/在彼靈囿之中前後無有垠崿淮南子未有形埒垠崿)
側身下烟靄(楚辭願側身而無所又揚雲霓之晻靄兮/鳴玉鸞之啾啾陸雲文芳塵穆以烟煴彤)
(雲起而/深靄)前臨洪濤寛(水經注洪濤灌山遂成巨井木/華海賦洪濤瀾汗萬里無際)却
立蒼石大(魏志明帝紀注氐池縣大栁谷口夜激波湧/溢曉而有蒼石立水中白石畫之為牛馬鳥)
(八卦玉/玦之象)山危一逕盡(簡文帝晚春賦既浪激/而沙流亦苔生而逕危)岸絶兩壁
對(水經注灕水東北逕石門/口山髙嶮絶對岸若門)削成根虛無(山海經太華/之山削成而)
(四方顔延之詩踐華因削成司馬相如上林賦/乗虛無與神俱淮南子虛無者道之所居也)倒影成
澹濧(水經注素湍緑潭迴清倒影孫綽天台山賦或倒/景於重溟注山臨水而影倒故曰倒景也廬山諸)
(道人游石門詩序流光迴照則衆山/倒影廣韻澹水搖動貌濧漬也濡也)黒知灣環底(韻㑹/灣水)
(曲也漩澴波貌宋玉髙唐/賦不見其底虛聞松聲)清見光烱碎孤雲倒來深(古/謠)
(孤雲兩角去天一握/陶潛詩孤雲獨無依)飛鳥不在外(王粲詩飛鳥翔故林/蕭慤春賦飛鳥排花)
(度水經注鳥鼠之山穴/地而共處䑕内而鳥外)髙蘿成帷幄(江淹江上之山賦/挂青蘿兮萬仞豎)
(丹石兮百重司馬相如賦舉帷幄之䄡/䄡陸機詩輕條象雲搆宻葉成翠幄)寒木壘旌斾(水/經)
(注垂崖俯視猿狖驚心寒木被潭森沈駭觀梁簡文帝/登城詩靡靡見虚烟森森視寒木宋玉髙唐賦垂旒旌)
(斾康協終南行楓/丹杉碧疊旌立斾)逺川曲通流(謝恵連詩遐川阻昵愛/修渚曠清容管子水者)
(地之血氣如筋脈之通流者也/淮南子江淮通流四海溟涬)嵌竇潛洩瀨(隂鏗詩石/竇引環流)
(水經注飛泉側瀨於窮坎之下/謝靈運撰征賦水激瀨而駿奔)造幽無人境(孫綽天台/山賦序卒)
(踐無人之境陶潛詩結/廬在人境而無車馬喧)發興自我輩(晉書王衍傳聖人/忘情最下不及然)
(則情之所鍾當在我輩又孫綽傳嘗作天台/賦以示范榮期每至佳句輒云應是我輩語)告歸遺恨
多(詩言告/言歸)將老斯遊最(左傳使營菟/裘吾將老焉)閉蔵修鱗蟄(淮南/子隂)
(氣極則萬物閉/蔵蟄蟲首穴)出入巨石礙(司馬相如子虛賦外發芙/蓉菱花内隠巨石白沙水)
(經注夾岸崇深傾崖返捍巨石臨/危若墜復倚庾信詩門嫌磁石礙)何當暑天過快意風
雨㑹(周禮大司徒以土圭之法測土深日至之景尺有/五寸謂之地中天地之所合也四時之所交也風)
(雨之所/㑹也)
　　　飛仙閣(方輿勝覽飛泉嶺在興州東三十里相/傳徐佐卿化鶴跧泊之地故名飛仙有)
　　　　(閣道百餘間即入蜀路華陽國志諸葛亮相/蜀鑿石駕空為飛梁閣道水經注大劍戍至)
　　　　(小劍三十里連山絶險/飛閣相通謂之閣道)
土門山行窄(史記陸行載車水行乗船泥行乗橇山行/乗輂廣韻輂居玉切禹所乗直轅車説文)
(駕馬也一作檋謝靈運贈臨海太/守詩邦君難地險旅客易山行)微徑縁秋毫(後漢書/隗囂傳)
(方望曰聞烏氏有龍池之山微徑南通與漢相屬其旁/時有竒人聊及閒暇訪求其真魏志田疇傳太祖北征)
(烏桓軍次無終方夏水不得進疇曰舊道出盧龍達於/柳城自建武陷絶垂二百載尚有微徑可通莊子天下)
(莫大於秋毫之末而泰山為小周𢎞/正表析至微于秋毫渙層氷于幽谷)棧雲闌干峻(史記/棧道)
(千里通于蜀漢通志棧道在襃斜谷中飛仙閣即今武/曲闗北棧閣五十三間總名連雲棧梁州圖經棧道連)
(空極天下之至險興利州至三泉縣橋閣共一萬九千/三百八十間䕶險編欄共四萬七千一百三十間左思)
(呉都賦珠琲闌千注闌干縦横也魏武帝善哉行月/沒參横北斗闌干曹植樂府騰觚飛爵闌干同量)梯
石結搆牢(梁元帝賦途嶮峭而巉絶路登陟而如梯左/思詩巖穴無結搆丘中有鳴琴謝朓詩結搆)
(何迢逓曠望極髙深江總棲/霞寺碑披拂榛梗結搆茅茨)萬壑欹疎林(晉書顧愷之/傳千巖競秀)
(萬壑爭流鮑照登廬山詩千巖盛阻積萬壑勢迴縈江/淹詩萬壑共馳騖百谷爭往來孫綽詩疎林積涼風阮)
(卓詩髙風應爽/節搖落漸疎林)積隂帶奔濤(文子積隂不生積陽不化/淮南子積隂之寒氣為水)
(虞茂詩長瀾疑浴/日連島類奔濤)寒日外澹泊(陶潛詩慘慘寒日李百/藥詩總轡臨秋原登城)
(望寒日莊子淡與泊相遇諸葛/亮誡子書非淡泊無以明志)長風中怒號(晉書宗慤/傳願乗長)
(風破萬里浪呉筠詩長風倒危葉宋玉髙唐賦崪中怒/而特髙兮若浮海而望碣石注崪聚也謂兩浪相合聚)
(而中髙也莊子大塊噫氣/其名為風作則萬竅怒號)歇鞍在地底(張衡賦追慌/忽于地底兮)始
覺所歴髙(潘岳詩望廬思其/人入室想所歴)往來雜坐卧(易往來井井/左傳行李之)
(往來共其乏困史記淳于髠傳州閭之㑹男女雜坐/楚辭士女雜坐亂而不分些劉孝綽詩坐卧猶懐想)人
馬同疲勞(呉志孫韶傳權過建業乃得朝覲權問青徐/諸屯要害逺近人馬衆寡魏將帥姓名盡具)
(識之魏武帝苦寒行行行日巳逺人馬同時飢左傳民/不罷勞師無怒讟政有經矣後漢書今大耿兵少于彼)
(又皆/疲勞)浮生有定分(莊子其生若浮棗腆詩窮/達有定分慷慨復何辭)飢飽豈可
逃(北史馮元興傳元興家素貧約食客恒數/十人同其飢飽左傳君天也天可逃乎)歎息謂妻
子(劉植詩投翰長歎息綺麗不可忘阮徳如/詩撫軫増歎息令子安能忘詩妻子好合)我何隨汝
曹(馬援戒子弟書龍伯髙敦厚周慎口無擇言吾愛之/重之願汝曹效之杜季良豪俠好義吾愛之重之不)
(願汝曹效也後漢張奂/戒子弟書汝曹薄祜)
　　　遊龍門奉先寺(兩京新記煬帝登北邙觀伊闕/曰此龍門也自古何不建都於)
　　　　(此元和郡縣志伊闕山在河南府伊闕縣北/四十五里黄鶴注此當是開元二十四年後)
　　　　(遊東都/時作)
巳従招提遊更宿招提境(釋氏要覽梵語云柘鬭提奢/唐言四方生物訛柘為招去)
(鬭奢留提故稱招提/即今十方住持寺也)隂壑生靈籟(沈佺期詩隂壑巳永/閉雲竇絶探討師古)
(注靈籟風也/猶雨曰靈雨)月林散清影(曹植詩明/月澄清影)天闕象緯逼(韋述/東都)
(記龍門號雙闕以與大内對峙若天闕焉拾/遺記師延精述隂陽曉明象緯莫測其為人)雲卧衣裳
冷(鮑照升天行雲卧恣天行/詩東方未明顛倒衣裳)欲覺聞晨鐘(庾信詩出/寺響晨鐘)令
人發深省
　　　望嶽(後漢書祭祀志注嶽者靈氣之所宅水經/泰山為東嶽在博縣西北注岱宗也王者)
　　　　(封禪於其山示増髙也有金策玉檢之事焉/元和志泰山在兖州乾封縣西北三十里白)
　　　　(帖冠五嶽之首一統志泰安州在濟南府城/南一百八十里宋改乾封縣為奉符置泰安)
　　　　(軍尋改州泰山/在州北五里)
岱宗夫如何(書嵗二月東巡守至于岱宗五經通義岱/者代也東方萬物始交代之處宗長也泰)
(山記盤道屈曲而上凡五十餘盤經小天門大天門西/巖為仙人石門東南巖為日觀雞鳴時見日出陸機齊)
(謳行崇山/入髙冥)齊魯青未了(孟子周公之封於魯為方百里/也太公之封於齊也亦為方百)
(里也史記貨殖傳泰山之陽則魯其隂則齊淮南子泰/山之容巍巍然髙望之千里不見唾堁逺之故也後魏)
(孝文帝祭嵩髙山文峻極吴/青陳子昂詩唯見逺山青)造化鍾神秀(莊子以天地/為大鑪以造)
(化為大冶王羲之蘭亭詩大矣造化工萬殊莫不均孫/綽天台山賦序葢山嶽之神秀謝靈運泰山吟岱宗秀)
(維嶽崔崒刺雲天一統/志山有三峯秦觀獨秀)隂陽割昬曉(易立天之道曰隂/與陽謝靈運善哉)
(行隂灌陽叢凋華墮萼子華子太真剖割通之而為一/離之而為兩禮記孟春之月日在營室昏參中旦尾中)
(曹毘對儒大人達觀任化昬曉元和志開元十三年冬/登封泰山登封之夕凝氛昏晦迅風激烈皇帝出齋宫)
(露立以請及明清霽旗旛不搖事/畢至山下日又抱戴明曜五色)盪胷生層雲(樂府古/辭當須)
(盪中情遊心恣所欲馬融廣成讃洞盪胸臆發明耳目/公羊傳觸石而出膚寸而合不崇朝而雨遍天下者其)
(惟泰山之雲乎史記封禪書武帝封泰山後有白/雲起封中庾肩吾詩層雲埋峻嶺絶澗倒危峯)决眥
入歸鳥(漢書司馬相如傳弓不虛發中必决眥楚辭因/歸鳥而致辭兮羌迅髙而難當曹植詩歸鳥赴)
(喬林翩翩/厲羽翼)㑹當凌絶頂一覽衆山小(一統志由盤道至/絶頂髙四十餘里)
(謝靈運詩凌峯步曽崖沈約詩絶頂復孤圓史記秦始/皇紀登兹泰山周覽東極世説若使阡陌條暢則一覽)
(而盡揚子法言登東嶽然後知衆山之峛崺也况介丘/乎泰山記東巖為介丘崔顥詩直上孤頂髙平看衆山)
(小/)
　　　同諸公登慈恩寺塔(原注時髙適薛據先有作/一統志慈恩寺在陜西西)
　　　　(安府城南曲江池側唐髙宗為文徳皇后建/又云雁塔在慈恩寺中西京雜記寺西院浮)
　　　　(屠髙三百尺長安志慈恩/寺在萬年縣東南八里)
髙標跨蒼穹(蜀都賦陽烏迴翼乎髙標詩靡有旅力以/念穹蒼爾雅穹蒼蒼天也郭璞注天形穹)
(窿其色蒼蒼丹元子步/天歌昭昭列象布蒼穹)烈風無時休(書烈風雷/雨弗迷)自非曠
士懐(鮑照詩安/知曠士懐)登兹翻百憂(詩逢此/百憂)方知象教力(王屮/頭陀)
(寺碑正法既沒象教陵夷/注謂為形象以教人也)足可追𡨕搜(孫興公天台賦/非夫逺寄𡨕搜)
(篤信通神者何/有遐思而存之)仰穿龍蛇窟(千家註龍蛇窟謂塔/間磴道屈曲而升也)始出
枝撐幽(魯靈光殿賦枝撐权枒而斜據黄庭堅杜詩/牋慈恩寺下數級皆枝撐洞黒出上級始明)七
星在北户(春秋運斗樞北斗七星第一天樞第二璇第/三機第四權第五玉衡第六闓陽第七瑤光)
(居隂布陽故曰日北呉/都賦開北户以向日)河漢聲西流(古詩河漢清且淺/魏文帝詩河漢回)
(西/流)羲和鞭白日(楚辭吾令羲和弭節注羲/和日御也又白日昭只)少昊行清秋
(月令孟秋之月其帝少昊注少昊金天氏潘尼/詩朱明送夏少昊迎秋殷仲文詩獨有清秋日)泰山忽
破碎(泰山據全集改秦山舊注秦山謂終南諸山登山/望之大小錯雜如破碎然黄鶴本作泰山引宣和)
(問樊察序雁塔題名為證謬矣按宋樊察序雁塔題名/云杜詩所謂泰山忽破碎涇渭不可求葢言其髙逺賈)
(誼旱雲賦相/撞擊而破碎)涇渭不可求(詩涇以渭濁一統志涇水發/源陜西平涼府西南白巖至)
(西安府髙陵㑹於渭渭水發源臨洮府渭源縣鳥鼠山/至華隂縣入黄河舊注涇渭二水從西北來逺望則不)
(可求其清濁之分也/鮑照詩涇渭不可雜)俯視但一氣(魏文帝詩俯視清水/波西征賦化一氣而)
(甄三/才)焉能辨皇州(謝朓詩春色麗皇州/鮑照詩表裏望皇州)回首叫虞舜蒼
梧雲正愁(山海經南方蒼梧之丘蒼梧之淵中有九疑/山在長沙零陵界中文選注歸蔵啟筮有白)
(雲出自蒼梧入於大梁/謝朓詩雲去蒼梧野)惜哉瑤池飲日晏崑崙丘(列子/穆王)
(升崑崙之丘以觀黄帝之宫遂賔於西王母觴於瑤池/之上乃觀日之所入日行萬里鮑照詩夕飲乎瑤池史)
(記張湯傳日/晏天子忘食)黄鵠去不息哀鳴何所投(韓詩外傳田饒/謂魯哀公曰夫)
(黄鵠一去千里止君園池啄君稻粱君以其従來逺也/故臣將去君黄鵠舉矣晉書黄鵠曲黄鵠㕘天飛詩鴻)
(雁于飛哀鳴嗷嗷阮籍詩/願為雲間鳥千里一哀鳴)君看隨陽雁各有稻粱謀(書/陽)
(鳥攸居注陽鳥隨陽之鳥鴻雁之屬廣絶交論分雁鶩/之稻粱説文稻稌也楊泉物理論粱者黍稷之總名也)
　　　赤谷西崦人家(地里志秦州有崦嵫山在赤谷/之西曹操與劉備戰于此谷川)
　　　　(水為之丹因號曰赤谷一統志赤谷在秦州/西南七十里中有赤谷川崦嵫山在秦州西)
　　　　(五十里在赤谷/之西故曰西崦)
躋險不自安(謝靈運詩躋險筞/幽居披雲卧石門)出郊巳清目(後漢書馮/緄傳拜車)
(騎將軍詔策緄曰出郊之事不復内御/淮南子清目而不以視靜耳而不以聴)溪迴日氣暖(論/衡)
(儒言日中有三足烏日/者火也烏者日氣也)逕轉山田熟(後漢書淳于恭傳/家有山田果樹人)
(或侵盗輒/為收採)鳥雀依茅茨(謝靈運詩虛館絶諍訟空庭來/鳥雀墨子堯堂髙三尺土階三)
(等茅茨不翦南史何敬容傳築/茅茨于鍾阜聊優游以卒嵗)藩籬帶松竹(爾雅樊籬/也注謂藩)
(籬也張華鷦鷯賦生于蒿萊之間長于藩籬之下南史/韋叡傳所至頓舍修立館宇藩籬墉壁皆應繩準夏侯)
(湛薺賦齊精氣于款冬均貞固于松竹梁元/帝與劉智蔵書山間芳杜自有松竹之娯)如行武陵
暮欲問桃源宿(陶潛桃花源記晉太元中武陵人捕魚/縁溪行逢桃花林夾岸數百步林盡水)
(源便得一山山有小口捨船従口入其中男女衣著悉/如外人自云先世避秦來此不復出焉停數日辭去詣)
(太守説如此太守遣人尋/向所誌遂迷不復得路)
　　　夏日李公見訪(本集自注李時為太子家令唐/書宗室世系表太子家令李炎)
逺林暑氣薄(李徳林詩逺林才有色遙水漫無流春秋/繁露天地之化喜則為暑氣而有生長也)
公子過我遊(詩麟之趾振振公子史記平原君傳賛平/原君翩翩濁世之佳公子也又司馬相如)
(傳王吉曰長卿久宦/遊不遂而來過我)貧居類村塢(庾信杏花詩/依稀映村塢)僻近城
南樓(三秦記城南韋杜去天尺五雍録杜曲在/啟夏門外西向即少陵原所謂城南杜也)傍舍頗
淳樸(史記髙祖紀髙祖適従旁舍來莊子唐虞始為天/下澆淳散樸陸機詩至樂非有假安事澆淳樸)
所願亦易求(古詩齊心同所/願含意俱未申)隔屋喚西家(邴原别傳君/謂僕以鄭為)
(東家丘君以僕/為西家愚夫耶)借問有酒不(詩有酒/湑我)牆頭過濁醪(左思/賦濁)
(醪如河江淹/賦濁醪夕飲)展席俯長流(禮記及庭布席各従其/事張衡賦俯釣長流)清風
左右至(禮記孟秋之月凉風至/四民月令清風戒寒)客意巳驚秋(孫萬夀詩/客意慣風)
(聲胡師耽詩/甕牖秋風驚)巢多衆鳥鬭(魏書李恵傳雍州㕔事/有燕爭巢鬭巳累日)葉宻
鳴蟬稠(禮記仲夏之月蟬始鳴又孟秋之/月寒蟬鳴梁元帝詩樹宻隠鳴蟬)苦遭此物聒
(南史王晏聞羣蛙/鳴曰此殊聒人耳)孰謂吾廬幽(陶潛詩吾亦愛吾廬又/結廬在人境而無車馬)
(喧/)水花晚色靜(古今注芙蓉一名荷華一名水華何遜/詩林葉下仍飛水華披未落梁簡文帝)
(採蓮賦物色雖晚徘徊未/返江總詩林前暝色靜)庶足充淹留(劉安招隠士攀/桂枝兮聊淹留)
(齊竟陵王子良詩丘壑/每淹留風雲多賞㑹)預恐尊中盡(後漢書孔融傳融/雖家居而賔客日)
(滿其門嘗嘆曰坐上客常/滿尊中酒不空吾無憂矣)更起為君謀
　　孟浩然(少隠鹿門山年四十乃遊京師與張九齡/王維為忘形交維私邀入内署適明皇至)
　　　(浩然匿牀下維以實對帝喜詔浩然出誦所為/詩至不才明主棄帝曰朕未嘗棄卿奈何誣我)
　　　(因放還張九齡鎮荆州署為従事浩然為詩造/意極苦篇什既成洗削凡近當明皇時章句之)
　　　(風大得建安體論者推李杜為/尤介其間能不愧者浩然也)
　　　宿叢師山房待丁公不至
夕陽度西嶺(詩度其夕陽劉琨詩夕陽忽/西流庾闡詩拂駕升西嶺)羣壑忽已暝
(謝靈運詩林/壑斂暝色)松月生夜涼(王融遊仙詩璧門凉/月舉珠殿秋風迥)風泉滿
清聴(水經注風泉傳響於青林之下巖猿流聲於白雲/之上庾信終南山義谷銘松桂危懸風泉虛韻王)
(融渌水曲日霽沙渚明風泉動華燭抱朴子注清聴於/九韶者巴人之聲不能悦其耳陸機呉趨行四座並清)
(聴聴我/歌呉趨)樵人歸欲盡(虞騫詩逺/望樵人細)烟鳥栖初定(王粲詩上/有雙栖鳥)
(懐春向我鳴唐太宗詩晚烟含樹色栖鳥雜/流聲盧照隣詩上舞雙栖鳥中秀合歡枝)之子期宿
來(詩彼其之子/邦之彦兮)孤琴候蘿徑(齊髙帝塞客吟欷園琴之/孤弄想庭藿之餘馨齊竟)
(陵王詩蘿逕轉連/綿松軒方杳藹)
　　　耶溪泛舟(水經注若耶溪水上承嶕峴麻谿谿/下孤潭周數畝麻潭下注若耶溪水)
　　　　(至清照衆山倒影窺之如畫寰宇/記若耶溪在㑹稽縣東二十八里)
落影餘清暉(庾闡賦映曉雲而色暗照落影而俱紅梁/簡文帝馬槊譜序春亭落影秋臯晚靜謝)
(靈運詩昏旦變氣候山水含清暉顔/延之釋奠㑹詩清暉在天容光必照)輕棹弄溪渚(梁昭/明太)
(子七契縱輕棹兮泛龍舟陸機詩泛/舟清川渚謝靈運詩弭棹薄枉渚)澄明愛水物(梁元/帝烏)
(棲曲月華似璧星如佩流影澄明玉堂内禮記加豆陸/産也其醢水物也傅咸神泉賦序在夏則冷涉冬而温)
(温則水物冬生冷則氷可以過潘/岳西征賦菜蔬芼實水物唯錯)臨泛何容與(劉孝綽/太子洑)
(詩臨泛自多美況乃還故鄉王襃臨泛奉和詩長洲春/水滿臨泛廣川中莊子因案人之所感以求容與其心)
(楚辭聊逍遙兮容與宋玉神女賦時容與以微動兮志/未可乎得原陸機賦陟遙臺以據轡步玉除而容與謝)
(朓賦事紫泥之宻/勿腰青緺而容與)白首垂釣翁(史記萬石君傳長子建/為郎中令建老白首萬)
(石君尚無恙潘岳詩投分寄石友白首同所歸曹植七/啟逍遙暇豫忽若忘歸乃使任子垂釣魏氏發機梁昭)
(明太子陶淵明集序莊周垂釣于濠伯成躬耕于野一/統志濠水在鳳陽府舊城西南有石絶水謂之濠梁莊)
(子嘗觀魚於此㑹稽縣志/若耶溪旁有葛仙翁釣磯)新粧浣紗女(王訓舞詩新粧/本絶世妙舞亦)
(如仙徐悱妻劉氏詩落日更新粧開簾對春樹陸瑜詩/新粧年㡬纔三五隠幔蔵羞臨網户徐陵玉臺新詠序)
(青牛帳裏餘曲未終朱鳥窻前新粧巳竟寰宇記㑹稽/縣東有西施浣紗石㑹稽縣志若耶溪即西子採蓮歐)
(冶鑄劍/之所)看看似相識(左傳呉公子札聘于鄭見子産如/舊相識與之縞帶子産獻紵衣焉)
(晉書陸機傳太康末與弟雲俱入洛造太常張華華素/重其名如舊相識庾信小園賦三春負鋤相識五月披)
(裘見/尋)脈脈不得語(古詩盈盈一水間脈脈不得語注脈/脈相視貌魯靈光殿賦齊首目以瞪)
(眄徒脈脈而狋狋説文狋犬怒貌牛飢/切范雲詩誰云相去逺脈脈阻光儀)
　　　聴鄭五愔琴(唐詩紀事鄭愔字文靖進士/擢第神龍中為中書舍人)
阮籍推名飲(晉書阮籍傳字嗣宗嗜酒能嘯善彈琴不/交世事酣飲為常又劉伶傳天生劉伶以)
(酒為名一飲一/斛五斗解酲)清風坐竹林(詩吉甫作誦穆如清風阮/籍詩休哉上世士萬載垂)
(清風晉書嵇康傳所與神交者阮籍山濤向秀劉伶/籍兄子咸王戎為竹林之遊世所謂竹林七賢也)半
酣下衫袖(史記司馬相如傳酒酣臨卭令前奏琴曰竊聞/長卿好之願以自娯漢書音義應劭曰不醒不)
(醉曰酣左思蜀都賦中酒而作注/半酣時也庾信詩衫袖偏宜短)拂拭龍脣琴(何遜詩羅/袖幸拂拭)
(嵇康琴賦爰有龍鳳之篆古人之形注琴有龍脣鳳足/王績報馮子華書裴孔明自作素琴一張云龍脣鳳翮)
(與常琴/不同)一杯彈一曲(嵇康絶交書濁酒一杯/彈琴一曲志願畢矣)不覺夕陽
沈(劉琨詩夕陽忽西流鮑照與/妹書夕景忽沈曉霧將合)余意在山水(楚辭願一/見以道余)
(意列子伯牙善鼓琴鍾子期善聴伯牙鼓琴志在髙山/鐘子期曰善哉峩峩乎若泰山志在流水鍾子期曰善)
(哉洋洋乎若江河文心雕龍夫志在山水琴/表其情左思詩何必絲與竹山水有清音)聞之諧夙
心(司馬相如琴歌交情通體心和諧阮卓風詩泠泠隨/列子彌諧逸豫心後漢書趙壹傳皇甫規謝曰惟君)
(明叡平/其夙心)
　　　萬山潭(浩然自注即沈碑潭晉書杜預傳嘗言/髙岸為谷深谷為陵刻石為二碑紀其)
　　　　(勲績一沈萬山之下一立萬山之上曰焉知/此後不為陵谷乎元和志萬山一名漢臯山)
　　　　(在襄陽縣西十一里與南陽郡鄧縣分界處/一統志萬山在湖廣襄陽府城西一十里相)
　　　　(傳鄭交甫所/見遊女處)
垂釣在磐石(南史漁父傳孫緬為潯陽太守恒於渚際/見一漁父垂綸長嘯晉書翟莊傳語不及)
(俗惟以弋釣為事水經注嚴陵瀨帶山山下有磐石周/迴十數丈交枕潭際葢陵所遊也又紫溪有紫色磐石)
(長百餘丈望如朝霞庾信吕尚賛岸止盤石谿惟小船/李白獨酌清溪江石上詩永賴坐此石長垂嚴陵釣)
水清心亦閑(孺子歌滄浪之水清兮可以濯吾纓家語/水至清則無魚楚辭寂漻兮收潦而水清)
(孫綽遊天台山賦游/覽既周體靜心閑)魚行潭樹下(陸罩採蓮曲戲烏波/中蕩遊魚菱下出庾)
(信詩石闗魚貫上山梁雁翅行陶淵明集序鼓枻清潭/棄機漢曲陳子昂鴛鴦篇浦沙連岸淨汀樹拂潭垂)
猿掛島藤間(莊子語魏王曰王獨不見夫騰猿乎其得/柟梓豫章攬蔓枝而主張其間何遜渡連)
(圻詩魚遊若擁劍猿掛似懸𤓰謝靈運詩俯濯石下潭/仰看條上猿蕭詮夜猿啼詩掛藤疑欲飲吟枝似避弓)
遊女昔解佩(詩漢有遊女不可求思韓思外傳鄭交甫/遊漢臯遇二神女與言曰願請子之珮二)
(女與之張衡南都賦遊女弄珠于漢臯之曲曹/植洛神賦願誠素之先達兮解玉珮以要之)傳聞於
此山(公羊傳所見異醉所聞異辭所傳聞異辭晉書羊/祜傳嘗造峴山慨然歎息曰自有宇宙便有此山)
求之不可得(詩求之不得/寤寐思服)沿月棹歌還(儲光羲詩隔江/看樹色沿月聴)
(歌聲漢武帝秋風辭簫鼓鳴兮發櫂歌注櫂歌引/櫂而歌也張正見詩欲奏江南曲聊習櫂歌行)
　　　南亭懐辛大
山光忽西落(沈約詩山光浮水過/庾信詩日落含山氣)池月漸東上(庾信七/夕賦兔)
(月先上羊燈次安諸/葛潁詩連珠欲東上)散髮乗夕涼(後漢書袁閎傳閎散/髮絶世晉書阮籍傳)
(籍散髮箕踞揚雄賦升崑崙以散髮兮踞弱水以濯足/張華詩散髮重隂下抱杖臨清渠嵇康詩采薇山阿散)
(髮巖岫謝朓詩雲物清晨影衣/巾引夕涼謝瞻詩夕霽風氣涼)開軒卧閒敞(阮籍詩開/軒臨四野)
(登髙望所思南都賦體爽塏/以閒敞蒼頡篇敞髙顯也)荷風送香氣(梁元帝詩荷/香風送逺法)
(苑珠林淨居天以天眼觀見世界唯一大水有/千枝蓮花名為千葉金色金光香氣甚可愛樂)竹露滴
清響(王僧孺詩簷露滴為珠虞羲見江邊竹詩葳蕤防/曉露水經注激素飛清茂木空岫靜夜聴之恒有)
(清響王粲詩流波激清響猿猴/臨岸吟陸機詩和風飛清響)欲取鳴琴彈(謝恵連琴/讃嶧陽孤)
(桐裁為鳴琴張華詩北方有佳人端坐鼔鳴琴陸機詩/閒夜撫鳴琴恵音清且悲陶潛詩知我故來意取琴為)
(我/彈)恨無知音賞(列子伯牙鼓琴志在髙山鍾子期曰峩/峩然若泰山志在流水曰洋洋然若江)
(河子期死伯牙絶絃以無知音者/古詩不惜歌者苦但傷知音稀)感此懐故人(後漢書/楊震傳)
(故人知君君/不知故人)中宵勞夢想(晉書祖逖傳每語世事中宵/起坐陶潛詩中宵尚孤征王)
(融詩清月迴將曙皓露零中宵後漢書王霸傳夢想賢/士共成功業長門賦忽寝寐而夢想兮任昉為庾杲之)
(與劉居士蚪書夢想清塵為嵗巳積古詩獨宿累長/夜夢想見容輝左思詩鉛刀貴一割夢想騁良圖)
　　　登蘭山寄張立(名山記石門山在慶符縣治南/下瞰石門江林薄間多蘭一名)
　　　　(蘭/山)
北山白雲裏隠者自怡悦(詩陟彼北山言采其杞陶𢎞/景應詔詩山中何所有嶺上)
(多白雲只可自怡/悦不堪持贈君)相望試登髙(史記吕不韋傳使者相/望于道荀子吾嘗跂而)
(望矣不如登髙之博見也韓詩外傳君子登髙必賦李/乂九日幸臨渭亭登髙詩望幸紆千乗登髙自九重)
心隨飛鴈滅(史記孔子世家衞靈公與孔子語見飛鴈/仰視之色不在孔子孔子遂行謝朓髙松)
(賦星回窮紀/沙鴈相飛)愁因薄暮起(湛方生賦風淒淒兮薄暮范/雲詩田家採樵去薄暮方歸)
(來/)興是清秋發(潘岳秋興賦序染翰操紙慨然而賦于/時秋也故以秋興命篇殷仲文詩獨有)
(清秋日能/使髙興盡)時見歸村人平沙渡頭歇(西京雜記太液池/邊多平沙何遜詩)
(逺岸平沙合范雲/詩平沙㫁還續)天邊樹若薺(劉孝綽詩天邊生岸影/水上結雲隂顔氏家訓)
(羅浮山記云望平地樹如薺故戴嵩詩云長安/樹如薺薛道衡詩遙原樹若薺逺水舟如葉)江畔洲
如月(庾信詩峽路沙如/月山峯石似眉)何當載酒來(漢書揚雄傳家貧/嗜酒時有好事者)
(載酒肴従游學晉陽秋陶潛九日無酒出宅邊菊叢中/坐久之見白衣人來乃刺史王𢎞送酒即便就酌取醉)
(而/歸)共醉重陽節(魏文帝與鍾繇書嵗往月來忽逢九月/九日九為陽數而日月並應俗嘉其名)
(以為宜于長久故以享宴髙㑹庾/肩吾詩獻夀重陽節回鑾上苑中)
　　　漢中漾舟(一統志漢江源出隴西嶓冢山由漢/中流經鄖縣均州光化至襄陽府城)
　　　　(北又東南經宜城抵安陸府至大别山入於/江其水因地而名曰漾曰沔曰漢曰滄浪葢)
　　　　(總名為漢别言/之則有四耳)
漾舟逗何處(謝恵連詩成裝候良辰漾舟陶嘉月廣韻/逗逗遛住也止也劉孝綽夕逗繁昌浦詩)
(疑是辰陽宿/於此逗孤舟)神女漢臯曲(韓詩外傳鄭交甫將南適楚/遵彼漢臯臺下遇二女珮兩)
(珠交甫目而挑之二女乃解珮以贈之水經注方山下/水曲之隈云漢女昔遊處也故張衡南都賦曰游女弄)
(珠於漢臯之曲漢臯即方山之異名也元和/志萬山一名漢臯山在襄陽縣西十一里)雪罷氷復
開(元和志成都山嶺停雪常深百尺夏月融泮江川為/之洪溢禮記孟春之月東風解凍蟄蟲始振魚上氷)
(淮南子夫水向冬則凝而為氷向春則泮而為水王僧/孺詩雪罷枝即青氷開水便緑張正見詩雪盡青山路)
(氷消緑/水池)春潭千丈緑(隋煬帝詩春潭漾月暉謝朓詩迴/流映千丈梁簡文帝詩凍解池開)
(緑江淹别賦春草碧色春水緑/波水經注清潭逺漲緑波凝靜)輕舟恣往來(戰國策乗/夏水浮輕)
(舟張衡南都賦爾乃撫輕舟兮浮清池亂北渚兮揭/南涯左思蜀都賦泛輕舟於西川左傳行李之往來)探
玩無厭足(謝靈運山居賦玩水弄石水經注清潭鏡澈/行者莫不徘徊愛玩謝靈運賦申娯玩之無)
(巳/)波影搖妓釵(沈君攸詩波影雜霞無定色湍文觸岸/不成圓劉緩詩釵光逐影亂陳後主詩)
(翠釵綺袖/波中漾)沙光逐人目(水經注水色清澈漏石分沙謝/靈運詩弄波不輟手玩影豈停)
(目蘇味道詩/明月逐人來)傾杯魚鳥醉(陳後主臨髙臺詩臨窻巳響/吹極目且傾杯嵇康絶交書)
(遊山澤觀魚鳥心甚樂之簡文帝賦見遊魚之戲藻聴/驚鳥之鳴雌宋之問餞獨孤少府序管召魚樂杯薫鶯)
(醉/)聨句鶯花續(南史雷次宗南還何尚之設祖道文義/之士畢集為聨句詩文心雕龍聨句共)
(韻則栢梁餘製水經注若耶溪上有一櫟樹謝靈運與/從弟恵連常遊之作聨句題刻樹側宗懍早春詩鶯鳴)
(一兩囀花樹數重開成公綏/嘯賦若離若合將絶復續)良㑹難再逢(何遜詩願子/加餐飯良㑹)
(在何/辰)日入須秉燭(擊壤歌日出而作日入而息陶潛詩/日入羣動息劉孝綽夕逗繁昌浦詩)
(日入江風靜安波似未流古/詩晝短苦夜長何不秉燭遊)
　　　題終南翠微寺空上人房(詩終南何有有條有/梅傳終南周之名山)
　　　　(也潘岳闗中記其山一名中南言在天之中/居都之南故曰中南一統志終南山在西安)
　　　　(府城南五十里一名南山張禮遊城南注翠/微寺在終南山上本太和宫一統志翠微宫)
　　　　(在府城南八十里終南山上唐髙/祖建名太和宫太宗改曰翠微)
終南翠微裏雨後宜返照(梁元帝纂要日西落光/返照於東謂之返景)閉闗
久沈𡨕(顔延年詩劉伶善閉闗文中子或問陶元亮子/曰五柳先生傳則㡬於閉闗矣陸機幽人賦超)
(沈𡨕以絶緒豈世網之能加謝靈/運詩沈𡨕豈别理守道自不攜)杖策一登眺(左思招/隠詩杖)
(策招隠士荒塗横古今陸機逸民賦杖短策而遂往湛/方生遊園咏乗夕陽而含咏杖輕策以行遊盧諶詩登)
(髙眺遐荒張九齡詩暇/日時登眺荒郊臨故岐)遂造幽人室(易履道坦坦幽人/貞吉陸機逸民賦)
(咏幽人/於鳴琴)始知靜者妙(謝靈運詩還/得靜者便)儒道雖異門(周武帝/詔至道)
(𢎞深混成無際岐路既分源流愈逺三/墨八儒朱紫交競九流七畧異説相勝)雲林頗同調(陸/機)
(賦方介丘於尺阜托雲林于一木謝/靈運詩誰謂古今殊異代可同調)兩心喜相得(史記/魏其)
(武安傳灌夫魏其兩人相為引重相得甚歡/王襃聖主得賢臣頌聚精㑹神相得益彰)畢景共談
笑(宋之問詩畢景至緱嶺嶺上烟霞生史記滑稽傳優/孟長八尺多辯常以談笑諷諫漢書叙傳禁中設宴)
(飲之㑹趙李諸侍中皆引滿舉白談笑/大噱左思詩吾慕魯仲連談笑却秦軍)暝還髙窻眠(晉/書)
(陶潛傳嘗言夏月虚閑髙卧北窻/之下清風颯至自謂羲皇上人)時見逺山燒(崔顥詩/山頭野)
(火寒多燒雨裏/孤峯濕作烟)緬懐赤城標(支遁天台山銘序往天台/當由赤城為道逕孔靈符)
(㑹稽記赤城山名色皆赤狀似雲霞/孫綽天台山賦赤城霞起而建標)更憶臨海嶠(宋書/謝靈)
(運傳尋山陟嶺必造幽峻巖陣千重莫不備盡嘗自始/寧南山直至臨海從者數百人臨海太守王琇驚為山)
(賊徐知靈運乃安康樂集有/登臨海嶠與從弟恵連詩)風泉有清音(水經注風泉/傳響於青林)
(之下巖猿流聲於白雲之上王融渌水曲日霽沙溆明/風泉動華燭左思詩何必絲與竹山水有清音陶潛閒)
(情賦激清/音以感余)何必蘇門嘯(晉書阮籍傳籍嘗於蘇門山遇/孫登與商畧終古及栖神導氣)
(之術登皆不應籍因長嘯而退至嶺/半聞其聲若鸞鳯之音乃登之嘯也)
　　　尋香山湛上人(一統志香山在河南府城西南/龍門白居易記龍門十寺遊觀)
　　　　(之盛香山為冠又香山在府城南二十/五里兩山對峙東曰香山西曰龍門)
朝遊訪名山(曹植詩朝遊江北岸夕宿瀟湘沚陸機詩/朝遊遊層城夕息旋直廬書告于皇天后)
(土所過名山大川史記封禪書自殽以東名山五/自華以西名山七又自序蔵之名山副在京師)山逺
在空翠(謝靈運詩杪秋尋逺山山逺行不盡又空翠難/强名漁釣易為曲庾肩吾春夜詩水光懸蕩壁)
(山翠下/添流)氤氲亘百里(易天地絪緼萬物化醇正義絪緼/相附著之義釋文本又作氤氲謝)
(靈運入道至人賦飛英明于對溜積氤氲而為峯易震/驚百里書百里賦納總詩維此聖人瞻言百里戰國策)
(行百里者半於九十莊子適百里/者宿舂糧適千里者三月聚糧)日入行始至(禮記内/則日入)
(而夕慈以㫖甘擊壤歌日出而作日入而息陶潛詩日/入羣動息歸鳥趨林鳴劉孝綽詩日入江風靜安波似)
(未/流)谷口聞鐘聲(孔稚圭北山移文截來轅于谷口杜妄/轡于郊端禮記鐘聲鏗鏗以立號號以)
(立横君子聴鐘/聲則思武臣)林端識香氣(張充與王儉書竒禽異羽/或巖際而逢迎弱霧輕烟)
(乍林端而菴藹列子終北之國山名壺頂頂有口名滋/穴有水湧出名曰神瀵其民沐浴膚毛脂澤香氣經旬)
(乃歇晉書禮樂志蘭風發芳氣葢世同/其芬江淹詩涼風盪芳氣碧樹先秋落)杖策尋故人(後/漢)
(書鄧禹傳光武收河北禹杖策軍門左思招隠詩杖策/招隠士荒塗横古今陶潛詩故人賞我趣挈壺相與至)
解鞍暫停騎(魏志武帝紀紹渡河追公軍至延津南公/勒兵駐營南阪下令騎解鞍放馬南史陳)
(慶之傳魏遣荆州刺史王羆據武牢時滎陽未拔士衆/皆恐慶之解鞍秣馬喻衆悉使登城水經注風穴肅肅)
(常有微風寒吹/凌人不可暫停)石門殊豁險(謝靈運詩躋險策幽居披/雲卧石門徐悱詩此江稱)
(豁險兹山/復鬱盤)篁逕轉森邃(廣韻篁竹名宋之問詩沓嶂開/天小叢篁夾路迷潘岳懐舊賦)
(栢森森以攅植謝萬春遊/賦碧巘増邃灌木結隂)法侣欣相逢(王融文屈祇鷲/之法侣梁武帝)
(金剛般若懴文恒沙衆生皆為法侣樂府越謠歌君乗/車我戴笠他日相逢下車揖君擔簦我跨馬他日相逢)
(為君/下)清談曉不寐(後漢書鄭太傳孔公緒清談髙論嘘/枯吹生宋書蔡廓傳論世重清談士)
(推素論詩耿耿不寐又不遑假/寐蔡琰詩不能寐兮起屏營)平生慕真隠(漢書馬援/傳援見公)
(孫述以為當握手如平生劉峻廣紀交論時與親舊叙/闊陳説平生宋書何尚之傳尚之致仕於方山著退居)
(賦未㡬復攝職袁淑録古隠士/有迹無實者著真隠傳以嗤焉)累日探多異(史記下之/不能累日)
(積勞取尊官厚禄以為親戚交遊光寵後漢書郭太傳/太至南州過袁奉髙不宿而去従黄叔度累日不去晉)
(書宣帝紀見父老故舊讌飲累日/史記趙世家窮鄉多異曲學多辨)野老朝入田(史記蕭/相國世)
(家相國因為民請曰長安地狹上林中多空地棄願令/民得入田荆楚嵗時記春分日有鳥如烏先雞而鳴架)
(架格格民候/比鳥則入田)山僧暮歸寺(庾信詩野老時相/訪山僧或見尋)松泉多逸
響(庾信終南山義谷銘松桂危懸風泉虚韻古詩彈箏/奮逸響新聲妙入神宋書謝靈運傳論綴平臺之逸)
(響採南皮之髙韻孫楚賦順/谷風以撫節飄逸響乎天庭)苔壁饒古意(沈佺期詩雲/峯苔壁遶溪)
(斜江路香風夾岸花崔湜詩/窈窕穿苔壁差池樹石壇)願言投此山(詩願言/則懐)身世
兩相棄(鮑照詩君平獨寂/寞身世兩相棄)
　　　題鹿門山(襄陽記鹿門山舊名蘇嶺山建武中/襄陽侯習郁立神祠於山刻二石鹿)
　　　　(夾神道口俗因謂之鹿門廟遂以廟名山一/統志鹿門山在襄陽府東南三十里漢龎徳)
　　　　(公唐孟浩然/俱隠居於此)
清曉因興來(范雲詩楚山清曉雲晉書王徽之傳嘗居/山隂夜雪初霽忽憶戴逵乗船詣之造門)
(不前而反人問其故曰乘興而/來興盡而反何必見安道耶)乗流越江峴(枚乗七發/汨乗流而)
(下降兮或不知其所止何遜詩單艫時向浦獨艥乍乗/流謝莊月賦川路長兮不可越晉書羊祜傳祜樂山水)
(每風景必造峴山置酒言詠終日/一統志峴山在襄陽府南七里)沙禽近方識(何遜詩/漁舟乍)
(同歸沙禽/時獨赴)浦樹逺莫辨(宋之問舟行詩浦樹/浮鬱鬱臯蘭覆靡靡)漸至鹿門
山山明翠微淺(顔延之詩庭昏見野隂山明望松雪庾/信詩山明疑有雪岸白不闗沙爾雅山)
(未及上曰翠微疏謂未及頂上在旁陂陀之處一説山/氣青縹色故曰翠微也李巨仁登名山篇翠微横鳥路)
(珠澗入/星橋)巖潭多屈曲(陳子昂詩巖潭相映媚谿曲屢環/周鮑照芙蓉賦被瑤塘之周流繞)
(金渠之/屈曲)舟楫屢迴轉(易舟楫之利以濟不通庾信義谷/序緑槐秋市舟楫相通水經注帆)
(隨湘轉望衡九面謝靈運詩/川渚屢經復乗流翫迴轉)昔聞龎徳公采藥遂不反
(襄陽者舊傳龎徳公隠鹿門山孔明每至其家獨拜牀/下後漢書龎公傳龎公者南郡人也居峴山之南未嘗)
(入城府後攜妻子登/鹿門山采藥不反)金澗養芝术(鮑照登香爐峯詩金/澗測泉脈璇淵抱星)
(漢顔延之釋何衡陽書芻豢之功幸至百齡芝术之/懿亟聞千嵗謝靈運曇隆法師誄茹芝术而共餌)石
牀卧苔蘚(水經注夷水東逕石室村人駱都到此室邊/采蜜見一仙人坐石牀上劉刪采藥詩石牀)
(新溜乳金竈欲成丹廣志/空室無人行則生苔蘚)紛吾感耆舊(離騷紛吾既有/此内美兮又重)
(之以修能注紛盛貌後漢書魯恭傳恭再在公位選辟/髙第至卿郡守者數十人而耆舊大姓或不䝉薦舉唐)
(書藝文志習鑿齒/襄陽耆舊傳五卷)結攬事攀踐(漢逸詩陽春被恵澤枝/葉可攬結張九齡詩昔)
(年亟攀踐征/馬復來過)隠跡今尚存(張九齡詩還慙大/隠跡空想列仙蹤)髙風邈已
逺(後漢書嚴光傳同抗/髙尚之風則宜矯俗)白雲何時去(莊子乗彼白雲至/於帝鄉陶𢎞景詩)
(山中何所有/嶺上多白雲)丹桂空偃蹇(左思呉都賦洪桃屈盤丹桂/灌叢楚辭桂樹叢生兮山之)
(幽偃蹇連綣/兮枝相蟉)探討意未窮(沈佺期詩幽壑巳/永閉雲竇絶探討)迴艫夕陽
晚(何遜詩睠言還九派迴艫出五洲/説文艫船頭刺櫂處詩度其夕陽)
　　王維(字摩詰河東人工書畫與弟縉俱有俊才開/元九年進士調太樂丞厯右拾遺左補闕拜)
　　　(吏部郎中天寳末為安禄山所得服藥陽瘖賊/平特原之責授太子中允遷中書舍人給事中)
　　　(轉尚書右丞維詩名盛於開元天寳間寧薛諸/王駙馬豪貴之門無不拂席迎之得宋之問輞)
　　　(川别墅山水絶勝與道友裴迪往來賦詩篤於/奉佛晚年長齋禪誦卒贈秘書監寳應中縉集)
　　　(詩六巻表上之勅答云卿伯氏位列先朝名髙/希代抗行周雅長揖楚辭詩家者流時論歸美)
　　　(克成編録/歎息良深)
　　　春中田家作
屋上春鳩鳴(楚辭九歌鳥次兮屋上水周兮堂下禮記/月令仲春之月鷹化為鳩曹植贈徐幹詩)
(春鳩鳴飛棟/流猋激櫺軒)村邊杏花白(陶潛詩昔欲居南村非為卜/其宅謝朓詩曖曖江村見汜)
(勝之書杏始華榮輒耕輕土四民月令杏花/盛桑葉白庾信詩興雲榆莢晚燒薙杏花初)持斧伐逺
揚(詩取彼斧戕以伐逺揚傳逺枝逺也揚/條揚也王襃僮約持斧入山㫁槧裁轅)荷鋤覘泉脈
(庾信小園賦三春負鋤相識五月披裘見尋陶潛詩晨/興理荒穢帶月荷鋤歸江淹詩雖有荷鋤倦濁酒聊自)
(適博物志地以名山為輔佐石為之骨川為之脈鮑照/香爐寺詩霜崖滅土膏金澗測泉脈劉峻詩泉脈洞杳)
(杳流波/下不極)新燕識舊巢(古樂府新燕弄初調杜鵑競晨鳴/晉書吕光載記先徙海西郡人於)
(諸郡其人謠曰朔馬心何悲念舊/中心勞燕雀何徘徊意欲還故巢)舊人看新厯(書人惟/求舊器)
(非求舊惟新隋書髙祖紀夏四月戊寅頒新厯北史信/都芳傳李業興撰新厯自以為長於趙􁅬何承天祖冲)
(之三/家)臨觴忽不御(禮記命酌曰請行觴曹植求通親親/表聞樂而拊心臨觴而歎息鮑照詩)
(乘璫散珮盈玉除/停觴不御欲誰須)惆悵逺行客(楚辭九辨廓落兮羈旅/而無友生惆悵兮而私)
(自憐後漢書馮衍傳風波飄其並興兮情惆/悵以増傷潘岳詩漫漫三千里迢迢逺行客)
　　　至滑州隔河望黎陽憶丁三寓(一統志大名府/滑縣本古豕韋)
　　　　(之國春秋為衞地秦漢皆為濮陽地劉宋置/兖州後周改杞州隋改滑州大業初改東郡)
　　　　(唐改為滑州又黎陽津在/黎陽故城東又名白馬津)
隔河見桑柘(江總詩定言神女隔河來禮記命野虞母/伐桑柘潘岳詩春草鬱青青桑柘何奕奕)
藹藹黎陽川(長門賦望中庭之靄靄兮束晳詩瞻彼崇/丘其林靄靄王僧孺詩藹藹夜庭黄一統)
(志衞河淇水合流至/黎陽故城為黎水)望望行漸逺(孟子望望然去之謝/朓詩望望忽超逺何)
(由見/所思)孤峯没雲烟(梁書徐勉誡子崧書聊于東田閑營/小園華樓迥榭頗有臨眺之美孤峯)
(叢薄不無糾紛之異梁書張𢎞策傳恒隨髙祖遊處毎/入室常覺有雲烟氣陸機詩秋水漫長柯寒木入雲烟)
(謝靈運詩遂登羣/峯首邈若升雲烟)故人不可見(古詩故人心尚爾詩/愛而不見搔首踟躇)河
水復悠然(詩河水洋洋北流活活又河水清且漣猗南/史漁父傳竹竿籊籊河水悠悠李尤盟津銘)
(洋洋河水朝宗于海張正見詩色映長河水花飛髙樹/風陶潛詩采菊東籬下悠然見南山江淹詩所向同逺)
(好臨風/載悠然)賴有政聲逺(後漢書杜根傳根位至/巴郡太守政甚有聲)時聞行路
傳(蘇武詩四海皆兄弟誰為行路人左/傳縣人傳之張九齡詩吉甫頌聲傳)
　　　終南别業(詩終南何有傳終南周之名山中南/也釋文終南一名太一又名地肺一)
　　　　(統志終南山在西安府城南五十里南史謝/靈運傳移籍㑹稽修營别業傍山帶江盡幽)
　　　　(居之/美)
中嵗頗好道(何遜詩中嵗無乖違漢武内傳王母遣問/上元夫人云天事勞我致以愆面劉徹好)
(道適來視之淮南王八公/操知我好道公來下兮)晚家南山陲(詩幽幽南山漢/書東方朔傳南)
(山者天下之阻也南有江淮北有河渭/括地志終南山一名南山廣韻陲邊也)興來每獨往(世/説)
(王子猷居山隂夜大雪忽憶戴安道便乘小船就之經/宿方至造門不前而返人問其故王曰乘興而來興盡)
(而返何必見戴淮南子山谷/之人輕天下細萬物而獨往)勝事空自知(南史竟陵王/子良傳子良)
(少有清尚禮才好士善立勝事/夏月客至為設爪飲及甘果)行到水窮處(道蔵經晉/時有戍卒)
(屯于子午谷入谷之西澗水窮/處忽見鐵鎖下垂約百有餘丈)坐看雲起時(史記封禪/書晝有白)
(雲起封中漢書五行志雲起于山而彌于天淮南子山/致其髙而雲起焉春秋説題辭雲之為言運也動隂路)
(觸石而起謂之雲含/陽而起以精運也)偶然值林叟談笑無還期(史記滑/稽傳優)
(孟者故楚之樂人也長八尺多辨常以談笑諷諫左/思詩吾慕魯仲連談笑却秦軍樂府吐之無還期)
　　　渭川田家(書導渭自鳥鼠同穴淮南子渭水多/力宜􁐄山海經鳥鼠同穴之山渭水)
　　　　(出焉東流注于河漢書貨殖傳渭川千畝竹/春秋説題辭渭之為言布也渭渭流行貌周)
　　　　(官雍州其浸渭洛為闗中三川是也一統志/渭河在陜西西安府城北五十里出臨洮府)
　　　　(渭源縣鳥鼠山西北谷東流經盩厔/興平咸陽渭南至華隂界入黄河)
斜光照墟落(王僧孺詩斜光隠西壁暮雀上南枝説文/墟大丘也廣韻落聚落也管輅别傳郭恩)
(字義博能仰觀輅従義博學三十日中通/夜不卧語義博君但相語墟落處所耳)窮巷牛羊歸
(戰國策蘇秦特窮巷掘門桑户棬樞之士耳史記貨殖/傳原憲不厭糟糠匿于窮巷詩日之夕矣牛羊下來)
野老念童僕(丘遲詩村童忽相聚野老時一望易旅即/次懐其資得童僕貞漢書萬石君傳童僕)
(訢訢如也唯謹陶潛歸去/來辭童僕歡迎稚子候門)倚杖候荆扉(鮑照詩腰䥥刈/葵藿倚杖牧雞)
(豚陶潛詩白日掩/荆扉虛室絶塵想)雉雊麥苗秀(詩雉之朝雊尚求其雌/梁鴻詩麥含金以方秀)
(禽經鶗鴂鳴而草衰澤雉鳴而麥齊曹植射雉賦暮春/之月宿麥盈野野雉羣雊潘岳射雉賦麥漸漸以擢芒)
(雉鷕鷕以朝雊謝靈運詩鷕鷕雉方雊/纎纎麥垂苗庾信賦麥纔青而覆雉)蠶眠桑葉稀(蠶/書)
(蠶生明日桑或柘葉風戾以食之寸二十分晝夜五食/九日不食一日一夜謂之初眠又七日再眠如初又七)
(日三眠如再又七日謂之大眠庾信詩社雞新欲伏/原蠶始更眠梁簡文帝詩薄晚畏蠶飢競采春桑葉)田
夫荷鋤立(禮記黄衣黄冠而祭息田夫也漢書貨殖傳/凡受田上田夫百畮陶潛詩晨興理荒穢帶)
(月荷鋤歸江淹詩雖有/荷鋤倦濁酒聊自適)相見語依依(禮記久不相見聞/流言不信陶潛詩)
(相見無雜言但道桑麻長韓詩外傳成周之時其民/依依其行遲遲陶潛詩商歌非吾事依依在耦耕)即
此羨閑逸(南史張譏傳譏性恬靜/不求榮利常慕閑逸)悵然歌式㣲(史記日/者傳悵)
(然噤口不能言傅亮賦悵然有懐/感物興思詩式微式微胡不歸)
　　　韋侍郎山居(唐書韋抗傳抗者安石従父兄子/弱冠舉明經累官太子左庶子為)
　　　　(益州大都督府長史授黄門侍郎贈太子少/傅諡曰貞所辟舉如王維王縉崔殷等皆一)
　　　　(時選/云)
幸忝君子顧(左傳君恵顧/先君之好)遂陪塵外踪(晉書謝安傳論/文靖始居塵外)
(髙謝人間梁書何㸃傳㸃居貞物表縱心/塵外殷仲文詩哲匠感蕭晨肅此塵外軫)閒花滿巖谷
(晉書阮籍傳籍常於蘇門山遇孫登與商畧栖神道氣/之術登皆不應籍長嘯而退至半嶺聞有聲若鸞鳳之)
(音響乎巖谷/乃登之嘯也)瀑水映杉松(梁簡文帝招真館碑瀑水懸/流雜天河而俱灑水經注白)
(水在黄龍南即瀑布也飛湍林表望/若懸素江淹雜詞累青杉於澗溝)啼鳥忽臨澗(謝靈/運答)
(范光禄書南檐臨澗北户背巖遊名山志/石門遡水上入兩山右邊石巖下臨澗水)歸雲時抱峯
(潘岳西征賦吐清風之飂戾納歸雲之鬱蓊謝靈運詩/懐居顧歸雲又嶺表賦看朝雲之抱岫聴夕流之注澗)
良遊盛簪紱(劉楨黎陽山賦良遊未厭謝靈運詩良遊/匪晝夜譚子禮貴於簪紱儉貴於布素陸)
(機文簪紱揚/名臺閣標著)繼跡多夔龍(書伯拜稽首讓於夔龍傳夔/龍二臣名唐書韋絢傳接武)
(夔龍簉/羽鵷鷺)詎枉青門道(漢書注霸城門民間所謂青門也/三輔黄圖長安城東出南頭第一)
(門曰霸城門民見其門青色因名曰青城門水經/注霸城門又名青城門或曰青綺門亦曰青門)故聞
長樂鐘(漢書髙帝紀漢七年長樂宫成又郊祀志/長樂宫鐘及筍簴銅人皆生毛長二寸許)清晨
去朝謁(漢書霍光傳光子雲當朝請使蒼頭奴上朝謁/注朝當用謁不自行而令奴上謁也通典諸給)
(事日上/朝謁)車馬何従容(史記司馬相如傳相如之臨卭従/車騎雍容閑雅甚都後漢書桓榮)
(傳榮為少傅賜以輜車乗馬榮大㑹諸生/陳其車馬印綬曰今日所䝉稽古之力也)
　　　納涼
喬木萬餘株(詩南有喬木不可休息傳南方之木美喬/上竦也爾雅釋木小枝上繚為喬注謂細)
(枝皆翹繚上句者名為喬木淮南子喬木之下空穴之/中足以適情沈約郊居賦李衡則橘樹千頭石崇則雜)
(果萬株江總梅花落樂/府金谷萬株連綺甍)清流貫其中(班固西都賦祛黼/帷鏡清流靡微風)
(澹淡浮世説謝袁羊曰何嘗見明鏡疲於屢照清流憚/於恵風蓮社髙賢傳清流環階白雲生棟王羲之蘭亭)
(序又有清流激湍映帶左右陶/潛歸去來辭臨清流而賦詩)前臨大川口(易需有孚/光亨貞吉)
(利涉大川書隨山刋木奠髙山大川禮記天子祭天下/名山大川莊子馮夷得之以游大川肩吾得之以處大)
(山蔡邕漢津賦夫/何大川之浩浩兮)豁達來長風(何晏景福殿賦開南端/之豁達張筍簴之輪豳)
(劉植詩華館寄微波豁達來風涼/晉書宗慤傳願乘長風破萬里浪)漣漪含白沙(詩河水/清且漣)
(漪傳風行水成文曰漣玉篇漪波動貌史記三王世家/白沙在泥與之皆黒司馬相如子虚賦外發芙蓉凌華)
(内隠鉅石白沙謝朓聨句詩白沙澹無際梁武帝詩碧/沚紅菡萏白沙青漣漪庾信詩白沙如濕粉蓮花類洗)
(盃/)素鮪如遊空(詩有鱣有鮪鰷鱨鰋鯉禮記季春之月/天子始乗舟薦鮪于寝廟爾雅鮥鮛鮪)
(注鮪鱣屬也大者名王鮪小者為鮛鮪釋文鮛音叔亦/作叔蜀都賦鱣鮪鱄魴鮷鯉魦鱨東京賦王鮪岫居注)
(山有穴曰岫王鮪之魚自南方來出此穴中其穴在河/南小平山江賦魚則江豚海狶鮛鮪王鱣水經注龍淵)
(水清潔澄深俯視/游魚類若乗空矣)偃卧磐石上(詩或偃息在牀南史闗/康之傳顔延之入山候)
(之見其散髮席松葉枕白石而卧了不相盻延之等咨/嗟而退髙唐賦磐石險峻傾﨑崖隤淮南子紫芝生于)
(山而不能生于磐石之上焦仲卿妻詩君當作磐石磐/石無轉移庾信文王見吕尚賛岸止磐石溪惟小船)
翻濤沃微躬(王粲大暑賦就清泉以/自沃猶淟涊而不涼)潄流復濯足(世説/孫子)
(荆語王武子當枕石潄流誤曰潄石枕流王曰流可枕/石可潄乎孫曰所以枕流欲洗其耳所以潄石欲礪其)
(齒陶潛詩小澗清且淺遇以濯吾足陸機日出東南隅/行方駕揚清塵濯足洛水瀾左思詩振衣千仞岡濯足)
(萬里流摯虞思遊賦吸朝露/以療飢兮降廩泉而濯足)前對釣魚翁(南史王𢎞之/性好釣魚常)
(垂綸於上虞江上或問得魚賣否𢎞之曰釣亦不得得/亦不賣莊子刻意篇就藪澤處閒曠釣魚閒處無為而)
(已/矣)貪餌凡㡬許(三畧芳餌之下必有懸魚六韜求魚于/餌乃牽其絲張衡賦仰飛纎繳俯釣長)
(流觸矢而斃貪餌吞鈎張正見詩空嗟芳餌下獨見有/貪心古詩河漢清且淺相去復㡬許謝朓詩餘曲詎㡬)
(許髙駕且踟蹰何遜詩休/沐乃幽棲别離復㡬許)徒思蓮葉東(古樂府魚戲蓮/葉間魚戲蓮葉)
(東魚戲蓮葉西魚戲/蓮葉南魚戲蓮葉北)
　　　崔濮陽兄季重前山興
秋色有佳興(謝朓望三湖詩芸黄共秋色梁元帝詩桂/影含秋色桃花染春源潘岳秋興賦序于)
(時秋也以/秋興命篇)況君池上閒(謝朓髙齋閒望詩已琴/有池上酌復此風中)悠悠西
林下(詩瞻彼日月悠悠我思爾雅悠悠洋洋思也江淹/詩晨遊任所萃悠悠藴真趣又清思詩明月沒西)
(林詩于以求/之于林之下)自識門前山(古西洲曲樹下即門前門中/露翠鈿劉孝威詩似覺前山)
(來/)千里横黛色(戰國策沃野千里地勢形便宗炳登白/鳥山詩仰升數百仞俯覽眇千里水經)
(注青霞翠發望同㸃黛鮑照詩半山以下純為/黛色何遜照水聨句臨橋横黛色映渚湄鉛暉)數峯出
雲間(後漢書逸民傳矯慎少學黄老隠遁山谷汝南呉/蒼遺書曰足下審能騎龍弄鳳翔嬉雲間者亦非)
(狐兔燕雀所敢謀也魏文帝芙蓉/池詩丹霞夾明月華星出雲間)嵯峨對秦國(古歌仰/兹山兮)
(迢迢層石構兮嵯峨潘岳詩崇岡鬱嵯峨史記蘇秦傳/秦四塞之國李斯上秦皇書必秦國之所生然後可)
合沓蔵荆闗(謝靈運詩巒隴有合沓往來無蹤轍荆州/記其北有四闗魯陽伊闕之屬鮑照凌烟)
(樓銘東臨呉/甸西眺楚闗)殘雨斜日照(江淹赤虹賦殘雨蕭颯光烟/豔爛梁簡文帝納涼詩斜日)
(晚駸駸又雨詩倘令斜日照併欲似游/絲何遜詩暮烟起遙岸斜日照安流)夕嵐飛鳥還(謝/靈)
(運詩夕曛嵐氣隂廣韻嵐山氣也易飛鳥遺之音管子/鳥之飛也必還山集谷陶潛詩山氣日夕佳飛鳥相與)
(還/)故人今尚爾(後漢書楊震傳故人知君君/不知故人古詩故人心尚爾)歎息此頽
顔(陶潛詩歌竟長歎息駱賔王/詩秪應傾玉醴時許寄頽顔)
　　　偶然作
陶潛任天真(晉書陶潛傳字元亮宋書潛字淵明或云/淵明字元亮南史淵明或云深明名元亮)
(梁昭明太子陶淵明傳字元亮潯陽柴桑人也少有髙/趣博學善屬文穎脱不羣任真自得琴操注伏羲作琴)
(用五絃修身理/性反其天真也)其性頗耽酒(淵明傳不解音聲而畜無/絃琴一張每酒適輙撫弄)
(以寄其意貴賤造之者有酒輒設淵明若先醉便語客/我醉欲眠卿可去其真率如此北史裴叔業傳弟逺好)
(彈琴/眈酒)自従棄官來(淵明傳謂賔朋曰聊欲絃歌以為三/徑之資可乎執事聞之以為彭澤令)
(晉書義熙三年解印去縣頃之徵著作郎不/就顔延之陶徵士誄道不偶物棄官従好)家貧不能
有(潛五柳先生傳性嗜酒而家貧不能恒/得謝靈運逸民賦有酒則舞無酒則醒)九月九日時
菊花空滿手(淵明傳嘗九月九日出宅邊菊叢中坐久/之滿手把菊潛九日閑居詩序余閑居愛)
(重九之名秋菊盈園而持醪靡由詩秋菊有佳色裛露/掇其英荆楚嵗時記九月九日佩茱萸食餌飲菊花酒)
中心竊自思倘有人送否白衣攜壺觴果來遺老叟(詩/中)
(心好之續晉陽秋潛九日無酒出籬悵望久之見白衣/人至乃王𢎞送酒使也即便就酌醉而後歸潛歸去來)
(辭引壺觴以自酌盻庭柯以怡顔後漢書劉寵傳拜㑹/稽太守郡中大化徵為將作大匠山隂縣有五六老叟)
(龎眉皓髮自若耶山谷/間出人齎百錢以送寵)且喜得斟酌(詩式燕且喜蘇武/詩願子留斟酌叙)
(此平生親後漢書馬武傳世祖每勞饗諸將武輒起斟/酌于前世祖以為歡潛詩過門更相呼有酒斟酌之)
安問升與斗(説苑順針縷者成帷/幕合升斗者實倉廩)奮衣野田中今日嗟
無負(禮記奮衣由右上取貳綏跪乗魏文帝詩野田廣/開闢川渠互相經鮑照詩酒出野田稻菊生髙岡)
(草潛詩若復不快/飲空負頭上巾)兀傲迷東西(潛飲酒詩規規一何愚/兀傲差若穎楚辭水波)
(逺以㝠㝠兮渺不覩其東西廬山記太史公東遊登其/峯嶺而遐觀南眺五湖北望九江東西肆目若登天庭)
(焉/)簔笠不能守(詩爾牧來思何蓑何笠列子吾君/方將被蓑笠而立乎畎畝之中)傾倒
强行行(南史江湛傳及左右推排之殆於傾倒呉/越春秋行行各努力兮古詩行行重行行)酣歌
歸五柳(書酣歌于室南史梁蕭恭曰仰眠床上看屋梁/而著書豈如臨清風對朗月登山泛水肆意酣)
(歌也淵明傳嘗著五栁先生傳以自況曰先生不知何/許人也亦不詳姓字宅邊有五栁樹因以為號焉庾肩)
(吾謝賜宅啟交垂/五柳若元亮之居)生事不曽問肯愧家中婦(華陽國志/徳陽縣有)
(澤漁之利望山樂水土地易為生事南史潛妻翟氏志/趣亦同能安苦節夫耕於前妻鋤於後梁武帝樂府十)
(五嫁為/盧家婦)
　　　藍田石門精舍(一統志藍田山在藍田縣東南/三十里山出玉英故名又名玉)
　　　　(山形如覆車故又名覆車山長安志驪山縣/東南三里按土地記云即藍田山也事物紀)
　　　　(原漢明帝立精舍以處攝摩騰即白馬寺注/今人以佛寺為精舍不知乃儒者教授之所)
　　　　(釋迦譜息心所/栖故曰精舍)
落日山水好(謝恵連詩落日隠櫩檻謝靈運/詩昏旦變氣候山水含清暉)漾舟信歸
風(蜀都賦試水客漾輕舟注漾浮行也江淹愛逺山騷/緤余馬于椒阿漾余舟于沙衍陸機賦或乃萍流而)
(浮轉或因歸風以自返又詩/願托歸風響寄言遺所欽)玩竒不覺逺因以縁源窮
(謝靈運詩行源逕轉逺謝朓/詩縁源殊未巳歸徑窅如迷)遙愛雲木秀(張説東山記/虹泉電射雲)
(木虛/吟)初疑路不同安知清流轉(西都賦祛黼帷鑑清流/阮瑀為曹公與孫權書)
(濯鱗清流飛翼天衢蓮社髙賢傳清流環階白雲生棟/蘭亭序又有清流激湍暎帶左右董京詩清流可飲至)
(道可/飡)偶與前山通(庾肩吾詩前/山黄葉起)捨舟理輕策(文選注策/杖也左傳)
(捨舟於淮汭謝靈運詩捨舟眺迴渚停策倚暮松又裹/糧杖輕策湛方生賦乗夕陽而含詠杖輕策以行遊)
果然惬所適(説文愜快也應/劭曰志滿也)老僧四五人逍遙䕃松栢
(阮籍詩仙者四五人逍遙宴蘭房詩于焉逍遙楚辭聊/逍遙以相羊莊子逍遙篇注夫小大雖殊而放於自得)
(之場則物任其性事稱其能名當其分逍遙一也豈容/勝負於其間哉詩施于松栢楚辭飲石泉兮䕃松栢蜀)
(都賦楩楠幽藹于谷/底松栢蓊鬱于山峯)朝梵林未曙(潛確類書佛有五種/梵音正直和雅清徹)
(深滿周遍逺聞又曹子建遊魚山聞空中梵天/之音清響哀惋獨聴良久乃摹其節寫為梵唄)夜禪山
更寂(沈炯詩石座應朝/請山龕擬夜禪)道心及牧童(書人心惟危道心/惟微支道紀頌道)
(心超不二王僧達詩珪璋既文府精理亦道心莊子黄/帝將見大隗於具茨山至襄城之野七聖皆迷遇牧馬)
(童子問塗唐太宗/詩迴輿訪牧童)世事問樵客(晉書王質伐木至信安/石室山見二童圍碁與)
(質一物如棗核食之不覺飢看碁未終起視斧/柯巳爛歸無復當時人矣庾信詩樵客遇圍碁)暝宿長
林下(劉庭芝詩朝鳴集銀樹暝宿下金塘陳琳詩逍遙/步長林嵇康與山巨源書禽鹿見羈雖飾以金鑣)
(饗以嘉肴愈思長/林而志在豐草也)焚香卧瑤席(庾信華林園馬射賦屬/車釃酒複道焚香楚辭)
(瑤席兮玉瑱盍將把兮瓊芳温子/昇舜廟碑既緝葯房遂鎮瑤席)澗芳襲人衣(爾雅山/夾水曰)
(澗説文芳香草也楚辭芳菲菲兮襲/予古樂府採蓮曲發花田葉芳襲衣)山月映石壁(呉均/詩桂)
(月青山下列子趙襄子狩於/中山有一人從石壁中出)再尋畏迷誤明發更登歴
(詩明發不寐疏從明而至夜則地闇至旦而明則地開/發陸機詩明發遺安寐陸雲詩明發有想如結子心鮑)
(照詩笙歌/待明發)笑謝桃源人花紅復來覿(説文覿見也宋史/地理志常徳府桃)
(源縣乾徳中析武陵縣置陶潛桃花源記晉太元中武/陵人捕魚為業縁溪行忽逢桃花林林盡水源得一山)
(有小口従口入行數十步豁然開朗其間男女怡然自/樂見漁人大驚自云先世避秦亂來絶境問今何世乃)
(不知有漢無論魏晉漁人辭去詣太守説即遣人/隨往竟迷不得路隋煬帝詩小苑花紅洛水緑)
　　王昌齡(字少伯京兆人登開元十五年進士第補/秘書郎二十三年中宏詞科調汜水尉遷)
　　　(江寧丞晚節不䕶細行貶龍標尉昌齡詩緒宻/而思清與髙適王之渙齊名時謂王江寧集十)
　　　(巻/)
　　　齋心(莊子顔回曰回之家貧惟不飲酒不茹葷/者數月矣若此則可以為齋乎曰是祭祀)
　　　　(之齋非心齋也回曰敢問心齋仲尼曰惟道/集虛虚者心齋也江總詩絶俗俗無侣修心)
　　　　(心自/齋)
女蘿覆石壁(詩蔦與女蘿施于松栢傳女蘿兔絲松蘿/也屈原九歌若有人兮山之阿衣薜茘兮)
(帶女蘿古樂府南山幕幕兔絲花東林青青女蘿樹南/史徐伯珍傳宅南有九巖山伯珍移居之館東石壁夜)
(忽有赤光洞照江淹詩極眺清波深緬映石壁素庾信/積麥崖佛龕銘横鐫石壁闇鑿山梁王勃淨慧寺碑石)
(壁經文下映/龍宫之業)溪水幽朦朧(沈約詩溪水徒自清微容豈/足翫潘岳秋興賦月朦朧以)
(含光兮李嶠詩/朦朧烟霧曉)紫葛蔓黄花(洞㝠記地花氣葛于地下/生花入地十丈乃得此葛)
(其根倒出名金虎鬚草亦名紫鬚葛也盧諶詩譬彼/樛木蔓葛以敷張翰詩青條若總翠黄花似散金)娟
娟寒露中(鮑照翫月詩末映西北墀娟娟似蛾眉淮南/子斗指辛則寒露零郭璞詩寒露拂陵苕)
朝飲花上露(莊子藐姑射之山有神人居焉不食五穀/吸風飲露離騷朝飲木蘭之墜露兮夕餐)
(秋菊之落英謝靈運詩巖/下雲方合花上露猶泫)夜卧松下風(世説李元禮謖/謖如松下風南)
(史陶𢎞景特愛松/風庭院皆植松)雲英化為水(詩英英白雲注白雲水/上輕清之氣當夜而上)
(騰者也本草雲母一名雲英色多青列仙傳咀/嚼雲英庾闡詩朝潄雲英玉蕋夕挹玉膏石髓)光采與
我同(沈約詩歛袵依光/采端笏奉仁明)日月蕩精魄(説文日實也太陽/之精月闕也太隂)
(之精中論形體者人之精魄也徳義令聞者精魄之榮/華也郭璞江賦挺異人于精魄江淹詩隠淪駐精魄)
寥寥天府空(左思詩寥寥空宇内庾友詩馳心域表寥/寥逺邁莊子不言之辯不道之道若有能)
(知此之謂天府注焉而不滿酌焉而不竭雲笈七籖太/乙天之源日月天之眼𤣥液天之潤六虚天之光幽宫)
(天之/府)
　　儲光羲(兖州人登開元中進士第又詔中/書試文章歴監察御史集七十巻)
　　　釣魚灣(詩之子于釣言綸之繩尸子燧/氏教人以漁廣韻灣水曲也)
垂釣緑灣春(孔叢子吾始下釣垂一魴之餌曹植七啟/迺使任子垂釣魏氏發機梁昭明太子陶)
(淵明集序莊周垂釣於濠伯成躬耕於野張正見詩結/宇長江側垂釣廣川潯江淹别賦春草碧色春水緑波)
春深杏花亂(楊炯賦日永春深夏小正正月梅杏柂桃/則華四民月令清明時節杏花盛庾信詩)
(興雲榆莢晚燒薙杏花初唐太/宗詩拂林花亂彩響谷鳥分聲)潭清疑水淺(水經注清/潭逺漲緑)
(波凝淨湘中記湘水至清雖深五六丈見底了了然謝/靈運賦潭結緑而澄清左傳郇瑕氏土薄水淺莊子覆)
(杯水于㘭堂之上則芥為之舟置杯焉則膠水淺而舟/大也素書水淺者大魚不遊何遜詩川平看鳥逺水淺)
(見魚/驚)荷動知魚散(詩隰有荷華爾推荷芙蕖其莖茄其/葉荷其本蔤其華菡萏其實蓮其根)
(藕其中的的中薏古詩江南可採蓮荷葉何田田魚戲/荷葉東魚戲荷葉西魚戲荷葉南魚戲荷葉北謝朓詩)
(魚戲新/荷動)日暮待情人(江淹詩日暮碧雲合佳人殊未來/鮑照詩迴軒駐輕葢留酌待情人)
維舟緑楊岸(詩汎汎楊舟紼纚維之呉志甘寧常以錦/維舟何遜詩居人行轉軾客子暫維舟王)
(襃詩垂楊夾浦緑江/總詩岸緑開河柳)
　　　幽居
幽人下山徑(易履道坦坦幽人貞吉戴逵閑遊賛以廣/一往之咏以舒幽人之心水經注山徑委)
(深峯阜/交䕃)去去夾青林(古詩去去日已逺江總詩青山去/去愁水經注風泉傳響於青林之)
(下巖猿流聲於白雲之上陶𢎞景書青林翠竹四時/俱備謝靈運山居賦拂青林而激波揮白沙而生漣)滑
處莓苔濕(異苑天台山石有莓苔之險孫綽遊天台山/賦踐莓苔之滑石搏壁立之翠屏謝靈運山)
(居賦凌石/橋之莓苔)暗中薜蘿深(楚辭被薜茘兮帶女蘿晉書謝/安傳論褫薜蘿而襲朱組去衡)
(泌而踐丹墀謝靈運詩想/見山阿人薜蘿若在眼)春朝烟雨散(范雲治西湖詩/擁鍤勸年首提)
(爵勞春朝庾信詩春朝/迎雨去秋夜隔河來)猶帶浮雲隂(郭璞詩為葢停雲/隂翠鬱映玉樽梁)
(簡文帝詩浮隂即/染浪清氣始乗衣)
　　　述華清宫(舊唐書明皇本紀天寳六載冬十月/戊申幸湯泉宫改為華清宫雍録華)
　　　　(清宫正門曰津陽門津陽門之東曰瑤光樓/其南有長生殿集靈臺朝元閣老君殿注長)
　　　　(生殿齋殿也有事於朝元閣即齋沐於此殿/天寳七載𤣥元皇帝見於朝元閣老君殿在)
　　　　(朝元閣之南玉石為/老君像制作精絶)
上林神君宫(漢書東方朔傳建元三年起上林苑三輔/黄圖漢上林苑即秦之舊苑也武帝建元)
(三年開東南至藍田宜春御宿昆吾旁南山而西至長/楊五柞北繞黄山瀕渭水而東周袤三百里又枚乘傳)
(修治上林雜以離宫司馬相如上林賦且夫齊楚之事/又烏足道乎君未覩夫壯麗也獨不聞天子之上林乎)
(史記封禪書上求神君舍之上林中蹏氏觀聞其言不/見其人云三輔黄圖夀宫北宫有神仙宫夀宫張羽旗)
(設供具以禮神君神君來/則肅然風生帷帳皆動)此地即明庭(唐太宗詩一朝/辭此地四海遂)
(為家史記封禪書黄帝接萬靈明庭明庭者甘泉也漢/書地理志黄帝治萬國朝諸侯乃作合宫兼明庭布政)
(于甘泉漢劉歆賦迴天門而鳳舉躡黄帝/之明庭王襃靈壇銘明庭朝禮仙官羽衣)山開鴻濛色
(莊子在宥篇雲將東遊過扶搖之枝而適遭鴻䝉經/典釋文鴻䝉司馬云自然元氣也一云海上氣也)天
轉招搖星(隋書天文志周天三百六十五度四分度之/一又中分之則半覆地上半覆地下故二十)
(八宿半隠半現天轉如車轂之運也漢書天文志日東/行星西轉庾信文星機北轉日轡西迴曲禮招搖在上)
(急繕其怒注招搖星在北斗杓端主指者疏春秋運斗/樞云北斗七星第一天樞第二璇第三璣第四權第五)
(玉衡第六開陽第七搖光搖光即招搖也史記天官書/杓端有兩星一内為矛招搖孟康注近北斗者招搖招)
(搖為天矛星經招/搖星在梗河北)三雪報大有(朝野僉載正月見三白/田公笑赫赫又北人諺)
(曰要宜麥見三白春秋宣公十有六年冬大有年公羊/傳大有年者何大豐年也穀梁傳五穀大熟為大有年)
孰謂非我靈(陸陲新漏刻銘況/我神造通幽洞靈)
　　　霽後詒馬十一巽
髙天風雨散(詩謂天葢髙易鼓之以雷霆潤之/以風雨詩風雨淒淒雞鳴喈喈)清氣在
園林(九歌髙飛兮安翔乗清氣兮御隂陽顔延之陶徵/士誄璿玉致美不為池隍之寳桂椒信芳而非園)
(林之/實)況我夜初靜(闗氏易傳晝動六時也夜靜六時也/動則變靜則息沈約詩月華臨靜夜)
(夜靜滅/氛埃)當軒鳴緑琴(拾遺記白帝子歌曰璇宫夜靜當/軒織張華詩北方有佳人端坐鼔)
(鳴琴陸機詩閒夜撫鳴琴白帖相如有緑綺琴従卓氏/奏求凰之曲張載詩美人遺我緑綺琴何以贈之雙南)
(金/)雲開北堂月(王僧辨表九縣雲開六合清朗劉遵度/闗山詩隴樹寒色落塞雲朝欲開詩言)
(樹之背傳背北堂也陸機詩/安寝北堂上明月入我牖)庭滿南山隂(詩南山有臺/北山有萊張)
(華詩俠客樂幽/險築室窮山隂)不見長裾者(孔叢子子髙衣長裾振裒/袖方履粗翣見平原君漢)
(書鄒陽傳飾固陋之心則/何王之門不可曳長裾乎)空歌遊子吟(蘇武詩請為遊/子吟冷冷一何)
(悲/)
　　　題陸山人樓
暮聲雜初鴈(淮南子季秋之月候鴈來賔陶潛詩往燕/無遺影來鴈有餘聲梁簡文帝賦得隴坻)
(鴈初飛詩隴狹朝/聲聚風急暮行稀)夜色涵早秋(江淹詩烟光拂夜色華/舟盪秋風王勃秋江送)
(别詩早是他鄉值早/秋江亭明月帶江流)獨見海中月(韋元旦詩惟應西/海月來就掌珠圓)照
君池上樓(謝朓髙齋閒望詩巳有池上酌復此風中琴/謝靈運登池上樓詩池塘生春草園栁變鳴)
(禽唐太宗詩綺觀連/雞岫朱樓接鴈池)山雲拂髙棟(淮南子山雲草莽水/雲魚鱗江總登廣州)
(城詩海樹一邊出山雲四面通梁元帝碑嶕嶢髙/棟窅靄修櫳王勃滕王閣詩畫棟朝飛南浦雲)天漢
入雲流(詩維天有漢爾雅牛斗之間為天漢之/津魏文帝詩天漢迴西流三五正縱横)不惜朝
光滿(東京賦消啟明掃朝霞登天光/于扶桑唐太宗詩朝光上翠微)其如千里遊(史記/秦紀)
(造父長驅歸周一日千里陸厥/詩平原十日飲中散千里遊)
　　　泛茅山東谿(地域志茅山在句容縣南五十里/山有大茅山中茅山小茅山三茅)
　　　　(君得道於此因名一統志茅山形如句字初/名句曲山因茅君得道于此更今名道書為)
　　　　(第八洞天第一福地山有三峯三茅君各占/一峯良常仙系記大司命君茅名盈字叔申)
　　　　(咸陽人弟固定録君字季緯弟衷保命君字/思和住句曲四十三年司命君將之赤城玉)
　　　　(洞之府别其弟曰此去便有局務相闗不得/數見須一年一見耳時人為之謠曰茅山連)
　　　　(金陵江湖據下流三頭/神乘白鵠各治一山)
清晨登仙峯峯逺行未極(謝靈運詩杪秋行/逺山山逺行不近)江海霽初
景(謝靈運詩緬邈江海遼爾雅雨止為/霽釋名景境也明所照處有境限也)草木含新色(易/百)
(穀草木皆甲坼禮記天地和同草木萌動陶潛詩孟夏/草木長繞屋樹扶踈何遜詩日夕棲鳥還浮雲起新色)
而我任天和(劉伶詩而我更重之江淹詩而我在萬里/莊子正汝形一汝視天和將至漢書禮樂)
(志嘉承天和伊樂厥福謝靈運雪賛/彼厲我和王康琚詩推分得天和)此時聊動息(張正/見詩)
(此時積長嘆謝朓詩動/息無兼遂岐路多徘徊)望鄉白雲裏(岑文本詩既欣投/轄賞暫緩望鄉情)
(謝靈運詩巖/髙白雲屯)發棹清溪側(釋名在旁撥水曰棹使船棹/進也謝瞻詩分手東城隂發)
(棹西江隩謝靈運詩攅/念攻别心旦發清溪隂)松栢生深山無心自貞直(禮記/如松)
(栢之有心也劉楨詩松栢有本性王鋒/修栢賦既殊祥而抗立亦含貞而挺正)
　　　仲夏入園中東陂
方塘深且廣(水經注方塘蓄水澤潤不窮劉楨詩方塘/含白水中有鳬與雁庾信賦方塘水白釣)
(渚池圓李百藥詩髙宴臨方塘後漢書南蠻傳/滇有池周迴二百餘里水源深廣而末更淺狹)伊昔俯
吾廬(揚雄幽州牧箴伊昔唐虞實為平陸説文廬/寄也舍也陶潛詩衆鳥欣有託吾亦愛吾廬)環岸
垂緑柳(孫綽詩縹芹映流緑柳䕃/坂謝靈運詩原隰荑緑柳)盈潭發紅蕖(王勃採/蓮賦飛)
(木蘭之畫楫兮駕芙蓉之綺船問子何去幽潭採蓮韻/㑹荷芙蕖亦作夫渠梁簡文帝詩紅蕖間青瑣紫露濕)
(丹楹江總雲堂賦緑/芰懸插紅蕖倒生)上延北原秀(爾雅髙平曰原庾信/銘秋風北原北史王)
(世充傳潛登北/原乗髙而下)下屬幽人居(易履道坦坦幽人貞吉謝/靈運登緑嶂山詩幽人常)
(坦步髙尚/邈難匹)暑雨若混沌(書夏暑雨鮑照芙蓉賦當融風/之暄盪承暑雨之平渥莊子儵)
(與忽時相遇于混沌之地渾沌待之甚/善河圖括地象兩儀未分其氣混沌)晴明如空虛(何/遜)
(喜晴詩振衣喜初霽褰裳對晚晴莊子形充空虚乃至/委蛇漢書董仲舒傳隂常居大冬而積于空虛不用之)
(處阮籍達莊論無欲/者易足空虛者受實)此鄉多隠逸(後漢書岑彭傳曽孫/杞魏郡太守招聘隠)
(逸與㕘政事嵇康詩巖/穴多隠逸輕舉求吾師)水陸見樵漁(魏志王基傳水陸/並農以實軍資江)
(淹靈丘竹賦毎貫名于華戎將擅/竒于水陸孔魚詩蘭澤伴樵漁)廢賞亦何貴(謝靈運/詩孤遊)
(非情歡賞/廢理誰通)為歡良易攄(曹植七啟為歡未渫白日西頽歡/徐陵玉臺新詠序投壺玉女為)
(盡于/百驍)且言重觀國(易觀國之光利用賔于王管子觀國/者觀君觀軍者觀將陸雲祖考頌周)
(史表觀國之爻鮑照還都詩征夫喜觀國遊子遲/見家梁元帝賦時濫假于中台掌邦教之觀國)當此
賦歸歟(論語子在陳曰歸與歸與王粲登樓/賦昔尼父之在陳兮有歸與之嘆音)
　　　終南幽館獻蘇侍郎(書終南惇物詩終南何有/有條有枚五經要義終南)
　　　　(山長安南山也一名太乙張衡西京賦終南/太乙崇崫崔崒一統志終南山在西安府府)
　　　　(城南五十里曹植大署賦積/素氷于幽館氣飛結而為霜)
卜築青巖裏(朱异詩曰余今卜築兼以隔囂紛南史王/𢎞之傳始寧沃洲有佳山水𢎞之依巖築)
(室謝靈運顔延之並相欽重又到洽傳築室巖阿幽/居積嵗沈約赤松澗詩何時當來還延佇青巖側)雲
蘿四垂隂(劉勰新論碧蘿附于青松以茂淩雲之葉陶𢎞/景尋山誌髙松上兮函停雲低蘿下兮屢迷鳥)
(鮑照賦結中洲之雲蘿託綿思于遙夕洛陽伽藍記髙/林巨樹足使日月蔽虧懸葛垂蘿能令風烟出入庾信)
(詩宛宛藤蘿垂徐勉萱草賦其葉四垂其/跗六出張衡西京賦吐葩揚榮布葉垂隂)虛室若無人
(莊子虛室生白吉祥止止陶潛詩户庭無塵雜虛室有/餘閒謝靈運自序傳素秋澄景則獨酌虛室易豐其屋)
(蔀其家闚其户閴其無人潘/岳懐舊賦空館閴其無人)喬木自成林(詩南有喬木/不可休息淮)
(南子喬木之下足以適情謝朓詩窻中列逺岫庭際俯/喬林拾遺記紫桂成林傅休奕賦靈草蔽崖嘉木成林)
(陶潛詩亭亭淩風/桂八榦共成林)時有清風至(南史謝瀹傳謝譓曰入/我室者唯有清風曹植)
(詩微隂翳陽景/清風飄我衣)側聞採樵音(列子夫子嘗語伯昬瞀人/吾側聞之試以告汝左傳)
(請無扞採樵者以誘之張協/詩投耒循岸垂時聞採樵音)鳳皇鳴髙岡(詩鳳皇鳴矣/于彼髙岡李)
(暠述志賦和吟鳳之/逸響應鳴鸞于南岡)望望隔層岑(禮記望望焉如有従/而弗及謝朓懐故人)
(詩望望忽超逺何由見所思江淹詩假乗試行/遊北望髙山岑又靜黙鏡綿埜四睇亂層岑)既言山
路逺(陸機詩駕言尋飛遯山路鬱盤桓夏侯湛山路吟/陟山路兮遐征揚雄河東賦既發軔于平盈兮誰)
(謂路逺而不能従沈約和謝宣/城詩神交疲夢寐路逺隔思存)復道溪流深(謝朓詩山/積陵陽阻)
(溪流春穀泉春秋繁露流深者其水不測張/衡詩我所思兮在桂林欲往従之湘水深)偓佺空中
遊(司馬相如上林賦偓佺之倫暴于南榮搜神記偓佺/者槐山採藥父也好食松實能飛行逮走馬昭靈李)
(夫人歌衆影𤣥空/中兩㑹自然疇)虬龍水中吟(埤雅有角曰虬龍王延/夀魯靈光殿賦虬龍騰)
(以蜿蜒易雲従龍疏龍是水畜雲是水氣故龍/吟則景雲出庾信詩日落江風靜龍吟迴上游)何當見
輕翼(前溪歌花落逐水去何當順流還李陵詩因風附/輕翼以遺心藴蒸曹植離繳雁賦挂微軀之輕翼)
(兮忽頽落而離羣左思/蜀都賦追輕翼赴絶逺)為我達逺心(夏侯湛東方朔賛/序逺心曠度曹植)
(贈石崇詩分離踰十載思逺心増結/江淹詩心逺路已迥意滿辭未陳)
　　　田家即事(應璩詩田家無所有酌醴焚枯魚何/遜詩無為淹戚里見就還田家陶潛)
　　　　(詩即事/多所欣)
蒲葉日巳長(魏甄后塘上行蒲生我池中其葉何/離離徐陵文望杏敦耕瞻蒲勸穡)杏花
日巳滋(王融策秀才文將使杏花菖葉耕穫不愆清甽/冷風述遵無廢四民月令杏花盛桑葉白庾信)
(詩興雲榆莢晚/燒薙杏花初)老農要看此(論語吾不/如老農)貴不違天時(易/後)
(天而奉天時禮記/天生時而地生財)迎晨起飯牛(莊子百里奚爵禄不入/于心故飯牛而牛肥准)
(南子甯戚欲干齊桓公困窮無以自達將任車以商於/齊宿於郭門外桓公郊迎客甯戚飯牛車下擊牛角而)
(疾商歌桓公/命後車載之)雙駕耕東菑(爾雅田一嵗曰菑謝朓詩/連隂盛農節臺笠聚東菑)蚯
蚓土中出(禮記孟夏之月蚯蚓出論衡天旦雨螻蟻徙/蚯蚓出古令注蚯矧善長吟於地中江東謂)
(之歌女或/謂之鳴砌)田烏隨我飛(袁山松後漢書陳弇學尚書躬/自耕種常有黄雀飛來隨弇翺)
(翔魏文帝詩飛鳥翔我/前阮籍詩羣鳥飛翩翩)羣合亂啄噪(玉篇啄鳥食也/廣韻噪羣呼也)嗷
嗷如道饑(詩鴻雁于飛哀鳴嗷嗷束/晢詩嗷嗷林烏受哺于子)我心多惻隠(詩我/思古)
(人實獲我心劉向九歎外傍/徨而遊覽兮内惻隠而含哀)顧此兩傷悲(詩女心/傷悲)撥食
與田烏(南史顧歡傳歡字景怡家貧父使田中驅雀歡/作黄雀賦而歸雀食稻過半晚節服食不與人)
(通每旦出户山/鳥集其掌取食)日暮空筐歸(南史柳元景傳少時貧苦/嘗至大雷日暮寒甚頗有)
(羈旅之歎王粲詩日暮遊西/園易林刲羊不當女執空筐)親戚更相誚(禮記兄弟親/戚稱其慈也)
(國語親戚補察左思詩親戚還相蔑孔/稚圭北山移文列壑爭譏羣峯竦誚)我心終不移(詩我/心匪)
(石不可轉也江淹詩兔/絲及水萍所寄終不移)
　　　同諸公秋霽曲江俯見南山(兩京新記朱雀桁/東第五街皇城之)
　　　　(東第三街昇道坊龍華尼寺南有流水屈曲/謂之曲江雍録唐曲江本秦隑州至漢為樂)
　　　　(遊原隋㑹黄渠水穿城而入為芙蓉池長安/中於原上置亭遊賞正月晦日三月三日九)
　　　　(月九日京城士女即此袚褉一統志曲江池/在西安府城東南一十里雍録終南山横亘)
　　　　(闗中南面西起秦隴東徹藍田凡雍岐郿鄠/長安萬年相去八百里而連綿峙據其南者)
　　　　(皆此之一山也一統志終南山在/西安府城南五十里一名南山)
天靜終南髙(朱使欣詩江如曉天靜石似暮雲張張衡/西京賦終南太乙崇屈崔崒傅休奕賦終)
(南鬱以/崔巍)俯映江水明(沈約詩俯映石磷磷楚辭令沅湘/兮無波使江水兮安流枚乘七發)
(江水逆流海水上潮阮籍詩/湛湛長江水上有楓樹林)有若蓬萊水(山海經蓬萊/山在海中漢)
(書郊祀志自威宣燕昭使人入海求蓬萊方丈瀛洲此/三神山者相傳在渤海中去人不逺郭璞遊仙詩吞舟)
(涌海底髙/浪駕蓬萊)淺深見澄瀛(詩就其深矣方之舟之就其淺/矣泳之游之謝恵連詩日落泛)
(澄瀛星羅/游輕橈)羣峯懸中流(水經注髙巒截雲層陵㫁霧競/舉羣峯之上謝靈運賦九泉别)
(澗五谷異巘羣峯參差出其間連岫複陸成其坂歐陽/詹曲江記迴岡旁轉圓環四匝中成坎窞崇山濬川鈎)
(結盤䕶涵虛抱/景氣象澄鮮)石壁如瑤瓊(陶𢎞景書兩岸石壁五色/交輝詩投我以木桃報之)
(以瓊瑤左思詩石泉潄瓊瑤/陸雲詩超跡皇英質如瑤瓊)魚龍隠蒼翠(水經注汧水/出五色魚俗)
(以為靈莫敢採捕因謂為魚龍水/謝朓詩蒼翠望寒山崢嶸瞰平陸)鳥獸遊清泠(山海經/豐山神)
(耕父處之常遊清冷之淵郭璞賛清冷之水在乎山/頂耕父是游流光洒景陸雲詩雲乗靄下泉冽清冷)菰
蒲林下秋(鮑照賦立菰蒲之寒渚康駢劇/談録曲江菰蒲蔥翠柳隂四合)薜茘波中輕
(離騷擥木根以結茝/兮貫薜茘之落蕋)山蔓浴蘭沚(按山蔓應作山夔次/句以水若屬對意自)
(顯然國語木石之怪夔㒺兩説文如龍一足有脚手人/面之形又全唐詩作戛唐詩紀作􁀙俱不可解楚辭浴)
(蘭湯兮沐芳詩菁菁者莪/在彼中沚説文小渚曰沚)水若居雲屏(顔延之詩山祗/蹕嶠路水若驚)
(滄流注水若水神也盧思道詩山祗效靈物/水若薦休徵張協七命雲屛爛汗瓊壁青蔥)嵐氣浮渚
宫(江淹詩嵐氣隂不極日色半虧天左傳/子西泝江將入郢王在渚宫下見之)孤光隨曜靈
(沈約咏雁詩羣浮動輕浪單泛逐孤光楚辭角宿未旦/曜靈安蔵注曜靈日也張衡歸田賦曜靈俄景繼以望)
(舒/)隂隂豫章館(三輔黄圖上林有豫章觀武帝造在昆/明池中亦曰昆明觀張衡西京賦豫章)
(珍館揭焉髙峙注/以豫章木為館也)宛宛百花亭(一統志百花亭在九江/府城東梁刺史邵陵王)
(綸建梁元/帝有詩)大君及羣臣(易大君有命禮記體羣臣則士/之報禮重劇談録曲江開元中)
(為勝境中和上已節賜宴臣僚㑹於山亭京兆府大陳/筵席恩賜太常及教坊聲樂池中備綵舟數隻惟宰相)
(三使北省官與/翰林學士登焉)燕樂方嚶鳴(易雲上於天需君子以飲/食燕樂左傳昔諸侯朝正)
(於王王燕樂之於是乎賦湛露則天子當陽諸侯用命/也詩嚶其鳴矣求其友聲謝靈運詩鳴嚶巳悦豫幽居)
(獨鬱/陶)吾黨二三子(論語吾黨之小子狂簡/又二三子偃之言是也)兹辰怡性情
(鮑照詩兹辰自為美易利貞者性情也中論學/也者所以疏神達思怡情理性聖人之上務也)逍遙滄
洲時(詩河上乎逍遙莊子逍遙篇注物任其性事稱其/能名當其分逍遙一也袁粲詩訪迹雖中宇循寄)
(乃滄洲謝朓詩既歡/懐禄情復協滄洲趣)迺在長安城(漢書地理志長安縣/屬京兆尹髙帝五年)
(置三輔黄圖三輔共治長安城中謝朓詩灞涘望長安/河陽視京縣胡師耽登終南山詩烟霞亂鳥道俯見長)
(安/城)
　　常建(開元中進士大歴中為盱眙尉詩似初發通/莊却尋野徑百里之外方歸大道其㫖逺其)
　　　(興僻佳句輙來唯論意/表淪於一尉士論悲之)
　　　江上琴興
江上調玉琴(呉均詩露下寒葭中風起秋江上漢書揚/雄傳隂陽清濁穆羽相和兮若夔牙之調)
(琴庾信詩下橋先勸酒跂石始調琴賀澈詩薄暮髙堂/上調琴召美人王融詠幔詩每聚金爐氣時駐玉琴聲)
(鮑照詩玉/琴生網羅)一絃清一心(庾信詩棲烏送一絃郭璞詩中/有㝠寂士靜嘯撫清絃鮑照朗)
(月行靚裝坐帷裏當户弄清絃庾肩吾詩蘭堂上客至/綺席清絃撫劉勰新論神恬心清則形無累矣嵇康琴)
(賦愔愔琴徳不可測兮體清心逺邈難極兮/丘遲題琴樸詩清心有素體直榦無曲枝)泠泠七絃
遍(湘中記衡山有懸泉滴瀝巖間泠泠如絃有白鶴迴/翔其上如舞漢蘇武詩請為遊士吟泠泠一何悲文)
(賦文徽徽以溢目音泠泠而盈耳葛洪詩洞隂泠泠風/佩清桓譚新論神農氏為琴七絃足以通萬物而考理)
(亂也揚子昔舜彈五弦之琴而天下治堯加二絃以合/君臣之恩爾雅疏琴五絃象五形大絃為君小絃為臣)
(文王武王加二絃以合君臣之恩也三禮圖琴第一絃/為宫次為商次為角次為徵次為羽次為少宫次為少)
(商風俗通琴七絃者法七星也晉書孫登傳登好讀/易撫七絃琴嵇康酒㑹詩但當體七絃寄心在知已)萬
木澄幽隂(南史張充傳桂蘭綺靡叢雜於山幽松栢森/隂相繚於澗側江總山亭銘樹影搖窻池光)
(動幕月澄遙/溆風清近壑)能使江月白(何遜宿南洲浦詩違鄉已信/次江月初三五梁元帝詩澄)
(江涵皓月水影若浮天庾信舟中望/月詩山明疑有雪岸白不闗沙)又令江水深(楚辭使/江水兮)
(安流七發江水逆流海水上潮韓詩外傳子貢曰臣之/事仲尼譬猶渴操壺杓就江海而飲腹滿而去又安知)
(江海之深乎左傳魏獻子曰新田土厚水深居之/不疾張衡詩我所思兮在桂林欲往従之湘水深)始知
枯桐枝(列子人有枯桐樹者鄰父請以為薪其人不悦/曰鄰父徒欲為薪而教吾伐之也七發龍門之)
(桐髙百尺而無枝范雲詩來棲/桐樹枝庾信詩桐枝長舊圍)可以徽黄金(梁元帝秋/夜詩金徽)
(調玉軫兹夜撫離鴻漢書食貨志金有/三等黄者為上白金為中赤金為下)
　　　張山人彈琴(屈原九歌山中人兮芳/杜若飲石泉兮䕃松栢)
君去芳草緑(徐幹詩君去日已逺楚/辭吾誰與玩此芳草)西峯留玉琴(華山/志南)
(峯一名岱頂登之則東西兩峯/僅當腰膝謝朓詩時駐玉琴聲)豈惟丘中賞(詩丘中有/麻左思詩)
(巖穴無結搆丘中有鳴琴注尚書大傳子夏曰弟子受/書于夫子者不敢忘雖退而巖居河濟之間深山之中)
(作壤室尚彈琴其中以歌先王之風則可以發憤矣江/表傳周瑜謂蔣幹曰吾雖不及夔曠然聞絃賞音足知)
(雅曲也李嶠詩暫悦/丘中賞還希物外遊)兼得清煩襟(嵇康琴賦懲躁雪煩/注雪盪煩懣也湛方)
(生風賦竦神/襟以清滌)朝従山口還(陶潛桃花源記武陵人捕魚/逢桃花林林盡便得一山有)
(小口髣髴若有光/便捨船従口入)出嶺聞清音(説文嶺阪也廣韻嶺山/陂也王暕詩趙瑟含清)
(音/)了然雲霞氣(沈佺期詩了然究諸品彌覺靜者安江/淹詩時菊耀巖阿雲霞冠秋嶺莊子絶)
(雲氣負青天庾信詩定/取流霞氣時添承露杯)照見天地心(嵇康琴賦感天地/以致和易復其見)
(天地之/心乎)𤣥鶴下澄空(韓非子衞靈公之晉平公觴之施/夷之臺公曰有新聲願請以示乃)
(召師曠援琴鼓之有𤣥鶴二八道南方來集於郎門之/垝聲聞于天公大悦成公綏琴賦伯牙彈而六馬仰秣)
(子野揮而𤣥鶴翔鳴陶潛詩/氣和天維澄班坐依逺流)翩翩舞松林(詩翩翩者鵻/烝然來思魏)
(彭城王勰詩問松林松林經㡬/冬山川何如昔風雲與古同)改絃叩商聲(隋書梁彦/光傳改絃)
(易調庶有以變其風俗公羊傳注聞商聲/則使人方正而好義阮籍詩素質出商聲)又聴飛龍吟
(嵇康琴賦飛龍鹿鳴鵾雞遊絃注漢房中樂有飛龍章/樂府解題飛龍引者古樂府魚龍六曲之一樂府詩集)
(楚辭離騷曰為余駕飛龍兮雜瑤象以為車曹植/飛龍篇亦言求仙者乗飛龍而昇天與楚辭同)稍覺
此身妄(嵇康琴賦恬虛樂古棄事遺身傳燈/録四大各離今者妄身當在何處)漸知仙事
深(曹植飛龍篇我知真人長跪問道西登玉堂金樓/複道授我仙藥神皇所造教我服食還精補腦)其
將鍊金鼎(江淹别賦守丹竈而不顧鍊金鼎而方堅注/鍊金鼎鍊金為丹之鼎也抱朴子九轉丹在)
(神鼎/中)永矣投吾簪(蒼頡篇簪所以持冠左思詩/躊躇足力煩聊欲投吾簪)
　　　夢太白西峯(水經注地理志曰太一山古文以/為終南杜預以為中南也亦曰太)
　　　　(白山在武功縣南俗云武功太白去天三百/杜彦達曰太白山南連武功山於諸山最為)
　　　　(雄傑冬夏積雪望之浩然元和志在郿縣東/南五十里闗中諸山莫髙於此積雪六月不)
　　　　(消録異記金星之精墜於中南圭峯之西因/號為太白山福地記終南西連太白至於隴)
　　　　(山三秦記太白山従長安向西可二百里/一統志在陜西西安府武功縣南九十里)
夢寐升九巖(後漢書郎顗傳夙夜夢寐盡心所計謝靈/運詩夢寐佇歸舟釋我吝與勞史記夏本)
(紀道九山索隠岍壺口砥柱太行西傾熊耳嶓冢内方/岐是九山也南史徐伯珍宅南九里有髙山班固謂之)
(九巖/山)杳靄逢元君(梁元帝陶𢎞景碑嶕嶢髙棟窅靄修/櫳張均㴩湖詩杳靄涌寒岑三秦記)
(太白山中常有一道士不食五穀自言太乙之精齋潔/乃得見之水經注太白山上有谷春祠山下有太白祠)
(老子内傳授元君神圖寳章還丹伏火水汞金液之術/脩真入道秘言清朝北望紫緑白雲為三元君於立春)
(日乗八輪之輿上詣/天帝之三素飛雲也)遺我太白岑(詩王事敦我政事一/埤遺我記纂淵海太)
(白山極髙巍巍秀傑山上有洞名十一洞天又有横雲/如瀑布則澍雨上有太白湫謝朓詩若遺金門步見就)
(玉山岑廣韻山/小而髙曰岑)寥寥辭垢氛(庾信終南山義谷銘寥廓/上淨崢嶸下鎮謝靈運詩)
(海岸常寥寥空館盈清思又述祖徳詩兼抱濟物性/而不攖垢氛陳子昂詩我愛鬼谷子清谿無垢氛)結
宇在星漢(晉書江逌傳屏居臨海棄絶人事剪茅結宇/耽翫載籍謝朓治宅詩結宇夕隂街荒幽横)
(九曲宋書宗炳傳結宇衡山欲懐尚平之志魏武帝碣/石篇日月之行若出其中星漢燦爛若出其裏魏文帝)
(燕歌行明月皎皎照我/牀星漢西流夜未央)宴林閉絪緼(宋之問遊法華寺/詩宴林薰寳樹水)
(溜滴金沙易天地絪緼萬物化醇正義絪緼相附著之/義釋文本又作氤氲謝靈運入道至人賦飛英明於對)
(溜積氤氲/而為峯)簷楹覆餘翠(謝恵連詩落日隠櫩楹升月照/亷櫳櫩同簷蕭子鈞詩山翠餘)
(烟積川平晚照收唐太宗詩/日晃百花色風動千林翠)巾舄生片雲(傅子漢末王/公多著縑巾)
(説苑襄城君履青舄立乎流水之上江淹賦秋露下兮/㸃劒舄春苔生兮綴衣巾庾信文瑞雲一片仙童兩人)
時往溪谷間(法言時來則來時往則往能來能往者朱/鳥之謂歟義谷銘八谿分注九谷通源淮)
(南子邅迴州谷之間/而滔騰大荒之野)孤亭晝仍曛(寰宇記孤嶼亭在永/嘉江中謝靈運所遊)
(後人建亭其上鮑照登大雷岸與妹書遨神清渚/流睇正矄庾肩吾詩峯樓霞早發林殿日先曛)松峯
引天影(庾信佛龕銘百仞崖横千尋松直水經注/秀嶂分霄層崖刺天岑參詩引影到繩牀)石瀨
清霞紋(楚辭九歌石瀨兮淺淺飛龍兮翩翩左思魏都/賦蘭渚莓莓石瀨湯湯班固終南山賦嶔崟鬱)
(律萃於霞雰旁吐飛瀨上挺修林謝朓詩餘/霞散成綺何遜詩疎樹翻髙葉寒流聚細紋)恬目緩舟
趣(梁簡文帝曲水宴詩濯伊臨灞蕩心愉目唐太宗詩/對此恬千慮無勞訪九僊宋之問遊稱心寺詩望諧)
(舟客趣恩發海人烟謝靈/運賦呈美表趣胡可勝殫)霽心投鳥羣(後漢書馬援傳/開心見誠無所)
(隠伏班固賦榮期綺季此焉恬心陶潛詩栖栖失羣鳥/日暮還獨飛阮籍詠懐詩焉見孤翔鳥翩翩無匹羣)
春風又搖棹(禮記孟春之月東風解凍管子吾不能以/春風風人梁湘東王春日詩春還春節美)
(春日春風過李嶠/詩迎風欲舉櫂)潭島花紛紛(武陵人歌樂兹潭兮安/流孟浩然詩曲島尋花)
(藥迴潭折芰荷庾信終南山詩樹宿含櫻鳥花/留釀蜜蜂杜甫詩採花香泛泛坐客醉紛紛)
　　　湖中晚霽
湖廣舟自輕(王粲詩方舟順廣川/陸厥詩日暮無輕舟)江天欲澄霽(謝莊詩/烟竟山)
(郊逺霧罷江天分謝靈運詩時竟夕澄霽雲歸/日西馳孫逖别韋士曹序天與澄霽神助幽隂)是時清
絶望(陸雲書頃日視之實自清/絶楚辭登白蘋以騁望)氣色猶霾曀(謝恵連詩/氣色少諧)
(和木華海賦霾曀潛銷莫振莫竦劉/孝綽詩如何此日風霾曀駭波瀾)踟蹰金霞白(詩搔/首踟)
(蹰太𤣥經四九為金為西方為/秋色白江淹賦霞晃朗而下飛)波上日初麗(何遜詩薄/雲巖際出)
(初月波中上謝靈運詩白日麗江臯/沈炯詩雲開萬里徹日麗百川明)烟虹落鏡中(説文/虹螮)
(蝀狀如虫釋名虹攻也純陽攻隂之氣張説詩雲峯吐/日月石壁淡烟虹晉書王羲之云每行山隂道上如鏡)
(中/遊)樹木生天際(四皓采芝歌樹木莫髙山崔嵬焦仲卿/詩今日大風寒寒風摧樹木魏武帝詩)
(樹木何蕭瑟易豐其屋天際翔也/謝朓詩天際識歸舟雲中辨江樹)杳杳巖欲辨(鮑照詩/杳杳落)
(日/晚)濛濛雲復閉(束晳詩奕奕𤣥/霄濛濛甘霤)言乗星漢明(蜀都賦若/雲漢含星)
(而光耀洪流魏武帝碣石篇日月之行若出其中星漢/燦爛若出其裏魏文帝燕歌行明月皎皎照我牀星漢)
(西流夜未央鮑照/詩璇淵抱星漢)又覩寰瀛勢(南史梁紀論聲振寰宇/津流遐裔史記中國外)
(如赤縣神州者九乃所謂九州也于是有禆海環之人/民禽獸莫能相通如一區中者乃為一州如此者九乃)
(有大瀛海/環其外)微興従此愜(張九齡詩地將幽/興愜情與舊游疎)悠然不知嵗
(陶潛詩悠然見南山管/子時者所以記嵗也)試歌滄浪清(孟子滄浪之水清/兮可以濯我纓沈)
(約詩滄浪有時/濁清濟涸無津)遂覺乾坤細(易乾坤其易之門耶劉允/濟詩跡隨造化久利與乾)
(坤博韋承慶詩大造/乾坤闢恩深雨露垂)豈念客衣薄(曹植詩焉念無衣客/古詩遊子寒無衣)
將期永投袂(江淹詩投袂既憤懣晉書劉琨傳賛枕/戈長息投袂徼功陸機詩投袂赴門塗)遲
迴漁火間(史記索隠祗敬遲迴不能去之趙/冬曦詩鶴聲聒前浦漁火明暗叢)一雁聲嘹
唳(庾信詩雨歇殘虹㫁雲歸一雁征謝恵連詩嘹唳度/雲雁李百藥笙賦逺而聴之若遊鴛翔鶴嘹唳飛空)
(陳子昂詩葳㽔蒼/梧鳳嘹唳白露蟬)
　　　白湖寺後谿宿雲門(㑹稽記雲門山在縣南三/十里水經注山隂縣南有)
　　　　(玉笥竹林雲門天柱精舍並疏山創/基架林裁宇割潤延流盡泉石之好)
落日山水清(謝靈運撰征賦望新晴于落日謝恵連詩/落日隠櫩楹左思詩非必絲與竹山水有)
(清音謝靈運詩昬旦/變氣候山水含清暉)亂流鳴淙淙(鮑照日落望江詩亂/流潨大壑長霧匝髙)
(林説文/淙水聲)舊蒲雨抽節(庾信喜晴詩桐枝長/舊圍蒲節抽新寸)新花水對窻
(梁簡文帝樂府細萍重疊長新花歴亂開李嶠詠山詩/古壁丹青色新花綺繡紋謝靈運詩羣木既羅户衆山)
(亦對/窻)谿中日巳沒歸鳥多為雙(楚辭因歸鳥而致辭兮/羌迅髙而難當曹植詩)
(歸鳥數移柯翩翩厲羽翼陸機/詩思駕歸鴻羽比翼雙飛翰)杉松引直路(爾雅注煔/似松生江)
(南可以為船作柱埋之不腐疏煔俗作杉書至于五千/疏五千里者直方之數若其迴邪委曲動有倍加之較)
(是直路五千里也詩/周道如砥其直如矢)出谷臨前湖(詩出自幽谷遷于喬/木謝靈運詩出谷日)
(尚早入舟/陽已微)洲渚晚色靜(謝靈運詩辛勤風波事款曲洲/渚言沈約詠菰詩結根布洲渚)
(江總詩林前暝色/靜花處近香來)又觀花與蒲(詩彼澤之陂/有蒲與荷)入谿復登
嶺(李徳林詩登嶺望/重闗振佩且鳴環)草淺寒流速(魏文帝典論弓燥手/柔草淺獸肥謝朓詩)
(邑里向疎蕪/寒流自清泚)圓月明髙峯(唐太宗喜雪詩照壁臺圓月/飄珠箔穿露陶𢎞景書髙峯)
(入雲清流見底庾信積麥崖/佛龕銘髙峯尋雲深谷無景)春山因獨宿(詩敦彼獨宿/亦在車下劉)
(向九歎旦徘徊于長/坂兮夕傍徨而獨宿)松隂澂初夜(江淹詩翩翩征鳥/翼蕭蕭松栢隂)曙
色分逺目(蕭慤詩野禽喧曙/色山樹動秋聲)日出城南隅(史記封禪書/七曰日主祠)
(成山成山斗入海最居齊東北隅以迎日出云古詩日/出東南隅照我秦氏樓又羅敷善蠶桑採桑城南隅)
青青媚川陸(古金人銘青青不伐將尋斧柯古詩青青/河畔草水經注昇眺清逺勢盡川陸陸機)
(詩川陸/殊塗軌)亂花覆東郭(梁武帝芳樹樂府雜色/亂㕘差衆花紛重疊)碧氣消長
林(嵇康書禽鹿見羈雖飾以金鑣饗/以嘉肴愈思長林而志在豐草也)四郊一清影(周禮/秋官)
(遂士掌四/郊之賦)千里歸寸心(謝莊月賦隔千里兮共明月沈/約詩以我徑寸心従君千里外)
前瞻王程促(劉庭芝詩賔遊寛/旅宴王事促嚴程)却戀雲門深(梁書何子/季傳以㑹)
(稽多靈異往遊焉/居若耶山雲門寺)畢景有餘興(南史張充傳長羣魚鳥/畢景松阿拾遺記時命)
(水嬉隨風輕漾畢/景忘歸乃至通夜)到家調玉琴(王融咏幔詩每聚金/爐氣時駐玉琴聲)
　
　
　
　
　
　
　
　
　
　
　
　
　
　
　
御選唐詩卷五
　欽定四庫全書
御選唐詩卷六
　　五言古
　　　髙適(字達夫渤海蓚人舉有道科釋褐封丘尉哥/舒翰表為左驍衞兵曹掌書記左拾遺轉監)
　　　　(察御史赴行在擢諫議大夫節度淮南李輔國/譖之左授太子少詹事出為蜀彭二州刺史進)
　　　　(成都尹劍南西川節度使召為刑部侍郎轉散/騎常侍封渤海縣侯永泰二年贈禮部尚書諡)
　　　　(曰忠適年過五十始學為詩以氣/質自髙每吟一篇為好事者傳誦)
　　　　同薛司直諸公秋霽曲江俯見南山作(唐書百/官志大)
　　　　　(理寺司直六人従六品雍錄唐曲江本秦隑/州至漢為樂遊苑亦名樂遊原隋鑿之為芙)
　　　　　(蓉池且為芙蓉園長安中於原上置亭遊賞/正月晦日三月三日九月九日京城士女咸)
　　　　　(即此袚褉帟幕車馬填塞詞人樂飲賦詩一/統志曲江池在西安府城東南一十里漢武)
　　　　　(帝所鑿其水曲折似嘉陵江因名雍録終南/山横亘闗中南面西起秦隴東徹藍田凡雍)
　　　　　(岐郿鄠長安萬年相去亘八百里而連綿峙/據其南者皆此一山也一統志終南山在西)
　　　　　(安府城南五十里一名南山禹貢所稱終南/即此司馬相如賦臨曲江之隑州望南山之)
　　　　　(參/差)
　南山鬱初霽(潘尼詩南山鬱岑崟湛方生詩乗初霽晴/之新景何遜詩振衣喜初霽褰裳對晚)曲
江湛不流(曲江記曲江湛然中停宋玉文湛湛江/水兮上有楓江淹賦水湛湛而空碧)若臨
瑤池間(穆天子傳觴西王母於瑤池之上神仙傳崑崙/閬風苑左瑤池右翠水劉峻詩髣髴玉山隈想)
(像瑤/池側)想望崑崙丘(山海經赤水之後黒水之前有大山/名曰崑崙之丘爾雅三成為崑崙丘)
(注崑崙山三重故以名之莊子黄帝登乎崑崙之丘水/經崑崙墟在西北去嵩髙山五萬里河水出其東北陬)
(楚辭願至崑崙之懸圃司馬相如/大人賦西望崑崙之軋沕荒忽兮)迴首見黛色(徐悱詩/迴首見)
(長安鮑照書従嶺而上氣盡金光半山/以下純為黛色何遜聨句臨橋看黛色)渺然波上秋(馮/衍)
(賦渺然覽於八荒楚辭嫋嫋/兮秋風洞庭波兮木葉下)深沈俯崢嶸(夏侯湛江上/泛舟歌凌波)
(兮願濟舟楫不具兮江水深沈楚辭下崢嶸而無地宋/玉髙唐賦俯視崢嶸窐寥窈㝠庾信終南山銘崢嶸下)
(鎮/)清淺延阻脩(古詩河漢清且淺謝靈運詩菰蒲冐清/淺梁元帝文翻流清淺詩道阻且修張)
(載詩欲往従/之道阻脩)連潭萬木影(謝朓賦䕃涼/潭而影清)插岸千巖幽(晉/書)
(顧愷之傳千巖競秀/鮑照詩千巖盛積阻)杳靄信難測(張衡南都賦杳靄蓊/鬱於谷底魏文帝賦)
(漫浩汗而難測水經注積水成潭淵深/難測劉峻詩滇㴐非可辨鴻溶信難測)淵淪無暗投(管/子)
(水出而不流為淵爾雅小波為淪鄒陽書明月之珠夜/光之璧以暗投人於道衆莫不按劍相盻何則無因而)
(至前也郭璞詩/明月難暗投)片雲對漁父(潘尼釣賦抗余志於浮雲/髙士傳漁父者楚人也匿)
(名隠釣於江濵南史孫緬為潯陽太守見一漁父垂綸/長嘯問有魚賣乎漁父笑曰其釣非釣寧賣魚者耶)
獨鳥隨虛舟(何遜詩游魚上急水獨鳥赴行槎易乗木/舟虚疏此釋涉川所以得利以忠信而濟)
(難若乗虛舟以涉川也晉書謝安傳賛太保沈浮曠若/虛舟陶潛詩虛舟縦逸棹回復遂無窮謝靈運詩溟漲)
(無端倪虛/舟有超越)我心寄青霞(王凝之詩㝠心真寄梁武帝詩/翠壁絳霄際丹樓青霞上雲笈)
(七籖上憩青/霞九曲之房)世事慚白鷗(晉書阮籍傳遺落世事孫綽/遊天台山賦世事都捐陶潛)
(詩棲棲世事中嵗月共相疎髙士傳臺佟不屏營世事/以勞其精列子海上人有好鷗者每旦従鷗鳥遊鷗至)
(者數百其父曰取來吾玩之明日鷗/鳥舞而不下也鮑照詩翻浪揚白鷗)得意在乗興(晉書/嵇康)
(傳康嘗採藥行山澤㑹其得意忽焉忘反又王徽之傳/徽之居山隂忽憶戴逵在剡乗船詣之造門而返人問)
(其故曰乗興而來興盡/而返何必見安道耶)忘懐非外求(江淹詩物我俱忘/懷可以狎鷗鳥韓)
(詩外傳義暢乎中而無外/求謝靈運詩得性非外求)良辰自多暇(九歌吉日兮辰/良穆將愉兮上)
(皇謝靈運鄴中詩序天下良辰美景賞心樂事四者難/并陸景初詩九秋光順豫重節霽良辰荀子其為人也)
(多暇日者其/出人不逺矣)忻與數子遊(劉琨詩中夜撫枕/歎想與數子遊)
　　岑參(南陽人少孤貧篤學登天寳三載進士第由/率府參軍累官右補闕代宗總戎陜服委以)
　　　(書奏之任出刺嘉州杜鴻漸鎮西川表為従事/流寓不還遂終於蜀參詩辭意清切迥拔孤秀)
　　　(多出佳境每一篇出人/競傳寫比之呉均何遜)
　　　先主武侯廟(寰宇記先主廟在成都府西八里/恵陵東七十步武侯祠在先主廟)
　　　　(西成都記先主廟西院即武侯廟廟前有雙/栢古峭可愛人云諸葛手植杜甫古栢行憶)
　　　　(昨路繞錦亭東先主武侯同閟宫陸游跋古/栢圖余在成都屢至昭烈恵陵此栢在陵旁)
　　　　(廟中武侯室之南所云先主武/侯同閟宫者與此畧無小異)
先主與武侯(鍾㑹檄蜀文益州先主以命世英才興兵/新野蜀志諸葛亮傳詔策曰今贈君丞相)
(武鄉侯印綬諡/君為忠武侯)相逢雲雷際(樂府越謠歌君乗車我戴/笠他日相逢下車揖君擔)
(簦我跨馬他日相逢為君下樂府解題古辭相逢行文/意與雞鳴曲同易象曰雲雷屯君子以經綸庾信銘舒)
(巻風雲之際/無妨貴仕)感通君臣分(易寂然不動感而遂通天下/之故顔峻詩敬恭明禮孝道)
(感通陳書章昭達傳昭達/與世祖遊因結君臣之分)義激魚水契(荀子遇君則修/臣下之義出師)
(表三顧臣於草廬之中諮臣以天下之事由是感激/蜀志諸葛亮傳先主曰孤之有孔明猶魚之有水也)遺
廟空蕭然(陶潛文環堵蕭/然不蔽風日)英靈貫千嵗(北齊書文苑傳/序帝天縱多能)
(斯固感英靈以特達非勞心所能致隋書李徳林傳齊/天統中於賔館受國書陳使江總目送之曰此河朔之)
(英靈也又文學傳序江漢英靈燕趙/竒俊並該天網之中俱為大國之寳)
　　　南池夜宿思王屋青蘿舊齋(禹貢底柱折城至/於王屋元和郡縣)
　　　　(志王屋山周回一百三十里髙三十里一統/志河南懐慶府王屋山在濟源縣西八十里)
　　　　(山狀/如屋)
池上卧煩暑(謝朓詩已有池上酌復此風中琴程曉嘲/熱客詩閉門避暑卧出入不相過穆員新)
(安谷記夏之日清風入林徘/徊不散若為繁暑與之竟夕)不櫛復不巾(廣韻櫛梳也/禮記髮晞用)
(象櫛舊唐書虞世南傳篤志勤學或累旬不盥櫛由是/聲名藉甚釋名巾謹也二十成人士冠庶人巾當自謹)
(修四/教也)有時清風來(詩吉甫作誦穆如清風南史謝風/瀹傳謝譓曰入我室者惟有清)自謂
羲皇人(晉書隠逸傳陶潛嘗言夏月虛閒髙卧/北窗之下清風颯至自謂羲皇上人)天晴雲
歸盡(梁簡文帝詩凍解池開緑雲穿天半晴庾/信奉和山池詩日落含山氣雲歸帶雨餘)雨洗月
色新(張説詩雨洗亭臯千畝/緑風吹桃李一園香)公事常不閒(史記仲尼弟/子傳子羽行)
(不由徑非公事不見卿大夫南史徐勉傳勉嘗與門人/夜集客有求詹事五品官勉正色答云今夕止可談風)
(月不宜/及公事)道書日生塵(江淹自序山中無事日與道書為/偶劉琨答盧諶詩澄醪覆觴絲竹)
(生/塵)早年家王屋(晉書陸機陸雲傳論挺珪/璋於秀實馳英華於早年)五别青蘿春
(江淹江上之山賦挂青蘿/兮萬仞豎丹石兮百重)安得還舊山(謝靈運過始寧/墅詩剖竹守滄)
(海枉帆/過舊山)東溪垂釣綸(詩之子于釣言綸之繩説苑吕望/年七十釣於渭渚三日三夜魚無)
(食者農人謂望曰子將復釣必細其綸芳其餌徐徐/而投之無令魚駭隂鏗詩林寒正下葉釣晚欲收綸)
　　　登嘉州凌雲寺作(杜確岑嘉州詩集序參自庫/部正郎出為嘉州杜鴻漸表)
　　　　(職方郎中兼侍御史列於幕府無㡬使罷寓/居於蜀元和志嘉州即漢犍為郡之南安縣)
　　　　(地境接漢嘉舊縣因名焉邵博記天下山水/之勝在蜀蜀之勝曰嘉州州之勝在凌雲寺)
　　　　(方輿勝覽凌雲寺在府之南山唐開元中僧/海通於瀆江沫水濛水之㑹悍流怒浪之濵)
　　　　(鑿山為彌勒大像髙踰三百三十尺/建閣以覆之積十九年而工始備)
寺出飛鳥外(王勃舍利塔碑不殊仙造還如湧出又參/詩淹留野寺出向背孤山明易飛鳥遺之)
(音魏志武帝紀注太祖才力絶人手射飛鳥謝朓詩落/日飛鳥逺孔稚圭北山移文亭亭物表皎皎霞外魏収)
(後園宴樂詩/束馬輕燕外)青峯戴朱樓(方輿紀要九頂山在州治東/一里隔江山有九峯曰鳳集)
(曰棲鸞曰靈寳曰就日曰丹霞曰祝融曰擁翠曰望雲/曰兊説山下凌雲寺海通既為彌勒大像建七層閣覆)
(之水經注重峯疊秀青翠相臨謝朓侍宴華光殿詩/青磴崛起丹樓間出又逶迤帶緑水迢逓起朱樓)摶
壁躋半空喜得登上頭(唐新語嘉卭路髙山凌雲深谷/無景斗絶叵險不通人蹤經之)
(者必摶壁傍崖脅息而度張説詩寒山上半空臨/眺盡寰中盧思道詩㑹待東方騎遥居最上頭)始知
宇宙闊(文子四方上下曰宇説文宙舟輿所極覆也劉/孝威詩興逸烟霄上人閒宇宙中水經注南鄉)
(峽其間平地可二十許里江山迥闊/陶潛詩昭昭天宇闊皛皛川上平)下看三江流(杜甫/集自)
(註嘉州據蜀江外左思蜀都賦帶二水之江流方輿紀/要大江在州城東俗名通江自眉州流入界又南經烏)
(尤山下為三江㑹流處勝覽嘉定府梁為青州取青衣/水為名謝朓詩大江流日夜客心悲未央又結軫青郊)
(路迴瞰/蒼江流)天晴見峨眉(梁簡文帝詩凍解池開緑雲穿天/半晴蜀都賦抗峨眉之重阻唐書)
(地理志嘉州羅目縣有峨眉山十道山川考在嘉州峨/眉縣西七里兩山相對望之如峨眉方輿勝覽嘉定府)
(西魏改眉州取峨眉山為名西竺千嵗/和尚與僧書三峨髙出五嶽秀甲九州)如向波上浮(顧/愷)
(之觀濤賦水無涯而/合岸山孤暎而若浮)迥曠野景豁(圖畫見聞誌山川髙/曠謝靈運詩野曠沙)
(岸靜天髙秋日明庾肩吾詩野曠秋先動林髙葉早殘王/藴之蘭亭詩散豁情志暢塵纓忽巳捐庾闡衡山詩寂坐)
(意虛恬運/目情四豁)隂森棕柟稠(陸機詩望舒離金虎屏翳吐重隂/潘岳懐舊賦柏森森以攅植張衡)
(西京賦木則樅栝棕柟梓棫楩/楓長孫輔佐詩地深草木稠)願割區中縁永従塵外
遊(宋書謝靈運傳幽棲窮巖外縁兩絶又詩想像崑山/姿緬邈區中縁薛稷詩睿覽出區中晉書謝安傳論)
(文靖始居塵外髙謝人間何承天詩逍遙風/塵外殷仲文詩哲匠感蕭晨肅此塵外軫)回風吹虎
穴(爾雅回風曰飄易風従虎庾信銘/探虎穴而揮戈上魚門而懸胄)片雨當龍湫(庾信/詩澗)
(底百重花山根一片雨李庾西都賦其逺也深有蛟潭/派作龍湫劇譚録華隂縣南十餘里有龍移湫自逺而)
(至碧波迴塘/湛若疏鑿)僧房雲濛濛(謝靈運山居賦臨浚流列僧/房佛國記于闐人民殷盛盡)
(皆奉法作四方僧房供給客僧詩零雨其濛謝朓朝雨/詩空濛如薄霧王勃恵普寺碑時暄福地低落照於晴)
(暉候肅禪房泛/初華於霽景)夏月寒颼颼(詩四月維夏陶潛詩孟夏/草木長遶屋樹扶疎南史)
(羊欣傳嘗夏月著新練帬水經注/氣蕭蕭以瑟瑟風颼颼而飀飀)迴合俯近郭(鮑照詩/迴互非)
(一形參差昔相似謝靈運詩洲島驟迴合圻岸屢催奔/謝朓詩還望青山郭沈亞之復戒業寺記緇衣以為居)
(近郭若遊賔乃/謀遷之西岡)寥落見逺舟(世説袁彦伯為謝安南司/馬都下諸人送至瀨鄉將)
(别既自悽惘歎曰江山遼落居然有萬里之勢謝朓/詩天際識歸舟謝恵連詩淒淒乗蘭秋言餞千里舟)勝
槩無端倪(邵博記凌雲寺之南山又其勝也吕温地志/圖序聚米擬其端倪畫地陳乎梗概莊子反)
(覆終始不/知端倪)天宫可淹留(南康記雩都縣有君山大風雨/後聞絃歌其山謂之仙宫梁簡)
(文帝遊光宅寺詩慈波流淨宫王融詩真心延凈境邃/業嗣天宫諸葛亮書雖有淹留何損於美趣何患於不)
(濟沈約詩遇可淹/留處便欲息微躬)一官詎足道欲去令人愁(謝朓詩十/載猶先職)
(一官乃任真崔峒詩仙客辭蘿月東來就一官史記李/將軍傳文帝曰子當髙帝時萬户侯豈足道哉庾信文)
(枚乗之望梁苑不憚棄官樂毅之求燕路無/辭萬里沈約詩髙臺不可望望逺令人愁)
　　　緱山西峯草堂作(列仙傳王子喬好吹簫作鳳/鳴遊嵩洛間道士浮丘公接)
　　　　(上嵩髙山三十餘年往來緱氏/山緱氏山近在嵩山之西也)
結廬對中嶽(陶潛詩結廬在人境詩嵩髙維嶽/名山志嵩髙山者五嶽之中嶽也)青翠常
在門(水經注重峯疊岫青翠相臨謝靈/運詩連嶂疊巘崿青翠杳深沈)遂耽水木興(水/經)
(注水木明瑟謝朓杜若賦憑瑤圃而宣/遊臨水木而延佇謝混詩水木湛清華)盡作漁樵言(何/遜)
(詩爾情深鞏洛子念返漁樵劉孝威/應令詩神心重丘壑散步懐漁樵)頃來闕章句(文心/雕龍)
(宅情曰章位言曰句春秋序疏章句煩多則事情易顯/漢書揚雄傳雄少而好學不為章句訓詁通而已顔延)
(之詩觀書/鄙章句)但欲閑心䰟(江淹詩何/用苦心䰟)日色隠空谷(江淹詩/嵐氣隂)
(不極日色半虧天何遜詩風光蕋上輕日色花中亂邢/邵詩天髙日色淺林勁鳥聲哀詩皎皎白駒在彼空谷)
(梁武帝凈業賦若空谷/之應聲似遊形之有影)蟬聲喧暮村(毛詩草木蟲魚疏/鳴蜩蟬也宋衞謂)
(之蜩陳鄭云蜋海岱之間謂/之蟬禮記鹿角解蟬始鳴)曩聞道士語(黄庭經仙人/道士非可神)
(積精理氣以長生世説有北來道士好才理與林公相/遇於瓦官寺講小品於時竺法深孫興公悉共聴此道)
(人語郭璞游仙詩青谿/千餘仞中有一道士)偶見清淨源(禮記東風解凍疏/物生清淨明潔史)
(記曹參世家參為齊相有葢公好黄老術曰大道/貴清淨而人自正淮南子清淨恬愉人之性也)隠几
閱吹葉(莊子南郭子綦隠几而卧束晳讀書賦垂帷帳/以隠几被紈素而讀書王襃詩秋風吹木葉)
乗秋眺歸根(唐中宗九日詩九日正乗秋三杯興巳周/易利用安身注歸根則寜天下之理得也)
(老子夫物芸芸/各復歸其根)獨遊念求仲(夏侯湛莊周賛邁邁莊周/騰世獨遊决輔録蔣詡舍)
(中三徑惟羊仲求仲従之遊二仲皆剉㢘逃/名之士南史陶潛傳鄰靡二仲室無萊婦)開徑招王
孫(南史謝靈運傳嘗自始寧南山伐木開徑直至臨海/山居賦翦榛開徑尋石覔崖王勃詩亂竹開三徑飛)
(花滿四隣劉安招隠士王留/孫兮歸來山中不可以久)片雨下南澗(庾信詩澗底百/重花山間一片)
(雨詩于以采蘋南澗之濵陸機招/隠詩朝采南澗藻夕息西山足)孤峯出東原(梁書徐/勉誡子)
(崧書孤峯叢薄不無糾紛之異北史盧思道傳遷武陽/太守為孤鴻賦以寄其情序曰分符坐嘯作守東原尚)
(書大傳東/原底平)棲遲慮益淡(詩衡門之下/可以棲遲)脱畧道彌敦(晉書/謝尚)
(傳開率穎秀辨悟絶倫脱畧細行不為流俗之事恨賦/脱畧公卿跌宕丈史何遜詩顧余晚脱畧吕忱字林敦)
(有十二音元韻音惇敦大也陳子/昂詩吾聞西方化清淨道彌敦)野靄晴拂枕(王勃普/恵寺碑)
(韶光照野/爽靄晴遙)客帆遙入軒(孫綽望海賦商客齊暢潮流往/還各資順勢雙帆同懸姚崇詩)
(唯看孤帆影/常似客心懸)尚平今何在(後漢書向長字子平河内朝/歌人也隠居不仕王莽聘之)
(固辭乃止嘗讀易至損益卦喟然歎曰吾巳知富不如/貧貴不如賤但未知死何如生耳建武中敕㫁家事與)
(北海禽慶俱遊五嶽名/山注髙士傳向字作尚)此意誰與論竚立雲去盡(呉均/詩竚)
(立日將暮相/思忽無緒)蒼蒼月開園(隋書天文志天了無質仰而/瞻之髙逺無極故蒼蒼然也)
(庾信詩决渠移水/碓開園掃竹林)
　　　自潘陵尖還少室居止秋夕憑眺(一統志嵩山/三尖峯東曰)
　　　　(太室西曰少室嵩其總名謂/之室者以其下各有石室)
草堂近少室(唐書盧鴻傳廬嵩山開元初徵至東都固/請還山賜隠居服官營草堂鴻草堂詩山)
(為宅兮草為堂參本集呈諸故/人詩他日能相訪嵩陽舊草堂)夜靜聞風松(南史陶𢎞/景傳𢎞景)
(特愛松風庭/院皆植松)月出潘陵尖(詩月出/皎兮)照見十六峯(一統志/嵩山三)
(十六/峯)九月山葉赤(古今注赤楊/霜降則葉赤)溪雲淡秋容(古碧玉歌/芙蓉凌霜)
(榮故向/秋容好)火㸃伊陽村(唐書地理志河南府伊陽縣先天/元年析陸渾置有太和山有銀銅)
(錫伊水有金沈炯詩火/炬前邨發林烟樹下昏)烟深嵩角鐘(水經注岫壑冲深/含烟罩霧梁元帝)
(飛流寺碑雲聚/峯髙風清鐘徹)尚子不可見(髙士傳尚長字子平安貧/樂道為子嫁娶畢敇㫁家)
(事勿復相闗肆意遊五岳名山遂不知所/在謝靈運詩畢娶類尚子薄遊似邴生)蔣生難再逢
(三輔决録蔣詡隠於杜陵舍中三徑唯羊仲求/仲従之遊謝靈運詩惟開蔣生徑永懐求羊蹤)勝愜只
自知(廣韻愜快也又心服也謝靈運詩意愜理無違晉/書王濛傳劉惔稱濛性甚通而自然有節濛曰劉)
(君知我勝/我自知)佳趣為誰濃(張九齡題畫詩對玩/有佳趣使我心渺綿)昨詣山僧
期(庾信詩野老時相/訪山僧或見尋)上到天壇東(一統志天壇山在永/寧縣西四十五里一)
(名壇/屋山)向下望雷雨(易天地解而雷雨作左思魏都賦雷/雨窈㝠而未半皦日籠光於綺橑)
雲間見回龍(後漢書逸民傳矯慎隠遯山谷汝南呉蒼/遺書曰足下審能騎龍弄鳳翔嬉雲間者)
(亦非狐兔燕/雀所敢謀也)久與人羣疎(庾信詩野情風月/曠山心人事疎)轉愛丘壑
中(世説顧長康畫謝幼輿在巖石裏人問其所以曰/此子自謂一丘一壑過於庾亮故宜置丘壑中)心
澹水木㑹興幽魚鳥通(水經注大明寺池上有客亭左/右楸桐負日俯仰目對魚鳥水)
(木明瑟謝混遊西池詩景仄鳴禽集水木湛清/華南史劉虬傳暢餘隂於山澤托暮情於魚鳥)希微了
自適(南史隠逸傳叙道義内足希/微兩忘蔵景窮巖蔽名愚谷)出處乃不同(易君子/之道或)
(出或/處)況本無宦情(晉書王衍傳衆共推為元帥衍辭曰/吾少無宦情隨牒推移遂至於此今)
(日之事安可/以非才處之)誓將依道風(任昉代范尚書讓封表/乃祖𤣥平道風秀世)
　　　秋夕聴羅山人彈三峽流泉(琴集三峽流泉晉/阮咸所作也水經)
　　　　(注丹山西即巫山其間首尾一百六十里謂/之巫峽葢因山以為名也自三峽七百里中)
　　　　(兩岸連山畧無闕處重巖疊嶂隠夭蔽日自/非停午夜分不見曦月至於夏水襄陵沿泝)
　　　　(阻絶王命急宣有時朝發白帝暮到江陵其/間千二百里雖乗奔御風不以疾也春冬之)
　　　　(時則素湍緑潭迴清倒影絶巘多生檉柳懸/泉瀑布飛漱其間清榮峻茂良多趣味一統)
　　　　(志巫峽在夔州府巫山縣東三十里/即巫山也與西陵峽歸峽並稱三峽)
皤皤峨山老(史記秦紀繆公曰古之人謀黄髮皤皤則/無所過班固辟雍詩皤皤國老乃父乃兄)
(愛日齋叢抄蜀中稱尊老者為皤唐書地理志嘉州羅/目縣有峨眉山一統志峨眉山在眉州城南二百里來)
(自岷山連岡疊嶂延袤三百餘里至/此突起三峯其二峯對峙宛若峨眉)抱琴鬚蒼然(稽康/絶交)
(書抱琴行吟弋釣草野北齊書盧/詢祖傳大人蒼蒼在鬢差以自安)衫袖拂玉徽(釋名衫/芟也衫)
(末無袖端也又袖由也手所由出亦言受也以受手也/庾信春賦鏤薄穿衫袖稽康琴賦徽以鍾山之玉尚書)
(故實蜀中雷氏斵琴常自品第上者以/玉徽次者以寳徽又次者以金螺咩徽)為彈三峽泉(左/思)
(蜀都賦經三峽之崢嶸/水經注三峽禹鑿通江)此曲彈未半(莊子孔子絃歌鼓/琴奏曲未半有漁)
(父者下船而來左手據膝右手持頥以聴曲終陶潛/閒情賦曲調將半景落西軒悲商叩林白雲依山)髙
堂如空山(古辭長安有狹邪行挾瑟上髙堂南史宗少/文傳凡所遊履悉圖之於室撫琴動操欲令)
(衆山/皆響)石林何颼飀(楚辭焉有石林何獸能言謝靈運詩/流沫不足險石林豈為艱左思呉都)
(賦與風䬙颺䬀瀏颼飀水經注/氣蕭蕭以瑟瑟風颼颼而飀飀)忽在牕户間(郭璞詩雲/生梁棟間)
(風出窻/户裏)繞指弄嗚咽(劉琨詩何意百鍊鋼化為繞指柔/梁武帝詩玉指弄嬌絃蔡邕琴賦)
(間闗九絃出入律吕屈伸低昂十指如雨/王泰巫山髙詩谷深流響咽峽近猿聲悲)青絲激潺湲
(嵇康琴賦絃以園客之絲又激清響以赴㑹王粲詩流/波激清響楚辭觀流水兮潺湲謝靈運詩石淺水潺湲)
演漾怨楚雲(阮籍詩汎汎乗輕舟演漾靡所望王筠琴/曲含怨復含嬌晉書天文志楚雲如日宋)
(玉髙唐賦昔者楚襄王與宋玉遊於雲/夢之臺望髙唐之觀其上獨有雲氣)虛徐韻秋烟(詩/其)
(虛其邪箋邪讀徐阮瑀箏賦不疾不徐遲速合度鮑照/賦秋水兮駕波涼烟兮冐江盧照鄰詩長薄秋烟起)
疑兼陽臺雨(宋玉髙唐賦妾在巫山之陽髙丘之阻旦/為朝雲暮為行雨朝朝暮暮陽臺之下)
似雜巫山猿(水經注三峽每晴初霜旦林寒澗肅有髙/猿長嘯屬引淒異空岫傳響故漁者歌曰)
(巴東三峽巫峽長猿鳴三聲淚沾裳梁簡文帝/詩巫山七百里巴水三迴曲又猿啼㫁還續)幽引鬼
神聴(白虎通書曰戛擊鳴球搏拊琴瑟以詠祖考來格/者鬼神清虛貴淨賤鏗鏘也詩神之聴之終和且)
(平/)淨令耳目便(宋玉風賦發明耳目寧體便人司馬/相如上林賦所以娯耳目樂心意)楚
客腸終㫁(劉允濟詠琴詩巴人緩疎節楚客弄繁絃古/樂府隴頭流水鳴聲幽咽遙望秦川肝腸㫁)
(絶/)湘妃淚斑斑(湘中記舜二妃為湘水神故曰湘妃琴/操有湘妃怨博物志舜之二妃以涕揮)
(竹竹盡斑劉孝威詩恥染湘妃淚羞入/上宫琴江總琴曲湘妃拭淚洒貞筠)誰裁青桐枝(詩/椅)
(桐梓漆爰伐琴瑟史記龍門有桐樹髙百尺無枝堪為/琴桓譚新論神農氏削桐為琴䋲絲為絃以通神明之)
(徳合天人之和謝恵連琴賛嶧陽孤桐裁為鳴琴體兼/九絲聲備五音爾雅翼青桐似梧桐而無子又桐有花)
(而不實堪/作琴瑟者)縆以朱絲絃(淮南子小絃絙大絃緩注絙急/也楚詞注急張絃也尚書大傳)
(大琴朱絃禮記朱絃疏越一唱而三嘆鮑/照白頭吟直如朱絲繩注朱絲朱絃也)能含古人曲
(琴操古琴曲有詩歌五曲又有十二操又有九引又有/河間雜歌二十一章稽康琴賦含顯媚以送終注含顯)
(媚之聲以/送曲終也)逓與今人傳(劉孝綽琴詩幽蘭暫/罷曲積雪更傳聲)知音難再
逢(禮記知聲而不知音者禽獸足也知音而不知樂者/衆庶是也惟君子為能知樂是故審聲以知音審音)
(以知樂審樂以知政而治道備矣列子伯牙鼓琴志在/髙山鍾子期曰峩峩然若泰山志在流水曰洋洋若江)
(河子期死伯牙絶絃以無知音者韓詩外傳野鄙之人/五音不知安能調琴江總彈琴詩罕有知音者空勞流)
(水/聲)惜君方老年(楚辭老冉冉其將至陸機詩冉冉逝將/老咄咄奈老何何遜詩少壯輕年月遲)
(暮惜/光輝)曲終月已落(張衡西京賦度曲未終雲起雪飛成/公綏嘯賦曲既終而響絶鮑照舞鶴)
(賦星翻漢迴/曉月將落)惆悵東齋眠(馮衍賦情惆悵以増傷韻㑹/燕居之室曰齋南史王慈僧)
(䖍子也謝超宗嘗候/僧䖍仍往東齋候慈)
　　　送顔平原(并序沂舊唐書顔真卿傳字清臣瑯/琊臨  人開元中舉進士登甲科四)
　　　　(命為監察御史遷殿中侍御史東都畿採訪/判官轉侍御史武部員外出為平原太守一)
　　　　(統志徳州在濟南府西北二百八十里漢置/平原郡治平原縣隋置徳州復為平原郡唐)
　　　　(置徳州尋/改平原郡)
　　　　十二年春有詔補尚書十數公為郡守上親
　　　　賦詩觴羣臣宴於蓬萊前殿(雍録紫宸殿北/為蓬萊殿殿北)
　　　　(有池亦名/蓬萊池)仍贈以繒帛寵餞加等參美顔公
　　　　是行為寵别章
天子念黎庶(白虎通天子者爵稱也爵所以稱天子者/何王者父天母地為天之子也後漢書崔)
(駰傳聖徳滂以横被兮黎庶愷以歌舞晉書袁宏傳謝/安為揚州刺史宏自吏部郎出為東陽郡祖道於冶亭)
(安臨别取一扇授之曰聊以贈行宏/應聲曰敬當奉揚仁風恵彼黎庶)詔書撫諸侯(蔡邕/獨㫁)
(漢制天子之書一曰策書二曰制書三曰詔書四曰戒/勅又詔書者詔誥也易先王以建萬國親諸侯王隠晉)
(書何曽上言郡守之權雖輕猶/御千里比之於古列國之君也)仙郎授剖符(白帖諸曹/郎一名星)
(郎又曰仙郎臺郎沈佺期詩並命登仙閣分宵直禮闈/漢書髙帝紀與功臣剖符作誓丹書鐵券金匱石室蔵)
(之宗廟東觀漢記二千石皆以選出京師剖符典/千里王襃聖主得賢臣頌剖符錫壤而光祖考)華省
輟分憂(潘岳秋興賦宵耿介而不寐兮獨展轉於華省/漢書循吏傳序孝宣嘗稱曰百姓所以安其田)
(里而無歎息愁恨之心者政平訟理也與我共此者其/惟良三千石乎晉書宣帝紀黄初五年加給事中録尚)
(書事天子曰此非/以為榮乃分憂耳)置酒㑹前殿(漢書髙帝紀漢王拜彭/越為魏相令定梁地漢)
(王遂入彭城置酒髙㑹司馬相如賦置酒乎顥天之臺/張樂乎膠葛之宇漢書樂志凡鼔八員朝賀置酒陳前)
(殿房中又揚雄傳前/殿崔巍兮和氏玲瓏)賜錢若山丘(後漢書王景傳従駕/東巡狩至無鹽帝美)
(其功績拜河隄謁者賜車馬縑錢又儒林傳楊仁上便/宜十二事皆當世急務帝嘉之賜以縑錢列子紀昌以)
(氂懸虱在牖南面而望之三年之後如輪覩物如山丘/也張衡賦龍吟方澤虎嘯山丘孫楚賦縈深谷繞山丘)
天章降三光(詩倬彼雲漢為章于天禮記三賔象三光/又經之以天地紀之以日月參之以三光)
(政教之/本也)聖澤該九州(曹植求自試表沐浴聖澤李燈詩/已知聖澤深無限更喜年光入睿)
(才書九州攸同周禮大司徒以天下土/地之圖周知九州之地域廣輪之數)吾兄鎮河朔(書/惟)
(戊午王次于河朔傳止于河之北舊唐書真卿/傳清河李萼謂真卿曰河朔諸郡恃公為長城)拜命宣
王猷(書説拜稽首敢對揚天子之休命文心雕龍周鑒/二代文理彌盛再拜稽首對揚休命詩王猷允塞)
(晉書桓豁傳三台麗天辰極以之増耀論道作弼/王猷以之時邕張協七命王猷四塞函夏寧謐)駟馬
辭國門(漢書于定國傳始定國父于公其門閭壊父老/方共治之于公謂曰少髙大閭門令容駟馬髙)
(葢車我治獄多隂徳子孫必有興者又韓延夀傳延夀/在東郡時試騎士駕駟馬建幢棨植羽葆周禮司門掌)
(授管鍵以啟閉國門史記晉/世家介子推従者懸書國門)一星東北流(晉書天文志/流星天使也)
(星大者使大/星小者使小)夏雲照銀印(顧凱之詩夏雲多竒峯漢書/百官公卿表太守品第五秩)
(二千石銀/章青綬)暑雨隨行輈(書夏暑雨小民惟曰怨咨鮑照/芙蓉賦當融風之暄蕩承暑雨)
(之平渥説文輈轅也謝承後漢書百里嵩為徐/州刺史境内遭旱嵩行部傳車所經甘雨輒至)赤筆仍
在篋(杜氏通典尚書郎月賜赤管大筆/一雙隃糜墨一丸説文篋椷蔵也)爐香惹衣裘(通/典)
(尚書郎入直給女侍史二人執香爐香囊燒薫䕶衣服/梁簡文帝詩薫爐滅復香李嶠謝表青牛帳裏未輟爐)
(香周禮宫伯以時頒其衣裘/韓非子官爵尊貴衣裘壯麗)此地鄰東溟(顔延之詩日/觀臨東溟)
孤城弔滄洲(庾信文月暈孤城塵驚虛援袁粲詩訪迹/雖中宇循寄乃滄洲謝朓詩既欣懐禄情)
(復愜滄/洲趣)海風掣金㦸(國語海鳥曰爰居止於魯東門之/外三日展禽曰海其有灾乎夫廣)
(川之鳥恒知而避其灾也是嵗海多大風釋名㦸格也/旁有枝格也後漢書輿服志公以下至二千石騎吏四)
(人皆帶劍持/棨㦸為前列)導吏呼鳴騶(説苑趙簡子従晉陽之邯鄲/中路而止引車吏進問君何)
(為止南史到溉傳溉性不好交遊惟與朱异劉之遴張/綰同志友宻每嵗時恒嗚騶枉道以相存魏書尒朱仲)
(逺傳仲逺加大將軍又兼尚書令請準朝式在軍鳴騶/帝笑而許之孔稚圭北山移文鳴騶入谷鶴書赴隴)
郊原北連燕(蕭子範詩郊原共超逺林野雜依菲祖詠/詩歡娯始披拂愜意在郊原史記召公世)
(家武王封召公於北燕注/今幽州薊縣故城是也)剽刼風未休(漢書尹賞傳長/安中姦猾浸多)
(城中薄暮塵起/剽刼抱鼓不絶)魚鹽隘里巷(左傳魚鹽蜃蛤弗加於海/漢書五行志建平四年夏)
(京師郡國民聚㑹里巷張博具鼓舞祠西王母後漢/書劉愷傳側身里巷處約思純進退有度百僚景式)桑
柘盈田疇(禮記命野虞毋伐桑柘潘岳詩春草鬱青青/桑柘何奕奕禮記孟夏之月燒薙行水利以)
(殺草可以糞田疇可以美土疆左傳子産従政一年輿/人誦之曰取我田疇而伍之及三年又誦之曰我有田)
(疇子産/殖之)為郡豈淹旬(漢書杜周傳兩子夾河為郡守家/貲累巨萬庾信序昔二馮同徳繼)
(踵當官兩杜齊名夾河為郡魏/明帝詩遊弗淹旬遂屆揚土)政成應未秋(周禮小司/徒之職嵗)
(終則考其屬官之治成漢書循吏傳序宣帝時二千石/有治理效輒以璽書勉勵増秩賜金或爵至闗内侯)
易俗去猛虎(禮記移風易俗莫善於樂南史梁武帝紀/鎔鈞所被變風以雅易俗陶人載和邦國)
(華嶠後漢書宋均為九江守時多暴虎設檻捕之均退/貪殘進忠良去檻穽虎遂東渡江去謝承後漢書劉昆)
(遷𢎞農太守先是崤黽驛道多虎昆為/政三年化大行虎皆負子渡河而去)化人似馴鷗(列/子)
(海上人好鷗者毎旦至海上鷗至者百數其父曰取來/我玩之明日至海上鷗遂舞而不下隋文帝詩馴鷗舊)
(可/狎)蒼生已望君(書帝光天之下至於海隅蒼生共惟帝/臣左傳國人望君如望慈父母焉)
黄霸寧久留(漢書循吏傳黄霸字次公昭帝時俗尚嚴/酷霸獨寛和為穎川太守得民心户口嵗)
(増治為天下第一劉安招隠士/王孫兮歸來山中不可以久留)
　　劉長卿(字文房河間人開元二十一年進士至徳/中為監察御史知淮南鄂岳轉運留後貶)
　　　(潘州南邑尉除睦州司馬終隨州刺史以詩馳/聲上元寳應間權徳輿常謂為五言長城皇甫)
　　　(湜亦云詩未有劉長卿一句巳/呼宋玉為老兵其見重如此)
　　　龍門雜咏(一統志在河南府城西南三十里俗/名龍門山左傳晉趙鞅納王使女寛)
　　　　(守闕塞即此一名伊闕亦名闕口大禹疏龍/門伊水出其間漢服䖍謂南山伊闕是也傅)
　　　　(毅賦因龍門以暢化開伊闕以達聰水經注/伊水又北入伊闕昔大禹疏以通水兩山相)
　　　　(對望之若闕伊水歴其間北流故謂之伊闕/春秋之闕塞焉陸機云洛有四闕斯其一焉)
　　　　(東巖西嶺並鐫石開軒髙甍架峯西側靈巖/下泉流東注於伊水元和郡縣志伊闕山在)
　　　　(河南府伊闕縣/北四十五里)
秋山日搖落(徐陵詩猿啼知谷晚蟬咽覺山秋宋玉九/辨蕭瑟兮草木搖落而變衰魏文帝燕歌)
(行秋風蕭瑟天氣凉草木搖落露為霜劉/孝綽侍宴詩禁林寒氣晚方秋未搖落)秋水急波瀾
(莊子秋水時至百川灌河晉書阮籍傳賛秋水揚波春/雲斂暎秋興賦澡秋水之涓涓兮玩游儵之潎潎謝靈)
(運詩傾耳聆波/瀾舉目眺嶇􁃓)獨有魚龍氣(漢書西域傳賛作曼衍魚/龍角觝之戲以觀視之水)
(經注汧水出五色魚俗以為/靈莫敢采捕因謂為魚龍水)長令烟雨寒(張協雜詩騰/雲似涵烟宻)
(雨如散絲沈約見庭雨應詔詩非烟復非雲如絲復如/霧謝朓詩切切隂風暮桑柘起寒烟阮籍賦寒雨淪而)
(下/降)誰窮造化力(後漢書張衡傳論數術窮天地制作侔/造化莊子以天地為大鑪以造化為大)
(冶拾遺記帝堯在位獲金璧之瑞文字炳列記天地/造化之始王羲之蘭亭詩大矣造化工萬殊莫不均)空
向兩巖看(右闕/口)山葉旁巖赤(謝靈運詩隨山疏濬潭傍/巖藝枌梓任昉竟陵王碑)
(文依林構宇傍巖拓梁古今注赤楊/霜降則葉赤張正見詩秋葉奪粧紅)千峯秋色多(謝朓/望三)
(湖詩葳㽔向春秀芸黄共秋色梁/元帝詩桂影含秋色桃花染春源)夜泉發清響(水經注/上則風)
(籟傳空下則泉響不㫁庾信詩懸厓泉溜響深谷鳥/聲春王粲詩流波激清響謝萬蘭亭詩谷流清響)寒
渚生微波(鮑照野鵞賦立菰蒲之寒渚托隻影而為雙/謝朓詩寒渚夜蒼蒼曹植節遊賦凱風發而)
(時鳥讙微波動而水蟲鳴謝靈運山居賦毖温泉於春/流馳寒波而秋徂又柟溪賦澹瀲結寒波檀欒秀霜質)
稍見沙上月(李陵詩明月照户樞想見餘光輝/庾信舟中望月詩岸白不闗沙)歸人爭
渡河(右水東渡上薛道衡詩人歸落鴈後思發在花前庾/信春賦開  林而競入擁河橋而爭渡家語卜商)
(反衛見讀史志者云晉師伐秦三豕渡河子夏曰非也/巳亥耳易林乗篾渡河庾信詩白馬向清波乗冰始渡)
(河/)寂寞對伊水(後漢書馮衍傳陂山谷而閒處兮守寂/寞而存神莊子夫虛靜恬淡寂寞無為)
(者天地之平而道徳之至新語寂寞而無鄰寥廓而獨/寐後漢書郡國志盧氏有熊耳山伊水清水出山海經)
(虢山伊水出焉西流注于河沈約詩清晨戲伊水/薄暮宿蘭池徐陵詩風吹臨伊水時駕出河梁)經行
長未還(法華經佛子住此地則是佛受用常在于其中/經行及坐卧徐陵長干寺碑遊岩倚樹晏坐經)
(行楊炯盂蘭盆賦山/中禪定樹下經行)東流自朝暮(書嶓冢導漾東流為/漢後漢書禮儀志上)
(已官民皆絜於東流水上新語四瀆東流百川莫不従/管子日有朝暮夜有晨昏隂鏗詩陽臺可憶處唯有暮)
(將/朝)千載空雲山(漢書王襃傳上下俱欲懽然交欣千載/一㑹論説無疑何妥詩小臣屬千載時)
(幸預簪纓禮記天降時雨山川出雲蔡/琰胡笳十八拍雲山萬重兮歸路遐)唯見白鷗鳥(鮑/照)
(詩騰沙鬱黄霧翻浪揚白鷗魏志髙柔傳注貞夫一則/天地可動機心萌則鷗鳥不一列子海上人好鷗鳥每)
(旦之海上従鷗鳥游鷗鳥之至者百/數江淹詩物我俱忘懐可以狎鷗鳥)無心洲渚間(右福/公塔)
(歸劉勰新論魚不畏網而畏鵜網無心而鳥有情也陶潛/  去來辭雲無心以出岫鳥倦飛而知還謝靈運詩辛)
(勤風波事款曲洲渚言沈約菰/詩結根布洲渚垂葉滿臯澤)松路向精舍(張説詩雲/對石上塔)
(風吹松下路釋迦譜息心所栖曰精舍精練行者之/所居晉武帝初奉佛法立精舍於内殿引沙門居之)花
龕歸老僧(沈佺期詩香界縈/北渚花龕隠南巒)閒雲隨錫杖(南史張欣泰/傳欣泰下直)
(輒著鹿皮冠衲衣錫杖武帝曰將家兒何故作此舉止/髙僧傳沙門曇持一錫杖曰此是般若眼奉之可得道)
(沈炯詩楊枝生栱/樹錫杖呪飛泉)落日低金繩(謝靈運賦望新晴於落/日鮑照詩日落嶺雲歸)
(梁簡文帝詩雲斜花影沒日落荷心香又採蓮曲香風/起白日低採蓮曲使君迷法華經黄金為繩以界八道)
(法苑珠林大川開/寳匣福地下金繩)入夜翠微裏(爾雅山未及上曰翠微/疏謂未及頂上在旁陂)
(陀之處名翠微一説山氣青縹色故曰翠微/也蜀都賦鬱葐蒀以翠微崫巍巍以峩峩)千峯明一
鐙(右逺公龕詩曹植詩不醉無歸來明燈以/繼夕劉楨  衆賔㑹廣坐明燈喜炎光)隠隠見危閣
(易林雷君出裝隠隠西行霖雨不止流為/河江鮑照詩隠隠日沒岫瑟瑟風發谷)隔河暎青林
(江總詩定言神女隔河來射雉賦陟青林以遊覽兮/樂羽族之羣飛呉均詩飄飄上碧虛藹藹隠青林)水
田秋鴈下(晉書食貨志東南以水田為業隋書髙熲雁/傳江南土熱水田早熟晉書樂志雍雍雙)
(遊戲田畔陳後主詩樓/髙看雁下葉散覺山凉)山寺夜鐘深(庾信詩戍樓鳴夕/鼓山寺響晨鐘史)
(記貨殖傳山/深而獸往之)寂寞羣動息(楚辭山蕭條而無獸兮野寂/寞而無人曹植詩閒房何寂)
(寞緑草被階庭陶潛詩日/入羣動息歸鳥趣林鳴)風泉清道心(右石樓傳水經/注風泉  響於)
(青林之下王融渌水曲風泉動華燭頭陀寺碑文崖谷/共清風泉相渙劉勰新論神恬心清則形無累矣王僧)
(達詩珪璋既文/府精理亦道心)誰識往來意(易往來井井詩莫往莫來/悠悠我思列子獨往獨來)
孤雲長自閒(陶潛詩萬族各有/托孤雲獨無依)風寒未渡水(齊書謝超/宗傳超宗)
(詣東府門其日風寒太祖曰此客至令人不衣自煖矣/墨子聖王為宫室髙足以辟潤濕邊足以圉風寒張華)
(詩巢居知風寒/穴處識隂雨)日暮更看山(左傳日云暮矣王粲詩日/暮遊西園沈約詩佇立日)
(巳/暮)木落衆峯出(周禮疏鴈隨陽南北木落南翔冰泮北/徂謝靈運詩木落知風發鮑照詩木落)
(江渡寒江總詩木落㡬枝黄王/績詩時時㫁嶂遮往往孤峯出)龍宫蒼翠間(右下山仙/戴逵貽)
(城慧命禪師書負笈千里歴龍宫而陸/包括謝朓詩蒼翠望寒山崢嶸瞰平)日暮下山來(古/樂)
(府上山採蘼蕪/下山逢故夫)千山暮鐘發(江淹詩悵然山中暮沈佺/期詩湛湛山川暮蕭蕭凉)
(氣/稀)不知波上棹(盧綸詩月華如在白波中江淹水上神/女賦唱桂棹凌衝波張協七命縱棹隨)
(風弭節/乗波)還弄山中月(謝靈運賦滅華燭兮弄曉月又詩/暝還雲際宿弄此石上月呉均詩)
(挂月青/山下)伊水連白雲(陸機賦粲烟接以雲連漢書郊祀/志天子禪泰山下阯東北肅然山)
(封禪祠其夜若有光晝有白雲出封中謝靈運詩春晚/緑野秀巖髙白雲屯梁簡文帝詩棲神紫臺上縱意白)
(雲/邊)東南逺明滅(右渡水南古樂府陌上桑/日出東  隅照我秦氏樓)伊水搖鏡光
(梁武帝連珠葢聞水鏡不以妍媸殊照芝蘭寧以貴賤/異芳晉書赫連勃勃載記如彼日月連光接鏡杜審言)
(詩碧水搖空閣青山繞翠臺張九/齡詩光逐露華滿情因水鏡搖)纎鱗如不隔千龕道
旁古(一統志龍門龕在府城南二十五里兩山對峙東/曰香山西曰龍門石壁峭立伊水中又名伊闕壁)
(間鑿石龕石佛大小千數皆後魏及唐時所鑿中有極/大者三龕唐魏王泰為長孫皇后所造岑文本有記梁)
(簡文帝大愛敬寺銘百旬既聳千龕乃設易林我有黍/粱委積道旁張正見艷歌行翠葢飛城曲金鞍横道旁)
一鳥沙上白(劉孝威詩數螢流暗草一鳥宿疎桐江總/詩叢花曙後發一鳥霧中來詩白鳥翯翯)
(西京雜記白鳥朱冠鼓翼池干沈/約詩紫籜開縁篠白鳥映青疇)何事還山雲(管子夫鳥/之飛也必)
(還山集谷淮南子山雲草莽水/雲魚鱗江總詩山雲四面通)能留向城客(右水西渡/  大招長)
(袂拂面善留客只陸機要/覽五月三雨為留客雨)
　　　浮石瀨(案本集湘中紀/行十首之一)
秋月照瀟湘(顧愷之詩秋月揚明輝江淹别賦至乃秋/露如珠秋月如珪水經注出入瀟湘之浦)
(瀟者水清深也一統志湖廣長沙府湘江在府城西至/永州與瀟水合曰瀟湘謝朓詩洞庭張樂地瀟湘帝子)
(遊/)月明聞盪槳(魏武帝短歌行月明星稀烏鵲南飛廣/韻盪盪行論語奡盪舟古樂府艇子打)
(兩槳催送莫愁來劉孝威釣竿/篇斂橈隨水脈急槳渡江湍)石横晚瀨急(謝靈運詩/石横水分)
(流林宻蹊絶踪爾雅水流沙石上曰瀨楚辭石/瀨兮淺淺江總詩石瀨乍深淺崖烟遞有無)水落寒
沙廣(陳後主詩沙長見水落歌遙覺浦深/梁元帝詩寒沙逐風起春花向雪開)衆嶺猿嘯重
(荆州記峽長七百里兩岸連山畧無絶處重巖叠嶂隠/天蔽日常有髙猿長嘯屬引清逺庾信詩猿嘯風還急)
空江人語響(江淹詩窈靄瀟湘空古/子夜歌中宵無人語)清暉朝復暮(謝靈/運詩)
(昏旦變氣候山水含/清暉管子日有朝暮)如待扁舟賞(史記貨殖傳范蠡既/雪㑹稽之恥乃乗扁)
(舟浮於江湖庾信哀江南賦吹/落葉之扁舟飄長風於上游)
　　　題蕭郎中開元寺新構幽寂亭
康樂愛山水(宋書謝靈運傳陳郡陽夏人也祖𤣥晉車/騎將軍靈運少好學博覽羣書文章之美)
(江左莫逮従叔混特知愛之襲封康樂公宋髙祖受命/降公爵為侯由太子左衞率出為永嘉守郡有名山水)
(靈運素所愛好遂肆意遨遊李白詩巖開謝康樂詩心/乎愛矣陶潛詩我亦愛吾廬左思詩何必絲與竹山水)
(有清/音)賞心千載同(謝靈運詩賞心不可忘沈約詩寄言/賞心客嵗暮爾同來漢書王襃傳上)
(下俱欲懽然交欣千載一㑹何妥詩小臣屬千載/時幸預簪纓杜公瞻詩惠連自可念況復兩心同)結茆
依翠微(本草茅有數種葉皆相似白茅俗呼絲茅可以/苫葢陶潛詩養真衡茅下鮑照詩抱鍤壠上飱)
(結茅野中宿爾雅山未及上曰翠微疏謂山未及頂上/在旁陂陀之處名翠微一説山氣青縹色故曰翠微也)
(蜀都賦鬱葐蒀以翠微崫巍巍以峩峩陳子昂宴集叙/披翠微而列坐左對青山俯盤石而開襟右臨澄水)
伐木開朦朧(詩伐木丁丁謝靈運傳嘗自始寧南山伐/木開徑直至臨海鮑照詩伐木清江湄潘)
(岳秋興賦月朦朧以含光兮露清/凄以凝冷李嶠詩朦朧烟霧曉)孤峯傍青霄(徐勉書/孤峯叢)
(薄不無糾紛之異華樓迥榭頗有臨眺之美呉地記青/山緑波連宵亘壑西湖志雙峯插雲張淵觀象賦陟秀)
(峯以遐眺望/靈象於九霄)一徑去不窮(水經注巖鄣深髙山岫邃宻/石逕崎嶇人跡纔交王績詩)
(山逕本幽迴淮南子遊於無窮之地/何遜詩九秋時未晚千里路難窮)候客石苔上(史記/孟嘗)
(君傳待客坐語常有侍史記君與客語問親戚居處宋/之問詩何當遂逺遊物色候逋客南史蕭思話傳嘗従)
(遊鍾山北嶺上使於石上彈琴孫綽遊/天台賦踐莓苔之滑石搏壁立之翠屏)禮僧雲樹中(蕭/子)
(良凈住子次復檢身如上時刻已得㡬過屈身禮佛㡬/拜已得㡬過屈身禮法禮僧謝朓宣城詩雲中辨江樹)
(劉孝威晚雨詩雲樹/交為宻雨日共成虹)曠然見滄洲(漢書匡衡傳臣愚以/為宜壹曠然大變其)
(俗杜陽雜編隋大業九年元蔵㡬為過海使風飄至洲/島問洲人云此滄洲去中國已數萬里其洲方千里花)
(木常如二三月南史張充博飛竿釣渚濯足滄/洲謝朓出新林浦詩既懽懷禄情復協滄洲趣)自逺來
清風(陶潛詩微雨従東來好風與之俱又傳夏月虛閑/髙卧北窗之下清風颯至自謂羲皇上人南史謝)
(譓曰入我室者唯有清風古詩穆穆清風/至吹我羅衣裳唐明皇詩蘋風向晚清)五馬留谷口
(潘子真詩話公卿駟馬左驂漢制九卿則二千石亦右/驂太守駟馬而已其有加秩中二千石亦右驂故以五)
(馬為太守美稱古辭使君従南來五馬立踟蹰杜甫送/賈至舍人詩人生五馬貴漢書溝洫志田於何所池陽)
(谷口鄭國在前白渠起後髙士傳鄭樸谷口人修道靜/黙揚雄曰鄭子真耕於巖石之下名振京師孔稚圭北)
(山移文截來轅於谷/口杜妄轡於郊端)雙旌薄烟虹(唐書百官志節度使/掌總軍旅専誅殺辭)
(日賜雙旌雙節王粲文建拂天之旌何承天詩/流旌拂飛霞張説詩雲峯吐日月石壁淡烟虹)沈沈重
香積(史記陳涉傳涉之為王沈沈者註沈沈宫室深邃/之貌沈佺期詩天窗虛的的雲竇下沈沈維摩經)
(維摩居士遣八菩薩往衆香國禮佛言願得世尊所食/之餘于是香積如來以衆香鉢盛飯與之王維詩不知)
(香積寺數/里入雲峯)渺渺諸天空(謝朓詩渺渺青烟移長阿含經/先於佛所淨修梵行生忉利天)
(使彼諸天益増五福楞伽經四空天名無色界關尹子/一運之象周乎太空心經照見五藴皆空李白詩晴雲)
(散逺/空)獨往應未逺(淮南子山谷之人輕天下細萬物而乗/獨往梁武帝凈業賦序舛獨往之行)
(任縱之心謝朓詩在昔愛名山自知懽/獨往陶潛歸去來辭實迷塗其未逺)蒼生思謝公(書/帝)
(光天之下至于海隅蒼生晉書謝安傳諸人每相與言/安石不肯出將如蒼生何李白詩謝公正要東山伎)
　　　江中晚釣寄荆南一二相識(唐書方鎮表至徳/二載置荆南節度)
　　　　(亦曰荆澧節度領荆澧朗郢/復夔峽忠萬歸十州治荆州)
楚郭微雨收(通雅南楚今荆州府潘岳閒居賦微雨新/晴六合清朗陶潛詩微雨従東來好風與)
(之/俱)荆門遙在目(一統志荆州府南一百八十里為荆門/州漢為南漢臨沮當陽編三縣地晉置)
(武寧郡唐置荆門縣五代髙氏為荆門軍元為荆門軍/又宜都縣西有荆門山與虎牙山相對何晏景福殿賦)
(遙目九野陶潛詩在目皓/已潔謝朓詩江潭良在目)漾舟水雲裏(謝靈運詩成裝/候良辰漾舟陶)
(嘉/月)日暮春江緑(梁簡文帝詩日暮芙蓉水劉孝綽詩日/暮愁雲合庾信泛江詩春江下白帝畫)
(舸向黄牛江淹别賦/春草碧色春水緑波)霽華靜洲渚(爾雅雨止為霽謝靈/運詩辛勤風波事款)
(曲洲渚言謝恵連/詩蕭條洲渚際)暝色連松竹(謝靈運詩林壑斂暝色/雲霞収夕霏梁元帝與)
(劉智蔵書山間芳杜自有松竹之娯巖穴鳴琴非/無薜蘿之致徐陵與李那書山澤晻靄松竹參差)月出
波上時(詩月出皎兮佼人僚兮江淹别賦/日下壁而沈彩月上軒而飛光)人歸渡頭宿
(梁簡文帝烏栖曲採蓮渡頭擬黄河郎今欲渡/畏風波張九齡詩萬井延津渚千艘咽渡頭)一身已
無累(鵩賦徳人無累知命不憂江淹詩處順故無累養/徳乃入神張九齡詩物生貴得性身累由近名)
萬事更何欲(禮記百官得其宜萬事得其理史記兼聴/萬事謝靈運詩萬事恒抱朴説苑孫叔敖)
(秀嬴多能/其性無欲)漁父自夷猶(楚詞漁父莞爾而笑鼓枻而去/莊子孔子絃歌鼓琴奏曲未半)
(有漁父者下船而來南史孫緬為尋陽太守見一漁父/垂綸長嘯楚辭君不行兮夷猶注夷猶猶豫也謝朓詩)
(停驂我悵望/輟棹子夷猶)白鷗不羈束(鮑照詩騰沙鬱黄霧翻浪揚/白鷗任昉詩散誕羈鞿外拘)
(束名/教裏)既憐滄浪水更愛滄浪曲(書嶓冢導漾東流為漢/又東為滄浪之水孺子)
(歌滄浪之水清兮可以濯我纓滄浪之水濁兮可以濯/我足甯戚飯牛歌滄浪之水白石粲中有鯉魚長尺半)
不見眼中人(魏文帝詩回頭四向望眼中無故人/陸雲詩感念桑梓域髣髴眼中人)相思
心㫁續(呉都賦相思之樹古今樂録梁武帝勅法雲為/相思曲庾信詩一面還千里相思那得論唐太)
(宗詩哀笳時㫁續虞世南琵/琶賦抑揚嘈囋聨綿㫁續)
　　　登西陵寺塔(水經江水又東逕西陵峽注夷陵/縣故城南臨大江夷山在西北葢)
　　　　(因山以名縣也王莽改曰居利呉黄/武元年更名西陵也後復夷陵縣)
化塔凌空虛(張説侍宴蘘荷亭詩林園看化塔壇墠識/餘封庾肩吾詩天衣疑拂石鳳翅欲凌空)
(曹植節遊賦建三臺於前處飄飛陛/以凌虛莊子形充空虛乃至委蛇)雄勢壓山澤(人物/志夫)
(人所處異勢勢有伸壓富貴遂達勢之伸也貧賤窮匱/勢之壓也易山澤通氣嵇康絶交書遊山澤觀魚鳥心)
(甚樂之陶潛詩/心念山澤居)亭亭楚雲外(張衡西京賦干雲霄而上/達状亭亭以苕苕魏文帝)
(詩西北有浮雲亭亭如車/葢晉書天文志楚雲如日)千里看不隔(謝莊月賦隔千/里兮共明月李)
(白詩疾風吹片/帆日暮千里隔)遙對黄金臺(六帖燕昭王置千金於臺/上以延天下士謂之黄金)
(臺陳子昂詩南登碣/石坂遙望黄金臺)浮暉亂相射(孫楚薦傅長虞箋輝/光夜射價連秦趙梁)
(簡文帝詩月暉横/射枕燈光半隠牀)盤梯接元氣(王逸九思縁天梯兮北/上登太乙兮玉臺漢書)
(律歴志太極中央元氣故為黄鍾後漢書明帝紀/升靈臺望元氣又李固傳斗斟酌元氣運平四時)半壁
棲月嵬(庾信詩遊仙半壁畫隠士一牀書禮記月者三/日則成魄參同契陽神日䰟隂神月嵬釋名魄)
(月始生魄然也梁簡文帝相宫寺碑珠/生月魄鐘應秋霜虞茂詩鏡峯含月嵬)稍登諸刼盡(楞/嚴)
(經儒為世釋為刼道為塵/又度千百刼猶如彈指)若騁排雲翮(張載詩美人遺/我雲中翮何以)
(報之連城璧盧諶詩顧/此腹背羽媿彼排虛翮)向是滄洲人(阮籍箋臨滄洲而/謝支伯陸雲泰伯)
(碑滄洲遁迹箕山辭位南史張充傳飛竿釣渚濯足/滄洲謝朓出新林浦詩既懽懐禄情復協滄洲趣)巳
為青雲客(史記伯夷傳閭巷之士欲砥行立名非附青/雲之士烏能施于後世哉謝靈運詩惜無同)
(懐客共登青雲梯李白詩/灑掃黄金臺招邀青雲客)雨飛千栱霽(謝朓詩朔風吹/飛雨蕭條江上)
(來爾雅􁂳大者謂之栱大業雜記欒櫨百重楶栱千構/唐無名氏朝元閣賦飛重簷於日下疊千栱於雲間)
日落萬家夕(戰國策智伯使人請地于韓韓康子使致/萬家之邑于智伯庾信崔耽碑户牖萬家)
(陳平之/鄉里)鳥處髙却低(杜甫詩白鳥去邊明庾肩吾/詩雙燕集蘭閨雙飛髙復低)天涯
逺如逼(古詩相去萬餘/里各在天一涯)江流入空翠(謝靈運過白岸亭/詩空翠難强名漁)
(鈎易/為曲)海嶠見微碧(梁簡文帝述羈賦逺山碧/暮水紅日既晏誰與同)向暮期下
來(詩日之夕矣/牛羊下來)誰堪復行役(詩嗟予子行役夙夜無已/陶潛詩自古歎行役我今)
(始知/之)
　　錢起(字仲文呉興人天寳十載登進士第官秘書/省校書郎終尚書考功郎中大厯中與韓翊)
　　　(李端輩號十才子詩/格新竒理致清贍)
　　　酬王維春夜竹亭贈别(王維集春夜竹亭/送錢少府歸藍田)
山月隨客來(江總詩霧侵山扉月呉均詩懸風白雲上/挂月青山下朱超詩惟餘故樓月逺近必)
(隨/人)主人興不淺(禮記主人者尊賔古樂府主人前進酒/晉書庾亮傳亮在武昌諸佐吏殷浩之)
(徒秋夜登南樓亮至諸人將起避/之亮徐曰老子於此處興復不淺)今宵竹林下(漢書地/理志秦)
(地有鄠杜竹林南山檀柘號稱陸海為九州膏腴班固/西都賦竹林果園芳草甘木王勃詩野客思茆宇山人)
(愛竹/林)誰覺花源逺(陶潛桃花源記晉太康中武陵人捕/魚為業縁溪行忽逢桃林林盡水源)
(得一山有小口従口入數十步豁然開朗其間男女怡/然自樂為設酒食漁人辭去詣太守説即遣人隨往竟)
(迷不/得路)惆悵曙鶯啼(晉書習鑿齒傳徘徊移日惆悵極多/鮑照詩慷慨懐長想惆悵戀音徽何)
(遜詩山鶯空曙響隴月自秋暉梁簡/文帝詩鶯啼春欲駛無為空掩扉)孤雲還絶巘(陶潛/詩萬)
(物各有託孤雲獨無依江淹詩孤雲清所託應瑒詩朝/雲流四海暮雲歸故山張協詩登絶巘遡長風唐太宗)
(小山賦參差絶/巘威紆短逕)
　　　夢尋西山準上人(一統志西山在成都府西一/名雪嶺杜甫詩雪嶺界夭白)
　　　　(又詩東郭滄江合西山白雪髙摩訶般若經/佛言菩薩一心行阿耨婆提心不散亂是名)
　　　　(上/人)
别處秋泉聲(庾信小園賦蘇武有秋風之别王襃明/慶寺石壁詩夏水懸臺際秋泉帶雨餘)至
今猶在耳(家語違山十里蟪蛄之聲猶在於耳左傳言/猶在耳蜀志諸葛亮傳至今梁益之民咨述)
(亮者言/猶在耳)何當(全唐詩/作嘗)夢䰟去(韓非子六國時張敏髙位/二人友善每相思不得見)
(敏便於夢中往尋行至半道迷不識路/遂迴如是者三蘇味道詩離夢當有䰟)不見雪山子(傳/燈)
(録佛於雪山入定有/野鵲於佛頂置巢)新月隔林時(鮑泉詩新花滿新樹/新月麗新輝江總詩)
(野火初烟細新月半輪空駱賔王詩/新月照邊秋杜甫詩月林散清影)千燈(全唐詩/作峯)翠微
裏(庾信詩五香芬紫府千鐙照赤城李白尊勝陀羅尼/幢頌傳千鐙於智種了萬法于真空爾雅山未及上)
(曰翠微疏未及頂上其旁陂陀處名翠微一云山氣/青縹色曰翠微劉繪詩翠微上虧景青莎下拂津)言
忘心更寂(莊子得意忘言得言忘象陳子昂詩水月/心方寂盧蔵用文心宅於形心寂則形勝)跡
滅雲自起(枚乗書人性有畏其景而惡其跡却背而走/跡逾多景逾疾不如就隂而止景滅跡絶淮)
(南子山致髙而雲起焉水致深而蛟龍/生焉江淹四時賦炎雲峯起芳樹未移)覺來纓上塵(莊/子)
(方其夢也不知其夢也覺而後知其夢/也沈約詩願以潺湲水霑君纓上塵)如洗功徳水(李/白)
(江上詩浦沙淨如洗王維詩荷蓧㡬時還塵纓待君洗/彌陀經極樂國土有七寳池八功徳水充滿其中池底)
(純以金沙布地唐譯一澄淨二清冷三甘美四輕輭五/潤澤六安和七除飢渴八長養諸根具八種功徳利益)
(衆生也一統志八功徳水在鍾山東梁有胡僧曇隠寓/錫於此乏水時有龎眉叟謂曰予山龍也措之無難俄)
(而一沼/沸出)
　　　登勝果寺南樓雨中望嚴協律(史記外戚世家/李延年以音幸)
　　　　(號協律都尉通典晉改為協律校尉後魏有/協律郎北齊及隋協律郎皆二人唐因之)
微雨侵晚陽(潘岳閒居賦微雨新晴六合清朗陶潛詩/微雨従東來好風與之俱謝偃樂府新歌)
(上客莫畏斜光晚/自有西園明月輪)連山半蔵碧(水經注霞舉雲髙連山/隠隠陶𢎞景尋山誌右)
(連山而無際左憑海而齊天庾信華林園馬射賦上則/雲布雨施下則山蔵海納梁簡文帝賦逺山碧暮水紅)
林端陟香榭(張充與王儉書竒禽異羽或巖際/而逢迎弱霧輕烟乍林端而晻藹)雲外遲
來客(江淹詩懵懵雲外山易有不速之客三人來敬/之終吉謝幼度詩登樓為誰思臨江遲來客)孤
邨凝片烟(庾信段永碑銘烟/凝不動泉凍無聲)去水生逺白(薛道衡詩遙/原樹若薺逺)
(水舟如葉左傳子犯以璧授公子公子曰所不與舅氏/同心者有如白水南史任昉傳援青松以示心指白水)
(而旌/信)但佳川原趣(詩疏中國川原以百數莫著於四瀆/而河為宗楊炯李懐州誌銘度其川)
(原周公分陜之遺蹟張九齡題/畫詩對玩有佳趣使我心渺綿)不覺城池夕(漢書食貨/志石城十)
(仞湯池/百步)更喜眼中人(何遜詩不見眼中/人空想山南寺)清光漸咫尺(宋/書)
(王敬𢎞傳敬𢎞清光粹範振俗淳風左傳王使宰孔賜/齊侯胙曰無下拜對曰天威不違顔咫尺敢不下拜注)
(八寸曰咫徐幹答劉楨詩/雖路在咫尺難涉如九闗)
　　　遊輞川至南山寄谷口王十六(唐書王維傳維/别墅在輞川地)
　　　　(竒勝一統志輞川在陜西西安府藍田縣西/南輞谷唐王維置别業於此蜀志秦宓傳三)
　　　　(皇乗祗車出谷口/今之斜谷是也)
山色不厭逺(江淹詩山色與雲平魏武帝短歌行山不/厭髙水不厭深謝靈運詩杪秋尋逺山山)
(逺行/不近)我行隨趣深(詩我行其野何遜詩且/望沿沂劇暫有江山趣)蹟幽青蘿逕
(江淹江上之山賦挂青蘿兮萬/仞竟陵王子良詩蘿徑轉連綿)思絶孤霞岑(孔稚圭北/山移文使)
(我髙霞孤映/明月獨舉)獨鶴引過浦(謝朓遊敬亭山詩獨鶴/方朝唳飢鼯此夜啼)鳴猿
呼入林(虞騫詩澄潭寫度鳥空嶺應鳴猿世説/謝公道豫章若遇七賢必自把臂入林)褰裳百
泉裏(詩子恵思我褰裳涉溱陸雲詩淩波褰裳/水經注百脈水水源方百步百泉俱出)一步一
清心(晉書荀朂傳省/事不如清心)王子在何處隔雲雞犬音(神仙傳/漢淮南)
(王劉安白日昇天餘藥器置在中庭雞大䑛啄之盡得/昇天故雞鳴天上犬吠雲中也陶潛桃花源記土地平)
(曠屋舍儼然有良田美池桑/竹之屬阡陌交通雞犬相聞)折麻定延佇(楚辭折疎麻/兮瑤華將以)
(遺兮離居注疎麻神麻也謝靈運詩握蘭勤徒結折麻/心莫展梁簡文帝阻歸賦何愁緒之交加豈樹萱與折)
(麻離騷時曖曖其將莫兮結幽蘭而延佇/魏文帝賦招延佇兮良久忽踟蹰兮忘家)乗月期招尋
(晉書袁宏傳謝尚時鎮牛渚秋夜乗月率爾與左右微/服泛江謝靈運詩乗月弄潺湲駱賔王詩返照下屋岑)
(物外狎/招尋)
　　　李祭酒别業俯視川林前帶雷岫
南山轉羣木(詩節彼南山維石巖巖陶潛詩採菊東籬/下悠然見南山謝靈運詩羣木既羅户衆)
(山亦對窗岑參山寺僧房詩/山影搖羣木牆隂載一峯)昬曉擁山翠(嵗華紀麗日/月乍逼於虛)
(危昬曉正當於心昴杜甫岱宗詩造化鍾神秀隂陽割/昬曉蕭子鈞詩山翠餘烟積川平晚照収庾肩吾春夜)
(詩水光懸蕩壁/山翠下添流)小澤近龍居(周禮地官澤虞小澤小藪/如小川之衡説苑鴻鵠保)
(江海之中厭而徙之小澤孟子蛇龍/居之淮南子黒蜧神蛇潛淵而居)青蒼常雨氣(周禮/冬官)
(東方水色蒼東方蒼龍七宿畫為龍曰蒼龍劉眘虛詩/林山相晚暮天海空青蒼神仙傳欒巴蜀人為尚書郎)
(正旦大㑹巴後至賜之酒不飲而噀之詔問巴巴曰臣/鄉成都市上火臣故漱酒為雨救之詔發驛書問成都)
(已奏正旦失火有大雨三陣従東北來著人皆作/酒氣李嶠五月奉教作池含凍雨氣山暎火雲光)君家
北原上(南史顔延之傳何偃呼延之曰顔公延之答曰/身非山公之公又非田舍之公又非君家阿公)
(何以見呼為公韓愈醉贈張秘書詩今日到君家呼酒/持勸君北史王世充傳李宻破化及還世充乘弊擊之)
(伏兵蔽山而上潛登北原杜甫詩願駐長安日光輝照/北原水經注淇水又東北逕淇陽川逕石城西北城在)
(原上帶澗枕淇王維𤓰園詩/迴風城西雨返景原上邨)千金買勝事(史記吕不韋/傳不韋使其)
(客著所聞集論號吕氏春秋布咸陽市門懸千金其上/延諸侯遊士賔客有能増損一字者予千金史記劉敬)
(叔孫通傳賛千金之裘非一狐之腋鮑照詩千金顧笑/買芳年南史齊竟陵王子良傳子良少有清聞禮才好)
(士善立/勝事)丹闕退朝迴(魯靈光殿賦崇墉岡連以嶺屬朱/闕巖巖而雙立唐太宗詩爽氣浮)
(丹闕秋光澹紫宫李白把酒問月詩皎若飛鏡臨丹闕/國語公父文伯退朝朝其母杜甫詩退朝花底散又朝)
(回日日/典春衣)白雲迎賞至(漢武帝秋風辭秋風起兮白雲飛/唐書狄仁傑傳登太行山反顧見)
(白雲孤飛謂左右曰吾親舍其下曕悵久之雲移乃得/去陶潛歸去來辭雲無心以出岫北齊書邢邵傳元羅)
(鎮青州邵為府司馬遂在青土終日酣賞盡山泉之致/梁元帝答廣信侯書縱賞山中游心物外江淹栟櫚頌)
(烟岫相珍雲壑共賞王融曲水詩序雲潤星暉/風揚月至庾信華林園賦司筵賞至酒正杯來)新晴邨
落外(潘岳閒居賦微雨新晴六合清朗杜甫詩久雨巫/山暗新晴錦繡文史記五帝紀舜一年而所居成)
(聚注聚邨落也後漢書外國傳賛參差聚落紆餘岐道/唐太宗題𤣥奘法師房詩幡虹遙合彩空外迥分暉王)
(維詩落日鳥邊/下秋原人外閑)處處烟景異(杜甫涪江泛舟詩花雜重/重樹雲輕處處山李白觀)
(魚潭詩日暮紫鱗躍圓波處處生又春夜宴桃李園序/況陽春召我以烟景江淹惜晚春詩烟景抱空意蘅杜)
(綴幽心杜審言登襄陽城詩/習池風景異歸路滿塵埃)片水明㫁崖(李白詩城隅/縁水明秋月)
(杜甫詩殘夜水明樓後漢書丁鴻傳夫壊崖破巖/之水源自涓涓又甫詩西南萬壑滿勍敵兩崖開)餘霞
入古寺(謝朓詩餘霞散成綺澄江淨如練/杜甫詩蟬聲集古寺鳥影度寒塘)東臯指歸翼
(潘岳秋興賦耕東臯之沃壤兮注水田曰臯東者取其/春意歸去來辭登東臯以舒嘯謝朓詩天長望歸翼杜)
(甫詩歸翼/㑹髙風)月盡有餘意(謝莊詩庭光盡山明歸流風乗/軒巻明月縁河飛吕氏童䝉訓)
(讀古詩十九首及曹子建諸詩皆思/深逺而有餘意言有盡而意無窮)
　　韋應物(長安京兆人周逍遙公韋瓊之後天寳時/扈従遊幸永泰中任洛陽丞京兆府功曹)
　　　(大厯十四年自鄠縣令除櫟陽令建中二年除/比部員外出刺滁州改刺江州迫赴闕改左司)
　　　(郎中貞元初又歴蘇州為性髙潔鮮食寡欲所/居焚香掃地而坐其為詩馳驟建安已還各得)
　　　(風/韻)
　　　同徳寺雨後寄元侍御李博士
川上風雨來(論語子在川上陶潛詩昭昭天宇闊皛皛/川上平書月之従星則以風雨詩風雨)
(凄凄國語隂陽序次風雨時至嘉生繁祉人民/和利九辨何曽華之無實兮従風雨而飛颺)須臾滿
城闕(容齋三筆僧祇律云二十念為一瞬二十瞬名一/彈指二十彈指名一羅預二十羅預名一須臾一)
(日一夜有三十須臾離騷折若木以拂日兮聊須臾以/相羊劉伶酒徳頌有大人先生以天地為一朝萬期為)
(頁臾詩佻兮達兮在城闕兮陸/機詩名都一何綺城闕鬱盤桓)岧嶤青蓮界(曹植九愁/賦登岧嶤)
(之髙岑梁簡文帝詩層岑偃蹇聳觀岧嶤又佛像銘滿/月為面青蓮在眸沈佺期慈恩寺應制詩肅肅蓮花界)
(熒熒貝/葉宫)蕭條孤興發(淮南子蕭條者形之君寂寞者音/之主也楚辭山蕭條而無獸兮野)
(寂寞而無人謝恵連詩蕭條洲渚際文心雕龍殷仲文/之孤興謝叔源之閒情張九齡詩逺懐不我同孤興與)
(誰/悉)前山遽已淨(謝朓詩連山周逺淨庾/肩吾詩前山黄葉起)隂靄夜來歇(謝/偃)
(賦霜氣斂靄/夜景澂廓)喬木生夏凉(淮南子喬木之下足以適情/李陵詩晨風動喬木顔延之)
(詩故國多喬木湛方生銘清䕃夏凉/謝靈運山居賦夏凉冬燠隨時取適)流雲吐華月(謝莊/侍宴)
(蒜山詩龍旌拂紆景鳳葢起流雲顔延之詩流/雲藹青闕皓月鑒丹宫江淹詩華月照方池)嚴城自
有限(沈約文北風未起馬首便以南/向塞草未衰嚴城于焉早閉)一水非難越(古詩/盈盈)
(一水間脈脈不得語劉鑠詩河廣川無梁/山髙路難越謝莊賦川路長兮不可越)相望曙河逺
(何遜詩相思對淼淼相望隔巍巍庾信望美人山銘何/處相望山邊一樓謝朓詩秋河曙耿耿張正見詩耿耿)
(長河曙濫/濫宿雲浮)髙齋坐超忽(南史庾肩吾傳為晉安王常侍/被命與劉孝威等十人抄撰衆)
(籍豐其果饌號髙齋學士庾信周宗廟歌原祠乍超忽/王屮頭陀寺碑東望平臯千里超忽盧思道聴鳴蟬歌)
(故鄉已/超忽)
　　　春中憶元二
雨歇萬井春(庾信詩雨歇殘虹㫁雲歸一雁征虞世南/詩雨歇連峯翠烟開野逕通漢書刑法志)
(一同百里提封萬井陳子昂謝/賜冬衣表三軍叶慶萬井相歡)柔條已含緑(魏文帝柳/賦修幹偃)
(蹇以虹指兮柔條婀娜而蛇伸鮑照芙/蓉賦排積霧而揚芬鏡洞泉而含緑)徘徊洛陽陌(應/瑒)
(詩問子游何鄉戢翼正徘徊晉書習鑿齒傳徘徊移日/惆悵極多漢書地理志河南郡縣雒陽蘇頲詩朝上髙)
(樓上俯見/洛陽陌)惆悵杜陵曲(阮籍詩游步三衢旁惆悵念所/思鮑照詩惆悵戀徽音漢書地)
(理志京兆尹縣杜陵故杜伯國范雲詩還飲漁陽水歸/轉杜陵蓬雜録樊川韋曲東十里有南杜北杜杜固謂)
(之南杜杜曲謂之北杜雍録杜/曲在啟夏門外向西即少陵原)遊絲正髙下(梁武帝詩/晻曖屬遊)
(絲沈約詩遊絲暎空轉庾信春賦一/叢香草足礙人數尺遊絲即横路)啼鳥還㫁續(庾信/詩野)
(戍孤烟起春山百鳥啼范雲詩平沙㫁還/續虞世南琵琶賦抑揚嘈噆聨綿㫁續)有酒今不同
(詩有酒湑我無酒酤我左傳有酒如淮有肉如坻陶潛/詩過門更相呼有酒斟酌之孔徳紹詩撫絃無人聴對)
(酒時/獨斟)思君瑩如玉(古詩思君令人老嵗月忽已晚詩言/念君子温其如玉法言或問屈原智)
(乎曰如玉如瑩爰變/丹青如其智如其智)
　　　遊龍門香山泉(易乾鑿度禹鑿龍門闢伊闕傅/毅賦因龍門以暢化開伊闕以)
　　　　(達聰水經注伊水又北入伊闕昔大禹疏以/通水兩山相對望之若闕伊水歴其間北流)
　　　　(故謂之伊闕東巖西嶺並鐫石開軒髙甍架/峯西側靈巖下泉流東注入于伊水闕左壁)
　　　　(有石銘云黄初四年六月二十四日辛巳大/出水舉髙四丈五尺齊此葢記水之漲滅也)
　　　　(元和志伊闕山在伊闕縣北四十五里兩山/相對望之若闕伊水流其間故名又煬帝嘗)
　　　　(登邙山觀伊闕曰此非龍門耶太平寰宇記/伊闕口俗名龍門一統志河南府城南二十)
　　　　(五里兩門對峙東曰香山西/曰龍門石壁峭立伊水中出)
山水本自佳(班固終南山賦流澤遂而成水停積結而/為山晉書王羲之傳會稽多佳山水南史)
(王𢎞之傳始寧/沃川有佳山水)遊人已忘慮(沈約詩旅遊媚年春年春/媚遊人梁昭明太子七契)
(居山林而不返終無慮而無營唐太宗/望終南山詩對此恬千慮無勞訪九仙)碧泉更幽絶(蕭/瑱)
(詩澗水初流碧謝靈運書山澗幽阻/音塵闊絶又幽栖窮巖外縁兩絶)賞愛未能去(陳子/昂詩)
(賞愛在須臾曹植賦攬騑轡/以抗策悵盤桓而不能去)潺湲寫幽磴(謝靈運山居/賦氿泉旁出)
(潺湲於東檐謝朓詩潺湲石溜寫謝靈運詩/銅陵映碧澗石磴寫紅泉玉篇磴巖磴也)繚繞帶嘉
樹(謝靈運山居賦復有水逕繚繞回員瀰瀰平湖泓泓/澄淵王羲之蘭亭詩序又有清流激湍暎帶左右左)
(傳晉侯使韓宣子來聘既享宴於季氏有嘉樹焉宣/子譽之陸機詩嘉樹生朝陽阮籍詩嘉樹下成蹊)激
轉忽殊流(木華海賦狀如天輪膠戾而激轉南康記其/水常自激涌奔轉如輪晉廬山道人石門詩)
(序清泉分/流而合注)歸泓又同注(爾雅泉所出同所歸異曰肥異/出同流曰瀵郭璞水賛殊出同)
(歸玉篇泓水深也水經/注洛谷二源同注一壑)羽觴自成玩(漢書注羽觴作生/爵形張衡西京賦)
(促中堂之陿坐羽觴行而無算晉書束晳傳周公成洛/邑因流水以泛酒故逸詩云羽觴隨波謝萬賦奏羽觴)
(而交獻齊萬融三日緑潭篇公子/王孫恣遊玩沙陽水曲情無厭)永日亦延趣(詩且以/喜樂且)
(以永日水經注提琴命友嬉娯永日陶潛歸去來辭/園日涉以成趣江淹詩晨遊任所萃悠悠藴真趣)靈
草有時香(王襃四瀆祠碑銘桃花春水靈草孤洲班固/典引嘉穀靈草竒獸神禽江淹雜詩栽異木)
(而同秀種雜草而一香張衡西京賦/神木靈草木實離離注靈草芝英也)仙源不知處(陶潛/桃花)
(源記漁人既出便於向路處處誌之及往迷不復得水/經注溯流窮覽欲知可至之處屆此而返竟不達其源)
(宋之問詩未/窺仙源極)還當候圓月(陶潛詩迢迢新秋夕亭亭月/將圓隋書天文志月者隂之)
(精也其形圓其質清日光照之則見其明日光所不照/則謂之魄故月望之日日月相望人居其間盡覩其明)
(故形/圓也)攜手重遊寓(詩恵而好我攜手同行沈約詩夾道/覔陽春相將共攜手任昉啟困無居)
(止浮寓親遊王勃文我之飄寓/邈矣來遊山川俯仰道義淹留)
　　　藍嶺精舍(前漢書地理志藍田山出美玉三秦/記玉之美者曰球其次曰藍以出美)
　　　　(玉故名一統志在藍田縣東南三十里又名/玉山後漢書黨錮傳劉淑明五經隠居立精)
　　　　(舍講授諸生常數百人魏志太祖紀注於譙/東五十里築精舍欲秋夏讀書冬春射獵)
石壁精舍髙(諸葛亮黄陵廟記江左大山壁立林麓峯/巒如畫熟視於大江重複石壁間有神像)
(隠見焉江淹詩極眺清波深緬影石壁/素庾信佛龕銘横鐫石壁闇鑿山梁)排雲聊直上(郭/璞)
(遊仙詩神仙排雲出但見金銀臺謝朓詩鍊質乃排雲/濯景終不測孔稚圭北山移文度白雪以方潔干青雲)
(而直/上)佳遊愜始願(陶潛詩佳遊未斁逝將離分呉志周/魴傳仕東典郡始願已獲銘心立報)
(永矢無貳鮑照/詩始願力不及)忘險得前賞(管子縁髙出險猱猨之所/長而人之所短也江淹詩)
(懐賞入舊襟王融詩結/賞自員嶠移宴乃方壺)崖傾景方晦(丘遲詩藤垂島易/陟崖傾嶼難傍何)
(中詩景晦良遇/稀心異真賞寡)谷轉川如掌(郭璞江賦盤渦谷轉凌濤/山頽釋名水决出所為澤)
(曰掌水停處如手掌中也梁簡文帝詩/平衢望如掌沈佺期詩秦地平如掌)緑林含蕭條(張/九)
(齡詩江南有丹橘經冬猶緑林楚辭山蕭條而無獸兮/野寂寞其無人淮南子蕭條者形之君寂寞者音之主)
(也/)飛閣起𢎞敞(三輔黄圖建章宫在未央宫西長安城/外帝於未央宫營造日廣以城中為小)
(乃於宫西跨城池作飛閣通建章宫構輦道以上下班/固西都賦輦路經營修凃飛閣張衡西京賦漸臺立於)
(中央赫昈昈以𢎞敞謝朓侍/宴詩髙殿𢎞敞禁林稠宻)道人上方至(智度論得道/者曰道人維)
(摩經汝住上方界分度/四十二恒河沙佛土)深夜還獨往(淮南子山谷之人/輕天下細萬物而)
(獨往梁武帝凈業賦序舛/獨往之行乗任縦之心)日落羣山隂(謝靈運詩日落/當棲泊鮑照詩)
(日落嶺雲歸延頸望江隂木華海賦羣山既畧/百川潛渫鮑照舞鶴賦冰塞長河雪滿羣山)天秋百
泉響(詩逝彼百泉瞻彼溥原淮南子冬日之候隂降百/泉水經注百脈水出上穀縣故城西水源方百步)
(百泉俱出故謂之百脈水又沅水東為/明月池上則風籟空傳下則泉響不㫁)所嗟累已成安
得長偃仰(詩或栖遲偃仰韓詩外傳其言有類其行有/禮其舉事無悔其持檢應變曲當與時遷􁁍)
(與世/偃仰)
　　柳宗元(字子厚河東人登進士第應舉宏辭貞元/十九年為監察御史裏行王叔文韋執誼)
　　　(用事尤竒待宗元擢尚書禮部員外郎㑹叔文/敗貶永州司馬宗元少精警絶倫為文雄深雅)
　　　(健踔厲風發流輩推仰既罹竄逐涉履蠻瘴居/閒益自刻苦其堙厄感鬱一寓諸文讀者為之)
　　　(悲惻移柳州刺史江嶺間為進士者走數千/里従遊一經指授文辭皆有法世號栁栁州)
　　　秋曉行南谷經荒村
杪秋霜露重(楚辭靚杪秋之遙夜兮王逸注杪末也梁/元帝纂要九月曰暮秋亦曰末秋亦曰杪)
(秋謝靈運詩杪秋尋逺山梁簡文帝詩玉署清餘熱金/城含杪秋魏文帝詩谿谷多風霜露沾衣陶潛詩山中)
(饒霜露風氣亦先寒薛道衡宴喜賦霜重庭蘭秋/深氣寒鮑照謝莊聨句風輕桃欲開露重蘭未勝)晨起
行幽谷(蘇武詩寒冬十二月晨起踐嚴霜周禮秋官司/寤氏禦晨行者禁宵行者夜遊者詩出自幽谷)
(遷于喬木淮南子蘭生幽谷不以莫服/而不芳南都賦幽谷嶜岑夏含霜雪)黄葉覆溪橋(易/林)
(桑芳將落隕其黄葉梁簡文帝與蕭臨川書江楓晚落/林葉初黄丘遲詩檐際落黄葉階前網緑苔謝靈運山)
(居賦凌石橋之莓/苔越楢溪之紆縈)荒邨唯古木(玉篇邨聚坊也朱超道/詩古村空列樹荒戍久)
(無棲江總卞山楚廟詩閒/階薙宿薺古木㫁縁蘿)寒花疎寂厯(張協雜詩寒花/發黄采秋草含)
(緑滋陶潛詩寒花徒自榮張正見詩霜雁排空㫁寒花/映日鮮古隴西行酒上正花疎梁元帝詩竹宻無分影)
(花疎有異香江淹燈賦寂歴冬暮庾信卭竹杖賦/㛹娟髙節寂歴無心張説詩空山寂歴道心生)幽泉
微㫁續(初學記魏在洛有流杯池幽泉池蜀都賦火井/沈熒於幽泉孫楚井賦幽泉騰湧津澤旁潤沈)
(約詩冬泉㫁方續虞世南琵/琶賦抑揚嘈囋聨綿㫁續)機心久己忘(莊子漢隂丈/人曰有機械)
(者必有機事有機事者必有機心盧/照隣詩耕田虞訟息鑿井漢機忘)何事驚麋鹿(易林/且如)
(驚鹿不能定足禮記麋鹿為菹左傳鄭之有原囿猶秦/之有具囿也吾子取其麋鹿以閒敝邑若何史記司馬)
(相如傳囿騶虞之珍羣徼麋鹿之怪獸/揚雄羽獵賦麋鹿芻蕘與百姓共之)
　　　早梅
早梅發髙樹(梁簡文帝梅花賦梅花特早偏能識春唐/太宗栁詩縈雪臨春岸參差間早梅呉越)
(春秋秋蟬登髙樹飲清/露陸雲詩雞鳴髙樹巔)迥暎楚天碧(隂鏗詩帶天澄迥/碧杜甫詩楚天不)
(㫁四/時雨)朔風飄寒香(曹植朔風詩仰彼朔風用懐魏都謝/朓詩朔風吹飛雨蕭條江上來案蔣)
(之翹輯註本作朔吹云羌笛也/陳後主梅花落詩迎風香氣來)繁霜滋曉白(詩正月繁/霜張華詩)
(繁霜降當夕悲風中夜興/江總詩梅花色白雪中明)欲為萬里贈(江淹詩延佇整/綾綺萬里贈所)
(思荆州記陸凱與范曄善自江南寄梅花一枝詣長安/與曄贈詩曰折梅逢驛使寄與隴頭人江南無所有聊)
(贈一/枝春)杳杳山水隔(廣韻杳深也寛也逺也何遜詩蒼蒼/極浦潮杳杳長洲夕謝靈運賦别有)
(山水路邈緬歸蔡邕表/巴土長逺山川修隔)寒英坐銷落(左思蜀都賦敷蕊/葳㽔落英飄颻曹)
(植詩初秋凉風/發庭樹微銷落)何用慰逺客(古詩客従逺方來遺我一/端綺呉邁逺楚朝曲幽芳)
(逺客悲/如何)
　　　戲題階前芍藥(詩註勺藥香草也三月開花芳/色可愛古今注芍藥一名將離)
　　　　(將别贈之亦猶相招以當歸本草芍藥生山/谷及中岳仇池記揚州芍藥為天下冠梁書)
　　　　(王筠年十六為芍藥賦謝朓詩紅藥當階翻/徐陵玉臺新詠序清文滿篋非惟芍藥之華)
凡卉與時謝(詩秋日莫萋百卉具腓廣韻卉百草總名/凡常也易與時偕行淮南子日夜無傷而)
(與時為春南史袁湛傳論天長地久四時/代謝何劭詩四時更代謝懸象迭卷舒)妍華麗兹晨
(崔氏靧面辭取白雪取紅花與兒/洗面作妍華詩夜如何其夜嚮晨)敧紅醉濃露(謝靈運/詩恒覺)
(白日敧謝朓詩發萼初攅紫餘采尚霏紅杜甫詩傍砌/看紅藥芍藥譜深紅者名宫錦紅又三十一種有醉嬌)
(紅詩零露濃濃陸雲賦滋豐草之湛/露李白清平調一枝紅艷露凝香)窈窕留餘春(夏侯/湛石)
(榴賦纎條㕘差以窈窕兮洪柯流離以相拂梁簡文帝/晚春賦待餘春於北閣藉髙讌于南陂宋迪龍池春草)
(詩幽姿偏占暮芳意欲留春李白惜餘春賦惜餘春之/將闌清異録唐人謂芍藥為婪尾春者以婪尾酒乃最)
(後之杯芍藥得/春亦猶是也)孤賞白日暮(徐勉誠子書中年聊于東/田開營小園非存播萟以)
(要利政欲穿池種樹少寄情賞顔氏家訓自吟自賞不/覺更有旁人張九齡詩春賞時將換王筠詩丹霞暎白)
(日李白文手弄白日頂摩青穹陶潛/詩日暮天無雲沈約詩佇立日己暮)暄風動搖頻(梁元/帝纂)
(要春風曰暄風易林動搖不安為風所吹列子汝何去/來之頻宋之問詩盪舟為樂非吾事自嘆空閨夢寐頻)
夜窻藹芳氣(隂鏗詩花月分窻進孟浩然詩松月夜窓/虛晉書樂志蘭風發芳氣葢世同其氛沈)
(約詩願涉百花/氣宛轉金爐前)幽卧知相親(陳子昂詩謝病南山下幽/卧不知春孝經故上下能)
(相親也惜餘春賦/若有人兮情相親)願致溱洧贈(南史張暢傳李孝伯傳/魏主有詔借博具暢曰)
(博具當為申致詩溱與洧方渙渙兮士與女方秉簡兮/又贈之以芍藥水經澮水出鄭縣西北平地洧水出河)
(南宻縣西南馬嶺山注澮即鄭詩溱字一統志溱水源/出宻縣一名澮水東北至新鄭縣洧水亦出宻縣東至)
(新鄭縣㑹溱水為雙泊河至西華縣入黄河唐書宰相/世系表溱洧之間謂之新鄭其地河南新鄭是也陳後)
(主詩既出游伊/洛可以祓溱洧)悠悠南國人(詩瞻彼日月悠悠我思爾/雅悠悠洋洋思也李陵與)
(蘇武詩臨河濯長纓念子悵悠悠詩滔滔江漢南/國之紀曹植詩南國有佳人庾信詩南國美人去)
　　崔顥(汴州人開元十一年登進士第有/俊才累官司勲員外郎詩一卷)
　　　入若耶谿(一統志若耶溪在紹興府南二十五/里與鏡湖合寰宇記若耶溪在㑹稽)
　　　　(縣東二十八里越絶書若耶之溪涸而出銅/戰國策涸若耶溪以出銅水經注溪水上承)
　　　　(譙峴麻溪下注太湖溪之下孤潭周數畝麻/潭下注若耶溪水至清照衆山倒影窺之如)
　　　　(畫/)
輕舟去何疾(戰國策乗夏水浮輕舟韓非子治國之有/法術賞罰猶陸行之有犀車良馬也水行)
(之有輕舟便檝也陸機感丘賦泛輕舟於/西川背京室而電飛隂鏗詩釣侣枻輕舟)已到雲林境
(雲笈七籖雲林宫右/英夫人治滄浪山)起坐魚鳥間(阮籍詠懐詩起坐彈/鳴琴後漢書逸民傳)
(論豈必親魚鳥樂林草哉南史張充傳長羣魚鳥又劉/虬傳託暮情於魚鳥北史王晞傳晞詩日落應歸去魚)
(鳥見/留連)動搖山水影(荀子水動而影搖人不以定美惡江/總三五明月滿詩雲前來往色水上)
(動搖明南史王𢎞之傳始寧沃川有佳山水𢎞之依岩/築室謝靈運顔延之並相欽重又謝靈運傳永嘉素有)
(名山水又宗少文/傳好山水愛逺遊)巖中響自答(沈約碑文接響傳聲又/詩既歡東嶺唱復竚西)
(巖/答)谿裏言彌靜(丁仙芝詩山空響/不散谿靜曲宜長)事事令人幽(陶潛詩/聖賢留)
(餘跡事事在中都又晨夕看山川事/事悉如昔易履道坦坦幽人貞吉)停橈向餘景(楚詞/注橈)
(船小檝也陳子昂詩日落滄江晚停橈問土風潘岳秋/興賦聴離鴻之晨吟望流火之餘景謝朓詩幸賴夕陽)
(下餘景/及西枝)
　　崔曙(宋州人開元二十六年登進士第/以試明堂火珠賦得名詩集一巻)
　　　山下晚晴
寥寥逺天靜(左思詩寥寥空宇内謝靈運詩海岸常寥/寥空館盈清思謝朓詩巉嵒帶逺天張正)
(見詩髙柳横遙/塞長榆接逺天)溪路何空濛(謝朓觀朝雨詩空濛/如薄霧散漫似輕埃)斜光
照疎雨(王僧孺詩斜光隠西壁暮雀上南枝謝偃詩上/客莫畏斜光晚自有西園明月輪上官儀詩晚)
(雲含朔氣斜/照蕩秋光)秋氣生白虹(宋玉九辨悲哉秋之為氣也/春秋繁露春氣愛秋氣嚴張)
(載詩逸響迴秋氣禮記氣如白虹天也尚書考靈耀注/日旁氣白者為虹劉孝威春林晚雨詩雨日共成虹)
雲盡山色暝(劉孝威詩白雲夏峯盡青槐秋葉疎梁昭/明太子啟青山暝而江湖逺盧照鄰詩山)
(暝行/人㫁)蕭條西北風(謝朓詩朔風吹飛雨蕭條江上來史/記律書不周風居西北淮南子西北)
(曰麗風注乾氣所生/江淹詩西北秋風至)故林歸宿處(王粲詩飛鳥翔故林/陸機詩孤獸思故藪)
(離鳥悲舊林荀子終日言成文典及循察之則倜/然無所歸宿不可以經國定分是慎到田駢也)一葉
下梧桐(淮南子一葉落而天下知秋盧思道勞生論一/葉従風無損鄧林之攅植九歌洞庭波兮木葉)
(下栁惲詩亭臯木葉下/詩梧桐生兮于彼朝陽)
　　　潁陽東溪懐古(唐書地理志潁陽本武林縣析/河南伊闕嵩陽置開元十九年)
　　　　(更名西北有大谷故闗元和志潁陽縣西北/至河南府九十里古綸氏縣本夏之綸國少)
　　　　(康邑也一統志潁陽故城在登封縣西南八/十里漢置屬潁川郡又潁水在登封縣西四)
　　　　(十里源出陽乾山自項城縣界流入太和潁/上等縣經陳州西華境水經潁水出潁川陽)
　　　　(城縣西北少室山又東南過陽翟縣北又東/南過潁陽縣西又東南過潁隂縣西南又東)
　　　　(南至慎縣入于淮一統志堯召許由為九州/長由不欲聞洗耳潁水之濵巢父牽牛上流)
　　　　(飲之今登封縣有箕山上有許由冢又巢父/冢亦在縣東南後漢書逸民傳堯稱則天而)
　　　　(不屈潁陽之髙武盡美矣而終全孤竹之節/徐陵答周處士書潁陽巢父不曽令荐許由)
　　　　(商洛園公未聞求徵綺里郭璞游/仙詩翹足企潁陽臨河思洗耳)
靈溪氛霧歇(郭璞遊仙詩靈溪可潛盤安事登雲梯孫/綽遊天台賦過靈溪而一濯疏煩想於心)
(胸支遁詩靈溪無驚浪庾信過老子廟詩三門臨苦縣/九井對靈溪禮記仲冬行夏令則氛霧冥冥庾信皇夏)
(歌函谷風塵散/河陽氛霧稀)皎鏡清心顔(謝朓詩方池含積水明月/流皎鏡沈約詩洞澈隨深)
(淺皎鏡無春冬任昉為范尚書/讓封侯表奉命震驚心顔無措)空色不暎水(庾信詩泬/寥空色逺)
(謝靈運山居賦花暎水而増光氣/結風而迴敷何遜七召綺霞暎水)秋聲多在山(蕭慤詩/野禽喧)
(曙色山樹動秋聲周𢎞讓詩/雲天改夏色木葉動秋聲)世人久疎曠(晉書向秀傳/嵇意逺而疎)
(吕心曠而放謂稽康吕安也庾/信詩野情風月曠山心人事疎)萬物皆自閑(易大哉乾/元萬物資)
(始莊子官天地府萬物阮籍論自小視之則萬物莫不/小由大觀之則萬物莫不大戴逵閑遊賛物莫不以適)
(為得以足為至彼閒遊者奚往而不適奚待而/不足陶𢎞景文任性靈而直往保無用以得閑)白鷗寒
更浴(説文鷗水鴞也禽經鷗信鳥也信不知用鮑照詩/翻浪揚白鷗又翻波起白鷗何遜詩可憐雙白鷗)
(朝夕水上遊江總詩浴鳥沈還戲飄風/度不歸韓詩外傳冬不數浴非愛水也)孤雲晴未還(陶/潛)
(貧士詩萬物各有託孤雲獨無依傅奕七/激仰歸雲溯游風江淹詩雨絶無還雲)昔時讓王者
(莊子讓王篇堯以天下讓許由許由不受庾信賦輸我/神器居作讓王吕氏春秋昔堯朝許由于沛澤之中請)
(屬天下于夫子許/由遂至潁川之陽)此地閉𤣥闗(易先王以至日閉闗商/旅不行后不省方後漢)
(書章帝紀元和二年冬日南至初閉闗文中子劉伶古/之閉關人中説或問陶元亮子曰放人也歸去來有避)
(地之心焉五柳先生傳則㡬於閉關矣王屮頭/陀寺碑𤣥關幽鍵感而遂通般若經𤣥闗難啟)無以躡
髙步(廣韻躡登也左思詩髙步追許由晉書郗詵傳詵/等韞價州里襃然應詔對揚天問髙步雲衢梁元)
(帝陶𢎞景碑昔太和中有許逺遊者乃雲霄之/勝賔太虛之選客先生規同矩合實踵髙步)凄凉岑
壑間(張正見詩凄凉銅雀晚爾雅山小而髙曰岑廣韻/壑溝也谷也宋之問詩岑壑景色佳慰我逺遊心)
　　丘為(蘇州嘉興人事繼母孝常有靈芝生堂下累/官太子右庶子致仕給俸禄之半以終身與)
　　　(劉長卿王/維為友)
　　　題農父廬舍
東風何處至(爾雅東風曰谷風古詩四/顧何茫茫東風搖百草)已緑湖上山(李/白)
(詩春草如有情/山中尚含緑)湖上春已早(唐明皇詩去年餘閏今/春早曙色和風著花草)田
家日不閒(魏志夏侯尚傳清河王經始為郡守經母謂/之曰汝田家子仕至二千石可以止矣應璩)
(詩田家無所有酌酒焚枯魚左傳悉索敝賦以來㑹時/事逢執事之不閒而未得見楚辭交不忠兮怨長期不)
(信兮告予以不閒又思公子/兮悵忘歸君思我兮不得閒)溝塍流水處(班固西都賦/溝塍刻鏤原)
(隰龍鱗注周禮十夫有溝説文塍稻田之/畦也庾信詩春洲鸚鵡色流水桃花香)耒耜平蕪間
(易斵木為耜揉木為耒耒耜之利以教天下葢取諸益/禮記季冬之月命農計耦耕事修耒耜具田器梁武帝)
(籍田詩公卿秉耒耜庶氓荷/鉏耰江淹詩青滿平地蕪)薄暮飯牛後(廣雅日將落/曰薄暮陸機)
(詩薄暮不遑暝謝朓思歸賦歸來薄暮聊以永年莊子/百里奚爵禄不入於心故飯牛而牛肥淮南子甯戚欲)
(干齊桓公困窮無以自達將任車以商于齊宿於郭門/外桓公郊迎客甯戚飯牛車下扣牛角而疾商歌桓公)
(命後車/載之)歸來還閉關(齊國策馮讙使人屬孟嘗君寄食/門下居有頃倚柱彈其劒歌曰長)
(鋏歸來乎食無魚陶潛歸去來辭歸去來兮田園將蕪/胡不歸老子善閉者無關鍵而不可開顔延之詩劉伶)
(善閉關懐/情滅聞見)
　　　泛若耶溪(水經注若耶溪水上承嶕峴麻溪谿/之下孤潭周數畝麻潭下注若耶溪)
　　　　(水至清照衆山倒影窺之如畫寰宇記若耶/溪在㑹稽縣東二十八里㑹稽縣志即西子)
　　　　(採蓮歐冶鑄劒之所谿旁有葛仙翁釣磯西/子浣紗石越絶書若耶之溪涸而出銅呉越)
　　　　(春秋若耶之/溪深而莫測)
結廬若耶裏(王績傳仲長子光隠者也結廬北渚凡三/十年陶潛詩結廬在人境而無車馬喧)
左右若耶水(詩淇水在右泉源在左蘭亭/叙又有清流激湍暎帶左右)無日不釣魚
(莊子若遊魚者釣􁁂以投之又就藪澤處閒曠釣魚閒/處無為而已矣楚辭避世隠身釣魚江濵南史王𢎞之)
(性好釣魚常垂綸於上虞江或問得/魚賣否𢎞之曰釣亦不得得亦不賣)有時向城市(後漢/書廖)
(扶傳扶絶志世外未曽入城市謝/靈運詩范蠡出江湖梅福入城市)溪中水流急(戰國策/飲茹溪)
(之流食湘波之魚謝朓詩山積陵陽阻溪流春穀泉漢/書溝洫志急流曰湍薛道衡入郴江詩仗節遵嚴㑹揚)
(舲泝急流陳後主詩山/髙雲氣積水急溜杯輕)渡口水流寛(孔徳紹詩有霧疑/川廣無風見水寛)
每得樵風便(㑹稽縣志樵風涇在縣東南二十五里漢/鄭𢎞少時採薪得一遺箭頃之有神人覔)
(箭問𢎞何所欲答曰常患若耶溪載薪為難願朝南風/暮北風後果然遂號樵風涇水經鄭𢎞出入溪津嘗感)
(神風送之憑舟自運無杖楫之/勞邨人貪藉風勢常依隨之)往來殊不難(左傳行李/之往來共)
(其乏困徐彦伯汾水新船/賦若往若來無顛無躓)一川草長緑(徐安貞詩雲日/明千里旌旗照)
(一川梁昭明太子七契碧樹初蕋緑草含滋呉均採蓮/詩錦帶雜花鈿羅衣垂緑川張正見従籍田詩金輿映)
(緑/川)四時那得辨(易與四時合其序書以閏月定四時成/嵗禮記如竹箭之有筠也如松栢之有)
(心也故貫四時而不改柯易/葉楚辭皇天平分四時兮)裋褐衣妻兒(戰國策今有/人於此舍其)
(錦繡隣有裋褐而欲竊之漢書貢禹傳糠豆不贍裋褐/不完註裋者謂僮豎所著布長襦也鹽鐵論被紈躡韋)
(搏粱嚙肥者不知裋/褐之寒糠􁱯之苦也)餘糧及雞犬(戰國策盻子謂齊王/曰不如易餘糧於宋)
(呉志陸抗傳注呉晉之間餘糧棲􁈿而不犯陶潛詩仰/想東户時餘糧宿中田老子至治之世鄰國相望雞犬)
(之聲相聞陶潛桃花源/記阡陌交通雞犬相聞)日暮鳥雀稀(王粲詩日暮遊西/園左傳如鷹鸇之)
(逐鳥雀也參同契狸犬守鼠鳥雀畏鸇謝靈/運齋中讀書詩虛館絶諍訟空庭來鳥雀)稚子呼牛
歸(陶潛歸去來辭僮僕歡迎稚子/候門詩日之夕矣牛羊下來)住處無鄰里(翻譯名/義他那)
(此云處真諦云住處周禮地/官遂人五家為鄰五鄰為里)柴門獨掩扉(後漢書楊震/傳柴門絶賔)
(客十六國春秋前凉録汜勝家財五十萬悉散之於宗/族柴門灌園以琴書自娯陶潛文翳翳柴門事我宵晨)
(南史袁粲傳席門常掩三徑裁通陶𢎞景尋山誌荆門/晝掩蓬户夜開范雲贈張徐州謖詩還聞稚子説有客)
(款柴/扉)
　　　尋西山隠者不遇
絶頂一茆茨(沈約詩傾壁忽斜豎絶頂復孤圓王襃詩/山窗臨絶頂檐溜俯危松墨子茅茨不剪)
(晉書范宣傳家于豫章太守殷羨見/宣茆茨不完欲為改宅宣固辭之)直上三十里(孔稚/圭北)
(山移文干青雲而直上/詩我服既成于三十里)叩關無僮僕(易旅即次懐其資/得童僕貞案童與)
(僮同陶潛歸去來辭/僮僕歡迎稚子候門)窺室唯案几若非巾柴車(周禮春/官巾車)
(注巾猶衣也左傳諸侯賔至車馬有所巾車脂轄孔子/息陬操巾車命駕將適唐都陶潛歸去來辭或命巾車)
(或棹孤舟江淹擬陶潛詩日暮巾柴/車髙士傳何㸃嘗躡草屩乗柴車)應是釣秋水(莊子/釣於)
(濮水之上又秋水時至百川灌河潘岳秋/興賦澡秋水之涓涓兮玩游鯈之潎潎)蹉跎不相見
(王襃九懐驥垂兩耳兮中坂蹉跎阮籍詩願為三春遊/朝陽忽蹉跎古樂府他鄉各異縣展轉不相見呉均詩)
(踟蹰暫舉酒/倏忽不相見)僶俛空仰止(潘岳詩僶俛恭朝命顔延之/秋胡詩孰知寒暑積僶俛見)
(榮枯詩髙/山仰止)草色新雨中(王僧孺文霜銷草色風搖/樹影江總詩新雨百花朝)松聲
晚窗裏(宋玉髙唐賦不見/其底虛聞松聲)及兹契幽絶自足盪心耳(左/傳)
(於是有煩手淫聲埳堙心耳乃忘和/平鮑照詩追憶棲宿時聲容滿心耳)雖無賔主意(禮記/壹獻)
(之禮賔主百拜終日飲酒而不得醉焉世説許汜與劉/備並在劉荆州坐共論人物許曰昔過下邳見元龍無)
(客主之意不相與語自/上大牀卧使客卧下牀)頗得清淨理(淮南子清淨恬愉/人之性也謝靈運)
(王子晉讃王子愛清淨區中實/囂喧冀見浮丘公與爾共繽翻)興盡方下山(晉書王徽/之傳常居)
(山隂夜雪初霽忽憶戴逵在剡夜乗小船詣之造門不/前而反人問其故曰本乗興而來興盡而反何必見安)
(道耶南史隠逸傳南岳鄧先生名郁少而不仕/隠居衡山極峻之嶺小板屋兩間足不下山)何必待
之子(詩我覯之子/我心寫兮)
　　獨孤及(字至之洛陽人天寳末以有道舉髙第補/華隂尉代宗召為左拾遺俄改太常博士)
　　　(遷禮部員外郎厯濠舒二州刺史以治課加/檢校司封郎中賜金紫徙常州卒諡曰憲)
　　　同徐侍郎五雲溪新亭重陽集作(詩話徐侍郎/安貞初名楚)
　　　　(璧龍丘人開元中為中書舍人集賢院學士/終中書侍郎一統志五雲溪在浙江金華府)
　　　　(義烏縣西北二十五里源出五雲山入大溪/魏文帝書九為陽數日月並應名曰重陽唐)
　　　　(書貞元四年詔以九月/九日令百寮宴賞為樂)
萬峯蒼翠色(謝靈運山居賦南山則羣峯參差出其間/孫統蘭亭集詩時禽吟長澗萬籟吹連峯)
(皇甫冉詩長憶雲門寺門前千萬峯謝朓詩蒼翠望寒/山崢嶸瞰平陸蕭子鈞詩山翠餘烟積駱賔王山行詩)
(百重含翠色/一路落飛泉)雙溪清淺流(一統志雙溪在金華府城南/其源一出東陽縣一出處州)
(府縉雲縣與東陽義烏二溪合流山居賦四山周迴雙/流逶迤古詩河漢清且淺相去復㡬許李白詩乃知蓬)
(萊水復作/清淺流)已符東山趣(後漢書馬援傳援曰今見陛下/恢廓大度同符髙祖晉書謝安)
(傳與王羲之及許詢桑門支遁遊處出則漁弋山水入/則言詠屬文雖受朝寄然東山之志始末不渝六朝事)
(蹟上元縣有兩東山一在崇禮鄉今土山是也謝安石/寓居㑹稽棲遲東山後以土山儗之今去縣二十里一)
(在鍾山鄉蔣廟東北宋劉勔隠居鍾嶺名為東山今去/縣十五里謝靈運歸舊園作偶與張邴合久欲還東山)
(世説謝太傅語王右軍曰中年傷於哀樂與親友别輒/作數日惡王曰年在桑榆自然至此正賴絲竹陶寫恒)
(恐兒輩覺損欣樂之趣謝朓敬亭/山詩每欲追竒趣即此凌丹梯)況值江南秋(陸機詩/適值時)
(來運與子遊承華爾雅江南曰揚州史記三王世家大/江之南五湖之間謝朓詩江南佳麗地孫逖詩懸燈千)
(嶂夕巻幔/五湖秋)白露天地肅(王勃秋日宴集序金風生而景/物清白露下而光隂晚禮記天)
(地始肅不可以嬴盧思道孤/鴻賦天髙氣肅搖落在時)黄花門館幽(禮記季秋之/月菊有黄華)
(沈約詩門館有虛盈楊烱庭菊賦嵗如何其嵗已/秋叢菊芳兮庭之幽杜甫詩琴瑟几杖柴門幽)山公
惜美景(晉書山濤甄拔人物各為題目時稱山公啟事/又濤子簡鎮襄陽亦稱山公李白峴山懐古詩)
(醉酒懐山公謝靈運擬鄴中集詩序天下良辰美景賞/心樂事四者難并今昆弟友朋二三諸彦共盡之矣陳)
(書孫瑒傳每良辰美景賔僚並集泛長江而置酒亦一/時之勝賞焉陸倕寄贈京邑僚友詩娯談終美景敷文)
(永清/夜)肯為芳樽留(詩噬肯適我晉書阮籍等傳論嵇阮/竹林之㑹劉畢芳樽之友駱賔王詩)
(芳樽徒自滿杜甫尋崔戢李封/詩每欲得酒傾二宅可淹留)五馬照池塘(古辭陌上/桑使君従)
(南來五馬立踟蹰李頎詩逢君立五馬應醉習家塘南/南謝恵連傳嘗於永嘉西塘夢見恵連便得池塘生春)
(草之句人/以為工)繁絃催獻酬(蔡邕琴賦韻宫商兮動角羽曲/引興兮繁絃撫陸機文賦炳若)
(縟繡悽若繁絃詩獻酬交錯儀禮特牲饋食注獻/之禮成于酬陶潛詩提壺接賔禮引滿更獻酬)臨風
孟嘉㡌(謝莊賦臨風歎兮將焉歇晉書孟嘉傳為桓温/參軍九月九日温宴龍山參佐畢集時佐吏並)
(著戎服有風至吹嘉㡌墮落嘉不之覺温命孫/盛作文嘲之李白詩醉看風落㡌舞愛月留人)乗興李
膺舟(晉書王徽之傳乘興而來後漢書李膺傳字元禮/潁川襄城人性簡亢無所交接士有被其容接者)
(名為登龍門又郭太傅太字林宗歸鄉里衣冠諸儒送/至河上唯與李膺同舟而濟衆賔望之以為神仙焉杜)
(甫詩何知/愧李膺)騁望傲千古(楚辭登白蘋兮騁望謝恵連詩/佳期緬無像騁望誰云愜宋之)
(問詩聖徳超千古蘇頲夷齊/四皓論激清一時流譽千古)當歌遺四愁(魏武帝短歌/行對酒當歌)
(李白詩邀入青綺門當歌共銜杯張衡四愁詩序衡不/樂久處機宻陽嘉中出為河間相鬱鬱不得志為四愁)
(詩庾信賦栩楊亭有離别之賦臨江王/有愁思之歌崔峒詩平子四愁今莫比)豈令永和人(王/羲)
(之蘭亭序永和九年嵗在癸丑暮春之初㑹于㑹稽山/隂之蘭亭脩褉事也羣賢畢至少長咸集法書要録晉)
(穆帝永和中王右軍與親友四十二人脩褉/于蘭亭製序顔真卿詩少長還同宴永和)獨擅山隂
遊(戰國策中山之地方五百里趙獨擅之漢書地理志/㑹稽郡縣山隂㑹稽山在南上有禹冡禹井南史張)
(稷傳稷為剡令畧不/視事多為小山遊)
　　長孫佐輔(朔方人徳宗時弟公輔為/吉州刺史佐輔往依焉)
　　　山居(謝靈運山居賦序/棟宇居山曰山居)
看書愛幽寂(酉陽雜俎虞鄉/有山觀甚幽寂)結宇青冥間(晉書江􁍠傳/屏居臨海棄)
(絶人事翦茆結宇耽玩載籍宋書宗炳傳結宇衡山欲/懐尚平之志謝朓治宅詩結宇夕隂街荒幽横九曲楚)
(辭據青冥而攄虹兮遂儵忽而捫天/梁簡文帝表延首青冥傾心紫府)飛泉引風聴(楚詞/吸飛)
(泉之微液兮陸機詩飛泉漱鳴玉謝靈運詩憩/石挹飛泉唐太宗詩幽澗冬暄飛泉夏冷)古桂和
雲攀(楚詞攀桂樹以淹留魏徵賞舊左右議天門已開/故攀桂之歡未絶李徳林入山詩天河臨飲易月)
(桂近/將攀)地深草木稠(易百穀草木麗乎土禮記天地和同/草木萌動陶潛詩孟夏草木長繞屋)
(樹扶疎梁昭明太子/講席詩藥樹永繁稠)境靜魚鳥閒(南史張充傳長羣魚/鳥畢景松阿又劉虬)
(傳暢餘隂于山澤/託暮情于魚鳥)隂氣晚出谷(棗據詩𤣥林結隂氣不/風自寒凉謝莊詩夕天)
(霽晚氣輕霞澄暮隂詩出自幽谷遷于喬木/梁昭明太子啟啼鶯出谷爭傳求友之音)朝光先照
山(鮑照詩碧樓含夜月紫殿爭朝光梁/簡文帝詩朝光照皎皎夕漏轉駸駸)有時獨杖藜(史/記)
(留侯世家注黄石公鬚/眉皆白杖丹藜履赤舄)入夜猶啟闗(埤雅鸞入夜而歌/鳳入朝而舞戰國)
(策甘茂約秦魏攻楚楚之相秦者屈/匄為楚和于秦秦啟關而聴楚使)星昬飛鳥過(鮑照/舞鶴)
(賦氛昬夜歇景物澄廓星翻漢迥曉月將/落易飛鳥遺之音阮籍詩飛鳥鳴相過)火出樵童還
(范雲詩田家樵採/去薄暮方來歸)神體自和志(晉書賀循傳逍遙養和/怡神自足春秋繁露志)
(和而音雅則君/子與之知樂)不是離人寰(鮑照舞鶴賦去帝鄉之/岑寂歸人寰之喧卑)
　　呉筠(字貞節華州華隂人少通經善屬文舉進士/不第入嵩山為道士明皇聞其名遣使徴至)
　　　(待詔翰林天寳中堅求還山尋入/㑹稽剡中大厯五年卒集十巻)
　　　遊廬山五老峯(元和郡縣志廬山在尋陽縣東/三十二里本名嶂山昔匡俗字)
　　　　(子孝隠淪於此漢武帝拜為大明公俗號廬/君故山取號一統志在南康府西北二十里)
　　　　(其山疊嶂九層崇巖萬仞實南方巨鎮也道/書為第八洞天又五老峯在廬山如五老相)
　　　　(連故/名)
彭蠡隠深翠(書彭蠡既瀦史記封禪書上巡南郡浮江/自尋陽出樅陽過彭蠡禮其名山川左思)
(吳都賦汎舟航於彭蠡渾萬艘而既同一統志彭蠡湖/在南康府東南一名宫亭一名鄱陽謝靈運詩連嶂叠)
(巘㟧肯翠/杳深沈)滄波照芙蓉(文心雕龍閱喬岳以形培塿酌/滄波以喻畎澮柳惲詩太液滄)
(波起長楊髙樹秋名山記芙蓉渚有聳石頭如初/生芙蓉色青白初學記衡山有三峯一峯名芙蓉)日初
金光滿(漢書禮樂志沛施澤汾之阿揚金光横泰河鮑/照登大雷岸與妹書従嶺而上盡作金光半山)
(以下純/為黛色)景落黛色濃(何遜聨句臨橘看/黛色暎渚媚鉛暉)雲外聴猿鳥(王/融)
(巫山髙曲烟雲乍舒巻猿鳥時㫁續陳子/昂入峭峽詩􁈹鼯寒思晚猿鳥暮聲秋)烟中見杉松
(爾雅煔似松生江/南疏煔俗作杉)自然符幽情(班固西都賦願賔攄懐/舊之蓄念發思古之幽)
(情嵇康琴賦誠可以感/蕩心志而發洩幽情矣)瀟灑愜所従(南史太原孫緬為/尋陽太守落日逍)
(遙渚際見一輕舟凌波隠顯俄而漁父至神韻瀟灑垂/綸長嘯宗炳登半石山詩清晨陟阻崖志氣度瀟灑)
整策務探討(傅毅舞賦擾攘就駕僕夫正策陸機詩振/策陟崇丘沈佺期詩隂壑已永閉雲竇絶)
(探/討)嬉遊任従容(史記留侯世家所與従容言天下事甚/衆莊子鯈魚出水従容魚之樂也張華)
(詩従容養餘日/取樂于桑榆)玉膏正滴瀝(水經注廬山上有三石梁/長數十丈廣不及尺呉猛)
(將弟子登山過此梁見數人為猛設玉膏山海經峚山/其上多丹木其中多白玉是有玉膏博物志名山大川)
(孔穴相内和氣所出則生石髓玉膏食之不死左思呉/都賦芝房菌蠢生其隈玉膏滵溢流其隅水經注乳穴)
(凝膏下垂微津細液滴瀝不㫁沈約詩/玉洞膏滴瀝庾信山齋詩滴瀝泉澆路)瑤草多丰茸(東/方)
(朔與友人書方期拾瑤草吞日月光華共輕舉耳江淹/登香爐峯詩瑤草正翕赩注瑤草玉芝也司馬相如賦)
(羅丰茸之遊樹兮/離樓梧而相撑)仙人棲層崖(史記封禪書仙人好樓/居釋名老而不死曰仙)
(仙遷也遷入山也故制字従人傍山也古詩仙人騎白/鹿髮短耳何長水經注滱水歴南山秀鄣分霄層崖刺)
(天積石之峻壁立直上謝靈運山居/賦羅層崖于户裏列鏡瀾於窻前)道合乃一逢(曹植/陳審)
(舉表昔伊尹之為媵臣至賤也吕尚之為屠釣至陋也/及見舉于湯武周文道合志同𤣥謨通神魏収詩一逢)
(堯舜/日)揮手欲輕舉(劉琨扶風歌揮手長相謝謝靈運詩/揮手告鄉曲三載期歸旋嵇康詩巖)
(穴多隠逸輕舉求吾師孫綽遊天台山賦非夫遺世玩/道絶粒茹芝者焉能輕舉而宅之陸機詩輕舉凌紫霞)
為余叩瓊鐘(雲笈七籖嘯歌徹/𤣥都鳴玉叩瓊鐘)空香清人心(庾信步虛/詞靈駕千)
(尋上空香萬里聞晉書荀勗傳省事不如清心劉勰新/論恬和養神則自安于内清虛棲心則不誘于外神恬)
(心清則形/無累矣)正氣信有宗(屈原逺遊惟因省以端操兮求/正氣之所由老子言有宗事有)
(君傅亮感物賦頌三百/於無邪貫五千于有宗)永用謝物累(莊子故知樂天者/無天怨無人非無)
(物累無鬼責沈約東武吟/霄轡一永矣俗累従此休)我將乗鸞龍(集仙録羣仙畢/集位髙者乗鸞)
(次乘麟次乗龍神仙傳弄玉乘鳳蕭史乗龍/呉質答太子箋摛藻下筆鸞龍之文備矣)
　　　登廬山東峯觀九江合彭蠡湖(廬山志廬山或/高或下各自雄)
　　　　(長漢陽峯最髙五老次之登漢陽四望則知/此山拔地無倚又山東南北據江湖之勝南)
　　　　(望鄱陽北望九江東則五老峯獅子峯九疊/屏望湖中石鐘大小孤山列列如在目前一)
　　　　(統志廬山在江西九江府城南二十五里古/南嶂山也山之南為南康山之隂為九江書)
　　　　(荆州九江孔殷傳江於此州界分為九道甚/得地勢之中正義鄭康成謂九江各自别源)
　　　　(下流合於大江漢書地理志江自廬江潯陽/分為九也尋陽記九江曰鳥白江蚌江烏江)
　　　　(嘉靡江畎江源江廩江提江菌江太康地記/九江劉歆以為湖漢九水入彭蠡澤也一統)
　　　　(志尋陽江在九江府城北源自岷山至此下/流四十里合彭蠡湖水東流入海書彭蠡既)
　　　　(瀦傳彭蠡澤名史記封禪書上巡南郡登禮/灊之天柱山浮江自尋陽出樅陽過彭蠡禮)
　　　　(其名山川一統志宫亭湖在九江府城東南/九十里一名彭蠡湖元和志江州禹貢揚荆)
　　　　(二州之境揚州云彭蠡既瀦今州南五十二/里彭蠡湖是也荆州云九江孔殷今州西北)
　　　　(二十五里九江是也然彭蠡以東/為揚州界九江以西屬荆州界)
百川灌彭蠡(班彪賦顧百川之分流煥爛熳以/成章莊子秋水時至百川灌河)秋水方
浩浩(潘岳秋興賦澡秋水之涓涓兮玩游鯈之潎潎/夏侯湛江上汎歌江水兮浩浩長流兮萬里)九
派混東流(郭璞江賦源二分於崌崍流九派乎潯陽注/水别流為派又表神委於江都混流宗而東)
(㑹薛道衡文引雙流而分/九派長四瀆而納百川)朝宗合天沼(書江漢朝宗於/海詩沔彼流水)
(朝宗於海庾闡涉江賦總百川之殊勢集/朝宗乎滄浪木華海賦翔天沼戲窮溟)寫心陟雲峯
(向秀思舊賦停駕言其將邁兮遂援翰而寫心張華詩/是用感嘉貺寫心出中誠顔延之車駕至京口侍游蒜)
(山詩陟峯騰輦路江淹詩/平明登雲峯杳與廬霍絶)縦目還縹緲(木華海賦羣仙/縹緲餐玉清涯)
(注縹眇逺視之貌魯靈光/殿賦曰忽瞟眇以響像)宛轉衆浦分(風土記大水小/口别通為浦楊)
(泉物理論水之精氣上浮宛轉劉/楨魯都賦巨海分焉傾瀉百川)差池羣山繞(江淹賦/山差池)
(而鏡壑水清明而抱天木華海賦羣山既畧百川潛渫/梁宣帝遊七山寺賦望途山而斜繞經南湖而迴波)
江妃弄明霞(江賦冰夷倚浪以傲睨江妃含嚬而/􁔍眇撫凌波而鳬躍吸翠霞而夭矯)彷彿
呈窈窕(楚辭存彷彿而不見兮心踊躍其若湯司馬相/如賦眇眇忽忽若神仙之仿佛詩窈窕淑女君)
(子好逑辛延年詩兩鬟/何窈窕一世良所無)而我臨長風(謝莊賦臨風歎兮/將焉歇晉書宗慤)
(傳叔父問所志慤曰/願乗長風破萬里浪)飄然欲騰矯(曹毘賛飄然跨騰鱗/江淹詩思乘扶搖翰)
(卓然凌風矯孫綽遊天台山賦/哂夏蟲之疑冰整輕翼而思矯)昔懐滄洲興(張協詩疇/昔懐微志)
(帷幕竊所經南史袁粲傳粲負才尚氣愛好虛游嘗作/五言詩訪跡雖中宇循寄乃滄洲葢其志也謝朓詩既)
(懽懐禄情復/協滄洲趣)斯志果已紹(廣韻紹/繼也)焉得忘機人(莊子漢/隂丈人)
(曰吾聞之我師有機械者必有機事有機事者必有機/心我非不知羞而不為也陳子昂詩多謝忘機人塵憂)
　(未能/整)相従合魚鳥(左傳鄭伯曰其能降以相従也後漢/書逸民傳論豈必親魚鳥樂林草哉)
　(亦云介性所至而已嵇康絶交書游山澤觀魚鳥心甚/樂之南史張充傳長羣魚鳥畢景松阿又劉虬傳暢餘)
　(隂於山澤託/暮情於魚鳥)
　
　
　
　
　
　
　
　
　
　
　
　
御選唐詩巻六
　欽定四庫全書
御選唐詩巻六補編
　　　李白
　　　　登錦城散花樓(譙周益州志成都織錦既成濯/于江水其文分明勝於初成他)
　　　　　(水濯之不如江水也元和郡國志錦城在成/都縣南十里故錦官城也一統志散花樓在)
　　　　　(子城東北隅錦官城在萬里橋南因/其有錦官故名猶合浦之珠官也)
　日照錦城頭(梁簡文帝詩杏梁斜日照餘輝暎美人庾/信詩錦城遙可望迴鞍念此時蕭子顯詩)
　(洛陽城頭/雞欲曙)朝光散花樓(鮑照詩碧樓含夜月紫殿爭朝/光梁簡文帝詩朝光照皎皎唐)
　(太宗詩髙軒曖春/色邃閣媚朝光)金窻夾繡户(張超文金窻鬱律劉勰/新論繡户洞房則簔不)
　(如裘江淹賦雕臺/繡户當衢横集)珠箔懸瓊鈎(漢武故事武帝起神室/以白珠織為箔玳瑁壓)
　(之劉孝威詩蚪簷挂珠箔梁元帝詩落月/如懸鈎庾信詩幔城金麥穂瓊鈎銀蒜條)飛梯入雲中
　(南史張綱設飛樓雲梯木幔板屋庾信詩飛梯聊度絳/合弩暫臨汾謝靈運詩共登青雲梯陸機百年歌軒冕)
　(婀娜翠雲中何遜詩去/帆若不見試望白雲中)極目散我憂(王粲登樓賦平原/逺而極目兮蔽荆)
　(山之髙岑詩駕言/出遊以寫我憂)暮雨向三峽(髙唐賦旦為朝雲暮為羅/行雨范雲樂府暮雨潤)
　(衣晉書桓冲傳樂鄉城以上四十餘里北枕大江西接/三峽輿地志楚地有三峽明月峽巫山峽廣澤峽)春
　江遶雙流(顔延之詩春江壯風濤劉孝綽詩欲待春江/暮爭途向洛陽蜀都賦帶二江之雙流抗峩)
(嵋之重阻注江水出岷山分為二江徑成都南/東流經之故曰帶也揚雄蜀都賦兩江弭其前)今來一
登望(詩今我來思雨雪霏霏曹植詩始出嚴霜結今/來白露晞漢書陳湯傳每過城邑山川常登望)如
上九天遊(易雲上于天楚辭九天之際安放安屬漢書/郊祀志九天巫祀九天師古注九天者謂中)
(央鈞天東方蒼天東北昊天北方𤣥天西北幽天西方/皓天西南朱天南方炎天東南陽天也晉書樂志奮鷹)
(揚振乾威曜/電光凌九天)
　　劉長卿
　　　白鷺(爾雅鷺舂鉏注白鷺也頭翅背上皆有長/翰毛江東人取為睫攡枚乗七發其始起)
　　　　(也洪淋淋焉若白鷺之下/翔劉孝威詩白鷺隠青苗)
亭亭常獨立(水經注雷澤西南十許里有小山孤立峻/上亭亭嵥峙謂之歴山魏文帝詩西北有)
(浮雲亭亭如車葢晉書庾敳傳有逺韻處衆人中居然/獨立北史盧思道傳作孤鴻賦序曰鎩翮牆隂偶影獨)
(立/)川上時延頸(論語子在川上陶潛詩昭昭天宇闊晶/晶川上平史記司馬相如傳南夷之君)
(西僰之長常效貢職不敢怠墮延頸/舉踵喁喁然皆爭歸義欲為臣妾)秋水寒白毛(莊子/秋水)
(時至百川灌河沈約攜手曲斜簪映秋水開鏡比春粧/詩有馬白顛疏白顛額有白毛駱賔王咏鵞詩白毛浮)
(緑水紅掌/撥清波)夕陽弔孤影(詩度其夕陽謝朓後園賦日棲/榆柳霞照夕陽陶潛詩欲言無)
(子和揮杯勸孤影謝靈運詩孤影莫/與諼王勃寒梧棲鳯賦月照孤影)幽姿閒自媚(謝靈/運詩)
(潛虬媚幽姿古樂府入/門各自媚誰肯相為言)逸翮思一騁(郭璞詩逸翮思拂/霄迅足羨逺游鮑)
(照舞鶴賦逸翮/後塵翺翥先路)如有長風吹(晉書宗慤傳叔父問所志/慤曰願乘長風破萬里浪)
(庾信賦吹落葉之扁舟飄長風/於上游詩籜兮籜兮風其吹女)青雲在俄頃(屈原九歌/青雲衣兮)
(白霓裳魏志荀攸賈詡傳賛注張子房青雲之/士非陳平之倫郭璞江賦倏忽數百千里俄頃)
　　張九齡
　　　奉和聖製送十道採訪使及朝集使(唐書百官/志注景雲)
　　　　(二年置十道按察使道各一人開元二年曰/十道按察採訪處置使漢制考漢之朝集使)
　　　　(謂之上計吏謂上一年/計㑹文書及功狀也)
三年一上計(史記范雎傳昭王召王稽拜為河東守三/嵗不上計通典開元二十五年命諸道採)
(訪使考課善績三年一奏漢書張蒼傳/蒼以列侯居相府領主郡國上計者)萬國趨河洛(左/傳)
(禹會諸侯於塗山執玉帛而朝者萬國張正見詩軌文/通萬國史記封禪書三代之君皆在河洛之間張衡東)
(京賦泝洛背/河左伊右瀍)課最力已陳(漢書兒寛傳寛遷左内史以/負租課殿當免民恐失之大)
(家牛車小家擔負輸租課更以最唐書柳冕傳漢法三/載上計以㑹課最班彪王命論英雄陳力羣策畢舉)
賞延恩復博(書罰勿及嗣賞延於世謝/靈運賦荷賞延之渥恩)垂衣深共理(易/黄)
(帝堯舜垂衣裳而天下治何遜詩垂衣化比屋呉志/步隲傳賢人君子所以興隆大化佐理時務者也)改
瑟其咸若(漢書董仲舒傳譬之琴瑟不調甚者必解而/更張之乃可鼓也書山川鬼神亦莫不寧暨)
(鳥獸魚鼈咸若王/勃詩禮樂咸若)首路迴竹符(諸葛亮詔旍麾首路史/記孝文帝紀初與郡國)
(守相為銅虎符竹使符注以竹箭五/枚長五寸鐫刻篆書第一至第五)分鑣揚木鐸(晉書/孝武)
(帝賛鄭叔分鑣梁昭明太子文選序分鑣並驅周禮天/官小宰注古者將有新令必奮木鐸以警衆使明聴也)
(木鐸木舌也文事奮/木鐸武事奮金鐸)戒程有攸往(任昉書零雪戒途非/滅跡之郊梁簡文帝)
(詩絶水亟稽程/易君子有攸往)詔餞無淹泊(詩申伯言邁王餞于郿陶/潛詩淹留忘宵晨又前途)
(當㡬許未/知止泊處)昭晰動天文(鮑照樂府智哉衆多士服理辨/昭晰易觀乎天文以察時變潘)
(岳閒居賦窺/天文之秘奥)殷勤在人瘼(司馬遷報任安書僕與李陵/未嘗銜杯酒接殷勤之餘懽)
(謝靈運樂府鄙哉/愚人戚戚懐瘼)持久望兹念(東方朔七諫皇天保其/髙兮后土持其久書念)
(兹在/兹)克終期所託(詩靡不有初鮮克有終阮籍/詩人誰不善始尠能克厥終)行矣當
自强(史記楚世家伍尚謂伍胥曰子其行矣易天行/健君子以自强不息禮記知困然後能自强也)春
耕庶秋穫(國語以待時耕注時耕謂立春之後漢書食貨/志春耕夏耘秋穫冬蔵庾信詩谷口看秋穫)
　　張説
　　　過蜀道山(水經注秦恵王欲伐蜀而不知道作/五石牛以金置尾下言能屎金蜀王)
　　　　(負力令五丁/引之成道)
我行春三月(詩我行其野蕭慤春賦三月春風已復流/丘遲與陳伯之書暮春三月江南草長)
山中百花開(沈約詩山中有桂樹庾信詩/緑房千子熟紫穂百花開)披林入峭蒨
(南史徐勉傳臨池觀魚披林聴鳥張載詩披林/採新橘左思招隠詩峭蒨青蔥間竹柏得其真)攀磴陟
崔嵬(水經注石磴縈委若羊腸焉梁蕭統詩牽蘿下石/磴攀桂陟松梁詩陟彼崔嵬四皓采芝操樹木莫)
(莫髙山/崔嵬)白雲半峯起(陶𢎞景詩山中何所有嶺上多白/雲謝靈運詩巖髙白雲屯梁簡文)
(帝詩絶嶺隔天/餘長嶼横山半)清江出峽來(水經岷山在蜀郡氐道縣/大江所出至巫縣故城南)
(又東徑巫峽注巫山峽而蜀水不流/望帝使鼈靈鑿巫峽通水蜀得陸處)誰知髙深意(魏武/帝短)
(歌行山不厭髙水不厭深水經/注函谷闗邃岸天髙空谷幽深)緬邈心幽哉(陶潛閒情/賦顧襟袖)
(以緬邈張正見詩披襟/出蘭畹命酌動幽心)
　　李白
　　　廬山東林寺夜懐(後漢書郡國志誌廬山在尋/陽縣其山大嶺凡七重圓基)
　　　　(周回垂三百五里釋氏通鑑慧逺於山東建/東林寺山神降靈願加資助一統志廬山在)
　　　　(九江府城南二十五里東林寺在廬山晉慧/逺與同門慧永居西林學徒日衆别居林之)
　　　　(東謝靈運為鑿/池種蓮號蓮社)
我尋青蓮宇(駱賔王詩物外狎招尋梁簡文帝佛像銘/滿月為面青蓮在眸唐太宗立寺詔法鼓)
(所振變炎火於青蓮陳子昂/詩聞道白雲居窈窕青蓮宇)獨往謝城闕(淮南子山谷/之人輕天下)
(細萬物而獨往沈約詩秋/風西北起飄我過城闕)霜清東林鐘(謝朓詩清霜落/素枝王襃詩律)
(改三秋節氣應九鐘霜駱賔王詩/風霜入曙鐘庾信詩獨聴竹林鐘)水白虎溪月(古逸詩/浩浩白)
(水廬山記慧逺法師送陶元亮陸脩靜與語道合不覺/送過虎溪因大笑世傳三笑圖一統志虎溪在九江府)
(城南江總賦寝處/風雲馮棲水月)天香生虛空(水經注爾時諸神天人/側塞空中散天香花庾)
(信浮圖詩天香下桂殿仙梵入伊笙/法華經其佛嘗處虚空為衆説法)天樂鳴不歇(張衡/西京)
(賦昔者大帝悦秦繆公而覲之饗以鈞天廣樂博物志/漢武帝時弱水西國有人來獻香積九十餘日香猶不)
(歇/)宴坐寂不動(沈約法王寺碑振錫經行祗林宴坐/易寂然不動感而遂通天下之故)大
千入毫髮(華嚴經二千大千世界之中有百億須彌山/江總香賛海岸相傳香流大千論衡方今聖)
(明有浸豐益美之化無細大毫髮之/虧鮑照詩毫髮一為瑕丘山不可勝)湛然㝠真心(王維/西方)
(變畫賛湛然不動疑過於往來漢書王貢傳序獨嚴湛/㝠不作茍見不治茍得陳書周𢎞正傳凝心妙本常自)
(得于/天真)曠刼㫁出沒(髙僧傳昔漢武穿昆明池底得黒灰/問東方朔朔曰可問西域梵人後竺)
(法蘭至衆人追問之蘭云世界終盡刼火洞燒此灰/是也謝朓詩出沒眺樓雉何遜七召居隠磷而出沒)
　　　送温處士歸黄山白鵞峯舊居(元和郡縣志黄/山在太平縣西)
　　　　(南四十里上有泉水泉側多黄連羅願新安/志黄山舊名黟山在歙縣西北百二十八里)
　　　　(東南則歙西南為休寧西北則蔽於寧國/府之太平縣唐天寳六年勅改為黄山)
黄山四千仞(新安志黄山髙一/千一百八十仞)三十二蓮峯(一統志黄/山有峯三)
(十二水源/亦三十六)丹崖夾石柱(晉書宋纎傳丹崖千丈青壁萬/尋盧照隣賦疑石柱之亭亭)
菡萏金芙蓉(詩彼澤之陂有蒲菡萏張翰詩團輔圓頤/菡萏芙蓉爾雅疏江東人呼荷華為芙蓉)
伊昔昇絶頂(王襃詩山窻臨絶頂盧照隣/詩絶頂横臨日孤峯半倚天)下窺天目松
(魯靈光殿賦玉女窺窻而下視水經注洞溪水出呉興/郡於潛縣北天目山杭州圖經天目山上有兩湖如左)
(右目故名陶潛詩泉従/山中來早晚發天目)仙人鍊玉處(古詩仙人騎白鹿/紫微夫人詩鍊玉)
(飛八/瓊)羽化留餘蹤(晉書許邁傳邁徧遊名山後莫測所/終好道者皆謂之羽化庾信碑清徽)
(令範千/載餘蹤)亦聞温伯雪(莊子温伯雪子適齊舍於魯仲尼/見之而不言子路曰吾子欲見温)
(伯雪子久矣見之而不言何耶王融為竟陵王與隠士/劉虬書昔宣尼之見伯雪師利之往維摩豈不知相忘)
(之道哉諒/有以也)獨往今相逢(江淹詩凝神任獨往/古詩相逢狹路間)採秀辭五
岳(楚辭采三秀于山前東方朔文踐/赤縣而遨五岳行陂澤而息名山)攀岩歴萬重(謝靈/運詩)
(攀林搴落英駱賔/王詩青山㡬萬重)歸休白鵞嶺(北史邢昭傳性好談賞/公事歸休恒須賔客自)
(伴舊注白鵞/嶺在黄山)渴飲丹砂井(淮南子渴而求飲抱朴子臨/沅廖氏世世壽考後徙去他)
(人居之復多夀考疑其井/水赤掘之得丹砂數十斛)鳳吹我時來(梁武帝樂府丈/人少徘徊鳯吹)
(方參差陶潛詩時來/茍㝠㑹宛轡憩通衢)雲車爾當整(水經注衞叔卿居華/山中嘗乗雲車駕白)
(鹿見漢武帝顔氏家訓/車乘衣服必貴齊整)去去陵陽東(世説去去無可復/用相投宣州志陵)
(陽山在涇縣西南百里乃/陵陽竇子明釣龍之處)行行芳桂叢(古詩行行重行/行淮南子招隠)
(士桂樹叢生/兮山之幽)迴溪十六度(新安志黄山有溪二十四潘/岳詩回溪縈曲阻謝靈運詩)
(對嶺臨/回溪)碧嶂盡晴空(沈約詩崚/嶒起青嶂)他日還相訪(南史陶子/鏘傳子鏘)
(逢謝超宗下車/相訪詣建康令)乗橋躡彩虹(史記夏紀山行乘檋注檋/一作橋以鐵如錐施履下)
(以上山不蹉跌也楚詞建彩虹/以摽搖沈約詩標峯彩虹外)
　　　遊南陽白水登石激作(漢書地理志南陽郡縣/舂陵師古注元朔五年)
　　　　(以零陵泠道之舂陵鄉封長沙王子買為舂/陵侯至戴侯仁徙南陽白水鄉水經注渭水)
　　　　(又東與豐水㑹無他髙山異/巒所有惟原阜石激而已)
朝涉白水源(楚辭朝吾將濟於白水兮晉書載記登山/涉水一統志白河在湖廣鄖陽府城東北)
(源出南陽府鄧/州界下入漢江)蹔與人俗疎(任昉序有髙世/之度脱落塵俗)島嶼佳境
色(江總脩心賦望島嶼之邅迴面江源之重沓世説/顧長康每食蔗自尾至本人問之曰漸入佳境)江
天涵清虛(謝莊詩烟竟山郊逺霧罷江天分漢書敘/傳清虛澹泊世説清虛日來滓穢日去)目
送去海雲(嵇康詩目送歸鴻手揮五絃江總詩去雲目/徒送離琴手自揮淮南子四海之雲凑千里)
(之雨/至)心閒遊川魚(孫綽賦遊覽既周體靜心閒莊子若/游魚者釣繳以投之潘岳詩遊魚動)
(圓/波)長歌盡落日(張衡賦展清聲而長歌謝靈/運撰征賦望新晴於落日)乗月歸田
廬(晉書袁宏傳謝尚鎮牛渚秋夜乘月率爾與左右微/服泛江謝靈運詩乗月弄潺湲古詩長揖歸田廬)
　　　九日
今日雲景好(陶潛詩今日天氣佳張安世房中歌芬樹/羽林雲景杳冥江淹詩山川吐幽氣雲景)
(抱長/懐)水緑秋山明(何遜詩水緑半含苔山江淹詩金/鏤暎秋山顔延之詩  明望松雪)攜壺
酌流霞(北齊書李元忠傳每挾彈攜壺遨遊里閈遇㑹/飲酌蕭然自得揚雄甘泉賦噏清雲之流霞兮)
(飲若木之露英虞世/南詩緑蟻泛流霞)搴菊泛寒榮(楚辭朝搴阰之木蘭/注搴取也陶潛九日)
(閒居詩寒/華徒自榮)地逺松石古(桓法闓詩當知勝地逺於此絶/囂塵顔延之詩序松石峻絶蔥)
(翠隂/烟)風揚絃管清(班固詩晨風揚激聲嵇康聲無哀樂/論必須聖人理其絃管爾乃雅音得)
(全也孔徳紹詩鈞天/金石響洞庭絃管清)窺觴照歡顔(呉均樂府緑觴皎鏡/華如碧梁簡文帝賦)
(照瓊顔而俯捻徐豐之詩/零觴飛曲津歡然朱顔舒)獨笑還自傾(蜀志譙周傳誦/讀典籍欣然獨)
(笑陶潛詩一觴雖/獨進杯盡壺自傾)落㡌醉山月(晉書孟嘉傳為桓温參/軍九月九日温宴龍山)
(寮佐畢集有風至吹嘉㡌墮落謝/朓詩山中上芳月故人清樽賞)空歌懐友生(盧照隣/詩寳貺)
(幽難識空歌迥易分詩雖有兄弟不如/友生陳琳詩閒居心不娯駕言従友生)
　　　天台曉望(真誥天台山髙一萬八千丈周迴八/百里山有八重四面如一當牛斗之)
　　　　(分上應台星故名天台一統志天台山/在浙江台州府天台縣西一百一十里)
天台隣四明(謝靈運山居賦天台四明相接連唐書地/理志明州餘姚縣有四明山一統志四明)
(山在浙江寧波府西南一百/五十里跨紹興台州之境)華頂髙百越(洞天福地記/華頂峯在天)
(台縣東北六十里葢天台第八重最髙處沈佺期詩華/頂居最髙晉書地理志秦始皇初併天下興師踰江平)
(百越/之地)門標赤城霞(孫綽天台山賦赤城霞起以/建標王融詩霞如赤城起)樓棲滄
島月(一統志四明山上有石窻四穴通日月星辰之光/又有石樓石鼓之類十洲記滄海島在北海中四)
(面絶海各五千/里水皆滄色)憑髙登逺覽(棗據詩徙倚憑髙山王僧/孺詩憑髙且一望何宴賦)
(遙目九墅逺覽長圖晉書杜/預傳曠然逺覽情之所安也)直下見溟渤(杜審言詩仰/攀人屢息直)
(下騎纔通廣韻溟/溟海渤渤海也)雲垂大鵬翻(莊子鵬之大不知其㡬/千里也又其翼若垂天)
(之雲呉都賦大鵬/繽翻翼若垂天)波動巨鼇沒(張融海賦波動則星河/如覆王筠詩水動連山)
(波列子渤海之中有山無所倚著嘗隨波上下/往還不得暫峙帝使巨鼇十五舉首而戴之)風潮爭
洶湧(謝靈運詩風潮難具論上林賦沸乎暴/怒洶湧澎湃琴賦洶湧騰薄奮沫揚濤)神怪何翕
忽(史記封禪書遣方士求神怪採芝草以千數揚子神/怪茫茫呉都賦神化翕忽函幽育明注翕忽疾貌)
觀竒跡無倪(江淹詩觀竒經丙穴謝靈運詩溟/漲無端倪崔國輔詩揮手入無倪)好道心
不歇(沈約詩寧為心好道直由意無窮孔/稚圭北山移文林慚無盡澗愧不歇)攀條摘朱實
(古詩攀條折其榮陶潛詩/黄花復朱實食之夀命長)服藥鍊金骨(論衡服藥固夀/益其身年抱朴)
(子金丹鍊人身體故能令人不老庾闡詩赤松游霞乗/烟封子鍊骨成仙鮑照詩自非挺金骨焉能諧夙願)
安得生羽毛(列仙傳毛女在華隂山中獵人往往見之/遍身生毛自云秦宫人又偓佺采藥父也)
(好食松實體毛數寸能飛行/逐奔馬曹植詩毛羽被身形)千春卧蓬闕(謝朓詩吹萬/化而不喧度)
(千春而可並王勃詩芝/㕓光分野蓬闕感規模)
　　　書情寄従弟邠州長史昭(唐書地理志邠州新/平郡義寧二年置唐)
　　　　(書地理志武徳十年改雍州别駕曰長史髙/宗即位改别駕皆為長史天寳元年改刺史)
　　　　(曰太守下郡置長/史一員秩従五品)
自笑客行久(鮑照詩客行惜日月隂鏗詩客行逢日暮/南平穆王鑠擬古誰為客行久屢見流芳)
(歇/)我行定㡬時(謝朓詩我行雖紆阻兼得尋/幽蹊王勃詩遊子㡬時還)緑楊已可
折攀取最長枝(劉孝威詩枯楊猶更緑卧栁尚還生梁/簡文帝詩楊栁亂成絲攀折上春時張)
(協賦揮長枝以揚緑祖孫/登詠柳詩長枝拂漢宫)翩翩弄春色(夏侯湛賦茂樹/蒼蒼纎枝翩翩)
(王儉詩黄鳥弄春飛謝朓詩春色滿皇/州庾信詩春色方盈野枝枝綻翠英)延佇寄相思(離/騷)
(結幽蘭而延佇古詩上/言長相思下言久離别)誰言貴此物意願重瓊㽔(古詩/此物)
(何足貴但感别經時陸機擬古/玉顔侔瓊㽔注瓊㽔玉花也)昨夢見恵連朝吟謝公
詩(南史謝恵連傳恵連年十嵗能屬文族兄靈運加賞/之云毎有篇章對恵連輒得佳句嘗於永嘉西堂詩)
(思不就忽夢見恵連即得池/塘生春草之句大以為工)東風引碧草不覺生華池
(爾雅東風謂之谷風古詩東風搖百草陳子昂春臺引/感陽春兮生碧草之油油江淹詩願従丹丘駕長弄華)
(池/滋)臨玩忽云夕杜鵑夜鳴悲(徐陵詩臨玩自多竒本草/杜鵑出蜀中今南方亦有)
(之狀如雀鷂而慘黒春暮即鳴夜啼/達旦其聲哀切田家候之以興農事)懐君芳嵗歇(陳子/昂詩)
(懐君萬里别鮑照詩芳/嵗猶自可日夜望君歸)庭樹落紅滋(潘岳秋興賦庭樹/槭以灑落兮勁風)
(戾而吹帷梁簡文帝詩庭樹/吐花滋王融詩瓊樹落晨紅)
　　杜甫
　　　大雲寺賛公房(唐書武后紀天授元年置大雲/寺長安志大雲經寺在京城朱)
　　　　(雀街南懐逺坊之東南隅本名光明寺武后/初幸此寺沙門宣政進大雲經因改名焉)
燈影照無睡(梁簡文帝誌銘智燈含影張正見詩華燈/共影落法苑珠林雖䝉慧炬照愚昧猶目)
(盲詩夙/夜無寐)心清聞妙香(劉勰新論神恬心清則形無累矣/維摩經菩薩各坐香樹下聞斯妙)
(香即獲一切/得蔵三昧)夜深殿突兀(劉瑗詩月光移數尺方知夜/已深王勃九成宫頌序合殿)
(宵深歸雲納影於重廡竇/臮述書賦重則突兀嵩華)風動金琅璫(南史齊宗室子/顯傳風動春朝)
(陳後主詩風動萬籟答漢書西域傳註琅璫長/鎖也今殿角皆有之一曰殿角懸鈴其聲琅璫)天黒閉
春院(晉書天文志天了無質仰而瞻之髙逺無極故蒼/蒼然譬之俯察千仞之深谷而窈黒也周禮天官)
(閽人以時啟閉王勃白/鶴寺碑更起招提之院)地清棲暗芳(宋之問詩暗/芳足幽氣)玉繩
迴㫁絶(春秋元命苞玉衡北兩星為玉繩謝朓詩玉繩/低建章鮑照賦星翻漢回謝靈運詩㫁絶雖殊)
(念/)鐵鳳森翺翔(班固賦鳳鶱翥於甍標咸遡風而欲翔/王勃文鐵鳳連甍文王操翼翼翺翔彼)
(鳳凰/兮)梵放時出寺(異苑曹思王植登魚山忽聞巖岫裏/有誦經聲便效而則之今梵唱皆植)
(所造庾信詩中天梵響/來劉楨詩步出北寺門)鐘殘仍殷牀(張説詩城外宵鐘/徹閨門曙火殘詩)
(殷其雷傳殷雷聲也異苑沙/門支法存有八尺沈香板床)明朝在沃野(戰國策蘇秦/説秦恵王曰)
(大王之國沃野千里/陸機詩沃野爽且平)苦見沙塵黄(梁簡文帝碑刼數沙/塵寂寥誰辨王僧達)
(詩黄沙十里昏何承天/樂府戰城南衝黄塵)
　　王維
　　　早朝
皎潔明星髙(謝靈運賦明舒照兮殊皎/潔詩子興視夜明星有爛)蒼茫逺天曙(沈/約)
(詩蒼茫失洲嶼張正/見詩長榆接逺天)槐霧暗不開(何遜詩槐霧曉氤氲/江總詩霧暗山中日)
(中論霍然若/開霧而觀天)城鴉鳴稍去(河東記鵶鳴國周遞數百里/其間日月所不及終日昬暗)
(常以鴉鳴/知晝夜)始聞髙閣聲(後漢書樊宏傳所起廬舍皆有/重堂髙閣張正見詩髙閣暎奔)
(曦/)莫辨更衣處(漢書灌夫傳坐乃/起更衣稍稍去)銀燭已成行(江總詩/挂纓銀)
(燭下晉書潘岳/傳芻秣成行)金門儼騶馭(揚雄解嘲今吾子幸得應/金門上玉堂有日矣張正)
(見詩騶馭/鬱相催)
　　　贈裴十迪
風景日夕佳(晉書王導傳風景不殊舉目多江山之/異詩日之夕矣陶潛詩山氣日夕佳)與
君賦新詩(嵇康琴賦臨清流賦新詩陶潛/詩春秋多佳日登髙賦新詩)澹然望逺空
(揚雄長揚賦使海内澹然永無邊城之菑金革之患/王勃思春賦惜青樓之望逺李白詩晴雲散逺空)如
意方支頤(庾信對酒曲王戎如/意舞莊子左手支頤)春風動百草(莊子春風/發而百草)
(生古詩四顧何茫/茫東風搖百草)蘭蕙生我籬(離騷余既滋蘭之九畹/兮又樹蕙之百晦司馬)
(相如上林賦下摩蘭蕙上拂/羽葢爾雅樊籬也註謂藩籬)曖曖日暖閨(離騷時曖曖/其將逝兮結)
(幽蘭而延佇王筠有所思樂府曖曖巫山髙江淹四/時賦旭日始暖蕙艸可織又閨中風暖陌上草薫)田
家來致詞(漢書楊惲傳田家作苦古樂/府羅敷前致詞使君一何愚)欣欣春還臯(陶/潛)
(歸去來辭木欣欣以向榮宗楚客詩九重中禁啟七日/早春還潘岳秋興賦耕東臯之沃壤兮注水田曰臯東)
(者取其/春意)淡淡水生陂(潘岳詩緑池泛淡淡孫權遺曹公/書春水方生公宜速去淮南子譬)
(若同陂而灌田其愛水均/也隂鏗詩萬頃溢澄陂)桃李雖未開(詩何彼穠矣華/如桃李史記李)
(廣傳賛桃李不/言下自成蹊)荑萼滿芳枝(張説張司馬序室邇蘭芬/族聨荑萼楚辭折芳枝與)
(瓊華兮沈約詩/流鶯復滿枝)請君理還策(陶潛詩悵恨獨策還﨑嶇/歴榛曲南史隠逸傳褚伯)
(玉往剡居瀑布山三十餘年丘珍孫與王僧達書曰禇/先生不事王侯抗髙木食有年載矣望其還策之日蹔)
(紆清塵亦願/助為譬説)敢告將農時(孟子不違農時陶潛歸去來/辭農人告余以春及將有事)
(于西/疇)
　　常建
　　　西山
一身為輕舟(鮑照詩一身仕闗西維摩經是身如浮雲/曹植洛神賦御輕舟而上溯陳子昂詩騖)
(檝漾/輕舟)落日西山際(謝靈運賦望新晴於落日晉書王/徽之傳西山朝來致有爽氣耳)常
隨去帆影(何遜詩去帆若不見試望白雲中梁簡文帝/詩渺渺去帆驚賀朝清詩巖巖石帆影如得)
(海風/便)逺接長天勢(徐防觀濤詩稍見逺天浮駱賔王詩/層巖逺接天王勃滕王閣序秋水共)
(長天一色又詩/洲渚亘長天)物象歸餘清(莊子凡有貌象聲色者皆/物也水經注荆門山南有)
(門象虎牙以物象受名/李嶠詩金簴有餘清)林巒分夕麗(孔稚圭北山移文/望林巒而有失江)
(淹賦既艷溢于時/暮方照麗於霜分)亭亭碧流暗(陶潛詩亭亭凌風桂梁/元帝賦巖亭亭其似葢)
(喬知之詩下有碧流水上有/丹桂香王勃詩虛巖辨暗流)日入孤霞繼(擊壤歌日出/而作日入而)
(息劉孝綽詩日入江風靜孔稚圭北山移文/髙霞孤暎王勃滕王閣序落霞與孤騖齊飛)渚日逺隂
暎(謝靈運詩雲日相輝暎/謝朓詩竹樹澄逺隂)湖雲尚明霽(宋玉髙唐賦風/止雨霽雲無處)
(所謝靈運詩時竟夕/澄霽雲歸日西馳)林昬䠂色來(沈烱詩林烟樹下昬/江淹詩風光多樹色)
岸逺荆門閉(徐堅棹歌行烟生歸岸逺水經注江水東/歴荆門虎牙之間荆門山在南上合下開)
(其狀/似門)至夜轉清迥(曹植詩清夜遊西園張九齡/詩清迥江城月流光萬里同)蕭蕭北
風厲(楚辭九歌風颯颯兮木蕭蕭詩北/風其凉晉書樂志凉風清且厲)沙邊鴈鷺泊(詩/鳬)
(鷖在沙謝朓賦星迴窮紀沙鴈相飛盧照隣詩迸/水驚愁鷺騰沙起狎鷗左思蜀都賦羽族紛泊)宿處
蒹葭蔽(劉希夷詩暮宿南洲草詩蒹葭蒼蒼白露為/霜鮑照賦對蒹葭之遂黄視零露之方白)圓
月逗前浦(唐太宗詩照璧臺圃月飄珠箔穿露梁簡文/帝詩逗浦憶辰陽陳子昂詩沙浦明如月)
孤琴又搖曳(王敬伯歌垂月照孤琴/鮑照歌行搖曳髙帆舉)泠然夜遂深(莊子/列子)
(御風而行泠然善也王勃/賦峯深夜久潭靜秋新)白露霑人袂(禮記孟秋之月/白露降古詩白)
(露沾野草時節忽復易王粲/詩迅風拂裳袂白露霑衣襟)
　　岑參
　　　聞崔十二侍御灌口夜宿報恩寺(元和志灌口/鎮在灌縣西)
　　　　(二十六里/後魏置)
聞君尋野寺便宿支公房(王績詩結衣尋野路負杖入/山房髙僧傳支遁字道林陳)
(留人家世事佛投跡越之剡山於/沃州小嶺立寺行道僧衆禀學)溪月泠深殿(王績詩/清溪歸)
(路直乗月夜歌還薛道衡詩月泠/疑秋夜陳後主詩殿深炎氣少)江雲擁迴廊(宋之問/詩江雲)
(欲變霞異聖傳玉帝所居常有紅雲擁/之王勃龍懐寺碑迴廊䆗窱自吐風飇)然燈松林靜(梁/元)
(帝詩然燈疑夜火張説詩然燈美夜月初圓魏書彭城/王勰傳髙祖幸代都路傍有大松樹十數根令勰賦詩)
(其詩曰問松林松林經㡬冬山川何如昔風雲與/古同劉勰新論林之性靜所以動者風搖之也)煮茗
柴門香(六帖逸人王休居太白山毎冬取溪氷琢其精/瑩者煮建茗供賔客曹植樂府柴門何蕭條陶)
(潛文翳翳柴/門事我宵晨)勝事不可接(南史齊竟陵王子良傳子良/少有清問禮才好士善立勝)
(事謝朓詩馳暉不/可接何況隔兩鄉)相思幽興長(李陵詩各言長相思謝/朓詩别後能相思何嗟)
(異封壤陳子昂/詩山深興轉幽)
　　　林卧
偶得魚鳥趣(嵇康與山巨源書遊山澤觀魚鳥心甚/樂之陶潛詩有客賞我趣每每顧林園)復
兹水木涼(謝混遊西池詩水木湛清/華劉孝威詩臨池愛水涼)逺峯帶雨色(謝靈/運遊)
(南亭詩宻林含餘清逺峯隠半規朱/超對雨詩落照依山盡浮凉帶雨來)落日搖川光(謝靈/運撰)
(征賦望新晴於落日起明光於霽月江總/詩水上動搖明盧照隣詩川光搖水箭)臼中西山藥
(易㫁木為杵掘地為臼杜預疏藥杵臼澡槃熨斗釡甕/銚槃鎢鋗皆亦民間之急用也魏文帝折楊栁行西山)
(一何髙髙髙殊無極上有兩仙童不飲亦不食與我一/丸藥光耀有五色沈約詩若䝉西山藥頽齡尚能度)
袖裏淮南方(古詩置書懐袖中三嵗字不滅神仙傳漢/淮南王劉安作内書二十二篇又中篇八)
(章言神仙黄白/之事名為鴻寳)唯愛隠几時(孟子隠几而卧註隠憑也/莊子南郭子綦隠几而坐)
(仰天而噓嗒/然似喪其耦)獨遊無何鄉(南史陶𢎞景傳𢎞景特愛松/風庭院皆植松有時獨遊泉)
(石望見者以為神仙莊子今子有大樹患其/無用何不樹之于無何有之鄉廣莫之野)
　　劉長卿
　　　關門望華山(一統志潼關在華隂縣東四十里/名勝志潼水在闗西一里闗因以)
　　　　(名自函谷至斯髙出雲表山海經華山其髙/五千仞削成而四方逺而望之有若華狀)
客路瞻太華(梁簡文帝詩客行祗念路書西傾朱圉鳥/鼠至於太華西都賦表以太華終南之山)
三峯髙際天(崔顥詩岧嶤太華俯咸京天外三峯削/不成漢書嚴助傳三代至盛際天接地)夏
雲亘百里(顧愷之詩夏雲多竒峯謝朓/詩兹山亘百里合沓與雲齊)合沓遙相連(謝/靈)
(運詩巒隴有合沓往來無蹤轍魏文帝/登臺賦溪谷行以交錯草木鬱其相連)雷雨飛半腹(易雷/雨之)
(動滿盈左思魏都賦雷雨窈𡨕而未半廬/山記水出山腹挂流三四百丈飛湍雲表)太陽在其巔
(詩十月之交疏日者太陽之精/詩維山崔巍傳崔巍山巔也)翠微闗上近(庾信詩金/鞍上翠微)
(丘遲賦永展帶于關/上長緝巾於林底)瀑布懸林邊(孫綽遊天台賦瀑布/飛流以界道庾信詩)
(長虹雙瀑布圓闕兩芙蓉/易即鹿無虞惟入於林中)愛此衆秀容(劉楨魯都賦岱/宗邈其層秀沈)
(佺期詩諸嶺皆峻秀中峯特美/好淮南子泰山之容巍巍然髙)能令西望偏(左傳乃使/公孫獲處)
(許西偏景福殿賦温房承/其東序凉室處其西偏)徘徊忘暝色(甘泉賦徘徊招/搖雲遲遲兮謝)
(靈運詩林壑斂暝/色雲霞収夕霏)泱漭成隂烟(上林賦經乎桂林之中/過乎泱漭之野顔延之)
(曲水詩序松石/峻峗蔥翠隂烟)曽是朝百靈(東都賦禮神祗懐百靈/李百藥詩百靈警朝宗)亦
云㑹羣仙(十洲記生洲上有仙家數萬王/勃詩鳳琴調上客龍轡儼羣仙)瓊漿豈易挹
(楚辭華酌既陳有瓊漿些詩/惟北有斗不可以挹酒漿)毛女非空傳(列仙傳毛女/字玉姜秦始)
(皇宫人逃之華隂山食松柏遍體生毛故謂之毛/女張九齡河上公廟篇姓名終不識章句此空傳)彷彿
仍佇想(仲長統樂志論呼吸精和求至人之髣髴傅/亮修張良廟教過大梁者或佇想於夷門)幽
期如眼前(謝靈運賦石幽期而知賢張揣景而示信/梁簡文帝詩偏使紅花散飄揚落眼前)金
天有清廟(唐明皇帝詩四方皆石璧五位配金天詩於/穆清廟肅雝顯相上林賦登明堂坐清廟)
松柏隠蒼然(詩如松柏之茂古豓歌南山石巍巍松柏/何離離陶潛詩蒼蒼谷中樹冬夏常如兹)
　　　奉陪蕭使君入鮑達洞尋靈山寺(鮑達洞未詳/出處張芸叟)
　　　　(南征録繁昌東界有靈/山寺踞山頂殿閣重複)
山居秋更鮮(南史謝靈運作山居賦并自注以言其/事王維詩空山新雨後天氣晚來秋)秋
江相暎碧(李白詩挂帆秋江上陳子昂詩巖潭相映媚/江淹賦水湛湛而空碧杜甫詩江碧鳥逾白)
獨臨滄洲路(北史韋夐傳臨滄洲而謝/支伯謝朓詩復協滄洲趣)如待挂帆客(南/史)
(鄧琬傳欲沿流挂帆杜甫詩/挂帆逺色外驚浪滿呉越)遂使康樂侯(南史謝靈運/襲封康樂公)
(宋受命降/公爵為侯)披榛著雙屐(趙至與嵇康兄子蕃書涉澤求/蹊披榛覔路南史謝靈運尋山)
(陟嶺嘗著木屐上山則去其前齒下/山去其後齒杜甫詩謝氏尋山屐)入雲開嶺道(杜甫/詩半)
(入江風半入雲謝靈運山居賦/山磯下而回澤瀨石上而開道)永日尋泉脈(水經注提/琴命友嬉)
(娯永日博物志無水之時人不/知泉脈劉峻詩泉脈洞杳杳)古寺隠青冥(法苑珠林/五臺山方)
(三百里中有佛光山仙華山王子塔古寺六所杜甫詩/老身古寺風泠泠楚辭據青㝠而攄虹兮王維詩連天)
(凝黛色百/里遙青㝠)空中寒磬夕(列子夫天地空中之一細/物岑參詩幽磬清曉夕)蒼苔
絶行徑(謝朓詩蒼苔依砌上六帖後漢/張仲蔚蓬蒿滿空惟開一行徑)飛鳥無去跡(易/飛)
(鳥遺之音晉書文苑傳投魚深泉放飛鳥謝/朓遊後園賦去鳥成行李白詩長空去鳥沒)樹杪下歸
人(王維詩山中一夜雨樹杪百重/泉王昌齡詩南粤歸人夢海樓)水聲過幽石(陶潛别/傳淵明)
(嘗聞田水聲倚杖聴之/謝靈運詩白雲抱幽石)任情趣逾逺(北史李栗傳栗在/道武前舒放倨惰)
(不自祇肅笑唾任情晉書嵇/康傳其髙情雅趣率然𤣥逺)移步竒屢易(唐太宗詩移/步出詞林離)
(騷時繽紛其變易/兮又何可以淹留)蘿木靜䝉䝉(廣雅女蘿松蘿也李白/詩紫藤挂雲木仙詩壯)
(氣何/䝉䝉)風烟深寂寂(楊烱詩林壑人事少風烟鳥/路長何遜詩汀沙暮寂寂)徘徊未
　能去(駱賔王詩風景蹔徘徊洛/神賦悵盤桓而不能去)畏共桃源隔(宗懔詩所/言春不至)
　(未有桃花源趙景真與嵇蕃/書乗髙眺逺則山川幽隔)
　
　
　
　
　
　
　
　
　
　
　
　
　
御選唐詩巻六補編
　欽定四庫全書
御選唐詩卷七
　　七言古
　　中宗皇帝
　　　　十一月誕辰内殿宴羣臣效栢梁體聨句(舊唐/書中)
　　　　　(宗紀顯慶元年十一月乙丑生於長安唐書/髙宗紀顯慶元年十一月乙丑以子顯生賜)
　　　　　(京官朝集使勲一轉三輔黄圗武帝元鼎二/年春起栢梁臺帝嘗置酒其上詔羣臣和詩)
　　　　　(能七言者/迺得上)
　潤色鴻業寄賢才(帝班固西都賦序内設金馬石渠之/署外興樂府協律之事以興廢繼絶)
　(潤色鴻業書任官惟賢才左右惟其/人晉書山濤傳甄拔屈隠搜訪賢才)叨居右弼愧鹽梅
　(李嶠舊唐書本傳神龍二年代韋安石為中書令三年/加修文館大學士監修國史封趙國公易林左輔右弼)
　(金玉滿匱六典龍朔二年改中書省為西臺令為/右相書若作和羮爾惟鹽梅傳羮須鹽醋以和之)運籌
　帷幄荷時來(宗楚客舊唐書中宗紀景龍二年九月兵/部尚書郢國公宗楚客左衛將軍紀處訥)
　(並同中書門下三品史記髙帝紀運籌帷幄之中决勝/千里之外吾不如子房陶潛詩時來茍𡨕㑹宛轡憩通)
　(衢/)職掌圖籍濫蓬萊(劉憲舊唐書本傳神龍初自吏部/侍郎出為渝州刺史俄而復入為)
　(太僕少卿兼修國史加修文館學士六典𢎞文館學士/掌詳正圖籍教授生徒又武徳初置修文館復改為𢎞)
(文館又學者稱東觀為/老氏蔵室道家蓬萊山)兩司謬忝謝鍾裴(崔湜舊唐書/本傳景龍二)
(年遷兵部侍郎俄拜吏部侍郎尋轉中書侍郎同中書/門下平章事與鄭愔同知選事又中宗紀二年冬西京)
(吏部設兩侍郎銓試東都又置兩銓魏志鍾㑹傳㑹字/士季正始中為祕書郎遷尚書中書侍郎世説王濬沖)
(裴叔則詣鍾士季鍾曰裴楷清通王戎簡要後二/十年此二賢當為吏部尚書冀爾時天下無滯才)禮樂
銓管効涓埃(鄭愔唐書中宗紀三年三月太常少卿鄭/愔守吏部侍郎續漢書張奮拜太常上疏)
(言漢當改作禮樂圖書謹條禮樂異議三事願下有司/以時考定六典太常卿之職掌邦國禮樂郊廟社稷之)
(事少卿為之貳説文涓小流貌又埃塵也李善上文/選注表撮壤崇山導涓宗海謝朓詩散漫似輕埃)陳
師振旅清九垓(趙彦昭舊唐書中宗紀三年二月以兵/部侍郎趙彦昭為中書侍郎同中書門)
(下平章事詩陳師鞠旅又振旅闐闐淮南子我與子汗/漫期乎九垓之上梁簡文帝南郊頌九垓同軌四海無)
(波/)欣承顧問侍天杯(李適舊唐書本傳景龍中為中書/舍人轉工部侍郎後漢書章帝紀)
(朕思逢直士側席異聞皆欲置於左右顧問省納晉屮/興書徐邈性好學尤善經傳補中書舍人專在西省每)
(有顧問輒有獻替十洲記周穆王時西域獻夜光常滿/杯暝夕出杯以向天比旦水汁滿中甘而香美斯實靈)
(人之器張衡西京賦昔者天帝説秦繆/公而覲之饗以鈞天廣樂帝有醉焉)銜恩獻夀栢梁
臺(蘇頲舊唐書本傳神龍中累遷給事中修文館學士/中書舍人漢書東方朔傳朔捧觴再拜上萬嵗夀顔)
(延之七繹昵賔獻夀中人奉膳謝莊賦迺命執事獻/夀羞璧三輔舊事栢梁臺以香栢為之香聞數十里)黄
縑青簡奉康哉(盧蔵用舊唐書本傳景龍中為吏部侍/郎又遷黄門侍郎兼昭文館學士轉工)
(部侍郎尚書右丞劉孝威詩仁祀盛黄縑禮壇優紺席/蘇頲授薛稷諫議大夫制擁垣宻勿字列黄縑仙闥従)
(容文飛赤管後漢書呉祐傳父恢為南海太守欲殺青/簡以寫經書庾肩吾詩羽陵青簡出媯泉緑字分書庶)
(事康哉潘尼詩協心/毘聖世畢力讃康哉)鮿生侍従忝王枚(李人舊唐書本/傳景龍中累遷)
(中書舍人史記留侯世家鮿生教我距闗通典中書舍/人専掌詔誥侍従署勅宣㫖漢書王襃傳襃字子淵蜀)
(人作中和樂職詩選好事者依鹿鳴之聲習而歌之上/乃徵襃既至詔褎為聖主得賢臣頌上數與襃等放獵)
(所幸宫館輒為歌頌又枚乗傳乗字叔淮隂人遊梁梁/客皆善屬詞賦乘尤髙武帝聞乗迺以安車蒲輪徵謝)
(恵連雪賦迺命㫖酒㑹/賔友召鄒生延枚叟)右掖司言實不才(馬懐素舊唐/書本傳應進)
(士舉登文學優贍科四遷左臺監察御史六典皇城在/都城之西北南面三門中曰端門左曰左掖門右曰右)
(掖門漢舊儀侍御史周官也漢興/因而不改掌注言語糺諸不法)宗伯秩禮天地開(薛/稷)
(舊唐書本傳稷舉進士景龍中為諫議大夫昭文館學/士累拜中書侍郎歴工部禮部尚書周禮大宗伯之職)
(掌建邦之天神人鬼地示之禮以佐王/建邦國書天秩有禮自我五禮有庸哉)帝歌難續仰昭
回(宋之問舊唐書本傳景龍中為考工員外郎時中宗/増置修文館學士擇朝中文學之士之問與薛稷杜)
(審言並膺其選當時榮之書帝庸作歌曰勅天之命惟/時惟㡬乃歌曰股肱喜哉元首起哉百工熙哉乃賡載)
(歌曰元首明哉股肱良哉庶事康哉傳/賡續載成也詩倬彼雲漢昭回于天)微臣捧日變寒
灰逺慚班左媿遊陪(上官婕妤舊唐書后妃傳名婉兒/常勸帝廣置昭文學士盛引當朝)
(詞學之臣數賜遊宴賦詩倡和漢武帝内傳景帝夢神/女捧日以授王夫人夫人吞之十四月而生武帝鮑照)
(詩寒灰㓕更燃漢書外戚傳成帝遊於後庭嘗欲與班/婕妤同輦載婕妤辭上善其言乃止婕妤誦詩每進見)
(上依則古禮晉書后妃傳左貴嬪名芬少好學善綴文/帝聞而納之奉始八年封脩儀陸機詩居陪華幄出従)
(朱輪鮑照詩陳鍾陪夕讌日唐詩紀事景龍二年十一/月十五日中宗皇帝降誕  内殿宴羣臣因為栢梁體)
(聨句帝謂侍臣曰今天下無事朝野多歡欲與卿等詞/人時賦詩宴樂可識朕意不須惜醉大學士李嶠宗楚)
(客等跪奏曰臣等多幸同遇昌期謬以不才策名文館/思勵駑朽庶裨河岳既陪天歡不敢不醉此後毎遊别)
(殿幸離宫駐蹕芳苑鳴笳仙禁或/戚里宸筵王門巹席無不畢従)
　　　景龍四年正月五日移仗蓬萊宫御大明殿㑹
　　　　吐蕃騎馬之戲因重為栢梁體聨句(唐書中/宗紀神)
　　　　(龍三年九月庚子大赦改元景龍唐書儀衞/志凡朝㑹之仗三衞番上分為五仗號衙内)
　　　　(五衞一曰供奉仗以左右衞為之二曰親仗/以親衞為之三曰勲仗以勲衞為之四曰翊)
　　　　(仗以翊衞為之五曰散手仗以親勛翊衞為/之毎月以四十六人立内廊閤外號曰内仗)
　　　　(朝罷皇帝步入東序門然後放仗雍録大明/宫本太極宫之後苑東北面射殿也地在龍)
　　　　(首山上太宗初於其地營永安宫貞觀九年/正月改名大明宫髙宗龍朔二年就修大明)
　　　　(宫改為蓬萊宫取殿後蓬萊池為名也至三/年四月移仗蓬萊宫之含元殿二十五日始)
　　　　(御紫宸咸亨元年改蓬萊宫為含元殿長安/五年又改為大明宫又東内大明宫含元殿)
　　　　(之北為宣政殿宣政之北為紫宸殿紫宸之/北為蓬萊殿又唐都城有三大内太極宫在)
　　　　(西故名西内大明宫在東故名東内别有興/慶宫號南内也三内更迭受朝而大明最數)
　　　　(玉海含元殿長安元年改為大明殿唐書地/理志龍朔後皇帝常居大明宫乃謂之西内)
　　　　(髙宗厭西内湫濕龍朔三年始大興葺曰蓬/萊宫吐蕃傳吐蕃本西羌屬葢百有五十種)
　　　　(散處河湟江岷間地直京師西八千里南史/傅𢎞之傳𢎞之素習騎乗於姚泓馳道内戲)
　　　　(馬甚有/姿制)
大明御㝢臨萬方(帝廣韻宇又作㝢荀子賦充盈乎大/㝢晉書武帝紀握圖御宇敷化導民)
(沈約樂歌清蹕朝萬㝢端冕臨正陽書誕/告萬方宋書樂志時齊七政朝此萬方)顧慙内政翊
陶唐(皇后唐書中宗后韋氏京兆萬年人帝在東宫被/選為妃嗣聖初立為皇后沈約謝章懐慙起懼載)
(溢心顔周禮天官女史掌王后之禮以詔后治内政崔/駰大理箴邈矣臯陶翊唐作士書惟彼陶唐有此冀方)
(晉書樂志巍巍蕩蕩道邁陶唐典引炳/諸典謨以冠徳卓絶者莫崇乎陶唐)鸞鳴鳳舞向平
陽(長寧公主唐書長寜公主中宗女韋后所生公羊傳/天子嫁女於諸侯必使諸侯同姓者主之山海經鸞)
(鳥自歌鳳鳥自舞孫氏瑞應圖鸞鳥鳳凰之佐也律中/五音喜則鳴舞易林龍游鳳舞嵗樂民喜張正見歌鸞)
(歌鳳舞集天台金銀宫闕相向開史記曹參世家食邑/平陽號曰平陽侯漢書外戚傳景帝王皇后長女號曰)
(平陽公主史記衞青傳注如淳云/本陽信長公主為平陽侯所尚)秦樓魯館沐恩光(安/樂)
(公主唐書安樂公主中宗最幼女姝秀辨敏韋后尤愛/之列仙傳蕭史善吹簫秦穆公有女字弄玉妻焉教弄)
(玉吹簫作鳯鳴為作鳯樓夫妻居其上感鳳凰來集一/夕皆隨鳳去梁昭明太子詩好在鳳樓中春秋莊公元)
(年築王姬之館于外謝朓臨海公主銘飾館東魯言/歸景族詩為龍為光箋言天子恩澤光耀被及者也)無
心為子輒求郎(太平公主唐書太平公主髙宗女武后/所生后愛之傾諸女列子亦非無心者)
(所能得近後漢書明帝紀館陶公主為子求郎不許謂/羣臣曰郎官上應列宿出宰百里非其人則民受其殃)
(是以/難之)雄才七步謝陳王(温王重茂舊唐書中宗第四子/聖厯三年封北海王神龍初進)
(封温王唐書中宗神龍元年二月甲戌進封北海郡王/重茂為温王庾信謝滕王集序啟雄才葢代逸氣横雲)
(魏志陳思王植字子建年十餘嵗誦讀詩論及辭賦數/十萬言善屬文大和六年二月以陳四縣封植為陳王)
(世説文帝嘗令東阿王七步中作詩不成者行大法應/聲便得詩南史謝靈運云天下才共一石曹子建獨得)
(八斗竒才博/識安足繼之)當熊讓輦愧前芳(上官昭容唐書上官昭/容名婉兒西臺侍郎儀)
(之孫天性韶警善文章年十四有所制作若素搆自通/天以來内掌誥命掞麗可觀中宗即位大被信任進拜)
(昭容漢書外戚傳上幸虎圈熊佚出圈欲上殿馮婕妤/直前當熊而立元帝以此倍敬重焉又成帝遊于後庭)
(嘗欲與班婕妤同輦載媫妤辭上善其言而止傅休奕/班媫妤畫賛斌斌婕妤履正修文進辭同輦以禮匡君)
(納侍顯徳讜對解紛晉書后妃傳后承/前訓奉述遺芳又遺芳餘烈煥乎可紀)再司銓筦恩可
忘(吏部侍郎崔湜唐書中宗景龍三年三月戊午中書/侍郎兼檢校吏部侍郎崔湜為中書侍郎同中書門)
(下三品舊唐書中宗紀景龍二年冬西京吏部設兩侍/郎銓試東都又置兩銓晉書阮放傳遷吏部郎在銓筦)
(之任甚有稱績詩胡能有定俾也可忘漢書蕭何傳上/曰蕭何舉家數十人皆隨我功不可忘也劉孝綽詩故)
(居猶可忘故/人安可忘)文江學海思濟航(著作郎鄭愔唐書中宗/景龍三年三月戊寅太)
(常少卿鄭愔守吏部侍郎同中書門下平章事五月丙/戌貶為江州司馬按舊唐書崔湜傳湜與愔同知選事)
(銓綜失序為御史李商隠所劾愔坐配嶺表湜左轉為/江州司馬上官昭容宻與安樂公主曲為申理乃以愔)
(為江州司馬授湜襄州刺史則愔為著作郎史無明文/或雖貶而不之官故領此職也鍾嶸詩品陸文如海潘)
(藻如江拾遺記京師謂鄭康成為經神何休為學海梁/昭明太子啟涵蚌胎于學海卓爾超羣藴鵲抵於文山)
(儼然孤秀張綰龍樓詩碑/銘彼岸何逺津航絶濟)萬邦考績臣所詳(考功員外/郎武平一)
(唐書武平一名甄以字行博學工文辭隠嵩山修浮屠/法屢詔不應中宗迫召為起居舍人景龍二年兼修文)
(館直學士遷考功員外郎書協和萬邦詩綏萬邦屢豐/年忠經聖君以聖徳監于萬邦書三載考績三考黜陟)
(幽明春秋繁露考績之法考其所積也天道積聚衆精/以為光聖人積聚衆善以為功庾信步陸逞銘考績入)
(於嵗成論功書之年表晉書周馥傳馥理/識清正主定九品檢括精詳襃貶允當)著作不休出
中腸(著作郎閻朝隠唐書閻朝隠字友蒨趙州欒城人/景龍初累遷著作郎魏書王粲傳注應璩為侍中)
(典著作三輔黄圖承明殿著作之所也西京賦序内有/承明著作之庭論衡著作者為文儒説經者為世儒詩)
(民莫不逸我獨不敢休後漢書賈逵傳逵自為兒童常/在太學不通人間事身長八尺二寸諸儒為之語曰問)
(事不休賈長頭丘遲思賢賦問不休而鐘/扣答無窮而座謐阮籍詩容好結中腸)權豪屏跡肅
嚴霜(御史大夫竇従一舊唐書竇懐貞徳明子改名従/一神龍二年累遷御史大夫張衡四愁詩序乂多)
(豪右兼并之家注有權勢豪右大家也任昉㑹稽郡教/權豪之族擅割林池勢富之家專利山海漢書蕭育為)
(太守盜賊㫁跡詩九月肅霜漢晉春秋怒如嚴霜喜/如時雨潘岳西征賦弛秋霜之嚴威流春澤之渥恩)鑄
鼎開嶽造明堂(將作大匠宗晉卿舊唐書宗晉卿蒲州/河東人神龍初累遷將作大匠唐書宗)
(晉卿河東蒲州人垂拱中典羽林兵宫苑閑廏内外衆/作無不總開中嶽造明堂鑄九鼎左傳昔夏之方有徳)
(也逺方圖物貢金九收鑄鼎象物而為之備禮記昔者/周公朝諸侯於明堂之位天子負斧扆南向而立周禮)
(冬官匠人周人明堂度九尺之筵東西九筵南北七筵/堂崇一筵汲冢周書東方曰青陽南方曰明堂西方曰)
(總章北方曰𤣥堂中央曰太廟晏子春秋明堂之制土/事不文木事不鏤孝經援神契明堂者天子布政之宫)
玉醴由來獻夀觴(吐蕃舍人明悉獵唐書景龍三年吐/蕃遣使者納貢又遣宗俄請昬帝以)
(雍王守禮女為金城公主妻之吐蕃遣尚賛吐明悉獵/等逆公主後漢書張衡傳噏青岑之玉醴兮餐沆瀣以)
(為糧雲笈七籖食玉醴之􁎭飲金液之漿庾肩吾詩玉/醴吹巖菊銀床落井桐禮記衣其澣帛醴醆以獻薦其)
(燔炙漢書叔孫通傳長樂宫成諸侯羣臣朝置法酒以/尊卑次起上夀觴九行閒居賦夀觴舉慈顔和  唐詩)
(紀事時上疑竇従一宗晉卿素不名屬文未即令續二/人固請許之又吐蕃舍人明悉獵請令授筆與之悉獵)
(云云上大悦/賜與衣服)
　明皇帝
　　　初入秦川路逢寒食(水經注秦水西南歴隴川/逕六槃口過清水城西南)
　　　　(注清水清水上下咸謂之秦川初學記周舉/魏武陸􁞐並云寒食㫁火起於子推據左傳)
　　　　(史記並無子推被焚之事按周禮司烜氏仲/春以木鐸修火禁於國中注為季春將出火)
　　　　(也今寒食准節氣是仲春之末清明/是三月之初然則禁火葢周之舊制)
洛陽芳樹暎天津(漢書地理志河南郡縣雒陽注漢火/行忌水故去洛水而加佳一統志河)
(南洛陽縣居洛水之陽故曰洛陽梁簡文帝洛陽道樂/府洛陽佳麗所大道滿春光阮籍詩芳樹垂緑葉陸機)
(詩嘉穀垂重穎芳樹發華巔元和郡縣志天津橘在河/南縣北一統志天津橋在河南府城外西南架洛水隋)
(煬帝建晉書天文志天津九星/横河中一曰天漢一曰天江)灞岸垂楊窣地新(一統/志灞)
(水在西安府城東本名滋水秦穆公改名章霸功也庾/信詩蒲城桑落酒灞岸菊花秋三輔黄圖長楊宫中有)
(垂楊數畝因為宫名説文窸窣聲不安/梁元帝柳詩長條垂拂地輕花上逐風)直為經過行樂
處(阮籍詩趙李相經過楊惲報孫㑹宗書人/生行樂耳車□洛陽道詩王孫重行樂)不知虛度
兩京春(唐書地理志闗内道古雍州之域上都初曰京/城天寳元年曰西京至徳二載曰中京上元二)
(年復曰西京肅宗元年曰上都河南道古豫兖青徐之/域東都隋置顯慶二年曰東都天寳元年曰東京肅宗)
(元年復/曰東京)去年餘閏今春早(左傳先王之正時也履端於/始舉正於中歸餘於終注朞)
(之日三百六十有六日一月之行又有遲速而必分為/十二月舉中氣以正月有餘日則歸之於終積而為閏)
曙色和風著花草(蕭慤詩野禽喧曙色山樹動秋聲陸/機賦熙朗日以熠耀扇和風其如波)
(陸倕詩和風雜美/氣下有真人遊)可憐寒食與清明(白帖春分後十五/日斗指乙為清明)
(沈佺期寒食詩洛中/新甲子明日是清明)光輝併在長安道(古詩含英揚光/輝沈炯詩名都)
(一何綺春日吐光輝一統志陜西西安府長安縣秦因/古城名曰長安漢置為縣隋遷都于此唐因之蔡君知)
(長安道詩長安馳/道上鐘鳴宫寺間)自従闗路入秦川(祖孫登詩抽鞭上/闗路案闗潼闗也)
(明皇又有潼闗口號曰河曲回千里闗門限二京一統/志潼闗在河南閿鄉縣西六十里與陜西西安府華隂)
(縣分/界)爭道何人不戲鞭(漢書霍光傳兩家奴爭道霍/氏奴入御史府欲躢大夫門)公
子途中方蹴踘(詩振振公子史記霍去病傳其在塞外/穿域蹋鞠注鞠以皮為之實以毛蹴蹋)
(而戲荆楚嵗時記寒食打毬注劉向别録曰蹴踘黄帝/所造本兵勢也或云起於戰國鞠與毬同古人蹋蹴以)
(為戲也傳休奕彈碁賦序漢/武帝好蹵鞠案踘古作鞠)佳人馬上飛鞦韆(楚辭聞/佳人兮)
(召余將騰駕兮偕逝史記陸賈傳時時前説稱詩書髙/帝罵之曰乃公居馬上得之安事詩書庾信詩路髙山)
(裏樹雲依馬上人古今藝術圖北方山戎寒食日用鞦/韆為戲以習輕趫髙無際鞦韆賦序漢武帝後庭之戲)
(本云千秋祝夀之詞也語訛轉為/秋千後人不本其意乃造此字)渭水長橋今欲渡(書/導)
(渭自鳥鼠同穴三輔黄圖渭水出隴西首陽縣鳥鼠同/穴山東北至華隂入河水經渭水又東過長安縣北注)
(水上有梁謂之渭橋秦制也渭水貫都以象天漢横橋/南渡以法牽牛橋廣六丈南北二百八十步何遜詩風)
(聲動宻竹水影漾長橋庾信/詩狹石分花徑長橋暎水門)蔥蔥漸見新豐樹(後漢書/光武紀)
(望氣者至南陽曰氣佳哉鬱鬱蔥蔥漢書地理志京兆/縣新豐髙祖七年置水經注髙祖王闗中太上皇思東)
(歸故象舊里制兹新邑立城社樹枌榆令街庭若一分/置豐民以實兹邑故名之為新豐庾肩吾長安道詩逺)
(聴平陵鐘遙/識新豐樹)逺看驪岫入雲霄(一統志驪山在臨潼縣/東南三里因驪戎所居)
(故名山之麓温泉所出宋之問詩驪岫接新豐/岧嶤駕碧空阮籍詩寄顔雲宵間揮袖凌虛翔)預想湯
池起烟霧(唐書地理志天寳六年更温泉曰華清宫治/湯井為池舊唐書職官志温泉監掌湯池官)
(禁之事北史蕭大圜傳近瞻烟霧逺睇風雲/庾肩吾長安道詩合殿生光彩離宫起烟霧)烟霧氛氲
水殿開(劉妙容宛轉歌願為烟與霧氛氲對容姿梁簡/文帝大法頌序氛氲四照揮麗五色柳惲詩别)
(島望雲臺天淵臨水殿/徐陵詩荷開水殿香)蹔拂香輪歸去來(魏武帝與楊/彪書謹贈足)
(下四望通幰七香車二乗注以七種香木為車駱賔王/詩香輪騖水珠為網陶潛歸去來辭歸去來兮田園將)
(蕪胡/不歸)今嵗清明忽己晚(古詩嵗月/忽已晚)明年寒食更相陪(沈/約)
(詩攜手同懽宴/比跡共遊陪)
　　　春臺望
暇景屬三春(梁元帝丹陽尹傳序求瘼餘晨頗多暇景/唐太宗臨層亭賦惟萬㡬之暇景屏千慮)
(之巖廓嵇康琴賦三春之初麗服以時張/協七命晞三春之溢露溯九秋之鳴颷)髙臺聊四望
(謝朓詩積水望頳霞髙臺望歸翼王粲登/樓賦登兹樓以四望兮聊暇日以消憂)目極千里際
(楚辭九辨目極千里兮傷春心郭璞登百尺樓賦撫凌/檻以遐想乃目極而肆運史記金城千里子孫帝王萬)
(世之/業也)山川一何壯(書奠髙山大川班固燕然山銘考傳/驗圖窮覽其山川漢書東方朔傳拔)
(劍割肉壹何壯也沈/約詩氣與三山壯)太華見重巖(書西傾朱圉鳥鼠至/於太華山海經太華)
(之山削成而四方其髙五千仞其廣千里晉書陸機陸/雲傳賛疊意迴舒若重巖之積秀棗據詩重巖吐神溜)
(傾觴挹/湧波)終南分疊嶂(詩終南何有有紀有堂毛萇註終/南周之名山也五經要義太乙一)
(名終南山在武功縣葢終南南山之總名太乙一山之/别號耳梁武帝詩夕池出濠渚朝雲生疊嶂梁簡文帝)
(詩疊嶂迥參差/連峯鬱相拒)郊原紛綺錯(蕭子範詩郊原共超逺林/野雜依菲劉孝儀詩夜氣)
(清簫管曉陣爍郊原西都/賦周廬千列徼道綺錯)參差多異状(上林賦臨曲江/之隑州兮望南)
(山之參差陸雲寒蟬賦靈岳幽峻長林參差異苑温嶠/至牛渚磯聞水底有音樂之聲乃燃犀角而照之須臾)
(見水族覆火竒形異状其夜夢人/謂曰與君幽明道隔何意相照耶)佳氣滿通溝(後漢書/光武帝)
(紀望氣者蘇伯阿望見舂陵郭唶曰氣佳哉鬱鬱蔥蔥/然張衡東都賦東郊則有通溝大漕左思魏都賦疏通)
(溝以濵路羅/青槐以䕃塗)遲步入綺樓(列子子華之門徒縞衣乗軒/緩步闊視北史栁遐傳徐步)
(稍前曽不顧盼謝朓詩飛纓入華殿古詩交疏/結綺窓虞世南詩日暉青瑣殿霞生結綺樓)初鶯一
一鳴紅樹(梁書蕭子顯傳早雁初鶯開花落葉晉書劉/實傳吾之好聞竽聲甚於先生欲一一列而)
(聴之詩嚶其鳴矣求其友聲/謝朓詩紅樹巖舒青莎水被)歸鴈雙雙去緑洲(漢武帝/秋風辭)
(草木黄落兮鴈南歸蘇頲詩雲前旅鴈歸晉書樂志雍/雍雙鴈遊戲田畔公羊傳其諸為其雙雙而俱至者與)
(述異記滄洲久視山下澄緑泉闊百/餘步亦名流緑謝朓詩喧鳥覆春洲)太液池中下黄鵠
(漢書武帝紀建章宫其西則有唐中數十里其北治大/池漸臺髙二十餘丈名曰太液池又昭帝紀黄鵠下建)
(章太液池中西京賦前唐中而後太液西京雜記始/元元年黄鵠下太液池帝為歌曰黄鵠飛兮下建章)昆
明水上暎牽牛(漢書西南夷傳昆明國有池方二百里/武帝欲伐昆明作池象之以習水戰西)
(京賦乃有昆明靈沼黒水𤣥阯牽牛立其左織女處其/右三輔黄圖秦王都咸陽渭水貫都以象天漢横橋南)
(渡以法/牽牛)聞道漢家全盛日(書我聞在昔太史公自序請/悉論先人所次舊聞弗敢闕)
(又天子始建漢家之封而太史公留滯周南不得與従/事劉孝威詩漢家迎夏畢避暑甘泉宫漢書髙帝紀賛)
(漢承堯運徳祚已盛後漢書張綱傳大漢初隆及中興/之世文明二帝徳化尤盛班固典引竊作典引一篇雖)
(不足雍容明盛萬分之一猶啟發憤懣覺悟童䝉光揚/大漢軼聲前代沈佺期従幸漢故青門詩全盛今何在)
(英雄復重論北齊元㑹/大饗歌惟皇道升平日)别館離宫趣非一(上林賦離宫/别館彌山跨)
(谷謝朓詩觸賞聊自觀即趣咸已展江總樂府綺殿文/雅遒玳筵懽趣宻郭璞江賦及其譎變鯈怳符祥非一)
(謝朓髙齋詩/紛詭諒非一)甘泉逶迤亘明光(雍録古以甘泉名宫者/三秦在渭南漢在雲陽)
(隋在鄠縣西京賦處甘泉之爽塏乃隆崇而𢎞敷注甘/泉山名阮籍東平賦逶迤漫衍繞以大壑夏侯湛山路)
(吟道逶迤兮嵐氣侵武帝紀太初四年起明光宫辛氏/三臺記加金玉珠璣為簾箔畫夜長明西都賦自未央)
(而連桂宫北彌明光而亘長樂注三輔/故事桂宫内有明光殿方言曰亘竟也)五柞連延接未
央(漢書揚雄傳武帝廣開上林南至宜春鼎湖御宿昆/吾旁南山而西至長楊五柞周袤數百里三輔黄圖)
(五柞宫漢之離宫也宫中有五柞樹因以為名五柞皆/連抱上枝覆䕃可數畝西京賦掩長楊而聨五柞繞黄)
(山而款牛首景福殿賦階除連延蕭曼雲征范雲詩連/延不可窮漢書髙帝至長安蕭何作未央宫潘岳闗中)
(記未央宫殿皆疏龍首山土築之禮/樂志靈殷殷爛揚光延夀命永未央)周廬徼道縦横轉
(史記衞令曰周廬設卒甚謹漢書西域傳龜兹王數來/朝賀歸其國治宫室作徼道周衞如漢家儀音義直宿)
(曰廬又中尉掌徼循京師謂游徼循禁備盜賊也魏文/帝詩天漢迴西流三五正従横江淹詩崤函多丘墟冀)
(闕緬縦横徐陵序椒房宛轉柘館隂岑宋之問歌/松移岫轉左變而右易風生雲起出鬼而入神)飛閣
迴軒左右長(三輔黄圖武帝於未央宫營造日廣乃于/宫西跨城池作飛閣通建章宫江淹詩置)
(酒坐飛閣陸機呉趨行重欒承遊極迴軒啟曲阿江淹/詩神颷自逺至左右芙蓉披梁宣帝遊七山寺賦清流)
(四繞吐/溜悠長)須念作勞居者逸(世説謝奕作剡令有一老翁/犯法以酒罰之太傅時年七)
(八嵗在兄膝邊坐諫曰老翁可念何可作此晉書石勒/載記勒力耕毎聞鞞鐸之音歸以告其母母曰作勞耳)
(鳴非不祥也東京賦經始勿亟成之不日猶謂為之者/勞居之者逸注楚子曰翟亦有臺乎使者曰翟王茅茨)
(不剪采掾不斲猶以作者太勞居者太逸也晉書嵇康/傳任逸之情轉篤南史梁忠烈世子方傳性愛林泉好)
(散/逸)勿言我後焉能恤(論語非禮勿言又焉能為有焉能/為亡詩我躬不閱遑恤我後沈約)
(酬華陽先生詩豈忘/平生懐靡盬不遑恤)為想雄豪壯栢梁(駱賔王與博昌/父老書春渚青)
(山載勞延想郭璞客傲羈九有之竒駿咸捴之於一朝/豈惟豐沛之英南陽之豪武帝紀元鼎二年春起柏梁)
(臺漢武舊事栢梁臺以香栢為梁香聞數十里古文苑/武帝作栢梁臺詔羣臣二千石有能為七言詩者乃得)
(上座帝曰日月星辰和四時自/梁王以下作詩者二十五人)何如儉陋卑茅室(古樂/府長)
(跽讀素書書中竟何如晉書王彪之傳安欲更營宫室/彪之曰中興初即位東府殊為儉陋元明二帝亦不改)
(制成帝更營修築方之漢魏誠為儉狹復不至陋殆合/豐約之中自可隨宜増葢修補而已陸雲諫呉王啟第)
(室之設可使儉而不陋凡在崇麗一宜節之以制論語/卑宫室而盡力乎溝洫後漢書班固傳扶風掾李育客)
(居杜陵茅/室土階)陽烏黯黯向山沈(蜀都賦陽烏迴翼兮髙標/庾肩吾詩陽烏一轉翅千)
(里定非虛參同契注寒來暑往運行於三百八十四爻/兔起烏沈升降於三百八十四日梁元帝賦日黯黯而)
(將暮風騷騷而渡河劉眘虚詩柴門向山路深/柳讀書堂唐太宗詩慘日暎峯沈愁雲隨葢轉)夕鳥喧
喧入上林(沈約詩網蟲垂户織夕鳥傍簷飛豆盧田詩/朝見牧豎集夕聞棲鳥喧徐陵長安道詩喧)
(喧擁車騎非但執金吾東方朔傳上使吾丘夀王舉籍/阿城以南盩厔以東宜春以西欲除以為上林苑屬之)
(南山司馬相如上林賦齊楚之事又烏足道乎君未覩/夫壯麗也獨不聞天子之上林乎曹植詩歸鳥赴喬林)
(翩翩厲/羽翼)薄暮賞餘回步輦(陸機詩終朝理文案薄暮不/遑暝廣雅日將落曰薄暮岑)
(文本詩甲第多清賞芳辰命羽巵褚遂良詩獨有狂歌/客來承歡宴餘西都賦乗茵步輦惟所息晏後漢書邊)
(讓傳旦垂精於萬㡬兮夕回輦於門館宋之/問和大薦福寺詩六龍回玉輦雙樹謁金仙)還念中人
罷百金(漢書文帝紀賛欲作露臺召匠計之直百金上/曰百金中人十家之産吾奉先帝宫室常恐羞)
(之何以臺為梅福傳福歸夀/春求假軺傳條對輒報罷)
　　沈佺期(字雲卿相州内黄人善屬文尤長七言之/作擢進士第長安中累遷通事舍人預修)
　　　(三教珠英轉考功郎給事中坐交張易之流驩/州稍遷台州録事參軍神龍中召見拜起居郎)
　　　(修文館直學士歴中書舍人太子少詹事開元/初卒建安後訖江左詩律屢變至沈約庾信以)
　　　(音韻相婉附屬對精密及佺期與宋之問尤加/靡麗如錦繡成文學者宗之號為沈宋語曰蘇)
　　　(李居前沈/宋比肩)
　　　入少宻溪(全唐詩作小密/溪未詳處所)
雲峯苔壁繞溪斜(江淹詩平明登雲峯杳與廬霍絶顧/野王虎丘山序秀壁數尋被杜蘭與)
(苔蘚阮籍東平賦逶/迤漫衍繞以大壑)江路香風夾岸花(謝朓詩江路西/南永歸流東北)
(騖古詞繡幕圍香風水經注夾岸崇深傾崖返捍陶潛/桃花源記忽逢桃花林夾岸數百步中無雜樹芳草鮮)
(美落英繽紛張正/見詩槐花夾岸飛)樹宻不言通鳥道(謝靈運詩林宻蹊/絶蹤史記李廣傳)
(桃李不言下自成蹊南中志鳥道四百里以其險絶獸/猶無蹊特上有飛鳥之道耳隂鏗詩曕雲望鳥道對柳)
(憶家/園)雞鳴始覺有人家(陶潛詩狗吠深巷中雞鳴桑樹/巔帛道猷陵峯採藥詩茅茨隠)
(不見雞鳴/知有人)人家更在深巖口(史記司馬相如傳展鱗奮/翼潛處乎深巖魏書李謐)
(傳結宇重巖/憑崖鑿石)澗水周流宅前後(淮南子地平則水周流/水經注池水徵渟淵而)
(周流謝靈運山居賦江水周乎舍下南史王裕之傳所/居亭山林澗環周備登臨之美仲長統樂志論使居有)
(良田廣宅背山臨流溝池環匝/竹木周布場圃築前菓園樹後)游魚瞥瞥雙釣童(莊子/若游)
(魚者釣􁁂以投之潘岳詩遊魚動圓波陶潛詩臨水愧/游魚王逸九思目瞥瞥兮西投釋文瞥普蔑切蹔見貌)
伐木丁丁一樵叟(詩伐木丁丁鳥鳴嚶嚶爾雅注丁中/莖切丁丁斫木聲王僧儒荅江琰書)
(田夫野老/漁父樵客)自言避喧非避秦(沈約詩従宦非宦侣避世/作避喧桃花源記自云先)
(世避秦亂率妻子邑人/來此絶境不復出焉)薜衣耕鑿帝堯人(上官昭容詩/人將薜作衣)
(帝王世紀帝堯時天下太和百姓無事有五十老人擊/壤於道歌曰日出而作日入而息鑿井而飲耕田而食)
(帝力何有/於我哉)相留且待雞黍熟(論語止子路宿殺雞為黍/而食之後漢書范式傳式)
(與張邵為友式曰後二年當過拜/尊親邵白母請殺雞為黍待之)夕卧深山蘿月春(詩/以)
(永今夕曹植賦中宵卧而嘆息左傳深山大澤韓詩外/傳禽獸厭深山而下於都澤鮑博士聨句彷彿藤蘿月)
(繽紛篁/霧隂)
　　宋之問
　　　寒食陸渾别業(後漢書周舉遷并州刺史移書/介子推廟云中春寒食一月老)
　　　　(少不堪今則三日而已荆楚嵗時記去冬節/一百五日即有疾風暴雨謂之寒食唐書地)
　　　　(理志河南府陸渾縣一統志嵩縣在河南府/城南一百六十里古伊闕也秦晉遷陸渾之)
　　　　(戎于此漢置陸/渾縣屬𢎞農郡)
洛陽城裏花如雪(漢書地理志河南郡故秦三川郡髙/祖更名洛陽梁簡文帝洛陽樂府洛)
(陽佳麗地大道滿春光蕭子顯詩洛陽梨花落如雪何/遜聨句洛陽城東西却作經年别昔去雪如花今來花)
(似雪徐陵詩欲見洛/陽花如君隴頭雪)陸渾山中今始發(魏志胡昭傳轉/居陸渾山中躬)
(耕樂道以經籍自娯唐書/地理志陸渾山一名方山)旦别河橋楊柳風(晉書杜預/傳預以孟)
(津渡險請立河橋於富平津議者以為殷周故都歴聖/賢而不作者必不可立故也預曰造舟為梁河橋之謂)
(也江總詩徳陽穿洛水伊闕近河橋庾信春賦擁河橋/而爭渡詩昔我往矣楊柳依依梁簡文帝詩春堤楊栁)
(拂河/橋)夕卧伊川桃李月(左傳秦晉遷陸渾之戎于伊川/一統志伊水源出盧氏縣悶頓)
(嶺經嵩縣界入於洛謝朓詩灞池不可/别伊川難重違詩何彼穠矣華如桃李)伊川桃李正芳
新(唐太宗詩獻/嵗啟新芳)寒食山中酒復春(盧氏雜記寒食内宴/宰相賜酴醿酒陶潛)
(詩山中酒應熟詩為此春酒以介眉夀東坡題跋國史/補云酒有郢之富春烏程之若下春榮陽之土窟春富)
(平之石凍春劍南之燒春杜子美亦云聞道雲安麴米/春裴鉶傳竒亦有酒名松醪春乃知唐人名酒多以春)
(也/)野老不知堯舜力(梁簡文帝詩都人野老雲集霧㑹/庾信詩埜老時相訪康衢謠不識)
(不知順帝之則易黄帝堯舜垂衣裳/而天下治擊壤歌帝何力于我哉)酣歌一曲太平人
(書酣歌於室陶潛詩達曙酣且歌南史徐君蒨傳飲酒/數升便醉而閉門盡日酣歌庾信文故老親賔酣歌相)
(慶嵇康絶交書濁酒一杯彈琴一曲吾願畢矣論衡儒/書稱堯舜之徳至優至大天下太平一人不刑西京雜)
(記董仲舒云太平之時雨/不破塊津莖潤葉而已)
　　　龍門應制(太平寰宇記伊闕口俗名龍門兩京/新記煬帝登北邙觀伊闕曰此龍門)
　　　　(耶一統志河南府城南二十五里兩山對峙/東曰香山西曰龍門唐書宋之問傳武后遊)
　　　　(洛南龍門詔従臣賦詩左史東方虯詩先成/后賜錦袍之問俄頃獻后覽之嗟賞更奪袍)
　　　　(以/賜)
宿雨霽氛埃(江總詩初晴原野開宿雨潤條枚爾雅雨/濟謂之霽張衡西京賦消雰埃於中宸庾)
(信碑滌/蕩埃氛)流雲度城闕(謝莊侍宴蒜山詩龍旌拂紆景鳳/葢起流雲顔延之詩流雲藹青闕)
(皓月鑒丹宫又/城闕生雲烟)河堤栁新翠(庾信詩夕陽含水氣返景/照河堤元和志洛水自苑)
(内上陽之南彌漫東流宇文愷斜堤束令東北/流江總詩蟬噪金堤栁梁元帝詩葉翠如新剪)苑樹花
先發(庾肩吾詩旌門臨苑樹相風出鳳樓/劉孝綽詩葉舒非漸大花發是初開)洛陽花栁此
時濃(唐書地理志東都隋置貞觀六年號洛陽宫元和/志洛陽本秦舊縣神龍初改為永昌尋復舊號一)
(統志洛陽縣河南府附郭本成周之地居洛水之北故/曰洛陽梁簡丈帝洛陽道詩洛陽佳麗所大道滿春光)
(陳後主洛陽道詩銅溝飛栁絮金谷落花光隋煬帝詩/是月春之季花栁相依依庾信詩鳥囀歌來花濃雪聚)
山水樓臺暎㡬重(蕭慤詩泉鳴知水急雲來覺山近徐/陵詩樓臺非一勢臨玩自多竒富嘉)
(謨詩禁苑池臺氷始開/搖春涵渌  映樓臺)羣公拂霧朝翔鳳(陳子良羣公/朝還詩正值)
(康莊晚羣公謁帝迴謝朓詩拂霧朝青閣日旰坐彤闌/盧思道詩拂霧揚龍節乗風遡鳥旌三輔黄圖建章宫)
(南有玉堂壁門三層臺髙三十丈玉堂内殿十二門階/陛皆玉為之鑄銅鳳髙五尺飾黄金棲屋上下有轉樞)
(向風若翔張衡西京賦鳳鶱翥於甍標咸遡風而/欲翔劉劭趙都賦峙華爵以表甍若翔鳳之將飛)天子
乗春幸鑿龍(書天子作民父母以為天下王白虎通接/上稱天子者明以爵事天也禮記孟春之)
(月乗鸞輅駕蒼龍注鸞輅有鸞和之節而飾之以青輪/春東方色青也漢書食貨志公卿白議封禪事而郡國)
(皆豫治道修繕故宫及當馳道縣縣治宫儲設供具而/望幸張正見詩帳殿幸金輿易乾鑿度禹鑿龍門闢伊)
(闕/)鑿龍近出王城外(張衡東京賦總風雨之所交然後/以建王城注王城今河南也隂鏗)
(詩鷲嶺春光遍王城埜望通張正見詩兔苑移/飛葢王城列玳簪唐書地理志都城前直伊闕)羽従琳
瑯擁軒葢(張衡東京賦樹翠羽之髙葢蔡邕獨㫁凡乗/輿車皆羽葢漢書揚雄傳趙昭儀每上甘泉)
(常法従摯虞思遊賦要華電之煜爚兮佩玉衡之琳瑯/張衡東京賦乗軒注屬車有藩者曰軒皆在後為三行)
(張華詩交軒樹羽葢乗車佩玉珂/鮑照詩明星晨未晞軒葢已雲至)雲䍐纔臨御水橋(張/衡)
(東京賦雲䍐九斿􁁜㦸膠轕注雲䍐旌旗之别名也蔡/邕獨㫁天子前驅有九斿雲䍐梁簡文帝南郊頌序雲)
(䍐徐迴鳴鐃韻響陳後主洛陽道詩青槐夾馳道/御水暎銅溝江總詩徳陽穿洛水伊闕趂河橋)天衣
已入香山㑹(梁武帝詩天衣盡六銖庾肩吾詩天衣疑/拂石大蔵經菩薩放大光明普照三千大)
(千世界天龍八部滿虛空中作天伎樂雨妙香花瓔珞/天衣不可稱數庾信五張寺碑香山轍迹非復終南之)
(險修行經吾出香山之東雪山之北白居易長慶集龍/門十寺遊觀之勝香山首焉一統志香山寺在河南府)
(城西南龍門法苑珠林共樹/無遮之㑹等招無限之福)山壁嶄巖㫁復連(水經注/山壁髙)
(聳三面特峻招隠士谿谷嶄巖兮水層波九嘆山參差/以嶄巖兮阜杳杳以蔽日張衡西京賦下嶄巖以嵒齬)
(釋智炫詩絶巖低/更舉危峯㫁復連)清流澄澈俯伊川(劉邵洛都賦垂芳/餌於清流王獻之)
(鏡湖怗鏡湖澄澈清流注瀉潘岳懐舊賦俯鏡泉流水/經伊水出南陽縣西蔓渠山注山海經曰蔓渠之山伊)
(水出焉淮南子曰伊水出上魏山地理志曰出熊耳東/山元和志伊水自陸渾縣流入唐書地理志龍門山)
(抵天津有伊水石堰一統志源出盧氏縣悶/頓嶺水流經嵩縣洛陽偃師縣界入於洛水)雁塔遙遙
緑波上(陸倕天光寺碑可使龍城愧飾雁塔慙珍西域/記昔有比丘見雙雁飛翔思曰若得此雁可充)
(飲食忽有一雁投下自殞衆曰此雁垂戒宜旌彼徳于/是瘞雁建塔洛陽伽藍記城南景明寺房簷之外皆是)
(山池七層浮圖一所又城南有東寺西寺俱鄰洛水各/有五層浮圖一所一統志陜西慈恩寺塔亦名雁塔左)
(傳逺哉遙遙江淹别賦春草碧色春水緑/波洛陽伽藍記城南青林垂影緑水為文)星龕奕奕翠
微邊(王勃莊嚴寺塔碑星龕月殿俄盈震旦之墟詩新/廟奕奕爾雅山未及上曰翠微疏謂未及頂上在)
(旁陂陀之處名翠微一説山氣青縹色故/曰翠微也左思蜀都賦鬱葐蒀以翠微)層巒舊長千
尋木(爾雅注山形狹長者謂之巒呉均詩沈雲暎喬樹/細雨宻層巒張協詩流澗萬餘丈園木數千尋庾)
(信銘百仞崖/横千尋松直)逺壑初飛百丈泉(爾雅壑虛也注謂溪壑/也沈約早發定山詩夙)
(齡愛逺壑晚莅見竒山謝靈運賦泉飛流以寫空周明/帝詩嶺松千仞直巖泉百丈飛庾信碑華隂百丈之泉)
(豈獨髙/於蓮井)綵仗蜺旌繞香閣(廣韻仗器仗也唐書儀衞志/太皇太后皇太后皇后出虞)
(候佽飛二十八人騎佩弓箭横刀夾道分左右以屬黄/麾仗玉篇綵五綵備也周禮析羽為旌司馬相如上林)
(賦拖霓旌靡雲旗注折羽毛染以五采綴以縷為旌有/似虹蜺之氣也謝偃詩逶迤度香閣顧步出蘭閨釋慧)
(凈詩法域従此搆香閣本岧嶤/維摩經佛國衆香以香作樓閣)下輦登髙望河洛(周禮/地官)
(注輦人挽行隋書禮儀志今輦制象軺車而不施輪通/幰朱絡飾以金玉用人荷之張衡西京賦恣意所幸下)
(輦成宴王僧孺詩迴輿避暑臺下輦迎風館髙唐賦登/髙逺望韓詩外傳登髙必賦尚書伊洛瀍澗既入于河)
(東京賦泝洛背河左伊右瀍曹大家東征賦望河洛之/交流兮看成臯之旋門左思蜀都賦河洛為王者之里)
(一統志黄河自潼闗界流入闕鄉縣境經靈寳陜州澠/池新安洛陽孟津縣入開封府界又洛水源出陜西洛)
(南縣冢嶺山東流經盧氏永寧/宜陽洛陽偃師鞏縣入於河)東城宫闕擬昭回(唐書/地理)
(志都城西連苑北自東城而東號曰金城爾雅室謂之/宫觀謂之闕班固東都賦于是皇城之内宫室光明闕)
(庭神麗洛陽記洛陽城東西七里南北九里洛陽城内/宫殿臺觀府蔵寺舍凡有一萬一千二百一十九門詩)
(倬彼雲漢/昭回于天)南陌溝塍殊綺錯(史記開阡陌疏南北曰阡/東西曰陌劉邈詩逐伴西)
(城路相攜南陌頭周禮十夫有溝説文塍稻田之畦也/班固西都賦提封五萬疆場綺分溝塍刻鏤原隰龍鱗)
(張衡南都賦溝澮脈連隄塍相輑西都賦周廬千/列徼道綺錯左思蜀都賦溝洫脈散疆場綺錯)林下
天香七寳臺(維摩經如入薝蔔林中不聞他香惟聞薝/蔔香庾信浮圖詩天香下桂殿仙梵入伊)
(笙又銘雷乘法鼓樹積天香文殊傳世尊之座髙七尺/名曰七寳蓮花臺雲笈七籖玉京山有七寳城城有七)
(寳宫宫有七寳元臺其山自然生七寳之樹聲/釋慧淨詩七寳仙臺亡舊迹四彩天花絶雨)山中春酒
萬年杯(真誥楊羲夢遊蓬萊山見許主簿於夾石間仙/公謂主簿曰吾為汝置酒四升在山中可往飲)
(之此太平家酒治人腸也諺云欲得長生飲太平詩為/此春酒以介眉夀又天子萬年黄香天子頌獻萬年之)
(玉觴徐陵文得奉萬夀/之杯預參百辟之禮)微風一起祥花落(潘岳籍田賦/微風生于輕)
(幰謝靈運詩習習和風起庾肩/吾詩瑞木翻無鳥祥花更少蜂)仙樂初鳴瑞鳥來(法苑/珠林)
(北印度國都城北月光玉塔於齋日常放神光仙花天/樂爾雅鷗鳳疏鳳一名鷗郭云瑞應鳥也禽經鸞瑞鳥)
(梁宣帝賦靈木之所自生瑞鳥之/所棲泊書簫韶九成鳳凰來儀)鳥來花落紛無己(謝/朓)
(詩鳥散餘花落蕭慤春賦落花無限數飛鳥/排花度虞世南詩驚鳥排林度風花隔水來)稱觴獻夀
烟霞裏(詩躋彼公堂稱彼兕觥萬夀無疆漢書叔孫通/傳長樂宫成諸侯羣臣朝置法酒以尊卑次起)
(上夀觴九行潘岳閒居賦稱萬夀以獻觴冊府元龜貞/觀二十二年正月奏十部樂於天成殿王公稱觴上夀)
(孔稚圭文泉石移情烟霞入抱/梁元帝碑簫鼔騰空烟霞相接)歌舞淹留景欲斜(詩式/歌且)
(舞劉楨詩清歌製妙聲萬舞在中堂王僧孺詩妙舞駐/行雲清歌入層漢左思呉都賦集洞庭而淹留劉孝綽)
(詩綢繆參宴咲淹留奉觴醳南史沈約傳直永夀省校/四部圖書毎旦入見景斜方出顔延之曲水詩序情盤)
(景遽歡/洽日斜)石闗猶駐五雲車(唐書地理志伊闕縣有伊闕/闗上官儀詩石闗清晚夏璇)
(輿御早秋宋書禮志太皇太后皇后法駕乗重翟羽葢/金根車駕青交輅青帷裳雲靈畫轅黄金塗五采)
鳥旗翼翼留芳草(張衡東京賦鸞旗皮軒注鸞旗謂象/鸞鳥也禮記車馬之美匪匪翼翼張)
(衡西京賦嘉木樹庭芳草如積洛陽伽藍記/竹林魚池侔於禁苑芳草如積珍木連隂)龍騎駸駸
暎晚花(周禮馬八尺以上謂之龍梁簡文帝詩鳳管流/虛谷龍騎藉春荄范雲詩輕荑承玉輦細草藉)
(龍騎詩駕彼四駱載驟駸駸江總詩大車何沓沓奔馬/遂駸駸梁簡文帝南郊頌序朝葉與宻露共鮮晚花與)
(薫風俱落何遜詩幽蝶/弄晚花清池暎疎竹)千乗萬騎鑾輿出(司馬相如子/虛賦王車駕)
(千乗選徒萬騎畋於海濵揚雄長楊賦羅千乗於林莽/列萬騎於山隅張衡西京賦千乗雷動萬騎龍趨西都)
(賦于是乗鑾輿備法駕東/都賦禮官整儀乘輿乃出)水靜山空嚴警蹕(莊子水靜/則明燭鬚)
(眉江總詩石澗水流靜山窻葉去寒陶𢎞景詩空山霜/滿髙烟平廣韻出稱警入言蹕警戒肅也蹕止行人也)
(漢書注皇帝輦動左右侍帷幄者稱警出殿則傳/蹕揚雄甘泉賦八神奔而警蹕兮振殷轔而軍裝)郊外
喧喧引看人(周禮注王國百里為郊爾雅邑外謂之郊/郊外謂之牧晉書陳元達傳不能無事喧)
(喧彼自有以亮吾矣徐陵詩/喧喧擁車騎非但執金吾)傾都南望屬車塵(帝王世/紀天子)
(所居曰都晉書石崇傳有别館在河陽之金谷送者傾/都帳飲於此又衞玠傳玠總角乗羊車入市觀之者傾)
(都左傳引領南望漢書音義大駕車八十一乗作三行/漢雜事諸侯貳車九乗秦併九國兼其車服故大駕屬)
(車八十一乗張衡東京賦屬車九九乗軒並轂注副車/曰屬漢書屬車之清塵注屬者言相連續不絶也顔延)
(之曲水詩序塗歌邑頌/以望屬車之塵者久矣)囂聲引颺聞黄道(周禮秋官銜/枚氏掌司囂)
(國之大祭祀令禁無囂鄭翼登北邙還望京洛詩囂塵/暗天起簫管従風颺漢書天文志日有中道中道者黄)
(道/)佳氣周回入紫宸(後漢書光武紀望氣者遙見舂陵/曰氣佳哉鬱鬱蔥蔥然謝靈運賦)
(四山周回雙流逶迤唐六典紫宸門紫宸宫/雍録含光之北為宣政宣政之北為紫宸)先王定鼎
山河固(張衡東京賦昔先王之經邑也注先王謂周成/王也邑洛邑也左傳成王定鼎於郟鄏卜世三)
(十卜年七百史記呉起傳美哉乎山河之固漢書洛陽/東有成臯西有崤澠背河向洛此其固亦足重也晉書)
(姚襄載記洛陽雖小山河四塞之固亦是用武之地/文中子登雲中之城望龍門之闗曰壯哉山河之固)寳
命乗周萬物新(孔穎達春秋正義序四時序則玉燭調/於上三才協則寳命昌於下可以享國)
(永年令聞長世陸雲盛徳頌肅雍寳命鑒民顧天顔延/之宋郊祀歌寅威寳命嚴恭帝祖易大哉乾元萬物資)
(始禮記天子者與天地參/故徳配天地兼利萬物)吾皇不事瑤池樂(穆天子傳/觴西王母)
(於瑤池之上神仙傳崑崙/閬風苑左瑤池右翠水)時雨來觀農扈春(書曰肅時/雨若禮記)
(季春之月時雨將降下水上騰司馬相如封禪文甘露/時雨厥壌可遊左傳郯子曰九扈為九農正註扈有九)
(種春扈頒鶞夏扈竊𤣥秋扈竊藍冬扈竊黄棘扈竊丹/行扈唶唶宵扈嘖嘖桑扈竊脂老扈鷃鷃以九扈為九)
(農之號各隨其宜以教人事也張衡東京賦嘉田畯之/匪懈行致賚於九扈注九扈農正知田事蔡邕獨斷春)
(扈氏農正/趣民耕種)
　　劉庭琦(開元時人終/雅州司户)
　　　奉和聖製瑞雪篇
紫宸飛雪曉徘徊(唐六典紫宸殿即内朝正衙也明皇/實録開元十二年三月宴朝集使於)
(紫宸殿二十八年有慈烏巢紫宸殿之栱唐㑹要龍朔/三年四月始御紫宸殿聴政楚辭增氷峩峩飛雪千里)
(謝莊詠雪雜言始葐蒀以㽔轉終徘徊而烟曳謝朓/詩飛雪天山來飄聚繩櫺外沈約雪詩徘徊騖情極)層
閣重門雪照開(鮑照詩層閣肅天居沈約寄懐詩送日/隠層閣引月入輕幬左思蜀都賦華闕)
(雙迥重門洞開謝朓詩平/明振衣坐重門猶未開)九衢晶耀浮埃盡(楚辭靡蓱/九衢枲華)
(安居注九交道曰衢沈約賦雕芳卉之九衢宋之問洞/庭湖詩晶照目何在瀅熒心欲無楊師道咏雨詩長筵)
(響奔溜清/簟肅浮埃)千品差池贄帛來(班固東都賦庭實千品梁/昭明太子七契若其珍異)
(修筵斯溢千品萬類不可詳悉詩燕燕于飛差池其羽/疏謂舒張其尾翼左傳鄭公孫僑曰謂我敝邑邇在晉)
(國譬諸草木我臭味也何敢差池書/五玉三帛傳玉帛所以為贄而見者)何處田中非種玉
(崔顥詩日暮鄉闗何處是又長干曲君家住何處搜神/記羊公雍伯性篤孝葬父母無終山山髙無水公作義)
(漿於坂頭有一人就飲飲訖以一斗石子與之云玉當/生其中後當得婦乃種其石北平徐氏女甚有行公試)
(求焉徐戲云得白璧一雙當為婚公至所種石中得五/雙以聘徐氏遂以女妻之於種玉處名曰玉田張正見)
(詩雪夢起瓊田孫楚雪/賦膏澤偃液普潤中田)誰家院裡不生梅(宗子侯樂府/不知誰家子)
(提籠行採桑劉孝威擬古詩誰家妖冶折花枝梁簡文/帝咏雪詩看花言可折定自非春梅何遜早梅詩衝霜)
(當路發暎雪擬寒開江/總詩梅花色白雪中明)埋雲翳景無窮已(謝靈運撰征/賦冐沈雲之)
(晻靄迎素雪之紛霏張安世房中歌芬樹羽林雲景冥/冥周思鈞詩綺筵乗晦景髙宴下陽池詩夙夜無已)
因風落地吹還起(世説謝太傅寒雪日内集欣然曰白/雪紛紛何所似兄子朗曰撒鹽空中)
(差可擬兄女道韞曰/未若柳絮因風起)先過翡翠寳房中(班固西都賦昭/陽特盛隆乎孝)
(成屋不呈材牆不露形翡翠火齊流耀含英注翠鳥形/如燕赤而雄曰翡青而雌曰翠其羽可以飾幃帳漢書)
(禮樂志神之出排玉房楊炯/詩暄入瑤房裡春迴玉宇前)轉入鴛鴦金殿裏(三輔黄/圖武帝)
(時後宫八區有昭陽飛翔増成合歡蘭林披香鳳凰鴛/鴦等殿古樂府鴛鴦七十二羅列自成行江總詩流泉)
(灌金/殿)美人含笑出聨翩(楚辭美人既醉朱顔酡曹植詩/有美一人被服􁅰羅庾信䝉賜)
(酒詩阮籍披衣起王戎含笑來張柬之詩帶嬌移玉柱/含笑捧金杯魏文帝彈棊賦聨翩靃繹展轉盤縈謝恵)
(連雪賦聨翩飛/灑徘徊委積)艷逸相輕鬬容止(何遜七召妍姿艷逸/淑性閒華江總詩憐)
(才殊豔逸將别更留連晉書后妃傳序房樂希聲所以/節其容止又王獻之傳獻之少有盛名髙邁不羈雖閒)
(居終日容/止不怠)羅衣㸃著渾是花(邊讓章華臺賦羅衣飄颻/綺組繽紛范雲樂府暮雨)
(潤羅衣裴子野雪詩落樹似飛花徐陵雪詩/六出舞崇花唐太宗望雪詩無樹獨飄花)玉手摶來
半成水(曹植樂府攜玉手喜同行傅咸扇/賦猥棄我其若遺去玉手而潛蔵)奕奕紛紛何
所如(謝恵連雪賦靄靄浮浮瀌瀌/奕奕楚辭雪紛紛而薄木)頓憶楊園二月初(詩/楊)
(園之道猗於畝丘王僧達詩麥隴多秀色揚園流好音/蕭子顯詩遊望桃花初庾信詩興雲榆莢晚燒薙杏花)
(初/)羞同班女髙秋扇(班婕妤怨歌行新裂齊紈素皎潔/如霜雪裁成合歡扇團團似明月)
(出入君懐袖動搖微風發常恐秋節至凉颷奪炎熱棄/捐篋笥中恩情中道絶劉孝綽對雪詩恥均班女扇羞)
(灑曹人衣隂鏗詩可惜/逢秋扇何用合歡名)欲照明王乙夜書(書明王奉若/天道宋齊語)
(孫康家貧常/映雪讀書)姑射山中符聖夀(莊子藐姑射之山有神/人焉肌膚若氷雪綽約)
(若處子元和郡縣志平山一名壺口山今名姑射山在/晉州臨汾縣西八里莊子堯觀乎華華封人曰願祝聖)
(人使聖人夀使聖人/富使聖人多男子)芙蓉闕下降仙車(庾信詩長虹雙/瀑布圓闕兩芙)
(蓉七召列神童於羽帳侍玉女於仙車/徐陵咏雪詩明朝闕門外應見海神車)願隨睿澤流無
限(曹植求自試表沐浴聖澤潛潤徳教/可謂厚幸矣梁武帝詩連山去無限)長報年豐貴有
餘(孫楚雪賦肅肅三白實獲豐年謝恵連雪賛氣徧霜/繁年豐雪積張正見雪詩九冬飄逺雪六出表豐年)
(易積善之家必有餘慶老子天之道/損有餘補不足楚辭覽冀州兮有餘)
　　孫逖(河南人開元中三擅甲科擢左拾遺歴集賢/院修撰改考功員外郎遷中書舍人典詔誥)
　　　(判刑部侍郎終太/子詹事謚曰丈)
　　　山隂縣西樓(漢書地理志㑹稽郡縣山隂㑹稽/山在南王羲之蘭亭序㑹于㑹稽)
　　　　(山隂之蘭亭元和志山隂縣秦舊地也隋改/為㑹稽垂拱二年又割㑹稽西界别置山隂)
　　　　(一統志山隂縣/紹興府附郭)
都邑西樓芳樹間(禮記仲秋之月可以築城郭建都邑/張衡賦游都邑以永久嵇喜詩都邑)
(可優游何必棲山原宗懍詩接里開都邑庾肩吾詩天/禽下北閣織女入西樓梁元帝纂要春木曰芳樹洛陽)
(伽藍記飛館生風重樓起霧髙臺芳樹家家而/築陸機詩芳樹發華顛王融詩含情結芳樹)逶迤霽
色繞江山(阮籍東平賦逶迤漫衍繞以大壑夏侯湛山/路吟道逶迤兮嵐氣清何遜詩振衣喜初霽)
(褰裳對晚晴王融渌水曲日霽沙漵明諸葛亮黄陵廟/記趨蜀道履黄牛因覩江山之勝慧逺廬山記匡廬大)
(嶺凡有七重風雲之所攄江山之所/帶陶潛詩江山豈不險歸子念前途)山月夜従公署出
(呉均詩挂月青山下南史蕭子顯傳風動春朝月明秋/夜舞賦夫何皎皎之閒夜兮明月爛以施光廣韻署廨)
(署也詩月/出皎兮)江雲晚對訟庭還(楊乂雲賦江湖以之深滿/謝朓楚江賦雲沈山岫風)
(蕩中川張正見詩歸雲向谷晚鮑照還都道中詩鱗鱗/夕雲起獵獵晚風遒謝靈運詩虛館絶諍訟空庭來鳥)
(雀/)誰知春色朝朝好(謝朓詩春色滿皇州庾信詩春色/方盈野枝枝綻翠英梁簡文帝詩)
(緑葉朝/朝黄)二月飛花滿江草(書嵗二月東巡守至於岱宗/庾信馬射賦落花與芝葢同)
(飛楊柳共春旗一色梁簡文帝賦玩飛花之度窻看春/風之入柳梁昭明太子詩江花玉面兩相似古詩涉江)
(采芙蓉蘭/澤多芳草)一見湖邊楊柳風(漢書趙充國傳百聞不如/一見述異記越州鏡湖世)
(傳軒轅鑄鏡湖邊因得名詩昔我往矣楊柳依依古樂/府楊柳可蔵烏風土記河朔春時疾風數日一作三日)
(乃止曰吹/花擘柳風)遙憶青青洛陽道(古詩青青河畔草綿綿思/逺道世説潘岳少時挾彈)
(出洛陽道婦人遇者莫不連手共縈之梁簡/文帝洛陽道樂府洛陽佳麗所大道滿春光)
　　李白
　　　侍従宜春苑奉詔賦龍池柳色初青聴新鶯百
　　　　囀歌(漢書嚴助傳勞侍従之事沈佺期詩自/喜恩深陪侍従三輔黄圖宜春宫本秦)
　　　　(離宫在長安城東南杜縣東近下杜又有宜/春下苑在京城東南隅庾信春賦宜春苑中)
　　　　(春已歸披香殿裏作春衣唐㑹要明皇在藩/邸居興慶里宅有龍池湧出日以浸廣至開)
　　　　(元中為興慶宫蕭子顯詩楊柳千條共一色/何遜詩輕烟糝柳色梁元帝詩新鶯隠葉囀)
　　　　(劉孝綽百舌詩孤鳴/若無對百囀似羣吟)
東風己緑瀛洲草(禮記孟春之月東風解凍班婕妤賦/中庭萋兮緑草生梁昭明太子七契)
(夾鍾之節春景依遲碧樹初蕊緑草含滋史記封禪書/建章宫北治大池漸臺髙二十餘丈命曰太液池中有)
(蓬萊方丈瀛洲壺/梁象海中神山)紫殿紅樓覺春好(三輔黄圖武帝起/紫殿雕文刻鏤黼)
(黻以玉飾之成帝永始四年行幸甘泉郊泰畤神光降/於紫殿王筠詩丹墀生細草紫殿納輕隂沈佺期詩紅)
(樓疑見白毫光寺/逼宸居福盛唐)池南柳色半青青(南史陳武帝紀上/宰膺運康救羣黎)
(鞠旅於溟池之南揚旌于桂嶺之北莊子松/柏在冬夏常青青又青青之麥生於陵陂)縈烟裊娜
拂綺城(沈佺期詩梅花寒待雪桂蕊晚留烟梁簡文帝/詩洞庭枝裊娜澧浦葉參差古今合璧栁樹髙)
(二三丈許/裊娜枝條)垂絲百尺挂雕楹(南史張緒傳劉悛之為益/州獻蜀栁數株枝條甚長)
(状若絲縷梁簡文帝為南平王章摶飛九萬實假扶搖/之力沖天百尺無俟剞劂之功江總山亭銘髙桐百尺)
(垂楊五株張衡西京賦雕楹玉碣班固西/都賦雕玉瑱以居楹魏收詩礎潤上雕楹)上有好鳥相
和鳴(曹植詩潛魚躍清波好鳥鳴髙枝謝朓詩香風蕊/上發好鳥葉間鳴張駿詩鳩鵲與黧黄間闗相和)
(鳴何承天詩/晨猿相和鳴)間闗早得春風情(詩間闗車之牽兮思孌/季女逝兮梁簡文帝詩)
(春風復有情蕭慤詩二月鶯/聲纔欲㫁三月春風已復流)春風巻入碧雲去(江淹詩/日暮碧)
(雲合佳人/殊未來)千門萬户皆春聲(史記武帝紀作建章宫度/為千門萬户班固西都賦)
(張千門而立萬户順隂陽以開闔徐陵玉臺新咏序凌/雲槩日由余之所未窺千門萬户張衡之所曽賦)是
時君王在鎬京(詩朱芾斯皇室家君王又魚在在藻有/莘其尾王在在鎬飲酒樂豈又鎬京辟)
(雍自西自東自南自北無思不服一統志陜西西安府/鎬水在府城西北十八里上承鎬池下流合滮池水鎬)
(京城在咸陽縣西南周/武王自豐居鎬即此)五雲垂輝耀紫清(董仲舒雨雹/對雲則五色)
(而為慶三色而成矞宋書符瑞志慶雲五色者太平之/應王粲七釋珥照夜之雙璫煥焴爚以垂暉南史齊髙)
(帝紀秬草騰芳於郊園景星垂暉/於清漢玉清隠書金霄鬱紫清)仗出金宫隨日轉(唐/書)
(儀衞志朝㑹之仗三衞畨上分為五仗皆帶刀捉仗列/于東西廊下每日以四十二人立内廊閣外號曰内仗)
(天子出則有細仗黄麾仗崔琰遂初賦列金宫之􁡤嵼/方玉闕之嵯峩晉書天文志黄道日之所行也半在赤)
(道外半在/赤道内)天回玉輦繞花行(拾遺記穆天子御黄金璧/玉之輦従朝及暮而窮宇)
(宙之内通典秦以輦為人君之乗漢因以雕玉為/之方徑六尺蘇頲詩繞花開水殿架竹起山樓)始向
蓬萊看舞鶴(唐書髙宗紀始制蓬萊宫諸門殿亭等名/相鶴經鶴陽鳥也軒前垂後則善舞鮑照)
(舞鶴賦指蓬壺而翻翰望崐閬而揚/音唳清音於丹墀舞飛容于金閣)還過􁈙石聴新鶯
(案􁈙石當作􁈙若班固西都賦後宫則有掖庭椒房后/妃之室合歡増城安處常寧􁈙若椒風披香發越蘭林)
(蕙草鴛鸞飛翔/之列注俱殿名)新鶯飛繞上林苑(漢書武帝紀建元二/年開上林苑三輔黄)
(圖漢上林苑即秦之舊苑也唐書太宗/紀貞觀十八年宴雍州父老于上林苑)願入簫韶雜鳳
笙(書簫韶九成鳳凰來儀傳韶舜樂言簫見細器之備/史記樂書舜作十管韶簫長尺有二寸其形參差象)
(鳳翼所以應十日之數列仙傳王子晉/好吹笙作鳳凰鳴王融詩參差聞鳳笙)
　　　西嶽雲臺歌送丹丘子(書八月西巡守至於西/岳爾雅華山為西岳一)
　　　　(統志太華山在陜西西安府華隂縣南一十/里即西嶽也以西有少華山故此號太華是)
　　　　(山削成四方髙五千仞唐開元記華嶽雲臺/觀中方丈之上有山崛起華山志嶽東北有)
　　　　(雲臺峯其山兩峯崢嶸四面懸絶上冠景雲/下通地脈嶷然獨秀有若靈臺周武帝時有)
　　　　(道士焦道廣獨居此峯辟粒餐霞常有三青/鳥報未然事周武帝親詣山庭臨軒問道谷)
　　　　(口因置雲臺觀白本集元丹丘歌元丹丘愛/神仙朝飲潁川之清流暮還嵩山之紫烟又)
　　　　(有聞丹丘子營/石門幽居詩)
西嶽崢嶸何壯哉(廣韻崢嶸山峻揚雄甘泉賦閌閬閬/其寥廓兮似紫宫之崢嶸左思蜀都)
(賦經三峽之崢嶸躡五屼之蹇滻漢書陳平傳髙帝南/過曲逆上其城望室屋甚大曰壯哉縣吾行天下獨見)
(洛陽與是耳沈佺期西嶽詩/西鎮何穹崇壯哉信靈造)黄河如絲天際來(孝經援/神契河)
(者水之伯上應天漢爾雅河出崑崙虛色白所渠并千/七百一川色黄物理論河色黄者衆川之流葢濁之也)
(一統志黄河自龍門而下歴西安府韓城郃陽至朝邑/縣界稍折而東入蒲州境漢書功臣表使黄河如帶禮)
(記王言如絲其出如綸易豐其屋天際翔也楚辭天問/九天之際安放安屬謝朓詩天際識歸舟易林太乙駕)
(騮従天上來張説華山/銘白帝西下黄河北來)黄河萬里觸山動(爾雅河百里/一小曲千里)
(一曲一直水經注河出崑山伏流地中萬三千里郭璞/江賦呼吸萬里吐納靈潮准南子共工怒而觸不周之)
(山郭璞江賦觸/曲厓以縈繞)盤渦轂轉秦地雷(郭璞江賦盤渦谷轉/凌濤山頽水經注沿)
(波漱石環濤轂轉洞天記華山上應井鬼之精下鎮秦/之分野枚乗七發混混庉庉聲如雷鼓木華海賦驚浪)
(雷奔駭/水迸集)榮光休氣紛五采(詩不顯其光箋光猶榮也氣/有榮光也尚書中候成王觀)
(於洛河沈璧禮畢王退俟至于日昧榮光並出休氣塞/河庾信羽調曲居休氣而四塞在光華而兩旦易乾鑿)
(度聖人受命瑞應先見於河河水先清清變白白變赤/赤變黒黒變黄各三日漢書郊祀志長安東北有神氣)
(成五/采)千年一清聖人在(王子年拾遺記黄河千年一清/至聖之君以為大瑞李蕭逺運)
(命論黄河清/而聖人生)巨靈咆哮擘兩山(揚雄河東賦河靈玃踢/掌華蹈襄括地志華嶽)
(本一山當河河水過而曲行河神巨靈手盪脚蹋開而/為兩今脚跡在東首陽下手掌在華山今呼為仙掌河)
(流二山之間開山圖巨靈胡者偏得神仙道能造山川/出江河廣韻咆虓熊虎聲哮闞也庾信詩六國始咆哮)
(縦横未/定交)洪波噴箭射東海(十洲記溟海無風而洪波百/丈謝靈運詩莫辨洪波極誰)
(知大壑東水經注渾洪贔怒濬波頽疊慎子河下龍門/流駛如竹箭駟馬追之不及張衡南都賦總括趨欱箭)
(馳風疾孔稚珪褚先生碑飛浪突雲奔湍急箭張正見/公無渡河詩櫂折桃花水颿横竹箭流山海經箕尾之)
(山其尾踆/於東海)三峯却立如欲摧(述征記華山上有三峯直/上晴霽可覩華山記三峯)
(南峯西峯東峯也一統志華山有芙蓉明星玉女三峯/史記藺相如傳相如持璧却立倚柱郭璞江賦巨石硉)
(矹以前却又絶岸萬丈壁立赮駮廣/韻摧折也史記孔子世家梁柱摧乎)翠厓丹谷髙掌開
(水經注自上宫東北出四五十步有屈嶺東南望巨靈/手跡惟見洪崖赤壁而已張協七命登翠阜臨丹谷張)
(衡西京賦巨靈贔屭髙掌逺蹠以流河曲厥跡猶存張/説華山銘青崖白谷仰見靈掌趙彦昭詩河經大禹鑿)
(山見巨/靈開)白帝金精運元氣(洞天記少昊為白帝治西嶽/淮南子西方金也其帝少昊)
(其神太白注少昊以金徳王號曰金天庾信賦地則石/鼓鳴山天則金精動宿漢書律歴志太極中央元氣故)
(為黄鍾後漢書李固傳斗斟酌元氣運平/四時白虎通地者元氣所生萬物之祖)石作蓮花雲
作臺(華山記山頂有池生千葉蓮華服之羽化因名華/山北上有蓮花峯視諸峯為更髙薛道衡詩龍門)
(竹箭急華嶽蓮花髙孔徳紹行經/太華詩疎峯起蓮葉危塞隠桃林)雲臺閣道連窈㝠(史/記)
(天官書紫宫後六星絶漢抵營室曰閣道又秦始皇紀/三十五年作前殿阿房周馳為閣道自殿下直抵南山)
(方輿勝覽飛仙嶺在興州東三十里上有閣道百餘間/即入蜀城老子窈兮㝠兮其中有精水經注北眺巨海)
(窈㝠無極宋玉對楚王問鳳凰上擊九/千里絶雲霓負蒼天翺翔乎杳㝠之上)中有不死丹丘
生(史記封禪書三神山嘗有至者諸仙人及不死之藥/皆在焉列仙傳馬明生従安期先生受金液神丹方)
(乃入華隂山合金液不死藥楚辭逺遊仍羽人于丹丘/兮留不死之舊鄉注丹丘晝夜常明也神異記盧洪入)
(山採茗遇一道士牽三青牛引洪至瀑布山曰吾丹丘/子也開皇神告録隋開皇末有老翁詣唐髙祖曰公應)
(天受命當在丹丘子之後帝曰丹丘為誰曰與公近籍/隠居鄠杜間帝遂袖劍詣焉伏謁于苫宇之下先生曰)
(吾久厭濁世汝羶於時者顯晦既殊幸無見忌帝愕而/謝之武徳初宻遣太宗訪焉則其室已墟矣白本集樂)
(府岑夫子丹丘/生進酒君莫停)明星玉女備灑埽(集仙録明星玉女祠/前有五石臼號曰玉)
(女洗頭盆詩灑埽穹窒我征聿至漢書班媫妤傳/共灑埽于幃幄兮顔延之文灑埽中嶽致廟九山)麻姑
搔背指爪輕(葛洪神仙傳麻姑至蔡經亦舉家見之是/好女子手爪似鳥經心中念曰背大癢時)
(得此爪以爬/背當佳也)我皇手把天地户(陸機功臣頌盧綰自微/婉孌我皇齊書樂志於)
(爍我皇體仁苞元易闔户謂之坤闢户謂之乾又天地/設位注天地者易之門户西王母宴漢武帝歌大哉雖)
(寥廓我把/天地户)丹丘談天與天語(史記孟荀傳談天衍雕龍/奭劉向别録騶衍之所言)
(五徳終始天地廣大書言天事故曰/談天沈佺期詩經聲夜息聞天語)九重出入生光輝
(楚辭天問圜則九重孰營度之又九辨豈不鬱陶而思/君兮君之門以九重注天子有九門謂闗門逺郊門近)
(郊門城門皋門庫門雉門應門路門也庾信詩自布南/風曲還來吹九重易利用出入民咸用之謂之神詩或)
(出入風議易君子之光其暉吉也長歌行陽春布徳/澤萬物生光輝范雲詩軒葢照墟落傳瑞生光輝)東
來蓬萊復西歸(史記封禪書蓬萊方丈瀛洲三神山傳/在渤海中十洲記蓬丘蓬萊山也對東)
(海之東北岸周迴五千里詩誰將西歸懐/之好音長歌行百川東到海何時復西歸)玉漿儻或(全/唐)
(詩作/恵)故人飲(詩含神霧華山上有明星玉女手執玉漿/搜神記嵩山北有大穴一人嘗誤墮穴中)
(行可十餘日見草屋中有二人對坐圍棊局下有一杯/白飲墮者告以飢渴棊者曰可飲此遂飲之氣力十倍)
(半年許乃出蜀歸洛下問張華曰此仙館所飲者玉漿/也魏武帝樂府驂駕六龍飲玉漿史記范睢傳綈袍戀)
(戀有故人之意古詩客従逺方來遺/我一端綺相去萬餘里故人心尚爾)騎二茅龍上天飛
(列仙傳呼子先者漢中卜師夀百餘嵗臨去呼酒家嫗/急裝有仙人持二茅狗來子先將一與酒嫗騎之乃龍)
(也上華山常於山大呼言子先酒母在此/班固答賔戲泥蟠而天飛者應龍之神也)
　　　送羽林陶將軍(唐書百官志左右羽林軍大將/軍各一人正三品將軍各三人)
　　　　(従三品掌統北衙禁兵督攝左右廂飛騎儀/仗大朝㑹則周衞階陛巡幸則夾馳道為内)
　　　　(仗/)
將軍出使擁樓船(老子上將軍居左偏將軍居右呉語/十旌一將軍載常建鼓挾經漢書汲)
(黯傳夫以大將軍有揖客顧不重耶梁元帝賦趙將軍/之建節辛侍中之出使史記平準書大修昆明池治樓)
(船髙十餘丈旗幟加其上甚壯漢書武帝紀元鼎五年/遣樓船將軍楊僕出豫章下湞水通典樓船之上建樓)
(三重列女牆戰格樹幡幟/開弩窓矛穴状如城壘)江上旌旗拂紫烟(謝朓詩江/上徒離憂)
(釋名析羽為旌旌精也有精光也熊虎為旗軍將所建/象其猛如虎與衆期其下也潘岳文旌旗電舒戈矛林)
(植東都賦旌旗拂天/鮑照詩揚芬紫烟上)萬里横戈探虎穴(漢書禮樂志體/容與迣萬里漢)
(書班超傳相者曰生燕頷虎頸飛而食肉此萬里侯相/也盧照隣中和樂歌横戈碣石倚劍浮津後漢書班超)
(傳不入虎穴不得虎子庾信/鄭偉墓銘探虎穴而揮戈)三杯拔劍舞龍泉(唐中宗/詩九日)
(正乗秋三杯興已周史記項羽本紀項莊拔劍起舞項/伯亦拔劍起舞常以身翼蔽沛公越絶書楚王作劒三)
(枚一曰龍淵風胡子曰欲知龍淵状如登髙山臨深淵/按唐人避唐髙祖諱作龍泉郭元振寳劍篇良工鍛鍊)
(凡千年鑄得/寳劒名龍泉)莫道詞人無膽氣(漢書司馬相如傳賛詞/人之賦麗以淫嵇康明)
(膽論陳義奮/辭膽氣凌雲)臨行將贈繞朝鞭(左傳晉人患秦之用士/㑹也乃使魏夀餘偽以)
(魏叛者請自歸于秦秦伯許之履士㑹之足於朝秦伯/師於河西魏人在東夀餘曰請東人之能與夫二三有)
(司言者吾與之先使士㑹士㑹辭秦伯曰若背其言所/不歸爾帑者有如河乃行繞朝贈之策曰子無謂秦無)
(人吾謀適不用也/既濟魏人譟而還)
　　　同王昌齡送族弟襄歸桂陽(元和郡縣志郴州/本長沙郡地漢分)
　　　　(長沙立桂陽郡一統志天寳初改/郴州為桂陽郡本朝改為郴州)
爾家何在瀟湘川(圖經瀟水去零陵三十步源出九疑/山至永與湘水合湘水在零陵北十)
(五里其源自全來永與瀟水合二水合流謂之瀟湘曹/植詩朝遊江北岸夕宿瀟湘沚謝朓詩洞庭張樂地瀟)
(湘帝/子遊)青莎白石長江邊(漢書司馬相如傳薜莎青蘋注/莎即今青莎草也楚辭青莎雜)
(樹兮繁草靃靡王融詩離軒思黄鳥分渚愛青莎江淹/詩青莎被海月朱華冐水松詩揚之水白石鑿鑿甯戚)
(飯牛歌滄浪之水白石粲魏志文帝南征臨江見波濤/洶湧嘆曰長江天所以限南北也郭璞江賦䕃潭隩被)
(長江阮籍詩/湛湛長江水)昨夢江花照江國(三秦記昆明池通白鹿/原原人釣魚綸絶而去)
(夢于武帝求去其鈎三日戲於池上見大魚銜索帝曰/豈不穀昨所夢耶取鈎放之梁昭明太子詩江花玉面)
(兩相似庾信賦/彼凌江而建國)㡬枝正發東窻前(陶潛詩有酒有酒閒/飲東窓謝靈運山居)
(賦闢東窗以矚近田/謝朓詩髙卧東牕下)覺來欲往心悠然(張衡詩欲往従/之隴坂長晉書)
(謝安嘗與王羲之登冶城悠然遐想有髙/世之志陶潛詩采菊東籬下悠然見南山)魂隨越鳥飛
南天(古詩越鳥巢南枝曹植詩願隨越鳥翻飛南翔潘/岳詩徒懐越鳥志眷戀想南枝隋書天文志夏至)
(極起而天運近北而斗去人逺/日去人近南天氣至故蒸熱也)秦雲連山海相接(晉書/天文)
(志秦雲如行人木華海賦波如連山/謝朓詩纔見孤鳥還未辨連山極)桂水横烟不可涉
(楚辭桂水兮潺湲揚流兮津津江淹詩且泛桂水潮又/桂水日千里一統志桂水在郴州城南六十里鮑照詩)
(涓涓亂江流/綿綿横海烟)送君此去令人愁(莊子送君者皆自厓而/返君自此逺矣江淹别)
(賦送君南浦/傷如之何)風帆茫茫隔河洲(釋名帆泛也隨風張幔/曰帆使舟泛泛然也繁)
(欽述行賦茫茫河濵詩闗闗雎鳩在河之洲酈炎詩靈/芝生河洲謝靈運詩河洲多沙塵薛道衡詩疊鼓沸河)
(洲/)春潭瓊草緑可折(劉繪詩春潭無與窺秋臺誰與陟/隋煬帝詩春潭漾月暉十洲記方)
(丈有瓊田芝草庾闡遊仙詩瓊草被神/丘江淹詩終嵗如瓊艸紅華長翕赩)西寄長安明月
樓(漢書地理志京兆縣治長安班固西都賦漢之西都/實在雍州名曰長安傳休奕詩所思兮何在乃在西)
(長安謝朓詩灞涘望長安北史邢邵傳邵修繕觀宇皆/為之題名有清風觀明月樓李陵詩明月照髙樓相見)
(餘光輝呉均詩相思/自有處春風明月樓)
　　　别山僧(自注涇/縣作)
何處名僧到水西(梁書武帝紀聴覽餘閒即於重雲殿/及同泰寺講説名僧碩學四部聴衆)
(常萬餘人一統志水西山在涇縣西五里下臨賞溪唐/宣宗嘗遊此地有詩長安若問江南事報道風光在水)
(西/)乗舟弄月宿涇溪(准南子夫乘舟而惑者不知東西/見斗極則悟矣王襃四子講徳論)
(膺騰撇波而濟水不如乘舟之逸也謝靈運賦卧洞房/兮當何悦滅華燭兮弄明月宋之問太平公主山池賦)
(披烟弄月兮宵未歸桂枝清霧兮濕羅衣一統志賞溪/在涇縣治西一名涇溪源出石埭支流出太平縣至涇)
(縣南陵宣城逾/蕪湖入於江)平明别我上山去(史記留侯世家老父/曰孺子可教矣後五)
(日平明與我㑹此漢書叔孫通傳先平明謁者治禮/引以次入殿門注未平明之前古詩上山採蘼蕪)手
攜金策踏雲梯(孫綽遊天台山賦被毛褐之森森振金/策之鈴鈴注金策錫杖也鈴鈴策聲謝)
(靈運登石門最髙頂詩惜/無同懐客共登青雲梯)騰身轉覺三天近(揚雄解難/翠虬絳螭)
(之將登乎天必聳身於蒼梧之淵漢武帝内傳帝見王/母巾笈中有一巻書王母出以示曰此五嶽真形圖也)
(乃三天太/上所出)舉足回看萬嶺低(禮記執主器操幣圭璧則/尚左手行不舉足沈約詩)
(山東萬嶺鬱青蔥張纉/賦千流共歸萬嶺分狀)謔浪肯居支遁下(詩謔浪笑傲/陸機七徵溱)
(洧以謔浪為歡劉孝綽詩謔浪雖云善江流苦未安髙/逸沙門傳支遁字道林任心獨往風期髙亮世説支道)
(林許掾共在㑹稽王齋頭支為法師許為都講支/通一議四坐莫不厭心許送一難衆人莫不忭舞)風流
還與逺公齊(晉書王獻之傳獻之少有盛名髙邁不羈/風流為一時之冠庾信枯樹賦殷仲文風)
(流儒雅海内知名蓮社髙賢傳法師慧逺博綜六經尤/善莊老至潯陽見廬山閒曠乃立精舍以去水猶逺舉)
(杕叩地清流湧出所居盡林/壑之美凡在瞻履神清氣肅)此度别離何日見(古詩上/言長相)
(思下言/久離别)相思一夜暝猿啼(古詩著以長相思縁以結不/解李陵荅蘇武詩行人難久)
(留各言長相思鮑照詩嘈噆晨鵾悲叫嘯夜猿清梁簡/文帝詩北榮下飛桂南柯吟夜猿沈約詩噭噭夜猿鳴)
(溶溶晨霧合魏徴詩古/木鳴寒鳥空山啼夜猿)
　　　夜泊黄山聞殷十四呉吟(元和志黄山在太平/縣西南四十里一統)
　　　　(志黄山在徽州府城西北一百二十里舊名/黟山唐天寳未改今名戰國策陳軫曰王獨)
　　　　(不聞吳人之遊楚者乎楚王甚愛之病使人/問之曰誠病乎意亦思乎左右曰誠思則將)
　　　　(呉吟今軫將/為王呉吟)
昨夜誰為呉㑹吟(魏文帝詩行行至呉㑹呉/郡志世多稱呉門為呉㑹)風生萬壑
振空林(淮南子虎嘯而谷風生宋玉風賦夫風生於地/起于青蘋之未庾闡風詩天呉踴靈壑將駕奔)
(𡨕霄江淹詩萬壑共馳霧百谷爭往來褚爽賦風搖林/而自清朱异田飲引屬風林之蕭瑟列子薛談撫節悲)
(歌聲振林木張協詩鳴鶴聒/空林陳子昂詩幽獨空林色)龍驚不敢水中卧(庾信禹/渡江賛)
(風飛鷁湧水起龍驚易雲従龍疏龍是水畜雲是水氣/管子蛟龍水中之神者也馬融長笛賦龍吟水中不見)
(已截竹吹之聲相似盧/照隣詩珠浦龍猶卧)猿嘯時聞巖下音(荆州記峽長/七百里重巖)
(疊嶂隠天蔽日常有髙猿長嘯屬引清逺又巴東三峽/猿長鳴至三聲聞者垂淚鮑照詩猿嘯白雲裏庾信詩)
(猿嘯風還急沈約聴猿詩既懽東林唱復佇西巖答蕭/詮猿啼詩隔岩還嘯侣江淹詩露華識猿音梁元帝賦)
(噴飛泉於天未鼓雷霆于巖下曹/攄詩涓涓谷中泉鬱鬱巖下林)我宿黄山碧溪月(宋/之)
(問詩獨坐山中兮對松月駱賔/王詩山行明月上谿宿宻雲蒸)聴之却罷松間琴(呉志/張綋)
(傳晉平公使師曠作清角曠言徳薄不足以聴之宋之/問詩思君罷琴酌又松間明月長如此按琴曲有風入)
(松/)朝來果是滄洲逸(晉書王徽之傳西山朝來致有爽/氣南史袁粲傳粲負才尚氣愛好)
(虛逺嘗作五言詩言訪跡雖中宇循寄乃滄洲葢其志/也又張充傳飛竿釣渚濯足滄洲謝朓詩既懽懐禄情)
(復協滄洲趣杜陽雜編隋大業九年元蔵㡬為過海使/判官風飄至洲島間洲人云此滄洲去中國已數萬里)
(其洲方千里花木常如二三月晉/書劉驎之傳好遊山澤志存遯逸)酤酒醍盤飰霜栗(史/記)
(司馬相如傳相如之臨卭置酒舍酤酒又滑稽傳王先/生徒懐錢酤酒與衞卒僕射飲漢書景帝紀大酺五日)
(民得酤酒王襃僮約有一奴名便了倩行酤酒玉篇醍/酒紅色廣韻醍醐也又盤器名世説殷仲堪食常五盌)
(盤外無餘肴飯粒脱落盤席間輒食以噉之齊書崔祖/思傳席五盞盤桃花米飯詩實穎實栗傳栗是穀穂成)
(就之穎左傳嘉栗㫖酒養/生要集稻米粒白如霜)半酣更發江海聲(史記漢髙/祖紀酒酣)
(髙祖擊筑自為歌詩楊惲報孫㑹宗書酒酣耳熱仰天/而歌嗚嗚左思呉都賦中酒而作注中酒為半酣也劉)
(向别錄漢興以來善雅歌者魯人虞公發聲清哀動梁/塵五經通義歌之言驩也以存志意故發聲而歌長言)
(莊子就藪澤處閒/曠此冮海之士也)客愁頓向杯中失(何遜聨句若非今/宴適詎使客愁輕)
(陶潛詩且進杯中物駱賔王/詩曲中驚别渚醉裡失愁容)
　　　把酒問月(自注故人賈/淳令予問之)
青天有月來㡬時(莊子有鳥焉其名為鵬絶雲氣負青/天五燈㑹元少林雖有月蔥嶺不穿)
(雲/)我今停杯一問之(魏文帝秋胡行嘉肴不嘗㫖酒停/杯庾信詩跂窓催酒熟停杯待菊)
(花/)人攀明月不可得(賈誼治安策髙者難扳卑者易凌/理勢然也古詩三五明月滿四五)
(蟾兔缺魏武帝樂府明明如月何時可掇南史謝譓傳/入吾室者但有清風對吾飲者唯當明月阮籍詩薄帷)
(鑒明月清/風吹我襟)月行却與人相隨(書日月之行有冬有夏詩/十月之交疏月行疾日行)
(遲二十九日有餘而月行天一周追及于日而與之㑹/鮑照詩繡甍結飛霞璇題納行月朱超舟中望月詩惟)
(餘故樓月逺/近必隨人)皎如飛鏡臨丹闕(詩月出皎兮傳休奕詩/皎皎明月光楊泉物理)
(論京房説月與星有形無光日照之乃有光如以鏡照/日而有影見古樂府何當大刀頭破鏡飛上天王僧孺)
(發願文悟蕉蘆之非實知鏡月之虛衒張正見詩玉牀/珠帳捲金樓鏡月斜傳休奕樂府絳闕紫宫崔嵬唐太)
(宗秋日詩爽氣浮/丹闕秋光澹紫宫)緑烟滅盡清輝發(木華海賦朱瀲緑/烟江淹詩烟滅淮)
(海見阮籍詩明月耀清輝沈/約望秋月詩清輝懸洞房)但見宵従海上來(皇甫謐/年厯月)
(羣隂之宗光内日影以宵耀名曰夜光鮑照詩宵月向/掩扉史記孝武帝紀李少君見上曰臣嘗遊海上見安)
(期生食臣棗大如爪又魯仲連傳田/單言魯連欲爵之魯連逃隠于海上)寧知曉向雲中没
(謝靈運詩夕慮曉月流朝忌曛日馳鮑照芙蓉賦飛澄/華於曉月陶潛古詩明明雲間月虞騫視月詩靡靡露)
(方垂暉暉/光稍没)白兔𢷬藥秋復春(後漢書天文志注月者隂/精之宗積而成獸象兔隂)
(之類傅休奕擬天問月中何有白兔擣藥江總詩兔/月半輪明楚辭日月忽其不淹兮春與秋其代序)嫦
娥孤棲與誰鄰(淮南子羿得不死之藥於西王母其妻/嫦娥竊之奔于月戴逵閒遊賛終古皆)
(孤棲於一巖劉琨荅盧諶詩既孤我徳又闕我/隣朱超舟中望月詩大江闊千里孤舟無四隣)今人不
見古時月(禮記儒有今人與居古人與稽南史張/融傳不恨我不見古人恨古人不見我)今月
曽經照古人(詩日居月諸照臨下土又月出照兮陸機/詩濛雨之隂照月之輝詩我思古人實獲)
(我/心)古人今人若流水(莊子冉求問於仲尼曰未有天地/可知耶仲尼曰可古猶今也闗尹)
(子能於今中視古古中視今詩沔彼流水朝宗於海馬/融長笛賦爾乃發聲類形状似流水陸機賦川閱水以)
(成川水滔滔而日度世閱/人而為世人冉冉而行莫)共看明月皆如此(謝莊月賦/隔千里兮)
(共明月鮑照翫月詩三五二八時千里與/君同庾信枮樹賦樹猶如此人何以堪)惟願當歌對
酒時(魏武帝短歌/行對酒當歌)月光長照金樽裏(詩匪東方則明月/出之光古詩明月)
(皎夜光謝靈運詩清醑滿/金樽江淹詩金樽坐含霜)
　　　同族弟金城尉叔卿燭照山水壁畫歌(漢書地/理志金)
　　　　(城郡始元六年置注初築城得金故曰金城/一統志蘭縣在臨洮府北二百十里秦為隴)
　　　　(西郡漢置金城郡唐初置蘭州天寳初改金/城郡今為蘭縣唐書百官志京縣尉六人従)
　　　　(八品下畿縣尉二人正九品下上縣尉二人/従九品上中縣尉一人従九品下中下縣尉)
　　　　(一人従九品下下縣尉一人従九品下分判/衆曹收率課調武徳元年改書佐曰縣尉尋)
　　　　(改曰正七年改縣正復曰尉南史袁粲傳引/燭自照宋書宗炳傳炳好山水愛逺㳺凡所)
　　　　(遊履皆圖/之於室)
髙臺粉壁圖蓬瀛(髙臺案楊齊賢補註本作髙堂謝朓/詩積水照赬霞髙臺望歸翼謝恵連)
(詩髙臺驟登踐漢官儀省中皆以胡粉塗壁紫素界之/畫古烈士顧野王舞賦圖長袖于粉壁寫纎腰於華堂)
(庾信燈賦窻蔵明於粉壁柳助暗於蘭閨列子渤海之/東不知㡬億萬里其中有五山焉一曰岱輿二曰員嶠)
(三曰方壺四曰瀛洲五曰蓬萊所居之人皆仙聖之種/拾遺記昆臺之山有垂白之叟宛若少童貌若氷雪歴)
(蓬瀛而超碧海劉孝綽詩/無因追羽翮及爾宴蓬瀛)燭前一見滄洲清(揚雄賦世/有黄公者)
(起於滄洲精神養性與道浮游杜陽雜編隋大業九年/元蔵㡬為過海使判官風飄至洲島間洲人云此滄洲)
(去中國已數萬里其洲方/千里花木常如二三月)洪波洶湧山崢嶸(魏文帝濟/川賦臨濟)
(川之層崖覽洪波之容裔劉勰新論懸瀨碧潭瀾波洶/涌揚雄甘泉賦閌閬閬其寥廓兮似紫宫之崢嶸左思)
(賦徑三峽之崢嶸/躡五屼之蹇嵼)皎若丹丘隔海望赤城(楚辭仍羽人/于丹丘兮注)
(丹丘晝夜常明也謝靈運緩歌行飛客結靈友凌空萃/丹丘㑹稽記赤城山名色皆赤状如雲霞天台之南門)
(也孫綽遊天台山賦赤城霞起而建標支遁/天台山銘序往天台山當由赤城山為道徑)光中乍喜
嵐氣滅(謝靈運詩曉霜楓葉丹夕曛嵐氣隂/江淹詩嵐氣隂不極日色半虧天)謂逢山隂
晴後雪(漢書地理志㑹稽郡縣山隂㑹稽山在南王羲/之蘭亭序暮春之初㑹于㑹稽山隂之蘭亭世)
(説王子猷居山隂夜大雪/睡覺開室命酌四望皓然)迴溪碧流寂無喧(潘岳詩迴/溪縈曲阻)
(徐諼詩迴溪浚兮曲沼阻古辭清水緑碧色江淹水上/神女賦野田田而虛翠水湛湛而空碧徐陵太極殿銘)
(帝旅無喧宋之問詩空/山惟習靜中夜寂無喧)又如秦人月下窺花源(盧諶詩/趙氏有)
(和璧天下無不傳秦人來求市厥價徒空言王勃詩林/塘花月下别是一家春陶潛桃花源記晉太原中武陵)
(人捕魚為業縁溪行忽逢桃花林林盡水源得一山其/間男女見漁人大驚自云先世避秦來此絶境不復出)
(焉/)了然不覺清心䰟(沈佺期詩了然究諸品彌覺靜者/安左傳心之精爽是為䰟魄揚雄)
(甘泉賦澄心清䰟儲精垂/思江淹詩何用苦心䰟)祗將叠嶂鳴秋猿(荆州記巫/峽長七百)
(里兩岸連山畧無絶處重岩疊嶂隠天蔽日常有髙/猿長嘯屬引清逺任昉詩疊嶂易成響重以夜猿悲)與
君對此歡未歇(庾信咏畫屏風詩定知歡未足横/琴坐石根謝靈運詩芳草亦未歇)放歌
行吟達明發(古樂府有放歌行楚辭屈原既放/游于江潭行吟澤畔詩明發不寐)却顧海
客揚雲帆(述異記鬱林郡有珊瑚市海客市珊瑚處也/謝靈運赤城進帆詩揚帆采石華挂席拾海)
(月馬融廣成頌方餘皇/連舼舟張雲帆施蜺幬)欲使因之向溟渤(莊子窮髮之/北有溟海者)
(天池也十州記蓬丘蓬萊山是也對東海之東北岸周/迴五千里外别有圓海繞山水色正黒謂之溟海博物)
(志東海古稱渤海鮑/照詩穿池類溟渤)
　　　當塗趙炎少府粉圖山水(漢書地理志九江郡/縣當塗註禹所娶塗)
　　　　(山侯國也有禹虛記纂淵海當塗本漢丹陽/縣地晉分置于湖縣成帝乃僑立當塗縣又)
　　　　(僑立淮南郡治於于湖以當塗屬焉唐武徳/屬宣州一統志隋徙當塗於姑孰宋屬太平)
　　　　(州嬾真子縣尉呼為少府者古官名也漢百/官表云大司農供軍國之用少府則奉養天)
　　　　(子亞大司農國朝之初縣多惟令尉令既呼/明府故尉得呼少府也唐朝名畫録天寳初)
　　　　(帝思蜀道嘉陵假呉道𤣥驛駟令往寫貌及/回帝問其状奏曰臣無粉本並記在心唐書)
　　　　(崔植傳宋璟嘗手寫尚書無逸圖/以獻其後朽暗乃代以山水圖)
峨眉髙出西極天(益州記峩眉山在南安縣界張華博/物志以為牙門山也一統志山在四)
(川眉州城南二百里自岷山連岡叠嶂延袤三百餘里/至此突起三峯其二峯對峙宛若峩眉滕邁慶雲抱日)
(賦啟重霄而迥出得中道而遐征揚雄益州牧箴華陽/西極黒水南流司馬相如上林賦左蒼梧右西極張衡)
(賦顧金天而歎息兮吾欲往乎西嬉唐朝名畫録張藻/員外山水之状其近也若逼人而寒其逺也若極天之)
(盡/)羅浮直與南溟連(羅浮山記羅羅山也浮浮山也二/山合體謂之羅浮在増城博羅二)
(縣之境舊説羅浮有七十石室七十二長溪南越志羅/浮山髙三千六百丈周四千三百餘里嶺十五峯三十)
(二雲笈七籖羅浮洞周五百里名朱明耀真之天是蓬/萊之一島也堯時洪水浮海而來泊于羅山即抱朴子)
(葛洪鍊丹處莊子吾失我常註魚之常相與者水也又/海運則將徙於南溟南溟者天池也魏文帝登臺賦溪)
(谷紆以交錯草/木鬱其相連)名公繹思揮彩筆(魏志王粲傳粲曽祖/父龔祖父暢皆為漢)
(三公父謙為大將軍何進長史進以謙名公之胄欲與/為婚見其二子使擇焉陸雲與陳彦明書名公之舉且)
(可以為資詩敷時繹思我徂維求定李頎贈張旭詩/興來洒素壁揮筆如流星潘岳賦援彩筆以為銘)驅
山走海置眼前(述異記始皇作石横橋于海上欲過海/觀日出處時有神人駈石不速神輒鞭)
(之又白詩傾暉速短炬走海無停川謝靈運詩想見山/阿人薜蘿若在眼南史顔延之傳鮑照曰君詩若鋪錦)
(列繡□雕繢滿眼江淹登黄蘖/山詩況我葵藿志松木横眼前)滿堂空翠如可掃(九歌/靈偃)
(蹇兮姣服芳菲菲兮滿堂謝莊月賦滿堂變容迴遑如/失名畫記山不待空青而翠鳳不待五色而綷謝靈運)
(詩空翠難强名魚釣易為曲梁昭明太/子擬古詩疏條索無隠落葉紛可埽)赤城霞氣蒼梧
烟(孔靈符㑹稽記赤城山名色皆赤状似雲霞天台之/南門也雲笈七籖天台赤城山髙一萬八千丈洞周)
(迴五百里即桐柏王真人所理葛𤣥仙翁得道處上應/台宿故名孫綽天台山賦赤城霞起而建標瀑布分流)
(以界道文選註綽葢圖其形而賦之也喜雨賦九光之/霞冠于雲日五色之氣映於巖谿漢書武帝紀元鼎六)
(年定越地以為南海蒼梧鬱林合浦交阯九真日南珠/厓儋耳郡離騷朝發軔于蒼梧兮夕余至於縣圃歴代)
(名畫記袁倩有蒼梧圖傳於前代宋/之問登禪定寺閣詩揮手拂雲烟)洞庭瀟湘意渺緜
(莊子黄帝張咸池之樂于洞庭之野山海經洞庭之山/帝之二女居之水經注洞庭湖廣圓五百里日月若出)
(沒於其中圗經瀟水去零陵縣三十步源出九疑山至/永與湘水合湘水在零陵北十五里其源自全來永與)
(瀟水合二水合流謂之瀟湘一統志長沙府湘江在府/城西源出廣西興安縣海陽山西北流至分水嶺分為)
(二派曰漓水流而南曰湘水湘猶相也言有所合漓猶/離也言違湘南流湘水至永州與瀟水合曰瀟湘㑹衆)
(流以達洞庭謝朓詩洞庭張樂地瀟湘帝子遊江賦包/山洞庭巴陵地道潛逵旁通幽岫窈窕陸機飲馬長城)
(窟行冬來秋未返去家渺以綿張九齡題/畫山水障詩對翫有佳趣使我心渺綿)三江七澤情
洄沿(周禮職方揚州其川三江史記索隠按地理志有/南江従㑹稽舊呉縣南東入海中江従丹陽蕪湖)
(縣西東至陽羨縣東入海北江従㑹稽毘陵縣北東入/海山海經注巴陵縣有洞庭陂江湘沅水共㑹巴陵故)
(號三江口也子虛賦臣聞楚有七澤嘗見其一未覩其/餘也臣之所見葢特其小小者耳名曰雲夢顔延年詩)
(七澤藹荆牧詩溯洄従之毛萇注逆流而上曰溯洄書/沿於江海孔安國傳順流而下曰沿謝靈運詩山行窮)
(登頓水涉/盡洄沿)驚濤洶湧向何處(魏文帝滄海賦驚濤暴駭/騰湧澎湃夏侯湛詩緑水)
(兮長流驚濤兮拂石劉向九歎波逢洶湧紛滂沛兮明/皇雜録開元中闗輔旱上於龍池新創一殿詔少府監)
(馮紹政於四壁各畫一龍紹政先畫素龍其状蜿蜒如/欲振湧設色未終有白龍自簷間出入於池中風波洶)
(湧雲雷/隨起)孤舟一去迷歸年(陶潛歸去來辭或棹孤舟又/詩渺渺孤舟逝又詩誤落塵)
(網中一去三十年李陵荅蘇/武書丁年奉使皓首而歸)征帆不動亦不旋飄如隨
風落天邊(何遜詩無由下征帆獨與暮潮歸庾信詩路/塵猶白水征帆獨背闗顔延之曲水詩序天)
(動神移淵旋雲被廣川書跋周著尊文采繁縟䕫躍龍/翔雷回雲紋有旋動之勢王羲之謝生帖東旋未期諸)
(情㒺㒺詩其為飄風列子心凝神釋隨風東西潘岳詩/榦流隨風飄劉孝綽渡江詩天邊生岸影水上結雲隂)
(宋之問上陽宫侍宴序參光有地遊日/月於天邊睥逺無窮見城池于掌上)心搖目㫁興難
盡(詩中心搖搖文心雕龍物色之動心亦搖焉李嶠楚/望賦目㫁兮烟霧宋之問詩目㫁南浦雲晉書王子)
(猷傳乗興而/來興盡而返)㡬時可到三山巔(子夜歌小喜多唐突相/憐能㡬時懊儂歌月落)
(天欲曙能得㡬時眠史記封禪書蓬萊方丈瀛洲三神/山在渤海中未至望之如雲及到三神山反居水下庾)
(信哀江南賦序風飇道阻蓬萊無可到之期沈約詩/氣與三山壯謝靈運詩浮舟千仞壑縦轡萬尋巔)西
峯崢嶸噴流泉(華山志南峰一名岱頂登之則東西兩/峯僅當腰膝之間楚辭下崢嶸而無地)
(兮上寥廓而無天廣雅崢嶸髙廣貌梁元帝賦噴飛流/于天末鼓雷霆於巖下江淹詩陽岫照鸞彩隂溪噴龍)
(泉/)横石蹙水波潺湲(袁山松後漢書隗相養母至孝母/好飲江流相常隆冬取水一朝横)
(石浮江無有難涉庾信枯樹賦節豎山連文横水蹙又/白詩長風鼓横波合沓蹙龍紋枚乘七發瀄汨潺湲波)
(揚流灑謝靈運山居賦氿泉傍出潺/湲於東檐桀壁對峙硿礲於西霤)東崖合沓蔽輕霧
(甘泉賦蛟龍連踡於東崖兮謝靈運詩巒隴有合沓往/來無蹤轍謝朓遊敬亭山詩兹山亘百里合沓與雲齊)
(孔稚圭北山移文斂輕霧藏鴻湍/江總詩翠葢承輕霧金羈照落暉)深林雜樹空芊綿(漢/書)
(嚴助傳隃領行數百里夾以深林叢竹陶潛桃花源詩/序夾岸數百步中無雜樹謝朓詩阡眠起雜樹檀欒䕃)
(修竹梁元帝晉安寺碑銘鳳昱之嶺芉緜/暎色謝靈運山居賦孤峯竦秀長洲芊綿)此中𡨕昧失
晝夜(陶潛詩此中有真意欲辨已忘言易註始/於冥昧淮南子春秋有代謝日月有晝夜)隠几寂
聴無鳴蟬(歴代名畫記顧生首創維摩詰像有清羸示/弱之容隠几忘言之状上聲歌四座蹔寂靜)
(聴我歌上聲禮記孟秋之月寒蟬鳴/梁元帝詩花餘拂戲鳥樹宻隠鳴蟬)長松之下列羽客
(天台山賦籍萋萋之纎草䕃落落之長松古詩何處結/同心西陵松柏下王裒詩仙童時可遇羽客屢相逢袁)
(彖詩羽客宴瑤/宫旌葢乍舒展)對坐不語南昌仙(晉折楊柳歌三伏熱/如火籠窻開北户與)
(君對蹋坐漢書地理志豫章郡縣南昌莽曰宜善又梅/福傳字子真九江夀春人也為郡文學補南昌尉元始)
(中王莽専政福一朝棄妻/子去九江至今傳以為仙)南昌仙人趙夫子(南史隠逸/傳龔祈風)
(姿端雅容止可觀范述見之歎曰此荆楚之仙人/也史記孔子世家賛中國言六藝者折衷于夫子)妙年
厯落青雲士(曹植求自試表終軍以妙年使越陳書髙/宗紀或耆艾絶倫或妙年異等世説周伯)
(仁嘗道桓茂倫曰嶔崎歴落可笑人也史記伯夷傳閭/巷之人欲砥行立名者非附青雲之士烏能施於後世)
(哉南史衡陽王曰身處朱門而情/同江海形入紫闥而意在青雲)訟庭無事羅衆賔(魏/書)
(張長年傳為汝南太守有郡民劉崇之兄弟訟於郡庭/謝靈運詩虛館絶爭訟空庭來鳥雀漢書平準書漢興)
(七十餘年之間國家無事儀禮衆賔之席皆/不屬焉曹植詩衆賔還城邑何以慰我心)杳然如在
丹青裏(秋河賦躋攀不及限一水以心遙曠望空勞邈/九宵而思杳王襃聖主得賢臣頌何必偃仰詘)
(信若彭祖呴嘘呼吸如喬松眇然絶俗離世哉晉書顧蘇/愷之傳為謝鯤像在石巖裡云此子宜置丘壑中漢書)
(武傳李陵賀武曰竹帛所載丹青所畫盧照/隣文翁講堂詩空梁無燕雀古壁有丹青)五色粉圖
安足珍(書日月星辰山龍華蟲作㑹宗彛藻火粉米黼/黻絺繡以五采彰施於五色作服汝明禮記五)
(色成文而不亂名畫記古之祕畫珍圖固多散/逸人間不得見之又白詩粉圖珍重五雲色)真仙可
以全吾身(舊唐書真仙有道之士皆匿其姓名無求於/代録異記鬼谷先生者古之真仙也漢書東)
(方朔傳宫殿中可以避世全身何必深山之/中蒿蘆之下漢武内傳修絶穀全身之術)若待功成
拂衣去(闗尹子屋宇舟車待人而成彼不自成知必有/待老子功成而不居左傳叔向拂衣従之謝靈)
(運詩髙揖七州外拂衣五湖裏史記晉世家秦送重耳/至河咎犯曰臣従君周旋天下過亦多矣臣猶知之況)
(於君乎請/従此去矣)武陵桃花笑殺人(晉書潘京傳趙廞問曰貴/郡何以名武陵京曰傳曰)
(止戈為武詩稱髙平曰陵于是名焉一統志湖廣常徳/府有桃源縣以其地有桃源故名又桃源山在縣南二)
(十里桃源洞一名秦人洞陶潛桃花源記晉太元中武/陵人捕魚為業縁溪行忽逢桃花林魏收櫂歌行桃發)
　(武陵岸隋煬帝詩鳥聲/爭勸酒梅花笑殺人)
　
　
　
　
　
　
　
　
　
　
　
　
　
　
御選唐詩卷七
　欽定四庫全書
御選唐詩巻八
　　七言古
　　　杜甫
　　　　短歌行贈王郎司直(古今樂録王僧䖍技録平/調七曲一曰長歌行二曰)
　　　　　(短歌行舊注王司直時為蜀中御史甫贈友/詩官有王司直即其人唐書百官志司直掌)
　　　　　(糾劾/官僚)
　王郎酒酣拔劍斫地歌莫哀(世説天壤之内乃有王郎/又此是王郎歌史記荆軻)
　(嗜酒日興狗屠及髙漸離飲於燕市酒酣以往髙漸離/撃筑荆軻和而歌於市左思詩荆軻飲燕市酒酣氣亦)
　(震哀歌和漸離獨若旁無人後/漢齊武王傳張卭拔劍擊地)我能拔爾抑塞磊落之
　竒才(漢髙帝求賢詔我能尊顯之南史謝方明傳必被/抑塞文心雕龍磊落以使才史記公孫鞅年少有)
　(竒才又周昌曰君之史趙堯年雖少然竒才也蜀志諸/葛亮傳司馬宣王案行其營壘處所曰天下竒才也)
　豫章翻風白日動(陸賈新語楩楠豫章天下之名木本/草豫章乃二木名一類二種顔師古)
　(曰豫即枕木章即樟木南/史宋髙祖紀精貫白日)鯨魚跋浪滄溟開(古今注鯨/魚雌曰鯢)
　(皆長千里眼為明月珠木華海賦横海之鯨庾信燈賦/動鱗甲於鯨魚梁昭明太子集序滄溟之深不能比其)
　(大/)且脱劒珮休徘徊(文中子衣裳襜如劒珮鏘如袁淑/傚白馬篇彯纓去函谷投珮出甘)
(泉馬融廣成/頌徘徊安步)西得諸侯棹錦水(漢書王嘉傳今之郡守/重於古諸侯釋名在旁)
(撥水曰棹司馬相如投卓文君書錦水有鴛漢宫有木/一統志二江一名汶江一名流江經成都府城南七里)
(蜀人以此水濯錦鮮明故名錦江蜀錦譜蜀/以錦擅名天下故城名以錦官江名以濯錦)欲向何門
趿珠履(漢書鄒陽書臣飾愚陋則何王之門不可曳長/裾乎史記春申君傳趙使欲夸楚為瑇瑁簪刀)
(劒室以珠玉飾之請命春申君客春申君客三千人其/上客皆躡珠履以見趙使趙使大慚説文趿進足有所)
(擷取桑/轄切)仲宣樓頭春色深(荆州記當陽城樓王仲宣登/之而作賦方輿勝覽仲宣樓)
(在荆州梁髙季興建魏志王粲字仲宣山陽人獻/帝西遷乃之荆州依劉表謝朓詩春色滿皇州)青眼
髙歌望吾子(晉書阮籍傳籍能為青白眼見禮俗之士/以白眼對之嵇康挾琴造焉乃見青眼陶)
(潛讀史述采薇髙歌慨想黄虞禮記/望吾子之教之也注吾子相親之詞)眼中之人吾老矣
(陸雲詩髣髴眼中人國語中行/宣子謂趙文子曰惜也吾老矣)
　　　𤣥都壇歌寄元逸人(十洲記𤣥洲在北海去岸/三十六萬里上有太𤣥都)
　　　　(仙伯真公所治本集注𤣥都壇漢/武帝所築在長安南山子午谷中)
故人昔隠東䝉峯(漢書霍去病傳衞青寵日衰而去病/日益貴青故人門下多去事去病古)
(詩相去萬餘里故人心尚爾陶潛詩脱有經過便念來/存故人論語疏顓臾主祭䝉山在東故曰東䝉一統志)
(䝉山在費縣西北七十里/以其居魯之東一名東山)已佩含景蒼精龍(公孫端劒/銘従革庚)
(新含景吐商抱朴子道術諸經可以却惡防身者如含/景蔵形亦各有效也春秋繁露劒之在左蒼龍象也史)
(記索隠東方蒼/帝其精為龍)故人今居子午谷(漢書子午道従杜陵/直絶南山逕漢中注)
(子北方也午南方也言通南北道相當今京城直南山/有谷通梁漢道者名子午谷一統志子午谷在西安府)
(城南一/百里)獨在隂崖結茅屋(潘岳西征賦眺華頂之隂崖/鮑照詩隂崖積夏雪又結茅)
(野中宿韓非子旄象豹胎必不食於茅屋之下晉書羅/含傳含轉州别駕以廨舍喧擾於城西小洲上立茅屋)
(伐木為材織/葦為席而居)屋前太古𤣥都壇(漢書朱邑傳明主遊心/太古廣延茂士晉魏春)
(秋蘇門山有隠者阮籍従之與談太古無為之道玉京/經𤣥都玉京山有七寳城太上無極大道虚皇君之所)
(治也髙仙/之𤣥都焉)青石漠漠常風寒(山海經嬴母之山其下多/青石述異記利州葭萌縣)
(玉女房是大石穴前有竹數莖下有青石壇每因風自/掃謝朓詩生烟紛漠漠梁簡文帝詩淇水漠漠苔浮張)
(華詩巢居知風寒齊書謝超宗傳超宗詣東府門自通/其時風寒慘厲太祖謂四座曰此客至今人不衣自煖)
子規夜啼山竹裂(爾雅疏蜀王望帝化為子規禽經江/介曰子規蜀右曰杜宇注甌越間曰)
(怨鳥夜啼達旦血漬草木家語南山有竹弗/揉自直庾信角調曲識韻者探窮山之竹)王母晝下
雲旗翻(漢武内傳七月七日有一青鳥集殿前東方朔/曰此西王母欲來也有頃果至列仙傳穆王與)
(王母㑹於瑤池雲旗霓裳擁簇自天而下屈原九歌入/不言兮出不辭乗迴風兮載雲旗謝靈運詩雲旗興暮)
(節劉孝孫詩/耀日采旗翻)知君此計誠長往(史記范睢傳誰為此計/者乎潘岳西征賦悟山)
(潜之逸士卓長往而不返孔稚/圭北山移文或嘆幽人長往)芝草琅玕日應長(十洲/記方)
(丈洲仙家數十萬耕田種芝草課頃計畝如種稻状後/漢書明帝紀永平十七年芝草生殿前書厥貢惟球琳)
(琅玕張衡詩美人贈我青琅玕漢武内/傳太上之藥有廣庭芝草碧海琅玕)鐵鎖髙垂不可
攀(道蔵經晉時有戍卒屯於子午谷入谷之西澗水窮/處忽見鐵鎖下垂約百有餘丈戍卒欲挽引而上有)
(虎蹲踞焉王勃詩江漢/深無底梁岷不可攀)致身福地何蕭爽(福地記終南/山東接驪山)
(太華西連太白至於隴山周迴百里名/曰福地王勃序人髙調逺地爽氣清)
　　　醉歌行贈公安顔(英華有/十字)少府請顧公題壁(古/今)
　　　　(樂録王僧䖍宴樂技録平調有七曲一曰長/歌行二曰短歌行荆州記呉大帝推劉備為)
　　　　(左將軍荆州牧鎮油口居此時人號為左公/故名其城為公安一統志公安縣在荆州府)
　　　　(城東南七十里本漢武陵郡之孱陵縣地漢/末以劉備為左公居此號公安晉置公安縣)
　　　　(黄鶴注顧公即顧/八分文學名況)
神仙中人不易得(世説王右軍見杜𢎞治歎曰膚如凝/脂目如㸃漆此神仙中人又孟昶在)
(京口嘗見王恭乗髙輿披鶴氅裘於時微雪昶於籬間/窺之嘆曰此真神仙中人史記淮隂侯傳蕭何曰諸將)
(易得耳至如信/者國士無雙)顔氏之子才孤標(易顔氏之子其庶㡬/乎梁元帝碑文獨振)
(孤標倫類/之所逺絶)天馬長鳴待駕馭(史記大宛傳大宛多善馬/其先天馬子也漢郊祀歌)
(太乙況天馬下霑赤汗沬流頳梁元帝詩正月土膏初/欲發天馬照耀動農祥劉琨贈盧湛詩序騄驥倚輈於)
(呉坂長鳴於伯樂知與不知也呉志張昭傳夫人君者/謂能駕馭英雄驅使羣賢北史周太祖紀帝知人善任)
(能駕馭英豪一見/之者咸思用命)秋鷹整翮當雲霄(淮南子秋風下霜/鷹雕搏摯華覈表)
(揚虎視之威厲秋鷹之爪蘇頲詩海外秋鷹擊霜前旅/雁歸史記留侯世家鴻鵠髙飛一舉千里羽翮已就横)
(絶四海支遁詩孰是騰九霄不奮沖天翮晉書熊逺傳/攀龍附鳳翺翔雲霄陸機詩美人何其曠灼灼在雲霄)
(阮籍詩寄/顔雲霄間)君不見東呉顧文學(尹洙注顧況呉人漢書/仲長統傳秦時以文學)
(徵待詔/博士)君不見西漢杜陵老(班固西都賦漢之西都在/於雍州實曰長安漢書宣)
(帝紀元康元年更名杜縣為杜陵水經注長安南出東/頭第一門本名覆盎門其南有杜城應劭曰故杜陵之)
(下聚落也甫奉先詠懐詩/杜陵有布衣老大意轉拙)詩家筆勢君不嫌(漢書藝文/志凡詩六)
(家四百一十六卷歌詩二十八家三百四十四篇詩賦/百有六家千三百一十八篇王羲之筆勢論畧告汝子)
(敬吾觀汝書性過人仍未閑規/矩今述筆勢論十篇開汝之性)詞翰升堂為君掃(南史/王儉)
(傳虞正為中書舍人甚嫻詞翰陳子昂詩交遊紛若鳳/詞翰宛如麟漢書藝文志如孔氏之門用賦也則賈誼)
(登堂相如/入室矣)是日霜風凍七澤(後漢書盧植傳論風霜以/别草木之性張衡同聲歌)
(願為羅衾幬在上衞風霜司馬相如子虛賦臣聞楚有/七澤嘗觀其一未見其餘也臣之所見葢特其小小者)
(耳名曰雲夢按禹貢疏左傳昭三年楚子與鄭伯田於/江南之夢定四年楚昭王寝於雲中漢陽圖經雲在江)
(之北夢在江之南雲夢/居七澤之二餘未詳)烏蠻落照銜赤壁(唐書南蠻傳/邛部六姓一)
(姓白蠻五姓烏蠻廣雅日西落反照於東謂之反景水/經注江水左逕百人山南右逕赤壁山北昔周瑜與黄)
(葢詐魏武大軍處也元和郡縣志赤壁山在武昌縣西/一百二十里北臨大江其北岸即烏林與赤壁相對一)
(統志在武昌府東南九十里圖經云/在嘉魚縣西七十里其地今屬嘉魚)酒酣耳熱忘頭白
(史記髙祖紀過沛留置酒沛宫酒酣髙祖撃筑自為歌/詩揚惲報孫㑹宗書酒後耳熱仰天撫缶而歌烏烏魏)
(文帝與呉質書酒酣耳熱仰而賦詩忽然不自知其樂/也又行年已長大已成老翁但未頭白耳古樂府半白)
(半黒頭/上髮)感君意氣無所惜(史記晏子傅意氣揚揚甚自/得也卓文君白頭吟男兒重)
(意氣何用/錢刀為)一為歌行歌主客(史記滑稽傳主人留髠而/送客皇甫謐三都賦序作)
(者又因主客之辭正之/以魏都折之以王道)
　　　戲題王宰畫山水圖歌(張彦逺名畫記王宰蜀/中人多畫蜀山玲瓏嵌)
　　　　(空巉嵯巧峭益州畫名畫記王宰大/厯中家於蜀川能  山水意出象外)
十日畫一水(周禮硩蔟氏以方書十日之號注方版也/十日謂従甲至癸又考工記設色之工五)
(注摹倣物體曰畫釋名畫挂也以五色挂物上也子華/子琅琊之東渤海稽天非一水之鍾也古詩盈盈一水)
(間/)五日畫一石(詩五日為期禮記今夫山一卷石之/多子華子太山之髙非一石之積也)能
事不受相促迫(易天下之能事畢矣春秋疏促/迫不暇之意參同契彼促我迫)王宰始
肯留真蹟(唐朝名畫録王宰家於西蜀貞元中畫山水/樹石出於象外曽於㕔事見一圖障臨江雙)
(樹一松一柏古藤縈繞上盤於空下著於水千枝萬葉/交植屈曲又於興善寺見畫四時屏風若移造化風候)
(雲物八節四時於一座之内陶𢎞景與武帝啟世論咸/云江東無復鍾跡今諭㫖云真跡雖少可得而推是猶)
(有存/者)壯哉崑崙方壺圖(文中子子登雲中之城望龍門/之闗曰壯哉山河之固書織皮)
(崑崙疏王肅云崑崙在臨羌西鄭以崑崙為山水經崑/崙墟在西北河水出其東北陬列子渤海之東有大壑)
(焉其中有山三日方壺拾遺記三壺海中三山也一曰/方壺則方丈也二曰蓬壺則蓬萊也三曰瀛壺則瀛洲)
(也形如壺器上廣中狹下方十洲記方丈洲在東海中/心西南東北岸正等方丈方面各五千里上専是羣龍)
(所/聚)挂君髙堂之素壁(左思蜀都賦置酒髙堂漢官典職/省中皆粉壁紫素界之畫古烈士)
(王延夀魯靈光殿賦素壁皜曜以月照洛/陽伽藍記對户交窓朱柱素壁甚為佳麗)巴陵洞庭日
本東(山海經洞庭地穴在長沙巴陵郭璞江賦爰有包/山洞庭巴陵地道潛逵傍通幽岫窈窕一統志洞)
(庭在岳州府城西南毎嵗六七月問岷峩雪消水暴漲/自荆江逆入洞庭清流為之改色唐書日本傳日本在)
(海中自言國近日所出故以為名/又日本國東西南北皆際於海)赤岸水與銀河通(枚/乗)
(七發凌赤岸篲扶桑郭璞江賦鼓洪濤於赤岸南兖州/記𤓰步山東五里有赤岸山南臨江中孝經援神契河)
(者水之伯上應天漢楊泉物理論水之精氣上浮宛轉/隨流水名曰天河博物志舊説天河與海通近有居海)
(上者年年八月有浮槎來此人乘槎去至一處見一女/方織一丈夫牽牛渚次問為何處曰可詣蜀問嚴君平)
(此人還問君平曰某年某月有客星犯牽牛/即天河也白帖天河謂之銀漢亦曰銀河)中有雲氣
隨飛龍(易雲従龍又飛龍在天莊子絶雲氣負青天王/襃聖主得賢臣頌龍興而致雲氣南康記湘源)
(下流百里有峽兩岸皆髙山峽岸下/數十里有蛟龍窟時時有霧氣起)舟人漁子入浦溆
(木華海賦於是舟人漁子徂南極東郭璞江賦於是蘆/人漁子擯落江山薛道衡詩連旌暎浦漵疊鼓拂河洲)
山木盡亞洪濤風(左傳山有木工則度之番禺記潮水/陵山觸岸湧起成濤説文亞次也張)
(衡西京賦起洪濤而揚波木/華海賦洪濤瀾汗萬里無際)尤工逺勢古莫比(宣和畫/譜隋展)
(子䖍善畫臺閣寫江山逺近之勢尤工又顧愷之天才/傑出獨歩無偶妙造精微雖荀衞曹張未足以方駕也)
(世説顧長康畫/有蒼生來所無)咫尺應須論萬里(南史齊竟陵王子昭/胄傳賁字文奐能書)
(善畫於扇上圖山水咫/尺之内便覺萬里為遥)焉得并州快剪刀(周禮職方氏/正北曰并州)
(釋名并州其州或并或設因以為名也爾雅注南方/人呼剪刀為劑刀釋名剪刀剪進也所剪稍進前也)剪
取呉松半江水(水經南江東則松江出焉一統志呉江/在呉江縣東源出太湖一名松江又名)
(松陵江亦曰笠/澤經崑山入海)謝安舟楫風還起(晉書謝安傳安嘗與/孫綽等泛海風起浪)
(湧諸人並懼安吟嘯自若舟人猶去不止風轉急安徐/曰如此將何歸耶舟人承言即回衆咸服其雅量書若)
(濟巨川用汝作舟楫/楚辭衝風起兮横波)梁苑池臺雪欲飛(漢書梁孝王傳/孝王築東苑方)
(三百餘里廣睢陽城七十里大治宫室為複道自宫連/屬於平臺三十餘里如淳注平臺在大梁東北離宫所)
(在也師古注今其城東二十里所有故臺基其處寛博/土俗云平臺也一統志梁園在開封府東南一名梁苑)
(梁孝王遊賞之所張衡西京賦度曲未終雲起雪飛謝/恵連雪賦嵗將暮時既昬寒風積愁雲繁梁王不悦遊)
(於兔園俄而微/霰零宻雪下)杳杳東山攜漢妓(魏志管輅傳注若俯/眩深溪杳杳兮精絶)
(晉書謝安傳寓居㑹稽與王羲之及許詢桑門支遁游/處出則漁弋山水入則言詠屬文及登台輔雖受朝寄)
(然東山之志始末不渝謝靈運詩偶與張邴合久欲還/東山注東山謂㑹稽始寧也一統志東山在紹興府上)
(虞縣西南四十五里晉謝安髙卧東山即此晉/書謝安傳雖放情丘壑然每遊賞必以妓女従)泠泠修
竹待王歸(宋玉風賦清清泠泠東方朔七諫便娟之修/竹兮寄生乎江潭上葳㽔而防露兮下泠泠)
(而來風枚乗兔園賦修竹檀欒/池始作睢陽之苑九域志睢陽)　(池水庾信文修竹夾/有梁孝王東苑中有)
(修竹園西京雜記梁孝王苑中竒果佳樹瑰禽異獸靡/不畢備世人言梁孝王竹園也楚辭王孫遊兮不歸春)
(草生兮/萋萋)
　　　髙都䕶驄馬行(唐書髙仙芝髙麗人善騎射開/元未夫䝉靈詧表為安西副都)
　　　　(䕶漢書鄭吉傳吉威震西域遂并䕶車師以/西北道故號都䕶都䕶之置自吉始焉注並)
　　　　(䕶南北二道故謂之都/説文驄馬青白雜色)
安西都䕶胡青驄(舊唐書貞觀十七年置安西都䕶府/於西州顯慶三年移治龜兹國城于)
(闐以西波斯以東十六都䕶府隸焉後漢書桓典傳常/乘驄馬京師畏憚為之語曰行行且止避驄馬御史隋)
(書吐谷渾有青海中有小山至冬冰合嘗得波斯馬放/入海因生驄馬日行千里故時稱青驄海馬古詩躑躅)
(青驄/馬)聲價歘然來向東(赭白馬賦聲價隆振又歘聳擢/以鴻驚注歘忽也法華經歘然)
(火起漢天馬歌天馬徠/歴無草徑千里循東道)此馬臨陣久無敵(史記項王謂/亭長曰吾騎)
(此馬五嵗所向無敵/戴暠詩刀環臨陣鳴)與人一心成大功(國語勠力一心/大戴禮均馬力)
(齊馬心應徳璉慜驥賦展心力於知已兮史/記亷頗曰我為趙將有攻城野戰之大功)功成恵養
隨所致(老子功成而不居又功成名遂/赭白馬賦願終恵養蔭本枝兮)飄飄逺自流沙
至(曹植詩飄飄隨長風書西被於流沙禮記西不盡流/沙元和郡縣志居延澤在張掖縣東北一千六百里)
(即古流沙天馬歌天/馬徠従西極涉流沙)雄姿未受伏櫪恩(赭白馬賦弭雄/姿以奉引漢書)
(李尋傳馬不伏櫪不可以趨道注伏櫪謂伏槽櫪而秣/之魏武帝樂府老驥伏櫪志在千里梁元帝謝賜馬啟)
(相彼騏驥猶深戀主矧伊伏櫪彌結懐恩説苑受恩/者當必報梁邵陵王謝賚馬啟戀徳銘心矚恩雨淚)猛
氣猶思戰場利(宋玉笛賦悲猛氣兮飄疾西征賦何猛/氣之咆哮戰國策魏之地勢固戰場也)
腕促蹄髙如踣鐵(相馬經馬腕欲促促則健蹄欲髙髙/耐險峻齊民要術馬腕欲促而大其)
(間纔容靽蹄欲得厚二三寸硬如石南都賦馬腕餘足/神異經西南大宛有良馬蹄如汗腕可握日行千里至)
(日中而汗血説文踣頓/也逸雅踣頓踣而前也)交河㡬蹴層冰裂(漢書西域傳/車師前國王)
(治交河城元和郡縣志貞觀四年於漢車師前王地置/交河縣取界内交河為名交河源出縣北天山分流城)
(下一統志今為西畨火州地王洙注唐安西去交河七/十里顧野王詩交河冰未堅許氏説文蹴攝也楚辭層)
(冰峩峩東方朔神異經北方有層冰萬里/厚百丈古兩頭纎纎詩腷腷膊膊春冰裂)五花散作雲
滿身(名畫録開元内廏有飛黄照夜浮雲五花之乗丹/元子步天歌五個吐花王良星注王良五星其四)
(星曰天駟旁一星曰王良亦曰天馬/王僧孺詩散漫輕烟轉霏微商雲散)萬里方看汗流血
(天馬歌經萬里兮歸有徳又太乙貺天馬下霑赤汗沫/流赭漢書武帝紀太初四年春貳師將軍李廣利獲汗)
(血馬來作西極天馬之歌注應劭曰大宛舊有天馬種/蹋石汗血汗従前肩膊小孔中出如血號一日千里東)
(觀漢記聞武帝歌天馬霑赤汗今親見其然血従肩膊/上小孔中出梁簡文帝繫馬詩青驪流赭汗緑地懸花)
(蹄梁元帝詩汗赭疑/霑勒衣香不逐風)長安壯兒不敢騎(漢書地理志京/兆尹縣長安髙)
(帝五年置三輔黄圖三輔共治長安城中又長安有九/市八街九陌閭里一百六十西都賦漢之西都實在雍)
(州名曰長安樂府折楊栁歌健兒須快馬快馬須健兒/洛陽伽藍記快馬健兒不如老嫗吹箎史記樊噲傳壯)
(士賜之巵酒淮南子/畏馬之辟也不敢騎)走過掣電傾城知(梁簡文帝賦夜/曠塵昬星流電)
(掣曹毘馬射賦奔電無以追其蹤謝莊舞馬賦藴浮雲/之鋭影戢追電之逸足顔延之天馬状遇山為風值雲)
(成電庾信謝賚馬啟流電爭光浮雲連/影孫楚詩傾城逺追送注傾猶盡也)青絲絡頭為君
老(古樂府青絲纒馬尾黄金絡馬頭梁元帝紫騮馬詩/長安美少年金絡飾連錢宛轉青絲鞚照耀珊瑚鞭)
(楊師道詩苔/流染絲絡)何由却出横門道(漢書西域傳百官送至/横門外三輔黄圖長安)
(城北西頭第一門曰横門其外有橋曰横橋水經注北/出西頭第一門本名横門如淳曰音光故曰光門程大)
(昌雍録自横門渡渭而/西即是趨西域之路)
　　　飲中八仙歌(唐書李白傳帝欲官白妃輒沮止/白自知不為親近所容益驁放不)
　　　　(自修與賀知章李適之汝陽王璡崔宗之蘇/晉張旭焦遂為酒中八仙人李陽冰草堂集)
　　　　(序公浪迹縦酒與賀知章/崔宗之等為八仙之遊)
知章騎馬似乗船(舊唐書知章性放曠善談笑晚年尤/縦誕無復規檢自號四明狂客又稱)
(秘書外監遨遊里巷醉後屬辭動成巻軸晉書山簡傳/兒童歌曰山公出何許往至髙陽池日夕倒載歸酩酊)
(無所知時時能騎馬倒著白接䍦史記夏本紀禹水行/乗船越絶書夫越水行而山處以船為車以楫為馬蔡)
(夢弼集注浙人不喜騎/馬而喜乗船杜葢嘲之)眼花落井水底眠(張華詩三雅/朱何遲耳熱)
(眼中花梁簡文帝箏賦耳熱眼花之娯千金萬年之夀/呉均雜句夢中難言見終成亂眼花鮑令暉詩莫作瓶)
(落井一去無消息抱朴子余従祖仙公毎大醉輒入深/淵之底一日許乃出王氏神仙傳王元芝夜兄一道士)
(因隨之行在西江水底月光中不見泥沙水/隨自開庾信詩遙望芙蓉影只言水底然)汝陽三斗
始朝天(唐書三宗諸子列傳讓皇帝憲子十九人其聞/者璡璡眉宇秀整性謹潔善射帝愛之封汝陽)
(王唐史拾遺汝陽王嘗於明皇前醉不能下殿上遣人/掖出之璡謝罪曰臣以三斗壯膽不覺至此石崇金谷)
(集序遂各賦詩以叙中/懐不能者罰酒三斗)道逢麴車口流涎(説文麴酒母/也魏文帝與)
(呉質書蒲萄釀以為酒甘於麴蘖/道之固以流㵪咽嗌按㵪同涎)恨不移封向酒泉(三/秦)
(記酒泉郡城下有金泉泉味如酒故名酒泉拾遺記羌/人姚馥嗜酒羣􁩰呼為渴羌武帝擢為朝歌宰遷酒泉)
(太/守)左相日興費萬錢(唐書宗室宰相傳李適之恒山愍/王孫也喜賔客飲酒至斗餘不亂)
(天寳元年代牛仙客為左相嘗與李林甫爭權不協乃/上宰政求散職以太子少保罷晉書何曽傳曽字穎考)
(奢豪日食萬錢/猶曰無下箸處)飲如長鯨吸百川(左思呉都賦長鯨吞/航修鯢吐浪莊子秋)
(水時至百川灌河木華海賦魚則横海之鯨突/兀孤遊噏波則洪漣踧蹜吹澇則百川倒流)銜盃樂
聖稱避賢(劉伶酒徳頌捧罌承槽銜盃潄醪本事詩李/適之罷免意憤日飲醇酎且為詩曰避賢初)
(罷相樂聖且銜盃為問/門前客今朝㡬個來)宗之瀟洒美少年(舊唐書崔宗/之日用之子)
(襲封齊國公孔稚圭北山移文瀟洒出塵之想何遜樂/府城東美少年重月輕萬億乂詩長安美少年羽騎暮)
(連/翩)舉觴白眼望青天(列子景公舉觴自罰晉書阮籍傳/籍任情不羈能為青白眼見禮俗)
(之士以白眼對之列/子至人者上闚青天)皎如玉樹臨風前(世説魏明帝使/后弟毛曽與夏)
(侯泰初並坐時人謂蒹葭倚玉樹又謝太傅問諸子侄/子弟亦何預人事而正欲使其佳車騎荅曰譬如芝蘭)
(玉樹欲使其生於階庭耳庾肩吾詩風前細塵/起唐太宗度洛水詩霞處流縈錦風前瀁巻羅)蘇晉長
齋繡佛前(舊唐書蘇晉珦之子數嵗知為文舉進士歴/官户吏二部侍郎終太子左庶子南史劉虬)
(精信釋氏衣粗布禮佛長齋又徐孝克蔬食長齋持菩/薩戒杜修可注蘇晉學浮屠術嘗得胡僧恵澄繡彌勒)
(佛一本寳之曰是佛好飲/米汁願事之他佛不愛也)醉中往往愛逃禪(孟子逃墨/必歸於楊)
(逃楊必歸於儒魏書釋老志沙門/恵始坐禪於白渠廣韻禪靜也)李白一斗詩百篇(唐/書)
(李白傳明皇召見金鑾殿論當世事奏頌一篇帝賜食/親為調羮有詔供奉翰林白猶與飲徒醉於市帝坐沈)
(香亭子意有所感欲得白為樂章召入而白已醉左右/以水頮面稍解授筆成文婉麗精切無留思史記淳于)
(髠傳臣飲一斗亦醉一石亦醉晉書陸納傳出守呉興/之姑熟辭桓温曰方守逺郡欲與公一醉以展下情温)
(欣然納之及受禮惟酒一斗鹿肉一柈坐客愕然燉煌/張氏傳扶風孟佗以蒲萄酒一斗遺張讓即拜凉州刺)
(史孔安國尚書序典謨/訓誥誓命之文凡百篇)長安市上酒家眠(三輔黄圖長/安市有九六)
(市在道西三市在道東凡四里為一市漢書欒布傳/布窮困為酒家保王勣詩日逐劉伶去宵隨畢卓眠)天
子呼來不上船(禮記君天下曰天子范傳正李白碑明/皇泛白蓮池公不在宴召公作序時公)
(已被酒翰苑中命/髙將軍扶以登舟)自稱臣是酒中仙(李陽冰草堂集敘/朝列賦謫仙人歌)
(凡數/百首)張旭三杯草聖傳(唐書張旭傳旭蘇州呉人嗜酒/每大醉呼叫狂走乃下筆或以)
(頭濡墨而書既醒自視以為伸不可復得也世呼張顛/王愔文章志張伯英臨池學書池水盡黒家之衣帛必)
(書而後練草書為世所/寳韋仲將謂之草聖)脱㡌露頂王公前(古樂府少年/見羅敷脱㡌)
(著悄頭陸倕劒閣銘穿胷露頂之豪箕坐椎髻之長范/曄西域傳論莫不露頂肘行東向而朝天子左傳可薦)
(於鬼神可羞於王公史記莊/周傳王公大人不能器之)揮毫落紙如雲烟(髙允徵/士頌揮)
(毫頌徳江總詩飛文綺縠采落紙波濤流潘岳楊荆州/誄翰動若飛紙落如雲謝靈運詩遂登羣峯首邈若升)
(雲烟髙彪詩/抗志凌雲烟)焦遂五斗方卓然(唐史拾遺焦遂口吃對/客不出一言醉後酬酢)
(如注射時目為酒吃語林劉伶飲酒一石至醒復飲五/斗其妻諫曰非養生之道宜㫁之伶曰善當祝鬼神自)
(誓耳卿可致酒五斗吾當㫁之妻如其言伶祝曰天生/劉伶以酒為名一飲一石五斗解酲婦人之言慎莫可)
(聴於是乃飲酒御肉塊然復醉江/淹詩思乗扶搖翰卓然陵風矯)髙談雄辯驚四筵(陸/機)
(詩髙談一何綺劉峻廣絶交論縦/碧雞之雄辨謝瞻詩四筵霑芳醴)
　　　驄馬行(甫自注太常梁卿勅賜馬也李鄧公愛/而有之命甫製詩説文驄馬青白雜色)
　　　　(也後漢書桓典傳典拜侍御史執政無所迴/避常乗驄馬京師畏憚為之語曰行行且止)
　　　　(避驄馬御史鮑照結客少年場行驄馬金絡/頭錦帶佩呉鈎隋書西域傳吐谷渾有青海)
　　　　(常得波斯草馬放入海因生驄/駒能日行千里故時稱青海驄)
鄧公馬癖人共知(唐書宗室世糸表紀王慎後鄧國公/汝州刺史行休晉書王濟傳濟善解)
(馬性故杜預/謂濟有馬癖)初得花驄大宛種(名畫記明皇好馬命韓/榦悉圖其駿有玉花驄)
(照夜白等漢書西域傳大宛國多善馬馬汗血其先天/馬子也張正見詩將軍入大宛善馬出従戎薛曜舞馬)
(篇星精龍/種競騰驤)夙昔傳聞思一見(古樂府逺道不可思夙昔/夢見之曹植白馬篇宿昔)
(秉良弓公羊傳所見異詞所聞異詞所傳聞異詞後漢/書馬援傳臣嘗師事子阿受相馬骨法考之行事輒有)
(效驗臣愚以為傳聞不如親見視影不/如察形漢書趙充國傳百聞不如一見)牽來左右神皆
竦(禮記效馬效羊者右牽之庾信昭君辭冰河牽馬渡/雪路抱鞍行後漢書匈奴傳昭君豐容靚飾光照漢)
(宫顧影徘徊竦動左右潘岳射雉/賦暾出苗以入場愈情駭而神竦)雄姿逸態何崷崪(傅/休)
(奕鷹賦雄姿邈世逸氣横生顔延之赭白馬賦弭雄姿/以奉引張協七命天驥之駿逸態超越班固西都賦巖)
(峻崷崪金/石崢嶸)顧影驕嘶自矜寵(魏志何晏傳晏性自喜動/靜粉白不去手行步顧影)
(列子子列子學於壺丘子林壺丘子林曰子知持後則/可以言持身矣曰願聞持後曰顧若影則知之詩四牡)
(有驕梁簡文帝繫馬詩蹀足絆中憤搖頭櫪上嘶/史記項羽紀賛自矜功伐左傳無怙富無恃寵)隅目
青熒夾鏡懸(張衡西京賦猛􁎏髬髵隅目髙眶注隅目/角眼視也班固西都賦琳珉青熒顔延之)
(赭白馬賦雙瞳夾鏡兩􁀙協月傅休奕乗輿馬賦目若/曜星符采横發髙顛懸日雙壁象月相馬經眼睛欲如)
(懸鈴紫/焰光)肉騣碨礧連錢動(唐書五行志開元二十九年/滑州刺史李邕獻馬肉騣麟)
(臆嘶不類馬何遜守風詩碨礧衝波白爾雅青驪驎曰/驒注色有深淺班駁如魚鱗今連錢驄也北齊書陽休)
(之傳有觸籓之羝羊乗連錢之驄馬曹毘馬射賦/體與機㑹動若驚風謝朓郊祀曲鏘鏘玉鑾動)朝來
少試華軒下(晉書王徽之傳西山朝來致有爽氣潛夫/論馬不試則良駑疑杜摯詩騏驥馬不試)
(婆娑槽櫪間王微詩思/婦臨髙堂長想憑華軒)未覺千金滿髙價(韓非子馬似/鹿而題之千)
(金然而有百金之馬而無一金之鹿者馬為人用而鹿/不為人用也漢書西域傳上遣使者持千金及金馬以)
(請宛善馬庾信詩試策千金馬來登五丈/原曹植磐石篇方舟尋髙價珍寳麗以通)赤汗微生白
雪毛(漢書武帝紀太初四年春李廣利獲汗血馬來又/禮樂志太乙況天馬下沾赤汗沫流赭詩有馬白)
(顛疏顛額有白毛也孟子/白馬之白也猶白雪之白)銀鞍却覆香羅帕(江淹别賦/龍馬銀鞍)
(朱軒繡軸周𢎞正詩銀鞍耀紫韁唐書地理志寧州彭/原郡土貢五色覆鞍氊説文帛三幅曰帕支遁詩黄裳)
(羅帕/質)卿家舊賜公能取(北史袁聿修傳聿修為尚書郎/未曽受升斗之遺邢邵戲呼為)
(清郎大寧初聿修以太常少卿出使邵送白紬聿修不/受邵報書云弟昔為清郎今日復作清卿矣後漢書賈)
(復傳復馬羸光武解左驂以賜之/穀梁傳取之中廏而置之外廏)天廏真龍此其亞(晉/書)
(天文志東壁北十星曰天廏主馬之官若今驛亭也周/禮注凡馬八尺以上為龍南史曹景宗傳我在鄉里騎)
(快馬如龍北史源師傳師攝祠部後屬孟夏以龍見請/雩髙阿那肱謂為真龍出現大驚喜師云此是龍星初)
(見禮當雩祭非謂真龍别有所降魏志䓒彧傅論荀彧/賈詡庶乎算無遺策經達權變其良平之亞歟南史王)
(藉傳藉甚工草書筆勢/遒放孔琳之流亞也)晝洗須騰涇渭深(張説隴右監/牧頌朝刷閬)
(風夕洗天泉禮記季春之月乃合累牛騰馬遊牝於牧/顔延之赭白馬賦料武藝品驍騰庾肩吾詩渥水出騰)
(駒詩涇以渭濁湜湜其沚史記范睢傳北有甘泉谷口/南帶涇渭一統志渭河出臨洮府渭源縣鳥鼠山西北)
(谷東流經盩厔興平咸陽渭南至華隂界入黄河涇河/發源平凉府界岍頭山經邠州醴泉涇陽至髙陵縣入)
(渭/)朝趨可刷幽并夜(漢書李尋傳馬不伏櫪不可以趨/道顔延之赭白馬賦旦刷幽燕晝)
(秣荆越左思魏都賦洗兵海島刷馬江洲漢書地理志/周改禹徐梁二州合之於雍青分冀州之地以為幽并)
(地理通釋冀州之域大於九州於是分為/幽并梁元帝詩方逐幽并去西北共連翩)吾聞良驥老
始成(呉質答東阿王牋猶絆良驥之足而責以千里之/任孫楚鷹賦策良驥服羔裘魏武帝詩老驥伏櫪)
(志在千里老/子大器晚成)此馬數年人更驚(後漢書卓茂傳茂為丞/相史常出道中有人認)
(茂馬者茂問失馬㡬日對曰月餘矣茂曰然此馬畜已/數年遂解馬與之曰即非所失幸至丞相府還我後馬)
(主自得馬慚媿詣茂史記滑稽傳此鳥不/蜚則已一蜚沖天不鳴則已一鳴驚人)豈有四蹄疾
於鳥(莊子馬蹄可以踐霜雪曹植詩俯身散馬/蹄埤雅隼鷂屬也一名雀鷹葢迅疾之鳥)不與八
駿俱先鳴(穆天子傳天子之馬八駿赤驥盗驪白義踰/輪山子渠黄驊騮騄駬左傳平隂之役先二)
(子鳴尸子戰如/鬬雞勝者先鳴)時俗造次那得致(曹植詩時俗薄朱顔/誰為發皓齒後漢書)
(呉漢傳漢謹厚少文造次不能以辭自達又董仲舒傳/陛下居得致之位操可致之勢又有能致之資魏文帝)
(與孫權書前使於禁郭及夫所遺纎驪馬本欲使/禁自致之念將軍倘欲速得今故以付徐奉往)雲霧
晦㝠方降精(列子虹蜺也雲霧也風雨也四時也此積/氣之成乎天者也史記龜筴傳正畫無見)
(風雨晦㝠雲葢其上五色清黄晉書天文志五星盈縮/失位其精降於地為人典畧神馬河之精郭璞馬讃馬)
(出明精祖自天駟白帖馬房星之精故房星為天駟春/秋説題辭地精為馬十二月而生張説隴右羣牧使頌)
(水瑞感而河龍出/星精應而天駟下)近聞下詔喧都邑(班固東都賦乃申/舊章下明詔唐書)
(兵志開元九年詔天下之有馬者州縣皆先以郵逓軍/旅之役定户復縁以升之禮記仲秋之月可以築城郭)
(建都邑班固西都賦/都都相望邑邑相屬)肯使騏驎地上行(戰國策世無騏/驎騄駬王之駟)
(已備矣爾雅翼麒麟善走故良馬亦名為騏驎後漢書/馬援傳行天莫如龍行地莫如馬拾遺記穆王馭八龍)
(之駿按轡徐行/以匝天池之域)
　　　渼陂行(長安志渼陂在鄠縣西十道志陂魚甚/美因名之千家註以水味美故配水以)
　　　　(為名風俗通陂者繁也言/因下鍾水以繁利萬物也)
岑參兄弟皆好竒(唐詩紀事至徳中杜甫等薦參識度/清逺議論雅正髙棅品彚註子美詩)
(岑參多新詩又云髙岑殊緩步參與子美/非薄交也繁欽與魏文帝牋兼愛好竒)攜我逺來遊
渼陂(詩恵而好我攜手同行南齊書髙測傳尋/山採藥逺來至此陸機詩友朋自逺來)天地黤
慘忽異色(江淹郊外望秋詩汀臯日/慘色舊注黤慘不明貌)波濤萬頃堆琉璃
(呉越春秋因揚波成濤江總詩丹水波濤汎隋書徐則/傳千尋萬頃莫測其涯廣雅琉璃珊瑚皆為珠梁簡文)
(帝詩雲開瑪瑙/葉水淨琉璃波)琉璃汗漫汎舟入(淮南子徙倚於汗漫/之宇詩汎彼柏舟左)
(傳秦輸粟於晉自雍及絳相繼命/之曰汎舟之役集韻汎通作泛)事殊興極憂思集(王/羲)
(之蘭亭敘雖世殊事異所以興懐其致一也張協/七命歡極樂殫迴節而旋王粲詩憂思壯難任)鼉作
鯨吞不復知(説文鼉水蟲似蜥蜴而長大廣博物志鯨/魚海魚也大者長千里呉都賦長鯨吞航)
惡風白浪何嗟及(西京雜記昔人有遊束海者既而風/惡何遜詩浪白風初起詩何嗟及矣)
主人錦帆相為開(曹植詩主人寂無為隂鏗詩/洞庭春溜滿平湖錦帆張)舟子喜
甚無氛埃(詩招招舟子楚詞氛埃辟/而清凉注氛昬濁之氣)鳬鷖散亂櫂謳發
(詩鳬鷖在涇注毛萇曰鳬水鳥也鷖鳬屬陸璣毛詩草/木蟲魚疏鳬大小如鴨青色卑脚短喙鳥之謹愿者也)
(蒼頡解詁鷖鷗也列子始驚駭散亂矣方言楫/謂之櫂説文謳齊謳也呉都賦櫂謳唱簫籟鳴)絲管啁
啾空翠來(前漢志絲曰絃竹曰管鮑照詩絲管感暮情/禮記小者至於燕雀猶有啁噍之頃焉注噍)
(與啾同陳後主/詩歇霧含空翠)沈竿續蔓深莫測(列子投綸沈鈎謝朓/詩乗此終蕭散垂竿)
(深澗底王粲海賦其深不測舊/注沈竿續蔓戲測水之淺深也)菱葉荷花淨如拭(古樂/府採)
(蓮曲汎舟採菱葉詩隰有荷華毛詩草木蟲魚疏/荷芙蕖江東呼為荷雜記雍人拭羊註拭淨也)宛在
中流渤澥清(詩宛在水中央漢武帝曲横中流兮揚素/波丘遲詩櫂歌發中流子虛賦浮渤澥註)
(渤澥海之/别支也)下歸無極終南黒(荀子渤海東有大壑其下/無底曰歸墟謝朓詩漢廣)
(流無極詩終南何有書終南惇物至於鳥鼠一/統志終南山在西安府城南五十里一名南山)半陂以
南純浸山(雍録渼陂源/出終南山)動影裊窕沖融間(江總詩動搖/山水影謝靈)
(運山居賦濬潭澗而窈窕除菰/洲之紆餘木華海賦沖融滉瀁)船舷暝戛雲際寺(郭璞/江賦)
(詠採菱以扣舷廣韻舷船邊也長安志雲際山大定寺/在鄠縣東南十六里隋仁夀元年置居賢捧日寺正韻)
(戛轢也謝靈運詩暝還巖際/宿舊註謂船舷經過之聲)水面月出藍田闗(詩月出/皎兮唐)
(書地理志京兆府有藍田闗一統志藍田闗在西安府/藍田縣東南九十八里本秦嶢闗雍録嶢闗在渼陂東)
(南/)此時驪龍亦吐珠(莊子夫千金之珠必在九重之淵/驪龍頷下能得珠者必遭其睡七)
(啟綴以驪龍之珠尚/書考靈曜蔵龍吐珠)馮夷擊鼓羣龍趍(江賦冰夷倚浪/以傲睨註冰夷)
(水仙人也郭璞云冰夷馮夷也莊子馮夷得之以返大/川淮南子馮夷服八石而得水仙洛神賦馮夷擊鼓女)
(媧清歌十洲記方丈在大海中央上/専是羣龍所聚西京賦萬騎龍趍)湘妃漢女出歌舞
(史記秦始皇紀上問博士曰湘君何神博士對曰聞之/堯女舜之妻列女傳二妃在湘江之間俗謂之湘君列)
(仙傳鄭交甫遊漢江見二女解珮與之洛神賦従南湘/之二妃攜漢濵之遊女後漢劉盆子傳共擊鼓歌舞)
金支翠旗光有無(漢書禮樂志房中歌金支翠華庶旄/翠旗注樂上衆飾有流翅羽葆以黄)
(為支其首敷散若草木之秀華也夏侯湛/褉賦擢翠旗揚繁纓子虛賦覽於有無)咫尺但愁雷
雨至(左傳天威不違顔咫尺/易天地解而雷雨作)蒼茫不曉神靈意(沈約詩/出漲海)
(之蒼茫九歌東/風飄兮神靈雨)少壯㡬時奈老何向來哀樂何其多(漢/武)
(帝秋風辭歡樂極兮哀情多少壯㡬時奈老何世説謝/太傅語王右軍曰中年傷於哀樂與親友别輒作數日)
(惡/)
　　　奉先劉少府新畫山水障歌(長安志蒲城縣開/元四年建睿宗橋)
　　　　(陵改為奉先縣一統志蒲城縣在華/州城北一百二十里唐改奉先縣)
堂上不合生楓樹(禮記堂上接武白虎通歌者在堂上/舞者在堂下山海經黄帝殺蚩尤棄)
(其械化為楓樹阮籍詩湛/湛長江水上有楓樹林)恠底江山起烟霧(匡謬正俗/俗謂何物)
(為底郭璞江賦蘆人漁子擯落江山謝靈運詩江山共/開曠庾肩吾詩望望江山阻北史蕭大圜傳近瞻烟霧)
(逺眺風雲庾肩吾/詩離宫起烟霧)聞君更掃赤縣圖(白帖王子猷過戴/安道飲安道求子)
(猷書子猷攘臂大言曰我雖辭翰不及古人與君一掃/素壁史記騶衍傳中國名赤縣神州江淹詩赤縣多仙)
(靈長安志奉先縣隸京兆/府開元十七年昇為赤縣)乗興遣畫滄洲趣(世説乗興/而來興盡)
(而返南史張充傳飛竿釣渚濯足滄洲袁粲詩訪跡雖/中宇循寄乃滄洲謝朓詩既懽懐禄情復協滄洲趣)
畫師亦無數(南史梁武帝紀百濟國求毉工畫師詔許/之唐書閻立本傳太宗泛舟春苑池見異)
(鳥容與波上召立本侔状閣外傳呼畫師閻立本立本/羞悵流汗薛道衡昭君辭不䝉女史進更失畫師情詩)
(萬億及秭疏言/其多無數也)好手不可遇(抱朴子刻削者比肩而班/狄擅絶手之稱梁簡文帝)
(書張士簡之賦周升逸之/辨亦誠佳手難可復遇)對此融心神(魏書釋老志其/為教也蠲去邪)
(思澡雪心神左思詩前/有寒泉井聊可瑩心神)知君重毫素(陸機文賦紛葳蕤/以馺遝唯毫素之)
(所擬注毫筆也縑曰素/顔延之詩深心託毫素)豈但祁岳與鄭䖍(畫録空有其/名不見踪跡)
(二十五人祁岳在李國恒之下唐書鄭䖍傳善圖山水/好書嘗自寫其詩并畫以獻帝大署其尾曰鄭䖍三絶)
筆迹逺過楊契丹(陸機謝表事蹤筆跡皆可推校南史/王僧䖍傳辭製既雅筆迹又麗名畫)
(記隋楊契丹官至上儀同六法備/該殊豐骨氣山東體製允屬斯人)得非𤣥圃裂(穆天子/傳乃銘)
(迹於𤣥圃之上以詔後世離騷朝發軔於蒼梧夕余至/於𤣥圃水經注崑崙之山三級二曰𤣥圃一名閬風嵇)
(康遊仙詩飄飄戲𤣥圃黄老相過従/國史補烟玉笛其聲清壯山石可裂)無乃瀟湘翻(圖經/湘水)
(自海陽發源至零陵北而營水㑹之二/水合流謂之瀟湘瀟湘水清深之名也)悄然坐我天姥
下(謝靈運詩暝投剡中宿明登天姥岑元和郡縣志天/姥山石壁上有刋字科斗形髙不可識春月樵者聞)
(簫鼔笳吹之聲聒耳元嘉中遣名畫寫狀於團扇即此/山也寰宇記天姥山在剡縣東南八十里名山志曰山)
(上有楓千餘丈蕭蕭然呉録云登者聞天姥歌謠之/響一統志天姥峯在天台縣西北與天台山相對)耳
邊已似聞清猿(宜都山川記峽中鳴猿至清諸山谷/傳響泠泠不絶鮑照詩叫嘯夜猿清)反
思前夜風雨急乃是蒲城鬼神入(詩風雨如晦雞鳴不/已劉峻廣絶交論風)
(雨急而不輟其音沈佺期巫山髙暗谷疑風雨隂/崖若鬼神陸倕新漏刻銘倐往忽來鬼出神入)元氣
淋漓障猶濕(漢書律歴志太極中央元氣故為黄鍾白/虎通地者元氣所生萬物之祖廣韻淋漓)
(秋雨集韻或作漓江淹麗/色賦氣已濕兮曉未半)真宰上訴天應泣(老子有真/宰足以制)
(萬物王筠詩還迷依善道反心由真宰陸機表鉗口泣/結舌不敢上訴所天唐書五行志無雲而雨是謂天)野
亭春還雜花逺(晉書陶潛傳當往廬山刺史王𢎞齎酒/於半道邀之潛既遇酒便引酌野亭欣)
(然忘進夏侯湛春可樂賦掇雜花以為羞集葳㽔以飾/裳丘遲與陳伯之書暮春三月江南草長雜花生樹羣)
(鶯亂/飛)漁翁暝踏孤舟立(傅休奕詩渭濵漁釣翁陶潛詩/渺渺孤舟逝緜緜歸思紆馬周)
(詩春水/送孤舟)滄浪水深青溟闊(書嶓冢導漾東流為漢又東/為滄浪之水陸機詩發藻玉)
(臺下垂影滄浪泉阮籍東臯賦測虛舟以遑思兮聊/逍遙乎青溟庾闡衡山詩未體江湖悠安識南溟闊)敧
崖側島秋毫末(後漢書丁鴻傳壊崖破巖之水源自涓/涓水經注夾岸崇深傾崖返捍揚雄解)
(嘲江湖之涯渤澥之島趙冬曦詩孤島輕霧裏淮南子/秋毫之末淪於不測莊子號物之數為萬而人處一焉)
(不似毫未之/在馬體乎)不見湘妃鼓瑟時(曹植洛神賦従南湘之/二妃兮挾漢濵之遊女)
(湘中記舜二妃為湘水神故曰湘妃詩並坐鼓瑟爾雅/徒鼓瑟謂之步屈原逺遊使湘靈鼓瑟兮令海若舞馮)
(夷/)至今斑竹臨江活(博物志堯之二女舜之二妃以涕/揮竹竹盡斑唐書地理志嶺南雷)
(州土貢斑竹張載/詩臨江釣春魚)劉侯天機精(莊子其嗜慾深者其天/機淺傅休奕詩聰鑒盡)
(下情明明/綜天機)愛畫入骨髓(世説戴安道就范宣學視范所/為范讀書亦讀書范抄書亦抄)
(書惟獨好畫范以為無用不宜勞心於此戴乃畫南都/賦圖范看畢咨嗟甚以為有益始重畫續晉陽秋桓靈)
(寳好蓄法書名畫史記鄒陽傳徳淪/於骨髓文中子神聴者學在骨髓)今有兩兒郎(徐陵/烏栖)
(曲風流荀令好兒郎/偏能傅粉復含香)揮灑亦莫比(張衡歸田賦揮翰墨/以奮藻廣博物志浮)
(提國獻神通善書人出肘間墨汁/灑地及石皆成篆隸科斗之字)大兒聰明到(後漢書/禰衡惟)
(善孔融楊脩常稱曰大兒孔文舉小兒楊徳祖蜀志諸/葛瞻傳亮與兄瑾書曰瞻今已八嵗聰慧可愛莊子目)
(徹為明耳徹為聰大戴禮髙辛/生而神靈聰以知逺明以察微)能添老樹巔崖裏(雲笈/七籖)
(一切衆生意雖求生不持戒行假使長夀猶如老樹有/何殊别張説詩零落荅故人將隨江樹老李顒雷賦起)
(偉霆於霄際摧勁木於巖巔爾雅厓内為隩外為/隈抱朴子非泣血之民不能識夜光於重崖之裏)小兒
心孔開(孔融别傳四嵗與兄食梨輒引小者人問其故/曰小兒法當取小者漢書王温舒傳居廷尉惽)
(惽不辨為中/尉則心開)貌得山僧及童子(名畫記韓幹善寫貌人/物尤善鞍馬庾信詩野)
(老時相訪山僧或見尋詩童子佩觿/庾信詩青衣上少室童子向蓬萊)若耶谿雲門寺(越絶/書若)
(耶之溪涸而出銅水經注若耶溪水上承嶕峴麻溪溪/之下孤潭周數畝麻潭下注若耶溪水至清照衆山倒)
(影窺之如畫一統志若耶溪在㑹稽府城南二十五里/與鏡湖合水經注山隂縣南有玉笥竹林雲門天柱精)
(舍並疏山創基架林裁宇割潤延流盡泉石之好南史/何子季以㑹稽多靈異往遊焉居若耶山雲門寺一統)
(志雲門寺在雲門山晉王獻之居/此堂有五色祥雲詔建雲門寺)我獨何為在泥滓(謝/靈)
(運燕歌行余獨何為志無成北史魏長賢傳士/之立身其路不一皆奮身於泥滓自致青雲)青鞋布
襪従此始(列仙傳胡母班為太山府君齎書河伯河伯/貽青絲履甚精巧晉令士卒百工履色無過)
(緑青白奴婢履色無過純青説文襪足衣也東觀漢記/和帝召諸儒魯平與賈逵黄香等相難平善對事罷朝)
(特頒賜/履襪)
　　髙適
　　　賦得還山吟送沈四山人
還山吟(管子夫鳥之飛也必還山集谷不還山則困晉/書阮籍傳阮裕字思曠徵侍中不就還剡山有)
(肥遁之志鮑照/詩還山路已逺)天髙日暮寒山深(楚辭泬寥兮天髙而/氣清陶潛詩清氣澄)
(餘滓杳然天界髙左傳日云暮矣南史栁元景傳少時貧苦/嘗下都至大雷日暮寒甚頗有羈旅之苦沈約詩佇立日已)
(暮戚戚苦人腸江淹詩日暮山河清謝靈運詩桂樹凌/寒山庾信詩寒山無物香又澗險無平石山深足細泉)送君
還山識君心(晉書郭荷傳張祚遺以安車蒲輪/送還張掖東山江淹賦送君南浦)人生老大須
恣意(史記魏豹傳人生一世間如白駒過隙耳樂府少壯不/努力老大徒傷悲揚雄解嘲矯翼勵翮恣意所存仲長)
(統詩六合之内恣心所/欲人事可遺何為局促)看君解作一生事(晉書畢卓傳/右手持酒杯)
(左手持蟹螯拍浮酒船中便足了一生矣陶潛詩所以/貴我身豈不在一生南史張緒傳一生不解作諾又趙)
(倫之傳於人間/世事多所不解)山間偃仰無不至(楚辭采三秀兮山間/王羲之詩時來誰不)
(懐寄散山林間詩或棲遲偃仰道徳指歸論傾側偃仰/務合當世後漢書仲長統傳優遊偃仰可以  自娯)
石泉淙淙若風雨(楚辭飲石泉兮䕃松柏宋玉風賦泉/涌湍於石間孫綽遊天台山賦石泉)
(湧溜於隂渠説文淙淙水聲易潤之以風雨宋玉髙唐/賦序湫兮如風淒兮如雨沈佺期詩暗谷疑風雨幽崖)
(若鬼/神)桂花松子常滿地(楚辭桂樹列兮紛敷吐紫華兮/布葉嵇康詩微風動桂花梁昭)
(明太子啟桂吐花於小山之上劉向列仙傳偓佺好食/松實能飛行速如走馬以松子遺堯堯不能服初學記)
(老松子色黄白味似粟可食嵩髙山記嵩嶽有大松採/食其實得長生梁元帝與劉智蔵書松子為餐蒲根是)
(服何遜七召春花/滿野地無行者)賣藥嚢中應有錢(後漢書韓康傳常/採藥名山賣於長)
(安市口不二價又張霸傳霸中子楷家貧賣藥給食江/淹詩韓公淪賣藥梅生隠市門神仙傳壺公入市賣藥)
(口不二價其錢日收數萬便施與貧乏惟留三/五十後漢書趙壺傳文籍雖滿腹不如一嚢錢)還山服
藥又長年(論衡凡人禀性身本自輕氣本自長中於風/濕百病傷之故身重氣劣服食良藥身氣復)
(故非本氣少身重得藥而乃氣長身更輕也魏志王粲/傳注嵇康性好服食常採御上藥嵇康詩採藥鍾山隅)
(服食改姿容黄帝中經養性者五常俱全百行周備雖/絶藥餌足以遐年樂府主人服此藥身體日康疆魏武)
(帝樂府思得神藥萬嵗為期沈約詩若䝉西山藥頽齡/尚能度郭璞詩採藥遊名山將以救年頽抱朴子師言)
(欲求長生當勤服大藥管子導血氣以求長年/雲笈七籖赤蔣子輿不食百穀㗖百花而長年)白雲勸
盡杯中物(陶𢎞景詩山中何所有嶺上多白雲蕭子良/與劉虬書素志與白雲同悠南史劉穆之傳)
(今能見勸一杯酒不世説張翰曰使我有/身後名何如一杯酒陶潛詩且進杯中物)明月相隨何
處眠(謝莊月賦隔千里兮共明月朱超詩惟餘故樓月/逺近必隨人徐陵文門前擾擾我且安眠樂府郎)
(眠何/處床)眠時憶問醒時事(沈約六憶詩憶眠時人眠彊未/眠又夜聞長歎息知君心有憶)
夢䰟可以相周旋(韓非子六國時張敏與髙恵為友毎/相思不能得見敏於夢中往尋但至)
(半途即迷不知路沈約詩夢中不識路何以慰相思莊/子其夢也䰟交其覺也形開何遜夜夢故人詩客心驚)
(夜䰟言與故人同南史張充傳通夢交䰟推襟送抱江/淹别賦知離夢之躑躅憶别䰟之飛揚左傳左執鞭弭)
(右屬櫜鞬以與君周旋世/説我與我周旋久寧作我)
　　　寄宿田家(楊惲報孫㑹宗書田家作苦嵗時伏/臘烹羊炮羔斗酒自勞應璩詩田家)
　　　　(無所有酌醴焚枯魚何遜詩/無為淹戚里見就還田家)
田家老翁住東陂(魏文帝與呉質書行年已長大已成/老翁張説詩誰念三千里江潭一老)
(翁張衡南都賦於其陂澤則有鉗盧玉池赭/陽東陂漢宫殿簿長安有東陂池西陂池)説道平生
隠在兹(後漢書馬援傳援見公孫述以為當握手歡如/平生嵇康絶交書時與親舊叙闊陳説平生莊)
(子古之所謂隠士者非伏其身而不見也張華詩隠士/託山林王康琚詩小隠隠陵藪大隠隠朝市阮瑀為曹)
(公與孫權書良時在兹勗之而已王儉竟陵王山/居賛濠梁在兹何事遐想蘇頲詩眷戀殊在兹)鬢白
未曽記日月(後漢書岑彭傳每一發兵頭鬢為白晉書/王獻之傳魏時凌雲殿榜未題而匠者誤)
(釘之不可下乃使韋仲將懸橙書之比訖鬚髩盡白世/説顧愷之與簡文同年而髮早白帝問其故荅曰松柏)
(之姿經霜愈茂蒲柳之質望秋先零詩日居月諸左傳/絳縣人曰臣小人也不知紀年臣生之嵗正月甲子朔)
(四百有四十/五甲子矣)山青每到識春時(何遜詩天暮逺山青潮/去遙沙出陳子昂詩惟)
(見逺山青盧照隣喬君集序桂白山青宜王孫之攀折/漢文帝詔方春時和草木萌生之物皆有以自樂陳子)
(昂詩碧華暎朱/實攀折及春時)門前種柳深成巷(古西洲曲樹下即門/前晉書陶潛傳潛少)
(懐髙尚穎脱不羈嘗著五柳先生傳曰先生不知何許/人不詳姓氏宅邊有五柳因以為號焉陶潛詩狗吠深)
(巷/中)野谷流泉添入池(説文泉出通川為谷詩相其隂陽/觀其流泉班固西都賦原泉灌注)
(陂池交屬魏收詩瀉溜/髙齋嚮添池曲岸平)牛壯日耕十畝地(山海經稷之/孫叔均始作)
(牛耕詩十畝之間/兮桑者閒閒兮)人間常掃一茅茨(陶潛傳刺史王𢎞/造潛稱疾不見既)
(而語人云我性不狎世因疾守閒豈敢以王公紆軫為/榮耶謝靈運與廬陵王牋阮萬齡辭事就閒纂成先業)
(南史馬樞傳鄱陽王為南徐州刺史欽其髙尚令使邀/之築别室以處樞惡其崇麗乃於竹林間自營茅茨而)
(居又何敬容傳築茅茨/於鍾阜聊優游以卒嵗)客來滿酌清尊酒(易有不速之/客三人來敬)
(之終吉後漢書孔融傳舉北海相拜大中大夫性喜誘/益後進賔客日盈其門嘗嘆曰坐上客常滿尊中酒不)
(空吾無憂矣劉苞詩清尊久不荐淹留遂待君唐太宗/詩清尊浮緑蟻雅曲韵朱弦王勃詩清尊湛不空蹔喜)
(平生/接)感興頻吟才子詩(蔡邕琴賦曲引興兮繁弦撫文/心雕龍摛風裁興藻詞譎喻楚)
(辭立江介而長吟兮王僧達詩翰墨久謠吟晉書袁宏/傳宏有逸才曽為咏史詩是其風情所寄謝尚鎮牛渚)
(秋夜乗月微服泛江㑹宏在舫中諷詠聲既清新辭又/藻拔遂駐聴久之遣問馬答云是袁臨汝郎誦詩即其)
(詠史之/作也)巖際穴中蔵鼹鼠(何遜詩薄雲巖際宿孤月波/中上史記趙奢傳秦伐韓軍)
(於閼與趙奢曰道逺險狹猶兩鼠鬬於穴中將勇者勝/莊子鼹鼠飲河不過滿腹鄧徳明南康記鼹鼠一名隠)
(䑕形如鼠而無/尾黒色長鼻)潭邊竹裏隠鸕鷀(謝朓詩塘邊草雜紅/何遜詩竹裏見螢飛)
(爾雅鷀鷧注即鸕鷀/也觜頭曲如鈎食魚)村墟日落行人少(庾信詩寒園星/散居搖落小村)
(墟鮑照詩日落嶺雲歸謝恵連詩落日隠/櫩檻謝朓詩徘徊東陌上月出行人稀)醉後無心怯
路岐(陶潛歸去來辭雲無心而出岫淮南子楊朱見岐/路而泣之謂其可以南可以北也曹攄詩臨樂何)
(所嘆素絲/與路岐)今夜只應還寄宿(呉均詩今夜杯酒别明朝/江水邊戰國策蘇子謂李)
(兊曰今日臣之來也暮後郭/門籍席無所得寄宿人田中)明朝拂曙與君辭(庾信詩/明朝雲)
(雨散何處更相尋又/蓮帳寒檠窻拂曙)
　　岑參
　　　漁父(莊子孔子絃歌鼔琴奏未半有漁父者下/船而來楚辭漁父屈原既放遊於江潭行)
　　　　(吟澤畔顔色憔悴形容枯槁漁父見而問之/史記范睢傳吕尚之遇文王也身為漁父而)
　　　　(釣於渭/濵耳)
扁舟滄浪叟(史記貨殖傳范蠡乗扁舟浮於江湖庾信/賦吹落葉之扁舟飄長風於上流書嶓冢)
(導漾東流為漢又東為滄浪之水甯戚飯牛歌滄浪/之水白石粲陸機塘上行發藻玉臺下垂影滄浪泉)心
與滄浪清(孟子滄浪之水清兮可以濯我纓/劉勰新論神恬心清則形無累矣)不自道鄉
里(論語夫子自道也周禮地官黨正一命齒於鄉里後/漢書馬援傳使鄉里稱善人足矣晉書華譚傳同郡)
(劉項見之嘆曰不悟/鄉里乃有如此才也)無人知姓名(呉越春秋子胥解百/金之劒以贈漁父不)
(受問其姓名不答南史漁父/者不知姓名亦不知何許人)朝従灘上飯(左傳余姑剪/滅此而後朝)
(食史記韓信傳信従下鄉南昌亭長食亭/長妻苦之乃晨炊蓐食食時信往不具食)暮向蘆中宿
(呉越春秋伍員奔呉至江漁父渡之有飢色曰為子取/餉子胥乃潛身深葦之中有頃父來歌而呼之曰蘆中)
(人蘆中人豈非窮士乎郭璞江賦蘆人漁子擯落江山/宋玉對楚王問暮宿於孟諸水經注朝發南鄭暮宿黒)
(水劉琨詩朝發廣/暮門暮宿丹水山)歌竟還復歌(陶潛詩歌竟長嘆息持/此感人多隂鏗觀釣詩)
(歌聲時/㫁續)手持一竿竹(晉書畢卓傳右手持酒杯左手持/蟹螯詩籊籊竹竿以釣于淇魏文)
(帝詩釣竿何珊珊漁父荅孫/緬歌竹竿籊籊河水浟浟)竿頭釣絲長尺餘(顔之推/詩螳螂)
(翳下偏難見翡翠竿頭絶易驚詩其釣維何維絲伊緡/甯戚飯牛歌中有鯉魚長尺半沈約細言詩開館尺捶)
(餘築榭微塵裏李/嶠詩懸泉百尺餘)鼓枻乗流無定居(楚辭漁父莞爾而/笑鼓枻而去注叩)
(船舷也劉峻詩鼓枻浮大川賈誼鵩鳥賦乗流則逝兮/得坻則止枚乗七發舊乗流而下降兮或不知其所止)
(何遜詩單艫時向浦獨檝下乗流詩豈敢定居/一月三捷魏書賀訥傳分土定居不聴遷徙)世人那
得識深意(陸機賦世閱人而成世晉書王悦傳導嘗與/悦奕棊爭道導笑曰相與有𤓰葛那得爾謝)
(靈運山居賦廢張左之/艷辭尋臺皓之深意)此翁取適非取魚(漢書髙鳳傳/潛心篤行屢)
(辟不應以漁釣自適爾雅注取魚搖動之視其鮮餒魏/志帝東征呉留譙宫時表留宿衞欲遏水取魚南史王)
(𢎞之性好釣魚嘗垂綸於上虞江或問得魚賣否𢎞之/曰釣亦不得得亦不賣又孫緬為尋陽太守見一漁父)
(垂綸長嘯緬問有魚賣乎漁父/笑曰其釣非釣寧賣魚者耶)
　　　西亭子送李司馬(唐書百官志上州刺史一人/従三品司馬一人従五品下)
髙髙亭子郡城西(詩無曰髙髙在上陟降厥士日監在/兹曹植詩髙髙上無極天路安可窮)
直上千尺與雲齊(孔稚珪北山移文度白雪以方潔干/青雲而直上洛陽伽藍記宗正寺有)
(刹髙十丈合去地一千尺古詩西北有髙樓上與浮雲/齊謝朓詩兹山亘百里合沓與雲齊梁元帝春别詩日)
(暮徙倚渭橋西正/見流月與雲齊)磐崖縁壁試攀躋(磐崖按品彚作盤/崖説文崖山邊也)
(縁循也遊名山志石簣山縁崖而上髙百許丈/摯虞思道賦攀招搖而上躋兮忽蹈廊而凌虛)羣山向
下飛鳥低(木華海賦羣山既畧百川潛渫鮑照舞鶴賦/冰塞長河雪滿羣山易飛鳥遺之音不宜上)
(宜下陶潛詩山氣日/夕佳飛鳥相與還)使君五馬天半嘶(後漢書冦恂傳/更始立使使者)
(徇郡國恂曰使君建節銜命以臨四方古樂府使君従/南來五馬立踟蹰詩素絲紕之良馬五之潘子真詩話)
(天子六馬左右驂三公九卿駟馬左驂漢制九卿二千/石亦右驂太守駟馬而已其有加秩中二千石乃右驂)
(故以五馬為太守美稱遯齋閒覽云漢時朝臣出使為/太守増一馬故曰五馬新序魏王將起中天臺許綰曰)
(臣聞天與地相去萬五千里今王因而半之當起七千/五百里之臺南史劉訏傳族祖孝標與書稱之曰超超)
(越俗如天半朱霞王僧孺詩髙枝起天半説文/嘶馬鳴也呉均詩日昬笳亂動天曙馬爭嘶)絲繩玉
壺為君提(辛延年詩就我求清酒絲繩提玉壺沈君攸/詩絲繩玉壺傳綺席劉伶酒徳頌動則撡巵)
(執觚行則挈榼提壺陶潛遊斜/川詩提壺接賔侣引滿更勸酬)坐來一望無端倪(陳後/主詩)
(春江聊一望莊子反覆終始不知端倪謝/靈運詩溟漲無端倪注端倪猶言涯際也)紅花緑柳鶯
亂啼(司馬相如上林賦揚翠葉扤紫莖發紅華垂朱榮/案古花字皆作華古桃葉歌桃葉暎紅花江淹石)
(榴頌縹葉翠萼紅花絳采謝靈運詩原隰荑緑柳虛/囿散紅桃梁簡文帝詩鶯啼春欲駛無為空掩扉)千
家萬井連回溪(説苑晏子方食君之使者至分食而食/之使者反言之景公曰夫子之家若是)
(其貧也令吏致千家之縣於晏子周禮方百里為一同/積萬井其中漢書刑法志一同百里提封萬井枚乗七)
(發依絶樞兮臨回溪謝靈運石/門詩疏峯抗髙館對嶺臨回溪)酒行未醉聞暮雞(漢書/髙五)
(王傳朱虛侯章入侍燕飲髙后令為酒吏章自請曰臣/將種也請以軍法行酒世説陳太丘詣荀朗陵荀使慈)
(明行酒詩其未醉止威儀反反庾信春賦百丈山頭日/欲斜三晡未醉莫還家詩曷至哉雞棲於塒日之夕矣)
(牛羊下來列仙傳祝雞翁養雞千餘/頭皆有名字暮宿樹上晝放散之)㸃筆撡紙為君題
(江淹擬謝恵連詩㸃翰詠新賞開􁐏瑩所疑南史梁元/帝紀雖戎畧殷凑機務繁多軍書羽檄文章詔誥㸃毫)
(便就殆不虛手潘岳秋興/賦序染翰撡紙慨然而賦)為君題惜解攜(陸機詩撫膺/解攜手永歎)
(結遺/音)草萋萋(詩維葉萋萋劉安招隠士春草生/兮萋萋注垂條吐葉紛榮華也)沒馬蹄
(莊子馬蹄可以踐霜雪毛可以禦風寒曹/植詩俯身散馬蹄呉均詩青莎沒馬蹄)
　　　范公叢竹歌(并序/)
　　職方郎中(六典隋開皇置職方侍郎大業去侍字/唐加中字唐書職方郎中掌地圖城隍)
　　(鎮戍烽堠坊人道路之/逺近及四夷歸化之事)兼侍御史(六典周御史亦/謂之柱下史秦)
　　(改為侍御史漢因秦制置十五員又監察御史掌/分察百寮巡按郡縣糾視刑獄通典唐侍御史四)
　　(人號臺端他/人稱曰端公)范公乃於陜西使院内種竹(説文竹/冬生草)
　　(也戴凱之竹譜植物之中有名曰竹又竹是一族/之總名史記貨殖傳渭川千畝竹其人與千户侯)
　　(等岳陽風土記五月十三日謂之龍生/日可種竹即齊民要術所謂竹醉日也)新製叢竹
　　詩以見示美范公之清致雅操(南史栁世隆傳長/子悦字文殊少有)
　　(清致圖繪寳鑑劉彦齊畫竹頗臻清致晉書山濤/傳文帝與濤書曰足下在事清明雅操邁時又忠)
　　(義傳論厲松/筠之雅操)遂為歌以和之
世人見竹不解愛(顔延之詩請従上世人歸來藝桑竹/後漢書蔡邕傳註嘗經㑹稽髙遷亭)
(見屋椽竹東間第十六可以為笛取用果有異聲晉書/孫綽傳嘗曰山濤吾所不解詩心乎愛矣遐不謂矣宋)
(之問緑竹引老/在空山人詎識)知君種竹府庭内(杜審言贈蘇綰詩知/君書記本翩翩三輔)
(决録蔣詡舍種竹下開三徑晉書王徽之傳嘗寄居守/空宅中便令種竹或問其故但嘯咏陸倕授潯陽太)
(章不能使府庭生梓又參甘露/詩甘露降府庭上天表無私)此君托根幸得地(王徽/之傳)
(指竹曰何可一日無此君耶山海經竹六十年一易根/陶潛詩托根已得所漢書地理志秦地有鄠杜竹林王)
(羲之蘭亭集序此地有/崇山峻嶺茂林修竹)種來㡬時聞已大(齊民要術竹/性愛向西南)
(引故園東北角種之數嵗之後自當滿園子夜歌相憐/能㡬時無名氏竹賦十圍寧申其大杜甫詩飽聞榿木)
(三年/大)盛暑翛翛叢色寒(王襃聖主得賢臣頌服絺綌之/淨者不苦盛暑之鬱燠詩予尾)
(翛翛註翛翛茂鬱貌謝朓詩颯颯滿池荷翛翛䕃窻竹/張正見階前嫩竹詩翠竹梢雲自結叢緑竹引修竹嬋)
(娟同一色杜甫詩我有/江隂竹能令朱夏寒)閒宵摵摵葉聲乾(韋承慶詩禁/宇庭除闊閒)
(宵鐘箭移張九齡詩清秋發髙興凉月復閒宵潘岳秋/興賦庭樹摵以灑落勁風戾而吹帷説文摵摵搖曳有)
(聲也拾遺記蓬山有浮筠之幹風吹竹折其聲如鐘磬/之音蔡琰胡笳十八拍塞上黄蒿兮枝枯葉乾又參詩)
(甌香茶色嫩/窻冷竹聲乾)能清案牘簾下見(老子孰能濁以止靜之/徐清謝靈運詩宻竹含)
(餘清北史陽昭傳學涉史傳尤嫻案牘謝朓詩案牘時/閒暇偶坐觀卉木晉書顧愷之為山隂令晝日垂簾門)
(階閒寂務簡而政理何/遜七召隔珠簾而可見)宜對琴書窻外看(杜甫詩翠屏/宜晚對江總)
(詩户對忘憂草劉歆遂初賦翫琴書之條暢陶潛詩委/懐在琴書謝朓思歸賦園桃春發窻竹夏凉秋竹曲㛹)
(娟綺窓北隂鏗賦得夾池竹/詩欲見葳㽔色當來兔苑看)為君成隂將蔽日(李頎雙/筍歌為)
(君當面拂雲日呉均詩多看笋成竹西京賦吐葩颺榮/布葉垂隂孫楚登樓賦羨緑竹之茂隂慈竹賦影不透)
(日後漢書丁鴻傳干雲蔽日之木起於/蔥青魏明帝詩丹霞蔽日彩虹帶天)迸笋穿堦踏還
出(爾雅笋竹萌慈竹賦叢篁劈開牙笋怒長李頎籬笋/詩東園長新笋暎日復穿籬迸出依青嶂攅生伴緑)
(池梁簡文帝詩横階入細笋蔽地濕輕苔又參詩踏地/葉聲乾庾信文寒林笋出註孟宗冬入竹林而笋為之)
(出為孝感也南史謝/靈運傳星星行復出)守節偏凌御史霜(左傳季札曰聖/達節次守節漢)
(書王章傳賛剛直守節不量重輕呉都賦竹則包笋抽/節往往縈結劉巖夫植竹記勁可以凌霜雪通典御史)
(為風霜之使崔篆/御史箴簡上霜凝)虛心願比郎官筆(老子聖人虛其心/實其腹植竹記虛)
(心而直無所隠蔽古詩輕筠抱虛心蜀志諸葛亮傳毎/自比於管仲樂毅後漢書明帝紀郎官上應列宿漢官)
(儀尚書令僕丞郎/月給大管赤筆)君莫愛南山松樹枝(江淹别賦割慈/忍愛詩節彼南)
(山惟石巖巖扶風歌南山石嵬嵬松栢何崔崔上枝拂/青雲中心十數圍西京雜記東都隆興觀有古松樹枝)
(偃倒垂南史張譏為國子博士後主幸鍾山開善寺召/従臣坐於寺西南松林下勅譏豎議索麈尾未至勅取)
(松枝手以屬譏/曰可代麈尾)竹色四時也不移(李白詩竹色溪下緑/杜甫詩竹光團野色)
(禮記其在人也如竹箭之有筠也如松栢之有心也二/者居天下之大端矣故貫四時而不改柯易葉陶𢎞景)
(荅謝中書書兩岸石壁五色交輝青林翠竹四/時不移賀循竹詩逢秋葉不落經寒色詎移)寒天草
木黄落盡(劉眘虛詩霽雲明孤嶺秋水澄寒天易百穀/草木麗乎土禮記季秋之月草木黄落漢武)
(帝秋風辭草木黄落兮雁南/歸李白詩楊花落盡子規啼)猶自青青君始知(莊子有/自也而)
(可有自也而不可註天下之可不可皆本於我之自為/也詩瞻彼淇隩緑竹青青陳子昂修竹篇嵗寒霜雪苦)
(含彩獨青青虞世南賦竹應制詩欲識凌冬性/惟有嵗寒知陶潛詩自古歎行役我今始知之)
　　　送魏升卿擢第歸東都因懐魏校書陸渾喬潭
　　　　(李肇國史補得第謂之進士漢書公孫𢎞傳/天子擢對為第一一統志河南府唐曰東都)
　　　　(又陸渾山在嵩縣一名方山唐書百官志校/書郎四人従九品上掌校典禮典籍又校書)
　　　　(四/人)
井上梧桐雨(梁元帝詩樓前飄宻柳井上落疎桐詩梧/桐生矣于彼髙岡魏明帝詩雙桐生枯井)
(枝葉自相加梁簡文帝荅張/纉書秋雨且晴檐梧初下)灞亭卷秋風(史記李廣傳/嘗夜従一騎)
(出従人田閒飲還至霸陵亭霸陵尉醉呵止廣按霸漢/書作灞名勝志灞上有亭亭有尉主之西京送别者多)
(至此折栁送别曹/植詩秋風發微凉)故人適戰勝(史記范睢謂須賈曰戀/戀有故人之意任昉詩)
(猶我故人情禮記勇敢强有力者天下無事則用之於/禮義天下有事則用之於戰勝謝靈運詩戰勝臞者肥)
匹馬歸山東(南史吾侯景傳匹馬孤行自執羈紲/庾肩  詩眷然従此去車西馬復東)問君今
年三十㡬(陶潛詩問/君何能爾)能使香名滿人耳(李白文僕以弱/植早飲香名漢)
(書郊祀志聴其/言洋洋滿耳)君不見三峯直上五千仭(一統志嵩山/在登封縣北)
(一十里五嶽之中嶽也其山三尖峯東曰太室西曰少/室嵩其總名北山移文干青雲而直上司馬彪詩上凌)
(青雲霓下/臨千仞谷)見君文章亦如此(史記儒林傳文章爾雅訓/辭深厚漢書公孫𢎞傳賛)
(劉向王襃/以文章顯)如君兄弟天下稀(蜀志馬良傳馬良兄弟五/人並有才名古樂府為君)
(艶歌世/所稀)雄詞健筆皆若飛(孔融薦檷衡表飛辨騁辭徐/陵讓表陳琳健筆未盡愚懐)
(潘岳揚荆州誄翰/動若飛紙落如雲)將軍金印嚲紫綬(漢書蕭何傳何進/韓信漢王以為大)
(將軍史記蔡澤傳懐黄金之印結紫綬於腰漢/書百官公卿表相國丞相皆秦時官金印紫綬)御史鐵
冠重繡衣(漢書百官公卿表侍御史有繡衣直指出討/奸猾治大獄注衣以繡者尊寵之也庾信文)
(既乗驄馬仍被繡衣六典御/史大事則鐵冠朱衣以彈之)喬生作尉别來久(唐書百/官志京)
(縣令一人上主簿二人下尉六人世説曹公召司馬建/公語之曰孤今日可復作尉否建公曰昔舉大王時適)
(可作尉耳謝靈運詩戚/戚新别心悽悽久念攅)因君為問平安不(禮記今日/安不何如)魏
侯校理復何如(漢書劉歆傳陳發秘蔵校理/舊文陶潛詩校書亦已勤)前日人來
不得書(古詩客従逺方來遺我一書札晉書劉/𢎞傳得劉公一紙書賢於十部従事)陸渾山
水佳可賞(沈約詩山中咸可悦賞逐四時移左思詩非/必絲與竹山水有清音謝朓詩聊恣山泉賞)
蓬閣閒時日應往(魏徵詩沈沈蓬萊/閣日夕鄉思多)自料青雲未有期
(史記伯夷傳砥行立名者非附青雲之士安能施於後/世哉謝靈運詩托身青雲上曹植賦蹶青雲而奮羽蘇)
(武别李陵詩/相見未有期)誰知白髮偏能長(南史范縝傳縝年二十/九髮白皓然乃作白髮)
(咏論衡白髮復/黒齒落更生)壚頭青絲白玉瓶(梁簡文帝當壚曲當/爐設夜酒劉琨詩含)
(笑酒壚前樂府陌上桑青絲為籠/係支遁四月八日讃甘露凝玉瓶)别時相顧酒如傾(沈/約)
(詩征鳥時相顧陶潛詩一/觴雖獨進杯盡壺自傾)搖鞭舉袂忽不見(戰國策舉/袂成幕阮)
(籍詩登髙眺所/思舉袂當朝陽)千樹萬樹空蟬鳴(曹植詩寒蟬鳴我側/潘岳詩鳴蟬屬寒音)
(梁元帝詩樹宻隠鳴/蟬古詩秋蟬鳴樹間)
　　李頎(東川人家於潁陽擢/進士第官新鄉尉)
　　　送従弟遊江淮兼謁鄱陽劉太守(史記十二諸/侯表楚介江)
　　　　(淮一統志饒州春秋時為楚地秦置鄱陽縣/屬九江郡隋廢鄱陽改饒州隋大業初復為)
　　　　(鄱陽唐初為饒州天寳初改為鄱/陽郡本朝初改鄱陽府後改饒州)
都門柳色朝朝新(張載詩藹藹東都門羣公祖二疏江/淹詩太平多歡娯飛葢東都門何遜)
(詩輕烟滲柳色薛道衡詩朝朝散霞彩暮暮/澄秋色唐太宗詩未佩蘭猶小無絲柳尚新)念爾今為
江上人(謝朓詩心事俱已矣江上徒離憂/呉均詩露下寒葭中風起秋江上)穆陵闗帶清
風逺(左傳南至於穆陵史記齊世家注今淮南有故穆/陵闗是楚之境唐書地理志沂州沂水縣北有穆)
(陵闗詩吉甫作誦穆如清風顔延/之詩兩闈阻通軌對禁限清風)彭蠡湖邊芳草春(書/東)
(滙澤為彭蠡荆州記宫亭湖即彭蠡澤亦謂之彭蠡湖/楚辭王孫遊兮不歸芳草兮萋萋班固西都賦竹林果)
(園芳草/甘木)泊舟借問西林寺(孟浩然詩泊舟潯陽郭始見/香爐峯曹植白馬篇借問誰)
(家子幽并遊俠兒崔顥長千行停船蹔借問或恐是同/鄉法苑珠林釋慧逺上廬岳造西林寺重閣七間欒櫨)
(重叠光耀鮮華一統志西林寺/在九江府廬山與東林寺相對)曉聴猿聲在山翠(梁元/帝詩)
(寒夜猿聲徹遊子淚沾裳徐嶷詩白雲連鳥道青壁逓/猿聲庾肩吾詩水光懸蕩壁山翠下添流蕭子鈞詩山)
(翠餘烟積川/平晚照收)潯陽北望鴻鴈回(漢書地理志廬江郡縣/潯陽郭璞江賦源二分)
(於崌崍流九派乎潯陽元和郡縣志潯陽本漢舊縣居/潯水之陽故曰潯陽一統志九江府春秋為呉楚地晉)
(為武昌鄱陽豫章三郡地梁移江州治湓城即今府治/唐天寳初改潯陽本朝為九江府古詩攝衣起前庭仰)
(觀鴻鴈翔陳後主詩况/聴南歸鴈切思胡笳音)湓水東流客心醉(何遜詩湓水/縈如帶一統)
(志湓浦在九江府西源出瑞昌縣青湓山一名湓水莊/子海不辭東流大之至也吕氏春秋水泉東流日夜不)
(休劉楨詩汎汎東流水詩行邁靡靡中心如醉晉書阮/咸傳太原郭奕髙爽有識量少所推先見咸心醉不覺)
(嘆/焉)須知聖代舉賢良(陸雲詩熙光聖代邁勲九區禮記/命太尉賛傑俊遂賢良舉長大棗)
(據詩開國建元/士玉帛聘賢良)不使遺才滯一方(曹植七啟舉不遺才/進各異方詩所謂伊)
(人在水一方庾肩吾詩佳/人逺千里乃在天一方)應見鄱陽虎符守(史記文帝/紀二年九)
(月初與郡守為銅虎符應劭注銅虎符第一至/第五國家當發兵遣使至合符符合乃聴受之)思歸共
指白雲鄉(陸雲嵗暮賦哀年嵗之攸往兮伊行人之思/歸劉孝威思歸引乗鄣無期限思歸安可論)
(莊子乗彼白/雲歸於帝鄉)
　　　夏宴張兵曹東堂(後漢書百官志兵曹主兵事/唐書百官志兵曹司兵參軍)
　　　　(事掌武官選兵甲器仗門禁管鑰軍防風候/傳驛畋獵儀禮大射小射正授弓拂弓皆以)
　　　　(俟於/東堂)
重林華屋堪避暑(鮑照凌烟樓序重林窮天通原盡日/張正見詩複澗蔵髙節重林隠勁枝)
(戰國策蘇秦見趙王於華屋之下世説坐則華屋行則/肥馬班固扇詩來風堪避暑靜夜致清凉典畧劉松與)
(袁紹子弟常於三伏之際晝夜飲酒云避一時之暑故/河朔有避暑飲梁簡文帝納凉詩避暑髙梧側輕風時)
(入/襟)况乃烹鮮㑹嘉客(老子治大國若烹小鮮注烹小鮮/者攪之則碎傅毅七激酌㫖酒割)
(芳鮮王粲詩髙㑹君子堂詩所謂伊人于焉嘉客又我/有嘉客亦不夷懌劉楨詩采之荐宗廟可以羞嘉客何)
(遜詩日暮留嘉/客相看愛此時)主人三十朝大夫(禮記主人者接人以/仁以徳厚者也長楊)
(賦藉翰林以為主人子墨為客卿西都賦有西都賔問/於東都主人世説摯瞻出作内史年二十九王敦曰卿)
(年未三十已為萬石亦太蚤瞻曰比之甘羅已為太老/周禮秋官朝大夫掌都家之國治古樂府陌上桑十五)
(府小史十/六朝大夫)滿座森然見矛㦸(後漢書孔融傳融雖家居/而賔客日滿其門嘗嘆曰)
(坐上客常滿尊中酒不空吾無憂矣鮑照詩絲竹徒滿/座舊唐書禮儀志武徳之初碩學通儒森然在列詩王)
(于興師修我矛㦸管子葛天廬之山發而出金蚩尤受/而制之以為劒鎧矛㦸漢書吾丘夀王傳注五兵矛㦸)
(弓劒戈晉書裴楷傳楷有知人之鑒嘗目鍾㑹如觀武/庫森森但見矛㦸在前漢書輿服志公以下至二千石)
(騎吏四人皆/帶劒持棨㦸)北窻卧簟蓮心花(世説仁祖企脚北窓下/彈琵琶故自有天際真)
(人想南史陶潛傳嘗言五六月北窻下卧遇凉風蹔至/自謂是羲皇上人梁簡文帝答餉卧簟書便可旅食南)
(館髙卧北窓何遜詩北窓倒長簟庾信賦玉花簟上金/蓮帳裏爾雅荷芙蕖也其花菡萏其實蓮其心菂菂中)
(薏/)竹裏鳴蟬西日斜(何遜詩竹裏見螢飛庾信詩竹動/蟬爭散禮記仲夏之月蟬始鳴梁)
(元帝詩花餘拂戲鳥樹宻隠鳴蟬沈君攸詩日暮野風/生林蟬候節鳴顔延之曲水詩序情盤景遽歡洽日斜)
(梁元帝詩西/山晚日斜)羽扇搖風却珠汗(陸機羽扇賦昔楚襄王/㑹於章臺之上大夫宋)
(玉唐勒侍皆操白鶴之羽以為扇嵇含羽扇賦呉楚之/士多執鶴翼以為扇班婕妤詩出入君懐袖動揺微風)
(發傅咸羽扇賦序呉人截鳥翼而搖風勝於方圓二扇/何遜扇詩搖風入素手招曲掩丹唇潘岳賦珠汗揮其)
(如雨傳咸扇賦汗珠隕以外流氣鬱結而内沈傅休奕/苦熱詩珠汗洽玉體梁簡文帝初秋詩羽翣晨猶動珠)
(汗晝/恒揮)玉盆貯水割甘𤓰(爾雅盎謂之缶疏可以盛水即/今之盆也北史齊後主紀胡皇)
(后夢於海上坐玉盆本草甜爪一名甘𤓰後漢書郡國/志甘州生美𤓰張纉𤓰賦昔東陵之甘𤓰美顯名於中)
(古嵇含𤓰賦乃剖甘𤓰既淳且馨庾信詩美酒含蘭氣/甘𤓰開蜜筒魏文帝書浮甘𤓰於清泉沈朱李於寒水)
(傅休奕𤓰賦披以呉刀承以朱盤中割而破雖分若完/北史周趙王招  傳招要隋文帝至第以佩刀割爪啖)
(文/帝)雲峯峩峩白氷雪(顧愷之詩夏雲多竒峯江淹賦炎/雲峯起芳樹未移庾信詩雲晴即)
(作峯列子伯牙鼓琴志在髙山鍾子期曰善哉峩峩/若㤗山楚辭斵冰兮積雪注斵斫冰凍紛然如雪也)坐
對芳尊不知熱(晉書阮籍等傳論嵇康竹林之㑹劉畢/芳尊之友上官儀詩燕姝對明月荆艶)
(促芳尊駱賔王詩芳尊徒自滿别恨轉/難勝徐摛詩此時避炎熱清尊獨未空)醉來但挂葛巾
眠(南史陶潛傳貴賤造之者有酒輒設潛若先醉便語/客我醉欲眠卿可去又郡將候潛逢其酒熟取頭上)
(葛巾漉酒畢還復著之北齊書祖鴻勲傳把臂入林挂/巾垂枝攜酒登巘舒席平山語林諸葛武侯與宣王在)
(渭濵將戰宣王戎服莅事使人觀武侯葛巾/毛扇指揮三軍宣王聞而嘆曰可謂名士矣)莫道明朝
有離别(呉均詩今夜盃酒别明朝江水邊庾信詩明朝/雲水散何處更相尋古詩以膠投漆中誰能别)
(離此李陵詩良時不/再至離别在須臾)
　　　愛敬寺古藤歌(梁書武帝紀髙祖生知淳孝及/居帝位即於鍾山造大愛敬寺)
古藤池水盤樹根(梁昭明太子遊愛敬寺詩丹藤繞垂/幹緑竹暎清池何遜詩瀲灔故池水)
(蒼茫落日暉庾信詩定/知歡未足横琴坐樹根)左攫右挐龍虎蹲(揚雄羽獵賦/熊羆之挐攫)
(虎豹之凌遽張衡西京賦熊虎升而挐攫援狖超而髙/援王勃夫子廟碑珠衡玉斗徵象緯於天經贙據龍蹲)
(集風雲/於地紀)横空直上相凌突(虞世南詩横空一鳥渡孔稚/圭北山移文干青雲而直上)
(後漢書段穎傳賛紛紜騰突谷靜山空呉志諸葛恪傳/丹陽地勢險阻俗好武習戰其升山赴險抵突叢棘若)
(魚之走淵猿狖之騰木也傅毅舞賦良駿逸足/蹌捍凌越注言馬駿逸奔突而走相陵越也)丰茸離
纚若無骨(司馬相如賦羅丰茸之遊樹兮注丰茸衆飾/貌嵇康琴賦紛文斐尾慊縿離纚注羽毛貌)
(木華海賦鳬雛離褷鶴子淋澡衞夫人筆陣圖/昔秦丞相見周穆王書七日興嘆患其無骨)風雷霹
靂連黒枝(史記天官書天雷電霹厯夜明者陽氣之動/也按歴同靂金陵梵刹志霹靂溝在鍾山南)
(麓梁簡文帝詩江南荳蔻生/連枝庾信詩細果上連枝)人言其下蔵妖魑(左傳流/四凶族)
(投之四裔以禦魑魅拾遺記方丈山/池泥百煉成金鏡色青可照魑魅)空庭葉落乍開合
(鮑照詩空庭聚山雀何遜詩空庭秋月華王勃詩小徑/偏宜草空庭不厭花詩蘀兮蘀兮疏蘀落也落葉謂之)
(蘀陶潛詩空庭多落葉慨然知已秋庾信小園賦落/葉半床狂花滿屋木華海賦開合解圍瀼瀼濕濕)十
月苦寒常倒垂(魏武帝苦寒行北上太行山艱哉何巍/巍陸機苦寒行劇哉行役人慊慊恒苦)
(寒庾信詩月懸惟/返照落葉常倒垂)憶昨花飛滿空殿(張正見詩帆上錦/花飛張協七命浮)
(蟻星拂飛花萍接梁簡文帝箏賦玩飛花之度窓看春/風之入栁蕭子良文金簡盈於寳殿玉軸煥於神宫江)
(總幡賛光分紺/殿采有香城)宻葉吹香飯僧遍(陸機詩宻葉承翠幄/李嶠燭詩浮炷依羅)
(幌吹香匝綺茵陳與義水仙花詩吹香洞庭煖弄影清/晝遲維摩經遣化菩薩往衆香國禮彼佛足言願得世)
(尊所食之餘欲於娑婆世界作佛事於是香積如來以/衆香鉢盛滿香飯與化菩薩悉飽衆㑹謝靈運集有過)
(瞿谿石室/飯僧詩)南階雙桐一百尺(謝恵連詩簪玉出北房鳴/金步南階魏明帝詩雙桐)
(生枯井枝葉自相加枚乗七/發龍門之桐髙百尺而無枝)相與年年老霜霰(劉緩樂/府江南)
(少許地年年情不窮淮南子北方之極有凍寒積氷雪/雹霜霰陶潛詩常恐霜霰至宋之問經梧州詩南國無)
(霜霰連年/見物華)
　　王維
　　　桃源行(陶潛桃花源記晉太元中武陵人捕魚/為業縁溪行忘路之逺近忽逢桃花林)
　　　　(夾岸數百步中無雜樹芳草鮮美落英繽紛/漁人甚異之復前行欲窮其林林盡水源便)
　　　　(得一山山有小口髣髴若有光便捨船従口/入初極狹纔通人復行數十步豁然開朗土)
　　　　(地平曠屋宇儼然有良田美地桑竹之屬阡/陌交通雞犬相聞其間往來種作男女衣著)
　　　　(悉如外人黄髮垂髫並怡然自樂見漁人乃/大驚問所従來具答之便要還家設酒殺雞)
　　　　(作食村中聞有此人咸來問訊自云先世避/秦時亂率妻子邑人來此絶境不復出焉遂)
　　　　(與外人間隔問今是何世乃不知有漢無論/魏晉此人一一為具言所聞皆歎惋餘人各)
　　　　(復延至其家皆出酒食停數日辭去此中人/語云不足為外人道也既出得其船便扶向)
　　　　(路處處誌之及郡下詣太守説如此太守/即遣人隨其往尋向所誌遂迷不復得路)
漁舟逐水愛山春(顔氏家訓伍員之託漁舟王勃滕王/閣序漁舟唱晚響窮彭蠡之濵左思)
(呉都賦結輕舟而競逐迎潮水而振緡前溪歌花/落逐水去劉孝綽詩别待春山上相看採蘼蕪)兩岸
桃花夾去津(荆州記兩岸連山畧無絶處庾信詩寒沙/兩岸白獵火一山紅詩桃之夭夭灼灼其)
(華禮月令仲春之月桃始華沈約詩分手桃林岸魏志/公孫淵傳注浮舟百艘沈滯津岸水經注孟門即龍門)
(上口也夾岸崇深傾崖返棹張正/見詩栁影縁溝合槐花夾岸飛)坐看紅樹不知逺(謝/朓)
(詩紅樹巖舒青莎水被後漢書/蔡邕傳潛舟江壑不知其逺)行盡青溪不見人(郭璞/詩青)
(溪數千仞中有一道士/易行其庭不見其人)山口潛行始隈隩(戰國策張孟/談潛行而出)
(説文隩水隈崖也謝靈運詩/逶迤傍隈隩迢逓陟徑峴)山開曠望旋平陸(江總詩/橋平疑)
(水落石迥見山開何遜七召延袤水陸曠望東西謝朓/詩結構何迢逓曠望極髙深揚雄幽州牧箴伊昔唐虞)
(實為平陸盧諶詩平陸引長流岡巒挺/茂樹謝朓詩蒼翠望寒山崢嶸瞰平陸)遙看一處攅雲
樹(徐陵太極殿銘函谷遙看美皇居之壯麗謝靈運詩/雲中辨江樹劉孝威詩雲樹交為宻雨日共成虹)
近入千家散花竹(説苑景公令吏致千家之縣於晏子/庾信銘置劒千家梁簡文帝詩花留)
(蛺蝶粉竹翳蜻蜓珠梁元帝/詩竹宻無分影花疎有異香)樵客初傳漢姓名(王僧孺/書或蹲)
(林卧石藉卉班荆不過田畯野老漁父樵客庾信詩樵/客值圍棋李嶠詩荒阡下樵客野猿驚山鳥孟子諱名)
(不諱姓姓所同也名所獨也顔氏家訓童孺皆知/姓名南史梁元帝紀元帝著古今同姓名録一巻)居人
未改秦衣服(詩巷無居人又西人之子粲粲衣服禮記/衣服有量必循其故宋玉神女賦整衣服)
(斂容/顔)居人共住武陵源(宋史地理志常徳府桃源縣乾/徳中析武陵縣地置宗懔詩所)
(言春不至未有桃花源庾信詩由來千種意併/是桃花源張説詩桃花春徑滿誤識武陵源)還従物
外起田園(齊竟陵王子良詩託性本魚鳥棲情閒物外/梁元帝荅廣信侯書縦賞山中遊心物外)
(漢書汲黯傳黯隠於田園者數年陶潛/歸去來辭歸去來兮田園將蕪胡不歸)月明松下房櫳
靜(古子夜歌秋夜凉風起天髙星月明陶潛詩班荆坐/松下張説詩雲對石上塔風吹松下路班婕妤賦房)
(櫳虛兮風泠泠傅亮感物賦鑒朗/月於房櫳張華詩房櫳自來風)日出雲中雞犬喧(詩/羔)
(裘如膏日出有曜擊壤歌日出而作日入而息莊子日/出於東方入於西極楚辭焱逺舉兮雲中王融樂府響)
(梵髙雲中何遜詩去帆若不見試望/白雲中神仙傳雞鳴天上犬吠雲中)驚聞俗客爭來集
(庾信謝啟平陵月夜驚聞𢷬衣孔稚圭北山移文靖/迴俗士駕為君謝逋客禮記四方來集逺鄉皆至)競
引還家問都邑(庾信春賦百丈山頭日欲斜三晡未醉/莫還家禮記仲秋之月可以築城郭建)
(都邑張衡歸田賦遊都邑以永久/嵇喜詩都邑可優游何必棲山林)平明閭巷掃花開(漢/書)
(叔孫通傳漢七年長樂宫成諸侯羣臣朝十月儀先平/明謁者治禮引以次入殿門謝靈運詩平明登雲峯杳)
(與廬霍絶史記伯夷傳閭巷之人欲砥行立名者非附/青雲之士惡能施於後世哉劉希夷詩楊葉未能攀梅)
(花待/君掃)薄暮漁樵乗水入(廣雅日將入曰薄暮范雲詩田/家采樵去薄暮方來歸何遜詩)
(爾情深鞏洛予念返漁樵劉孝威詩神心重/丘壑散步懐漁樵管子蛟龍乗水則神立)初因避地
去人間(論語其次辟地後漢書承宫傳承宫經典既明/乃歸家教授將諸生避地漢中中説自秦伯虞)
(仲已來天下鮮避地者也史記留侯世家願棄人間事/従赤松子遊耳髙士傳宗測少靜退不樂人間遂往廬)
(山止祖舊宅嵇康絶交/書寧可久處人間耶)更聞成仙遂不還(伏知道為衡/山王與婦書)
(人慚蕭史相偶成仙樂府水仙操翳/洞渭兮流澌濩舟楫逝兮仙不還)峽裏誰知有人事
(荆州記宜都西南峽中有黄牛山江湍紆迴途經信宿/猶望見之國語人事不起勿為之始晉書王長文傳閉)
(門自守不交人事陶潛詩/野外罕人事窮巷寡輪鞅)世中遙望空雲山(庾信詠舞/詩已曽天)
(上學詎是世中生周禮春官男巫掌望祀疏望祀者遙/望而祀之諸葛亮梁父吟步出城東門遙望蕩隂里陸)
(機豫章行沈舟清川渚遙望髙山隂嵇康遊山詩遙望/山上松隆谷鬱青蔥漢書五行志雲起於山而彌於天)
(蔡琰胡笳十八拍雲山萬重兮/歸路遐梁元帝詩雲歸山望濃)不疑靈境難聞見(梁簡/文帝)
(神山寺碑獨有鷲岳靈境淨土不燒論衡禹王治水益/記異物以所聞見作山海經顔延之詩劉伶善閉闗懐)
(情滅/聞見)塵心未盡思鄉縣(毘尼蔵經色聲香味觸法怨忿/汚人之淨心故云六塵謝靈運)
(撰征賦忘陳錦而莫照思反鄉而有歎王僧孺詩我有/一心人同鄉不異縣孫萬夀詩數載辭鄉縣宋之問詩)
(萬里還鄉縣又豈意南中/岐路多千山萬水分鄉縣)出洞無論隔山水(南史王𢎞/之傳始寧)
(沃州有佳山水𢎞之依巖築室又謝靈運傳出為永嘉/太守郡有名山水靈運素所愛好肆意遨遊左思詩非)
(必絲與竹山/水有清音)辭家終擬長游衍(後漢書上成公傳成公/宓縣人其初行久而不)
(還後歸語其家云我已得仙因辭家而去鮑照詩我初/辭家従軍僑榮志溢氣干雲霄詩昊天曰旦及爾游衍)
自謂經過舊不迷(爾雅郵過也注道路之所經過南史/陶潛傳顔延之在潯陽與潛情款後)
(為始安郡經過潛必酣飲致醉謝混詩逍遙閱林肆願/言屢經過詩天子是毘俾民不迷魏畧劉雄鳴毎出行)
(霧中識道不迷班固通幽賦乘/髙而遌神兮道遐邇而不迷)安知峯壑今來變(張華/詩安)
(知慕儔侣鮑照詩安知曠士懐張説詩雲峯曉靈/變風木夜虛吟曹植詩始出嚴霜結今來白露晞)當時
只記入山深(嵇康絶交書故有處朝廷而不出入山林而/不返之論史記貨殖傳山深而獸往之)
青溪㡬曲到雲林(梁簡文帝詩㡬曲文魚聚林暝鴉鳥/飛沈約白雲詩將過丹丘野時至碧)
(林垂呉均詠雲詩飄飄上碧虛藹/藹隠青林宋之問詩雲林浩虧蔽)春來遍是桃花水(武/平)
(一詩東郊上苑望春來漢書溝洫志來春桃花水盛必/羨溢韓詩章句三月桃花水下時鄭國之俗上已袚除)
(不祥張正見詩櫂析/桃花水颿横竹箭流)不辨仙源何處尋(雲笈七籖福地/第四曰東仙源)
(第五曰西仙源在台州庾信/詩更尋終不見無異桃花源)
　　　寒食城東即事(風俗通冬至後百四日五日六/日有疾風暴雨為寒食徐陵報)
　　　　(尹義尚書鳴蜩抱樹亟見蔵冰歸鴈銜蘆多/經寒食劉庭芝詩洛陽城東桃李花飛來飛)
　　　　(去落誰家張九齡詩即/事聊獨歡素懐豈兼適)
清溪一道穿桃李(水經注查浦東行二百餘里甚有良/田清溪王襃詩鳥道無蹊徑清溪有)
(波瀾詩何彼穠矣華如桃李史記李廣傳桃李不/言下自成蹊曹植詩南國有佳人容華若桃李)演漾
緑蒲含白芷(説文演長流也蕩漾浮游貌廣韻蒲似藺/可以為席古詩青蒲緑蔕生我池中名醫)
(别録白芷生河東川谷下澤二月八月/采根暴乾楚辭緑蘋齊葉兮白芷生)溪上人家凡㡬
家(史記六國表詩書所/以復見者多蔵人家)落花半落東流水(鍾嶸詩品丘/遲㸃綴暎媚)
(如落花依草梁元帝詩石闕題書字金燈飄落花庾信/馬射賦落花與芝葢同飛楊栁共春旗一色孟子决諸)
(東方則東流詩沔彼流水朝宗于海北史蕭/大圜傳面修原而帶流水倚郊甸而枕平臯)蹴踘屢過
飛鳥上(漢書枚臯傳臨山澤弋獵射御狗馬蹴鞠刻鏤/上有所感輒使賦之傅休奕彈棋賦序漢武好)
(蹴鞠劉向以為勞人體竭人力乃因其體而作彈棋以/解之今觀其道蹵鞠道也按踘古作鞠詩有鳥髙飛亦)
(傅于天漢書晁錯傳徳上及飛鳥/下至水蟲草木諸産皆被其澤)鞦韆競出垂楊裏(古/今)
(藝術圖北方山戎寒食日用鞦韆為戲以習輕趫三輔/黄圖長楊宫中有垂楊數畝因為宫名庾信詩落花灑)
(行路垂楊/拂砌塵)少年分日作遨遊(北史裴果傳果従軍征討/常乗黄驄馬衣青袍先登)
(陷陣時人號為黄驄少年庾信詩家住金陵縣前嫁得/長安少年南史梁武帝紀始安王遙光尚書令徐孝嗣)
(右僕射江祏右將軍蕭坦之侍中江祀衞尉劉暄更直/内省分日帖敕詩微我無酒以敖以遊按遨古作敖莊)
(子巧者勞而智者憂無能者無所求飽食而/遨遊南史何㸃傳㸃好狎人物遨遊人間)不用清明
兼上已(漢書律厯志大梁初胃七度穀雨今日清明中/昴八度清明今曰穀雨於夏為三月商為四月)
(周為五月淮南子距日冬至四十五日條風至條風至/四十五日明庶風至明庶風至四十五日清明風至後)
(漢書禮儀志上已官民皆潔於東流水洗濯祓除韓詩/章句三月桃花水之時鄭國之俗三月上已之溱洧兩)
(水之上秉蘭草袚除不祥顔延之曲/水詩序獻洛陽之禮具上已之儀)
　　崔顥
　　　七夕詞(風俗記織女七夕當渡河使鵲為橋續/齊諧記桂陽城武丁有仙道謂其弟曰)
　　　　(七月七日織女當渡河諸仙悉還宫弟問曰/織女何事渡河曰織女蹔詣牽牛世人至今)
　　　　(云織女嫁牽牛也玉燭寳典洛陽人家七夕/乞巧使蜘蛛結萬字嵗時紀異七夕俗以蠟)
　　　　(作嬰兒形浮水中以為戲為婦人宜子之/祥庾肩吾詩九江逢七夕初弦值早秋)
長安城中月如練(漢書髙帝紀張良勸上西都長安班/固西都賦漢之西都實在雍州名曰)
(長安三輔黄圖長安故城漢之舊都髙帝七年方修長/安宫城自櫟陽徙居此城本秦離宫也初置長安城本)
(狹小至恵帝更築之梁元帝詩昆明夜/月光如練沈約詩望秋月秋月光如練)家家此夜持針
線(曹植與楊徳祖書人人自謂握靈蛇之珠家家自謂/抱荆山之玉荆楚嵗時記七月七日人家婦女結綵)
(樓穿七孔針或以金銀鍮石為針陳𤓰果於庭中以乞/巧劉孝威七夕穿針詩故穿雙眼針持縫合歡扇西京)
(雜記漢彩女嘗以七月七日穿針於開襟/樓六帖七夕宫人以九孔針穿五色線)仙裙玉佩空
自知(飛燕外傳成帝於太液池起瀛洲榭飛燕衣雲英/紫裙歌舞歸風送逺之曲歌酣風大起揚袖曰仙)
(乎仙乎去故而就新寧忘懐乎他日宫姝或擘裙為䋫/號曰留仙裙詩瓊瑰玉佩曹植洛神賦願誠素之先達)
(兮解玉珮/以要之)天上人間不相見(髙昂詩天上人間無可比/墨莊冗録郭翰乗月卧庭)
(中有人冉冉而下乃一少女曰吾天之織女也後夕復/來翰戲曰牛郎何在那敢獨行曰隂陽變化闗渠何事)
(將至七夕遂不復來數夜方至翰問曰相見樂乎笑曰/天上那比人間正以感遇當爾非有他故梁元帝詩花)
(朝月夜動春心誰/忍相思不相見)長信深隂夜轉幽(漢書外戚傳班倢/伃求共養太后長)
(信宫上許焉班婕妤賦託長信之末流應璩詩室廣致/凝隂臺髙來積陽王融詩烟灌共深隂風篁兩蕭瑟世)
(説張威伯嵗寒之茂松幽夜/之未光王融詩幽夜有四知)玉階金閣數螢流(漢書外/戚傳切)
(皆銅沓冐黄金塗白玉階班固西都賦玉階彤庭江淹/詩竊愁凉風至吹我玉階樹鮑照舞鶴賦唳清響於丹)
(墀舞飛容於金閣禮記季夏之月腐草為螢沈約賦流/螢暗明燭謝朓玉階怨夕殿下珠簾流螢飛復息劉孝)
(威詩數螢流暗草庾信詩/露滴連珠下螢飄碎火流)班姬此夕愁無限(漢書外戚/傳太后曰)
(古有樊姬今有班倢伃周𢎞正詩將申湘女悲宜並班/姬怨徐悱妻劉氏班姬怨日落應門閉愁思百端生費)
(昶長門怨向/夕千愁起)河漢三更看斗牛(博物志舊説天河與海/通近世有居海渚者年)
(年八月有浮槎去來乃乗槎至一處有城郭状遙望宫/中有織婦見一丈夫牽牛渚次飲之牽牛人驚問曰何)
(由至此此人為説來意問此是何處答曰君訪嚴君平/則知之因還問君平曰某年某月有客星犯牽牛宿計)
(其年月正是此人到天河時也詩維天有漢監亦有光/古詩迢迢牽牛星皎皎河漢女班固西都賦左牽牛而)
(右織女似雲漢之無涯晉子夜變歌三更出門去始知/子夜變古詩南箕北有斗牽牛不負軛庾信賦路已分)
(於湘漢星猶看乎牛斗荆楚嵗時記天河之東有織女/天帝之子也年年機杼勞役織成雲錦天衣天帝憐其)
(獨處許嫁河西牽牛郎嫁後遂廢織絍天/帝怒責令歸河東但使其一年一度相㑹)
　　孟浩然
　　　夜歸鹿門歌(一統志鹿門山在襄陽府城東南/三十里襄陽記鹿門山舊名蘇嶺)
　　　　(山建武中襄陽侯習郁立神祠於山刻二石/鹿夾神道口俗因謂之鹿門廟遂以廟名山)
　　　　(也唐書文藝傳孟浩然襄州襄陽/人隠鹿門山年四十乃遊京師)
山寺鳴鍾晝已昬(庾信詩戍樓鳴夕鼓山寺響晨鐘西/京賦升觴舉燧既釂鳴鐘謝朓詩鳴)
(鐘霽/幽抱)漁梁渡頭爭渡喧(水經注沔水中有魚梁洲龎徳/公所居梁簡文帝詩採蓮渡頭)
(擬黄河庾信春賦開上林而競入/擁河橋而爭渡又詩河梁爭渡喧)人隨沙岸向江村(謝/靈)
(運詩野曠沙岸淨天髙秋月明王僧孺詩楓林曖似畫/沙岸淨如埽謝朓詩曖曖江村見離離海樹出虞騫詩)
(長林帶朝夕/孤嶺枕江村)余亦乗舟歸鹿門(詩二子/乗舟)鹿門月照開烟
樹(詩月出照兮淮南子月照天下謝/朓詩逺樹曖芊芊生烟紛漠漠)忽到龎公栖隠處
(襄陽記龎公者南郡襄陽人也居峴山之南未嘗入城/府荆州刺史劉表數延請不能屈遂攜其妻子登鹿門)
(山因采藥不返襄陽耆舊傳龎徳公隠鹿門山孔明毎/至其家獨拜床下徳公初不令止北史徐則傳棲隠靈)
(岳五十/餘年)巖扉松逕長寂寥(劉孝先詩洞户臨松逕老子/寂兮寥兮獨立而不改江淹)
(詩山中/信寂寥)惟有幽人自來去(易幽人貞吉太公六韜武王/問太公曰何以知敵壘之虛)
(實自來/自去)
　　丁仙芝(曲阿人登開元/進士為餘杭尉)
　　　餘杭醉歌贈呉山人(後漢書郡國志呉郡縣餘/杭一統志餘杭縣在杭州)
　　　　(府城西北七十里本秦舊縣屬㑹稽郡漢因/之東漢屬呉郡三國呉屬呉興郡隋屬杭州)
　　　　(唐宋元仍舊/本朝因之)
曉幕紅襟燕(清溪神女歌歌繁霜侵曉幕何意空相守/坐待繁霜落𤣥中記胡燕斑胷聲小越燕)
(紅襟聲大左傳呉季子札聘於上國宿於戚聞/孫林父擊鐘曰夫子之在此猶燕之巢於幕也)春城白
項烏(左傳城上有烏齊師其遁漢童謠城上烏尾畢逋/小爾雅白項而羣飛者謂之燕烏世説支道林入)
(東見王子猷兄弟曰見一/羣白頸烏但聞喚啞啞聲)只來梁上語(徐彦伯詩暗梁/聞語燕唐太宗)
(詩舞接花梁燕李嶠/歌詩梁上繞飛塵)不向府中趨(古詩盈盈公府步冉/冉府中趨庾信鳥夜)
(啼御史府中何處宿/洛陽城頭那得棲)城頭坎坎鼓聲曙(蕭子顯詩洛陽/城頭雞欲曙詩)
(坎坎鼓我庾肩吾詩隴水哀笳曲漁陽掺鼓/聲江總廬陵王徳政碑去謠曙鼓來留暮歌)滿庭新種
櫻桃樹(梁元帝賦台司烜而照夜觀執圭之滿庭禮記/羞以含桃注含桃今櫻桃上林賦櫻桃蒲陶羅)
(乎後宫傅咸黏蟬賦序櫻桃為樹則多/隂為果則先熟故種之於㕔事之前)桃花昨夜撩亂
開(謝偃詩撩亂垂絲昬栁/陌㕘差濃葉暗桑津)當軒發色暎樓臺(白帝子歌/璇宫夜靜)
(當軒織王績詩日照當軒影風吹滿路香班固西都賦/蘭茝發色曄曄猗猗史記天官書海旁蜃氣象樓臺徐)
(陵詩樓臺非一/勢臨玩自多竒)十千兊得餘杭酒(曹植名都篇歸來宴/平樂美酒斗十千梁)
(簡文帝書黒水初旋未申十千之飲神仙傳王方平降/蔡經家酒盡遣左右以千錢與餘杭姥乞酤酒須臾信)
(還得酒五斗許庾/信詩美酒餘杭醉)二月春城長命杯(庾信詩正旦辟惡/酒新年長命杯)
酒後留君待明月(北史崔瞻傳瞻性方重好讀書酒後/清言聞者傾耳拾遺記呉椒華之房)
(貫細珠為簾幌朝下/以蔽景夕巻以待月)還將明月送君回(莊子送君者皆/自厓而反君自)
　(此逺矣江淹詩送君/如昨日庭前露已團)
　
　
　
　
　
　
　
　
　
　
　
　
　
　
御選唐詩巻八
　欽定四庫全書
御選唐詩巻九
　　七言古
　　　儲光羲
　　　薔薇(本草薔薇一名牛棘一名/牛勒一名山棗一名薔蘼)
　裊裊長數尋(吴均詩裊裊能隨風離離堪度日小爾雅/四尺謂之仞倍仞謂之尋尋舒兩肱也陸)
　(機詩女蘿亦有/託葛蔓亦有尋)青青不作林(楚辭秋蘭兮青青古樂府/青青園中葵古詩青青河)
　(畔草崔駰達㫖髙/樹靡陰獨木不林)一莖獨秀當庭心(説文莖草木幹也/杜公瞻咏同心芙)
　(蓉詩一莖孤引綠雙影共分紅竹譜凌羣獨秀蓊茸紛/披唐太宗桃詩如何仙嶺側獨秀隠遥芳子夜歌階上)
　(香入懷庭/中花照眼)數枝分作滿庭陰(古詩枝枝相覆葢葉葉相/交通張衡西京賦吐范揚)
　(榮布葉垂陰陸機樂府和風/習習薄林柔條布葉垂陰)春日遲遲欲將半(詩春日/遲遲爾)
　(雅遲遲徐也左傳一年分為四時時皆九十餘日春之/半秋之半晝夜長短等晝夜中分百刻故春秋之半稱)
　(春秋/分)庭影離離正堪玩(江總詩庭暉連樹彩簷影接雲/光甄后詩其葉何離離左思詩)
　(離離山上苗沈約詩繁蔭上蓊茸促/節下離離風動露滴瀝月照影參差)枝上嬌鶯不畏人
　(沈約詩流鶯復滿枝江總詩金谷萬株連綺甍/梅花宻處蔵嬌鶯王襃詩初春麗景鶯欲嬌)葉底飛
　蛾自相亂(陶潜詩薔薇葉已抽王襃詩薔薇花開百重/葉古今注蛺蝶一名野蛾又蛾飛廣五六丈)
(謝朓詩飛蛾再三繞輕花四五重劉孝綽蝶詩出/沒花中見參差葉際飛庾信賦蛾飛則碎花亂下)秦家
女兒愛芳菲(古辭陌上桑秦氏有好女自名為羅敷楚/辭芳菲菲其彌章庾肩吾詩佳期竟不歸)
(春日生芳菲庾信詩今/朝風日好園苑足芳菲)畫睂相伴采葳蕤(漢書張敞傳/敞為婦畫眉)
(沈約樂府小婦獨無事對鏡畫蛾睂張華詩相伴步園/疇鮑泉薔薇詩佳麗新粧罷含笑折芳叢謝朓詩葳蕤)
(向春秀栁惲薔薇詩當/户種薔薇枝葉太葳㽔)髙處紅鬚欲就手(梁簡文帝詩/下枝低可見)
(髙處逺難知梁元帝薔薇詩牆髙舉不及潘岳安石榴/賦緗的點于紅鬚江總永陽王山亭銘山條紫的水葉)
(紅鬚宋子侯詩提籠/行採桑素手折其枝)低邊綠刺已牽衣(謝朓薔薇詩低/枝詎勝葉輕香)
(幸自通杜審言詩紫藤縈葛藟綠刺罥薔薇梁簡文帝/賦荷稠刺宻亟牽衣而綰裳梁元帝看摘薔薇詩横枝)
(斜綰袖嫩/葉下牽裾)蒲桃架上朝光滿(博物志張騫使西域還得/蒲桃廣志蒲桃有黄白黒)
(三種左思魏都賦蒲桃結陰劉緩摘薔薇詩繞架尋多/處窺叢見好枝梁簡文帝詩朝光照皎皎久漏轉駸駸)
楊栁園中暝鳥飛(詩楊栁依依古詩鬱鬱園中栁梁簡/文帝詩水曲文魚聚林暝鴉鳥飛)
連袂踏歌従此去(潘岳藉田賦躡踵側肩掎黨連袂唐/書元徳秀傳明皇酺五鳳樓下命三)
(百里縣刺史皆以聲樂集徳秀時為魯山令惟樂工數/十人連袂歌于蒍于舊唐書睿宗紀上元夜上皇御安)
(福門觀燈出内人連/𬒮踏歌縦百寮觀之)風吹香氣逐人歸(詩蘀兮蘀兮風/其吹女梁簡文)
(帝薔薇詩氤氲不肯去還來上階香庾信賦夜風吹香/氣隨謝朓薔薇詩新花對白日故蕋逐行風劉緩摘薔)
(薇詩鮮紅同映/水輕香共逐吹)
　　張謂(字正言河南人天寳二年登進士第乾元中/為尚書郎大厯間官至禮部侍郎三典貢舉)
　　　湖中對酒作
夜坐不厭湖上月(世説司馬太傅齋中夜坐於時天月/明浄都無纖翳太傅歎以為佳魏文)
(帝典論自敘逐禽輒十里馳射常百步日多/體健心毎不厭海山記湖上月偏照列仙家)晝行不厭
湖上山(世説王子敬云従山陰道上行山川自相映發/使人應接不暇儲光羲詩東風何時來吹綠湖)
(上/山)眼前一尊又長滿(謝靈運詩浮歡昧眼前蘇武詩我/有一尊酒欲以遺逺人沈約詩勿)
(言一尊酒明日難重持後漢書孔融傳融好士賔客日/盈其門嘗嘆曰座上客常滿尊中酒不空吾無憂矣)
心中萬事如等閒(何遜詩相思不可寄直在寸心中禮/記萬事得其序史記滑稽傳萬事)
(盡然言不可極梁簡/文帝詩離憂等閒别)主人有黍萬餘石(史記淳于髠傳/主人留髠而送)
(客西京雜記曺元理過友人陳廣漢廣漢為之取酒鹿/脯數片曰有倉猝客無倉猝主人詩有稷有黍有稻有)
(秬史記大宛傳宛左右以蒲陶為酒富/人蔵酒至萬餘石久者數十嵗不敗)濁醪數斗應不
惜(左思魏都賦清酤如濟濁醪如河江淹賦濁醪夕引/素琴晨張史記淳于髠傳臣飲一斗亦醉一石亦醉)
(子夜歌傾/倒無所惜)即今相對不盡歡(後漢書張禹傳彭宣之來/也禹見之於便坐講論經)
(義日晏賜食不過一肉巵酒相對蜀志費禕傳常以朝/晡聴事其間接納賔客飲食嬉笑每盡人之歡事亦不)
(廢南史孔淳之傳淳之與王敬𢎞為人外之游敬𢎞女/適淳之子以烏羊繫所乗車轅提壺為禮盡歡共飲迄)
(暮而/歸)别後相思復何益(謝靈運詩别後情更延李陵詩/萬里遥相思古詩著以長相思)
(縁以結不解後漢書孟敏傳甑已破矣顧之何益益/又張升傳升任情不羈常嘆曰茍不相識従物何)茱萸
灣頭歸路賖(元和志茱萸灣隋仁夀四年開以通漕運/其側有茱萸村因名通志茱萸灣在江都)
(縣東北二十里漢吳王濞開茱萸灣通海陵倉是也/梁簡文帝阻歸賦終知客遊之阻無解歸路之賖)願
君且宿黄公家(世説桓濬冲為尚書令乗軺車經黄公/酒壚下顧謂後車客吾昔與叔夜嗣宗)
(共酣飲於此今對/此雖近邈若山河)風光若此人不醉(庾信詩日色臨平/樂風光滿上蘭李)
(嶠詩鳳城春色已含韶人日風光/倍覺饒詩厭厭夜飲不醉無歸)參差辜負東園花(阮/籍)
(詩四時更代謝日月遞參差李陵答蘇武書辜負/陵心區區之意阮籍詩嘉樹下成蹊東園桃與李)
　　王季友(河南人家貧賣履博極羣書豫章太守李/勉引為賔客甚敬之杜甫詩所謂豐城客)
　　　(子王季/友也)
　　　觀于舍人壁畫山水(唐書百官志中書省舍人/六人掌侍進奏參議表章)
　　　　(起居舍人二人掌修記言之史通事/舍人十六人掌朝見引納殿庭通奏)
野人宿在山家少(孟子其所以異于深山之野人者㡬/希嵇康與山濤書野人有快曝背而)
(美芹子欲獻之至尊庾信小園賦名為野人之宋是為/愚公之谷劉琨扶風歌朝發廣莫門暮宿丹水山李爽)
(山家閨怨詩山中無早梅荆扉逹曙開張正/見山家閨怨詩山中桂花晚勿為俗人留)朝見此山
謂山曉(蔡琰十八拍朝見長城兮路杳漫陶潛詩採菊/東籬下悠然見南山江淹詩此山具鸞鶴往來)
(盡仙靈范雲詩桂水澄夜氣桂山/清曉雲伏知道詩曉色映山明)半壁仍棲嶺上雲(庾/信)
(寒園即目詩遊仙半壁畫隠士一牀書/陶𢎞景詩山中何所有嶺上多白雲)開簾欲放湖中
鳥(謝莊雪賦始緣甍而冒棟終開簾而入隙王僧孺詩/二八人如花三五月如鏡開簾一種色當户兩相映)
(何遜詩開簾覺水動徐悱妻劉氏詩開簾對春樹王叔/之傷孤鳥詩序偶得二鳥将欲放之夜黄曲湖中百種)
(鳥半雌/半是雄)獨坐長松是阿誰(劉琨答盧諶詩序塊然獨坐/穆天子傳天子升長松之隥)
(戰國策墨子曰荆有長松文梓孫綽賦蔭落落之長松/薛道衡詩澗影落長松三國志龎統傳向者之論阿誰)
(為失古詩家中有阿誰趙/整琴歌一旦緩急語阿誰)再三招手起來遲(易初筮告/再三瀆書)
(至于再至于三古詩一彈再三歎慷慨有餘哀沈約詠/箎詩雕梁再三繞輕塵四五移王逸楚辭章句以手曰)
(招以言曰召蜀志黄權傳宣王與諸葛亮/書曰黄公衡快士也每坐起歎述足下)于公大笑向
余説(漢書于公為廷尉髙大其門閭子定國為丞相隋/書于仲文為遷安太守蜀中為之語曰明㫁無雙)
(有于公漢書高帝紀九年十月置/酒前殿羣臣皆稱萬嵗大笑為樂)小弟丹青能爾為(魏/文)
(帝艷歌何嘗行小弟雖無官爵鞍馬􁀙􁀙往來王侯長/者遊漢書蘇武傳竹帛所載丹青所畫張綱集書功金)
(石圗形丹青古詩石犬/不可吠銅䭾徒爾為)
　　　宿東谿李十五山亭
上山下山入山谷(南史謝靈運傳靈運尋山陟嶺必造/幽峻巖障數十重莫不備盡登躡常)
(著木屐上山則去其前齒下山去其後齒古樂府上山/采蘼蕪下山逢故夫夏侯湛小路吟冒晨朝兮入大谷)
(馮衍顯志賦陂山谷而閒處兮守寂寞而存/神陳琳游覽詩肅肅山谷風黯黯天路陰)谿中落日
留我宿(謝靈運撰征賦望新晴於落日起明光于隮月/韓非子衞靈公告師㳙曰有鼓新聲者使人問)
(左右盡報弗聞子為聴而寫之師㳙因静坐撫琴而寫/之明日報曰臣得之矣請復一宿習之靈公因復留宿)
(明日而/習之)松石依依當主人(宋書蕭思話傳従太祖登鍾/山北嶺中道有磐石清泉上)
(使于石上彈琴因賜以銀鍾酒謂曰相賞有松石間意/顔延之曲水詩序松石峻絶蔥翠陰烟詩昔我往矣楊)
(栁依依公羊取郜大鼎于宋傳此取之宋其謂之郜鼎/何器從名地従主人班固西都賦有西都賔問於東都)
(主/人)主人不在意亦足(世説嵇康與吕安善毎一相思千/里命駕安後來値康不在喜出户)
(延之不入王羲之帖省足下别疏具彼土山川諸竒揚/雄蜀都左太冲三都殊為不悉彼故為多竒令人遊目)
(意足/也)名花出地兩重階(古樂府捻香散名花易雷/出地奮古詩阿閣三重階)絶頂
平天一小齋(王襃詩絶頂日猶晴吴均書東有青/山絶壁平天韻㑹燕居之室曰齋)本意
由來是山水(後漢書張敏傳孔子垂經典臯陶造法律/原其本意皆欲禁民為非也南史陶𢎞景)
(傳性愛山水每經澗谷必坐臥其/間文心雕龍志在山水琴表其情)何用相逢語舊懷(樂/府)
(越謡歌君乗車我戴笠他日相逢下車揖君步行/我乗馬他日相逢馬當下嵇康詩黄老路相逢)
　　元結(字次山河南人擢上第復舉制科國子司業/蘇源明薦之結上時議三篇擢右金吾兵曺)
　　　(參軍攝監察御史為山南西道節度㕘謀以討/賊功遷監察御史裏行代宗授著作郎拜道州)
　　　(刺史進容管經畧使罷還杜甫覽結舂陵/行曰不意復見比興體制微婉頓挫之詞)
　　　宿無為觀(名勝志無為觀在九/疑山梁太清年建)
九疑山深㡬千里(漢書地理志零陵郡營道縣九疑山/在其南水經注九疑山盤基蒼梧之)
(野峯秀數郡之間異嶺同勢遊者疑焉故名九疑一統/志山在藍山縣西南五十里史記貨殖傳淵深而魚生)
(之山深而獸往之江總詩遼西水凍春風少薊/北鴻來路㡬千謝莊月賦隔千里兮共明月)峯谷﨑
嶇人不到(名勝志九疑山有九峯峯導一溪岫壑重阻/庾信麥積崖佛龕銘髙峯尋雲深谷無景詩)
(瞻彼阪田箋阪田﨑嶇磽确之田陶潜歸去來辭既窈/窕以尋壑亦﨑嶇而經丘長笛賦間介無蹊人迹罕到)
山中舊有仙姥家(王韶之神境記九疑山有九井昔何/侯煉丹於此汲一井則九井皆動又)
(有魯女觀在何侯宅西庾肩吾詩山中定可留郭璞文/請藥西姥烏得如羿神仙傳王方平以千錢與餘抗姥)
(相聞求其沽酒王勃詩鶴/岑有竒徑麟洲富仙家)十里飛泉遶丹竈(名勝志九/疑山修真)
(四壇第一壇有古人煉丹鐺釡第二壇有青池東流楚/辭吸飛泉之微液兮懷琬琰之英華陸機詩飛泉漱鳴)
(玉慎蒙山栖志魏野居陜東郊手植竹樹清泉環遶江/淹詩守丹竈而不顧鍊金鼎而方堅庾信詩自可尋丹)
(竈何勞/憶酒罏)如今道士三四人(詩始者不如今云不我可杜/甫詩艱難昧生理飄泊到如)
(今大霄琅書經人行大道號曰道士道士者何理也事/也身心順理惟道是従従道為事故稱道士王和論書)
(表羲之性好鵞山陰曇􁡬邨有一道士養鵞十餘王清/旦乗小船故往意大願樂郭璞詩青谿千餘仞中有一)
(道士阮籍詩仙者四/五人逍遥宴蘭房)茹芝鍊玉學輕身(庾闡登九疑山/詩懸巖漏石髓)
(芳谷挺丹芝冷冷雲珠落漼漼玉蜜滋易林茹芝餌黄/飲食玉瑛杜甫詩吾愛漢初老時清猶茹芝雲及七籖)
(紫微王夫人詩鍊玉飛八瓊李白詩仙人鍊玉處羽化/留餘蹤史記留侯世家良乃學辟穀導引輕身本草黄)
(精白术久服輕身不飢葳蕤/逺志久服好顔色輕身不老)霓裳羽葢傍臨壑(楚辭青/雲衣兮)
(白霓裳神仙感遇傳仙女皆素練寛衣舞於廣庭曰霓/裳羽衣也張衡東京賦羽葢葳蕤葩瑵曲莖蜀志先主)
(傳少時與宗中諸小兒言吾必當乘羽葆葢/車謝朓月賦臨濬壑而怨遥登崇岫而傷逺)飄飄似欲
來雲鶴(史記司馬相如傳飄飄有陵雲之氣秋興賦蟬/嚖嚖以寒吟兮雁飄飄而南飛曺毘賦瞻孤遊)
(之流鳴兮玩/雲間之無鶴)
　　劉長卿
　　　嚴陵釣臺送李康成赴江東使(一統志釣臺在/嚴州府城東五)
　　　　(十里東西二臺各髙數/百丈漢嚴子陵垂釣處)
潺湲子陵瀨(水經注自桐廬縣至於?凡有十六瀨第/二是嚴陵瀨瀨帶山山下有石室漢光武)
(帝時嚴子陵之所居也謝靈運七里瀨詩石淺水潺湲/又目覩嚴子瀨沈約新安江詩願以潺湲水霑君纓上)
(塵/)髣髴如在目(陸機詩髣髴谷水陽陸雲詩髣/髴眼中人劉琨詩痛心在目)七里人
已非(一統志七里灘在桐廬縣西一名嚴陵瀨/即漢嚴光垂釣處謝靈運詩一瞬即七里)千年水
空綠(盧諶詩仰熙丹崖俯澡緑/水何遜詩水緑半含苔)新安江上孤帆逺(一統/志新)
(安江在淳安縣南一名青溪梁簡文帝與劉孝綽/書夕鳥歸林懸孤帆而未息陰鏗詩天際晚孤帆)應逐
楓林千萬轉(水經注帆隨湘轉莊子問以國事千/轉萬變而不窮謝朓詩尋壑将萬轉)古臺
落日共蕭條(曺植詩原野何蕭條謝靈/運七里瀨詩日落山照曜)寒水無波更清
淺(沈約新安江水至清淺詩滄浪有時濁/清濟涸無津謝靈運詩菰蒲冒清淺)臺上漁竿不
復持(莊子持竿不顧謝靈運七里瀨/詩前賢竟何益此地誤垂竿)却令猿鳥向人悲
(謝朓詩日出衆鳥散山暝孤猿吟任昉詩重以夜/猿悲謝靈運七里瀨詩但訝猿鳥空不知霜月寒)灘聲
山翠至今在(謝靈運七里瀨詩檣邉/走嵐翠枕底失風湍)遲爾行舟晚泊時
(漢書公孫𢎞傳臣竊遲之遲去聲謝恵連詩曲汜薄停/旅通川絶行舟注薄與泊古字通孔稚圭詩早出飛狐)
(塞晚泊/樓煩城)
　　　望龍山懐道士許法稜(晉書孟嘉傳為桓温參/軍九月九日温燕龍山)
　　　　(寮佐畢集有風至吹嘉帽墮落温使孫盛作在/文嘲嘉嘉答文甚美四坐嗟歎一統志龍山)
　　　　(荆州府城西北二/十五里有落帽臺)
心惆悵望龍山(宋玉九辨廓落兮羇旅而無友生惆悵/兮而私自憐張衡詩路逺莫致倚惆悵)
(何為懐憂/心煩傷)雲之際鳥獨還(新論鳥激則能翔青雲之際/曺植遊觀賦登北觀而啟路)
(陟雲際之飛除陶𢎞景解官表席月澗門横琴雲際陶/潜詩厲厲風遂嚴紛紛飛鳥還又歸去來辭鳥倦飛而)
(知/還)懸崖絶壁㡬千丈(鮑照詩懸崖棲歸月何遜詩懸崖/抱崎崛絶壁駕崚嶒庾信義谷銘)
(壁立千丈/峯横萬仞)緑蘿嫋嫋不可攀(曺植詩緑蘿縁玉樹光耀/粲相輝儲光羲詩澗浄緑)
(蘿深李白詩緑蘿樹下春風來楚辭嫋嫋兮秋風洞庭/波兮木葉下卓文君白頭吟竹竿何嫋嫋魚尾何簁簁)
(陶潜詩嫋嫋松標崖劉孝威/詩玉壘髙無極銅梁不可攀)龍山髙誰能踐(庾信文髙/山尋雲深)
(谷無影謝靈運山居賦既耳/目之靡端豈足跡之所踐)靈原中蒼翠晚(雲笈七籖/福地第二)
(十六曰洞靈原在南嶽招仙觀西鄧先生所隠地也謝/朓詩蒼翠望寒山峥嶸瞰平陸王維詩寒山轉蒼翠秋)
(水日/潺湲)嵐烟瀑水如向人(江淹山中楚辭烟色閉兮喬木/橈嵐氣闇兮幽篁難傳燈録問)
(如何是相輪曰直聳烟嵐際梁簡文帝招真館碑/瀑水懸流襍天河而俱洒盧照隣詩瀑水含秋氣)終日
迢迢空在眼(古詩迢迢牽牛星皎皎河漢女陸機梁父/吟迢迢天路微謝靈運詩想見山阿人薜)
(蘿若/在眼)中有一人披霓裳(郭璞遊仙詩清溪千餘仞中有/一道士鮑照詩中有一人字金)
(蘭被服纖羅採芳藿楚辭青雲衣兮白霓/裳魏文帝詩披我丹霞衣襲我素霓裳)誦經山頂飱
瓊漿(南史何準傳兄充居宰輔之重權傾一時而準散/帶衡門不及人事惟誦佛經修營塔廟而已江淹)
(詩朝飱松雪夜誦仙經説文山頂曰蒙王襃詩山窗臨/絶頂簷溜俯危峯楚辭華酌既陳有瓊漿些王筠詩瓊)
(漿泛金鼎瑶池溉玉泉雲笈七籖/進以九霄之膳酌以八瓊之漿)空林閒坐獨焚香(張/協)
(詩鳴鶴聒空林謝靈運詩清霄颺浮烟空林響法鼔史/記日者傳天新雨道少人司馬季主閒坐弟子三四人)
(侍王維詩北窗桃李下閒坐但焚香庾信馬射賦屬/車釃酒複道焚香杜甫詩焚香玉女跪霧裏仙人來)真
官列侍儼成行(真靈會業圗玉清境元始天真為主自/九宫以上上清以下髙真仙官皆朝宴)
(焉左思魏都賦藹藹列侍金蜩齊光/古樂府鴛鴦七十二羅列自成行)朝入青霄禮玉堂
(左思魏都賦恒碣碪􁖴於青霄徐陵文氣涌青霄神飛/紫闥魏武帝樂府乃到王母臺金堦為玉堂陰鏗詩羅)
(浮銀是殿瀛/洲玉作堂)夜掃白雲眠石牀(莊子乘彼白雲至于帝/鄉班固東都賦戈鋋彗)
(雲注彗掃竹也水經注夷水東逕石室村人駱都到此/採蜜見一仙人坐石牀上王維詩雨花應共石牀平孟)
(浩然詩石/牀臥苔蘚)桃花洞裏居人滿(陶潜桃花源記晉太元中/武陵人捕魚為業縁溪行)
(忽逢桃花林林盡水源得一山有小口入行數十步豁/然開朗其間男女怡然自樂見漁人大驚自云先世避)
(秦亂來此絶境問今何世乃不知有漢無論魏晉名山/記桃花洞在天台縣北又名秦人洞漢永平中劉晨阮)
(肇入山採藥/為世所傳)桂樹山中住日長(淮南王招隠詩桂樹叢/生兮山之幽沈約詩山)
(中有桂樹嵗/暮可言歸)龍山髙髙遥相望(曺植詩髙髙上無極天/路安可窮魏文帝燕歌)
(行河漢西流夜未央/黄姑織女遥相望)
　　錢起
　　　賦得青城山歌送楊杜二郎中赴蜀軍(唐書地/理志蜀)
　　　　(州有青城縣縣有青城山寰宇記青城山在/縣西北三十二里道書福地記云上有沒溺)
　　　　(池有甘露芝草玉匱經曰黄帝破山通道徧司/歴五岳封青城山為五岳丈人乃岳瀆之上)
　　　　(真仙之崇秩一月之内羣岳再朝六時洒泉/以代晷漏一名赤城一名青城都一名天國)
　　　　(山亦為第五大洞寳仙九室之天對郡之西/北在岷山之南羣峯掩映互相連接靈仙所)
　　　　(宅神異甚多黄帝刻石拜謁篆書猶存一/統志青城山在成都府灌縣西南五十里)
蜀山西南千萬重(水經注蜀郡蜀山西南行羌中者也/元和志秦恵王元年于成都置蜀郡)
(因蜀山以為名也鮑照賦山森森/兮萬重江淹文山濃淡而萬重)仙經最説青城峯(江/淹)
(望江上諸山詩海外果可學嵗暮誦仙經青城山記岷/山連峯接岫千里不絶青城乃第一峯也此山前號青)
(城後曰大面山其實一耳河圗括地/象白沙一百八景青城三十六峯)青城嶔岑倚空碧
(楚辭嶔岑碕礒兮硱磳磈硊水經注積石嵯峨嶔岑隠/阿沈烱賦其山也則嶔岑㠑㟴巖㟬婆陀或孤峯而秀)
(聚或逸出而横羅釋智炫詩秀嶺接重烟嶔岑/上半天江淹詩野田田而虚翠水湛湛而空碧)逺壓峩
眉呑劍壁(益州記峨眉山在揵為南安縣界去成都千/里秋日清澄望見兩山相峙如蛾眉焉名山)
(記益州西南青城山山形如城其山有崖舍赤壁南連/峨眉山一統志峨眉山在眉州城南二百里來自岷山)
(連岡疊嶂延袤三百餘里至此突起三峯其兩山對峙/宛若蛾眉張載劍閣銘是曰劍閣壁立千仞元和志劍)
(閣道自利州益昌縣界而南十里至大劍鎮合今驛道/鎮在劍州東四十八里其山峭壁千丈下瞰絶澗飛閣)
(以通行旅寰宇記小劍城在利州益昌縣西南五十里/水經注云益昌縣有小劍城去大劍城三十里連山絶)
(險飛閣通衢故謂之劍閣也劍州劍門縣諸葛武侯相/蜀于此立劍門以大劍山至此有隘束之路故曰劍門)
(㫁統志大劍山在保寧府劍州北三十里其山峭壁中/  兩崖相嶔如門之闢如劍之植又名劍門山又小劍)
(山與大劍山相屬大劍雖號天險徑路/頗夷小劍則鑿石架閣有不容越者)錦屏雲起易成
霞(一統志錦屏山在保寧府城南三里江南岸上兩峯/花木間雜故名淮南子山致其髙而雲起焉宋孝武)
(帝詩霏雲起兮汎濫謝朓遊後園賦山霞起而/削成江淹詩雲霞冠秋嶺古三墳雲起流霞)玊洞花
明不知夕(青城山記山有七十二小洞應七十二候有/八大洞應八節福地記青城洞周迴二千里)
(雲笈七籖十大洞天者處大地名山之間羣仙統治之/所五曰青城山洞庾信文青城仙洞黄石祠壇陳後主)
(詩花照逺林明陳子良詩峯逈/雜花明謝偃賦當霽夕而愈曉)星臺二妙逐王師(楊秉/疏先)
(王建國順天制官太微積星名為郎位入奉宿衞出牧/百姓晉書衞瓘傳瓘拜尚書令與尚書郎索靖俱善草)
(書時人號為一臺/二妙詩於鑠王師)阮瑀軍書王粲詩(魏志王粲傳陳留/阮瑀字元瑜少受)
(學於蔡邕建安中太祖以為司空軍謀祭酒管記室軍/國書檄多瑀所作也典畧太祖初征荆州使瑀作書與)
(劉備及征馬超又使瑀作書與韓遂此二書今俱存又/太祖嘗使瑀作書與韓遂時太祖適近出瑀隨従因於)
(馬上具草書成呈之太祖􁂝筆欲有所定而竟不能増損/庾信銘翩翩書記則阮瑀陳琳魏志王粲傳粲字仲宣)
(山陽髙平人也著詩賦論議六十篇又太祖紀建安二/十年三月公西征張魯十一月魯降公自南鄭還是行)
(也侍中王粲作五/言詩以美其事)日落猿聲連玉笛(謝靈運詩日落當/棲薄繫纜臨江流)
(鮑照詩日落嶺雲歸延頸望江陰水經注巴東三峽巫/峽長猿鳴三聲淚沾裳徐嶷詩白雲連鳥道青壁遞猿)
(聲梁簡文帝詩笛聲下復高猿啼㫁還續西京雜記秦/咸陽有玊笛長二尺三寸二十六孔吹之則見車馬山)
(林隠隠相次息亦不/見名曰昭華之琯)晴來山翠傍旌旗(蕭鈞詩山翠餘/烟積川平晚照)
(收庾肩吾詩水光懸蕩壁山翠下添流孫/子夫金鼓旌旗者所以一三軍之耳目也)緑蘿春月營
門近(郭璞詩緑蘿結髙林孔稚圭北山移文秋桂遣風/春蘿罷月陳後主詩中宵照春月晉書羊祜傳執)
(棨當/營門)知君對酒遥相思(魏武帝詩對酒當歌阮籍詩對/酒不能言悽愴懐酸辛北史李)
(孝貞傳每晦日輒引賔客弦歌對酒終日為/歡鮑照詩徒酌相思酒李陵詩萬里遥相思)
　　　畫鶴篇
點素凝姿任畫工(唐太宗咏雪詩入扇縈離匣㸃素皎/殘機文心雕龍龍鳳以藻繢呈瑞虎)
(豹以炳蔚凝姿西京雜記元帝後宫既/多不得常見令畫工圗形按圗召見)霜毛玉羽照簾
櫳(鮑照舞鶴賦疊霜毛而弄影振玉羽而臨霞/謝恵連詩升月照簾櫳崔顥詩春意罷簾櫳)借問飛
鳴華表上(曺植白馬篇借問誰家子幽并遊俠兒張協/詩借問此何時蝴蝶飛南園江總詩借問蔵)
(書處惟君故人在詩題彼脊令載飛載鳴趙壹窮鳥賦/思飛不得欲鳴不可續搜神記遼東城門華表柱忽有)
(一鶴集徘徊空中言曰有鳥有/鳥丁令威去家千載今來歸)何如粉繢綵屏中(晉書/山簡)
(傳舉鞭問葛疆何如并州兒鮑照河清頌鞶繡成錦粉/繢顓軒劉允濟詩神功多粉繢元氣猶斟酌西京雜記)
(昭陽殿木畫屏風文如蜘蛛絲縷/吴均詩陸離看寳帳爛熳照文屏)文昌宫近芙蓉闕(史/記)
(天官書斗為帝車運於中央臨制四鄉斗魁戴匡六星/曰文昌宫注文昌官為天府左思魏都賦造文昌之廣)
(殿極棟宇之𢎞規庾信詩長虹雙瀑布/圎闕兩芙蓉王維詩芙蓉闕下會千官)蘭室氤氲香且
結(家語與善人居如入芝蘭之室久而不聞其香與之/俱化矣陸機詩邃宇列綺窻蘭室接羅幕謝靈運賦)
(飛英明於對溜積氤氳而為峯宋之問詩太平多樂/事春物共氤氳隋樂府雙帶仍分影同心巧結香)爐
氣朝成緱嶺雲(王融咏幔詩每聚金爐氣時駐玉琴聲/列仙傳王子喬見桓良曰告我家七月)
(七日待我緱氏山頭至期果乗白鶴往山巔望/之不得到宋之問詩畢景至緱嶺嶺上烟霞生)銀燈夜
作華亭月(閻朝隠薛王花燭行玉盤錯落銀燈照珠帳/玲瓏寳扇開晉書陸機傳華亭鶴唳可得聞)
(乎/)日暖花明梁燕歸(江淹四時賦旭日始暖蕙草可織/王維詩栁暗百花明春深五鳳城)
(李白詩一溪初入千花明楚辭燕翩翩其辭歸兮潘岳/秋興賦野有歸燕隰有翔隼駱賔王詩簷前歸燕並頭)
(棲/)應驚片雪在仙闈(杜甫白小詩入肆銀花亂傾箱雪/片虚應璩與趙叔潜書入侍華幄)
(出典禁闈劉孝綽/詩積照朗彤闈)主人顧盼千金重(後漢書耿弇傳光武/指弇曰此我北道主)
(人也張衡西都賦有西都賔問於東都主人後漢書馬/援傳援上馬據鞍顧盼以示可用戰國策馮煖曰千金)
(重幣也百/乗顯使也)誰肯徘徊五里飛(古詩孔雀東南/飛五里一徘徊)
　　韋應物
　　　聴鶯曲
東方欲曙花㝠㝠(詩東方未明顛倒衣裳晉書左貴嬪/傳東方云曙百祗奉迎又循吏傳鄧)
(攸歌曰紞如打五鼔雞鳴天欲曙禮記氛霧冥冥雷乃/發聲莊子昭昭生于冥冥江淹騷體林中電兮雨㝠㝠)
啼鶯相唤亦可聴(梁簡文帝詩鶯啼春欲駛無為空掩/扉陰鏗詩鶯啼歌扇後花落舞觴前)
(何胥詩鶯啼落春後雁度在秋前高隠傳戴顒春日攜/雙柑斗酒人問何之曰往聴黄鸝聲耳謝朓詩一聴春)
(鶯喧再視/秋鴻沒)乍去乍來時近逺(薛道衡詩願作王母三青/鳥飛去飛來傳消息馬融)
(長笛賦聿皇求/索乍近乍逺)纔聞南陌又東城(風俗通南北曰阡東/西曰陌梁簡文帝詩)
(浮雲似帳月如鈎那能夜夜南陌頭宋之問詩城東/宫闕擬昭回南陌溝塍殊綺錯古詩東城髙且長)忽
往上林翻下苑(史記始皇紀乃營作朝宫渭南上林苑/漢書東方朔傳建元三年起上林苑三)
(輔黄圗漢上林苑即秦之舊苑也武帝建元三年開東/南至藍田宜春御宿昆吾傍南山而西至長揚五柞北)
(繞黄山瀕渭水而東周袤三百里西京雜記初修上林/苑羣臣逺方各獻名果異卉三千餘種植其中亦有製)
(為美名以標竒麗也陸厥詩平旦上林苑日入伊水濵/吴均詩雞鳴上林苑薄暮小平津漢書元帝紀水衡禁)
(囿宜春下苑注宜春下苑即曲江池是也/又貢禹傳詔令省宜春下苑以與貧民)綿綿蠻蠻如
有情(詩綿蠻黄鳥止于丘隅劉勰新論魚/不畏網而畏鵜網無心而鳥有情也)欲囀不囀意
轉嬌(禽經鶯以喜囀徐陵侯安都徳政碑春鶊始囀必/具籠筐秋蟋載吟競鳴機杼唐太宗詩喬柯囀嬌)
(鳥范雲詩平臯草/色嫩通林鳥聲嬌)羌兒弄笛曲未調(風俗通笛長二尺/四寸七孔其後又)
(有羌笛説文笛七孔筩也羌笛三孔馬融長笛賦近世/雙笛從羌起梁元帝賦聞羌笛之哀怨晉書桓伊傳王)
(徽之泊舟青溪伊于岸上過徽之令人謂伊曰聞君美/吹笛試為我一奏伊是時已貴顯素聞徽之名便下車)
(踞胡牀為作三調㺯畢便上車去客主不交一言樂府/詩集梅花落本笛中曲也孫萬夀詩宜城醞始熟陽翟)
(曲新/調)前聲後聲不相及(莊子前者唱于而後者唱喁文/心雕龍喈喈逐黄鳥之聲梁簡)
(文帝舞賦似㫁霞之/照彩若飛鸞之相及)秦女學筝指猶澁(梁簡文帝詩倡/樓秦女乍相値)
(江淹詩畫作秦王女乘鸞向烟霧秦玉鸞詩可憐秦館/女不及洛陽花楚辭扶秦筝而彈徽古詩秦筝奮逸響)
(新聲妙入神謝靈運燕歌行闢窻開幌弄秦筝沈約詠/筝詩絃依髙張㫁聲隨妙指續梁昭明太子詠彈筝人)
(詩塵多澁移柱/風燥脆調絃)須臾風暖朝日暾(儀禮寡君有不腆之/酒請吾子與君須臾)
(焉史記樂書君子不可須㬰離禮僧祗律二十羅預名/一須臾一日一夜有三十須臾江總賦聊假日以須臾)
(王逸九思風習習兮和暖百草萌兮華榮鮑照園葵賦/風暖凌開土昌泉動陸雲賦結隆思于朝日兮綴永念)
(于汜暉楚辭暾将出兮東方隋書樂志朝日歌扶/木上朝暾謝靈運詩早聞夕飈急晚見朝日暾)流音
變作百鳥喧(蕭子範蟬詩流音繞叢藿餘響切髙軒謝/靈運詩園栁變鳴禽曺植詩空室自生風)
(百鳥翩南征王粲詩百鳥何繽翻振翼羣相追陸機詩/不覩白日景但聞寒鳥喧謝朓詩共奉荆臺績一聴春)
(鳥/喧)誰家嬾婦驚殘夢(劉孝先詩誰家有明鏡暫借照心/看古諺促織鳴嬾婦驚庾信小園)
(賦聚空倉而雀噪/驚嬾婦而蟬嘶)何處愁人憶故園(徐悱妻詩同心何/處恨楚辭羌愈思)
(兮愁人虞炎詩/方掩故園扉)伯勞飛過聲局促(左傳伯趙氏司至者/也注伯趙伯勞也以)
(夏至鳴冬至止爾雅鵙伯勞也注似鶷􁈁而大古東飛/伯勞歌東飛伯勞西飛燕黄姑織女時相見古詩蟋蟀)
(傷局促何遜賦嗟窮烏之小鳥/意局趣而馴擾廣韻促一作趣)戴勝下時桑田緑(禮記/季春)
(之月鳴鳩拂其羽戴勝降于桑注織絍之鳥張衡賦戴/勝愸其既歡兮又誚余之行遲詩星言夙駕説于桑田)
(神仙傳麻姑云接侍以/來已見東海三為桑田)不及流鶯日日啼花間(沈約詩/流鶯復)
(滿枝張説詩繞殿流鶯凡㡬樹當蹊亂蝶許多叢梁元/帝詩處處春芳動日日春禽變徐悱妻詩鳴鸝葉中舞)
(戲蝶花/間騖)能使萬家春意闌(史記年表大侯不過萬家小/者五六百户庾信崔訦碑户)
(牖萬家陳平之鄉里江淹怨别/詩始懐未及嘆春意秋方驚)有時㫁續聲不了(沈約/詩冬)
(泉㫁方續唐太宗詩古木㕘差影寒猿㫁續吟虞世南/琵琶賦抑揚嘈囋聨綿斷續晉書庾純傳賈充宴朝士)
(而純後至曰旦有小市/井事不了是以後來)飛去花枝猶裊裊(水衡記張僧/繇于金陵安)
(樂寺畫二龍不點晴每云點之即飛去人以為誕妄因/點其一須臾雷霆破壁一龍乗雲上天一龍不點睛者)
(現在劉孝威詩隔牆花半隐猶見動花枝張正見詩暗/開脂粉弄花枝王延夀王孫賦縁百仞之髙木攀窈裊)
(之長枝徐伯陽詩圎籠裊裊/掛青絲鐵鈎冉冉勝丹桂)還栖碧樹鎖千門(鮑照蕪/城賦璇)
(淵碧樹弋林釣渚之館梁昭眀太子七契碧樹初蕋緑/草含滋史記孝武紀作建章宫度為千門萬户西都賦)
(張千門而立萬户順隂陽以開闔徐陵/玉臺新詠序千門萬户張衡之所曽賦)春漏方殘一聲
曉(謝朓酬徳賦忘清漏之不緩惜曉露之方晞梁簡文/帝頌曉漢斜陰挈壺升漏徐陵書鐺鐺曉漏江總詩)
(詰曉三春暮/新雨百花朝)
　　皇甫冉(字茂政潤州人十嵗能屬文張九齡歎異/之天寳間登第授無錫尉大厯中為王縉)
　　　(掌書記後為左金吾衞兵/曺參軍左補闕有集三巻)
　　　雜言月洲歌送趙冽還襄陽(陶潜詩相見無雜/言但道桑麻長文)
　　　　(選雜詩註雜者不拘流例遇物即言故云雜/也水經注城在襄水之陽故名曰襄陽一統)
　　　　(志湖廣襄陽府秦為南郡東漢劉表為荆州/刺史徙治襄陽縣三國魏置襄陽郡治宜城)
　　　　(隋初郡廢大業中復/置唐復為襄陽府)
漢之廣矣中有洲(書嶓冢導漾東流為漢詩漢之廣矣/不可方思一統志湖廣襄陽府漢江)
(源出隴西嶓冢山由漢中流經鄖縣均州光化至府城/北又東南經宜城抵安陸至大别山入于江其水因地)
(而名曰漾曰沔曰漢曰滄浪捴名為漢詩/闗闗雎鳩在河之洲傳水中可居者曰洲)洲如月兮水
環流(案洲如月故名月洲也文心/雕龍樞中所動環流無倦)流􁢻􁢻兮湍與瀨(詩/河)
(水洋洋北流活活廣韻活水流聲同􁢻李白詩流水鳴/活活釋名水流沙石上曰湍瀨淮南于昔舜釣于河濵)
(期年而漁者争處湍瀨以曲隈深潭相予阮籍詩炎光/延萬里洪川蕩湍瀨漢書武帝紀下瀨注瀨湍也吴越)
(謂之瀨中/國謂之磧)草青青兮春復秋(古詩青青河畔草鬱鬱園/中栁莊子朝菌不知晦朔)
(蟪蛄不知春秋離騷春與秋其代序江淹賦/春草暮兮秋風驚秋風罷兮春草生)苦竹林(竹譜苦竹/有白有紫)
(而味苦世説張廌隠居頤志家有苦/竹數十頃張于竹中為屋常居其中)香楓樹(南方草木/狀楓香樹)
(似白楊葉圎而岐有脂而香宋之/問詩楚竹幽且深中雜楓香林)樵子罛師㡬家住(廣/韻)
(樵柴也又取薪者也爾雅笊大網詩施罛濊濊鱣鮪發/發説文師長也禮記命漁師伐蛟取鼉登龜取黿宋之)
(問浣紗篇家住雷/門曲髙閣凌飛霞)萬山飛雨一川來(江淹雜辭石青紅/兮百疊山濃淡兮)
(萬重謝朓詩朔風吹飛雨蕭條江上來詩十千維耦箋/一川之間萬夫故有萬耦徐安貞詩雲日明千里旌旗)
(照一/川)巴客歸船傍洲去(左傳巴子使韓服告于楚請與/鄧為好楚子使道朔将巴客以)
(聘于鄧注道朔楚大夫巴客韓服也梁元帝詩逺村/雲裏出遥船天際歸莊子漁父刺船而去延縁葦間)歸
人不可遲(伏知道為王寛書恒開錦幔速望人歸/張熾歸去來引歸去來歸期不可違)芳杜
滿洲時(本草杜若一名杜蘅味辛微溫久服益氣輕身/屈原九歌山中人兮芳杜若注杜若生南郡漢)
(中沈約郊居賦既取隂/于庭樾人因籬于芳杜)無限風烟皆自悲(王勃詩浦樓/低晚照鄉路)
(隔風烟楊炯詩林壑人事少風烟鳥路長史記宋世/家箕子隠而鼔琴以自悲孔仲智羈謠空以羈自悲)莫
辭貧賤阻心期(禮記不隕穫于貧賤不充詘于富貴楊/公筆録宋向栁與顔竣友善竣貴栁貧)
(曰我與士遜心期久矣豈可以/勢利處之任昉詩中道遇心期)家住洲頭定近逺(馬融/長笛)
(賦乍近乍逺沈約詩不/知聲近逺惟見山重沓)朝泛輕橈暮當返(謝瞻詩日落/泛澄瀛星羅)
(遊輕橈王籍櫂歌行輕/橈暮不息復逐夜潮上)不能隨爾臥芳洲(楚辭采芳洲/兮杜若将以)
(遺兮下女庾肩吾詩並/命登飛閣列坐對芳洲)自念天機一何淺(莊子其嗜慾/深者其天機)
(淺/)
　　郎士元(字君胄中山人天寳十五載進士寳應初/補渭南尉歴右拾遺出為郢州刺史與錢)
　　　(起齊名故語曰前/有沈宋後有錢郎)
　　　郢州西樓吟(元和志郢州本江夏郡雲杜縣之/地周地圗記曰蠻人田金生代居)
　　　　(此地常為邊患梁普通末遣郢州刺史元樹/討平之因置新州後魏改溫州因温水為名)
　　　　(也隋廢州武徳重置貞觀復廢於長夀改置/郢州承天府志勝春秋屬楚左傳桓十年君)
　　　　(次於郊郢是也魏文帝立郢州元改安陸府/國初降為州後以世宗潜邸陞府名承天一)
　　　　(統志郢州白雪樓在州治石城西下臨漢江/取宋玉對楚王問客有歌於郢中為陽春白)
　　　　(雪而名胡曽詩古郢雲間白雪樓漢江還繞/石城流謝諤白雪樓記楚地諸州皆有樓觀)
　　　　(收攬竒秀而郢之/白雪尤稱雄雅)
連山盡處水縈迴(水經注三峡長七百里兩岸連山畧/無闕處沈約詩連山無㫁絶河水復)
(悠悠鮑照詩千巖盛/阻積萬壑勢縈迴)山上城門臨水開(舊唐書髙麗傳/太宗征髙麗師)
(次白崖城其城因山臨水楚辭登山臨水兮送将歸劉/楨魯都賦九衢交錯三門㫄開儲光羲臨江亭詩江勢)
(将天合城/門向水開)朱䦨直下一百丈(南史蕭正義傳北固山頂/有小亭登降甚狹正義為)
(刺史廣其路㫄施朱䦨武帝幸其地大悦登望久之杜/審言詩仰攀人屢息直下騎纔通晉書馬岌銘詩曰丹)
(崖百丈青壁萬尋庾信詠畫屏/風詩髙閣千尋跨重簷百丈齊)日暖遊鱗自相向(江淹/四時)
(賦旭日始暖蕙草可織岑參詩風恬日暖蕩春光戯蝶/遊蜂亂入房吴都賦北山亡其翔翼西海失其遊鱗沈)
(約詩千仞寫喬樹百丈見逰鱗晉書阮咸傳圓坐/相向大酌更飲劉希夷詩與君相向轉相親)昔人愛險
閉層城(揚雄城門校尉箴盤石唐芒襲險重固南史梁/武帝紀憑險作守兵食兼資杜甫詩孤城早閉)
(門水經注崑崙之山三級上曰層城一名天庭世説桓/征西治江陵城甚麗會賔僚出江津望之云若能目此)
(城者有賞顧長康時為客在/坐目曰遥望層城丹樓如霞)今人愛閒江復清(陶潜園/居詩户)
(庭無塵雜虚室有餘閒支遁詩熙怡安冲漠優遊樂静/閒盧思道詩楚江百重映孟浩然詩野曠天低樹江清)
(月近/人)沙洲楓岸無來客(薛道衡入栁江詩跳波鳴石磧/濺沫擁沙洲李嶠詩岸花明水)
(樹川鳥亂沙洲隋煬帝詩夏潭䕃脩竹高岸/坐長楓李適之詩為問門前客今朝㡬個來)草綠花紅
山鳥鳴(庾信行雨山銘草綠衫同花紅面似栁惲詩深/庭秋草緑高門白露寒梁簡文帝詩翠網隨烟)
(碧丹花共日紅鹽鐵論大夫曰曽子倚山而吟山鳥下/翔王籍詩蟬噪林逾静鳥鳴山更幽王維詩月出驚山)
(鳥時鳴/春澗中)
　　張籍
　　　採蓮曲(古今樂録梁天監十一年冬武帝改西/曲製江南上雲樂十四曲江南弄七曲)
　　　　(一曰江南弄二曰龍笛曲三曰採蓮曲四曰/鳳笛曲五曰採菱曲六曰遊女曲七曰朝雲)
　　　　(曲南史羊侃傳侃性豪侈善音律/自造採蓮棹歌兩曲甚有新致)
秋江岸邉蓮子多(古詩涉江採芙蓉相和曲江南可採/蓮爾稚疏芙蓉江東呼為荷菡萏蓮)
(花也讀曲歌芙蓉萬/層生蓮子信重沓)採蓮女兒凭船歌(鮑照詩輿童唱/秉椒棹女歌採)
(蓮漢書灌夫傳乃效女曺兒呫囁耳語注師古曰女曺/兒猶言兒女輩也古樂府採蓮童曲扣檝命童侣齊聲)
(採蓮歌神仙傳郭四朝者秦時得道來句曲山南/所住處作塘遏澗水乘船遊戲其中毎扣船而歌)青房
圎實齊戢戢(鮑照芙蓉賦青房兮規接紫菂兮圎羅梁/元帝芙蕖賦緑房兮翠葢素實兮黄螺爾)
(雅戢聚也疏蔵聚也濈/詩爾羊來思其角濈)争前競折漾微波(梁簡文帝教春/流既長舳艫争)
(前晉書樂志渟瀾發微波/洛神賦託微波以通辭)試牽緑莖下尋藕(梁元帝芙/蕖賦紫莖)
(兮文波爾雅荷芙蕖其莖茄吴都賦綠葉翠莖爾雅荷/其根藕夏侯湛芙蕖賦潜靈藕于𤣥泉擢修莖乎清波)
(古樂府青荷葢緑水芙蓉披紅/鮮下有並根藕上生並目蓮)斷處絲多刺傷手(盧思/道採)
(蓮曲折藕弄長絲崔輔國詩離緒㫁荷絲王勃詩折藕/愛連絲梁簡文帝賦荷稠刺宻晉書范宣傳嘗以刀傷)
(手陸機豪士賦序代/大匠斵者必傷其手)白練束腰䄂半巻(漢書王莽傳太后/宜且衣繒練注帛)
(無文者宋玉賦腰如束素梁元帝採蓮賦纖腰束素遷/延顧步曺植芙蓉賦擢素手于羅袖接紅葩于中流梁)
(簡文帝詩細/簾時半卷)不插玉釵粧束淺(司馬相如美人賦玉釵/挂臣冠羅袖拂臣衣王)
(僧孺詩稍知玉釵重漸見羅襦寒北/史李弼傳命皆裝束廣韻淺不深也)船中未滿度前洲
(朱超採蓮曲湖裏人無限何日滿船/時江淹詩古槎横近澗危石聳前洲)借問阿誰家住逺
(張協詩借問此何時三國志龎統傳向者之論阿誰為/失宋之問浣紗篇家住雷門曲崔顥江南行君家住何)
(處/)歸時共待暮潮上(陳後主採蓮曲歸時會被喚且試/入蘭房何遜詩暮潮還入浦夕鳥)
(飛向家王維詩相看不忍發慘淡暮潮平七發江水逆/流海水上潮鮑照遊思賦雲逕兮海衝上潮兮送風徐)
(陵詩朔氣凌疎/木江風送上潮)自弄芙蓉還盪槳(爾雅疏芙蕖别名芙/蓉鮑照芙蓉賦搴芙)
(蓉而水嬉梁元帝採蓮賦妖童媛女蕩/舟心許古樂府莫愁樂艇子打兩槳)
　　韓愈(字退之南陽人少孤刻苦為學盡通六經百/家貞元八年擢進士第才髙又好直言累被)
　　　(黜貶初為監察御史上疏極論時事貶陽山令/元和中再為博士改比部郎中史館修撰轉考)
　　　(功知制誥進中書舍人又改庶子裴度討淮西/請為行軍司馬以功遷刑部侍郎諫迎佛骨謫)
　　　(刺史潮州移袁州穆宗即位召拜國子祭酒兵/部侍郎使王庭湊歸轉吏部為時宰所搆罷為)
　　　(兵郎侍郎尋復吏部卒贈禮部尚書諡曰文愈/自比孟子闢佛老異端䔍舊恤孤好誘進後學)
　　　(以之成名者甚衆文自晉魏來拘偶對體日衰/至愈一返之古而為詩豪放不避粗險格之變)
　　　(亦自愈/始焉)
　　　聴穎師彈琴(李賀穎師聴琴歌竺僧前立/當吾門梵宫真相眉稜尊)
昵昵兒女語(玉篇昵親近也史記魏其武安侯傳灌夫/罵臨汝侯曰生平毁程不識不直一錢今)
(日長者為夀乃效女兒呫囁/耳語索隠女兒猶云兒女也)恩怨相爾汝(闗尹子天下/之理恩或化)
(讐讐或化恩陸機豪士賦序廣樹恩不足以敵怨北史/陳竒傳游稚嘗衆辱竒或爾汝之或指為小人竒無降)
(志何遜詩宴交無爾汝/杜甫詩忘形到爾汝)劃然變軒昻(傅毅舞賦明詩/表㫖嘳息激昻)勇
士赴敵塲(班固西都賦平原赤勇士厲新論勇士一呼/三軍皆避北史辛雄傳明主賞必行罰必信)
(使親疎貴賤勇怯賢愚開鐘鼓之/音旌旗之列莫不奮激競赴敵塲)浮雲栁絮無根蒂(晉/書)
(王羲之傳尤善草𨽻論者稱其筆勢以為飄若浮雲矯/若驚鴻魏文帝詩西北有浮雲亭亭如車葢世説謝太)
(傅寒雪日内集曰白雪紛紛何所似兄子胡曰撤鹽空/中差可擬兄女曰未若栁絮因風起徐陵詩栁絮飛還)
(聚游絲㫁復結陶潜詩人/生無根蒂飄若陌上塵)天地濶逺隨飛揚(陶潜詩昭/昭天宇濶)
(皛皛川上平史記高祖/紀大風起兮雲飛揚)喧啾百鳥羣(陸機詩不覩白日/暮時聞寒鳥喧何)
(遜詩杳杳星出雲啾啾雀隠樹王粲詩百鳥何繽/翻振翼羣相追張翰詩長鳴摇羽翼百鳥互相和)忽見
孤鳳皇(詩鳳皇于飛翽翽其羽史記日/者傳鳳皇不能與燕雀為羣)躋攀分寸不可
上(張華蕭史曲火粒願排棄雲霧好攀躋杜甫詩一丘/蔵曲折緩步有躋攀後漢書律厯志準之聲明暢易)
(達分寸又粗劉勰新論君子不/吝盈尺之璧而珍分寸之陰)失勢一落千丈强(後漢/書裴)
(楷傳石者安類墜者失勢拾遺記岱輿山有玉梁千丈/梁去𤣥流千餘丈雲氣生其下謝朓詩逺山翠百里迴)
(流映千丈木蘭詩賞賜百千强杜甫詩四松初/栽時大抵三尺强韓集本注筭家以有餘為强)嗟余有
兩耳未省聴絲篁(戰國策李兑含人謂兑曰竊觀君與/蘇君談也其辨過君其博過君願君)
(堅塞兩耳無聴其辨也文心/雕龍志感絲篁氣變金石)自聞穎師彈起坐在一㫄
(史記陸賈傳尉佗迺蹶然起坐謝陸生曰居蠻夷中久/殊失禮義王襃僮約餧食馬牛鼔四起坐夜半益芻)
推手遽止之(周禮司儀注土揖推手小下之也時揖平/推手也天揖推手小舉之也莊子孔子推)
(琴喟然而歎韓子衞靈公之晉平公觴之酒酣靈公曰/有新聲願請以示乃召師涓令坐師曠之㫄援琴撫之)
(未終師曠撫止/之曰不可遂也)濕衣淚滂滂(漢鐃歌臨山望逺泣下霑/衣張協七命撫促柱則酸)
(鼻揮危絃則淚流沈炯詩雍門何假/設落淚自淫淫廣雅滂滂沛沛流也)穎乎爾誠能無以
氷炭置我腸(荀子無恤親疎無論貴賤惟誠能之求郭/象莊子注喜懼戰於胸中固已結氷炭於)
(五臓矣陶潜詩孰若當世士氷雪滿懷抱魏武帝/樂府絃歌感人腸傅休奕詩青雲徘徊為我愁腸)
　　　栁州羅池廟詩(一統志栁州秦為桂林郡隋以/馬平縣置象州大業初廢以其)
　　　　(地屬始安郡貞觀初改栁州天寳初改龍城/郡後復為栁州又栁州羅池在栁州城東水)
　　　　(可溉田相近有栁宗元祠名羅池廟韓愈羅/池廟碑宗元為栁州刺史不鄙棄其民動以)
　　　　(禮法民咸化服流逋四歸樂生興事又栁侯/嘗與其部将魏忠謝寧歐陽翼飲酒驛亭殁)
　　　　(三年降於州之後堂歐陽翼等見而拜之其/夕見夢於翼曰館我於羅池其月丙辰廟成)
　　　　(大祭許顗詩話栁宗元守栁州日築龍城得/白石微辨刻畫曰龍城栁神所守驅厲鬼山)
　　　　(左首福土氓制九醜此宗元自記也韓愈作/羅池廟碑云福我兮夀我驅厲鬼兮山之左)
　　　　(葢用/此事)
茘子丹兮蕉黄(南方草木狀茘支樹冬夏榮茂青華朱/實一樹下子百斛王逸茘支賦皮似丹)
(罽膚若明璫孔稚圭茘枝啟灼灼丹華吐日離離繁星/著天南方草木狀蕉花如芙蓉著莖未百餘子剝其子)
(色黄白味/似蒲萄)雜肴蔬兮進侯堂(詩爾肴既脯又殽核維旅/疏殽是總名其實核亦為)
(殽也爾雅菜謂之蔬説文凡草菜可食者通名為蔬禮/記堂事交乎階注謂堂下之人送饌至堦堂上之人在)
(堦受取/是也)侯之船兮兩旗(史記夏本紀陸行乗車水行乗/船史記正義兩旗者左旗九星)
(在河鼓左也右旗九星在河鼓右也皆天之鼔旗所/以為旌表九歌入不言兮出不辭乗迴風兮載雲旗)渡
中流兮風泊之(史記周本紀武王渡河中流白魚躍王/舟中漢武帝秋風辭汎樓船兮濟汾河)
(横中流兮揚素波晉書王濬傳濬攻吴順風鼔棹徑造/三山将至秣陵王渾使人邀令暫過論事濬曰風利不)
(得泊也鄧析子同/舟渡海中流遇風)待侯不來兮不知我悲(易萃聚而升/不來也九歌)
(望夫君兮未來宋玉/九辯不得見兮心悲)侯乗駒兮入廟(説文馬二嵗曰駒/水經注武陽龍尾)
(山仙者羽化之處得遺詠曰命蜚螭駕白/駒尚書大傳廟者貌也其以貌言之也)慰我民兮不
嚬以笑(廣韻嚬眉蹙也禮記思其居處思其笑語韓非子嚬/有為嚬笑冇為笑任昉詩送君千里笑紓我百憂嚬)
鵞之山兮栁之水(一統志鵞山在栁州城西山巔有石/如鵞宗元詩曰荒山秋日午獨上意)
(悠悠如何望鄉處西北是融州又栁水在府城南一名/潯水源出懐逺縣流經象州歴潯藤至廣州界入于海)
(宗元詩曰栁州栁/刺史種栁栁江邉)桂樹團團兮白石齒齒(楚辭嘉南州/之炎徳麗桂)
(樹之冬榮江淹詩蒼蒼山中桂團團霜露色詩揚之/水白石鑿鑿太平寰宇記神居山石齒齒如排牙)侯
朝出游兮暮來歸(詩駕言出游以寫我憂陸機詩終朝/出游薄暮歸六情逸豫心無違公羊)
(傳其言來歸/何喜之也)春與猿吟兮秋鶴與飛(孔稚圭北山移文蕙/帳空兮夜鶴怨山人)
(去兮曉猿驚庾信枯樹賦臨/風亭而唳鶴對月峡而吟猿)北方之人兮為侯是非(宋/玉)
(楚辭北方不可以止些莊子彼亦一是非此亦一是非/又是其所非而非其所是亢倉子以是為非以非為是)
(陶潛詩是非茍相形雷同共毁譽柳宗元與蕭俛書僕/與罪人交官以是進聖朝寛大貶黜甚薄不塞衆人之)
(怒謗語轉侈飾智求進者/更詈僕以快仇人之心)千秋萬嵗兮侯無我違(劉妙/容宛)
(轉歌千秋萬嵗同此情陶潛詩千載不相/違北齊享廟樂辭教思孝享多福無違)福我兮夀我
(詩卜爾百福如㡬如式易林振除災害更與夀福書九/五福一曰夀注人有夀而後能享諸福故夀先也傅休)
(奕享神歌樹百福底/自古錫萬夀迄在今)驅厲鬼兮山之左(左傳匹夫匹婦/魂魄猶能憑依)
(于人以自淫厲吕氏春秋季冬紀/注前嵗一日擊鼔驅疫厲之鬼)下無苦濕兮髙無乾
(毛詩疏高平曰原下濕曰隰又黍宜髙燥而寒稌宜下/濕而暑范子計然五土之宜各有髙下髙而陽者多豆)
(平而隂者多五穀鹽鐵論周公/時天下太平丘陵髙下皆熟)稉稌充羨兮蛇蛟結蟠
(玉篇稉亦作秔廣韻秔稌皆稻名張衡南都賦若其厨/膳則有華薌重秬漢臯香秔詩豐年多黍多稌禽經鵙)
(鳴則蛇結禮記季夏之月命漁師伐鮫取鼉朱异/詩蛟螭蟠結若飛若動舊注言稉稌之穂如蛇蛟)我民
報祀兮無怠(禮記祭有報焉有祈焉注報謂若獲禾報/社也論衡凡祭祀之義有二一曰報功二)
(曰修先報功以勉力修先以崇恩也禮記祭不欲疏/疏則怠怠則忘簡文帝祀七里廟詩以兹敬弗怠)其
始自今兮欽于世世(詩自今以始嵗其有書/世世享徳萬邦作式)
　　　石鼔歌(元和郡縣志石鼔文在天興縣南二十/里許石形如鼔其數有十葢記周宣王)
　　　　(畋獵之事其文即史籀之迹貞觀中吏部侍/郎蘇勗紀其事云虞禇歐陽共稱古妙雖嵗)
　　　　(久譌闕然遺迹尚有可觀歐陽修集古録石/鼔文久在岐陽初不見稱于前世至唐人始)
　　　　(盛稱之韋應物以為周文王之鼓至宣王刻/詩韓退之直以為宣王之鼓在今鳳翔孔子)
　　　　(廟中其文可見者四百六十五磨滅不可識/者過半前世傳紀所載古逺竒怪之事類多)
　　　　(虚誕而難信況載紀不載不知韋韓二君何/據而為文宣之鼓也退之好古不妄者予姑)
　　　　(取以為信耳至於字畫亦非史籀不能作也/雍録斵石為鼔不可考擊而遂刻文其上三)
　　　　(代之前無有古人托物見意田漁必用衆致/衆必以鼔因其鼓之入用而斵石象之因以)
　　　　(記事焉後漢橋公廟有石鉦石鉞以及石鼔/蔡邕與為銘辭曰是用鏤石作兹鉦鉞軍鼔)
　　　　(陳之東階以勒公文武之勲焉古來識事於/石豈必専為鼔形顧岐陽田漁其用在鼔因)
　　　　(用以著辭焉耳帝京景物畧石鼔高二尺廣/徑一尺有竒其數十其文籀其詞頌天子之)
　　　　(田元大徳十一年虞集為大都教/授得之泥中始移國學大成門内)
張生手持石鼓文(舊唐書韓愈傳與吴郡張籍友善每/退公之隟則相與談讌論文賦詩又)
(張籍傳性詭激能為古體詩韓愈尤重之累授國子/博士水部員外郎轉水部郎中世謂之張水部云)勸
我試作石鼓歌(梁簡文帝答湘東王書試筆成文/臨池染墨詩是用作歌将毋來諗)少陵
無人謫仙死(長安志少陵西有杜子美故宅雍録少陵/原在長安縣南四十里舊唐書李白傳初)
(賀知章見白賞之曰/此天上謫仙人也)才薄将奈石鼓何(杜甫李潮八分/歌我今衰老才)
(力薄潮乎潮/乎奈爾何)周綱陵遲四海沸(揚雄解嘲往者周綱解/結羣鹿争逸廣韻觱沸)
(泉涌/出貌)宣王憤起揮天戈(詩序六月宣王北伐也采芑宣/王南征也史記周本紀宣王即)
(位修政法文武成康之遺風天下復宗周又秦楚之際/月表發憤其所為天下雄晉書載記奮劍與夕火争光)
(揮戈與秋月競色王維表指旗/而黒祲旋静揮戈而白日再中)大開明堂受朝賀(孟子/夫明)
(堂者王者之堂也禮記朝諸侯於明堂之位天子負扆/南鄉而立明堂也者明諸侯之尊卑也三輔黄圖明堂)
(所以正四時出教化天子布政之宫也黄帝曰合宫舜/曰總章殷人曰陽館周人曰明堂史記叔孫通傳漢七)
(年長樂宫成諸侯羣臣皆朝皇帝輦出房百官執職傳/警引諸侯王以下以次奉賀通典後漢嵗首為大朝受)
(賀/)諸侯劍珮鳴相磨(易地上有水比先王以建萬國親/諸侯左傳昔諸侯朝正於王王宴)
(樂之于是乎賦湛露則天子當陽諸侯用命也文中子/衣冠襜如劍珮鏘如所以防其躁也賈至詩劍珮身隨)
(玉墀步岑參詩花/迎劍珮星初落)蒐於岐陽騁雄俊(左傳春蒐夏苗秋/獮冬狩皆於農隙)
(以講事也又椒舉言於楚子曰成有岐陽之蒐班固東/京賦岐陽之蒐又何足數詩居岐之陽在渭之将箋文)
(王謀居在岐山之陽居渭水之側一統志鳳翔府周為/岐周地西魏為岐陽郡隋為岐州天寳初改扶風郡屬)
(闗内道史記蔡澤傳蔡澤天下雄俊𢎞辯智士也鶡/冠子人情者大小愚智賢不肖雄俊豪英相萬也)萬
里禽獸皆遮羅(枚乗七發逐狡獸集輕禽説文遮遏也/増韻蔽也鮑照河清頌序馴象西爵充)
(羅外囿梁昭明太子/殿賦鏤華形以列羅)鐫功勒成告萬世(秦之罘碑羣臣/頌功請刻於石)
(表垂於常式後漢書竇憲傳憲登燕然山刻石勒功紀/漢威徳令班固作銘班固東都賦憲章稽古封岱勒成)
(漢書蕭何傳鄂千秋曰蕭何嘗全闗中待陛下此萬/世功也竇憲傳封神丘兮建隆嵑熙帝載兮振萬世)鑿
石作鼓隳嵯峨(水經注湞陽峡西岸傑秀壁立虧天昔/常鑿石架閣令兩岸相接劉安招隠)
(士山氣巃嵸兮石嵯峨張衡西京賦嵯峨/崨嶪曹植詩靈鼇帶方丈神岳儼嵯峨)從臣才藝咸
第一(後漢書和帝紀永元十五年十一月車駕還宫賜/從臣及留者錢帛各有差班固西都賦苐從臣之)
(嘉頌南史栁惲傳分其才藝足了十人北史蘇夔傳帝/謂宇文述虞世基曰鴻臚之職須歸令望寧有多才藝)
(美容止可接賔客者乎史記蕭相國世家蕭/何功第一杜甫詩今代麒麟閣何人第一功)揀選撰刻
留山阿(後漢書儒林傳序為功臣子孫四姓未屬别立/校舍搜選高能以受其業又班固傳天子會諸)
(儒講論五經作白虎通徳論令固撰集其事陳子昂感/遇詩奈何窮金玉雕刻以為尊楚辭若有人兮山之阿)
(披薜茘兮帶女蘿古詩冉/冉孤生竹結根太山阿)雨淋日炙野火燎(劉刪青草/詩雨淋三)
(春葉風傳十步香宋之問賦春風晝蕩爍日相煎曹植/樂府願為中林草秋隨野火燔杜甫李潮八分歌嶧山)
(之碑野火焚棗/木傳刻肥失真)鬼物守䕶煩撝呵(漢書劉向傳淮南有/枕中鴻寳苑祕書言)
(神仙使鬼物為金之術得其書幼而誦讀杜甫山寺詩/諸天必歡喜鬼物無嫌猜晉書孫綽傳所居齊前種一)
(株松恒自守䕶説文撝/手指也呵大言而怒也)公從何處得紙本(韋應物石鼔/歌今人濡紙)
(脱其文既撃/既掃白黒分)毫髮盡備無差訛(魏甄后塘上行莫以毫/髮故棄捐素所愛鮑照)
(白頭吟毫髮一為瑕丘山不可勝杜/甫李潮八分歌陳倉石鼔久已訛)辭嚴義宻讀難曉
(法言商書駿發而嚴厲文心雕龍孟堅雅懿故裁宻而/思麗平子淹通故慮周而藻宻鍾嶸詩品顔延論文精)
(而難/曉)字體不類𨽻與科(庾肩吾書品書名起於河洛字/勢發於倉史又𨽻體發源秦時)
(𨽻人下邳程邈所作始皇見而重之以奏事繁多篆字/難製遂作此法故曰𨽻書水經注古文出於黄帝之世)
(倉頡本鳥跡為字自秦用篆書焚燒先典魯共王得孔/子宅書不知有古文謂之科斗書葢因科斗之名遂效)
(其形耳韋續書法科斗書不知/年代或曰顓頊髙陽氏所作)年深豈免有缺畫(文心/雕龍)
(漢初吏民上書字謬輒劾是/以馬字缺畫而石建懼辠)快劒斫斷生蛟鼉(杜甫李/潮八分)
(歌快劍長㦸森相向説文斫擊也禮記月令季夏之月/命漁師伐蛟取鼉司馬相如子虛賦其中則有神龜蛟)
(鼉瑇瑁/鼈黿)鸞翔鳳翥衆仙下(㑹要龍朔二年上自為書與/遼東諸将許圉師見而驚喜)
(曰逸少少力而妍子敬妍而少力今觀聖跡兼絶二王/鳳翥鸞迴實古今書聖杜甫詩筆飛鸞聳立章罷鳳騫)
(騰又羣仙不愁/思冉冉下蓬壺)珊瑚碧樹交枝柯(西京雜記積草池中尺/有珊瑚樹高一丈二)
(一本三柯上有四百六十三條是南市越王趙佗所獻至夜/光景常欲燃述異記欝林郡有珊瑚  珊瑚樹碧色生海)
(底一株數十枝大者高五六尺世説石崇嘗與王愷爭/豪武帝嘗以一珊瑚樹髙二尺許賜愷枝柯扶疎世罕)
(其比愷以示崇崇以鐵如意撃碎之淮南子崑崙墟有/増城九重碧樹瑶樹在其北班固西都賦珊瑚碧樹周)
(阿而/生)金繩鐵索鎖紐壯(封禪儀以金為繩以石為泥壇/土色赤白黒各如其方色漢官)
(儀泰山従天闗直上七里羊腸逶迤名曰環道往/往絙索可得而登也韻畧鎖鉅鐺説文紐系也)古鼎
躍水龍騰梭(水經注周顯王四十二年九鼎淪没泗淵/秦始皇時鼎見於斯水始皇使數千人沒)
(水系而行之未出龍齒齧斷其系晉書陶侃傳侃少時/漁於雷澤網得一梭以挂于壁有頃雷雨化為龍而去)
陋儒編詩不收入(荀子上不能好其人下不能/隆禮安時不兔為陋儒而已)二雅褊
迫無委蛇(詩序言天下之事形四方之風謂之雅雅者/正也言王政之所由興廢也政有小大故有)
(小雅焉大雅焉詩維是褊心是以為刺後漢書第五倫/傳拘迫大義詩退食自公委蛇委蛇箋委曲自得之貌)
孔子西行不到秦掎摭星宿遺羲娥(説文掎偏引摭拾/也曹植與楊徳祖)
(書劉季緒才不能逮于作者而好詆呵文章掎摭利病/梁簡文帝答湘束王書我既拙于為文不敢輕有掎摭)
(釋名星散也列位布散也宿宿也星各止宿其處也山/海經東南海之水甘泉之間有羲和國有女子曰羲和)
(嘗浴日于甘泉郭璞注堯因是立羲和之官以主四時/准南子羿請不死之藥于西王母姮娥竊之奔月宫姮)
(娥羿妻也張衡靈憲姮娥奔月是為蟾蜍按韓醇曰詩意/謂石鼓文不編于詩而二雅不載孔子言詩小者具述)
(而此文獨遺是猶掎/摭星宿而遺日月也)嗟予好古生苦晚(論語好古敏以/求之者也漢書)
(禮樂志魏文侯最為好/古秦嘉詩歡會常苦晚)對此涕泪雙滂沱(詩寤寐無為/涕泗滂沱)
憶昔初䝉博士徵(舊唐書韓愈傳為連州山陽令量移/江陵府掾曺元和初召為國子博士)
其年始改稱元和(舊唐書憲宗紀永貞二年春正月丁/夘御含元殿受朝賀畢御丹鳳樓大)
(赦天下改/元曰元和)故人従軍在右輔(古詩相去萬餘里故人心/尚爾謝朓詩山川不可極)
(況乃故人杯王粲詩従軍有苦樂但問所従誰三輔黄右輔/圖三輔皆有都尉京輔都尉治華隂左輔都尉治髙陵)
(都尉/治郿)為我量度掘臼科(詩經始靈臺疏經理而量度初/始為靈臺之基址禮記量地以)
(制邑度地以居民易掘地為臼説文臼舂也𨽻首作臼/又科程也廣韻坎也孟子盈科而後進按孫汝聴曰謂)
(安石/鼔處)濯冠沐浴告祭酒(禮記澣衣濯冠以朝又将適公/所宿齋戒沐浴史記荀卿傳齊)
(宣王時荀卿最為老師齊尚修列大夫之缺而荀卿三/為祭酒焉注禮食必祭先飲酒亦然以席中之尊者一)
(人當祭耳後/因以為官名)如此至寶存豈多(易林大都王/市稠人多寳)氊苞席裹
可立致(魏志鄧艾傳陰平道山高谷深至為艱險艾以/氊自裹推轉而下詩我心匪席不可卷也亢倉)
(子太平其/立致矣)十鼓祗載數駱駝(史記蘇秦傳秦説楚王曰/大王誠能用臣之計燕代)
(槖駝良馬必實外廏又司馬相如/傳其獸則麒麟角端騊駼槖駝)薦諸太廟比郜鼎(左/傳)
(桓公二年夏四月取郜大/鼎于宋戊申納于太廟)光價豈止百倍過(魏書李神/儁傳汲引)
(後生長其光價孔穎達毛詩正義序申公騰芳於鄢郢/毛氏光價於河間史記蘇秦傳齊紫敗素也而賈十倍)
(注謂紫色價貴於帛十倍嵇康養生論謂商無十/倍之價農無百斛之望此守常而不知變者也)聖恩
若許留太學(後漢書种岱傳李燮上書曰岱為聖恩所/拔遐邇具瞻宜有異賞呉質詩䝉念聖主)
(恩榮爵與衆殊周禮大司樂職掌成均之法以治建國/之學董仲舒策太學賢士之闗教化之本原也通典貞)
(觀五年太宗數幸國學遂増築學/舍千二百間國學之盛近古未有)諸生講解得切磋(史/記)
(叔孫通傳臣願徵魯諸生與臣弟子共起朝儀漢書班/超傳相者曰祭酒布衣諸生耳而當封侯萬里之外後)
(漢書張酺傳酺以尚書數講御前以論難當意史記集/解序中散大夫徐廣為作音義具列同異兼述訓解詩)
(如切如磋漢書董/仲舒傳切磋究之)觀經鴻都尚填咽(水經注蔡邕以嘉/平四年奏求正定)
(六經文字靈帝許之邕乃自書丹于碑使工鐫刻立于/大學門外其觀經及筆寫者車乗日千餘兩填塞街陌)
(矣後漢書靈帝紀光和元年二月始置鴻都門學士梁/書陶𢎞景傳永明十年上表辭禄公卿祖之供帳甚盛)
(車馬填咽洛陽伽藍記名僧徳衆/負錫為羣車騎填咽繁衍相傾)坐見舉國來奔波(仲/長)
(統昌言救患赴難跋涉奔波者憂樂之盡也謝恵連/詩念彼奔波意慮回惑杜甫詩天下學士亦奔波)剜
苔剔蘚露節角(説文剜削也剔解骨也韋應物石鼓歌/石如鼓形數止十風雨缺訛苔蘚􁱧後)
(漢書虞詡傳不遇盤根錯節何以别利器乎禮/記毁方而瓦合疏圭角謂圭之鋒鋩有楞角)安置妥
帖平不頗(賈誼陳政事疏置諸安處則安陸機文賦或/妥帖而易施或齟齬而不安杜甫朝享太廟)
(賦神姦妥帖不敢秘其精又詩千/里初妥帖楚辭循繩墨而不頗)大厦深(簷/)與葢覆(淮/南)
(子大厦成而燕雀相賀晉書和嶠傳庾覬曰嶠森森如/千丈松雖磥砢多節目施之大厦有棟梁之用又慕容)
(徳載記齊魯固多君子接慎巴生淳于鄒田之徒蔭修/簷臨清沼馳朱輪佩長劍牛𢎞明堂議方圎葢覆九六)
(之道/也)經歴久逺期無佗(漢書律厯志陰陽之施化萬物/之終始既類旅於律吕又經歴)
(於日辰又東方朔傳堯舜禹湯文武成康上古之事經/歴數千載尚難言也説文它蛇也上古草居患它故相)
(問得無它乎後漢書隗囂傳若束手自詣保無他也嵇/康秋胡行惟有貧賤可以無他按佗古作它又與他同)
中朝大官老於事(漢書龔勝傳下将軍中朝者議後漢/書黄瓊傳使中朝二千石以上議其)
(禮左思魏都賦中朝有□注漢氏大司馬侍中散騎諸/吏為中朝丞相六百石以下為外朝説苑李克曰我與)
(子之居也豈與我比周以求大官哉後漢書郭伋傳朝/廷多舉伋可為大司空帝以并州尚有盧芳之儆欲使)
(久於其事/故不召)詎肯感激徒媕娿(後漢書朱穆傳論専諸荆/卿之感激侯生豫子之投)
(身情為恩使命縁義輕蔡邕琴賦感激絃歌/一低一昻説文媕娿陰娿也廣韻媕娿不決)牧童敲火
牛礪角(莊子黄帝将見大隗於具茨山至襄城之野遇/牧馬童子問塗王維詩道心及牧童孟浩然詩)
(荷鋤隨牧童潘岳詩歘如敲石火水經注北山有石赤/白色以兩石相打則水潤打之不已潤盡則火出春秋)
(鼷䑕食郊牛角淮南子甯戚叩牛角而疾/商歌書若金用汝作礪説文礪麤悍石)誰復著手為
摩挲(晉書杜預傳譬如破竹數節之後皆迎刃而解無/復著手處也庾肩吾詩燭下夜縫衣春寒偏著手)
(釋名摩挲手上下之言也後漢書薊子訓傳與一老人/共摩挲銅人古樂府新買五尺刀懸著中梁柱一日三)
(摩挲劇于/十五女)日銷月鑠就埋没(楚辭質銷鑠以汋約兮神/要渺以淫放何遜詩餘暉)
(晚銷鑠宋之問詩黄金忽銷鑠南史郭祖深/傳飾口利辭競相推薦訥直守信坐見埋没)六年西顧
空吟哦(詩乃眷西顧揚雄解嘲蔡澤以噤吟而笑唐舉/韻㑹哦唫也孫綽天台山賦序不任吟想之至)
(聊奮藻/以散懐)羲之俗書趁姿媚(顔真卿張長史十二意筆法/逸少學鍾勢巧形容及其獨)
(運意疎字緩樊汝霖注周宣王時史籀始變大篆為籀/書石鼔文籀書也秦變古為篆為𨽻今又變為楷世俗)
(書爾非古書也阮籍詩流/盼發姿媚言笑吐芬芳)數紙尚可博白鵞(晉書王羲/之傳性愛)
(鵞山陰有一道士養好鵞羲之往觀意甚悦固求市之/道士云為寫道徳經當舉羣相贈耳羲之欣然寫畢籠)
(鵞而/歸)繼周八代争戰罷(論語其或繼周者雖百世可知/也蔣之翹注八代謂漢魏晉宋)
(齊梁陳隋自周而下不啻八代論其正統又頗多説/今以石鼔所在言之其秦漢晉魏宋齊周隋八代與)無
人收拾理則那(隋書禮樂志按漢初典章滅絶諸儒捃/收於溝渠牆壁之間左傳牛則有皮犀)
(兕尚多棄甲則那/杜預注那猶何也)方今太平日無事(詩序維天之命太/平告文王也後漢)
(書謝夷吾傳班固薦夷吾曰臣聞堯登稷契政隆太平/舜用臯䕫治致雍熙魏武帝詩對酒歌太平禮記天子)
(無事則嵗三田史記平準書漢興七/十餘年之間國家無事則人給家足)柄任儒術崇丘軻
(史記禮書今上即位招致儒術之士令共定儀唐書選/舉志太宗即位益崇儒術史記孔子世家叔梁紇與顔)
(氏女禱於尼丘得孔子生而首上圩頂故因名曰丘云/又孟子列傳孟軻鄒人也受業子思之門人法言或問)
(勇曰軻也曰何軻也曰謂/孟軻也若荆軻君子盜諸)安能以此上論列(司馬遷報/任安書仰)
(首仲眉論/列是非)願借辯口如懸河(晉書郭象傳王衍每云聴/象語如懸河瀉水而不竭)
(唐書王勃傳楊炯文如懸河之不竭范傳正李白/碑白論當世務草和蕃書辯如懸河筆不停綴)石鼓
之歌止於此嗚呼吾意其蹉跎(晉書周處傳入吴尋二/陸見雲具以情告曰欲)
(自修而年已蹉跎恐将無及王/襃九懐驥垂兩耳兮中坂蹉跎)
　　李賀(字長吉七嵗能辭章韓愈皇甫湜過其家使/賀賦詩援筆輒就自目曰高軒過自是有名)
　　　(賀每旦日出騎弱馬從小奚奴背古錦囊遇所/得書投囊中及暮歸足成之詩尚竒詭絶去畦)
　　　(徑當時無能效者樂府數十篇雲/韶諸工皆合之絃管仕為協律郎)
　　　李憑箜篌引(風俗通箜篌又坎侯漢武帝祀太/山太一后土令樂人侯調依琴作)
　　　　(坎侯言坎坎應節也侯以姓冠章耳或説空/侯取其空中釋名箜篌師延所作杜佑通典)
　　　　(古樂府有箜/篌引麗玉作)
吴絲蜀桐張髙秋(闗尹子非手非竹非絲非桐曹毘箜/篌賦其絃則鳥號之絲陸璣草木疏)
(益州白桐宜為琴瑟董仲舒賢良策譬之琴瑟不調甚/者必解而更張之乃可鼓也陸機文賦譬偏弦之獨張)
(含清唱而靡應宋子侯詩髙秋八九月沈約詩臨池清/溽景開幌望髙秋張正見侍宴詩髙秋藐姑射睿照屬)
(汾/川)空山凝雲頽不流(庾信司馬裔碑銘谷寒無日山空/足雲淮南子山雲草莽水雲魚鱗)
(陶𢎞景詩空山霜滿高烟平江總詩山雲四面通顔延/年詩空城凝寒雲薛道衡詩凝雲迷代郡傅休奕西都)
(賦起若翔電降若頽雲顔延之詩流雲藹青闕梁邵陵/王綸詩雲駛影疑流淮南子地平則水不流水經注池)
(水澂渟淵而不流列子秦/青撫節悲歌響遏行雲)江娥啼竹素女愁(書觀厥刑/于二女疏)
(劉向列女傳云二女長曰娥皇次曰女英舜既升為天/子娥皇為后女英為妃張華博物志舜二妃淚下染竹)
(成斑為湘江之神張衡西京賦奏淮南度陽阿感河馮/懐湘娥曹植九詠揚激楚兮詠湘娥郭璞江賦協靈爽)
(于湘娥庾信詩啼枯湘水竹史記泰帝使素女鼔五十/絃瑟王襃九懐聞素女兮微歌揚雄賦聴素女之清聲)
(兮觀宓妃之妙曲張衡/賦素女撫絃而遺音)李憑中國彈箜篌(孟子我欲中/國而授孟子)
(室宋玉對楚王問引商刻羽雜以流徵國中屬而和者/不過數人而已古焦仲卿妻詩十五彈箜篌十六誦詩)
(書/)崑山玉碎鳳皇呌(晉書郗詵傳臣舉賢良對策第一/猶桂林之一枝崑山之片玉庾信)
(賦荊山鵲飛而玊碎書簫韶九成鳳皇來儀何思澄詩/妾有鳳皇曲非無陌上桑庾信詩琴曲隨流水簫聲逐)
(鳳/皇)芙蓉泣露香蘭笑(爾稚荷一名芙蕖郭璞注江東人/呼為芙蓉古詩涉江采芙蓉蘭澤)
(多芳草劉楨詩芙蓉散其華菡萏溢金塘庾信詩露泣/連珠下家語如入芝蘭之室久而不聞其香琴操孔子)
(自衞反魯隠谷之中見香蘭獨茂沈/攸之詩特底唤懽來花笑鶯歌詠)十二門前融冷光
(三輔黄圖都城有霸城清明宣平覆盎鼎路便門章城/直城雍門洛門厨城横門十二門三輔决録長安十二)
(門西都賦立十二之通門潘尼詩玉以瑜潤珠以光融/潘岳秋興賦月朣朧以含光兮露淒清以凝冷薛道衡)
(詩吹笙朔氣冷/照劍日光寒)二十三絲動紫皇(晉志紫微天帝之座/沈約郊居賦降紫皇)
(于天/闕)女媧鍊石補天處(帝王世紀女媧氏亦風姓也承/庖犧制度蛇身人首一號女希)
(是為女皇淮南子昔有女媧氏鍊五色石以補天庾信/道士步虛詞鵠巢堪鍊石蜂房得煑金梁元帝賦葢立)
(極而補天騐/璧合而珠連)石破天驚逗秋雨(神仙傳王烈之太行山/中忽聞山東殷殷如雷)
(聲烈往視之乃見山破石裂數百丈魏都賦天宇駭地/廬驚晉書震天駭地梁簡文帝答張纉書春庭落景轉)
(蕙承風秋雨且/晴檐梧初下)夢入神山教神嫗(史記蓬萊方丈瀛洲/此三神山者在渤海)
(中未至望之如雲及到三神山反居水下欲到則風引/船而去漢書燕昭王使人入海求蓬萊方丈瀛洲三神)
(山張衡賦神山崔巍搜神記晉永嘉中兖/州有神嫗號成夫人好音獨能彈箜篌)老魚跳波瘦
蛟舞(張華詩浮醪隨觴轉素蟻自跳波張九齡詩潭清/能徹底魚樂好跳波琴譜蔡琰八法外有揆刺撥)
(刺魚尾翻波貌又鯉魚三跌子亦指法也楚辭麋何為/兮庭中蛟何為兮水裔北齊皇夏樂歌風雲馳九域龍)
(蛟躍/四溟)吳質不眠倚桂樹(魏志吴質字季重以才學通博/為五官将及諸侯所禮愛劉義)
(慶箜篌賦器荷重于吴君漢書第五倫傳竟夕不眠莊/子倚樹而吟徐陵長干寺碑遊巖倚樹宴坐經行楚辭)
(招隠士桂樹叢/生兮山之幽)露脚斜飛濕寒兔(何遜詩露濕寒塘草/盧思道詩春朝露濕)
(九芝田蕭慤詩草濕蒹葭露劉逖對雨詩細落疑舍霧/斜飛覺帶風傳休奕擬天問月中何有白兔𢷬藥沈約)
(詩平岡走寒兔按本文倚桂樹濕寒兔似指月中桂樹/而言段成式酉陽雜俎云月桂下有一人常斫之人姓)
(吴名剛西河人學仙有過謫令伐樹注家遂謂吴質即/吴剛之誤但段成式乃晚唐人賀與韓愈同時不應用)
(其語又有因曺植有箜篌引謂吴質為植客而引劉義可/慶箜篌賦器荷重于吴君句以實之但吴質傳中事無)
(考且植客亦不止質一人而初學記中箜篌下有吴妃/引文亦無考前人謂王明妃為明君則吴君或即吴妃)
(通稱亦未可知大抵賀詩多/竒詭難曉惟依文注釋而已)
　　權徳輿(字載之天水畧陽人未冠即以文章稱歴/官禮部尚書同平章事出為山南西道節)
　　　(度使卒贈左僕射謚曰文徳輿積思經術無不/貫綜其文雅正贍縟為貞元元和問縉紳羽儀)
　　　(文集五/十卷)
　　　和李中丞慈恩寺清上人院牡丹花歌(唐書百/官志御)
　　　　(史臺大夫一人正三品中丞三人正四品下/長安志慈恩寺隋無漏寺故地高宗在春宫)
　　　　(為文徳皇后立故名慈恩圓覺要覽内有徳/智外有勝行在人之上曰上人牡丹譜牡丹)
　　　　(出丹州延州東出青州南出越州而出洛陽/者乃天下第一舒元輿牡丹賦序天后之鄉)
　　　　(西河也精舍下有牡丹其花特異天后歎上/苑之有闕因命移植焉因此京國牡丹日月)
　　　　(寖/盛)
澹蕩韶光三月中(鮑照詩春風澹蕩俠思多李白詩春/風正澹蕩暮雨來何遲唐太宗詩韶)
(光開令序淑氣動芳年丘遲與陳伯之書暮/春三月江南草長雜花生樹羣鶯亂飛)牡丹偏自占
春風(蕭慤春賦二月鶯聲纔/欲㫁三月春風已復流)特過寳地尋香徑(王融出/家頌澡)
(身浴徳晦跡埋名将安寳地誰留化城王勃龍懐寺碑/香城寳地左右林泉香譜吴王起響屧廊采香徑梁簡)
(文帝行雨山銘芸/香馥徑石鏡臨墀)又見新花出故叢(謝朓詠薔薇詩新/花對白日故蕋逐)
(行風梁簡文帝採桑樂府細萍重疊長新花歴亂開蕭/瑱詩拂筵多軟幹映户悉花叢陳後主採桑樂府去後)
(花叢/散)曲水亭西杏園北(王羲之蘭亭序清流激湍映帶/左右引以為流觴曲水列坐其)
(次劇談録開元中上已節賜宴臣僚會于曲江山亭恩/賜教坊聲樂池中備綵舟數隻惟宰相三使北省官與)
(翰林學士登焉一統志曲江亭在曲江池西南唐時宴/進士處張禮遊城南記芙蓉園在曲江西南與杏園皆)
(秦宜春/下苑地)穠芳深院紅霞色(蘇頲詩曉入宜春苑穠芳吐/禁中沈佺期詩誰謂此中難)
(可到自憐深院得迴翔江淹詩喬松日夜疎紅/霞旦夕生李白詩春光白門栁霞色赤城天)擢秀全
勝珠樹林(劉義恭感春賦草承澤而擢秀花順氣而飛/馨山海經三珠樹生厭火國北赤水上樹如)
(栢葉皆為珠呉均詩安得崑崙山偃蹇三珠/樹陳子昂感遇詩翡翠巢南海雌雄珠樹林)結根幸在
青蓮域(班固南都賦結根竦本垂條嬋媛陶潜詩采采/榮木結根于兹晉書佛圖澄傳澄呪鉢中青蓮)
(花生法華經有人聞是亦能隨喜/讃善者是人口中常出青蓮香)艷蕋仙房次第開(杜/甫)
(詩坐接春杯氣心傷艷蕋梢益部方物畧記娑羅花聚葩共/房葉附華外根不得徙杜甫詩波漂菰米沈雲黒露冷蓮房)
(墜粉紅書厥貢羽毛齒革疏諸州貢物多種其次第皆以當/州貴者為先金剛經爾時世尊食時著衣持鉢入舍衞大)
(城乞食於其城中次/第乞已還至本處)含烟洗露照蒼(苔梁元帝賦登樓一/  望惟見逺樹含烟)
(江淹詩沅湘含翠烟鄭愔詩風吹數蝶亂露洗百/花鮮潘岳庭前安石榴賦壁衣蒼苔瓦被駁蘚)龎眉倚
杖禪僧起(王襃四子講徳論龎眉耆耉之老咸愛惜朝夕張/衡賦尉龎眉而郎潜兮逮三葉而遘武鮑照詩腰)
(鐮刈葵藿倚杖牧雞豚/廣韻禪静也僧沙門也)輕翅縈枝舞蝶來(陸雲寒蟬賦振/修緌以表首舒)
(輕翅而迅翰劉繪池上梨花詩縈叢似亂蝶梁簡文帝/春日詩蝶颺縈空儛唐太宗述聖賦序舞蝶遊絲帶清)
(飈而散彩李適詩蝶舞飛行飄御席鶯歌/度曲繞仙杯上官儀初春詩花蝶來未已)獨坐南臺時
共美(後漢書宣秉傳光武特詔御史中丞與司𨽻校尉/尚書令會同並専席而坐故京師號曰三獨坐北)
(齊書宋游道傳文襄以崔暹為御史中丞游道為尚書/左丞曰卿一人處南臺一人處北省當使天下肅然事)
(文類聚御史臺梁及/後魏北齊謂之南臺)閒行古刹情何已(徐陵出自薊北/門行燕山對古)
(刹代郡隠城樓白帖莊嚴差别名之為/刹梵刹者西域以柱表刹示所居處也)花間一曲奏陽
春(徐悱妻劉氏答外詩鳴鸝葉中儛戲蝶花間騖世説/王曇首年十四五便歌諸妓向謝公稱歎謝後出東)
(府土山上作伎王時作兩丸髻著袴褶騎馬往土山下/林中作一曲歌戰國策客有歌于郢中者始曰下里巴)
(人國中屬而和者數千人其為陽春白雪國中屬而/和者數十人而已鮑照詩蜀琴抽白雪郢曲發陽春)應
為芬芳比君子(司馬相如上林賦芬芳漚鬰酷烈淑郁/謝靈運山居賦對百年之髙木納萬代)
(之芬芳梁元帝芳/樹詩芬芳君子樹)
　　柳宗元
　　　漁翁(杜甫詩九秋驚雁序萬里狎漁/翁元結詩誰能相伴作漁翁)
漁翁夜傍西巖宿(説文傍近也任昉文依林搆宇傍巖/拓架南史雷次宗傳徵詣都為築室)
(于鍾山西巖下謂之招隠館泰山記西巖為仙人石閭/宗元本集注集中有西山宴遊記西巖即西山也詩獨)
(寐寤宿永矢弗告岑參詩夜宿月近/人杜甫詩相逢成夜宿隴月向人圎)曉汲清湘然楚竹
(沈約文半蔵晚飱負户晨汲湘中記湘川清照五六丈/下見底石如摴蒲矣杜甫詩明然林中薪暗汲石底井)
(宋之問詩楚竹幽且深半雜/楓香林杜甫詩秋風楚竹冷)烟銷日出不見人(陸機功/臣頌身)
(與烟銷名與風興盧思道詩鳥散空城久烟消古樹疎/詩羔裘如膏日出有曜擊壤歌日出而作日入而息古)
(羅敷行日出東南隅照見秦氏樓孟浩然詩日出氣象/分始知江湖闊錢起湘靈鼓瑟詩曲終人不見江上數)
(峯/青)欵乃一聲山水緑(元結欵乃曲序大厯丁未中漫叟/以軍事詣都使還舟行不進作欵)
(乃五首舟子唱之葢欲取適於道路耳苕溪漁隠叢話/元次山集欵乃曲注欵音襖乃音靄棹船之聲洪駒父)
(謂欵音靄乃音襖遂反其音是不看次山集而妄為之/說耳左思詩何必絲與竹山水有清音謝靈運詩昬旦)
(變氣候山水含清暉庾肩吾詩水光懸蕩壁山翠下添/流裴迪詩山翠拂人衣何遜詩水緑半含苔李白詩水)
(緑天青/不起塵)迴看天際下中流(王維詩閣道迴看上苑花謝/朓詩天際識歸舟孟浩然詩)
(孤帆天際看李白詩孤帆逺影碧空盡惟見長江天際/流史記呉起傳武侯浮西河而下中流漢武帝秋風辭)
(横中流兮揚素波丘/遲詩櫂歌發中流)巖上無心雲相逐(陶𢎞景尋山誌/散髮解帶盤旋)
(巖上陶潛歸去來辭雲無心以出岫杜甫詩上有無/心雲下有欲落石李白詩淵明歸去來不與世相逐)
　　張若虚(揚州人兖州兵曺與賀知/章張旭包融號吳中四士)
　　　春江花月夜(樂府詩集春江花月夜陳後主所/作後主常與宫中女學士及朝臣)
　　　　(相和為詩太常令何胥又善於/文詠採其尤艷麗者以為此曲)
春江潮水連海平(顔延之詩春江壯風濤抱朴子春日/居東宿天高一萬五千里故春潮漸)
(起也秋日居西宿天卑一萬五千里故秋潮漸減也左/思呉都賦結輕舟而競逐迎朝水而振緡隋煬帝春江)
(花月夜詩暮江平不動春花滿正開流/波将月去潮水帶星來玉海枕江連海)海上明月共潮
生(抱朴子月之精生水是以月盛而潮大楊泉物理論/月水之精潮有大小月有虧盈海嶠志潮隨月虧盈)
灧灧隨波千萬頃(何遜望新月詩灧灧逐波輕張衡南/都賦澹澹隨波郭璞江賦排流呼吸)
(隨波遊延後漢書黄憲傳郭/林宗曰叔度汪汪若千頃陂)何處春江無月明(梁元帝/江中月)
(影詩即此春江上無俟百枝燃阮籍詩月/明星稀天髙氣寒子夜歌天高星月明)江流婉轉遶
芳甸(謝朓詩逈瞷蒼江流鮑照詩清流婉轉時欲沈隋/煬帝樂府清歌婉轉繁絃促謝朓詩雜英滿芳甸)
(張正見詩斂/翮依芳甸)月照花林皆似霰(梁武帝詩朝日照花林/庾信詩花林鳥未栖柳)
(惲詩春花落如霰説文霰積雪也/釋名霰星也氷雪相搏如星而散)　空裏流霜不覺飛
(陸機感時賦結凝霜于寒空張協七命越奔沙輾流霜/注流猶飛也雲笈七籖流霜瑩雪禽經霜蜚則霜露翥)
(則露七命風厲霜飛/駱賔王啟霞煥霜飛)汀上白沙看不見(廣韻汀水際平/沙也湘中記白)
(沙如積雪梁元帝/賦看白沙而似雪)江天一色無纖塵(謝莊詩霧罷江天/分范雲詩江天自)
(如合漢書梅福傳一色成體謂之醇梁武帝詩山河同/一色王勃序秋水共長天一色劉瑾甘樹賦滌纖塵以)
(開/襟)皎皎空中孤月輪(古詩明月何皎皎傅休奕詩皎皎/明月光列子夫天地空中之一細)
(物庾信詩嬌轉滿空中梁簡文帝詩夕波照孤月徐儀/詩蒼茫孤月上江總詩新月半輪空參同契詩撈出碧)
(潭一輪月駱賔王/詩弓開漢月輪)江畔何人初見月(劉向九歎步周流/於江畔諸葛穎詩)
(月色含/江樹)江月何年初照人(何遜宿南洲浦詩江月初三/五王融詩春江夜明月還望)
(情如何盧照鄰/詩江月夜臨空)人生代代無窮己(庾信司馬裔碑代代/英賢嵇康詩周覽無)
(窮/已)江月年年祗相似(陶潛詩年年見霜雪易與天地相/似故不違傅縡詩如畫如花定相)
(似/)不知江月待何人(庾信詩不知髙㡬里低頭看/世間王融詩結鏡待君明)但見
長江送流水(江賦隩彼長江阮籍詩湛湛長江水/詩沔彼流水陳子良詩月影素寒流)白雲
一片去悠悠(詩英英白雲沈約詩白雲隨玉趾庾信至/仁山銘瑞雲一片爾雅悠悠洋洋思也陸)
(機賦天悠悠其彌/高雲鬱鬱而四布)青楓浦上不勝愁(楚辭湛湛長江兮/上有楓説文楓木)
(厚葉弱枝爾雅注楓樹似白楊一統志青楓浦在長/沙府劉陽縣張正見詩王孫春好遊雲鬢不勝愁)誰
家今夜扁舟子(宋子侯詩不知誰家子庾信詩今夜長/門月史記貨殖傳范蠡乗扁舟浮于江)
(湖/)何處相思明月樓(古詩上言長相思曹植詩相思無/終極又明月照高樓流光正徘徊)
(北史邢邵傳邵繕修觀宇皆/為之名題有清風觀明月樓)可憐樓上月徘徊(梁簡文/帝詩可)
(憐枝上花庾肩吾詩樓上徘徊月窻/中愁思人湯恵休詩月華始徘徊)應照離人粧鏡臺
(梁元帝詩若使月光無逺近應照離人今夜啼魏文雜/物疏鏡臺出魏宫中有純銀參帶鏡臺謝朓咏鏡臺詩)
(照粉拂/紅粧)遮户簾中卷不去(沈約咏月詩方暉竟户入圎/影隙中來拾遺記椒花之房)
(貫細珠為簾朝下以蔽影夕捲以待月王融咏幔詩/月映不辭卷梁簡文帝詩正衣還向鏡迎春試卷簾)𢷬
衣砧上拂還來(庾信詩畏思浣紗/石空憶𢷬衣砧)此時相望不相聞(老/子)
(隣國相望雞/犬之聲相聞)願逐月華流照君(呉均詩願逐東風去嵇/康詩月華臨静夜庾信)
(詩舟子夜離家開舲望月華曹/植詩願為南流景馳光見我君)鴻雁長飛光不度(詩鴻/雁于)
(飛疏鴻雁愛力遇風迅舉馬援武溪深行/滔滔武溪一何深鳥飛不度獸不敢臨)魚龍潜躍水
成文(樂動聲儀風雨感魚龍嵇康詩魚龍瀺灂山鳥羣/飛庾丹詩風至水迴文温子昇詩湛淡水成文)
昨夜閒潭夢落花(隋煬帝春江花月夜詩夜露含香氣/春潭漾月暉南史丘遲傳點綴映媚)
(似落花依草梁武/帝詩含桃落花日)可憐春半不還家(梁簡文帝詩可憐/淮水去來潮春隄)
(楊栁覆河橋藝文類聚一年分為四時時皆九十餘日/春之半秋之半晝夜長短等庾信春賦三晡未醉莫還)
(家/)江水流春去欲盡(山海經岷山江水出/焉東北流注于海)江潭落月復
西斜(楚辭遊于江潭鮑照詩輕鴻戲江潭蕭綜詩/西樹隠落月蕭和賦斜月西傾獨照蓬瀛)斜月
沈沈蔵海霧(子夜歌斜月垂光照謝朓陳郎聨句春岸/望沈沈清流見瀰瀰王襃咏霧詩帶樓凝)
(海氣沈約望海詩分空臨海/霧駱賔王詩海霧籠邉徼)碣石瀟湘無限路(書夾右/碣石入)
(于河史記秦始皇紀始皇之碣石使燕人盧生求羨門/高誓刻碣石門壊城郭決通隄防漢書注碣石海邉山)
(名一統志碣石山在永平府昌黎縣西北其山穹窿似/塚有石特出其形如柱疑即禹貢冀州之碣石水經注)
(二妃神遊洞庭之淵出入瀟湘之浦瀟者水清深也湘/中記湘川清照五六丈下見底石如摴蒲矣五色鮮明)
(白沙如霜雪赤崖若朝霞是納瀟湘之石矣一統志湘/水源出廣西興安縣海陽山西北流至分水嶺分為二)
(𣲖曰灕水流而南曰湘水流而/北至永州與瀟水合故曰瀟湘)不知乗月㡬人歸(子夜/歌乗)
(月採芙蓉薛道衡/詩人歸落雁後)落月搖情滿江樹(謝靈運詩摇蕩箕/濮情謝朓詩雲中)
(辨江樹宋之問詩河橋/不相送江樹逺含情)
　　陳潤(大厯間人終/坊州鄜城令)
　　　宿北樂館
欲眠不眠夜深淺(晉書陶潛傳貴賤造之者有酒輒設/潛若先醉便語客曰我醉欲眠卿可)
(去其真率如此後漢書第五倫傳倫回吾兄子嘗病一/夜十返而安寢吾子有疾雖不省視而竟夕不眠世説)
(許侍中顧司空俱作丞相従事嘗夜至丞相許戲二人/歡極丞相命使入已帳眠顧至曉不得快熟許上牀便)
(咍臺大鼾丞相顧諸客曰此中亦難得眠處劉瑗/詩月光移數尺方知夜已深祖詠詩月出夜方淺)越鳥
一聲空山逺(曹植詩願隨越鳥翻飛南翔張九齡詩思/擾南山曲情揺越鳥枝江淹詩竊悲蘅杜)
(暮攬涕即空山陶𢎞景詩空山霜滿高烟/平謝靈運詩杪秋尋逺山山逺行不近)庭木蕭蕭落
葉時(陶潛詩庭字倚餘木倐忽日月虧古詩白楊何蕭/蕭江淹詩蕭蕭松柏隂淮南子木葉落長年悲杜)
(甫詩無邊落/木蕭蕭下)溪聲雨聲渾不辨(謝靈運長溪賦飛急聲/之瑟泊梁元帝詩風送)
(雨聲遲夜短更籌急莊子/兩涘渚涯之間不辨牛馬)溪流潺潺雨習習(謝朓詩山/積陽陵阻)
(溪流春穀泉魏文帝樂府谷水潺潺/木落翩翩詩習習谷風以陰以雨)燈影山光滿窻入
(張正見詩華燈共影落杜甫詩燈影照無睡沈約詩山/光浮水至常建詩山光悦鳥性謝靈運佛影銘激波映)
(墀引月/入窻)棟裏不知渾是雲(隂鏗詩棟裏歸雲白窻外落/暉紅王維詩不知棟裏雲去)
(作人/間雨)曉來但覺衣裳濕(晉書王徽之傳西山朝來致有/爽氣庾信詩山深雲濕衣祖詠)
(詩雲濕/坐禪衣)
　　皎然(姓謝氏名晝長城人靈運十世孫也居抒山/文章儁麗顔真卿聿應物並重之與之酬唱)
　　　(貞元中勅寫其文集/入於秘閣詩七卷)
　　　支公詩(髙逸沙門傳支遁字道林河内林慮人/或曰陳留人本姓闗氏少而任心獨往)
　　　　(風期高亮嘗於餘杭山沈思/道行冷然獨暢後終于洛陽)
支公養馬復養鶴(世説支道林嘗養馬數匹或言道人/畜馬不韻支曰貧道重其神駿又支)
(道林好鶴有人遺以雙鶴少時翅長欲飛意甚惜之乃/鎩其翮鶴反顧其翅垂頭視之道林曰既有凌霄之心)
(何肯作人耳目近玩/養其翮成縱之使去)率性無機多脱畧(禮記率性之謂/遒北史辛慶之)
(傳慶之率性儉素不尚華侈莊子漢陰丈人曰有機械/者必有機事有機事者必有機心晉書謝尚傳尚開率)
(穎秀脱畧細行不為流俗之事江淹恨賦脱畧公/卿跌宕文史何遜詩顧予晚脱畧懐抱日淹淪)天生
支公與凡異(詩天生烝民有物有則汝南先賢傳薛勤/造陳仲舉其父出迎勤曰足下有不凡子)
(吾來候之范縝神滅論聖人之形必異於凡髙僧傳/支遁幼有神理聰明秀徹家世事佛早悟非常之理)凡
情不到支公地(梁昭明太子解二諦義凡情所見/見其起動聖人所見見其不生)得道
由來天上仙(髙僧傳耆域曰八嵗雖誦百嵗不行誦之/何益人皆知敬得道者不知行之自得道)
(南史謝靈運傳孟顗事佛精懇靈運嘗謂顗曰得道書/須慧業丈人生天當在靈運前成佛必在靈運後隋)
(元始天尊開刼度人為/所度者皆諸天仙上品)為僧却下人間寺(髙逸沙門傳/道林家世奉)
(佛年二十五入道按莊子有人間世一篇張仙卿詩騁/景葢飛霄尋此人間契事物紀原漢明帝時攝摩騰自)
(西域以白馬䭾經來初止鴻臚寺遂取寺為名創置白馬/寺髙僧傳遁投跡越之剡山于沃洲小嶺立寺行道僧)
(衆稟學時有情者遁著銘以朂之/世説支道林従東出住東安寺)道家諸子論自然(史/記)
(禮書孝文好道家之學以為繁禮飾貌無益于治陳丞/相世家平曰我多陰謀是道家之所禁漢書戰國縱横)
(真偽分争諸子之言紛然淆亂老子/人法地地法天天法道道法自然)此公惟許逍遥篇
(晉書阮籍傳裕有肥遁之志王羲之曰此公近不驚寵/辱世説支道林在白馬寺與馮太常共語因及逍遥支)
(卓然標新義于郭向之表又道林與王羲之論逍遥篇/支作數千言才藻新竒王遂披襟解帶流連不能已)
山陰詩友喧四座(世説支道林與許謝輩共集王家謝/顧謂諸人今日可謂彦會當共言詠)
(因取莊子漁父一篇支作七百語四座稱善晉書王羲/之傳初度浙江便有終焉之志㑹稽有佳山水名士)
(多居之謝安孫綽李充許詢支遁皆以文義冠世與/羲之同好嘗宴集于㑹稽山陰之蘭亭流觴賦詩)佳
句縦横不廢禪(晉書孫綽傳嘗作天台賦以示友人范/榮期每至佳句輒云應是我輩語揚雄)
(解嘲一縦一横論者莫當世説支道林作即色論示王/郎中王都無言説支曰默而識之乎王曰既無文殊誰)
(能見/賞)
　　　觀王右丞維滄洲圗歌
滄洲誤是真(書嶓冢導漾東流為漢又東為滄浪之水/疏漢水有二源東源出秦州嶓冢始出為)
(漾二水南流為沔至漢中東流為漢水武當縣北四十/里有洲曰滄浪洲水曰滄浪水杜甫詩何年顧虎頭滿)
(壁畫滄洲北史齊廣寧王孝珩傳孝珩嘗於射堂壁畫/一蒼鷹見者皆以為真唐朝名畫録韋偃以越筆點簇)
(山水雲烟曲盡/其妙宛然如真)萋萋忽盈視(詩維葉萋萋楚詞春草生/兮萋萋潘岳籍田賦襲春)
(服之萋萋兮接游車之轔轔王/勃滕王閣序山原曠其盈視)便有春渚情(南史謝朓/傳惟待清)
(江可望俟歸艎於春渚謝靈運詩笳鳴發春渚税鑾登/山椒歴代名畫記天生縦任無所祖述動筆形似畫外)
(有/情)褰裳掇芳芷(詩子恵思我褰裳涉溱楚辭因芙蓉以/為媒兮憚褰裳而濡足何遜詩振衣喜)
(初霽褰裳對晚晴詩采采芣苢薄言掇之楚辭畦㽞夷/與揭車兮雜杜蘅與芳芷劉向九歎淹芳芷於腐井兮)
(弃雞駭/於筐簏)颯然風至草不動(風賦楚襄王遊於蘭臺之宫/宋玉景差侍有風颯然而至)
(論語草上之風必偃潘岳射雉賦雖形隠而/草動本草别録獨活得風不搖無風自動)始悟丹青
得如此(沈約詩方悟大音賖周禮秋官職金凡金玉錫/石丹青之戒令受其入征者漢書蘇武傳竹帛)
(所載丹青所畫管子丹青在山民知而取之晉書桓温/傅木猶如此庾信賦樹猶如此陶潛詩但願長如此躬)
(耕非/所嘆)丹青變化不可尋(易乾道變化又四時變化而能/久成漢書外戚傳世俗嵗殊時)
(變日化張衡賦玩陰陽之變化兮詠雅/頌之徽音棗據詩惟憑嘉謨高迹可尋)翻空作有移人
心(文心雕龍意翻空而易竒詞徵實而難巧莊子自無/適有以至於三而況自有適有乎陶𢎞景詩宅無乃)
(生有在有則還空晉書紀瞻傳海外移心重譯入貢樂/府解題伯牙學琴于成連成連云吾師方子春今在東)
(海中能移人情易聖人/感人心而天下和平)猶疑雨色斜拂座(蕭詮巫山髙/雨色詎分空)
(宋之問詩雨色搖丹嶂泉聲聒翠微岑參宿東溪/詩晚來南村黒雨色和人烟杜甫詩沱水臨中座)乍似
水涼來入襟(劉孝綽詩倚巖欣石冷臨池愛水涼謝恵/連歌涼來温謝寒往暑却班婕妤𢷬素賦)
(桂露朝滿凉襟夕輕梁簡文帝詩避暑高梧側/清風來入襟杜甫詩繪事功殊絶幽襟興激昻)滄洲説
近三湘口(寰宇記湘潭湘鄉湘陰為三湘陶潛詩遥遥/三湘滔滔九江崔湜襄陽詩江山距七澤烟)
(雨接三湘南史何尚之傳夏/口在荆江之中正對沔口)誰知卷得在君手(謝靈運/文帙舒)
(軸巻詩六轡在手魏志陳思王傳自少至終篇/籍不離于手南史臧嚴傳行止書巻不離手)披圗擁
褐臨水時(穆天子傳天子至崑崙之丘披圗視典梁宣/帝遊七山寺賦披圗悟于禹心庾信馬射賦)
(序舜以甲子之朝披圗而巡洛陶潛詩淒厲/嵗云暮擁褐曝前軒楚辭登山臨水送将歸)翛然不異
滄浪叟(莊子翛然而往侗然而來是謂衞生之經世説/南陽劉驎之隠于陽岐荆州刺史桓冲徵為長)
(史一見冲因陳無用翛然而退又庾子嵩讀莊子開巻/一尺許便放去曰了不異人意岑參詩扁舟滄浪叟心)
　(與滄浪清蔡邕月令/問答叟長老之稱)
　
　
　
　
　
　
　
　
　
　
　
　
　
　
御選唐詩卷九
　欽定四庫全書
御選唐詩卷九補編
　　　賀知章
　　　　望人家桃李花
　山源夜雨度仙家(穆天子傳因山源之規矩覩河嶽之/盤曲鹽鐵論太平之時旬而一雨雨)
　(必以夜顧野王樂府夕臺行雨度十/洲記元洲有五芝𤣥澗上多仙家)朝發東園桃李花
　(謝莊懷園引夭桃晨暮發陶潛詩青/松在東園詩何彼穠矣華如桃李)桃花紅兮李花白
　(謝靈運詩山桃發紅萼梁簡文帝詩/桃花紅若點又桃紅李白若朝粧)照灼城隅復南陌
　(沈約詠桃詩紅英已照灼況復含日光詩静女其姝俟/我于城隅張正見詩城隅上朝日沈君攸詩南陌落花)
　(移顧野王詩東隅麗/春日南陌采桑時)南陌青樓十二重(陳後主詩春樓/梳髻罷南陌競)
　(相隨曹植美女篇青樓臨大路高門結重闗劉孝綽/詩紆餘出紫陌迤邐度青樓王融詩金城十二重)春
　風桃李為誰容(沈約詩容儀既昭灼春風復迴薄江總/詩桃李佳人欲相照詩誰適為容蘇蕙)
　(迴文詩葩粉/光為誰容)棄置千金輕不顧(魏文帝詩棄置勿復陳/曹植文飢者不顧千金)
　(而美一餐庾信詩一顧/重尺璧千金輕一言)踟躇五馬謝相逢(江淹詩銜思/久踟躇古樂)
　(府使君従南來五馬立踟躇潘子真詩話天子六馬左/右驂三公九卿駟馬左驂漢制九卿則二千石亦右驂)
　(太守駟馬而已其有加秩中二千石乃右驂故以五馬/為太守美稱遯齋閒覽云漢時朝臣出使為太守増一)
(馬故曰五馬古詩相逢狹/路間費㫤詩相逢莫相難)徒言南國容華晚(鮑照蕪城/賦東都妙)
(姬南國麗人阮籍詩南國有佳人容華若/桃李張華感㛰賦榮華外豐心神内正)遂歎西家飄
落逺(淮南子東家謂之西家西家謂之東家宋之問詩/來止妾西家謝靈運賦林乗風而飄落江淹序泣)
(蕙草之/飄落)的皪長奉明光殿(司馬相如上林賦明月珠子/的皪江靡師古注的皪光也)
(左思賦丹藕凌波而的皪晉書恵帝紀長奉先皇之制/是以有永熙之號漢官儀漢尚書奏事於明光殿三輔)
(黄圖桂宫在未央/北中有明光殿)氛氳半入披香苑(沈約詩氛氳桃李/花青跗含素萼沈)
(君攸詩金户半入叢林影三輔黄圖/武帝時後宫八區有昭陽披香等殿)苑中珍木元自竒
(庾信春賦宜春苑中春已歸梁簡文帝梅花賦層城之/宫靈苑之中竒木萬品庶草千叢劉楨公讌詩月出照)
(園中珍木鬱蒼蒼洛陽伽藍記/高陽寺芳草如積珍木連陰)黄金作葉白銀枝(西京/雜記)
(初修上林苑羣臣逺方各獻/名果異樹有金葉梨白銀樹)千年萬嵗不凋落(徐陵碑/海水揚)
(塵㡬千年而可見天衣拂石㡬萬嵗而應平詩如/松栢之茂疏如松栢之葉新故相承代常無凋落)還将
桃李更相宜(梁簡文帝詩春風本/自竒楊栁最相宜)桃李従來露井傍(古/樂)
(府桃生露井上李生桃樹傍梁簡文帝初桃詩飛/花入露井江縂詠李詩當知露井傍復與夭桃鄰)成蹊
結影矜艷陽(史記李廣傳桃李不言下自成蹊孔紹安/夭桃詩結葉還臨影飛香欲舞空鮑照詩)
(艷陽桃/李節)莫道春花不可遇(蘇武詩努力愛春花阮籍/詩灼灼春花綠葉含丹)㑹
持仙實薦君王(漢武帝内傳七月七日王母至自設天/厨人命侍女更索桃果須㬰以玉盤盛)
(仙桃七顆以呈王母母以四顆與帝三顆自食/母曰此桃三千年一生實中夏地薄種之不生)
　　王維
　　　送崔五太守
長安廏吏來到門(漢書地理志京兆尹縣長安又朱買/臣傳長安廏吏乗駟馬車來迎買臣)
(遂乘傳去後漢書桓榮傳帝幸其家問起居入街下車/擁經而前自是諸侯将軍大夫問疾者不敢復乗車到)
(門/)朱文露網動行軒(後漢書晨門有抱闗之夫柱下無/朱文之軫許敬宗詩玉露交珠網)
(傅咸詩煌煌朱/軒服驥驂騄)黄花縣西九折坂(舊唐書地理志黄花/武徳四年分梁泉縣)
(置以川為名南史王文殊立小屋於縣西端拱其中漢/書王尊傳瑯琊王陽為益州刺史行部至卭倈九折坂)
(歎曰奉先人遺體柰何數乗此險後/以病去郭璞文卭徠峻嶮其坂九折)玉樹宫南五丈原
(庾信啟甘泉宫裏玉樹一叢陳後主樂府玉樹流光照/後庭蜀志諸葛亮傳亮悉大衆由斜谷出以流馬運據)
(武功五/丈原)襃斜谷中不容幰(史記河渠書張湯言抵蜀從/故道故道多阪回逺今穿襃)
(斜道少阪近四百里而襃水通沔斜水通渭皆可以行/船漕天子以為然拜湯子卬為漢中守發數萬人作襃)
(斜道五百餘里梁州記萬石城泝漢上七里有谷南口/曰襃北口曰斜張說詩眇眇葭萌道蒼蒼襃斜谷庾肩)
(吾詩長安有曲/陌曲陌不容幰)惟有白雲當露冕(陶𢎞景詩隴上多白/雲謝靈運詩巖髙白)
(雲屯華陽國志郭賀為荆州刺史有殊政明帝賜三公/服勅行部去襜露冕使百姓見之以彰有徳庾信文露)
(冕觀風停/車待雨)子午山裏杜鵑啼(蜀志魏延傳注直従襃中北/出循秦嶺而東當子午而)
(不過十日可到長安三秦記長安正南山名秦嶺谷名/子午王康琚詩絶迹窮山裏成都記望帝化為鳥名曰)
(杜鵑亦曰子規沈佺/期詩清夜子規啼)嘉陵水頭行客飯(漢書地理志武/都郡縣嘉陵通)
(典嶓冢山西漢水所出經嘉陵曰嘉陵江卓文君白頭/吟今日斗酒會明旦溝水頭鮑照詩居人掩閨臥行子)
(夜中/飯)劒門忽斷蜀川開(寰宇記劒州劒門縣諸葛武侯/相蜀於此立劒門以大劒山至)
(此有隘束之路故曰劒門張說詩山将闕門斷舊唐書/畢構傳孤潔獨行有古人之風自臨蜀川弊化頓易)
萬井雙流滿眼來(漢書刑法志提封萬井蜀都賦帶二/江之雙流杭峩睂之重阻謝靈運賦)
(四山周迴雙流逶迤南史顔延之傳/鮑照曰君詩若鋪錦列繡雕繪滿眼)霧中逺樹刀州出
(謝朓詩逺樹曖芊芊何遜詩天邊看逺樹晉書王濬傳/濬夜夢懸三刀於臥屋梁上須臾又益一刀濬驚覺意)
(甚惡之主簿李毅賀曰三刀為州又益/一者明府其臨益州乎果遷益州刺史)天際澄江巴字
回(揚雄交州牧箴交州荒翳水與天際隂鏗詩天際晚/帆過謝朓詩澄江浄如練元和郡縣志渝州古巴國)
(閬白二水曲折如巴字故謂/之巴宋之問詩巴宇水形連)使君年紀三十餘(古樂府/使君従)
(南來五馬立踟蹰謝靈運山居賦爰暨山棲彌歴年紀/禮記三十曰壯樂府陌上桑三十侍中郎黄庭經夀傳)
(萬嵗年/有餘)少年白晳専城居(漢書霍光傳光為人白晳疏/眉美鬚髯左思詩皎皎頗白)
(晳樂府陌上桑四十專城居梁簡/文帝詩徒勞交甫佩自有専城居)欲持畫省郎官筆(楊/修)
(荅陳思王書又甞見執事握牘持筆有所造作若成誦/在心借書於手漢官典職尚書省皆以粉壁畫古賢列)
(士曰畫省南史王韶之傳晉自孝武以來以省官一人/管詔誥位兩省謂之西省郎後漢書明帝紀郎官上應)
(列宿漢官儀尚書郎/日賜赤管大筆一雙)回與臨卭父老書(漢書司馬相如/傳文君謂長卿)
(曰苐俱如臨卭李嶠詩劒閣抵臨卭相如難蜀父老注/相如使蜀多言西南夷不為國用大臣亦以為然相如)
(乃假蜀父老/為辭為己難)
　　杜甫
　　　古栢行
孔明廟前有老柏(書杶榦栝柏杜詩原注此䕫州諸葛/廟柏即䕫州十絶句所云武侯祠堂)
(不可忘中有松/柏參天長也)柯如青銅根如石(鍾㑹賦青柯紅芒梁/簡文帝賦銅芝抱帶)
(復纒柯唐書員半千稱張鷟文猶青銅錢萬選萬中老/子落落如石任昉述異記盧氏縣有盧君冢冢傍柏二)
(株根勁/如銅石)霜皮溜雨四十圍(世説松柏之質經霜彌茂庾/肩吾詩圗雲仍溜雨新論十)
(圍之木不可葢以茅茨劉琨扶/風歌上枝拂青雲中心數十圍)黛色參天二千尺(何遜/照水)
(聨句臨橋看黛色江淹竹賦黛色參天曹植升天行蘭/桂上參天詩徂徠之松新甫之柏是㫁是度是尋是尺)
君臣已與時際會(禮記君臣也易與時偕行張衡同聲/歌邂逅承際會何遜文昔逢際㑹忝)
(申名/質)樹木猶為人愛惜(四皓采芝歌樹木莫莫焦仲卿/妻詩寒風摧樹木左傳思其人)
(猶愛其樹況用其道而不恤其人乎四子講/徳論龎眉耆耉之老咸愛惜朝夕願濟須臾)雲來氣接
巫峽長(蕭懿詩雲來覺山近水經注帝使鼈令鑿巫峽/通水蜀得陸處郭璞江賦衝巫峽以迅激宜都)
(山川記巴東/三峽巫峽長)月出寒通雪山白(詩月出皎兮鮑照詩蕭/蕭霜月寒庾信銘風髙)
(月寒後漢書班超傳注西域有白山通嵗有/雪亦名雪山劉峻廣絶交論曽史蘭薰雪白)憶昨路繞
錦城東(孫萬夀詩夢想猶如昨梁宣帝賦望途山而斜/繞元和郡縣志錦城在成都縣南十里故錦官)
(城也錦繡萬花谷成都/府城亦呼為錦官城)先主武侯同閟宫(寰宇記先主/廟在成都府)
(西八里恵陵東七十步武侯祠在先主廟西成都記先/主廟西院即武侯廟廟前有雙大柏古峭可愛人云諸)
(葛手植詩閟宫/有侐傳閟閉也)崔嵬枝榦郊原古(詩陟彼崔嵬四皓採/芝􁎎髙山崔嵬世説)
(孫綽曰條柯猗蔚枝榦扶疎魏徴栢樹賦枝榦扶疎/不過數尺蕭子範詩郊原共超逺庾信賦池平樹古)窈
窕丹青户牖空(詩正義所居之宫形状窈窕魯靈光殿/賦旋室㛹娟以窈窕司馬相如傳其土)
(則丹青赭堊揚子如玉如瑩爰/變丹青鮑照詩開軒當户牖)落落盤踞雖得地(漢兩/頭纎)
(纎詩磊磊落落桃初結天台山賦蔭落落之長松西京/雜記中山王文木賦或如龍盤虎踞沈約賦鬱彼髙松)
(棲根/得地)㝠㝠孤髙多烈風(漢書司馬遷傳迺合大道混混/㝠㝠莊子昭昭生於冥㝠顔延)
(之詩回颷卷髙樹書烈風雷雨弗迷陸/機豪士賦序欲隕之葉無所借烈風)扶持自是神明
力(天台山賦實神明之所扶持崔駰杖銘王母扶/持永保百福陶潛詩神力既殊妙傾河焉足有)正直
原因造化功(書平康正直詩正直是與莊子受命於功/地惟松柏獨也正王羲之詩大矣造化)大
厦如傾要梁棟(文中子大廈之傾非一木所支晉書袁/粲見王儉而歎曰栝柏豫章雖小已有)
(棟梁之器又和嶠傳庾顗見而歎之曰嶠/森森如千丈松施之大廈有棟梁之用)萬牛回首丘
山重(杜預水災疏所留好種萬頭按此萬牛所本司馬/相如封禪丈回首面内唐太宗詩回首長安道淮)
(南子止如丘山史記張儀傳積/粟如丘山江淹文忝爵山重)不露文章世已驚(白虎/通諫)
(而不露文木賦既剥既刋見其文章楚/辭青黄雜糅文章爛兮莊子適適然驚)未辭剪伐誰能
送(詩蔽芾甘棠勿翦勿伐古詩誰能别離/此南史齊武帝紀令僕以下並不輸送)苦心豈免容
螻蟻(陸機詩志士多苦心莊子東郭子問莊子曰/道何在曰在螻蟻郭璞賦屬莫賤於螻蟻)香葉
曽經宿鸞鳳(史記武帝紀注柏梁臺髙二十丈用香柏/為殿梁本草柏葉可服食元旦以之侵酒)
(辟邪焦氏易林枝葉盛茂鸞鳳以庇阮籍詩鸞/鷖時棲宿後漢書仇覽傳目為鷹鸇不若鸞鳳)志士幽
人莫怨嗟(論語志士仁人傅休奕詩志士惜日短易/履道坦坦幽人貞吉何遜詩臨川何怨嗟)古
來材大難為用(後漢書仲長統傳古來繞繞委曲如瑣/四子講徳論大厦之材非一丘之木江)
(淹詩大厦須異材蜀志諸葛亮傳注宜可大用不可/小使後漢書邊讓傳大器之於小用固有所不宜也)
　　元結
　　　説洄溪招退者(名勝志洄溪在道州江華縣境/四山之間乳竇松膏之所漬泉)
　　　　(甘宜稻飲/者多夀)
長松亭亭満四山(戰國策荆有長松文梓孫綽賦蔭落/落之長松庾信詩亭亭松直竪謝靈)
(運山居賦四山/周回雙流逶迤)山間乳竇流清泉(鮑照詩乳竇通海碧/江淹詩乳竇既滴瀝)
(丹井復寥泬水經注/寒松上蔭清泉下注)洄溪正在此山裏(晉書羊祜傳造/峴山甞謂鄒湛)
(等曰自有宇/宙便有此山)乳水松膏常灌田(述異記武陵源有石洞/洞中有乳水漢武内傳)
(藥有松柏之膏服之可延年北齊書斛律羡傳/羨導髙梁水北合易京東會於潞因以灌田)松膏乳
水田肥良(荀子民富則田肥以易北史/楊侃傳茍有良田何憂晚嵗)稻苗如蒲米粒
長(庾肩吾詩黒米生菰葉青花出稻苗詩彼澤之陂有/蒲與荷書烝民乃粒傳米食曰粒風土記海南有長)
(腰粳/米)糜色如珈玉液酒(劉孝威啟乳糜香飯漢武/内傳上藥有玉液金漿)酒熟
猶聞松節香(陶潛詩酒熟吾自斟江總樂府玉酒新熟/㡬千年南史顧歡傳夕則燃松節讀書庾)
(信詩杯香/酒絶濃)溪邊老翁年㡬許(范雲詩盈盈一水邉南史/梁武帝紀帝於青溪邊造)
(智度寺張説詩/江湖一老翁)長男頭白孫嫁女(易林長男少女相向/笑語史記鄒陽傳白)
(頭如新傾葢如故周禮媒氏女二十而嫁後漢/書向長傳男女嫁娶既畢遂肆志遊五岳名山)問言只
食松田米(晉書宣帝紀亮使至帝問曰/諸葛公起居何如食可㡬米)無藥無方向人
語(傳燈録亦無病亦無藥正是真如靈性覺帝王/世紀黄帝使岐伯甞味草木定本草經造醫方)浯溪
石下多泉源(名勝志浯溪在零陵郡祁陽縣南五里流/入湘江唐元結自道州歸愛其山水因家)
(焉法言谷口鄭子真耕乎巖石之下/班固西都賦源泉灌注陂池交屬)盛暑大寒冬大温
(賈誼賦隆盛暑而無聊兮傅咸神泉賦惟兹神泉厥理/若原在冬則温既夏而寒水經注首山下有石穴穴中)
(有水夏/冷冬温)屠蘇宜在水中石(博雅屠蘇庵也服䖍風俗文/屋平曰屠蘇詩宛在水中央)
(宋書隠逸傳論巖/壑閒逺水石清華)洄溪一曲自當門(詩彼汾一曲世說/萬里長江何能不)
(千里一曲袁淑/詩種蘭忌當門)吾今欲作洄溪翁(名勝志唐代宗時有/隠者黄姓居於洄溪)
(人呼為洄溪翁元結聞/而訪之贈詩刻石溪上)誰能住我舍西東(世說蔡司徒/在洛見陸機)
(兄弟住參佐廨中三間瓦屋士龍住束頭士/衡住西頭顔延之文伊好之洽接閻鄰舍)勿憚山深
與地僻(史記貨殖傳淵深而魚生之山深而獸往之庾/信隠士詩山深足細泉張說銘逺居僻地代為)
(右/族)羅浮尚有葛仙翁(羅浮山記羅羅山也浮浮山也二/山合體謂之羅浮在増城博羅二)
(縣之境晉書葛洪傳間交阯出丹求為勾漏令至/廣州刺史鄧嶽留之不聴去洪乃止羅浮山煉丹)
　　韓翃
　　　送客還江東
還家不落春風後(庾信春賦百丈山頭日欲斜三晡未/醉莫還家王維詩妙舞向春風薛道)
(衡詩人歸/落鴈後)數日應沽越人酒(詩無酒沽我莊子宋人資/章甫而適諸越越人㫁髮)
(文身無/所用之)池畔花深鬬鴨欄(杜甫詩池畔臨風花間度月/張正見詩芳杜雜花深吴志)
(陸遜傳建昌侯慮於堂/前作鬬鴨欄頗施小巧)橋邊雨洗蔵鴉栁(陳後主詩佳/人在北燕相)
(望渭橋邉張説詩雨洗亭臯千畝綠梁/簡文帝詩槐香欲覆井楊栁正蔵鴉)遙憐内舍著新
衣(杜甫詩遙憐小兒女未解憶長安後漢書鄧皇后紀/宫禁至重而使外舍久在内省上下交損誠不願也)
(世説桓冲不好新衣浴後婦故送新衣冲/怒婦曰衣不經新何由而故冲笑著之)復向隣家醉
落暉(杜甫詩處處隣家笛飄飄客子/篷劉長卿詩回首長川共落暉)把手閒歌香橘下
(夏侯湛從祖叔權序叔權年十六見奔虎一箭而倒太/祖把其手喜曰我得汝矣劉言史詩閒歌欵乃深峽裏)
(杜甫詩霜/橙壓香橘)空山一望鷓鴣飛(張説詩空山寂歴道心生/杜甫詩澗水空山道禽經)
(鷓鴣飛必南翥李白山鷓/鴣詞苦竹南枝鷓鴣飛)
　　權徳輿
　　　太原鄭尚書逺寄新詩走筆酬贈因代書賀(韓/愈)
　　　　(滎陽鄭公神道碑公諱儋貞元十六年詔授/司馬節節度河東軍除其官為工部尚書太)
　　　　(原尹兼御史大/夫北都留守)
曉開閶闔出絲言(張說詩曉色御前開劉長卿詩繡閣/金屏曉色開離騷吾令帝閽開闗兮)
(倚閶闔而望予梁簡文帝詩閶闔早應開禮記王言如/絲其出如綸庾信詩泉湧屬絲言李嶠詩漢帝撫戎臣)
(絲言命/錦輪)共喜全才鎮北門(詩周邦咸喜戎有良翰杜甫/詩重鎮還須濟世才左傳杞)
(子自鄭使告於秦曰鄭/人使我掌其北門之管)職重油幢推上畧(隋書禮儀志/諸王三公有)
(勲徳者車上加青油幢唐職林自至徳後方鎮降拜必/遣内使持幢節就第宣命陸雲盛徳序頌藴生民之上)
(畧賈至郭子儀制上/畧宏才惇信明誼)榮兼革履見深恩(漢書鄭崇傳崇/為尚書僕射每)
(曳革履上笑曰我識鄭尚書履聲何遜詩蘧車響/北闕革履入南宫庾信啟陳留下粟有愧深恩)昔嵗
經過同二仲(阮籍詩西遊咸陽中趙李相經過謝混詩/逍遙越林肆願言屢經過三輔决録蒋詡)
(舍中三徑惟羊仲求仲従之遊二仲皆剉廉逃名之士/陶潛與子儼等疏但恨鄰靡二仲室無菜婦岑參歸草)
(堂詩幸有數畝/田得延二仲蹤)登朝並命慚無用(史記儒林傳延天下/方正博聞之士咸登)
(諸朝漢書叙傳賈生矯矯弱冠登朝顔延之詩序並命/在位展詩發志莊子皆知有用之用而不知無用之用)
(孫楚杕杜賦序無/用獲全所以為貴)曲臺分記奉齋祠(漢書藝文志曲臺/后蒼九篇注行禮)
(射於曲臺后蒼為記故名曰曲臺記三輔黄圖未央東/有曲臺殿司馬相如長門賦覽曲臺之央央漢書郊祀)
(志宣帝脩武帝故事盛車服敬齋祀之禮韓愈滎陽鄭/公神道碑為太常博士遷起居郎尚書司封吏部二郎)
(中/)直筆繫年陪侍従(晉書郭璞傳臣以人乏忝荷史任/敢忘直筆惟義是規北史韓麒麟)
(傳仰遭明時直筆無懼公羊傳春秋編年四時具然後/為年漢書嚴助傳厭承明之廬勞侍従之事沈佺期詩)
(自喜恩深/陪侍従)芬芳雞舌向南宫(宋玉賦陳嘉辭而云對兮/吐芬芳其若蘭漢官儀尚)
(書郎舍雞舌香奏事夢溪筆談雞舌香治口氣所以郎/官含之奏事對荅其氣芬芳漢書髙祖紀漢建尚書百)
(官府曰/南宫)伏奏丹墀迹又同(張鷟奏曳裾紫禁伏奏青規/儲光羲詩夜聞持簡立朝看)
(伏奏歸張衡西京賦青瑣丹墀杜預表若得珥筆丹墀/推訪格言必有諤諤匪躬之節杜甫詩今朝出處同)
公望數承黄紙詔(晉書虞􁑉傳王導謂􁑉曰孔愉有公/才而無公望丁潭有公望而無公才)
(兼之者其在卿乎南史謝舉傳人倫儀表久著公望楊/炯梁公神道碑行承芝詔坐啟茅封李嘉祐詩自嘆未)
(霑黄/紙詔)虚懐自號白雲翁(杜甫詩一見能傾座虚懐只愛/才韓愈滎陽鄭公神道碑别自)
(號白/雲翁)戎装躞蹀紛出祖(唐書百官志考功二十七最八/曰兵士調習戎装克備為督領)
(之最孫逖詩百壺開詔餞四牡戒戎装王勃九成宮頌/長圍躞蹀得駿馬於秦坰張說詩連騫勢出魚龍變躞)
(蹀驕生鳥獸行詩仲/山甫出祖四牡業業)金印煌煌寵司武(史記蔡澤傳懐/黄金之印結紫)
(綬於腰杜甫詩色沮金印大詩檀車煌煌古樂府黄金/絡馬頭熲熲何煌煌北史魏蘇綽傳誥尉惟司武武在)
(止/戈)時看介士閱犀渠(史記周勃世家将軍亞夫持兵揖/曰介胄之士不拜請以軍禮見楊)
(炯建昌公神道碑豐貂兮左珥介士兮前/驅國語奉文犀之渠鮑照詩解珮襲犀渠)每狎儒生冠
章甫(晉書文苑傳顧愷之好諧謔人多愛狎之史記酈/生傳沛公不好儒未可以儒生説也禮記魯哀公)
(問於孔子曰夫子之服其儒服與孔子對曰/丘少居魯衣逢掖之衣長居宋冠章甫之冠)晉祠汾水
古并州(水經注智伯遏晉水以灌晉陽後人踵其遺蹟/蓄以為池沼西有唐叔虞祠李白詩晉祠流水)
(如碧玉一統志晉祠在太原縣治西南祠周唐叔虞水/經注汾水出太原汾陽縣北管涔山一統志太原縣周)
(唐叔虞始封之地唐徙縣治汾水周禮夏官職方氏正/北曰并州唐書地理志河東道太原府太原郡本并州)
千騎雙旌居上頭(古樂府東方千餘騎夫壻居上頭駱/賔王詩羅敷使君千騎歸唐書兵志)
(武后改百騎曰千騎睿宗又改千騎曰萬騎分左右營/又百官志節度使掌總軍旅顓誅殺賜雙旌雙節錢起)
(詩林水引雙旌王融樂府/聞有東方騎遙見上頭人)新握兵符應感激(列子執節/乎掌握之)
(間河圖𤣥女出兵符與黄帝戰蚩尤李嶠詩綘宫韜将/畧黄石寢兵符後漢書朱穆傳論專諸荆卿之感激侯)
(生豫子之投身情為恩使命縁義輕/孟浩然詩平生一匕首感激贈夫君)逺緘詩句更風流
(李白詩呼兒長跪緘此詞寄君千里遙相憶杜甫詩賦/詩新句穏不覺自長吟北史李彪傳金石可滅而風流)
(不泯者其/惟載籍乎)緇衣諸侯諒稱美(詩鄭風緇衣之宜兮小序/緇衣美武公也父子並為)
(周司徒善於其職國人宜之故美其徳以明有國/善善之功焉漢書王嘉傳今之郡守重於古諸侯)白衣
尚書何可比(後漢書鄭均傳拜議郎告歸勅賜尚書禄/以終其身時人號為白衣尚書李白詩髙)
(蹤邈難追可/與古人比)只今麟閣待丹青(漢書蘇武傳武使匈奴/二十年不降甘露三年)
(單于始入朝上思股肱之美迺圗畫其人于麒麟閣又/李陵賀武曰雖古竹帛所載丹青所畫何以過阮籍詩)
(丹青著明誓/永世不相忘)努力加餐報天子(李陵與蘇武詩努力崇/明徳皓首以為期古詩)
(努力加餐飯後漢書桓榮傳榮為少傅上疏謝歸報書/曰願君慎疾加餐重愛玉體杜甫大食刀歌攬環結佩)
(相終始萬嵗/持之護天子)
　　韓愈
　　　雉帶箭
原頭火燒静兀兀(唐太宗出獵詩平原燒火/紅王維詩獵火燒寒原)野雉畏鷹
出復沒(魏文帝樂府野雉羣雊王筠詩野雉呼雌雊梁/簡文帝射雉詩避鷹時聳角陳叔達詩翔禽遥)
(出/沒)将軍欲以巧伏人(徐陵詩将軍擁節起曹植名都篇/左挽因右發一縦兩禽連餘巧未)
(及展仰手/接飛鳶)盤馬彎弓惜不發(魏書傅永傳永年逾八十/猶能馳射盤馬奮矟韓詩)
(外傳楚熊渠子夜行見寢石以為伏虎彎弓射之沒金/飲羽庾信詩明月逐彎弓史記李將軍傳數十步之内)
(度不中不發發/即應弦而倒)地形漸窄觀者多(史記秦本紀穆公與/由余曲席而坐問其)
(地形陶潛詩前途漸就/窄古辭觀者滿路㫄)雉驚弓滿勁箭加(庾信詩驚雉/逐鷹飛駱賔)
(王詩滿月開弓影枚乗七發右/夏服之勁箭左烏號之雕弓)衝人決起百餘尺(王維/詩鳥)
(度時時衝絮起莊子蜩與鷽鳩笑之曰我決起而飛搶/榆枋時則不至而控於地而已矣梁簡文帝文冲天百)
(尺/)紅翎白鏃相傾斜(說文翎鳥羽也爾雅金鏃箭羽/謂之鏃梁簡文帝文坤軸傾斜)将
軍仰笑軍吏賀(史記滑稽傳淳于髠仰天大笑冠纓索/絶周禮大司馬辨旗物之用王載大常)
(諸侯載旂軍吏載旗/注軍吏諸軍帥也)五色離披馬前墮(潘岳射雉賦聿/采毛之英麗兮)
(有五色之名翬杜甫詩開拆漸離披/唐書突厥傳兔起帝馬前一發斃之)
　　劉禹錫
　　　洞庭秋月行(岳陽風土記水經云洞庭湖廣圎/五百餘里日月出沒其中君山在)
　　　　(洞庭/湖中)
洞庭秋月生湖心(江賦包山洞庭巴陵地道月賦洞庭/始波木葉微脱顧愷之詩秋月揚明)
(輝五燈㑹元十里/平湖一輪秋月)層波萬頃如鎔金(楚辭娭光眇視目/層波些招隠士谿)
(谷嶄巖兮水層波雪賦眄隰則萬頃同縞曕山則千巖/俱白岑参詩澄湖萬頃深見底闗尹子火之為物能鎔)
(金而/銷之)孤輪徐轉光不定(庾信舟中望月詩蓂落獨輪斜/曺植九華扇賦隨皓腕以徐轉)
(發恵風之微寒杜甫月圓詩/委波金不定照席綺逾依)遊氣濛濛隔寒鏡(孫綽天/台山賦)
(爾乃羲和亭午遊氣髙褰杜甫詩碧窻宿霧濛濛濕/拾遺記周靈王時外國貢石鏡白如月照人則寒)是
時白露三秋中(禮記孟秋之月白露降張説詩鴻飛白/露天詩一日不見如三秋兮曺植朔風)
(詩别如俯仰/脫若三秋)湖平月上天地空(何遜詩澹澹平湖浄孟/浩然詩八月湖水平江)
(淹别賦日下壁而沈彩月上軒而飛光極/何遜詩初月波中上曺植詩天地無窮)岳陽樓頭暮角
絶(岳陽風土記岳陽樓城西門樓也下瞰洞庭景物寛/濶李白詩岳陽樓上聞吹笛能使春心満洞庭通禮)
(義纂蚩尤與黄帝戰帝命吹角作/龍鳴以禦之軍中製之以司昏曉)蕩漾已過君山東(阮/籍)
(詩人情有感慨蕩漾焉能排水經注洞庭湖中有君山/山有石穴潛通吴之包山是山湘君之所由處故曰君)
(山李白詩淡掃明湖開/玉鏡丹青畫出是君山)山城蒼蒼夜寂寂(六韜衢道通/谷絶以武車)
(髙置旌旗謹勅三軍無使敵人知我之情是謂山城謝/朓詩秋河曙耿耿寒渚夜蒼蒼賈至詩禁城春色曉蒼)
(蒼梁簡文帝詩寂寂暮簷響何/遜詩沙汀暮寂寂蘆岸晚脩脩)水月逶迤繞城白(江總/脩心)
(賦寢處風雲馮棲水月李白詩觀心同水月淮南子河/逶迤故能逺髙士傳四皓逃入商洛山作歌曰莫莫髙)
(山深谷逶迤唐太宗詩冰河曲繞城/李白詩霜清東林鐘水白虎溪月)蕩槳巴童歌竹枝
(杜甫詩不有小舟能蕩槳鮑照詩燕姬色沮巴童心恥/注巴童善舞者樂府竹枝本出巴渝劉禹錫作竹枝新)
(詞九章由是盛於貞元元和之間禹錫曰竹枝巴歈也/巴兒聫歌吹短笛擊鼓以赴節歌者揚袂睢舞其音協)
(黄鐘/羽)連檣估客吹羌笛(郭璞江賦舳艫相屬萬里連檣/何遜詩連檣入迴浦世説袁虎)
(少貧甞為人傭載運租謝鎮西經船行其夜清風朗月/聞江渚間估客船上有詠詩聲甚有情致因此相要大)
(相賞得梁元帝詩謾道江中無估客風俗通笛長二尺/四寸七孔其後又有羌笛説文笛七孔角也羌笛三孔)
(馬融長笛賦近世雙笛従羌起羌人伐笛未及已龍鳴/水中不見已截竹吹之聲相似王昌齡從軍行更吹羌)
(笛闗/山月)勢髙夜久陰力全(杜甫詩千崖秋氣髙梁簡文帝/詩夜久惟煩鋏李白詩天寒悲)
(風生夜久衆星沒謝恵連詩夕/陰結空幕劉鑠詩廣簷含夜隂)金氣肅肅開星躔(梁簡/文帝)
(倡婦怨情金氣落嚴霜李白詩蓐收肅金氣詩肅肅宵/征王粲詩肅肅秋風梁武帝閶闔篇鳳跡輾星躔杜審)
(言詩東壁/挂星躔)浮雲野馬歸四裔(江淹詩日暮浮雲滋莊子/野馬也塵埃也生物之以)
(息相吹也庶物異名䟽野馬日光一曰浮絲水氣也龍/樹大士曰日光著微塵風吹之野中轉名為陽燄愚夫)
(見之謂之野馬丘遲詩野馬雜塵埃左/傳投諸四裔潘尼火賦流光燭乎四裔)遥望星斗當中
天(杜甫詩秀氣衝星斗七命窮地而/遊中天而居曺植詩迎風髙中天)天雞相呼曙霞出
(爾雅鶾天雞謝靈運詩天雞弄和風𤣥中記桃都山有/大樹曰桃都枝相去三千里上有天雞日初出即照此)
(木天雞即鳴天下雞皆隨之劉孝威詩氄毛不自暖張翼/强相呼沈佺期詩北闕彤雲掩曙霞杜審言詩雲霞出)
(海/曙)斂影含光讓朝日(江淹表斂影無地潘岳賦月朣朧/以含光兮霞淒清以凝冷王褒詩)
(人傳陌上桑未曉已含光阮籍/詩五色曜朝日嘉賔四面會)日出喧喧人不閒(莊子/許由)
(曰日月出矣而爝火不息其於光也不亦難乎徐陵/長安道詩喧喧擁車騎非但執金吾九歌期不信兮)
(告余以不閒曺植詩志/士營世業小人亦不閒)夜來清景非人間(曺植詩明月/澄清景列宿)
(正參差杜甫詩彌年逐清景史記留侯世家願棄/人間事従赤松子遊耳李白詩别有天地非人間)
　　　西山蘭若試茶歌(爾雅檟苦茶注樹小如梔子/冬生葉可煮作羮飲今呼早)
　　　　(採者為茶晚取/者為茗一名荈)
山僧後檐茶數叢(庾信詩野老時相訪山僧或見尋/江淹麗色賦後檐丹葵前軒碧桐)春
來暎竹抽新茸(杜甫詩冬至陽生春又來謝靈運山居/賦淵轉渚而散芳岸靡沙而暎竹杜甫)
(詩美花多暎竹李/白詩庭草滋新茸)宛然為客振衣起(史記孟嘗君傳馮/驩曰所以求息者)
(為無以待客也左思詩振衣千仞岡/韋應物詩永日獨無言忽覺振衣起)自傍芳叢摘鷹觜
(謝朓詩芙蕖舞輕帶苞笋出芳叢茶譜蜀州晉原/洞口有黄芽雀舌鳥觜麥顆葢取其嫩芽所造)斯須
炒成滿室香(禮記禮樂不可斯須去身茶經茶有七難/陰采夜焙非造也外熟内生非炙也論衡)
(君子言堂滿堂言室滿室洞㝠記春蕪一根百條/握一片滿室皆香庾信文玉生庭照蘭開室香)便酌
砌下金沙水(南史陸慧曉傳劉璡曰吾聞張融與慧曉/並宅其間有水此必有異味故命駕往酌)
(而飲之江淹書鳥赴簷上水匝砌下宋之問詩寳葉交/香雨金沙吐結泉名勝志湖州長興縣顧渚山有泉在)
(沙中號金沙泉泉不常出惟将造茶太守具儀致祭水/即清溢供御者畢水即微減供堂者畢即半減太守造)
(畢即/涸)驟雨松聲入鼎來(老子驟雨不終日杜審言詩江/聲連驟雨高唐賦不見其底虚)
(聞松聲杜甫詩入鼎/資過熱加餐愁欲無)白雲滿盌花徘徊(詩英英白雲庾/信詩同心竹葉)
(盌雙去雙來滿茶經凡酌置諸盌令沫餑湯之華也華/之薄者曰沫厚者曰餑細輕者曰華張說詞影弄日華)
(相照曜噴含/雲色且徘徊)悠揚噴鼻宿酲散(錢起詩世事悠揚春夢/裏梁武帝净業賦香氣)
(馞起觸鼻發識婉娩追隨氤氳無極急就篇/侍酒行觴宿昔酲風賦清清泠泠愈病析酲)清峭徹骨
煩襟開(江淹蓮花賦或憑天淵之清峭或殖疏圃之䝉/宻陳琳賦通肌暢骨顔真卿啜茶詩流華浄肌)
(骨疏㵸滌心源沈約詩開襟濯寒水/解帶臨清風杜甫詩秀氣豁煩襟)陽崖陰嶺各殊氣
(謝靈運詩朝旦發陽崖景落憩北峯茶經陽崖陰林紫/者上緑者次祖詠詩終南陰嶺秀積雪浮雲端杜甫詩)
(要求陽岡暖若陟陰嶺沍莊/子四時殊氣天不私故嵗成)未若竹下莓苔地(宋書謝/靈運傳)
(採石上之地黄摘竹下之天門孟浩然詩相/攜竹林下杜甫詩興移無洒掃隨意坐莓苔)炎帝雖甞
未解煎(新語神農嘗百草實察酸苦味淮南子古者民/茹草飲水神農始嘗百草滋味水泉之甘苦民)
(知所避就唐書藝文志張/又新煎茶水記二十卷)桐君有籙那知味(方輿勝覽/桐君山在)
(巖州有人採藥結廬桐木下指桐為姓故山得名名勝/志桐君在黄帝時嘗與巫咸同處方餌有藥籙一巻庾)
(肩吾答賚煎术啓山/精見書華神在籙)新芽連拳半未舒(梁簡文帝詩照/日吐新芽庾信)
(春賦新芽竹笋細核楊梅張融瓦松賦葩條郁毓/根柢連拳梁元帝詩牆髙舉不及花新摘未舒)自摘
至煎俄頃餘(杜甫詩自鋤稀菜甲小摘為/情親儲光羲詩俄頃變炎凉)木蘭霑露香
微似(楚辭朝搴阰之木蘭兮夕攬洲之宿莽沈約詩因/風結復解霑露柔且長述異記巴東有真香茗其)
(花白色如薔薇煎服/令人不眠能誦無忘)瑤草臨波色不如(東方朔與友人/書脱去十洲三)
(島相與拾瑤草呑日月光華共輕舉耳儲光羲詩/門帶江山静房隨瑤草幽唐太宗詩臨波無定影)僧言
靈味宜幽寂(韋應物詩此物信靈味本自出/山原杜甫詩郊扉俗逺長幽寂)采采翹英
為嘉客(詩采采巻耳郭璞詩碧樹疏英翹陳子昻詩崑/崙有瑤樹安得采其英詩我有嘉客何遜詩日)
(暮留/嘉客)不辭緘封寄郡齋(漢書殿中廬有索數千枚滿一/篋緘封李端詩論詩到郡齋韋)
(應物詩今朝郡齋/冷忽憶山中客)甎井銅爐損標格(風俗通甃聚甎修/井也梁山記諸葛)
(亮宅有井深四尺餘廣一尺五寸累甎如初開古詩請/説銅爐器崔嵬象南山茶經風爐以銅鐵鑄如古鼎形)
(杜甫詩早年見標/格秀氣冲牛斗)何況蒙山顧渚春(茶譜蜀之雅州有/䝉山山有五頂各)
(有茶園其中頂曰上清峯茶最難得俟雷發聲採之服/四兩即為地仙矣李肇國史補劒南有蒙頂石花湖州)
(有顧渚赤筍一統志顧渚在湖州府長興縣西北三十/里昔吴王夫㮣顧其渚次原隰平衍可為都邑即此名)
(勝志旁有二山相對號明月峽絶壁峭立大澗中流亂/石飛走産茶異品唐書陸龜䝉傳龜蒙嗜茶置園顧渚)
(山下嵗取租/茶自判品第)白泥赤印走風塵(大戴禮白沙在泥與之/俱黒漢書武帝賛芝泥)
(印上玉檢封來雲笈七籖佩朱宫之印乘赤龍之車班/固荅賔戲彼皆躡風塵之㑹杜甫詩驊騮開道路鷹隼)
(出風/塵)欲知花乳清泠味(茶譜婺州有舉巖茶味極甘芳/煎之如碧玊之乳王勃遊廟山)
(賦俯泉石之清泠臨風飈之瑟䫻/張載詩芳茶冠六清溢味播九區)須是眠雲跂石人(王/季)
(友詩聞我草堂有臥雲上官昭/容詩跂石聊長嘯攀松乍短歌)
　　張籍
　　　賈客樂(唐書西域傳貿遷有無商賈樂也又禮/樂志隋亡清樂散缺存者纔六十三曲)
　　　　(其後傳者賈客/樂齊武帝作也)
金陵向西賈客多(六朝事跡秦始皇東巡㑹稽秣陵因/鑿鍾山㫁金陵以疏淮唐書地理志)
(江南道昇州縣上元望本江寧武徳三年改江寧曰歸/化八年更歸化曰金陵大唐新語𤣥裝法師西域取經)
(手摩寺松曰吾西去汝可西向若歸即東向及去果向/西一年忽向東弟子曰吾師歸矣王昌齡詩武岡前路)
(看斜月片片舟中雲向西南史齊臨川王暎傳嘗致錢/還都買物有獻計者於江陵買貨至都還換可以有増)
(暎笑曰我是賈客耶乃復求利宋書孔顗傳弟道存従/弟微請假東還輜重十餘船顗謂曰汝輩預士流何至)
(作賈客耶命取火燒之漢書貨/殖傳稼穡之民少商旅之民多)船中生長樂風波(左傳/獲百)
(里孟明視西乞術白乙丙以歸文嬴請三帥公許之先/軫朝問秦囚公使陽處父追之及諸河則在舟中矣賈)
(誼陳政事疏習與正人居之不能無不正猶生長於齊/不能不齊言也後漢書梁竦傳竦生長京師不樂本土)
(屈原九章順風波以従流兮焉洋洋而為客史記東越/王傳東越王餘善上書靖以卒八千人擊吕嘉兵至掲)
(陽以海風/波為解)欲發移船近江口(杜甫詩負鹽出井此溪女/打鼔發船何郡郎又移船)
(先主廟洗藥浣花溪晉書陶回傳蘇峻之/亂回與孔坦言於導請早出兵守江口)船頭祭神各
澆酒(杜甫詩風急打船頭周語不禋於神而求福焉神/必禍之論語祭如在祭神如神在周禮天官甸師)
(共蕭茅注束茅立之祭前沃酒/其上酒滲下去若神飲之也)停杯共説逺行期(魏文/帝秋)
(胡行嘉肴不嘗㫖酒停杯庾信詩停杯待菊花宋玉九/辨憭慄兮若在逺行登山臨水兮送将歸杜甫詩九州)
(道路無豺虎逺行不勞吉日出左傳楚子成章華之臺/願與諸侯落之薳啟彊來石公曰君若舉玉趾辱見寡)
(君寡君既受貺矣君若/不來使臣請問行期)入蜀經蠻誰别離(後漢書公孫/述傳岑延田)
(戎為漢兵所敗皆已入蜀書惟克商遂通道於九夷八/蠻禮記南方曰蠻雕題交趾有不火食者矣按誰别離)
(一作逺别離屈原九歌悲莫悲兮生别離/樂莫樂兮新相知杜甫詩愁來賦别離)金多衆中為
上客(史記蘇秦傳嫂蛇行蒲伏以面掩地而謝曰見季/子位髙金多也又陳丞相世家灌嬰等讒平曰臣)
(聞平受諸将金金多者得善處金少者得惡處金剛經/時長老須菩提在大衆中即従座起偏袒右肩右膝著)
(地合掌恭敬而白佛言史記晏嬰傳越石父賢在縲紲/中晏子解左驂贖之延入為上客又平原君傳毛先生)
(以三寸之舌强於百萬之師/勝不敢復相士遂以為上客)夜夜筭緡眠獨遲(梁元帝/閨怨塵)
(鏡朝朝掩寒衾夜夜空世説王戎手執牙籌日夜㑹計/漢書武帝紀四年冬初算緡錢注有儲積錢者計其緡)
(貫而税之十錢出税二十杜甫詩帝念深/分閫軍需逺算緡裴説詩光寒鶴睡遲)秋江初月猩
猩語(杜甫詩魚龍寂寞秋江冷故國平居有所思何遜/七召暎景星於初月聆鳳音於将曉江總詩點黛)
(方初月縫裙學石榴禮記猩猩能言不離禽獸疏猩猩/人面豕身能言朝野僉載安南武平縣封溪中有猩猩)
(如美人解人/語知往事)孤帆夜宿瀟湘渚(梁簡文帝與劉孝綽詩/夕鳥歸林懸孤帆而未)
(息陳子昂詩古木生雲際孤帆出霧中岑參詩夜宿劒/門月朝行巴水雲杜甫詩相逢成夜宿隴月向人圎謝)
(朓詩洞庭張樂地瀟湘帝子遊王/僧孺詩始出鳳凰樓言發瀟湘渚)水工持楫防暗灘(左/思)
(呉都賦篙工楫師選自閩隅列女傳趙簡子擊楚津吏/醉卧不能渡簡子欲殺之津吏女子持楫而前曰妾願)
(以鄙軀易父之命簡子将渡少一人乃備員持楫中流/發激櫂之歌簡子説以為夫人岑參詩暎酒見山火隔)
(簾聞/夜灘)直過山邊及前侣(王羲之筆陣圖若急作意思淺/薄筆即直過張正見詩菊汎金)
(枝下峯斷玉山前江淹詩解纜候前/侣何遜詩送别臨曲渚征人慕前侣)年年逐利西復東
(劉庭芝詩年年嵗嵗花相似嵗嵗年年人不同漢書賈/誼傳逐利不耳慮非顧行也楊惲報孫㑹宗書惲幸有)
(餘祿方糴賤販貴逐什一之利詩自西徂東靡/所定處庾肩吾詩眷然從此去車西馬復東)姓名不
　在縣籍中(史記項羽紀書足以記名姓而已不足學又/留侯世家良乃變名姓亡匿下邳魏志崔琰)
　(傳太祖領冀州辟琰為别駕謂曰昨/按户籍可得三十萬衆故為大州也)農夫税多長辛苦
　(詩采荼薪樗食我農夫禮記諸侯之下士視上農夫商/子禄厚而税多食口衆者敗農者也史記呉太伯世家)
　(越王句踐棲於㑹稽因太宰嚭而行成王将許之伍子/胥諫曰句踐為人能辛苦今不滅後必悔之蔡琰胡笳)
　(十八拍一生辛/苦兮縁離别)棄業長為販寳翁(韋曜博奕論今世之/人多不務經術好玩)
　(博奕廢事棄業忘寢與食按長為一作寧為易/林日中為市交易資寳名利取有心悦以喜)
　
　
　
　
　
　
　
　
　
御選唐詩卷九補編
　欽定四庫全書
御選唐詩巻十
　　五言律
　　唐太宗皇帝
　　　　過舊宅(唐書太宗紀太宗平薛仁杲拜右武侯/大將軍太尉使持節陜東道大行臺尚)
　　　　　(書令詔蒲陜河北總兵皆受節度二年正月/鎮長春宫進拜左武侯大將軍凉州總管)
　新豐停翠輦(三輔舊事太上皇不樂闗中思慕鄉里髙/祖徙豐沛屠兒沽酒煮餅商人立為新豐)
　(西京雜記既作新豐衢巷棟宇物色惟舊士女老㓜相/擕路首各知其室放犬羊鷄鴨於通途亦競識其家匠)
　(人胡寛所營也一統志臨潼縣在西安府城東七十里/秦為驪邑漢置新豐縣潘尼芙蓉賦或擢莖以髙立似)
　(雕輦之翠盖北史突厥傳帝幸啟民所/居賦詩曰鹿塞鴻旗駐龍旗翠輦囘)譙邑駐鳴笳(魏/武)
　(故事於譙東五十里築精舍欲秋夏讀書冬春射獵魏/志武帝紀太祖武皇帝沛國譙人也舊唐書禮儀志貞)
　(觀九年詔曰太原之地肇基王業事均豐沛義等宛譙/約禮而言須議立廟一統志亳州在鳯陽府城西北四)
　(百五十里本春秋譙邑秦屬碭郡漢置譙縣唐初為譙/州漢文帝與呉質書從者鳴笳以啟路文學托乗於後)
　(車庾信詩鳴笳凌絶浪飛盖歴通衢南史王僧/祐傳雅為從兄儉所重每鳴笳列騶到其門)園荒一
　徑斷(陶潛歸去來辭田園將蕪胡不歸又三徑就荒松/菊猶存謝朓詩荒徑隱髙蓬謝靈運山居賦迷不)
　(知其/所適)苔古半階斜(潘岳安石榴賦壁衣蒼苔瓦被駁蘚/孫綽遊天台山賦踐莓苔之滑石梁)
(簡文帝詩翠帶留餘結苔/階沒故綦又落日斜階上)前池消舊水(張衡西京賦乾/池滌藪謝靈運)
(詩故池不更穿何/遜詩㶑灧故池水)昔樹發今花(梁昭明太子詩意樹發/空花庾肩吾詩㢠岸高)
(花發丘遲與陳伯之書暮春三月/江南草長雜花生樹羣鶯亂飛)一朝辭此地(詩鐘鼓/既設一)
(朝饗之劉伶酒徳頌有大人先生以天地為一朝萬期/為須叟漢書溝洫志河决率常於平原東郡聞禹治河)
(時本空此地/以為水隈)四海遂為家(禮記聖人能以天下為一家/中國為一身者非意之也漢)
(書髙帝紀天子以四海為家非令壯麗無以重威張衡/西京賦方今聖上同天號於帝王掩四海而為家富有)
(之業莫/我大也)
　　　臨洛水(山海經洛水出洛西山東北注河入成/臯之西初學記洛水出京兆上洛縣冢)
　　　　(領山郡經上洛𢎞農河南縣盧氏蠡城陽市/宜陽洛陽合伊瀍穀澗之水至鞏縣而入河)
　　　　(晉書禮志晉中朝公卿以下/至於庻人皆稧洛水之側)
春蒐馳駿骨(爾雅春獵為蒐郭璞注蒐為摉索取不任/者左傳春蒐夏苗秋獮冬狩皆於農隙以)
(講武事也庾信華林園馬射賦雖行祓褉之飲即同春/蒐之儀任昉天監三年䇿秀才文朕傾心駿骨非懼真)
(龍/)總轡俯長河(離騷飲余馬於咸池總余轡乎扶桑徐/陵為貞陽侯答王太尉書臨江總轡企)
(望音郵晉書孝武帝紀論西踰劍/岫而跨靈山北振長河而臨清洛)霞處流縈錦(海賦霞/錦散文)
(于沙汭之際張正見詩風/前朱幌色霞處綺疏文)風前瀁巻羅(釋法宣詩舞袖/風前異歌聲扇)
(後嬌説文瀁同漾蕩漾浮遊/貌梁武帝詩光風動紈羅)水花翻照樹(何遜詩林葉/下仍飛水花)
(披未落古今注/荷花一名水花)堤蘭倒插波(梁元帝賦得蘭澤多/芳草詩臨池影入浪)豈必
汾隂曲秋雲發棹歌(漢武帝故事帝行幸河東祠后土/顧視帝京欣然中流作秋風辭曰)
(泛樓船兮濟汾河簫鼓鳴兮發棹歌注/棹歌引棹而歌栁惲詩壠首秋雲飛)
　　　望終南山(詩終南何有有條有梅五經要義終/南山長安南山也括地志南山即終)
　　　　(南山一名太乙一名橘山一名周南一/名地肺西都賦表以太華終南之山)
重巒俯渭水(水經注重巒疊巘霞舉雲髙庾信詩重巒/千仭塔危磴九霄臺薛道衡從駕詩重巒)
(下飛騎絶浦度連旗詩涇以渭濁書導渭自鳥鼠同穴/注渭水出隴西郡首陽縣鳥鼠山東至京兆入河山海)
(經鳥鼠同穴之山渭水/出焉而東流注於河)碧嶂插遙天(沈約遊鍾山詩鬱/律構丹巘崚􁭢起)
(青嶂湛茂之歴山草堂應教詩離離插天樹磊/磊間雲石張正見詩雨師清逺路風伯静遙天)出紅扶
嶺日(書寅賔出日又丕冐海隅出日罔不率俾詩其雨/其雨杲杲出日王粲遊海賦吐星出日天與水際)
(江淹别賦日出天而曜景何晏景福殿賦開建陽則朱/炎艶日傅休奕詩青天敷翠彩朝日含丹暉隂鏗詩棟)
(裏歸雲白窗外落暉紅/歸藏蒼帝起青雲扶日)入翠貯巖烟(蕭子鈞詩山翠餘/烟積川平晚照收)
(鮑照詩夜聽横石/波朝望宿巖烟)疊松朝若夜(名山記成都娑羅平有/松狀如杉而葉圓細亦)
(不能髙重重偃盖如浮圖沈約髙松賦朝吐輕烟薄/霧夜宿迷鳥覊雌謝朓詩四面動清風朝夜起寒色)複
岫闕疑全(説文岫山穴廣韻山有穴曰岫謝靈運山居/賦羣峯參差出其間連岫複陸成其坂沈約)
(詩江移林岸微/巖深烟岫複)對此恬千慮(世説對此茫茫不覺百端/交集淮南子心常無欲可)
(謂恬矣游心于恬舍形于佚漢書韓信傳智者千慮必/有一失愚者千慮必有一得雲笈七籖游心虛静息慮)
(無/為)無勞訪九仙(宋書天竺傳九仙賮寶百神聳聽列仙傳/涓子者著天人經四十八萹隱宕山能)
(致風雨受伯陽九仙法謝莊舞馬賦肅肅雝雝引八神/而詔九仙沈約詩眷言採三秀徘徊望九仙范雲詩石)
(户栖十秘金/壇謁九仙)
　　　首春(梁元帝纂要孟春曰首春王微/詩蘅若首春華梧楸當夏翳)
寒隨窮律變(庾信郊祀歌次律將迴窮紀微陽欲動細/泉王褒詩嵗晚悲窮律鶡冠子寒温之變)
(非一精之所化後漢書律歴志夫十二律之/變至于六十猶八卦之變至于六十四也)春逐鳥聲
來(鮑照春日行春山茂春日明園中鳥多/嘉聲庾信詩昨夜鳥聲春驚啼動四鄰)初風開帶柳
(梁簡文帝詩栁枝無極軟春風隨意來江總山庭春詩/峯緑開河栁本集臨池栁詩岸曲絲隂聚波移帶影疎)
晚雪間花梅(易林晚雪早霜王獻之送梨帖今送梨三/百顆晚雪殊不能佳江總詩驚花雪後梅)
碧林青舊竹(謝萬蘭亭詩碧林輝翠/萼庾信詩舊竹侵行徑)緑沼翠新苔(潘岳/西征)
(賦蓮花爛于緑沼江淹青苔賦蕪階翠地繞/壁㸃牆恵標詩松門夾細草石磴染新苔)芝田初雁
去(拾遺記崑崙山第九層山形漸小狹下有芝田蕙圃/數百頃羣仙耕種焉曹植洛神賦爾迺税駕于蘅臯)
(秣駟乎芝田孫楚鴈賦背青春而北息蕭子顯自序早/鴈初鶯開花落葉梁昭明太子四月啟兹因去鴈聊寄)
(芻/蕘)綺樹巧鶯來(梁簡文帝詩八泉充綺樹四柱曖臨空/江淹四時賦憶上國之綺樹想金陵之)
(蕙枝丘遲與陳伯之書雜花生樹羣鶯/亂飛本集春臺詩初鶯一一鳴紅樹)
　　　儀鸞殿早秋(唐太宗實録貞觀十八年十一月/壬午宴父老儀鸞殿唐六典洛陽)
　　　　(宫在皇城之北西北出曰洛城西/門其内曰徳昌殿北曰儀鸞殿)
寒驚薊門葉(寰宇記木葉山在薊州塞外曹植詩出自/薊北門遙望胡地桑庾信燕歌行寒雁嗈)
(嗈度遼水桑葉紛紛落薊門何/遜詩㡬經秋葉飛驟見春流瀰)秋發小山枝(王逸招隱/士序招隱)
(士者淮南小山之所作也庾信尋周處士詩梨紅大谷/晚桂白小山秋又趙國公集序大雅扶輪小山承盖)
松隂背日轉(江淹詩翩翩紅鳥翼蕭蕭松柏隂隋焬帝/古松樹詩獨留麈尾影猶横偃盖隂法苑)
(珠林貝葉真文西流為/始佛光背日東照為初)竹影避風移(庾信至仁山銘壁/繞藤苗忩衘竹影)
(又小園賦黄鶴戒露非有意于/輪軒爰居避風本無情于鐘鼓)提壺秋菊岸(劉伶酒徳/頌動則操)
(巵執瓢行則挈榼提壺陶潜遊斜川詩提壺接賔侣引/滿更獻酬離騷朝飲木蘭之墜露兮夕餐秋菊之落英)
髙興芙蓉池(殷仲文詩獨有清秋日能使髙興盡案魏/文帝有芙蓉池上詩謝靈運遊南亭詩澤)
(蘭漸被逕芙蓉始發池庾信/詩聊開鬱金屋暫對芙蓉池)欲知凉氣早(曹植詩初秋/凉氣發庭樹)
(微銷/落)巢空燕不窺(蕭銓詠銜泥雙燕詩𤓰截還猶短巢/成新尚空庾信詩空巢逐樹流梁簡)
(文帝雙燕詩桂棟本/曽宿虹梁早自窺)
　　　詠風
蕭條起關塞(晉王凝之風賦經五嶺而蕭條江淹詩適/見葉蕭條宋玉風賦夫風生於地起于青)
(蘋之末漢書賈山傳秦破六國以為郡縣築長城以為/闗塞又項籍傳闗中阻山河四塞注東函谷南武闗西)
(散闗北蕭闗鮑照詩疾/風衝塞起砂礫自飛楊)搖颺下蓬瀛(沈約詠風詩蝶逢/飛搖颺燕值羽參)
(差列子渤海之中有大壑其中有山四曰瀛洲五曰蓬/䒹漢書建章宫太液池中有蓬萊瀛洲象海中仙山張)
(衡西京賦列瀛洲與方丈夾蓬萊而駢羅萊/梁簡文帝詠風詩飄颻散芳甸汎漾下蓬)拂林花亂彩
(王臺卿詠風詩暫拂蘭池上禇爽禊賦風搖林而自清/梁簡文帝詠風詩屢蕩新花開庾信詩風花直亂迴謝)
(朓賦旦耀/彩于春風)響谷鳥分聲(謝靈運文聆鳴禽于響谷梁簡/文帝詩嚴飈時響谷庾信詩深)
(谷鳥/聲春)披雲羅影散(楊乂雲賦豁兮若披杳兮四㑹世説/若披雲霧而覩青天釋名羅疎羅也)
(孔範白雲詩羅成玉女微梁/簡文帝詠雲詩玉葉散秋影)泛水織紋生(爾雅風行水/成文曰漣水)
(波如錦文曰漪賀文標詠風詩泛水披垂楊鮑照/詩清潭圓翠合花薄縁綺文虞騫詩細雨織斜文)勞歌
大風曲(史記髙祖還沛/酒酣作大風歌)威加四海清(大風歌威加海内/兮歸故鄉書永清)
(四海時哉/弗可失)
　　　詠雨
罩雲飄遠岫(傅咸喜雨詩靈岳興慶雲之飄颻陶潛歸/去來辭雲無心以出岫謝朓詩忩中列逺)
(岫呉均詩輕雲紉/逺岫細雨沐单衣)噴雨泛長河(西京雜記淮南方士有/嘘吸為寒暑噴𠻳為雨)
(霧鮑照河清頌長/河巨濟異源同清)低飛昬嶺腹(謝朓觀雨詩朔風吹飛/雨鮑照苦雨詩沈雲日)
(夕昬驟雨淫朝旦庾信對雨詩繁雲猶暗嶺積雨未/開庭廬山記白水在黄龍南即瀑布也水出山腹)斜
足灑巖阿(劉逖對雨詩斜飛覺帶風張恊苦雨詩雨足/灑四溟庾肩吾詩雨足飛春殿張纉秋雨賦)
(乍斜檐而上階或從風而灑幕南史到洽/傳築室巖阿沈約郊居賦眷巖阿而扺掌)泫叢珠締葉
(張纉秋雨賦泫髙枝而疎落詩集于灌木傳灌木叢木/也魏武帝樂府樹木叢生梁元帝詩葉巻珠難溜劉孝)
(武晚雨詩葉/珠垂滴水)起溜鏡圖波(梁簡文帝詩麥雨交新溜沈/約亭雨詩出空寧可圖入庭)
(倍難賦張纉秋雨賦渌池泛澹圓/波儵爍朱巨仁鏡詩無波菱自動)濛栁絲添宻(詩零雨/其濛應)
(晹愁霖賦雨濛濛而霧零陶潜詩宻宻堂前栁梁簡文/帝栁詩楊栁亂成絲張恊苦雨詩宻雨如散絲陳後主)
(折楊栁長條黄復/緑垂絲宻且繁)含吹織空羅(廣韻吹尺為切盧思道/珠簾詩浮青帶逺吹含)
(光動細塵古樂府大婦織綺羅虞騫/擬雨詩落暉散長足細雨織斜文)
　　　秋日翠微宫(舊唐書太宗紀貞觀二十一年夏/四月乙丑營太和宫於終南之上)
　　　　(改為翠微宫五月戊子幸翠微宫雍録翠微/宫武徳八年造名太和貞觀二十一年改翠)
　　　　(微/宫)
秋光凝翠嶺(顔延之詩月樹凝秋光江淹詩秋日懸清/光庾闡詩翔霄拂翠嶺緑澗瀨岩間謝恵)
(連詩蜚雲興翠/嶺芳飈起華薄)凉吹肅離宫(水經注文井祠南岸下有/風穴雖三伏盛暑猶須襲)
(裘寒吹凌人不可暫停陶潜詩今日天氣佳清吹與鳴/蝉漢書枚乗傳脩治上林雜以離宫班固西都賦離宫)
(别館三十六所張衡西京/賦郡國宫館百四十五)荷疎一盖缺(鮑至山池詩荷/疎不碍檝楚辭)
(築室兮水中葺之以荷盖又乗水車兮荷盖駕兩龍兮/驂螭拾遺記昭帝穿淋池廣千步中植分枝荷一莖四)
(葉狀如駢盖宫人遊宴/必皆含嚼或折以蔽日)樹冷半帷空(潘岳秋興賦庭樹/摵以灑落勁風戾)
(而吹帷蕭慤秋晚詩葉疎知樹落張華詩幽人守静夜/迴身入空帷謝恵連詩寂寞雲幄空孔稚圭北山移文)
(蕙帳空兮/夜鶴怨)側陣移鴻影(物類相感志陽鳥飛作八字在/天人若張其一則飛行中缺一)
(位也大曰鴻小曰鴈庾信文語其百發弓捷於猿吟論/其百中劍深于鴈陣北史王肅傳語及為國之道深㑹)
(帝㫖促席移影/不覺坐之疲也)圓花釘菊叢(鍾㑹菊賦圖花髙懸准天/極也嵇含菊花銘璇蕤圓)
(秀翠葉紫莖増韻釘以釘釘物續晉陽秋/陶潜九日無酒坐宅邊菊叢中採摘盈把)攄懐俗塵外
(文心雕龍意得則抒懐以命筆按抒古作攄孔稚圭北揖/山移文抗塵容而走俗狀郭璞遊仙詩髙蹈風塵外長)
(謝夷/齊)髙眺白雲中(張衡海賦長尋髙眺惟水與天何/遜詩去帆若不見試望白雲中)
　　　秋日
爽氣澄蘭沼(晉書王徽之傳西山朝來致有爽氣/耳陸雲鳴鶴詩垂翼蘭沼濯清芳池)秋香
動桂林(庾信詩巖深桂絶香晉書郤詵傳詵對曰臣舉/賢良對䇿為天下第一猶桂林之一枝崑山之)
(片玉拾遺記闇河之北有紫桂成林水經/注林邑城隍壍之外香桂成林氣清澄烟)露凝千片玉
(蔡凝釋海蒹葭蒼而白露凝陶潛詩露凝無淑氣天髙/肅景澈庾信詩黄河春冰千片穿梁昭明答湘東王書)
(玉露/夕流)菊散一叢金(月賦菊散芳於山椒陳叔達詠菊詩/露下發金英庾信賦一叢香草足碍)
(人/)日吐髙低影(周禮注土圭所以致四時日月之景也/梁簡文帝昭明太子集序舍精吐影古)
(樂府隴上明/星髙復低)雲垂㸃綴隂(梁簡文帝詩濃雲垂畫堂郭/璞詩為盖停雲隂西京賦布)
(葉垂隂世説㑹稽王道子齋中夜坐於時/天月明净謝景重曰意謂不如微雲㸃綴)蓬瀛不可望
(史記封禪書自威宣燕昭使人入海求蓬萊方丈瀛洲/此三神山者其傳在渤海中去人不逺患且至則船風)
(引而去盖嘗有至者諸仙人及不死之藥在焉其物禽/獸盡白而黄金銀為宫闕未至望之如雲始皇使人齎)
(童男女入海求之船交海中皆以風為解曰未能/至望見之焉劉孝綽詩無因追羽翮及爾宴蓬瀛)泉石
且娯心(新論被麗絃歌取媚泉石劉孝綽詩反景入池/林餘光映泉石魏志王烈傳注以典籍娯心魏)
(文帝與呉質/書髙談娯心)
　　　守歲(荆楚嵗時記嵗暮家家具肴䔩詣/宿嵗之位以迎新年相聚酣飲)
暮景斜芳殿(梁昭明太子詩旰雲縁宇隂晚景乗軒入/劉鑠詩願垂薄暮景照妾桑榆時何遜閨)
(怨閨閤行人斷房櫳月影斜庾/信詩非是金罏氣何闗柏殿香)年華麗綺宫(南史徐陵/傳今衣冠)
(禮樂日富年華庾信杖賦年華未暮陳叔達詩金鋪照/春色玉律動年華洛陽伽藍記觀其殿廡綺麗無不歎)
(息以為蓬萊仙室亦不是過江總/樂府綺殿文雅遒玳筵歡趣宻)寒辭去冬雪(潘岳閒/居賦背)
(冬涉春隂謝陽施魏志焦先傳注先自作一蝸牛廬後/為野火所燒先因露寢冬雪大至袒卧不移馬融長笛)
(賦秋潦潄其下趾兮/冬雪椯封乎其枝)暖帶入春風(鮑照園葵賦風暖凌/開土昌泉動説苑管)
(仲曰吾不能以春風風人夏雨雨人梁簡文/帝詩春風隨意來梁元帝詩春日春風過)階馥舒梅
素(鮑泉詠梅花詩可憐階下梅飄蕩逐風迴王筠雪裏/梅花詩春近寒雖轉梅舒雪尚飄王筠雪裏梅花詩)
(翻光同雪舞/落素混冰池)盤花巻燭紅(梁簡文帝對燭賦挂同心之/明燭施雕金之麗盤庾信對)
(燭賦刺取燈花持桂燭還却燈檠下燭盤梁元帝對燭炬/賦燭燼落燭花明又蠟蠋凝花彩梁簡文帝對燭賦緑)
(懐翠朱/燭含丹)共歡新故嵗(宋書王僧達傳九服同歡謝朓和/沈約詩君有棲心地伊我歡既同)
(荆楚嵗時記留宿嵗飯至新年十二日則棄之街衢以/為去故納新也薛道衡應教詩故年隨夜盡初春逐曉)
(生春秋繁露王者嵗一祭天于郊郊因於新/嵗之初折楊栁歌春風尚蕭條去故來如新)迎送一宵
中(禮記天子乃帥三公九卿諸侯大夫以迎春於東郊/又出土牛以送寒氣王融詩清月迥將曙皓露零中)
(宵/)
　　　詠雨
和風吹緑野(陸雲詩和風飛清響慧净詩和風振淑氣/謝朓詩朔風吹飛雨謝靈運詩春晚緑野)
(秀庾信詩緑/野含膏潤)梅雨灑芳田(風土記夏至雨曰黄梅雨梁/元帝纂要梅熟而雨曰梅雨)
(陸機雨扇賦遊/芳田而龍見)新流添舊澗(魏收武陵櫂歌花水足新/流諸葛穎詩澗滿新流濁)
(庾信文翔禽歌/轉流澗絃喧)宿霧足朝煙(陶潜詩朝霞開宿霧衆鳥/相與飛鮑照詩髙墉宿寒)
(霧梁元帝頌甘雨飛微猶藏宿霧鮑照詩朝望/宿巖烟劉孝綽詩翠盖承朝景朱旗曳曉烟)鴈濕行
無次(謝朓詩霧隱行鴈霜渺虛林/庾信喜雨詩濕鴈㫁行來)花霑色更鮮(劉孝威/春林晚)
(雨詩花霑色更紅劉/孝先詩露下百花鮮)對此歡登嵗(淮南子嵗登年豐君/臣上下同心而樂之)
(國無愁人陶潜詩序登嵗之功/既不可希朝夕所資烟火裁通)披襟弄五絃(宋玉風賦/楚襄王遊)
(于蘭䑓之宫宋玉景差侍有風颯然而至王乃披襟當/之曰快哉此風寡人所與庶人共者耶王僧孺序道合)
(神遇投分披襟禮記昔者舜作五絃之琴以歌南風張/衡歸田賦弹五絃之妙音注伏羲作琴有五絃者象五)
(行/也)
　　　三層閣上置音聲(梁元帝青溪山館碑雲盖三/層如在帝臺之側説文閣觀)
　　　　(也禮記聲音之道與政通矣老子大器晚成/大音希聲宋玉賦寤春風兮發鮮榮潔齋俟)
　　　　(兮恵/音聲)
綺筵移暮景(張正見詩鳴玉叔文砌移觴溢綺筵梁元/帝賦負步光之文劍驚漢陽之夕景北史)
(王肅傳語及為國之道帝/促席移景不覺坐之疲也)紫閣引宵烟(晉書左貴嬪傳/比翼白屋雙飛)
(紫閣洛陽伽藍記景明寺複殿重房交疏對霤青臺紫/閣浮道相通鮑照世子誕肓表誕躬紫閣膺祚朱紱王)
(融詩髙樹升夕烟層樓滿初月梁簡/文帝詩夕波照孤月山枝歛夜烟)隔棟歌塵合(易上/棟下)
(宇以待風雨盖取諸大壯劉向别録魯人虞公發聲/清晨歌動梁塵庾肩吾詩願以重光曲承君歌扇塵)分
階舞影連(謝朓元㑹曲分階赩組練充庭羅翠旗梁俊/雅曲分階等肅異列齊恭庾詩畫屏風詩歌)
(聲上扇月舞/影入琴絃)聲流三處管(水經注百澗聲流總成一川/北史李彪傳聲流無窮義昭)
(來裔漢書馮奉世傳分屯三處詩/鐘鼓喤喤磬筦將將案管古作筦)響亂一重絃(隋書地/理志五)
(月望日競渡之戱迅檝齊馳櫂歌亂響/三禮圖琴第一絃為宫次為商角徵羽)不似秦樓上(沈/約)
(脩竹彈甘蕉文王/岫歛雲秦樓開照)吹簫空學仙(列仙傳蕭史者秦穆公/時人善吹簫能致孔雀)
(白鶴穆公女弄玉好之公妻焉一旦隨鳯飛去故秦人/作鳯女祠雍宫世有簫聲梁簡文帝詩挾瑟曽遊趙吹)
(簫屢入秦庾信春賦吹簫弄玉之臺鳴佩凌波之水嵇/康養生論世有謂神仙可以學得不死可以力致者)
　　　賦得花庭霧
蘭氣已薰宫(庾信詩羙酒含蘭氣晉書樂志蘭風發芳/氣盖世同其芬陶潛詩幽蘭生庭前含薰)
(待清風王僧孺詩出户望蘭薰正義蘭/香草也漢諸池苑及許昌宫中皆種之)新蘂半粧叢(謝/朓)
(詩新蘭初苒苒初蕊新菲菲南史徐妃/傳為半面粧梁簡文帝詩花樹含春叢)色含輕重霧(梁/武)
(帝詩衆花雜色滿上林王褒詩含霧似浮雲北山移/文歛輕霧藏鳴湍帝王世紀凡重霧三日必大雨)香
引去來風(古辭繡幕圍香風沈約詩澄霧迎香風陳後/主詩風來香處移王臺卿詠風詩浸淫不可)
(識去來/非有情)拂樹濃舒碧(何遜詩拂樹曉宜春梁邵陵王綸/詩霧濃光若晝梁武帝詩舒芳耀)
(緑垂/輕隂)縈花薄蔽紅(梁元帝春賦露霑枝而垂葉網縈花/而曳風何遜詩清風消薄霧梁元帝)
(霧詩時蔽摘花人沈趨霧詩窈鬱/蔽園林梁簡文帝詩栁烟含半紅)還當雜行雨(左思魏/都賦畜)
(為屯雲泄為行雨梁元帝詠霧/詩從風疑細雨暎日似游塵)髣髴隱遙空(晉書天文志/髣髴若可見)
(薛道衡詩遙空澄/暮色清影散餘光)
　　　春池栁(南史陸慧曉傳慧曉與張融並宅其間/有池池上有二株楊栁何㸃歎曰此池)
　　　　(便是醴泉此/木便是交讓)
年栁變池臺(成公綏栁賦彌年載而成隂謝靈運詩池/塘生春草園栁變鳴禽王胄詩栁黄知節)
(變江總咏蟬詩鳴條噪林栁流響/遍臺池張正見詩池臺間羅綺)隋堤曲直迴(開河記/大業中)
(開汴渠兩堤上栽垂栁詔民間有栁一株賞一縑百/姓競植之楚辭曽不知路之曲直兮南指月與列星)逐
浪絲隂去(江禄詩逐波徒言是乗風還自失枚乗栁賦/吁嗟細栁流亂輕絲梁簡文帝詩楊栁亂成)
(絲荆州記縁城隄邊悉種細栁緑條散風青隂交/陌傅休奕栁賦長莖舒而増茂兮宻葉布而成隂)迎風
帶影來(陳後主梅花落迎風香氣來張正見詩迎風金/珥落賀循詩長條本自堪為帶梁簡文帝詩弱)
(影掣風斜傅休奕栁詩紛綺靡以從風兮/若將往而復旋杜之松栁詩疎影度遙星)疎黄一鳥哢
(梁元帝詩紫荷紛披兮疎黄何遜詩栁黄未吐葉劉孝/威詩一鳥宿疎桐江總詩一鳥霧中來陶潛詩鳥弄歡)
(新節梁簡文帝曉春詩紫/蘭葉初滿黄鶯弄不稀)半翠㡬眉開(魏文帝栁賦應/隆時而繁育揚)
(翠葉之青純祖孫登栁詩抽翠争連影梁簡文帝詩長/頻串翠眉梁元帝樹名詩栁葉生眉上庾信春賦眉將)
(栁而/争緑)縈雪臨春岸(沈約從軍行雪縈九折磴謝靈運詩/海鷗戯春岸梁元帝詩栁條恒拂岸)
參差間早梅(詩參差荇菜陸雲賦長林參差陶潜詩梅/栁夾門植謝燮早梅詩迎春故早發梁簡)
(文帝梅花賦梅花特早偏能識春又/詩春栁發新梅江總詩二月栁争梅)
　　　賦簾
參差垂玉闕(闕一作牖司馬相如上林賦深林巨木嶄/巖參差阮籍詩日月逓參差梁武帝詠燭)
(詩待我光泛灧為君照參差水經注積石圃形如偃盆/上有金臺玉闕元氣之所合天帝君所治處也郭璞遊)
(仙詩翹手攀金梯飛步登玉闕晉/書張軌傳論玉闕懸險金城負固)舒巻暎蘭宫(陸機鼔/吹賦節)
(應氣以舒巻響隨風而浮沈謝靈運書帙銘用舍以道/舒巻不失王融樂府烟雲乍舒巻宋玉風賦楚襄王遊)
(於蘭臺之宫庾信馬射賦並/試長秋之埓俱下蘭池之宮)珠光搖素月(論衡玉色剖/於石心珠光)
(出於魚腹梁簡文帝鏡象詩後卦七龍網前發四珠光/古樂府昭昭素月明輝光燭我牀阮籍詩素月垂景暉)
(陶潜詩素/月出東嶺)竹影亂清風(庾信至仁山銘壁繞藤苗忩銜/竹影詩吉甫作頌穆如清風梁)
(簡文帝謝扇啟肅肅/清風即令象簟非貴)彩散銀鈎上(梁簡文帝謝扇啟依/依散彩便覺夏室含)
(霜索靖書勢盖草書之為勢也婉若銀鈎飄若驚鸞隋/書蘇威傳威見宫中以銀為幔鈎因盛陳節儉之美髙)
(祖為之/改容)文斜桂户中(虞騫詩細雨織斜文楚辭桂棟兮/蘭橑梁元帝詩臨流影桂忩沈約)
(咏帳詩甲帳垂和/璧螭雲張桂宫)惟當雜羅綺(世説王丞相見衞洗馬/曰居然有羸形雖復終)
(日調暢若不堪羅綺張正見詩前瞻富羅綺左頋足鴛/鴦隋書髙祖紀盛粉黛而執干戈曳羅綺而呼警蹕)
相與媚房櫳(晉子夜歌妖冶顔駘蕩景色復多媚温風/入南牖織婦懐春意鍾嶸詩品丘遲㸃綴)
(暎媚似落花依草班㨗妤賦房櫳虛兮風泠泠傳亮感物/賦鑒月朗於房櫳梁簡文帝詩無因謝神女一為出房櫳)
　　　秋日
菊散金風起(謝荘月賦菊散芳于山椒蘇侃塞客吟菊/籠泉而散英張恊詩金風扇素節丹霞啟)
(隂/期)荷疎玉露圓(鮑至山池詩荷疎不碍楫石淺好縈苔/梁簡文帝南郊頌玉露霑墀梁昭明答)
(湘東王書玉露夕流圓/梁元帝詩竹徑露初)將秋數行鴈(禮記仲秋之月肓風/至鴻鴈來季秋之月)
(鴻鴈來賔北史義均行鴈次若貫魚庾/信晚秋詩可憐數行鴈㸃㸃逺空排)離夏㡬林蟬(盧/諶)
(感運賦朱明送夏白露迎秋禮記仲夏之月蟬始鳴季/夏之月寒蟬鳴曹植蟬賦在炎陽之仲夏兮始游豫乎)
(芳林張正見詩秋鴈寫遙天園栁集驚蟬沈/君攸驚早蟬詩日暮野風生林蟬候節鳴)雲凝愁半
嶺(子夜呉歌寒雲浮天凝江總詩寒雲凝不解戴逵閒/遊讃巖嶺高則雲霞之氣鮮晉書阮籍傳籍嘗于蘇)
(門山遇孫登與商畧終古及栖神道氣之術登皆不應/籍因長嘯而退至半嶺聞有聲若鸞鳯之音響乎巖谷)
(乃登之/嘯也)霞碎纈髙天(北山移文髙霞孤暎詩莫髙匪天/徐廣秋賦天髙氣清薛道衡詩髙)
(天澄逺色秋/氣入蟬聲)還似成都望(一統志四川成都府古為蜀/國秦置蜀郡漢分置廣漢郡)
(武帝置益州蜀郡𨽻焉晉改蜀郡為成/都國地理通釋公孫述改蜀郡為成都)直見峨眉前(地/理)
(通釋峨嵋大山在嘉州峨嵋縣西七里兩山相對望之/如峨眉中峨眉在縣東南二十里西魏置眉州在峨嵋)
(之隂蜀都賦抗峨嵋之重阻峨嵋山名在成都犍為界/靣之故曰抗也輿地記峨嵋山眉州城南來自岷山連)
(岡疊嶂延袤三百餘里至此突/起三峯其三峯對峙宛若蛾眉)
　明皇帝
　　　經魯祭孔子而嘆之
夫子何為者(論語夫子何為史記/項羽紀客何為者)栖栖一代中(論語微/生畝謂)
(孔子曰丘何為是栖栖者與陽固演賾賦孔栖栖而不/息兮終見黜于庶邦周禮春官大司樂注分用一代之)
(樂呉志韋曜傳漢氏承秦則有叔孫通定一代之儀曜/之才學亦漢通之次也江淹賦拾一代而笑淺訪古人)
(而求/深)地猶鄒氏邑(論語孰謂鄹人之子知禮乎廣韻鄒/縣名屬兖州鄹同漢書地理志濟南)
(郡縣梁鄒水經濟渠又東/北至梁鄒縣西分為二)宅即魯王宫(孔安國尚書序/魯恭王壊孔子)
(舊宅以廣其居升堂聞金石絲竹之音乃不壊宅漢書/景帝十三王傳程姫生魯恭王餘又恭王徙魯好治宫)
(室壊孔子舊居以廣其宫聞鐘磬琴瑟/之聲不敢復壊于其壁中得古文經傳)歎鳯嗟身否(論/語)
(子曰鳯鳥不至河不出圖吾已矣夫李徳林天命論泣/麟歎鳯栖栖汲汲雖聖達而莫許也盧照鄰山行詩狂)
(歌欲歎鳯易先否後喜晉書凉王李嵩傳/吾自立身不營世利經涉累朝通否任時)傷麟怨道窮
(春秋西狩獲麟注麟者仁獸聖王之嘉瑞也仲尼傷嘉/瑞之無應故因魯春秋而脩之絶筆于獲麟史記孔子)
(世家西狩見麟/曰吾道窮矣)今㸔兩楹奠(禮記孔子曰疇昔之夜夢/坐奠于兩楹之間張恊詩)
(折衝樽爼間制勝在兩楹曹植/詩攬衣出中閨逍遙步兩楹)當與夢時同(後漢書邊/韶傳寐與)
(周公通夢静與孔子同意法苑珠林/若晝縁青黄夢想還同此為想夢)
　　　唯此溫泉是稱愈疾豈余獨受其福思與兆人
　　　　共之乗暇尋遊乃言其志(雍録温湯在臨潼/縣南一百五十步)
　　　　(一統志驪山在臨潼縣東南三里山之麓温/泉所出博物志凡水源有石流黄其泉則温)
　　　　(或云神人所暖主療疾辛氏三秦記驪山湯/可以去疾消病白帖倍藥石之功蠲除六疾)
　　　　(易井渫不食為我心惻可用汲王明並受其/福書一人有慶兆民賴之參同契後序循遊)
　　　　(寥廓書詩言/志歌永言)
桂殿與山連(庾肩吾詩桂殿月偏來十道志貞觀十八/年詔閻立徳營建宫殿御湯名湯泉宫太)
(宗臨幸製碑咸亨三年名温泉宫天寳六載改為華清/宫於驪山上益治湯井為池臺殿環立山谷又明皇即)
(山建宫大扺宫殿包褁驪山一山而繚墻/周遍其外庾信賦節竪山連文横水蹙)蘭湯湧自然
(楚辭浴蘭湯兮沐芳鄭義真奉和過溫泉詩湯泉恒獨/湧庾信温湯碑山間湧水實表忠誠老子人法地地法)
(天天法道道法自然莊子行之以五徳/應之以自然淮南子因天地之自然)隂崖含秀色(説/文)
(隂闇也水之南山之北也西征賦眺華頂之隂厓鮑照/詩隂厓積夏雪漢書禮樂志含秀垂穎續舊不廢張衡)
(七辨秀色羙艶陸機日出東南隅行秀色若可餐傳/休奕艷歌行秀色若珪璋劉孝綽詩林塘多秀色)溫
谷吐潺湲(劉義恭温泉詩秦都壯溫谷漢京麗湯泉楊/思元詩豐城觀漢迹溫谷幸秦餘鄭義真詩)
(温谷豈知寒沈佺期詩水從金穴吐雲是玉衣來九歌/觀流水兮潺湲七發瀄汨潺湲波揚流灑張衡賦亂弱)
(水之潺湲兮逗/華隂之湍渚)績為觸邪著(詩豐水東注維禹之績魏/都賦溫泉毖涌而自浪華)
(清盪邪而難老劉逖浴溫湯詩神井堪消癘温泉足盪/邪南史向靖傳所在著績後漢書邳彤傳凡言成事者)
(以功著/易顯)功因養正宣(晉書陶侃傳賛任隆三事功宣一職/匡宋書武帝紀行幸所經蒞民之)
(功宣於聼即加甄賞易山/下出泉䝉以養正聖功也)願言將億兆(詩寤言不寐願/言則嚏陸機詩)
(慷慨誰為感願言懐所欽戰國䇿蘇秦説楚威王曰此/兩䇿者相去有億兆之數後漢書傳賛俾建永昌同編)
(億兆晉書周嵩傳下收億兆元元之命劉/琨表億兆攸歸廣韻十萬曰億十億曰兆)同此共昌延
(傅休奕詩普天同樂育庾信詩有慶兆民同論年天子/萬宋書顔延之傳天下之務當與天下共之荘子天下)
(有道與物皆昌博雅延延遲遲長也馬融/廣成頌歴萬載而永延曹植文天禄永延)
　　　過老子廟(案此詩亦見李白集史記老子傳老/子者楚苦縣厲鄉曲仁里人也姓李)
　　　　(氏名耳字伯陽謚曰𣆀周守藏室之史也脩/道德其學以自隱無名為務葛𤣥道徳經序)
　　　　(周時託神李母剖左腋而/生生即皓然號曰老子)
仙居懐聖徳(案仙居蕭士贇補注本作先君云唐祖老/子故稱為先君史記封禪書公孫卿曰仙)
(人好樓居於是上令長安作蜚亷桂觀甘泉作益延夀/觀使卿持節設具而候神人鄭愔詩地軸仙居逺史記)
(五帝紀髙/陽有聖德)靈廟肅神心(蔡邕王子喬碑咨訪其驗信而/有徵乃造靈廟以休厥神梁簡)
(文帝伍員廟詩洪濤猶鼓怒靈廟尚/淒清應貞詩神心所授不言而喻)草合人蹤斷(謝朓/詩草)
(合亭臯逺霞生川路長江淹詩再逢緑草合重見翠雲/生庾肩吾隴西行草合前迷路雲濃後暗城廣韻從跡)
(也司馬相如難蜀父老舟車不通人跡/罕到張恊詩溪壑無人跡荒楚鬱蕭森)　塵濃鳥跡深(謝/莊)
(月賦緑苔生閣芳塵凝榭許慎説文序黄帝之史蒼頡/見鳥獸􁊫迒之迹知分理之可相别異也初作書契阮)
(籍樂論黄帝詠雲門之神少昊歌鳯鳥/之跡李白詩遺我鳥跡書飄然落崕間)流沙丹竈沒(書/導)
(弱水至於合黎餘波入于流沙列仙傳老子西遊闗令/尹喜知真人當過物色而得之與老子俱至流沙之西)
(服巨勝實莫知所終地理通釋流沙在沙州八十里其/沙隨風流行江淹别賦守丹竈而不顧鍊金鼎而方堅)
(周𢎞正詩菊源流餘水丹竈起殘烟/庾信詩自可尋丹竈何勞憶酒壚)闗路紫烟沉(史記/老子)
(傳正義抱朴子云老子西遊遇闗令尹於散闗或以為/函谷闗沈約碑文北撫崤潼平塗不過七百西接嶢武)
(闗路曽不盈千徐陵與齊尚書令書河橋馬渡曽非宋/典之奸闗路雞鳴皆是田文之客闗令尹内傳闗令登)
(樓四望見東極有紫氣西邁喜曰九十日之外法應有/聖人經過京邑至期乃齋戒其日果見老子郭璞遊仙)
(詩赤松臨上遊駕鶴乗紫烟鮑/照詩揚芬紫烟上垂彩緑雲中)獨傷千載後(江淹别賦/迴文詩兮)
(影獨傷漢書王褒傳千載一㑹論説無疑何妥詩小臣/屬千載時幸預簮纓魏文帝脩孔子廟詔千載之後莫)
(不脩其文/以述作)空餘松栢林(詩如松栢之茂無不爾或承禮/記其在人也如竹箭之有筠也)
(如松栢之有心也左思蜀都賦楩楠幽藹于谷底松栢/蓊鬱於山峯江總詩采桑歸路河流深憶昔相期栢樹)
(林/)
　　　途次陜州(元和志陜州禹貢豫州之域周為二/伯分陜之地又為古之虢國戰國時)
　　　　(為魏地後屬韓秦屬三川郡漢為𢎞農郡之/陜縣後魏太和十一年置陜州改恒農郡十)
　　　　(八年罷義寜元年置𢎞農郡武徳元年改為/陜州一統志陜州在河南府城西三百里)
境出三秦外(三輔黄圖秦置内史以領闗中項籍分其/地為三以章邯為雍王都廢丘司馬忻為)
(塞王都櫟陽董翳為翟王都髙奴謂之三秦一統志興/平縣在西安府城西一百里秦名廢丘又櫟陽城在臨)
(潼縣北五十里又髙奴城/在延安府鄜州城東五里)途分二陜中(潘岳西征賦眄/山川以懐古悵)
(攬轡於中途又周召之所分二南之所交郡國志陜縣/有陜陌二伯所分括地志陜原在陜州陜縣西南二十)
(五里分陜從原為界集古録陜州/石柱相傳以為周召分陜所立)山川入虞虢(易地險/山川丘)
(陵也西征記陜縣周召分職處南倚山原北臨黄河左/傳晉侯復假道於虞以伐虢元和志故虞城在平陸縣)
(東北五十里虞山之上又州里城即古虢國城虢山在/陜縣西二里臨黄河又虢有三北虢今陜州平陸縣東)
(虢今滎陽縣西虢今鳯翔府扶風縣一統志平陸縣在/山西解州城東南九十里春秋虞國地隋屬蒲州唐貞)
(觀初屬陜州又虢州城在河南府/靈寶縣治南陜州城西六十里)風俗限西東(漢書地/理志凡)
(民剛柔緩急音聲不同繫水土之風氣故謂之風好惡/取舍隨君上之情欲故謂之俗公羊傳自陜以東周公)
(主之陜以西召公主之鄭氏詩譜武王代紂定天下六之/州得二公之德化尤純故獨録之屬之太師其得聖人)
(化者謂之周南得賢/人之化者謂之召南)樹古棠隂在(楊素詩樹寒偏易古/爾雅杜甘棠也詩蔽)
(芾甘棠勿翦勿伐召伯所茇史記燕世家召公巡行鄉/邑有棠樹决獄其下民人思召公之政懐甘棠不敢伐)
(歌詠之作甘棠之詩括地志邵伯廟在洛州夀安縣西/北五里後人懐其德因立廟有棠在九曲城東阜上九)
(域志召伯甘棠樹在陜州府署西南隅/資治通鑑注陜州有甘棠驛以此得名)耕餘讓畔空(史/記)
(周紀西伯隂行善諸侯皆來决平於是虞芮有獄不能/决乃如周入界耕者皆讓畔未見西伯皆慚潘岳西征)
(賦耕讓畔以閒田霑姫化而生棘元和志平陸縣西六/十五里即虞芮争田讓為閒田之所一統志平陸芮城)
(二縣界有讓畔祠祀虞芮二君又平陸縣西五十/里有閒田古蹟即二國相讓之地俗呼讓畔城)鳴笳
從此去(唐書儀衞志大駕鹵簿鼓吹前部鐃鼓十二歌/簫笳次之魏文帝與呉質書從者鳴笳以啟路)
(文學托乗/於後車)行見洛陽宫(唐書地理志東都隋置武徳四/年廢貞觀六年號洛陽宫皇城)
(曲折以象南宫垣名曰太微城宫城/在皇城北象北辰武后號太初宫)
　　　野次喜雪(易旅即次廣韻三宿曰次晉書頋榮/傳露營野次星言宿駕王勃詩征驂)
　　　　(臨野/次)
拂曙闢行宫(庾信對燭賦蓮帳寒檠忩拂曙書闢四門/蔡邕獨㫁天子自謂曰行在所巡狩天下)
(所奏事處皆為宫左思呉/都賦梁岷有行宫之基)寒臯野望通(離騷蘭臯注澤/曲曰臯栁惲詩)
(亭臯木葉下隴首秋雲飛曹植賦/野蕭條而望極曠千里而無人)繁雲低逺岫(論衡初/出為雲)
(繁雲為翳謝恵連雪賦寒風積愁雲繁庾信詩隂雲歛/向低呉均詩輕雲紉逺岫細雨沐单衣陳後主詩北宫)
(瞻逺岫南/服阻遙江)飛雪舞長空(楚辭増冰峨峨飛雪千里些謝/朓詩飛雪天山來飄聚繩櫺外)
(鮑照詩集君瑤臺上飛舞兩楹前世説謝太傅寒雪日/内集與兒女講論文義俄而雪驟公欣然曰白雪紛紛)
(何所似兄子胡兒曰撒䀋空中差可擬兄女道韞曰未/若栁絮因風起呉均咏雪詩縈空如霧轉凝階似花積)
(張正見詩同雲遙暎嶺瑞雪近/浮空唐太宗詩夕霧結長空)賦象恒依物(謝恵連雪/賦值物賦)
(象任地班形又既因方/而為珪亦遇圓而成壁)縈迴屢逐風(謝恵連雪賦末縈/盈於帷席注縈盈)
(迴委之貌曹植洛神賦飄颻兮若流風之迴/雪王衡玩雪詩皎潔隨處滿流亂逐風迴)為知勤恤
意(書上下勤恤左傳闔廬勤恤其民而與之勞逸/國語先王非務武也勤恤民隱而除其害也)先此
示年豐(左傳三時不害而民和年豐毛長詩傳豐年之/冬必有積雪謝恵連雪賦盈尺則呈瑞於豐年)
(又雪賛氣遍霜繁年豐積雪張正/見詩九冬飄逺雪六出表豐年)
　　　送賀知章(舊唐書明皇紀天寶三載正月庚子/遣左右相以下祖别賀知章於長樂)
　　　　(坡上賦詩賜之又知章傳知章㑹稽永興人/少以文詞知名舉進士累授工部侍郎兼秘)
　　　　(書監充集賢院學士俄遷太子賔客銀青光/禄大夫自號四明狂客又稱秘書外監天寶)
　　　　(三載因病恍惚上疏請度為道士求/還鄉里乃捨本鄉宅為觀上許之)
遺榮期入道(張恊詠史詩達人知止足遺榮忽如無新/書致道者以言入道者以忠積道者以信)
(樹道者/以人)辭老竟抽簮(左傳隨武子請老蔡邕陳太丘碑/年已七十遂隱丘山懸車告老沈)
(約侍宴樂遊苑詩將陪告成禮待此未抽簮/庾信小園賦試偃息于茂林迺久羡於抽簮)豈不惜賢
達(後漢書李固傳天地之心福謙忌盛是以賢達功遂/身退全名養夀又黄憲傳太守王公在郡禮進賢達)
(多所降致/不能屈憲)其如髙尚心(易不事王侯髙尚其志謝靈運/詩幽人常坦步髙尚邈難匹北)
(齊書樊遜傳星干帝座不易髙尚/之心月犯少微終存耿介之志)寰中得秘要(謝莊鸚/鵡賦審)
(國音於寰中李百藥詩聲教盡寰中後漢書方術傳任/文公明曉天官風角秘要晉書韋謏傳雅要儒學善著)
(述羣言秘要/無不綜覽)方外散幽襟(莊子孔子曰彼游方之外者/也而丘游方之内者也按彼)
(謂孟子反子琴張晉書謝奕傳桓温辟為安西司馬曹/植七啟雍容暇豫娯志方外鮑照舞鶴賦散幽襟以驗)
(物偉胎化之僊禽唐/太宗詩眺矚散靈襟)獨有青門餞(三輔黄圖長安城東/出南頭第一門曰霸)
(城門民見門色青名曰青城門或曰青門亦曰青/綺門又霸橋在長安東漢人送客至此折栁贈别)羣僚
悵别深(揚雄甘泉賦命羣僚歴吉日恊靈辰曹植樂府/杯來一何遲羣僚以次行江淹别賦黯然銷魂)
(者惟别/而已矣)
　　　軒遊宫十五夜(軒遊宫不/詳出處)
行邁離秦國(詩行邁靡靡中心搖搖史記蘇秦列傳秦秦/四塞之國被山帶渭又孔子世家孔子曰)
(國雖小/其志大)巡方赴洛師(易先王以省方觀民設教梁昇卿/詩從來漢京盛未若此巡方書予)
(惟乙夘朝至于洛師/注洛師猶言京師也)路逢三五夜(潘尼詩道逢深識士/舉手對吾揖梁元帝)
(詩髙樓三五夜流影入丹墀劉孝綽詩明明三五/月垂影當髙樹江總詩三五兔輝成浮雲冷復輕)春色
暗中期(梁簡文帝詩春色映宫來庾信詩/春色方盈野世説暗中摸索亦得)闗外長河轉
(漢書武帝時楊僕征南越有功恥為闗外人元鼎三年/冬徙函谷闗于新安以故闗為𢎞農庾信詩移住華隂)
(下終為闗外人鮑照河清/頌長河巨濟異源同清)宫中淑氣遲(出師表宫中府/中梁元帝詩莫)
(春多淑氣斜/影落髙舂)歌鐘對明月(晉語鄭伯納女樂二八歌鐘/二肆公賜魏綘女樂一八歌)
(鐘一肆鮑照詩庭下列歌鐘陸機詩明/月入我牗子夜四時歌明月照桂林)不減舊遊時(呉/均)
(詩不減汲長孺向秀思舊/賦追思曩昔遊宴之好)
　　　觀㧞河俗戯(并序武平一景龍文館記中宗幸/梨園命侍臣為抜河之戱以大麻)
　　　　(絙兩頭繫十餘小索毎索數人執之以挽力/弱為輸舊唐書薛存誠傳父勝能文嘗作㧞)
　　　　(河賦詞致瀏/亮為時所稱)
　　俗傳此戱必致年豐故命北軍以求嵗稔(史記吕/后紀太)
　　(尉欲入北軍不得入襄平侯通持節矯内太尉北/軍太尉遂將北軍唐六典南軍若今諸尉也北軍)
　　(若今左右/羽林也)
壯徒恒賈勇(史記項羽紀壯士能復飲乎公羊傳秋八/月壬午大閱大閱者何簡車徒也徐陵侯)
(安都徳政碑率是驍徒仍開嶺嶠左傳欲勇者賈余餘/勇隋書宇文慶傳從武帝攻河隂先登攀堞中石絶而)
(復蘇帝勞之曰卿之/餘勇可以賈人也)㧞拒抵長河(史記王翦傳問軍中/戯乎對曰方投石超)
(距注超一作㧞漢書甘延夀傳少善騎射為羽林投石/㧞拒絶於等倫注㧞拒者有人連坐相把據地距以為)
(堅而能㧞取之也今人猶有㧞𤓰之戱盖㧞拒之遺法/呉都賦袒裼徒搏㧞距投石之部江淹尚書符索鐵㧞)
(距孤視萬旅晉書孝武帝紀論西踰劍岫而跨靈山北/振長河而臨清洛鮑照河清頌長河巨濟異源同清唐)
(太宗詩春蒐馳駿/骨總轡俯長河)欲練英雄志(禮記孟秋之月天子乃/命將帥選士勵兵簡練)
(傑俊魏志曹公法令既行士卒精練魏志武帝紀注劉/備來奔或謂太祖曰備有英雄志人物志草之精秀者)
(為英獸之㧞羣者為雄江淹為蕭太尉拜揚州牧/章臣景能驗才無假外鏡撰已練志久惻内涯)湏明
勝負多(孫子夫未戰而廟算勝者得算多也史記陳丞/相世家有尾生孝己之行而無益於勝負之數)
(晉書律歴志望敵知吉㓙聞聲效勝負百王不易之道/也北史齊神武帝紀自東西魏搆兵鄴下毎先有黄黒)
(螘陣闘占者以為黄者東魏戎衣色/黒者西魏戎衣色人間以此候勝負)譟齊山岌嶪(周禮/夏官)
(大司馬中冬教大閲及所弊鼔皆駴車徒皆噪薛道衡/詩笳聲喧隴水鼓曲噪漁陽孫子不動如山陳琳武帝)
(賦八部方置山布星陳西京賦疏龍首以抗/殿狀巍嵯以岌嶪説文岌嶪山髙貌或作嶫)氣作水騰
波(左傳夫戰勇氣也一鼓作氣再而衰三而竭淮南子/善用兵者勢如决積水于千仭之隄尉繚子勝兵似)
(水張衡羽獵賦霧合雲集波流雨注木華海賦泱/漭澹泞騰波赴勢鮑照書騰次觸天髙浪灌日)預期
年嵗稔(易林膏我下土年嵗大茂又倉庫盈億年嵗有/息啇人留連雖久有得後漢書明帝紀人無徭)
(役嵗比/登稔)先此樂時和(詩小序華黍時和嵗豐宜黍稷也/禮記動已而天地應焉四時和焉)
(爾雅四時和為通正謂之景風梁簡文帝南郊頌畫/一之政萬代表于時和三章之律百姓沐于仁夀)
　　　同劉晃喜雨
節變寒初盡(後漢書蔡邕傳邕姓至孝母常滯病三年/邕自非寒暑節變未嘗觧襟帶江逌詩髙)
(風催節變王胄樂府栁黄知節變草緑識春歸徐丘立/春詩薄夜迎新節當鑪即晚寒張説詩嵗後寒初變春)
(前芳未開唐太宗詩送寒餘雪盡太/上隱者詩山中無歴日寒盡不知年)時和嵗已春(老子/冲氣)
(為和楚詞青春受謝白日昭春氣奮發萬物遽傅咸詩/春敷和氣百鳥翔鳴梁元帝纂要孟春曰上春初春開)
(春發春獻/春首春)繁雲先合寸(庾信對雨詩繁雲猶暗嶺積雨/未開庭謝恵連雪賦寒風積愁)
(雲繁潘尼賦氣觸石而結蒸兮雲膚合而仰浮尚書太/𫝊五岳觸石而出雲膚寸而合不崇朝而雨者惟㤗山)
(雲乎注側手為/膚按指為寸)膏雨自依旬(詩芃芃黍苗隂雨膏之左/傳小國之仰大國也如百)
(穀之仰膏雨廣韻十日曰旬鹽鐵論周公太平之時風/不鳴條雨不破塊旬而一雨雨必以夜京房易候太平)
(之時十日一雨尸子神農治天下欲雨則/雨五日為行雨旬為榖雨旬五日為時雨)颯颯飛平野
(楚辭風颯颯兮木蕭蕭鮑照喜雨詩族雲飛泉室劉孝/標望雨詩飛雨入階廊梁簡文帝銘鬱鬱翠微遼遼平)
(野/)霏霏静暗塵(詩今我來思雨雪霏霏楚辭雲霏霏而/承宇梁簡文帝賦得入階雨詩細雨階)
(前入灑砌復沾帷何遜詩夜雨滴空階唐太/宗冬狩詩騎歛原塵静九歌使凍雨兮灑塵)懸知花葉
意(梁武陵王紀詩懸知意氣薄不著去時衣庾信詩懸/知曲不悞無事畏周郎宋玉風賦邸華葉而振氣晉)
(書嵇康等傳論一其原本體無為之用分其/華葉開寓言之道史記好學深思心知其意)朝夕望中
新(詩溫恭朝夕執事有恪又跂予望之隋煬帝望江南/光景好輕彩望中斜梁元帝詩花新摘未舒陽縉詩)
(青門小苑/物華新)
　　　千秋節賜羣臣鏡(唐明皇帝實録帝以垂拱元/年八月五日生於東都開元)
　　　　(十七年八月癸亥宴百僚于花萼樓下左相/乾曜右相説上表請以為千秋節著之甲令)
　　　　(布之天下咸令宴樂羣臣以是日獻甘露醇/酎上萬嵗夀酒王公戚里進金鏡綬帶士庶)
　　　　(以結絲承露囊相遺問村社/作夀酒宴樂増韻鏡鑑也)
鑄得千秋鏡(軒轅内傳帝㑹王母鑄鏡十二隨日用之/國史補揚州舊貢江心鏡五月五日揚子)
(江心所/鑄也)光生百鍊金(釋名鏡景也有光景也新語無膏/澤而光潤生不刻畫而文章成晉)
(書輿服志趙武靈王以金貂飾首以為金取剛强百鍊/不耗貂内勁悍而外柔縟西京雜記戚姫以百鍊金為)
(彄環照見指骨上以賜侍兒各四枚拾/遺記方丈山有池泥色青百鍊成金)分將賜羣后(書/分)
(寶玉於伯叔之國時庸展親又乃日覲四岳羣牧班瑞/于羣后傳后君也荀朂樂歌肆覲羣后爰及卿士後漢)
(書儒林傳序坐明堂而朝/羣后登靈臺以望雲物)遇象見清心(莊子至人之用/心也若鏡不將)
(不迎應而不藏庾信鏡賦鏡乃照膽照心難逢/難值世説顧家婦清心玉暎自是閨房之秀)臺上冰
華澈(鄴中記西臺高六十七丈上作銅鳯忩皆銅籠疏/雲母幌庾信燈賦巻衣秦后之牀送枕荆臺之上)
(傅休奕大寒賦百川明而不流兮冰凍合於四海劉勰/新論火不吹則無外耀之光鏡不瑩必闕内影之照故)
(吹成火之光/瑩為鏡之華)忩中月影臨(鮑照詩忩中多佳人謝朓詩/忩中列逺岫庭際俯喬林洞)
(㝠記帝於望鵠䑓西起俯月臺臺下穿池登臺以眺月/影入池中使宫人乗舟弄月影因名影娥池梁元帝望)
(江中月影詩澄江涵/皓月水影若浮天)更銜長綬帶(唐書車服志以雕銜/綬帶謂其行列有序)
(也漢武内傳西王母交帶靈飛綬漢官儀綬/長一丈二尺法十二月廣三尺法天地人也)留意感人
深(戰國䇿故敢獻書以聞唯君王之留意焉韓詩外傳/子夏曰實之與實如膠如漆虚之與虚如冰見日君)
(子可不留意哉漢書藝文志游文於六經之中留意於/仁義之際禮記樂也者聖人之所樂也而可以善民心)
(其感人深其移風易/俗故先王著其教焉)
　　　送趙法師還蜀因名山奠簡(唐六典道士有三/號其一曰法師唐)
　　　　(詩紀事趙法師觀宇在今蜀州新津縣史記/封禪書天子祭天下名山大川諸侯祭其疆)
　　　　(内名山大川詩上下奠瘞疏奠謂置之于地/瘞謂埋之于土蔡邕獨斷䇿者簡也其制長)
　　　　(二尺短者半之釋名簡間也編之篇篇有/間也劉義公詩金牒封梁父玉簡禅太山)
道家奠靈簡(史記禮書孝文好道家之學山海經􁓅山/實生良玉黄帝取􁓅山之䇿投之鐘山之)
(隂雲笈七籖軒轅黄帝以所佩靈寶五符真文書金簡/一通封於鍾山一通藏於宛委之山史記封禪書㤗山)
(封廣丈二尺髙九尺其下則有玉牒書書秘桓/譚新論修封㤗山瘞玉太宗注凡封山則埋玉)自昔仰
神仙(詩自古在昔漢書郊祀志燕齊方士言有神仙祭/祀致福之術者以萬數天隱子在人曰人仙在天)
(曰天仙在地曰地仙在水/曰水仙能變通曰神仙)真子今將命(漢書藝文志神/仙者所以保性)
(命之真而遊方於外者也真誥夫得為真人者事事皆/盡得真也徐陵碑法王真子論語闕黨童子將命沈佺)
(期詩古今/貴將命)蒼生福可傳(書帝光天之下至於海隅蒼生/通鑑開元十三年明皇帝封泰)
(山帝問禮部侍即賀知章曰前代玉牒之文何故秘之/對曰或宻求神仙故不欲人見帝曰吾為蒼生祈福耳)
(乃出玉牒宣示羣臣唐樂章聆/愾息僾周旋九韶遍百福傳)江山尋故國(蔡邕任巴/郡太守謝)
(表巴土長逺江山脩隔華陽國志蜀之為邦天文井絡/輝其上地理岷嶓鎮其域五岳華山表其陽四凟汶江)
(出其徼顔延之詩故國/多喬木空城凝寒雲)城郭信依然(釋名城盛也盛受/國都也郭廓也廓)
(落在城外也搜神記有白鶴集於遼東華表言曰有鳥/有鳥丁令威去家千嵗今來歸城郭如故人民非列仙)
(傳蘇耽仙去後有白鶴十數隻集郡東門樓上一隻以/口書字曰城郭是人民非三百甲子當復歸咸謂是耽)
(南史沈文季傳/依然猶有故情)二室遙相望(一統志逍遙山在成都府/簡縣西三十里山北有層)
(崖崖有東西二室西室後有丹竈又有石窟揚雄河東/賦登六觀而遙望兮聊浮游以經營水經注山堂水殿)
(煙寺/相望)雲囘洞裏天(水經注方嶺雲囘竒峯霞舉張恊七/命翕忽揮霍雲囘風行茅君内傳洞)
(天三十六所乃真仙所居宋之/問詩人隔壺丘地龍游洞裏天)
　　　幸蜀西至劍門(唐書明皇紀天寶十七載七月/庚辰次蜀都又地理志劍南道)
　　　　(劍州普安郡縣劍門寰宇記劍州劍門縣諸/葛武侯相蜀於此立劍門以大劍山至此有)
　　　　(隘束之路故曰劍門一統志大劍山在劍州/北二十五里一名梁山山海經髙梁之山西)
　　　　(接岷崌東引荆衡劉儀鳯劍閣記云梁山之/險蜀所恃以為外户即此其山峭壁中斷兩)
　　　　(崖相嶔如門之闢如劍/之植故又名劍門山)
劍閣横雲峻(水經注小劍戍北去大劍三十里連山絶/險飛閣相通故謂之劍閣也左思蜀都賦)
(縁以劍閣阻以石門注劍閣谷名自蜀通漢中道一由/此背有閣道在梓潼郡東北郭璞賛華嶽雲峻削成四)
(方沈約銘表峻蒼雲張載劍/閣銘窮地之險極路之峻)鑾輿出狩迴(班固西都賦/乗鑾輿備法)
(駕書五載一巡守詩東有甫草駕言行/狩顔延之詩虞風載帝狩夏諺頌王遊)翠屏千仭合(盧/山)
(後録清輝閣對廬阜如青天翠屏孫綽遊天台山賦踐/莓苔之滑石摶壁立之翠屏列子周穆王築中天之臺)
(其髙千仞枚乗七發上有千/仭之峯劍閣銘壁立千仭)丹嶂五丁開(水經注石路/崎嶇巖嶂峻)
(嶮沈約鍾山詩鬱律構丹巘崚嶒起青嶂華陽國志蜀/有五丁力士能移山秦恵王作石牛五頭朝㵼金其後)
(曰牛便金蜀人悦之使使請石牛王許/之乃遣五丁迎石牛秦從石牛道伐蜀)灌木縈旗轉(詩/集)
(于灌木左思詩何事待嘯歌灌木自悲吟謝靈運山居/賦灌木森沉以䝉茂梁簡文帝七勵丹旌風轉碧幔雲)
(移/)仙雲拂馬來(蕭詮詩别有仙雲起時向楚王宫張融/海賦通雲交拂連韻共風庾信詩雲低)
(馬上人梁元帝詩拂馬似塵/飛陳後主詩髻影雜雲來)乗時方在徳(呉越春秋湯/武乗四時之)
(利而制夏殷史記呉起傳魏武侯浮西河而下中流顧/而謂呉起曰美哉乎山河之固此魏國之寶也起對曰)
(在徳不在險劍閣銘/興實在徳險亦難恃)嗟爾勒銘才(晉書張載傳載博學/有文章太康初至蜀)
(省父道經劍閣載以蜀人恃險好亂因著銘以作誡益/州刺史張敏見而竒之表上其文武帝遣使鐫之於劍)
(閣焉劍閣銘勒銘/山阿敢告梁益)
　　　同玉真公主過大哥山池(唐書中宗八女傳玉/真公主字持盈封崇)
　　　　(昌縣主髙宗孫睿宗女弟張九齡勅賜寧王/池宴詩序開元三年春上幸寧王第叙家人)
　　　　(禮上曰大哥作好主人阿瞞但謹為上客舊/唐書讓皇帝憲傳憲於勝業坊東南角賜宅)
　　　　(明皇於興慶宫西南置樓題曰花萼相輝之/樓時登樓聞音樂聲即召升樓同榻宴謔或)
　　　　(便幸其第賜金/分帛厚其歡賞)
地有招賢處(史記燕世家燕昭王卑身厚幣以招賢者/漢書梁孝王傳孝王築東苑方三百里招)
(延四方豪傑劉潜詩尚/識招賢閣猶懐愛士風)人傳樂善名(後漢書東平王蒼/傳王朝京師月餘)
(還國帝手詔國中傳曰日者問東平王處家何等最樂/王言為善最樂其言甚大副是腰腹矣沈烱始興昭烈)
(王碑東平之樂善陳思之麗藻禮記夫䕫/達於樂而不達於禮是以傳於此名也)鶩池尋九達
(王筠詩春生鴈鶩池爾雅一達謂之道路二達謂之岐/旁三達謂之劇旁四逹為之衢五達謂之康六達謂之)
(莊七達謂之劇驂八達謂之崇期/九達謂之逵水經注通逵九達)龍岫對層城(西京雜/記梁孝)
(王好宫室苑囿之樂築兔園有落猿石棲龍岫淮南/子崑崙山有層城九重世説遙望層城丹樓如綺)桂
月先秋冷(虞喜安天論月中仙人桂樹今視其初生見/仙人之足漸已成形江總七夕詩漢曲天榆)
(冷河邊月桂秋庾信文桂月危懸風泉虗韻又黄帝見/廣成子賛疎雲即雨落木先秋顔延之詩秋至恒早寒)
蘋風向晚清(宋玉風賦夫風生於地起於青蘋之末梁/昭明太子詩霏雲出翠嶺凉風起青蘋隂)
(鏗詩向晚判勝朝宋文帝詩林下/夕風清梁簡文帝詩帷風依夜清)鳯樓遙可見(晉宫閣/名洛陽)
(有鳯凰樓總章觀儀鳯樓在觀上觀之南别有翔鳯樓/顧野王詩鳯樓臨廣陌江淹詩鳯樓簫管開庾信詩中)
(天遙可望終/䫫仰鵾絃)彷彿玉簫聲(司馬相如子虚賦𦕈𦕈忽忽/若神仙之彷彿列仙傳蕭史)
　(秦穆公時人善吹簫公以女弄玉妻之乃教弄玉吹簫/作鳯鳴有鳯凰來止其屋夫妻同鳯凰飛去秦人作鳯)
　(女祠於雍宫世有簫聲李百藥笙賦挫玉簫之清管庾/信玉帳山銘長聞鳯笛永聽簫聲鮑照升天行鳯臺無)
　(還駕簫管/有遺聲)
　
　
　
　
　
　
　
　
　
　
　
　
御選唐詩巻十
　欽定四庫全書
御選唐詩巻十一
　　五言律
　　　虞世南(字伯施餘姚人沈静寡欲精思讀書至累/旬不盥櫛文章婉縟見稱于僕射徐陵在)
　　　　(隋官秘書郎入唐為秦府記室參軍遷太子中/舍人歴宏文館學士秘書監太宗稱其徳行忠)
　　　　(直博學文辭/書翰為五絶)
　　　　發營逢雨應詔
　豫遊欣勝地(夏諺一遊一豫為諸侯度晉書/孫統傳論窮觀勝地㑹其心焉)皇澤乃先
　天(張衡應㫖皇澤宣洽海外混同陸機謝表皇澤廣被/恵濟無逺傳咸詩悠悠建平皇澤未流朝選於衆惟)
　(子之授易先天而天弗違後天而/奉天時陸機文威先天而盖世)油雲隂御道(孟子天/油然作)
　(雲司馬相如封禪文自我天覆雲之油油漢書音義油/油雲行貎西京雜記雨雲曰油雲劉孺侍宴詩芝殿延)
　(藻景畫室冩油雲郭璞詩羽盖停雲隂陸機苦寒行隂/雲興巖側庾肩吾喜雨詩濕風含酒氣隂雲助麥寒後)
　(漢書虞延傳帝/乃臨御道之館)膏雨潤公田(詩芃芃黍苗隂雨膏之左/傳季武子曰小國之仰大)
　(國如百穀之仰膏雨焉賈山至言元年膏雨降五穀登/王融策秀才文歌皇華而遣使賦膏雨而懐賔易雨以)
　(潤之晉書梁武昭王傳信乾坤之相成庻物希風而潤/雨詩雨我公田遂及我私漢書元帝紀以三輔太常郡)
　(國公田及苑可省者振業貧民/曹植詩經彼公田樂我稷黍)隴麥霑逾翠(禽經澤雉/啼而麥齊)
(注澤雉為商庚春季之月始鳴麥平隴也王僧逹詩麥/隴多秀色楊園流好音庾信詩藜床負日卧麥隴帶經)
(鋤張正見詩清風吹麥隴細雨濯梅林詩既霑既足漢/時謠小麥青青大麥枯劉勰新論春蕊雖茂假朝露而)
(抽/翠)山花濕更燃(徐陵山齋詩山花臨席舞水影照歌牀/庾信初晴詩濕花飛未逺隂雲歛尚低)
(梁元帝詩林間花欲燃張正見賦苔畫波文花然/栁色呉尚之詠隣女詩貌同朝日麗裝近午花然)稼穡
良所重(書君子所其無逸先知稼穡之艱難乃逸詩稼/穡維寶代食維好何晏景福殿賦覩農人之耘)
(耔亮稼穡之艱難漢書董仲舒説上曰春秋他穀不書/至于麥禾不成則書之以此見聖人于五穀最重麥與)
(禾/也)方復悦豐年(詩豐年多黍多稌漢書郊祀志詔曰朕/親飭躬齋戒親奉祀為百姓䝉嘉氣獲)
(豐年焉鹽鐵論永/其世而豐其年)
　　　侍宴歸鴈堂(釋氏要覽毗舍離為佛作/堂形如鴈字故名鴈堂)
歌堂臨緑水(鮑照蕪城賦藻扄黼帳歌堂舞閣之基沈/約詩裾開臨舞席䄂拂繞歌堂南史庾杲)
(之傳庾景行汎緑水依芙蓉何/其麗也張華詩俯臨緑水流)舞館接金塘(謝靈運詩/舞館識餘)
(基歌梁想遺囀劉楨詩芙蓉散其華菡蓞/溢金塘鮑照詩彪炳此金塘藻耀君玉池)竹開霜後翠
(左思呉都賦竹則苞笋抽節往往縈結緑葉翠莖冐霜/停雪王儉靈丘竹賦翠葉與飛雪争榮唐太宗竹詩翠)
(葉負/寒霜)梅動雪前香(隂鏗詩春近寒雖轉梅舒雪尚飄陳/後主梅花落詩映日花光動迎風香)
(氣來蘇子卿詩祇言/花是雪不信有香來)鳬歸初命侣(張衡西京賦奮隼歸/鳬沸卉砰訇江總詩)
(歸鳬沸卉同亂下方塘中鮑/照鳴雁行齊行命侣入雲漢)鴈起欲分行(沈約雁詩懸/飛竟不下亂)
(起未成行王褒雁詩霜/多聲轉急風疎行屢稀)刷羽同棲集(沈約雁詩刷羽同/揺漾一舉還故鄉)
(王胄雁詩何如侣汎汎刷羽戯方塘庾肩吾雁詩依簷/本相賀近幕願同棲謝朓詩椅梧何必零歸來共棲集)
懐恩愧稻粱(後漢書卓茂傳人納其訓吏懐其恩鮑照/鵞賦空穢君之園池徒慙君之稻粱庾信)
(詩未知稻粱鴈/何時能報恩)
　　陳叔達(字子聪陳宣帝第十六子也善容止有才/學在陳封義陽王十餘嵗侍宴賦詩十韵)
　　　(援筆便就入隋為絳郡通守歸唐授丞相府主/簿與温大雅同掌機宻進黄門侍郎兼納言封)
　　　(江國公貞觀中拜禮/部尚書集十五巻)
　　　早春桂林殿應詔(傅休奕詩嘉慶形三朝羙徳/揚初春王褒詩細栁發新春)
　　　　(案桂林殿無考後漢書杜林傳時諸王傅數/被引命或多交遊不得應詔惟林守慎有召)
　　　　(必至案陳思王/曺植有應詔詩)
金鋪照春色(司馬相如長門賦擠玉户以撼金鋪兮聲/嘈吰而似鐘音崔駰七依反宇垂阿洞門)
(金鋪丹柱雕楹飛閣層樓魏文帝樂府排金鋪坐玉堂/風塵不起天氣清凉謝朓詩宛洛佳遨遊春色滿皇州)
(梁簡文帝詩春色暎宫來先發院邊/梅沈約詩山光浮水至春色犯寒來)玉律動年華(後漢/書律)
(厯志殿中候用玉律十二唯二至乃候靈臺用竹律拾/遺記師延在軒轅之世為司樂之官及殷時總脩三王)
(五帝之樂拊一絃琴則地祇皆升吹玉律則天神皆降/南史徐陵傳時有冐進求官者乃為書宣之曰今衣冠)
(禮樂日富年華何可猶作舊/意庾信卭竹杖賦年華未暮)朱樓雲似盖(後漢書馮衍/傳伏朱樓而)
(四望兮采三秀之華英謝朓詩逶迤帶緑水迢逓起朱/樓司馬相如大人賦屯余車其萬乗兮綷雲盖而樹華)
(旗郭璞詩雲/盖隨風迴)丹桂雪如花(南方草木状交趾置桂園桂/有三種葉如柏葉皮赤者為)
(丹桂葉似柿葉者為菌桂葉似枇杷者為牡桂左思呉/都賦洪桃屈盤丹桂灌叢瓊枝抗莖而敷蘂珊瑚幽茂)
(而玲瓏庾信詩雪花/深數丈氷床厚尺餘)水㟁銜階轉(梁元帝登堤望水詩/髙岸翻成浦曲港反)
(通/舟)風條出栁斜(范雲詩風條振風嚮霜葉㫁霜枝北史/栁昻傳楊素嘗於朝堂見昻子調獨立)
(曰栁條通體弱/獨摇不須風)輕輿臨太液(左思呉都賦輕輿安轡以/經隧樓船舉帆而過肆張)
(華賦輶軒停盖輕輿託隂漢書郊祀志北治大池漸臺/髙二十餘丈名曰泰液案太古作泰張衡東都賦太液)
(昆明鳥獸之囿傳休奕栁/賦太液渥流朝露未晞)湛露酌流霞(詩序湛露天子燕/諸侯也詩湛湛露)
(斯在彼豐草湛湛露茂盛貌楚辭吸湛露之浮源兮潄/凝霜之雰雰江淹詩願垂湛露恩信我皎日期揚雄甘)
(泉賦噏清雲之流霞兮飲若木之露英江/總納袍賦解女蘿之山帶佩流霞之羽服)
　　李百藥(字重䂓定州安平人七嵗能屬文隋時襲/父徳林爵為太子通事舍人兼學士唐太)
　　　(宗重其名拜中書舍人授太子右庻子百藥/藻思沉鬱尤長五言雖樵童牧子亦皆吟諷)
　　　奉和正日臨朝應制(書月正元日四民月令正/月之朔是謂正日唐書禮)
　　　　(樂志皇帝元正受羣臣朝賀漢書/成帝紀賛臨朝淵嘿端嚴若神)
化厯昭唐典(漢書律厯志三統者天施地化人事之紀/也晉書律厯志治律之道必審日月之行)
(然後可以上考天時下察地化王僧孺謝厯表九瀛仰/化萬㝢依朔庾肩吾書品序玉厯頒正而化俗書堯典)
(乃命羲和欽若昊天厯象日月星辰敬授人時楊雄羽/獵賦脩唐典匡雅頌孫綽天台山賦應配天于唐典齊)
(峻極於/周詩)承天順夏正(易至哉坤元萬物資生乃順承天/書欽若昊天注若順也史記厯書)
(夏正以正月殷正以十二月周正以十一月盖三王之/正若循環窮則反本白虎通正朔有三何本天有三統)
(謂三微之月也王者當奉順而成者故受命各統一正/也三微者何陽氣始施萬物動微而未著也夏以十三)
(月為正律中太簇言萬物始簇而生張衡東/京賦夏正三朝庭燎晰晰注夏家建寅之正)百靈警朝
禁(抱朴子黄帝生而能言役使百靈隋書髙帝紀祀上/帝而理兆人和百靈而利萬物又音樂志九關洞開)
(百靈環列張衡西京賦徼道外周千廬内附尉衛八屯/警夜巡晝注警備不虞獨㫁天子所居曰禁中又禁中)
(者門户有禁非/侍御者不得入)三辰揚斾旌(左傳三辰旂旗昭其明也/注三辰日月星也畫於旌)
(旗以象日月之明詩蕭蕭馬鳴悠悠斾旌釋名雜帛為/斾以襍色綴其邊為翅尾也又析雨為旌旌精也有精)
(光/也)充庭富禮樂(東京賦龍輅充庭雲旗拂霓晉書樂志/正旦大㑹行禮歌嘉㑹置酒嘉賔充庭)
(隋書禮儀志文物充庭有司執簡紀年號日朔易富有/之為大業禮記其功大者其樂偹其治辨者其禮具謝)
(朓詩民和禮樂富許善心奉和受朝詩禮殫五瑞輯樂/闋九功成唐書禮樂志元正朝賀尚舍設御幄於太極)
(殿羣臣客使等次東西朝堂展懸置案/陳車輿歌者琴瑟升座笙管立階間)髙宴齒簮纓(南/史)
(沈烱傳指栢梁而髙宴庾信文平樂髙宴金華説經唐/書禮樂志元旦賜酒皆起再拜立受觶就席坐酒行十)
(二巡降階再拜復位陸機謝平原内史表冕冠乗軒仰/齒貴游何妥詩小臣屬千載時幸預簮纓陳後主詩簮)
(纓今盛此俊/乂本多名)獻夀符萬嵗(傅休奕詩臨軒進爵獻夀翩/翩唐書禮樂志光禄卿酌酒)
(一爵授上公上公授殿中監進爵御前上公退北面跪/稱具官某言元正首祈謹上千秋萬嵗續漢書正朝受)
(賀二千石以上稱萬嵗宋書樂/志陛下長懽樂永世與天符)移風韻九成(孝經移風/易俗莫善)
(於樂禮記樂行而倫清耳目聪明血氣和平移風易俗/天下皆寧庾信詩安歌韻八風書簫韶九成鳯皇來儀)
(曹植請赴元正表耳存九成目想率舞王沉/正㑹賦備六代之象舞兮釐簫韶於九成)
　　楊師道(師道字景猷華隂人隋宗室也精警有才/思入唐尚桂陽公主封安徳郡公貞觀中)
　　　(拜侍中參預朝政遷中書令罷為吏部尚書師/道善草𨽻工詩每與有名士燕集歌詠自適帝)
　　　(毎見其詩必吟諷嗟賞後賜宴帝曰聞公毎酣/賞捉筆賦詩如宿搆者試為朕為之師道再拜)
　　　(少選輙成無所/竄定一座嗟伏)
　　　初秋夜坐應詔
玉琯凉初應(晉書律厯志黄帝作律以玉為管長尺六/孔為十二月音至舜時西王母獻昭華之)
(琯以玉為之及漢章帝時零陵文學奚景于冷道舜祠/下得白玉琯則古者又以玉為管矣以玉者取其體含)
(亷潤也韻㑹管或作琯梁簡文帝序氣冷金扉霜浮玉/管虞茂詩玉琯正吟風劉鑠詩昊天清且髙秋氣發初)
(凉謝朓七夕賦朱光既夕凉/雲始浮潘岳詩清商應秋至)金壺夜漸闌(周禮挈壺氏/下士六人注)
(壺盛水器也世主挈壺水以為漏陸機刻漏賦挈金壺/以南羅藏幽水而北戢梁簡文帝詩洞門扉未掩金壺)
(漏已催蔡琰胡笳十八拍/更深夜闌兮夢汝來斯)滄池流稍潔(張衡西京賦頋/臨太液滄池港)
(沆沈約九日侍宴詩上林葉下滄池水寒長安記建章/宫有太液池注太液池色滄故曰滄池孫綽庾司空碑)
(挹清瀬之潔流法苑珠/林或如止水乍有潔流)仙掌露方漙(史記漢武帝紀作/栢梁銅柱承露仙)
(人掌之屬三輔故事建章宫承露盤以銅為之上有仙/人掌班固西都賦抗仙掌以承露張衡西京賦立脩莖)
(之仙掌承雲表之清露詩零露漙兮徐陵與王僧/智書青葽已介白露方漙江淹詩簷前露已漙)鴈聲
風處斷(薛道衡詩霜天斷鴈聲胡師躭詩飛鴈遺寒聲/阮卓風詩吹雲旅鴈斷祖孫登紫騮馬嘶從風)
(處/斷)樹影月中寒(梁元帝闗山月月中有桂樹流影自徘/徊謝朓髙松賦當月露而流影梁昭明)
(太子詩月落林餘影/庾信詩樹寒條更直)爽氣長空净(晉書王徽之傳西山/朝來致有爽氣唐太)
(宗詩夕霧結長空虞/世南詩髙天净秋色)髙吟覺思寛(古樂府佇立吐髙吟/嵇康琴賦慕老童於)
(騩隅欽泰容之髙吟郭璞登百尺樓賦情渺然以/思逺鮑照詩願君裁悲且减思聴我抵節行路吟)
　　上官儀
　　　詠雪應詔
禁園凝朔氣(班固西都賦西郊則有上苑禁苑林麓藪/澤顔延之曲水詩序南除輦道北清禁苑)
(庾信華林園馬射賦皇帝翊四校於仙園迴六龍于天/苑唐太宗詩飛盖去西園蘭橈遊翠渚庾肩吾雪詩凝)
(瑛結井泉唐太宗望雪詩素雪曉凝華蕭/子範詩連翩辭朔氣木蘭詩朔氣傳金柝)瑞雪掩晨曦
(庾肩吾詩瑞雪墜堯年徐陵雪詩豈若天庭瑞輕雪帶/風斜張正見詩同雲遙映嶺瑞雪近浮空謝恵連雪賦)
(掩日韜霞梁昭明太子/香爐賦匿丹曦于西嶺)花明棲鳯閣(陳子梁詩峰逈雜/花明唐太宗詩花)
(明菊照叢尚書中候堯即位七十載鳯皇止庭巢阿閣/謝靈運詩朝遊登鳯閣鮑照凌雲樓序鳯閣起於漢京)
珠散影娥池(張載安石榴賦剖之則珠散含之則氷釋/三輔黄圖影娥池武帝鑿以玩月其旁起)
(望鵠䑓以眺月影入池中使宫人乗舟弄月/影亦名眺蟾臺梁簡文帝雪詩入池雪不積)飄素迎歌
上(王融阻雪聨句飄素瑩檐溜沈/約秦筝曲迎歌度舞遏歸風)翻光向舞移(張纉南/征賦翻)
(光轉彩出没遙漾王筠約法師碑浴日含星翻光池沼/張正見春雪詩還取長歌處帶曲舞春風陸慧曉詩旌)
(翻玉華晦神/轉雲光移)幸因千里暎(裴子野詩飄颻千里雪倐忽/度龍沙劉孝綽對雪詩詎比)
(咸池曲飄颻干里飛宋齊/語孫康家貧常映雪讀書)還繞萬年枝(西京雜記初脩/上林苑羣臣逺)
(方各獻美樹有千年長生樹萬年長生樹謝朓詩/風動萬年枝沈約詩髙梨有繁露何減萬年枝)
　　王勃
　　　仲春郊外(月令仲春之月始雨水桃始華梁元/帝纂要二月仲春亦曰仲陽爾雅邑)
　　　　(外謂/之郊)
東園垂栁徑(竹書紀年黄帝軒轅氏洛水之上有鳯凰/集不食生蟲不履生草或止帝之東園或)
(巢於阿閣或鳴於庭庾信行雨山銘横藤碍路/垂栁低人虞綽詩桃蹊日影亂栁徑和風起)西堰落
花津(增韵堰埭也徐陵詩落花承步履流澗冩行衣梁/元帝詩落花灑行路垂栁拂砌塵梁簡文帝詩落)
(花依度幰垂/栁拂行輪)物色連三月(何遜詩華池物色曛呉孜詩/物色類如此鮑照詩物色延)
(暮思丘遅與陳伯之書暮春三月江南草長雜花生樹/羣鶯亂飛蕭慤春賦二月鶯聲纔欲斷三月春風已復)
(流/)風光絶四隣(王險詩風光承露照霧色㸃蘭暉庾信/詩日色臨平樂風光滿上蘭左傳諸侯)
(守在四隣庾信詩昨夜/鳥聲春驚鳴動四隣)鳥飛春覺曙(詩有鳥髙飛丘遲/詩巢空初鳥飛江)
(總詩忽聽/鳥鳴曙)魚戱水知春(古樂府魚戯蓮花東潘尼逸民/吟游魚羣戯翔鳥髙飛沈約春)
(詠詩碧水復盈淇梁簡/文帝詩結草早知春)初晴山院裏(江總詩初晴原野/開宿雨潤條枚王)
(胄詩初晴物候凉夕景照山/荘王臺卿詩匍匐入山院)何處染囂塵(左傳公欲更/晏子之宅曰)
(子之宅近市湫隘囂塵不可以居桓法闓初入山詩/當知勝地逺於此絶囂塵劉孝綽詩案牘罷囂塵)
　　杜審言(字必簡襄陽人善五言詩工書翰少與李/嶠崔融蘇味道為文章四友擢進士第性)
　　　(矜誕嘗語人曰吾文章合得屈宋作衙官吾書/跡合得王羲之北靣累轉洛陽丞武后召見令)
　　　(賦歡喜詩甚見嘉賞授著作佐郎遷膳部員/外郎神龍中流峰州尋入為脩文館直學士)
　　　奉和七夕宴兩儀殿應制(崔寔四民月令七月/七日其夜設酒脯時)
　　　　(果散香粉於筵上祈請于河鼓織女言此二/星神當㑹守夜者咸懐私願曹植九詠目牽)
　　　　(牛兮眺織女交有際兮㑹有期傳休奕擬楚/辭七月七日牽牛織女㑹天河舊唐書髙祖)
　　　　(紀貞觀八年髙祖讌西突厥使者於兩儀殿/長孫無忌上千萬嵗夀六典兩儀殿在太極)
　　　　(殿後常日聴朝視事盖古之内朝隋曰中華/殿雍録西内太極殿即朔望受朝之所盖正)
　　　　(殿也太極之北有兩儀/殿即常日受朝之所也)
一年銜别怨(謝恵連七夕詠牛女詩雲漢有靈匹彌年/闕相從謝荘詩俱傾環佩怨共歇浹年心)
(江淹詩流忿辭南澨銜怨别西津謝朓七夕賦嗟蘭夜/而難永泣㑹促而怨長梁武帝詩怨咽雙念斷悽悼兩)
(情/懸)七夕始言歸(庾肩吾奉使江州七夕詩九江逢七夕/初絃值早秋謝恵連詩昔離秋已兩今)
(聚夕無雙詩言旋/言歸又薄言還歸)歛淚開星靨(嵗時記七夕雨名灑涙/雨傅休奕詩觀者收淚)
(並慨慷説文靨頰輔也廣韻靣上靨子古歌淚痕猶尚/在笑靨自然開梁簡文帝詩夢咲開嬌靨眠鬟壓落花)
(陳後主詩靨色隨星去髻影雜雲/來庾信詩靨上星稀黄中月落)微步動雲衣(曹植洛/神賦凌)
(波微步羅襪生塵七啟散樂雙飾微步中閨何遜七召/折纎腰以微步呈皓腕於輕紗楚辭青雲衣兮白霓裳)
(王眘七夕詠織女詩落/月移妆鏡浮雲動别衣)天迴兔欲落(張華勵志詩太儀/斡運天迴地游蜀)
(都賦流漢湯湯驚浪雷奔望之天迴即之雲昬傅休奕/擬天問月中何有白兔𢷬藥庾肩吾詩姮娥隨月落庾)
(信七夕賦兔月/初落羊燈次安)河曠鵲停飛(詩倬彼雲漢箋雲漢謂天/河也謝朓七夕賦悵漢渚)
(之夕漲欣河廣之既梁劉孝儀詠織女詩含嬌渡淺河/江總詩織女今夕渡銀河當見新秋停玉梭淮南子烏)
(鵲填河成橋而渡織女庾肩吾/詩離語雕陵鵲填河未可飛)那堪盡此夜(庾肩吾七夕/詩離情忿促)
(夜别後對空機張文恭詩餘懽夕漏盡怨結/曉驂啼王眘詩歡逐今霄盡愁隨還路歸)復往弄殘
機(徐陵織婦詩弄機行掩淚彌令織素遲子夜歌理絲/入殘機何悟不成匹王眘詩猶將宿昔淚更上去年)
(機/)
　　　蓬萊三殿侍宴奉勅咏終南山(唐書大明宫貞/觀八年置髙宗)
　　　　(改曰蓬萊宫南部新書大明宫中有龍徳殿/其殿三靣亦以三殿為名雍録終南山横亘)
　　　　(闗中西南起秦隴東徹藍田相去亘八百里/而連綿據其南者皆此一山也一統志終南)
　　　　(山在西安府/城南五十里)
北斗挂城邊(三輔黄圖城南為南斗形北為北斗形至/今人呼漢京城為斗城隋焬帝詩洛陽城)
(邊朝/日暉)南山倚殿前(詩幽幽南山括地志終南山一名南/山唐㑹要蓬萊宫北據髙原南望爽)
(塏每天明日朗南望終南山如指掌後/漢書明帝紀永平十七年芝草生殿前)雲標金闕逈(庾/闡)
(遊仙詩玉樹標雲翠蔚靈崖獨㧞竒卉神異經西北荒/中有二金闕髙百丈徐陵詩架嶺承金闕李巨仁詩雲)
(開金/闕逈)樹杪玉堂懸(髙麗定法師詩樹杪鎮搖風宋玉風/賦徜徉中庭北上玉堂孫綽遊天台)
(山賦玉堂隂/映於髙隅)半嶺通佳氣(晉書阮籍傳籍於蘇門山遇/孫登與商畧終古及栖神道)
(氣之術登皆不應籍因長嘯而退至半嶺聞有聲若鸞/鳯之音響乎巖谷乃登之嘯也唐太宗詩雲凝愁半嶺)
(後漢書氣佳哉鬱鬱葱葱梁元帝/詠霧詩乍若飛煙散時如佳氣新)中峰繞瑞煙(庾信詩/黿橋浮)
(少海鵠盖度中峰土褒詩中風雲已合絶頂日猶/明梁簡文帝頌停瑞氣於三危汎祥烟於五部)小臣
持獻夀(吕氏春秋湯師小臣庾信詩小臣欣寓目還知/奉㑹昌傅休奕詩進爵獻夀翻翻詩如南山之)
(夀張正見詩願獻南/山壽明明奉萬年)長此戴堯天(史記帝堯者/其仁如天)
　　　梨園亭侍宴應制(三輔黄圖雲陽車箱坂下有/梨園一頃梨數百株青翠繁)
　　　　(宻望之如車盖雍録梨園在光化門北光化/門者禁苑南面西頭第一門在芳林景曜門)
　　　　(之西也北史牛𢎞傳據燕禮諸侯宴則賔及/卿士大夫脱屨升堂是知天子宴則三公九)
　　　　(卿並升堂左傳臣侍君燕過三爵非禮也案/謝荘有侍宴蒜山詩又有詠牛女應制詩)
年光陌上發(唐太宗詩韶光開令序淑氣動芳年後漢/書崔琦傳琦耕於陌上懷書一巻息輙偃)
(而詠之何遜詩陌上馳驅人行歌自侈靡/徐陵侯安都徳政碑陌上成隂桑中可詠)香輦禁中遊
(晉太康起居注齊王歸藩詔賜香衣輦一乗漢書昭帝/紀帝姊鄂邑公主共養省中注伏儼曰蔡邕云本為禁)
(中門閣有禁非侍御之臣不得妄入行道豹尾/中亦為禁中孝元皇后父名禁避之故曰省中)草緑鴛
鴦殿(栁惲詩深庭秋草緑飛燕外傳帝居鴛鴦殿便房/省宫簿樊嬺上簿王筠詩日照鴛鴦殿萍生雁鶩)
(池徐陵詩宫中本造鴛/鴦殿為誰新起合懽樓)花紅翡翠樓(梁簡文帝詩翠網/隨烟碧丹花映日)
(紅庾信行雨山銘草緑衫同花紅面似李尤平樂觀賦/大厦累而鱗次成岧嶤之翠樓江淹楚辭日華粲于芳)
(閣月波披/於翠樓)天杯承露酌(漢書武帝紀作栢梁銅柱承露/仙人掌之屬梁元帝攝山棲霞)
(寺碑通氣承露含香暎日庾信/詩定取流霞氣時添承露杯)仙管雜風流(梁昭明太/子啟花明)
(麗月光浮竇氏之機鳥弄芳園韻響王喬/之管陳後主詩餘暉照斜日流風暢八音)今日陪歡豫
(荀子欲觀千載則審今日曹植詩今日同堂出門異鄉/晉太康起居注太康元年詔曰江表初平天下同其歡)
(豫王公卿士各奉禮稱慶其於東堂小㑹設樂使加/於常摯虞觀魚賦既懽豫而不倦願窮晝而兼夜)皇
恩不可酬(呉質詩念䝉聖主恩榮爵與衆殊岑文本詩/天文光七政皇恩被九區禇亮詩懐徳良知)
(久酬恩/識命輕)
　　　和晉陵陸丞早春遊望(一統志江南常州府晉/為晉陵郡晉陵縣唐書)
　　　　(百官志上州置丞一人京縣/丞二人上中下縣丞各一人)
獨有宦游人(玉篇宦仕也漢書司馬相如傳/長卿久宦游不遂而來過我)偏驚物候
新(江總詩臘月正月早驚春魏帝律厯志推七十二候/因冬至虎始交後五日一候梁簡文帝賦歎物候之)
(推移陽縉詩青/門小苑物華新)雲霞出海曙(淮南子四海之雲注立春/後四海出雲潘岳海賦隂)
(霖則興雲降雨陽霽則吐霧耀日木華海賦霞/錦散文於沙汭之際庾闡海賦暎曉雲而色曙)梅栁渡
江春(梁簡文帝梅花賦梅花獨早偏能識春又筝賦㸔/春風之入栁呉均詩春從何處來拂水復驚梅王)
(褒詩細栁發新春陸凱詩/江南何所有聊贈一枝春)淑氣催黄鳥(湛方生懐春賦/雖四時之平分)
(何陽節之清淑日婉孌以舒和氣有仁而無肅陸機樂/府蕙草饒淑氣時鳥多好音梁元帝纂要春節曰淑節)
(鳥曰候鳥詩黄鳥于飛禽經倉庚一名鸝黄黄/鳥也亦曰楚雀亦曰商庚王儉詩黄鳥弄春飛)晴光轉
緑蘋(唐太宗詩晴光脆栁枝禮記季春之月萍始生爾/雅萍蓱其大者蘋爾雅翼蘋葉正四方中折如十)
(字根生水底葉敷水上不若小浮萍之無根而漂浮也/傳亮賦樂緑蘋之在流江淹詩江南二月春東風轉緑)
(蘋/)忽聞歌古調(世説桓子野每聞清歌輙喚奈何晉書/嵇康傳康嘗游洛西暮宿華陽亭引琴)
(而彈夜分有客詣之稱是古人與康共談/音律因索琴彈之而為廣陵散聲調絶倫)歸思欲霑巾
(陶潛詩綿緜歸思紆説文巾佩巾/也張衡四愁詩側身北望涕沾巾)
　　　李嶠
　　　長寧公主東莊侍宴(唐書諸公主傳長寜公主/韋庻人所生下嫁楊慎交)
　　　　(造第東都又取西京髙士亷第左金吾衞故/營合為宅築山浚池帝及后數臨幸置酒賦)
　　　　(詩/)
别業臨青甸(石崇思歸引序肥遯於河陽别業宋書謝/靈運傳移籍㑹稽修營别業傍山帶江盡)
(幽居之羙謝朓詩結軫青郊/路顔延之詩徘徊眷郊甸)鳴鑾降紫霄(左傳錫鸞和/鈴昭其聲也)
(四者皆鈴之類動則有聲史記司馬相如傳建翠旗鳴/玉鸞班固西都賦大輅鳴鸞注凡馭輅儀以鑾和為節)
(鄭𤣥曰鑾在衡和在軾皆以金鈴也阮籍詩佩玉鳴鑾/庾肩吾為武陵王拜儀同章宅慶紫霄聯休皇極南史)
(朱昇傳升紫/霄之丹地)長筵鵷鷺集(張恊洛禊賦羅尊列爵周以/長筵潘岳閒居賦席長筵列)
(孫子梁簡文帝南郊頌序運謐時平鵷鷺咸脩其文徳/隋書音樂志懐黄綰白鵷鷺成行禽經注鷺小不踰大)
(飛有次序百官之象也/薛道衡詩萬方皆集㑹)仙管鳯皇調(梁簡文帝臨安公/主集序鳯梧遐逺)
(清管遼亮庾信詩細管調歌曲又周祀五帝歌管猶調/於隂竹聲未入於春絃書簫韶九成鳯皇來儀漢書律)
(厯志黄帝制十二筩以聴鳯之鳴其雄鳴六雌鳴亦六/比黄鍾之宫而皆可以生之是為律本列仙傳蕭史教)
(弄玉吹簫作鳯皇聲鳯皇來止其屋又王子喬/好吹笙作鳯鳴庾信周宗廟歌律定鳯皇馴)樹接南
山近(梁武帝賦樹接清隂詩終南何有有條有梅又如乙/南山之夀五經要義終南山長安南山也一名太)
(胡師耽終南山詩結廬/終南山西北望帝京)煙含北渚遙(梁元帝賦登樓一/望逺樹含煙江淹)
(詩沅湘含翠烟楚辭帝子降/兮北渚陸機詩北渚盈軿軒)承恩咸己醉(晉書劉宏傳/賛和季承恩)
(建旟南服按宏字和季傅休奕詩坐咸醉兮沾歡詩/厭厭夜飲不醉無歸後漢書班固傳皇懽浹羣臣醉)戀
賞未還鑣(張衡周天大象賦盖屋喧轟而宴賞梁簡文/帝詩芳年留帝賞庾肩吾奉和汎舟漢水詩)
(陪歌承睿賞接禮侍恩筵詩猶車鸞鑣注/鑣馬銜也江總文玉鸞迴鑣金門洞啟)
　　　奉和幸白鹿觀應制(宋敏求長安志白鹿觀在/臨潼縣西南一十五里驪)
　　　　(山中本驪山觀唐髙祖武徳六年幸/温泉傍觀川原見白鹿遂改觀名)
駐蹕三天路(漢官儀皇帝輦動稱警出殿則傳蹕止人/清道左思呉都賦弭節頓轡齊鑣駐蹕北)
(史周宣帝紀一昨駐蹕金墉偹嘗遊覽百王制度基趾/尚存唐太宗詩駐蹕撫田畯囘輿訪牧童武帝内傳帝)
(見王母巾笈中有一卷書問此書是仙靈方耶王母曰/此五岳真形圖也乃三天太上所出宋書律志序三天)
(之説紛然莫辨張衡西京賦美/徃昔之松喬要羡門乎天路)迴旃萬仭谿(説文旃旗/曲柄也張)
(衡七辨建采虹之長旃系雌霓而為旗張正見詩禁院/迴雕輦離宫建翠旗江淹江上之山賦挂青蘿兮萬仭)
(竪丹石兮百重沈約郊居賦千丈萬仭三襲/九成爾雅水注川曰谿郭璞詩青谿千餘仭)真庭羣帝
享(王褒靈壇銘明庭朝禮仙管羽衣齊書樂志神之車/歸清都璇庭寂玉殿虛謝朓敬亭山廟喜雨詩秉玉)
(朝羣帝樽珪迎東皇沈約桐栢山金庭觀碑/下棲洞室上賔羣帝廣韻享獻也臨也歆也)洞府百靈
棲(陶宏景葛公碑此嶺乃非洞府而跨據中川隋焬帝/詩洞府凝𤣥液靈山體自然梁武帝啟嘉彼百靈欣)
(斯十義庾信周宗廟樂歌百靈咸仰徳千年/一聖人隋書音樂志九闗洞開百靈環列)玉酒仙壚
釀(十洲記瀛洲在東海中出泉如酒味甘名之為玉醴/泉飲之數升輙醉能令人長生古樂府金丹欲成猶)
(百煉玉酒新熟㡬千年江總瑪瑙椀賦寶出崑崙之仙/阜觴即瀛洲之玉酒劉琨詩虹梁照曉日渌水泛香蓮)
(何如十五少含笑酒壚前庾信詩自可尋丹竈何/須憶酒壚漢書薛廣徳傳注醖籍言如醖釀也)金方
暗壁題(漢書郊祀志大夫劉更生獻淮南枕中洪寶苑/秘方沈約赤松澗詩願受金液方片言生羽翼)
(南史劉杳傳沈約郊居宅時新構齋閣杳為賛二首/并以所撰文章呈約約即命工書人題其賛於壁)佇
㸔青鳥入(史記司馬相如傳亦幸有三足烏為之使注/三足烏青鳥也主為西王母取食漢武故事)
(七月七日忽有青鳥飛集殿前東方朔曰此西王母欲/來也有頃王母至三青鳥夾侍王母旁陶潜詩翩翩三)
(青鳥毛色/竒可憐)還陟紫雲梯(夏侯湛山路吟陟山路兮遐征/孫綽天台山賦陟峭崿之峥嶸)
(謝靈運登石門最髙頂詩惜無同懐客共登/青雲梯盧照隣詩川光搖水箭山氣上雲梯)
　　　奉和九日幸臨渭亭登髙應制得歡字(舊紀景/龍三年)
　　　　(九月壬戌幸九曲亭宴侍臣學士十四年三/月甲寅幸臨渭亭修禊飲景龍文館記景龍)
　　　　(三年九月九日中宗幸臨渭/亭登髙賦詩學士皆屬和)
令節三秋晚(王褒九日詩律改三秋節謝瞻詩聖心眷/佳節詩一日不見如三秋兮曹植朔風詩)
(别無俯仰脱若三秋呉大/江𢷬衣詩沙塞秋應晚)重陽九日歡(魏文帝與鍾繇/書嵗徃月來忽)
(復九月九日九為陽數而日月並應故曰重/陽康孟詠日詩相歡承愛景莫惜寸隂移)仙杯還汎
菊(西京雜記漢武帝宫人賈佩蘭九月九日佩茱萸食/蓬餌飲菊花酒云令人長夀相傳自古莫知其由續)
(齊諧記汝南桓景隨費長房遊學長房謂之曰九月九/日汝家當有灾厄急宜去令家人各作絳囊盛茱萸以)
(繫臂登髙飲菊花酒此禍可消梁簡文帝長沙宣武王/碑銘春藤絡户寒菊臨池齊民月令重陽日必以餻酒)
(登髙眺逈以暢壯志/採茱萸甘菊以汎酒)寶饌且調蘭(應劭百官表注大官/掌王饔六珍之饌梁)
(簡文帝九日侍宴詩蘭羞薦/爼邊讓章華臺賦蘭肴山積)御氣雲霄近(成公綏嘯賦/近取諸身役)
(心御氣王融三月三日曲水詩出豫為象鈞天之樂張/焉時乗既位御氣之佳翔焉晉書熊逺傳攀龍附鳯翺)
(翔雲霄阮籍詠懐詩寄/顔雲霄間揮䄂凌虚翔)乗髙宇宙寛(豫章記龍沙郡北/帶江沙舊俗為九)
(月九日登髙處庾闡詩升髙縱逺眸淮南子徃古來今/謂之宙四方上下謂之宇劉孝威詩興逸烟霄上人間)
(宇宙中陶潛詩/宇宙一何愁)今朝萬夀引(詩躋彼公堂稱彼兕觥萬/夀無疆又樂只君子萬夀)
(無期又天子萬夀晉書樂志武帝泰始五年使傅𤣥荀/朂張華作上夀歌詩𤣥詩三朝獻酒萬夀是膺朂詩我)
(皇夀而隆我皇茂而嵩華/詩后皇延祚安樂撫萬方)宜向曲中彈(陳叔逹詩為將/金谷引添令曲)
(未終江總雜曲曲中惟聞張女調/沈約詩曲中有深意丹誠君詎知)
　　　甘露殿侍宴應制(北史附庸傳燕暮容熈起雲/山於苑内又起逍遙宫甘露)
　　　　(殿六典兩儀殿之北曰甘露門其内曰甘露/殿景龍文館紀中宗令諸學士入甘露殿其)
　　　　(北壁列書架架前有銀/硯碧鏤牙管銀凾盛紙)
月宇臨丹地(拾遺記翟乾祐于江岸翫月或問此中何/有翟笑曰可隨我觀之俄見月規半天瓊)
(樓玉宇爛然江總詩月宇照方疏漢書梅福傳以丹掩/泥塗殿上下梁簡文帝賦升紫霄之丹地排玉殿之金)
(扉張正見艶歌行執㦸/趨丹地豐貂入建章)雲忩網碧紗(朱異詩池入東陂/水忩引北巖雲江)
(總詩䝉蘢出檐柱散漫繞忩雲南史宋孝武更造諸殿/雕欒綺節珠忩網户劉孝威詩紗忩相向開庾信賦紗)
(忩獨掩羅帳長垂無名/氏詩深掩粧忩卧碧紗)御筵陳桂醑(劉端詩睿賞叶春/芳開筵臨畫堂沈)
(約郊居賦堂流桂醑謝朓/七夕賦月殿清兮桂醑酬)天酒酌榴花(神異經西北海/外有人長二千)
(里日飲天酒五斗不食五穀魚肉神仙傳王方平至蔡/經家謂經家人曰吾欲賜汝輩美酒此酒乃出天厨其)
(味醇醲非俗人所宜飲瑞應圖甘露一名膏露一名天/酒梁簡文帝謝啟甘露入盤足稱天酒扶桑傳頓遜國)
(有樹似安石榴取其花汁貯盆中數日成好酒極美梁/簡文帝詩玉案西王桃蠡杯石榴酒又詠石榴詩西域)
(移根至南方釀酒來王褒詩/塗歌楊栁曲巷飲榴花樽)水向浮橋直(天台山記二/水夾峰而來)
(合流從橋直下聲如殷雷爾雅天子造舟疏言造船比/船于水加版于上即今之浮橋後漢書呉漢傳進逼成)
(都阻江北為營作浮橋庾肩吾/詩浮橋還㵼渭抗殿本疏龍)城連禁苑斜(梁簡文帝/詩曰正山)
(無影城斜漢屢迴西都賦西郊則有上囿禁苑林麓藪/澤顔延之詩夕帳亭皋晨儀禁苑程大昌雍録唐大内)
(有三苑西内苑東内苑禁苑也東西兩内苑北門之外長安/始為禁苑之南門禁苑也者隋大興苑也其西則漢之)
(四城皆在/包并之内)承恩恣歡賞(晉書劉宏傳賛和季承恩建旟/南服威静荆塞化揚江澳王臺)
(卿詩承恩奉教義方與宏受持謝朓酬徳賦苦清顔之/倐忽恡歡賞之多違唐太宗詩建章歡賞夕二八盡妖)
(妍/)歸路滿烟霞(陶潜詩行行循歸路計日望舊居江淹/詩試訪淮海使歸路成數千北史隠逸)
(傳飡松餌木棲􁅿烟霞張正見/詩池臺間羅綺桃李雜烟霞)
　　宗楚客(字子敖蒲州河東人則天從父姊之子也/累遷夏官侍郎同鳯閣鸞臺平章事神龍)
　　　(中為兵部尚書同/知政事拜中書令)
　　　正月晦日侍宴滻水應制賦得長字(三輔黄圖/滻水出藍)
　　　　(田谷北至霸陵入霸潘岳西征賦南有𤣥㶚/素滻湯井温谷一統志滻水在陜西西安府)
　　　　(城東一十五里源出藍田縣合金谷水流入/覇水又覇水合藍谷傾谷諸水入滻水北注)
　　　　(於/渭)
御輦出明光(潘岳籍田賦天子乃御玉輦䕃華盖北史/魏孝文帝紀帝初法服御輦祀西郊漢書)
(叔孫通傳皇帝輦出房百官執㦸傳警又武帝紀太初/四年秋起明光宫西京賦北彌明光而亘長樂三秦記)
(未央宫漸臺西有/桂宫中有明光殿)乗流泛羽觴(賈誼賦乗流則逝得坁/則止晉書束晢傳周公)
(成洛邑因流水以泛酒故曰羽觴隨波王羲之蘭亭詩/清流激湍映帶左右引以為流觴曲水列坐其次洛陽)
(伽藍記羽觴流行演繁露羽/觴作生爵形有頭尾羽翼)珠胎隨月减(呉都賦蚌蛤/珠胎與月虧)
(全郭璞蚌賛萬物變蜕其理無方雀雉之化含珠懐璫/與月虧盈恊氣晦望梁元帝啟體潤珠胎形隨月减)
玉漏與年長(説文漏以銅盛水刻節晝夜百刻張衡漏水/轉渾天儀制以銅為器再疊差置實以清水)
(下各開孔以玉虬吐漏水入兩壺右為夜左為晝白帖/銅渾設象玉漏授時書命厯年疏天必遺王多福使王)
(有智則常吉/厯年長也)寒盡梅猶白(何遜早梅詩兔園標物序驚/時最是梅銜霜當路發暎雪)
(擬寒開劉義慶遊鼉湖詩暄景轉諧淑草木日滋長梅/花覆樹白桃杏發榮光江總梅花落詩楊栁條青樓上)
(輕梅花色/白雪中明)風遲栁未黄(魏文帝栁賦曜靈次乎鶉首景/風扇而増暖丘遲詩風遲山尚)
(響虞羲春郊詩風遲蝶弄葩何/遜詩栁黄未吐葉水緑半含春)日斜旌斾轉(賈誼賦庚/子日斜顔)
(延之曲水詩序情盤景遽歡洽日斜爾雅注析羽而注/於旗竿之首曰旌後漢書馬援傳公孫述鸞旗旄騎梁)
(簡文帝七勵丹旌風轉碧幔/雲移庾肩吾詩鈎陳萬騎轉)休氣滿林塘(魏文帝周成/漢昭論周成)
(王體上聖之休氣禀賢妣之胎誨傅休奕朝㑹賦皇恩/下降休氣上翔梁元帝詩日宫佳氣滿月殿善風清劉)
(孝綽詩是日青春獻林塘多秀色江總詩鳯/盖繞林塘駱賔王賦林塘改夏雲物迎秋)
　　沈佺期
　　　奉和洛陽翫雪應制(漢書地理志河南郡縣雒/陽注漢火行忌水故去洛)
　　　　(水而加佳舊唐書太宗紀貞觀十一年改洛/州為洛陽宫唐書地理志東都隋置武徳四)
　　　　(年廢貞觀六/年號洛陽宫)
周王甲子旦(書惟有道曽孫周王發將有大正于商又/惟周王撫萬邦廵侯甸又時甲子昧爽王)
(朝至於商郊牧野傳昧㝠爽明早旦太公金匱武王伐/紂都洛邑天大雨雪甲子朔五神車騎止王門外欲謁)
(武王王曰諸神各有名乎師尚父曰南海神名祝融北/海神名𤣥冥東海神名勾芒西海神名蓐收河伯名馮)
(脩使謁者以名召之/神皆驚而見武王)漢后徳陽宫(南史沈懐文傳昔漢/后郊祀大一白日重)
(輪神光四燭漢書景帝紀中四年起徳陽宫漢/官典職徳陽殿去宫四十五里激洛水于殿下)灑瑞天
庭裏(庾肩吾花雪詩瑞雪墜堯年因風入綺錢徐陵雪/詩瓊林𤣥圃葉桂樹日南華豈若天庭瑞輕雪帶)
(風斜法言仰天庭而知天下之居卑也哉/左思蜀都賦幽思絢道徳摛藻掞天庭)驚春御苑中
(閻伯嶼塩池賦入澤遙窺喜霜天之送曙隔林斜望訝/瓊樹之驚春張衡西京賦上林禁苑跨谷彌阜東至鼎)
(湖斜界/細栁)氛氲生浩氣(謝惠連雪賦其為状也散漫交錯/氛氲蕭索梁簡文帝大法頌序氛)
(氲四照暉麗五色江總詠甘露詩祥露曉氛氲上林/朝晃朗班固西都賦軼埃壒之混濁解浩氣之清英)颯
㳫舞迴風(鮑照舞鶴賦颯㳫驚頋遷延遲暮謝朓詩差/池逺雁没颯㳫羣鳬驚梁簡文帝詩城闕自)
(相望雲霞紛颯㳫鮑照雪詩集君瑤臺下飛舞兩楹間/爾雅囘風曰飄陳思王曹植洛神賦彷彿兮若輕雲之)
(蔽月飄颻兮若/流風之囘雪)宸藻光盈尺(宋書謝靈運傳賛至于建/安曹氏基命二祖陳王咸)
(蓄盛藻沈約梁武帝集序我皇誕縱自天生知在御莫/不因流極源披條振藻謝惠連雪賦盈尺則呈瑞於豐)
(年裹丈則表/沴于隂德)賡歌樂嵗豐(書乃賡載歌曰元首明哉股/肱良哉庻事康哉傳賡續載)
(成也左傳奉成以告曰絜粢豐盛謂其三時不害/而民和年豐也詩序華黍時和嵗豐宜黍稷也)
　　　立春日内出綵花應制(禮記立春之日親率三/公九卿諸侯大夫以迎)
　　　　(春于東郊荆楚嵗時記立春日剪綵為燕戴/之景龍文館記景龍四年立春上令侍臣自)
　　　　(芳林園經苑東廬入仗至望春/宫迎春内出綵花樹人賜一枝)
合殿春應早(庾肩吾詩合殿生光彩王勃九成宫頌合/殿宵深歸雲納景於重廡宗懔早春詩今)
(朝春氣來元萬頃詩飛雲閣上春應至/宋之問詩今年春色早應為剪刀催)開箱綵預知(説/文)
(箱箱籠也沈約詩琱箱鳯綵庾肩吾詩開箱見别衣梁/簡文帝詩定須還剪綵學作兩三枝宗懔早春詩剪綵)
(作新/梅)花迎宸翰發葉待御筵披(劉孝綽剪綵花詩葉舒/非漸大花發是初開庾)
(信詩風逆花迎面呉均詩細葉能披離廣韻天子所居/曰宸張衡歸田賦揮翰墨以奮藻蔡邕獨斷天子所至)
(曰幸所進曰御劉端初春宴東堂應令詩睿賞叶春芳/開筵臨畫堂崔湜詩宸翰三光燭王景詩綴葉披天藻)
(吹花散/御筵)梅訝香全少(梁簡文帝梅賦香隨風而度/逺徐君蒨詩梅香漸著人)桃驚
色頓移(朱超剪綵花詩淺深依樹/色賀循詩經寒色詎移)輕生承剪拂(謝朓詩/輕生諒)
(照洒何遜詩輕生竊自許鮑泉詠剪綵花詩花生剪刀/裏從來訝逼真何遜詩已如薄紫拂復似濃紅㸃盧思)
(道賦剪拂吹/嘘長其光價)長伴萬年枝(謝朓詩風動萬年枝晉宫闕/名華林園南萬年樹十四株)
(雍録西京雜記曰武帝初修上林苑逺方各進異木亦/有製為美名以標竒麗者中有千年長生木十株萬年)
(長生木十株故木冬夏不/凋者皆可以萬年名之)
　　宋之問
　　　夏日仙萼亭應制
髙嶺逼星河(梁簡文帝詩峻嶺半藏天唐太宗聖教序/桂生髙嶺雲露方得泫其花河圖括地象)
(川徳布精上為星河謝/朓詩睠星河兮不可留)乗輿此日過(孟子今乗輿已駕/矣司馬相如子虚)
(賦乗輿弭節徘徊翺翔蔡邕獨㫁車馬衣服器械/百物曰乗輿張衡西京賦擊鐘鼎食連騎相過)野含
時雨潤(隂鏗詩緑野含膏潤曹植表草木荷恩含氣受/潤書曰肅時雨若禮記季春之月時雨將降下)
(水上騰後漢書魯恭傳祥風時雨覆被逺方易雨以潤/之書傅君行敬則時雨潤之後漢書郎覬傳萬物湏雷)
(而解資/雨而潤)山雜夏雲多(淮南子山雲草莽江總詩海樹一/邊出山雲四面通沈約詩夏雲清)
(朝景頋愷之詩/夏雲多竒峰)睿藻光巖穴(王褒詩徒知仰睿藻抽辭殊/未申虞茂詩睿藻冠風騷易)
(自上下下其道大光班固東都賦揚光飛文戰國䇿顯/巖穴之士曹植七啟予耽巖穴未暇此居左思招隱詩)
(巖穴無/結構)宸襟洽薜蘿(何遜九日侍宴詩宸襟動時豫嵗/序屬凉氛淮南子堯治天下政教)
(平徳潤洽後漢書班固傳皇歡洽羣臣醉楚辭九歌若/有人兮山之阿被薜荔兮帶女蘿南史宗測傳量腹而)
(進松术度形/而衣薜蘿)悠然小天下(陶潜詩採菊東籬下悠然見/南山世説謝太傅悠然逺想)
(有髙世之志孟子/登太山而小天下)歸路滿笙歌(陶潜詩行行尋歸路庾/信步虚詞停鸞讌瑤水)
(歸路上鴻天鮑照詩笙歌待明/發江奄賦笙歌畹右琴舞池東)
　　　麟趾殿侍宴應制(按玉海唐時殿名凡一百/有四十麟趾殿其一也)
北闕層城竣(史記髙帝紀八年蕭何治未央宫立東闕/北闕注未央殿雖南嚮而上書奏事謁見)
(皆詣北闕張衡西京賦北闕甲第當道直啟唐太宗詩/北闕三光晚南榮九夏初淮南子崑崙山有層城九重)
(庾信謝滕王集序啟青/鳥遙蜚似送層城之壁)西宫複道懸(淮南子孟秋之月/天子西宮御女注)
(金王西故處西宫也漢書五行志西宫小寢夫人之居/雍録開元二十年築夾城通芙蓉園自大明宫夾東羅)
(城複道由通化安興門經春明門延喜門可以達曲江/芙蓉園而外人不知也又驪山觀風殿有複道可通大)
(明/宫)乗輿歴萬户(三輔黄圗帝作建章宫度為千門萬户/班固西都賦張千門而立萬户順隂陽)
(以開闔孟子今乗輿已駕矣獨㫁天子至尊不敢渫凟/言之故托之於乗輿天子以天下為家不以京師宫室)
(為常當乗車輿以行天下曹植/詩玉馬充乗輿芝盖樹九重)置酒望三川(司馬相如/上林賦置)
(酒于顥天之臺張樂乎膠葛之㝢曹植樂府閶門置酒/和樂欣欣國語西周三川皆震注涇渭洛也顔延之詩)
(前登陽城路/旦夕望三川)花栁含丹日(沈約詩無事逐梅花空教信/楊栁庾信馬射賦落花與紫)
(盖同飛楊栁共青旗一色隋焬帝詩是月春之季花栁/相依依梁簡文帝宣武王廟碑反雨飛風伏檻含日)
山河入綺筵(史記項羽紀闗中阻山河四塞地肥饒可/都以霸漢書功臣表迹漢功臣亦皆剖符)
(世爵受山河之誓鮑照詩簮金籍綺升曲/筵張正見詩鳴玉升文砌稱觴溢綺筵)欲知陪賞處
(庾肩吾詩陪歌承/睿賞接醴侍恩筵)空外有飛烟(唐太宗幸武功詩祥烟/散碧空梁元帝詩傍通)
(似佳氣却望似飛烟張融海賦鬱若飛烟奔/雲以根柯江總香賛營空雜霧散逈飛烟)
　　李適
　　　奉和九日幸臨渭亭登髙應制(舊紀景龍三年/九月壬戌幸九)
　　　　(曲亭宴侍臣學士十四年三月甲寅幸臨渭/亭脩稧飲景龍文館記景龍三年九月九日)
　　　　(中宗幸臨渭亭登髙/賦詩學士皆屬和)
禁苑秋光入(漢書食貨志省禁苑以予貧民雍勝畧唐/禁苑在今省城北東西二十七里南北三)
(十二里苑中有凝碧池張正見詩禁苑迴雕輦離/宫見翠旃顔延之詩風觀要春景月榭迎秋光)宸遊
霽色髙(張正見詩上苑奢行樂滄池聊薄遊南史景/色開霽爾雅雨止為霽謝瞻詩夕霽風景凉)　萸
房頒綵笥(荆楚記九月九日佩茱萸飲菊花酒風土記/茱萸九月九日熟色赤可採孫楚茱茰賦攀)
(紫房於仙柯書/惟衣裳在笥)菊蘂薦香醪(孫楚菊花賦飛金英以浮/甘酒盧諶菊花賦黄蘂星)
(羅酒經醪汁滓酒也世本儀狄始作酒醪變五味陸機/七徴秋醪春醴袁山松酒賦素醪玉潤魏都賦濁醪如)
(河/)後騎縈堤栁(晉書元帝紀後有騎來可以此相示也/王粲英雄記抄郭汜吕布共對戰布以)
(矛中汜汜後騎遂前救荆州記縁城堤邊悉植/細栁絲條散風清䕃交陌江總詩蟬噪金堤栁)前旌拂
御桃(庾信賦行漏抱刻前旌載鳶本草李時珍注桃有/綿桃油桃御桃方桃匾桃偏核桃皆以形名者也)
王枚俱得從(漢書王褒字子淵宣帝時修武帝故事講/論六藝羣書博盡竒異之好褒與張子僑)
(等並待詔數從放獵又武帝擢嚴助為中大夫後得朱/買臣吾丘夀王司馬相如主父偃徐樂嚴安東方朔枚)
(臯膠倉終軍嚴葱/竒等並在左右)疎淺愧飛毫(王融疏識用昏霾經術/疎淺月賦抽毫進牘以)
(命仲/宣)
　　　奉和遊禁苑幸臨渭亭遇雪應制(雍録唐大内/有三苑西内)
　　　　(苑東内苑禁苑也東西兩内苑北門之外始/為禁苑之南門禁苑也者隋大興苑也其西)
　　　　(則漢之長安四城皆在并包之内舊唐書/景龍四年三月丙寅幸臨渭亭脩稧飲)
長樂喜春歸(史記髙帝七年長樂宫成漢書髙祖脩長樂/宫三輔黄圖長樂宫本秦興樂宫也在雍)
(州櫟陽縣漢髙帝始居櫟陽七年長樂宫/成徙居長安西都賦北彌明光而亘長樂)披香愛雪霏
(三輔黄圗武帝時後宫八區有昭陽披香等殿唐書蘇/世長傳貞觀六年世長侍宴披香殿雍録唐慶善宫有)
(披香殿沈約昭君辭朝發披香殿夕濟汾河隂庾信春/賦宜春苑中春已歸披香殿裹作春衣詩雨雪霏霏張)
(華詩初若飄飄後遂霏霏張華/詩昔徃冐隆暑今來白雪霏)花從銀閣度(庾信詩雪/花深數丈)
(氷床厚尺餘陳叔逹詩雪花聯玉樹氷彩散瑤池陸糸/樂府月來疑舞扇花度憶歌塵梁簡文帝賦玩飛花之)
(度忩㸔春風之入栁江淹賦青苔/積兮銀閤澁網羅生兮玉梯虛)絮繞玉忩飛(世説謝/太傅寒)
(雪日内集曰白雪紛紛何所似兄子胡曰撤鹽空中差/可擬兄女曰未若栁絮因風起梁元帝詩栁絮飄春雪)
(荷珠漾水銀江總詩散漫繞忩雲庾信楊栁歌獨憶飛夜/絮鵞毛下非復青絲馬尾垂梁簡文帝詩何時玉牕裏)
(夜更縫衣西京賦度/曲未終雲起雪飛)冩曜銜天藻(詩日出有曜雪賦大/陽曜不固其節江淹)
(為建平王拜刺史章珪册停徽車旗冩曜唐太宗詠雪/詩潔野凝晨曜装遲帶夕暉宋書臨川王道規傳皇階)
(藻曜風猷日升徐彦伯詩藻曜凝芳潔陳子昻進和觀/競渡詩表帝歌爰作天藻遐彰謝荘雪詩疊雪翻瓊藻)
呈祥拂御衣(雪賦盈尺則呈瑞于豐年晉書元帝紀星/斗呈祥謝莊舞馬賦月晷呈祥庾信樂章)
(明星初肇慶大電久呈祥梁元帝詩臨池影入浪從風/香拂衣史記李斯傳御府之衣臣得賜之魏志華歆為)
(司徒素清貧禄賜以振施親戚故/人家無擔石之儲帝詔特賜御衣)上林紛可望(三輔故/事上林)
(苑連綿四百餘里梁元帝詩日暮連翻翼俱向上林棲/南史謝朓傳青江可望候歸艎於春渚庾信詩朝雲雖)
(可望夜帳定難依晉書王徽之傳嘗居/山隂夜雪初霽月色清朗四望浩然)無處不光輝(詩/造)
(舟為梁不顯其光傳造舟然後可以顯其光輝禮記玉/藻煇如疏登所乗之車有光輝色而徃適君朝漢郊祀)
(歌配上帝兮揚光輝管輅别傳朝旦為/光日中為光魏文帝詩光輝有五色)
　　李嶠
　　　奉和春日遊苑喜雨應詔(全唐詩話中宗謂侍/臣曰今天下無事朝)
　　　　(野多歡欲與卿等詞人時賦詩宴樂可識朕/意不須惜醉學士李嶠等跪奏曰臣等多幸)
　　　　(同遇昌期謬以不才䇿名文館思勵駑朽庻/禆河嶽既陪天懽不敢不醉此後每遊别殿)
　　　　(幸離宫駐蹕芳苑鳴笳仙禁無不畢從榖梁/傳僖公三年雨云者喜雨也喜雨者有志乎)
　　　　(民者/也)
園樓春正歸(劉孝綽春宵詩月帶園樓影風飄花樹香/王績詩酒勸後園春梁簡文帝春日詩年)
(還樂應滿春歸思復生費㫤詩春隨楊栁歸庾/信春賦宜春苑中春已歸王胄詩草緑識春歸)入苑弄
芳菲(班固西都賦西郊則有上囿禁苑林麓藪澤張衡/西京賦上林禁苑跨谷彌阜庾肩吾詩新藂入望)
(苑鍾㑹菊賦俯弄芳榮楚辭芳菲菲其彌章何遜/詩春物自芳菲庾信詩今朝好風日園苑足芳菲)宻雨
迎仙步(董仲舒雨雹對風少則㑹遲故雨細而宻張恊/詩騰雲似湧烟宻雨如散絲張正見詩遥天收)
(宻雨楚辭波滔滔兮來迎魏武帝步出夏門行雲行雨/步超越九江之臯何邵詩心虛體自輕飄颻若仙步)
低雲拂御衣(謝朓登山曲雲行芳樹低庾信初晴詩隂/雲歛向低徐賢妃詩低雲愁廣隰庾信詩)
(山深雲濕衣梁元帝詩從風香拂衣後漢書楊賜傳拜/太常詔賜御府衣一襲乂丁鴻傳詔徵鴻至即詔見説)
(文侯之命篇/賜御衣及綬)危花霑易落(潘岳西征賦危冬葉之待霜/何子朗詩銅陛落花沾梁元)
(帝詩落花灑行路前/溪歌花落遂水去)度鳥濕難飛(虞騫詩澄潭寫度鳥/空嶺應鳴猿李爽芳)
(樹詩氣軟來風易枝繁度鳥遲謝偃詩歌聲度鳥來梁/簡文帝入階雨詩漬花枝覺重濕鳥羽飛遲史記老子)
(傳孔子曰鳥吾知其能/飛丘遲詩巢空初鳥飛)膏澤登千庾(春秋序若江湖之/浸膏澤之潤汜勝)
(之農書夏至後晝夜分天地氣和以此時耕田一而當/五名曰膏澤皆得時功曹植詩膏澤多逢年左傳各自)
(其四以登於釡昭公二十六年齊景公將納公申豐汝/賈許子猶之人髙齮粟五千庾賈逵注十六斗為庾虞)
(羲詩位登/萬庾積)歡情徧九圍(應㻛詩且為極歡情摯虞賦盤/衎宴安懽情未極鮑照詩目逺)
(幽情周醴洽深恩徧詩帝命式於九圍疏九州為九圍/者盖以天下九處規圍然故謂之九圍也晉大豫舞歌)
(光撫/九圍)
　　　趙彦昭(字奐然甘州張掖人少豪邁風骨秀爽/及進士第調南部尉中宗景龍中累遷)
　　　　(中書侍郎同中書門下平章事睿宗立遷中/書侍郎封耿國公尋貶江州别駕卒詩一巻)
　　　奉和人日清暉閣宴羣臣遇雪應制(荆楚嵗時/記正月七)
　　　　(日為人日以七種菜為羹剪綵為人登髙賦/詩北史魏收傳魏帝宴百寮問何故名人日)
　　　　(皆莫能知收對曰晉議郎董勛答問禮俗云/正月一日為鷄二日為狗三日為猪四日為)
　　　　(羊五日為牛六日為馬七日為人時邢邵亦/在側甚恧焉案雍録閣本大明宫圖清暉閣)
　　　　(在太液池/上東北邊)
出震乗東陸(易帝出乎震又萬物出乎震震東方也疏/帝天帝也帝若出萬物則在乎震震是東)
(方之卦斗柄指東為春春時萬物出生也王儉經義問/答乾徤震動天以運動為徳故言帝出震梁簡文帝寶)
(馬頌出震乗離之君紀鳯司鳩之后後漢書律厯志日/行北陸謂之冬東陸謂之春南陸謂之夏西陸謂之秋)
憑髙御北辰(大戴禮吾嘗跂而望之不如升髙而博見/也爾雅北極謂之北辰論語為政以徳譬)
(如北辰朱子語類北辰是那中間無星處這些子不動/是天之樞紐北辰無星縁是人要取此為極不可無箇)
(記認故就其傍取一小星謂之極星這是天之樞紐或/問北斗非北辰也辰盖天象之名耳張衡西京賦累層)
(搆而遂隮望/北辰而髙興)祥雲應早嵗(洞冥記東海大明之墟有釡/山出瑞雲應王者之符節庾)
(信宇文公碑祥雲入境行兩隨軒梁元帝纂要正月孟/春亦曰首嵗初嵗開嵗發嵗獻嵗肇嵗案宗懍有早春)
(詩/)瑞雪候初旬(謝惠連雪賦盈尺則呈瑞於豐年宋書/符瑞忠正月元日花雪降殿庭右衞將)
(軍謝莊下殿雪集衣上上以為瑞於是公卿作花雪詩/張正見春雪詩同雲遙應嶺瑞雪近浮空廣韻十日曰)
(旬潘尼詩孟月涉/初旬吉日惟上酉)宫樹千花發(唐書百官志九成宫監/掌檢校官樹供進鍊餌)
(之事江淹江上之山賦草自然而千花樹無情而/百色庾肩吾芝草詩黄金九花發紫盖六英通)階蓂
七葉新(帝王世紀堯為天子蓂莢生于庭為帝成厯始/一日生一莢至月半生十五莢十六日落一莢)
(至晦日而盡小月而一莢厭不落謝朓三日侍宴詩屈/草戒謏階蓂紀日杜審言詩上林苑裡花徒發細栁營)
(前葉/漫新)幸逢今日宴(荀子欲觀千載則審今日古/詩今日良宴㑹歡樂難具陳)長奉萬
年春(晉書慕容超載記入則盡懽承奉出則傾身下士/南史王誕傳誕為宋武帝太尉長史盡心歸奉帝)
(甚仗之詩虎拜稽首天子萬年又夀考萬年魏武帝樂/府但當愛氣夀萬年漢書婁敬傳上曰本言都秦地者)
(娄敬也賜姓劉氏拜為郎中號曰奉春君注張/晏曰春嵗之始也以其首勸都闗中故號奉春)
　　劉憲(字元度宋州寧陵人弱冠擢進士第累遷左/臺監察御史貶潾水令召為鳯閣舍人神龍)
　　　(初自吏部侍郎出刺渝州尋入/為脩文館學士厯太子詹事)
　　　奉和九月九日聖製登慈恩寺浮圖應制(事物/紀原)
　　　　(齊景公始置重陽始為登髙景龍文館記九/月九日中宗幸慈恩寺登浮圖羣臣獻菊花)
　　　　(酒稱夀昭容賦詩雍録慈恩寺南臨黄渠水/竹森邃為京師之最寺西院塔崇三百尺神)
　　　　(龍後進士闗宴悉於塔下選同年能書者題/名其上一統志慈恩寺在曲江池側唐髙宗)
　　　　(為文徳/皇后建)
飛塔雲霄半(洛陽伽藍記既似從地涌出又似空中飛/下王臺卿詩湧塔標千丈又晨霧半層生)
(飛幡接雲上劉峻詩洛/城何鬰鬱杳與雲霄半)清晨羽斾游(梁簡文帝九日詩/秋晨精曜駕動宫)
(闈曹植詩清晨復來游劉孝孫詩清晨發岩邑沈約詩/皇情悵東􁀙羽斾拂南㕓又君王挺逸趣羽斾臨崇基)
登臨憑季月(張正見陪衡陽王遊耆闍寺詩甘棠聴訟/罷福宇試登臨隂鑑開善寺詩登臨情不)
(極簫皷趣無窮唐書天文志木金得天地之㣲氣/其神治於季月鍾㑹新菊賦是惟季秋九月九日)寥廓
見中州(史記司馬相如傳鷦鷯已翔于寥廓而羅者猶/視乎藪澤廣雅寥空也廓深也唐書天文志陬)
(訾為中州四戰之國蘇武詩/山海隔中州相去悠且長)御酒新寒退(曹植詩御酒/停未飲貴戚)
(跪東廂劉孝威樂府才人豹尾内御酒屬車前袁朗詩/迎寒桂酒熱庾信詩三秋雲薄九日寒新左傳寒暑乃)
(退注心以季夏昏中而/暑退季冬旦中而寒退)天文瑞景留(易觀乎天文以察/時變賀凱九日詩)
(天文發丹篆王勃寶莊嚴/寺碑神機丕應瑞景潛儀)辟邪將獻夀(月今廣義仙書/云茱萸為辟邪)
(翁菊花為延夀客故九日假此二物以消陽九之厄西/京雜記宫内九月九日佩茱萸食蓬餌飲菊花酒令人)
(長夀庾信詩正旦辟惡酒新年長命杯庾肩/吾九日侍宴詩獻夀重陽節迴鑾上苑中)兹日奉千
秋(袁朗秋日奉詔詩一奉章臺宴千秋長願斯唐/書禮樂志正日上公獻酒再拜奉千秋萬嵗夀)
　　姚崇(陜州人貞觀中應下筆成章舉授濮州司倉/五遷夏官郎中時契丹下河北軍機填委剖)
　　　(析若流則天竒之超遷侍郎尋同鳯閣鸞臺平/章事中宗朝出為刺史睿宗立拜兵部尚書同)
　　　(中書門下進中書令後復貶刺史先天中還為/尚書知政事遷紫微令開元中與盧懐慎源乾)
　　　(曜同居宰執崇獨當重任明/於庻務斷割不滯號稱名相)
　　　故洛陽城侍宴應制(元和郡縣志洛陽縣本秦/舊縣厯代相因貞觀六年)
　　　　(自金墉城移入郭内毓徳坊今理是也故洛/陽城在縣東二十里一統志洛陽故城在河)
　　　　(南府城東洛水北周公所營成周/也漢置縣東漢西晉後魏皆都此)
遊豫停仙蹕(孟子一遊一豫為諸侯度左思魏都賦既/苗既狩爰遊爰豫沈約詩停蹕玉陛徙衞)
(璿墀唐髙宗過温湯詩温/渚停仙蹕豐郊駐曉旌)登臨對晚晴(楚詞九辨登山/臨水兮送將歸)
(張正見詩甘棠聴訟罷福宇試登臨/何遜詩振衣喜初霽褰裳對晚晴)川鳬連倒影(楚辭/卜居)
(將汜氾若水中之鳬與波上下偷以全吾軀乎司馬相/如大人賦貫列缺之倒影兮涉豊隆之滂沛楊雄甘泉)
(賦厯倒影而絶飛梁兮浮蠛蠓而撇天沈/約郊居賦始飡霞而吐霧終凌虚而倒影)巖鳥應虛聲
(劉勰新論漢順帝聴山鳥之音云勝絲竹之響唐太宗/詩瀑流還響谷猿啼自應虚髙宗詩路曲迴輪影巖虚)
(傳漏/聲)野奏風成曲(莊子黄帝張咸池之樂于洞庭之野/謝偃觀舞賦曲變終雅奏闋梁邵陵)
(王祀魯山神文燕魏宋/鄭之音結流風而成曲)山居雲作纓(淮南子山居木棲/宋書謝靈運傳作)
(山居賦并自注以言其事水經注流烟半垂纓帶山阜/盧山記天將雨則有白氣先摶而纓絡於山嶺下及至)
(觸石吐雲則/倐忽而集)今朝丘壑上(詩縶之維之以永今朝梁簡/文帝詩握蘭惟是旦採艾亦)
(今朝晉書謝鯤傳端委廟堂使百寮凖則鯤不如亮一/丘一壑自謂過之謝靈運詩昔余遊京華未嘗廢丘壑)
髙興小蓬瀛(殷仲文詩獨有清秋日能使髙興盡史記/封禪書蓬萊方丈瀛洲三神山傳在渤海)
(中釋惠標詠山詩靈山藴麗名秀出冩蓬瀛唐/太宗小山賦想蓬瀛兮靡覿望崑閬兮難期)
　　　夜渡江
夜渚帶浮烟(曹植詩夕宿蘭渚温子昇詩㣲㣲夕渚暗/肅肅暮風冷左思呉都賦飛爓浮烟載霞)
(載隂梁簡文帝詩輕霧霑懸井浮煙入綺/寮王融樂府徐歌駐行景迅節㵸浮烟)蒼茫晦逺天
(何遜詩㶑灎故池水蒼茫落日暉劉孝綽渡浙江詩濛/溟江烟上蒼茫沙嶼蕪梁元帝詠霧詩五里浮長隰三)
(辰晦逺天徐昉觀濤詩漸㸔遙樹沒稍見逺/天浮張正見詩髙栁横遙塞長榆接逺天)舟輕不覺
動(張衡南都賦撫輕舟兮浮清池曹植洛神賦御輕舟/而上溯庾肩吾詩荷低芝葢出浪湧燕舟輕宋之問)
(昆明池應制詩舟凌/石鯨動槎拂斗牛迴)纜急始知牽(韻㑹纜維舟絙梁元/帝詩向解青絲纜將)
(移丹桂舟劉孝綽詩岸迴知舳轉纜解覺舟浮王羲之/筆勢論略急引疾牽如雲中之電還淵之流是也嵗時)
(記拖鈎之戯以緶作篾纜/相罥綿亘數里鳴鼔牽之)聴草遙尋岸(梁武帝汎天池/詩草宻路難披)
(李顒涉湖詩窈窕尋灣漪何遜慈姥磯詩暮煙起/遙岸斜日照安流王臺卿臨凔波詩天邊生岸影)聞香
暗識蓮(家語與善人居如入蘭芷之室久而不聞其香/與之俱化矣沈佺期詩管絃遙辨曲羅綺暗聞)
(香魏文帝書新城秔稲上風吹之五里聞香劉琨詩虹/梁照曉日緑水汎香蓮陳後主採蓮曲低荷亂翠影采)
(䄂新/蓮香)惟㸔孤帆影(梁簡文帝與劉孝綽書夕鳥歸林戀/孤帆而未息陳子昻詩逺木生雲際)
(孤帆出/霧中)常似客心懸(陸機樂府春芳傷客心謝惠運詩/悽悽遊子言眷眷浮客心任昉詩)
(客心幸自弭戰國䇿心搖/搖如懸旌而無所終薄)
　　張説
　　　奉和聖製經魯祭孔子應制(新唐書開元十三/年十一月庚辰封)
　　　　(於泰山辛夘禪於社首壬辰大赦賜文武官/階勲爵致仕官一季禄公主嗣王郡縣王一)
　　　　(子官免所過一嵗兖州二嵗租賜天下酺七/日丙申幸孔子宅遣使以太牢祭其墓給復)
　　　　(近墓/五户)
孔子家鄒魯(史記孔子生魯昌平陬邑索隐曰陬是邑/名昌平鄉號孔子居魯之鄒邑昌平鄉之)
(闕里也正義曰括地志云故鄒城在兖州泗水縣東南/六十里昌平山在泗水縣南六十里孔子生昌平鄉盖)
(鄉取山為名故闕里在泗水縣南五十里按孔子生陬/長曲阜仍號闕里韋孟在鄒詩濟濟鄒魯禮義惟恭)
儒風藹典墳(史記儒林列傳天下之學士靡然嚮風矣/左傳左史倚相趨過王曰是能讀三墳五)
(典八索九丘注五典五帝之書孔安國尚書序伏羲神/農皇帝之書謂之三墳文賦佇中區以𤣥覽頥情志於)
(典墳隋先聖先師歌經國立訓/學重教先三墳肇冊五典留篇)龍驂迴舊宅(魏書李平/傳雲軒鑾)
(輅行幸有期鳯服龍驂龍駕近日沈約侍讌樂游苑詩/沃若動龍驂參差凝鳯管括地志兖州曲阜縣魯城西)
(南三里有闕里中有孔子宅南都/賦宫室則有園池舊宅嶐崇崔巍)鳯徳咏餘芬(論語鳯/兮鳯兮)
(何徳之衰賈誼賦鳯皇翔于千仭兮覽徳輝而下/之江淹賦值秋露之餘芬王筠詩黄菊有餘芬)入室
人如在(論語由也升堂矣未入於室也法言若孔子之/堂而有賦則賈誼升堂相如入室矣間居賦祈)
(祈生徒濟濟儒術或升之堂或/入之室世説披其帷其人如在)升堂樂似聞(詩品如孔/子之門而)
(有詩則公幹升堂思王入室陸雲詩斌斌君子升堂入/室漢書魯恭王餘傳初好治宫室壊孔子舊宅以廣其)
(宫聞鐘磬琴瑟之聲遂不敢/復壊于其壁中得古文經傳)懸知素王法(闕里志孔子/未生時有麒)
(麟吐玉書於闕里其文曰水精之子繼衰周而為素王/漢書董仲舒傳仲舒對曰孔子作春秋先正王而繫萬)
(事見素王之文任昉表配天之迹存乎/泗水之上素王之道紀於沂川之側)今日待明君(古/詩)
(今日良宴㑹書/亶聰明作元后)
　　　恩勅麗正殿書院賜宴應制得林字(唐書張説/傳召説與)
　　　　(禮官學士置酒集仙殿曰朕今與賢者樂於/此當遂為集賢殿乃下制改麗正書院為集)
　　　　(賢殿書院而授説院學士集賢記注麗正殿/在東宫正殿崇教殿之北光天殿之南翰林)
　　　　(志明皇置麗正殿學士名儒大臣皆在其中/雍録東宫在太極宫城之内有集仙殿後為)
　　　　(麗正集賢玉海唐明皇置/麗正書院聚文學之士)
東壁圖書府(禮記月令仲冬之月昬東壁中爾雅疏壁/居南則在室東詩維南有箕疏壁者室之)
(外院箕在南則壁在室東故稱東壁晉書天文志東壁/二星主文章天下圖書之秘府也陶𢎞景星經東壁天)
(下圖書之秘府也明則圖書集道術行史記蕭相國世/家沛公至咸陽何獨先入收秦丞相御史律令圖書藏)
(之張衡歸田賦詠周孔之圖書唐/書張説傳説嘗典集賢圖書之任)西園翰墨林(魏志陳/王置西)
(園於鄴與諸才子夜遊賦詩魏文帝詩乗輦夜行遊逍/遙步西園王融永明樂西園抽蕙草沈約詩西園遊上)
(才楊雄長楊賦藉翰林以為主人子墨為客卿以諷文/賦鬰雲起乎翰林張恊詩游思竹素園寄辭翰墨林周)
(書藝文志翰/墨林十巻)誦詩聞國政(論語誦詩三百授之以政東/方朔客難諷誦詩書百家之)
(言不可勝數漢書藝文志孔子取詩凡三百五篇遭秦/而全者以其諷誦不獨在竹帛也史記孔子世家孔子)
(由大司㓂攝行相事與聞國政禮記治世之音安以/樂其政和詩序雅者正也言王政之所由廢興也)講
易見天心(漢書儒林傳梁丘賀從太中大夫京房受易/傳子臨臨經學精熟專行京房法宣帝選髙)
(材郎十人從臨講易復其見天地之心乎書克/享天心漢書谷永傳正五事建大中以承天心)位竊和
羹重(論語减文仲其竊位者與後漢書梁竦傳梁竦作/七序而竊位素餐者慙書若作和羹爾唯鹽梅詩)
(亦有和羹既戒既平左傳晏子曰和如羹焉水火醯醢/鹽梅以烹魚肉燀之以薪宰夫和之齊之以味濟其不)
(及以洩其過君子食之以平其心潘岳司空鄭衮碑陳/謨台階翼和鼎實潛夫論人臣受君之重位牧天之所)
(重愛焉可以不安而/利之養而濟之哉)恩叨醉酒深(漢書杜鄴傳人情恩/深者其養謹愛至者)
(其求詳庾信謝賚絲布啟陳留下粟有愧深恩諸葛亮/疏臣以弱才叨竊非據詩既醉以酒既飽以徳詩小序)
(既醉太平也醉酒飽徳人有士君子之行左傳為之歌/大雅疏大雅所陳有醉酒飽徳官人用士于天子之政)
(皆大政也應璩/詩醉酒巾幘落)載歌春興曲(書乃賡載歌曰元首明哉/股肱良哉文心雕龍元首)
(載歌既發吟咏之志益稷陳謨亦垂敷奏之風陶潛詩/春興豈自免論衡歌曲妙者和者則寡蘇武詩幸有絃)
(歌曲可以喻中懐曲/庾信詩楊栁成歌)情竭為知音(禮記有所竭情盡慎致/其敬而誠若荀子長短)
(不飾以情自竭陸機文賦或竭情而多悔或率意而寡/尤禮記審聲以知音審音以知樂審樂以知政魏志杜)
(䕫傳以知音為雅樂郎/陸雲詩知音世所希)
　　　奉和聖製温泉言志應制(辛氏三秦記驪山湯/舊説以三牲祭乃得)
　　　　(入可以去疾消病一統志/溫泉在臨潼縣驪山麓)
温谷媚新豐(水經注渭水右則有温谷劉義恭温泉詩/春都壮温谷湯泉麗漢京王褒溫泉碑挺)
(此温谷驪岳之隂陸機文賦水懐珠而川媚廣志温泉西/者在新豐三輔舊事太上皇不樂闗中思慕鄉里髙帝)
(徙豐沛屠兒沽酒煮餅商人立為新/豐劉瑗詩驪岫徒懐土新豐舊有家)驪山横半空(張衡/温泉)
(賦遂適驪山觀温泉浴神井薛道/衡詩浮雲半空上清吹隔池來)湯池熏水殿(漢武故/事驪山)
(湯初始皇砌石起宇至漢武又加脩飾焉舊唐書温泉/監掌湯池宫禁之事漢宫典職徳陽殿周旋容萬人激)
(洛水於殿下庾信詩荷/香薰水殿閣影入蓮池)翠木煖烟宫(梁簡文帝詩竹木/俱葱翠花蝶兩飛)
(翔盛宏之荆州記新惠縣有温泉冬月未至數里遙望/自氣浮蒸如煙庾肩吾詩合殿生光采離宫起烟霧唐)
(書天寶六載改驪山温泉宫為/華清宫治湯為池環列宫殿)起病逾仙藥(博物志凢/諸温泉咸)
(能療疾宜都山川記銀山縣有温泉百病久疾入此水/都愈庾信温泉碑醴泉消疾聞乎建武之朝又詩枚乗)
(還起疾曹植飛龍篇授我仙藥神皇所/造庾信詩從今覔仙藥不假向瑤臺)無私合聖功(禮/記)
(天無私覆地無私載日月無私照奉此三者以勞天下/謂之三無私易䝉以養正聖功也晉樂歌肅肅清廟巍)
(巍聖/功)始知堯舜徳心與萬人同(論衡堯舜之徳至優至/大天下太平不戮一人)
(書子有亂臣十人同心同徳孟子堯/舜與人同耳庾信詩有慶兆民同)
　　　侍宴滻水賦得濃字(水經滻水出京兆藍田谷/北入於㶚一統志滻水在)
　　　　(西安府城東一十五里源出藍田縣合金谷/水北流入霸水案虞世南有應詔賦韻得前)
　　　　(字/詩)
千行發御栁(盧照隣明月引澄清䂓于萬里照離思於/千行崔日用詩剪綺裁紅妙春色宫梅殿)
(栁識/天情)一葉下仙笻(李嶠詩俠客條為劍仙人葉作舟史/記大宛傳張騫來言居大夏時見蜀)
(布卭竹杖注卭縣之竹按笻古作卭神異經南方荒中/有笻竹其長百丈圍二丈五六尺厚八九寸以為船戴)
(凱之竹譜員丘帝俊竹一節/為船注俊即舜字假借也)青浦宸遊至(江淹詩翠山/方靄靄青浦)
(正沉沉駱賔王詩平江淼淼分青浦長路悠悠問白雲/袁奭從駕遊山詩天遊響仙蹕春望動宸𠂻宋之問和)
(幸薦福寺詩香刹中/天起宸遊滿路輝)朱城紫氣濃(鮑照詩朱城九間門/九閨盧照隣詩隱隱)
(朱城臨玉道闗令内傳闗令登樓四望見東極有紫氣/西邁喜曰九十日之外法應有聖人經過京邑至期果)
(見老子司馬徳􁎎與劉恭嗣書黄旗紫氣恒/見東南李乂詩捧篋萸香滿稱觴菊氣濃)雲霞交暮
色(文心雕龍雲霞雕色有踰畫工之妙江淹詩時菊矅/巖阿雲霞冠秋嶺庾信趙國公集序譬以雲霞赤城)
(之巖千丈古樂府浮雲多暮色似從崦嵫來鮑照幽蘭/詩傾暉引暮色孤影留恩顔沈約咏雪詩思鳥聚寒盧)
(蒼雲軫/暮色)草樹喜春容(梁武帝歌草樹非一香花葉百種/色庾信賦草樹混淆枝格相交宋)
(子夜歌郎懐幽閔性儂亦恃春容徐/彦伯詩繁珂接曙響華劍比春容)藹藹天旗轉(何晏/景福)
(殿賦結實商秋敷華清春藹藹萋萋馥馥芬芬陸雲詩/旍旐泱泱軺軒藹藹史記天官書參為白虎其西有句)
(曲九星三處羅一曰天旗注/參旗九星在參西天旗也)清笳入九重(梁簡文帝詩/胡香翼還幰)
(清笳送後塵屈原天問圜則九重孰營度之宋玉九辨/豈不鬰陶而思君兮君之門以九重注天子有九門謂)
(闗門逺郊門近郊門城門臯/門庫門雉門應門路門也)
　　蘇頲
　　　奉和七夕宴兩儀殿(嵗時記七月七日為牽牛/織女聚㑹之夜注夏小正)
　　　　(云是月織女東向盖言星也傅休奕文七月/七日牽牛織女㑹天河雍録太極之北有兩)
　　　　(儀殿即常日視朝之所也景龍文館記景龍/二年七月七日中宗皇帝御兩儀殿㑹宴羣)
　　　　(臣杜審言等/各應制賦詩)
靈媛乗秋發(顔延之織女贈牽牛詩慙無二媛靈託身/侍天闕唐中宗詩九日正乗秋劉鑠七夕)
(詩組幕縈漢陳/龍駕凌霄發)仙裝警夜催(廣韻裝裝束王勃七夕賦/儼歸裝而容曳王筠代牽)
(牛答織女詩纎阿警龍轡沈約詩晨/裝豈輙警按唐人成昏之夕有催裝)月光窺欲渡(宋孝/武帝)
(七夕詩弦月升初光謝靈運七夕詠牛女詩月弦光照/户續齊諧記桂陽成武丁有仙道謂其弟曰七月七日)
(織女當渡河詣牽牛世人至今云織女嫁牽牛也劉孝/儀織女詩欲待黄昏候含嬌渡淺河王眘七夕詩却鏡)
(㸔斜月移/車渡淺河)河色辨應來(四民月令七月七日曝經書設/酒脯時果散香粉於筵上祈請)
(于河鼔織女守夜者咸懐私願或云見天漢中有奕奕/正白氣如地河之波光暉五色以為徴應見者便拜乞)
(願三年乃得王鑒七夕織女詩隱隱驅千乗闐/闐越星河庾肩吾詩天河來映水織女欲攀舟)機石天
文冩(集林有人尋河源見婦人浣紗問之曰此天河也/乃與一石而歸問嚴君平君平曰此織女支機石)
(也傅休奕客難振筆若天文運思若迴雲/虞世南應令詩天文徒可仰何以厠琳球)鍼樓御賞開
(西京雜記漢綵女嘗以七月七日穿鍼於開襟樓輿地/記齊武帝起層城觀七月七日宫人多登之穿鍼世謂)
(之穿鍼樓庾肩吾七夕詩玉匣卷懸衣鍼樓開夜/扉又奉和泛舟漢水詩陪歌承睿賞接禮侍恩筵)竊觀
棲鳥至(王粲詩上/有特棲鳥)疑向鵲橋迴(淮南子烏鵲填河成橋/渡織女風俗通織女七)
(夕當渡河使鵲為橋庾肩吾/詩倩語雕陵鵲填河未可飛)
　　　春日芙蓉園侍宴應制(兩京記芙蓉園本隋氏/離宮周迴十七里秦為)
　　　　(冝春苑漢為樂遊苑雍録園本古曲江文帝/改其名以其水盛而芙蓉富也韻㑹芙蓉荷)
　　　　(華説文芙之言敷也蓉之言動容也册府元/龜唐開元二十四年六月廣花萼樓築夾城)
　　　　(芙蓉園杜甫樂遊園歌青春波/浪芙蓉園白日雷霆夾城仗)
御道虹旗出(後漢書帝乃臨御道之館虞茂詩金溝低/御道楚辭搴虹旗于玉門江總詩虹旗照)
(髙嶼宋之問詩/谷暗千旗出)芳園翠輦遊(唐太宗帝京萹飛蓋去芳/園王勃上已祓禊序王孫)
(春草處處争鮮仲尉芳園家家並翠潘尼芙蓉賦或擢/莖以髙立似雕輦之翠盖崔湜詩年光陌上發香輦禁)
(中/遊)繞花開水殿(六帖宋武帝登八公山劉安舊臺曰城/郭猶匹帛之繞叢花也劇談録曲江池)
(南即紫雲樓西即杏園花卉環周烟水明媚庾信枯樹/賦開花建始之殿栁惲詩天淵臨水殿徐陵詩荷開水)
(殿/凉)架竹起山樓(南史𤣥圃園中起樓觀旁列脩竹永嘉/郡記樂城張薦有竹數頃在竹中為屋)
(伏滔長笛賦柯亭之觀以竹為椽西都賦神明鬰其特/起注孝武立神明臺洞天清録危樓奮起蔚然天成王)
(勃九成宫頌山樓/獸矯雲臺鳥次)荷芰輕薰幄(陸厥詩鳬鵠嘯儔侣荷/芰始參差杜審言詩薛)
(蘿山徑入荷芰水亭開齊書金罍停桂冲/幄舒薰謝朓七夕賦雲幄静兮香風浮)魚龍出負舟
(樂動聲儀風雨感魚龍史記周紀武王渡河中流白魚/躍入王舟中南史宋文帝發江陵有黒龍負上所乗舟)
(上謂王曇首曰此乃夏禹所以受命我何徳以堪/之江賦駭黄龍之負舟蘇瓌詩祥魚出戯躍王舟)寧知
穆天子空賦白雲秋(沈約夜夜曲寧知心有憶史記周/本記昭王子滿是為穆王穆天子)
(傳天子觴西王母於瑤池之上西王母為天子謠天子/答之曰白雲在天山陵自出道里悠逺山川間之謝朓)
(賦登崇岡而興賦宋/之問詩雲秋尚嵳峩)
　　張九齡
　　　奉和聖製送李尚書入蜀(李尚書/無考)
眷言感忠義(詩眷言頋之謝靈運詩眷言懐君子梁武/帝詩眷言無歇緒漢書外戚傳將相大臣)
(懐誠秉忠惟義是從後漢書宋均傳忠臣執義/無有二心謝靈運詩本自江海人忠義感君子)何有間
山川(論語能以禮讓為國乎何有易地險山川丘陵也/穆天子傳道里悠逺山川間之曹植詩山川阻且)
(逺/)徇節今如此(史記汲黯傳黯好學游俠任氣節漢書/賈誼傳豫讓抗節致忠行出乎列士陶)
(潜詩但願嘗如此鮑照詩古來/共如此庾信枯樹詩樹猶如此)離情空復然(謝恵連詩/趣徒逺有)
(期念離情無歇蔡凝詩含愁祇對影似有别離/情顔延之詩朅來空復辭謝朓詩嬋娟空復情)皇心在
勤恤(謝靈運詩皇心美陽澤沈約侍宴詩皇心愛矣帝/曰遊哉書上下勤恤國語闔廬勤惜其民而與之)
(勞逸國語勤惜民/隱而除其害也)徳澤委昭宣(王褒四子講徳論徳澤/洪茂黎庻和睦長沙耆)
(舊傳桓龍遷魯令明斷朗然黎民飲其徳澤遐邇稱其節/槩古長歌行陽春布徳澤謝靈運撰征賦降俊明以鏡)
(鑒囘風猷以昭宣宋書樂/志帝圖凝逺瑞美昭宣)周月成功已(已一作後張華/詩日月不留四)
(氣囘周書成允成功戰國䇿蔡澤謂應侯曰四時/之序成功者去沈約碑文涉夏逾漢政成期月)明年
或勞旋(庾信詩明年花樹下月月來相尋詩序出車勞/還帥也杕杜勞還役也按還同旋隋書禮儀志)
(行幸送徃勞旋則/槊仗近讌則隊仗)
　　　湖口望廬山瀑布水(一統志劉宋時湖口戍上/據大鍾傍臨大江齊梁陳)
　　　　(皆為鎮後廢唐復置鎮後漢書郡國志注廬/山在尋陽縣南有匡俗先生者出殷周之際)
　　　　(隱遁潛居其下其山大嶺凢七重圓基周囘/垂三五百里慧逺廬山記山在江州潯陽南)
　　　　(南濵宫亭北對九江其前似雙闕壁立而瀑/布流焉王禕廬山觀瀑布記廬山南北瀑布)
　　　　(以十數獨開先寺最勝開先瀑布有二其一/曰馬尾泉其一在馬尾泉東出自雙劍香爐)
　　　　(兩峯間/為尤勝)
萬丈紅泉落(沈約八詠詩萬仭倒危石百丈注懸淙謝/靈運山居詩託丹砂於紅泉又詩石磴冩)
(紅/泉)迢迢半紫氛(古詩迢迢牽牛星陸機詩迢迢天路㣲/劉楨詩奮翅凌紫氛注紫氛天氣也)
奔流下雜樹(薛道衡詩桃花漲新浪竹箭下奔流水經/注汾水又南與東西温溪合水上雜樹交)
(䕃雲垂烟接謝朓/詩芊眠起雜樹)洒落出重雲(江淹雜組詩五難既洒/落闗尹子重雲蔽天束)
(晳華黍詩黮黮/重雲輯輯和風)日照虹霓似(梁元帝詩日照池光淺説/文虹螮蝀也状似蟲霓白)
(隂氣也爾雅疏虹雙出色鮮盛者為雄雄者虹闇者為/雌雌曰霓江淹詩吐氣作虹霓沈約詩奔飛似白虹)
天清風雨聞(老子天得一以清淮南子天清地定世説/㑹稽王道子齋中夜坐於時天月明净都)
(無纎翳歎以為佳謝景重曰意謂不如㣲雲㸃綴王戯/謝曰卿居心不净乃欲汙滓太清耶書月之從星則以)
(風雨詩風/雨凄凄)靈山多秀色(呉都賦巨鰲贔屓首冠靈山陸/機詩靈山紀地徳又秀色若可)
(餐劉孝綽詩林塘多秀/色王融詩五芝多秀色)空水共氤氲(謝靈運詩空水共/澄鮮王籍詩空水)
(共悠悠易天地絪緼萬物化醇正義/絪緼相附著之義釋文本又作氤氲)
　　張均(説長子開元中/厯官大理卿)
　　　岳陽晚景(一作父説詩唐書張説傳素與姚崇/不平罷為相州刺史坐累徙岳州隋)
　　　　(書地理志巴陵郡梁置巴州平陳改曰岳州/梁置岳陽郡于湘隂平陳廢郡及湘隂入岳)
　　　　(陽縣元和郡縣志岳州本巴丘地古三苗國/也宋文帝立為巴陵郡梁元帝改為巴州隋)
　　　　(改為岳州輿地志天岳山在洞庭湖中一名/幕阜州據其陽故謂岳陽詩紀中書令張説)
　　　　(徙知岳州為文悽惋人以為得江山之助一/統志岳陽樓在府治西南西門城樓也下瞰)
　　　　(洞庭唐刺史張説嘗與才士登/此樓有詩百餘篇列于樓壁)
晚景寒鴉集(庾信詩凄清臨晚景何遜詩城隂度塹黒/昬鴉接翅歸隋煬帝詞寒鴉飛數㸃流水)
(繞孤邨淮南子赤肉懸則鳥鵲集漢書朱博傳為御史/大夫是時御史府中有栢樹嘗有烏數千集其上朝去)
(暮來號朝夕烏成公綏烏/賦來若雨集去如雲散)秋風旅鴈歸(漢武帝秋風辭/秋風起兮白雲)
(飛草木黄落兮鴈南歸沈約詩夏雲清朝景秋風揚早/蟬江淹詩白水滿春塘旅鴈毎迴翔劉孝綽詩洞庭春)
(水緑衡陽/旅鴈歸)水光浮日去(鮑至詩岸暗水光來梁元帝詩/水際含天色虹光入浪浮隂鏗)
(詩帶天澄逈碧暎日動浮光阮籍詠懐詩灼灼西/隤日餘光照我衣庾信賦水影搖日花光照林)霞彩
映江飛(江淹賦霞輕重而成彩烟尺寸而作緒又賦見/彩霞之夕照覿雕雲之晝臨梁昭明太子七契)
(夕烏東返落日西懸綺霞映水蛾月升天郭璞三珠樹/賛濯彩丹波自相霞暎南史王僧辨傳三月庚寅有兩)
(龍自城西江中騰躍升天五色分/明遙映江水鮑照詩繡甍結飛霞)洲白蘆花吐(鮑照詩/昨夜宿)
(南陵今旦入蘆洲江總詩蘆花霜外白楓葉水前丹中/論物者春也吐華夏也有葉秋也凋零冬也崔駰刀劍)
(銘龍洲太阿干將莫邪/帶以自禦奕奕吐華)園紅柿葉稀(蜀都賦其園則有/林擒枇杷橙柿梬)
(楟劉義恭謝柿啟垂賚華林園柿滋味殊絶唐書鄭䖍/傳䖍好書常恐無紙慈恩寺貯柿葉數屋遂徃日取肄)
(書久之殆徧張正見詩秋葉奪粧紅庾/成師樂府憶别春花飛已見秋葉稀)長沙卑濕地(史/記)
(軫旁小星曰長沙星經玉衡第四星主荆州之域闕駰/十三州志自湘江至東萊萬里故曰長沙元和郡縣志)
(長沙楚之南境秦分黔中以南之沙鄉為長沙郡漢初/以呉芮有功封長沙王唐武徳四年置潭州總管府治)
(長沙縣史記賈誼傳以賈誼為長沙王太傅賈生既辭/徃行聞長沙卑濕為賦以弔屈原庾信文五溪遼逺馬)
(伏波之思歸三湘卑濕賈長沙之不願南史梁武/帝紀詔曰明堂地居卑濕可量就埤起以盡誠敬)九月
未成衣(詩七月流火九月授衣又九月肅霜淮南子先/鍼而後縷可以成帷先縷而後鍼不可以成衣)
　　李商隱(字義山懐州河内人令狐楚帥河陽竒其/文使與諸子遊楚徙天平宣武皆表署廵)
　　　(官開成二年髙鍇知貢舉令狐綯雅善鍇奬譽/甚力故擢進士第調𢎞農尉以忤觀察使罷去)
　　　(尋復官又試㧞萃中選王茂元鎮河陽愛其才/表掌書記以子妻之得侍御史茂元死來遊京)
　　　(師久不調更依桂管觀察使鄭亞府為判官亞/謪循州商隱從之凡三年乃歸茂元與亞皆李)
　　　(徳裕所善綯以商隱為忘家恩謝不通京兆尹/盧𢎞正表為府叅軍典箋奏綯當國商隱窮歸)
　　　(自解綯憾不置𢎞正鎮徐州表為掌書記久之/還朝復干綯乃補太學博士栁仲郢節度劍南)
　　　(東川辟判官檢校工部員外郎府罷客滎陽卒/商隱初為文瑰邁竒古及在令狐楚府楚本工)
　　　(章奏因授其學商隱儷偶長短而繁縟過之/時温庭筠段成式俱用是相誇號三十六體)
　　　小園獨酌(庾信小園賦數畝敝廬寂寞人外杜/甫詩清晨向小園陳後主獨酌謠序)
　　　　(齊人淳于髠善為十/酒偶效之作獨酌謠)
栁帶誰能結(唐太宗詩初風開帶栁又春池栁詩迎風/帶影移沈約庭栁詩因風結復解江總詩)
(萬里音塵絶/千條楊栁結)花房未肯開(庾信詩初蓮開細房崔湜詩/珠房圻海榴白居易木蓮花)
(詩花房膩似紅蓮朶韓愈/感春詩辛夷花房忽全開)空餘雙蝶舞(梁武帝詩飛飛/雙蛺蝶低低兩)
(參差梁簡文帝詩蝶颺縈空/舞杜審言詩蝶舞亂相迎)竟絶一人來(詩壹者之來/箋終不得一)
(者之來見我陸機詩芳/草忽已茂佳人竟不來)半展龍鬚席(山海經賈超之山/其中草多龍脩注)
(龍須也生石穴中莖可為席晉東宫舊事太子有/獨坐龍鬚席李白詩莫巻龍鬚席從他生網絲)輕斟
瑪瑙杯(廣雅瑪瑙石次玉魏畧大秦國多瑪瑙洛陽伽/藍記元琛酒器有瑪瑙盎赤玉巵工巧殊絶庾)
(信詩銜雲酒/杯赤瑪瑙)年年春不定虚信嵗前梅(陶潜詩年年見/霜雪誰謂不知)
(時莊子純白不偹則神生不定杜/甫詩梅蘂臘前破梅花年後多)
　　孟浩然
　　　臨洞庭(戰國䇿秦與楚戰大破之取洞庭五渚/水經注洞庭湖廣員五百里日月若出)
　　　　(没於其中一統志湖廣岳州洞庭湖在府城/西南毎嵗六七月間岷峨雪消水暴漲自荆)
　　　　(江逆入洞庭清/流為之改色)
八月湖水平(詩七月鳴鵙八月載績枚乗七發將以八/月之望與諸侯逺方交遊兄弟並徃觀濤)
(乎廣陵之曲江管子水/平而不流無源則遫竭)涵虚混太清(老子消息滿虚一/晦一明木華海賦)
(茫茫横流含形内虛鶡冠子聖人之道上及太清下及/太寧中及萬靈仲長統詩翺翔太凊縱意容冶左思呉)
(都賦魯陽揮戈而髙麾囘曜/靈於太凊注太凊謂天也)氣烝雲夢澤(周語太史告/稷曰自今至)
(於初吉陽氣俱烝土膏其動参同契山澤氣烝左傳楚/子涉睢濟江入於雲中乂鄭伯如楚楚子享之既享子)
(産其田備王以田江南之夢爾雅宋有孟諸楚有雲夢/司馬相如子虚賦秋田乎清丘徬徨乎海外吞若雲夢)
(者八九於胷中曽不蔕芥書荆及衡陽惟荆州雲土夢/作乂傳雲夢之澤在江南疏地理志南郡華容縣南有)
(雲夢澤杜預云南郡枝江縣西有雲夢城江夏安陸縣/亦有雲夢雲夢一澤而毎處有名者此澤跨江南北毎)
(處名存焉亦得单稱雲单稱夢一統志湖廣荆/州府雲夢澤在荆門州北連徳安府雲夢縣界)波撼岳
陽城(説文撼搖也傳五月南廵守至於南岳傳南岳衡/山榖梁天王狩于河陽傳山南為陽水北為陽岳)
(陽風土記岳陽樓城西門樓也下瞰洞庭城據湖東北/湖面百里常多西南風夏秋水漲濤聲喧如萬鼔晝夜)
(不/息)欲濟無舟楫(史記孔子世家孔子將西見趙簡子至/于河而歎曰美哉水洋洋乎丘之不濟)
(此命也夫易刳木為舟剡木為楫舟楫之利以濟不通/盖取諸渙書若濟巨川用汝作舟楫水經注孔子臨河)
(歌曰秋水衍兮風揚/波舟楫顛倒更相加)端居耻聖明(許善心詩端居留眷/想論語邦有道貧且)
(賤焉耻也忠經君徳聖明忠臣/以榮宋書樂志六合寧承聖明)坐觀垂釣者(謝靈運詩/茍無囘戈)
(術坐觀落崦嵫陳思王曹植七啟任子垂釣魏氏發機/梁昭明太子陶淵明集序莊周垂釣于濠伯成躬耕於)
(野/)徒有羡魚情(漢書董仲舒傳古人有言曰/臨淵羡魚不如退而結網)
　　李白
　　　宫中行樂
繡户香風暖(沈約詩嗚珠簾于繡户散芳塵於綺席劉/遵詩朱簾繡户暎新粧古詩繡幙圍香風)
(江淹别賦閏中風暖王/逸九思風習習以和暖)紗忩曙色新(劉孝威詩紗忩相/向開庾信賦紗忩)
(獨掩羅帳長垂梁簡文帝詩曙/色始成霞蕭慤詩野禽喧曙色)宫花争笑日(梁簡文帝/碑天宮陁)
(樹之花蕭大圜竹花賦花繞樹而競笑費昶詩花開似/含笑徐陵文日帶花以如笑駱賔王秋菊詩分黄俱笑)
(日/)池草暗生春(謝靈運詩池塘生春草/楊師道詩池塘藉芳草)緑樹聞歌鳥(呉/邁)
(逺陽春歌緑樹搖雲光王勃詩緑樹搖春風山海經臷/民之國爰有歌舞之鳥庾信詩鳥囀歌來花濃雪聚)
青樓見舞人(齊書世祖興光樓上施青漆世謂之青樓/劉孝綽詩紆餘出紫陌迤邐度青樓盧思)
(道詩可念青樓女南史羊偘傳侃有舞人/張静婉腰圍一尺六寸咸推能掌上儛)昭陽桃李月
(漢書外戚傳趙皇后弟絶幸為昭儀居昭陽舍班固西/都賦昭陽特盛隆於孝成鮑照詩艶陽桃李節庾信詩)
(今夜長門月/應如晝日明)羅綺自相親(司馬相如賦張羅綺之幔帷/兮垂楚組之連綱鮑照樂府)
(雖謝侍君閑明粧帶綺羅司馬相如賦/交得意而相親何遜詩形影自相親)
　　　秋登宣城謝朓北樓(唐書地理志宣州宣城郡/有宣城縣南齊書謝朓傳)
　　　　(字𤣥暉陳郡夏陽人也由中書郎出為宣城/太守一統志北樓在寧國府治北南齊守謝)
　　　　(朓/建)
江城如畫裏(謝朓宣城郡詩江路西南永歸流東北鶩/又郡内登望詩寒城一以眺平楚正蒼然)
(又白詩江城五月落梅花諸葛亮黄陵廟記乃見江左/大山壁立林麓峯巒如畫劉憲興慶池侍宴詩帳殿疑)
(從畫裏出樓船/直在鏡中移)山曉望晴空(庾肩吾詩山堂冬曉寂無/聞王勃詩猿吟山漏曉蔡)
(文姫詩登髙逺眺望梁簡文帝詩夜輪懸素魄/朝光蕩碧空又白詩囘溪十六度碧嶂盡晴空)兩水夾
明鏡(一統志䨇溪在寧國府城下二水合流庾信詩漳/流鳴二水張華上已篇夾水布長茵漢書韓安國)
(傳清水明鏡不可以形逃謝朓詩方池含/積水明月流皎鏡秦嘉詩明鏡好鑒形)雙橋落彩虹
(一統志鳯凰橋一名上浮橋在府城東南㤗和門外濟/川橋舊名永安橋在府東陽徳門外並隋開皇中建韓)
(翃詩緑水迴通宛轉橋江總詩終南雲影落楚辭建彩/虹以標搖張恊詩彩虹纓髙雲陳子昻詩虹飛百尺橋)
人烟寒橘柚(宋之問詩暮投人烟宿又白蜀道難詩爾/來四萬八千嵗不與秦塞通人烟楚辭􁂋)
(悽増欷兮薄寒之中人書厥包橘柚錫貢傳小曰橘大/曰柚漢書司馬相如傳樝梨梬栗橘柚芬芳王勃越州)
(秋日宴山亭序參差/夕樹煙侵橘柚之園)秋色老梧桐(謝朓詩葳蕤向春秀/萎黄共秋色史記律)
(書南吕者言陽氣之旅入藏也其於十二支為酉酉者/萬物之老也詩梧桐生矣于彼朝陽齊民要術梧桐山)
(石間生者為樂器則鳴/又白詩井上二梧桐)誰念北樓上(西都賦願賔攄懐/舊之蓄念發思古)
(之幽情古詩西北有髙樓上與浮雲齊沈約/詩荷花上北樓又白詩過客難同謝朓樓)臨風懐謝
公(楚辭臨風恍兮浩歌古詩悵望何所言臨風送懐抱/陶潜詩何以慰吾懐賴此多古賢韓翃詩詩人得謝)
(公/)
　　　送友人入蜀
見説蠶叢路(揚雄蜀王本紀蜀王之先名蠶叢栢灌魚/鳬蒲澤開明是時人民椎髻龎言不曉文)
(字未有禮樂華陽國志蜀先稱王有蜀侯蠶叢左思蜀/都賦經途所亘五千餘里山阜相屬含谿懐谷九域志)
(興州有青泥嶺山頂常有/烟霧霰雪是入蜀之路)﨑嶇不易行(廣韻﨑嶇傾側/也司馬相如難)
(蜀父老文民人升降﨑嶇而不安張衡南都/賦下䝉籠而﨑嶇易林迷行失路不知南北)山從人靣
起(謝靈運山居賦面上背阜東徂西傾/江總脩心賦序左江右湖面山背壑)雲傍馬頭生(庾/信)
(詩雲低馬上人唐明皇帝詩仙雲拂馬來/古樂府黄金絡馬頭鮑照詩驄馬金絡頭)芳樹籠秦棧
(阮籍詩芳樹垂緑葉陸機詩芳樹發華顛梁元帝纂要/春木曰芳樹史記髙帝紀項羽立沛公為漢王王巴蜀)
(漢中都南鄭去輙燒絶棧道示羽無東/意梁州圖經棧道連空極天下之至險)春流繞蜀城(謝/靈)
(運山居賦毖温泉於春流何遜詩遽逐春流返華陽國又/志夏書曰岷山導江東别為沱泉源深盛為四瀆之首)
(成都城北有龍壩池城東有千秋池城西有栁池冬夏/不竭蜀王本紀秦恵王二十七嵗使張若與張儀築成)
(都城後置蜀郡/以李氷為守)升沉應已定(李蕭逺運命論升之於雲/則雨施沉之於地則土肥)
(班固答賔戲聖人有一定之論烈士有不易之分後漢/書袁紹傳萬人逐兎一人獲之貪者悉止分定故也)
不必問君平(華陽國志嚴遵字君平雅性澹泊專精大/易常卜筮於市日得百錢則閉肆下簾授)
(老莊著指歸為道書之宗鮑照/詩君平何寂寞身世兩相棄)
　　　江夏别宋之悌(一統志武昌府漢時為江夏郡/唐初改鄂州天寶間仍為江夏)
　　　　(郡/)
楚水清若空(水經夏水冬至江夏雲杜縣入於沔庾信/馬射賦横弧于楚水之蛟飛鏃於呉亭之)
(虎水經注其水虚暎俯視遊魚若乗空也/沈約詩水潔望如空劉楨詩寒水清若空)遙將碧海通
(十州記扶桑在東海之東陸行登岸一萬里後有碧海/廣狹浩汗與東海等水既不鹽苦正作碧色甘香味美)
(隋煬帝詩碧海雖/欣矚金城空有聞)人分千里外(謝莊月賦美人邁兮音/塵絶隔千里兮共明月)
(栁惲詩所悲千里分漢書髙祖紀决勝千里之外/謝承後漢書范丹曰今子逺適千里㑹靣無期)興在
一杯中(謝朓詩興以暮秋月晉書嵇康傳時時與親舊/叙離濶陳説平生濁酒一杯彈琴一曲又張翰)
(傳使我有身後名不如即時/一杯酒陶潜詩且盡杯中物)谷鳥吟晴日(李乂詩谷鳥/含櫻入賦歌)
(梁簡文帝詩朝日斜來照户春鳥争飛出林扶/南傳金障谷入四月便雨六月乃止少有晴日)江猿嘯
晚風(水經注每至晴初霜旦林寒澗肅常有髙猿長嘯/屬引凄異空谷傳響鮑照詩呌嘯夜猿清陳後主)
(樂府霧嶺晚猿吟江總詩桂棹及晚風菱江暎/初月梁簡文帝詩晚風䬙颺來落照參差好)平生不
下淚於此泣無窮(阮籍詩平生少年時沈約别范安成/詩平生少年日分手易前期謝朓詩)
(佳期悵何許淚下如流霰梁昭明太子啟聞猿嘯而寸/寸斷腸聴鳥聲而雙雙下淚詩啜其泣矣沈約詩真由)
(意無/窮)
　　王維
　　　觀獵(廣韻獵取獸白虎通曰四時/之田總名為獵為田除害也)
風勁角弓鳴(何遜暮秋詩騷屑風音勁徐陵文金風已/勁玉露方團唐太宗殘菊詩風勁淺殘香)
(詩騂騂角弓又角弓其捄徐陵/詩將軍擁節起戰士夜鳴弓)將軍獵渭城(老子偏將/軍居左上)
(將軍居右呉語十旌一將軍載常建鼔挾經秉抱漢書/地理志右扶風縣渭城故咸陽髙帝更名新城武帝更)
(名渭城元和郡縣志秦孝公十二年於渭北城咸陽徙/都焉漢興以為渭城縣一統志渭城在西安府長安縣)
草枯鷹眼疾(禮記孟夏行冬令則草木蚤枯伏糸之秋/懷賦澤收潤而草枯世説陽和已布鷹化)
(為鳩至於識者猶憎其眼魏彦深鷹賦眼/類明珠毛猶霜雪白帖季冬鷙鳥厲疾)雪盡馬蹄輕
(張正見詩雪盡青山路唐太宗詩送寒餘雪盡莊子馬/蹄可以踐霜雪曹植詩俯身散馬蹄呉圴詩風急雁毛)
(斷氷堅馬蹄落劉義/恭白馬賦竦身輕足)忽過新豐市(漢書地理志京兆尹/縣新豐元和郡縣志)
(新豐故城在長安縣東十八里漢七年髙祖以太上皇/思東歸於此置縣徙豐人以實之并移枌榆舊社街衢)
(棟宇一如舊制雖鷄犬混放亦識其家/焉一統志新豐城在西安府臨潼縣東)還歸細栁營(漢/書)
(周亞夫傳以河内守亞夫為將軍軍細栁三輔黄圖細/栁營在渭水北括地志細栁倉在雍州咸陽縣西南周)
(亞夫嘗令軍營皆樹栁謂之栁營元和郡縣志細栁營/在萬年縣東北三十里相傳周亞夫屯軍處一統志細)
(栁原在昆/明池南)囘㸔射雕處(史記李廣傳中貴人將騎數十/見三人與戰還射傷中貴人廣)
(曰是必射雕者也北齊書斛律光傳嘗從文襄校獵雲/表見一大鳥射之正中其頭形如車輪旋轉而下乃雕)
(也邢子髙嘆曰此射雕手也時號為射雕/都督呉均詩射雕靈丘下驅馬鴈門北)千里暮雲平
(史記天官書凡望雲氣平望在桑榆上餘二千里古樂/府浮雲多暮色江淹詩日暮碧雲合虞羲詩長城地勢)
(險萬里與雲平鮑照大雷岸與妹書寒蓬夕捲/古樹雲平江淹詩山氣亘百里山色與雲平)
　　　過香積寺(雍録香積寺在子午谷正北郭子儀/收長安陳於寺北一統志陜西西安)
　　　　(府子午谷在府/城南一百里)
不知香積寺(左傳教其不知而恤其不足史記陳丞相/世家孝文帝益明習國家事朝而問右丞)
(相勃曰天下一嵗决獄㡬何勃謝曰不知問一嵗錢榖/出入㡬何勃又謝不知維摩經維摩居士遣八菩薩徃)
(衆香國禮佛言願得世尊所食之餘/于是香積如來以衆香鉢盛飯與之)數里入雲峰(左傳/今銅)
(鞮之宫數里而諸侯館於𨽻人謝靈運詩滅跡入雲峰/江淹詩平明登雲峰杳與廬霍絶江總詩聊承丹桂馥)
(逺視白/雲峰)古木無人逕(江總詩古木㫁懸蘿駱賔王詩層/陰籠古木易窺其户閴其無人孫)
(綽天台山賦卒踐無人之境沈約詩都令人逕絶水經/注當獵之時時天鴻雪下無人逕劉希夷詩行路新知)
(少荒田/古徑多)深山何處鐘(髙士傳善巻去入深山莫知其處/陳子昻詩野戍荒烟㫁深山古木)
(平崔顥詩日暮鄉闗何處是梁簡文/帝湘宫寺碑銘珠生月魄鐘應秋霜)泉聲咽危石(陸機/詩山)
(溜何泠泠飛泉潄鳴玉孔稚圭北山移文風雲悽其帶/憤石泉咽而下愴列子登髙山履危石臨百仭之淵何)
(尚之賦却倚危石江總詩/古查横近澗危石聳前洲)日色冷青松(江淹詩嵐氣隂/不極日色半虧)
(天何遜詩風光蘂上輕日色花中亂邢邵詩天髙日色/淺潘尼詩青松䕃脩嶺許詢詩青松凝素髓劉峻論援)
(青松以/誓心)薄暮空潭曲(廣雅日將落曰薄暮陸機詩終朝/理文案薄暮不遑瞑范雲詩田家)
(樵采去日暮方來歸梁簡文帝詩水曲文魚/聚林暝鴉鳥飛又曛烟生磵曲暗色起林隈)安禪制毒
龍(張纉南征賦尋太傅之故宅令築室以安禪江總詩/金河知證果石室乃安禪大灌頂神咒經莫令小毒)
(龍害于人民法苑珠林西方有不可依山甚寒冬夏積/雪山中有池毒龍居之昔五百商人止宿池側龍怒汎)
(殺商人槃陀王聞之向烏場國學婆羅門咒四年之中/善得其術就池咒龍龍化為人悔過向王王乃捨之唐)
(汝詢注安禪于此以制其心毒龍即/所謂驚猿害馬非山中實有是物)
　　　歸輞川作(唐書王維傳維别墅在輞川地竒勝/有華子岡歆湖竹里館栁浪茱萸沜)
　　　　(辛夷塢與裴廸遊其中賦詩相酬為樂一統/志輞川在西安府藍田縣西南唐王維置别)
　　　　(業於/此)
谷口疎鐘動(孔稚圭文截來轅於谷口岑之敬折楊栁/樂府谷口晴横枝庾信詩渭濵觀坐釣谷)
(口㸔秋穫徐孝先詩晨朝宣寶偈寒夜歛疎鐘釋慧净/詩塵飛揚雅梵風度引疎鐘庾信詩落星初伏火秋霜)
(正動/鐘)漁樵稍欲稀(何遜詩爾情深鞏洛予念返漁樵劉/孝威詩散步懐漁樵諸葛穎詩靈濤)
(稍欲近仙巖行可識陸機賦親落落而日稀/説文稀疎也五燈㑹元土曠人稀相逢者少)悠然逺山
暮(陶潜詩采菊東籬下悠然見南山謝靈運詩杪秋尋/逺山山逺行不近梁宣帝賦逺山崔巍而間出江洪)
(詩逺山清無雲江淹詩悵然山/中暮沈佺期詩湛湛山川暮)獨向白雲歸(漢書王嘉/傳慎已之)
(所獨向夏后鑄鼎謠逢逢白雲一南一北擬古詩白雲/宿簾端漢武帝秋風辭秋風起兮白雲飛鮑照詩日落)
(嶺雲歸梁元帝詩日照池光淺雲/歸山望濃宋之問詩不見白雲歸)菱蔓弱難定(説文菱/䔖也王)
(安貧武陵記三角四角者為芰兩角者為䔖本草綱目/芰蔆有湖濼處則有之三月生蔓延引葉浮水上江淹)
(詩水苔方下蔓沈約詩輕絲動弱芰陳子昻詩綰霧青/絲弱牽風紫蔓長夏侯湛萍賦渟不安處行無定軌)
楊花輕易飛(古樂府楊白花歌楊花飄蕩落南家枚乗/栁賦吁嗟細栁流亂輕絲梁元帝緑栁詩)
(長條垂拂地輕花上逐風庾信賦二月楊花滿路飛侯/夫人詩不及楊花意春來到處飛崔瓊詩楊花漫漫攪)
(天/飛)東臯春草色(呉均詩願君嗣蘭杜時采東臯薇庾信/詩蕭條依白社寂寞似東臯爾雅葞春)
(草江淹賦春草碧色春水緑波謝靈運/詩池塘生春草江淹詩草色歛窮水)惆悵掩柴扉(九/辨)
(廓落兮覊旅而無友生惆悵兮而私自憐張衡詩路逺/莫致倚惆悵魏武帝樂府夜夜安得寐惆悵以自憐陶)
(潛詩白日掩荆扉虚室絶塵想范雲詩還聞/稚子説有客欵柴扉沈約詩去去掩柴扉)
　　岑參
　　　送張子尉南海(史記南越尉佗傳南海尉任囂/召龍川令趙佗行南海尉事徐)
　　　　(廣注爾時未言都尉也晉書地理志任囂趙/佗定南越以為南海等三郡非三十六郡之)
　　　　(限乃置尉以典之所謂東南一尉也唐書百/官志京縣令一人正五品上主簿二人從八)
　　　　(品下尉六人從八品又地理志廣州南海縣/屬嶺南道一統志廣州府南海縣附郭本秦)
　　　　(南海郡番禺縣地隋文帝分置南海/縣為番州治南至海岸三百四十里)
不擇南州尉(説苑子路曰家貧親老者不擇禄而仕左/傳急何能擇楚辭嘉南州之炎徳兮麗桂)
(樹之冬榮晉書頋榮傳榮既南州望士躬處右職/朝野甚推敬之張説詩物土南州異闗河北信賖)髙堂
有老親(李百藥笙賦預髙堂之歡宴李白送張秀才詩/抱劍辭髙堂鹽鐡論審老親之腹非唐園唯菜)
(是盛又参詩更作東/征賦知君有老親)樓臺重蜃氣(水經注崑崙宫城上/安金臺五所玉樓十)
(二楊巨源送僧歸安南詩蜃閣化城重本草車螯是大/蛤一名蜃能吐氣為樓臺海中春夏間依約島溆常有)
(此氣雜兵書蜃形似蛇而大腰以下鱗盡逆又有耳有/角背鬛作紅色嘘氣成樓臺望之隱然如在烟霧將雨)
(即見劉孝威樂/府蜃氣逺生樓)邑里雜鮫人(北史周武帝紀詔軍人之/間年多耆夀可頒授老職)
(榮沾邑里謝朓詩邑里向疎蕪寒流自清泚一統志廣/州番禺大府秦漢以來號為都㑹俗雜五方博物志南)
(海外有鮫人水居如魚不廢機織其眼能泣泣則/出珠木華海賦其垠則有天琛水怪鮫人之室)海暗
三山雨(何遜詩行雨暗江流又江暗雨欲來漢書郊祀/志自威宣燕昭使人入海求蓬萊方丈瀛洲三)
(神山謝靈運詩越海陵三山注東方朔集三山在海中/衆仙所居一云番山禺山堯山為三山又羅浮山三山)
(之總名杜甫詩雷/聲忽送千峯雨)花明五嶺春(陳子良詩峯逈雜花明/李白詩一溪初入千花)
(明白帖大廋嶺上梅南枝落北枝開漢書張耳傳南有/五嶺之戍師古注嶺者西自衡山之南東窮於海一山)
(之限耳而别摽名則有五焉裴氏廣州記大庾始安臨/賀桂陽掲陽是為五嶺史通廣州地總百越山連五嶺)
(嵗華紀麗斗轉東而天下/皆春鴈向北而嶺邊先暖)此鄉多寶玉(晉書呉隐之傳/廣州包山帶海)
(珍異所出一篋之寶可資數世隱之為刺史清操愈厲/宋書沈演之傳上欲伐林邑朝臣不同惟廣州刺史陸)
(徽與演之賛成上意及平賜羣臣黄金生口銅器等物/演之所得偏多戰國䇿窮鄉多異唐書禮志楚州刺史)
(崔侁表/獻寶玉)慎勿厭清貧(宣室記雲光寺畫初有少年七人/至寺閉室畵之曰七日慎勿啟門)
(續漢書王苑字孫仲安貧茅屋蓬户藜藿不厭南史周/顒清貧寡欲魏志華歆傳歆素清貧禄賜以賑施親戚)
　　　登總持閣(北齊書武成帝紀清河二年詔以城/南雙堂閏位之苑建造大總持寺李)
　　　　(嶠集有九日幸總持/寺登浮圗應制詩)
髙閣逼諸天(張衡賦命王良掌策駟兮踰髙閣之鏘鏘/後漢書樊宏傳所起廬舍皆有重堂髙閣)
(陂渠灌注謝朓詩髙閣常畫掩法華經諸天及人皆當/驚疑長阿含經先於佛所净脩梵行生忉利天使彼諸)
(天益増五福李嶠大雲寺碑/諸天翼戴上升於兠率之宫)登臨近日邊(張纉謝賚園/啟歸瞰户牖)
　(不異登臨張正見詩甘棠聴訟罷福宇試登臨晉書明/帝紀㓜而聰哲為元帝所寵異數嵗嘗坐置膝前屬長)
　(安使來因問帝汝謂日與長安孰近對曰長安近不聞/人從日邊來居可知也宋之問慈恩浮圖詩鳯刹侵雲)
　(半虹旌/倚日邊)晴開萬井樹(梁簡文帝詩雲開天半晴漢書刑/法志一同百里提封萬井陳子昻)
　(表三軍叶慶萬井相歡周禮野廬氏掌逹國/道路於四畿比國郊及野之道路宿昔井樹)愁㸔五陵
　烟(漢書原涉傳郡國諸豪及長安五陵為氣節者皆慕/歸之注五陵謂長陵安陵陽陵茂陵昭陵也班固西)
　(都賦南望杜霸北眺五陵呉均/詩子憐三湘薛吾憶五陵薇)檻外低秦嶺(王勃滕王/閣詩檻外)
　(長江空自流蕭慤詩巖低石倒險西都賦于是/晞秦嶺睋北阜挾澧灞據龍首注秦嶺南山也)忩中小
　渭川(庾肩吾詩樓上徘徊月忩中愁思人何遜詩忩中/度落葉簾外隔飛螢水經注陸杭城即山為墉俯)
　　(臨大江如縈帶焉視舟如鳬鴈矣漢書貨殖傳齊魯千/畝桑麻渭川千畝竹曹植詩太公未遇文漁釣終渭川)
　蚤知清净理(史記曹相國世家載其清净民以寧壹謝/靈運王子晉讃王子愛清净區中實囂喧)
　常願奉金仙(阮徳如詩常願永遊集拊翼同迴翔隋書/經籍志後漢明帝夢金人飛行殿庭以問)
　(於朝傅毅以佛對帝遣使徃天竺得佛經及釋迦像梁/簡文帝佛像銘灼灼金容巍巍滿月宋之問詩六龍迴)
　(玉輦雙樹/謁金仙)
　
　
御選唐詩巻十一
　欽定四庫全書
御選唐詩巻十二
　　五言律
　　　杜甫
　　　　春宿左省(雍錄宣政殿下有東西兩省别有中/書門下外省又有承天門外兩省官)
　　　　　(亦分左右各為廨舍唐書文藝傳肅宗立杜/甫奔行在上謁拜左拾遺舊唐書職官志門)
　　　　　(下左拾遺二員掌供奉諷/諫案左省乃門下省也)
　花隱掖垣暮(文昌雜録唐殿廷多種花栁漢書吕后紀/注掖門在兩旁若人之臂掖劉楨詩誰謂)
　(相去逺隔此西掖垣唐書權徳輿傳左右/掖垣承天子誥命奉行詳覆各有攸司)啾啾棲鳥過
　(離騷揚雲霓之晻靄兮鳴玉鸞之啾啾何遜詩杳杳星/出雲啾啾雀隱樹王粲詩上有特棲鳥懐春向我鳴何)
　(遜詩日夕/棲鳥喧)星臨萬户動(庾肩吾詩月起呉山北星臨天/漢中史記孝武紀作建章宫度)
　(為千門萬户張衡西都賦張千/門而立萬户順隂陽以開闔)月傍九霄多(禮斗威儀/政太平則)
　(月圓而多輝庾闈詩翔虬凌九霄張淵/觀象賦陟秀峯以遐眺望靈象於九霄)不寢聴金鑰(晉/書)
　(傅休奕傳每有奏劾或值日莫捧白簡整簪帶竦踊不/寐坐而待旦又禮志明發不寢坐而待旦禮記脩鍵閉)
　(慎管籥註管䈁鎖匙也案鑰古作/籥黄庭内景傳玉􁭦金鑰常完堅)因風想玉珂(李陵答/蘇武書)
　(時因北風復恵徳音楊方詩因風吐徽音舊唐書輿服/志馬珂一品以下九子四品七子五品五子張華詩文)
(軒樹羽盖乗馬鳴玉珂梁簡文/帝詩晨風白金絡桃花紫玉珂)明朝有封事(呉均詩今/夜杯酒别)
(明朝江水邊漢書霍光傳上令吏民得奏封事不闗尚/書文心雕龍或上書或奏状慮有宣泄則嚢封以進謂)
(曰封事唐書百官志門下省左補闕六/人左拾遺六人大事延議小則上封事)數問夜如何(詩/夜)
(如何其夜未央庭燎之光箋宣王以諸/侯將朝夜起曰夜如何其問早晚之辭)
　　　初月
光細弦欲上(左傳註月體無光待日照而光生半則為/弦全則成望釋名弦半月之名也其形一)
(旁曲一旁直若張弓施弦也鮑照詩客行鈎始懸此夜/月將弦詩如月之恒箋月上弦而就盈䟽八日九日月)
(體正半昬而中似弓之/張而弦直謂上弦也)影斜輪未安(江淹秋夕納凉詩/蕭條晚秋景旻雲)
(承景斜劉孝威詩月輪殊未圓江總詩新月半輪空李/隅賦波水蕩而月輪斜梁簡文帝月詩飛輪了無轍明)
(鏡不/安臺)㣲升古塞外(劉孝綽詩秋月始纎纎微光垂步檐/謝莊月賦升清質之悠悠宋孝武帝)
(詩弦月升初光陳後主詩愁眉塞月生/隋煬帝詩秋昬塞外雲霧暗闗山月)已隱莫雲端(夏/侯)
(湛賦月翳翳以隱雲時籠籠以投光蕭綜詩西樹隱落/月江淹詩日暮碧雲合古善哉行叅駕六龍游戯雲端)
(劉禕之詩凝/睇白雲端)河漢不改色(蕭子範秋月詩河漢東西隱/清光此夜出四民月令天漢)
(有奕奕白氣如河波光輝五色梁簡文帝詩巻幔通河/色開忩引月輝張正見詩月影帶河流樂府凌霜不改)
(色/)闗山空自寒(王褒詩闗山夜月明陵瓊詩邊城與明/月俱在闗山頭王褒關山月天寒光轉)
(白/)庭前有白露(禮記孟秋之月白露降宋孝武帝詩/白露已盈庭謝惠連詩白露滋團菊)暗
滿菊花圑(禮記季秋之月鞠有黃華陶潛詩秋菊有佳/色裛露掇其英謝惠連詩團團滿葉露)
　　　天河(詩維天有漢䟽漢水之精也氣發而著精/華浮上宛轉隨流名曰天河一曰雲漢晉)
　　　　(書天文志天漢起東方經箕尾之間謂之天/河亦謂之漢津分為二道博物志舊説天河)
　　　　(與海通近世有居海渚者見年年八月有浮/槎去來不失期乃乗而去至一處有城郭屋)
　　　　(舍遙望室中多織婦見一丈夫牽牛渚次飲/之驚曰何由至此其人具説來意拜問此是)
　　　　(何處答曰還訪嚴君平則知之因還問君平/曰某年月日有客星犯牽牛宿計其年月正)
　　　　(其人到天河時也庾肩吾舟中七/夕詩天河來暎水織女欲攀舟)
常時任顯晦(晉書隐逸傳論君子之/行殊途顯晦之謂也)秋至最分明(江淹/詩秋)
(至白雲起周𢎞正詩斜光入丹扇的的最分明宋/之問明河篇八月凉風天氣晶萬里無雲河漢明)縱被
微雲掩(世說司馬太傅齋中夜坐於時天月明净都無/纎翳太傅嘆以為佳謝景重曰意謂乃不如微)
(雲㸃綴太傅因戱曰卿居心不净乃復强欲滓穢太清/耶徐陵關山月月出栁城東微雲掩復通孔徳紹詩雲)
(葉掩/山樓)終能永夜清(謝靈運賦發潛夢於永夜鮑照蒿里/行馳波催永夜古詩河漢清且淺)
含星動雙闕(沈約高松賦含星漏月之竒王勃頌貝齒/含星流毫耀月史記天官書漢者金之散)
(氣其本曰水漢星多多水少則旱注漢河漢也水生於/金多少謂漢中星釋名闕闕也在門兩旁中央闕然為)
(道也古詩雙闕百餘尺/徐陵樂府輦道乗雙闕)伴月落邊城(杜審言都尉山亭/詩勝跡都無限只)
(應伴月歸宋之問明河篇昬見南樓清且淺曉落西山/縱復横楊雄長楊賦海内澹然永無邊城之災梁簡文)
(帝詩邊城/秋易知)牛女年年度(史記天官書牽牛為犧牲又織/女天女孫也注織女三星在河)
(北天紀東天女也續齊諧記桂陽成武丁有仙道謂其/弟曰七月七日織女當渡河弟問曰織女何事渡河答)
(曰織女蹔詣牽牛蘇彦七日詩織女思北沚牽牛嘆南/陽庾信七夕賦觀牛星之曜景視織女之䦨干杜審言)
(七夕詩年年今夜盡機杼别情多荆楚嵗時紀天河之/東有織女天帝之子也年年機抒勞役織成雲錦天衣)
(天帝憐其獨處許嫁河西牽牛郎嫁後遂廢織/絍天帝怒責令歸河東但使其一年一度相㑹)何曾風
浪生(南史宗慤傳願乗長風破萬里浪/庾信楊栁歌倐忽河中風浪生)
　　　夜宴左氏庄
風林纎月落(朱異田飲引屬風林之蕭瑟值寒夜之蒼/茫謝朓詩疎蕪散風林古樂府兩頭纎纎)
(月初生張綽詩雲表挂纎月/梁昭明太子詩月落林餘影)衣露浄(一作/静)琴張(說苑孺/子撡彈)
(於後園露霑其衣曹植秋思賦髙雲静兮露凝衣蕭慤/春日曲水詩藻露浥行衣韓詩外傳治國者譬若張琴)
(然賈誼陳政事䟽琴毖不調必解而/更張之江淹賦濁醪夕引素琴晨張)暗水流花徑(李百/藥詩)
(暗水急還流庾肩吾詩向嶺分花徑隨階轉藥/攔張正見梅花落詩落逺春風急飛多花徑深)春星帶
草堂(梁簡文帝神山寺碑澄明離日照影春星又草堂/傳汝南周顒昔經在蜀以蜀草堂寺林壑可懐乃)
(於鍾嶺雷次宗學館立寺因名草堂亦號山/茨孔稚圭北山移文鍾山之英草堂之靈)檢書燒燭
短(江淹賦共檢兮雒書南史王僧孺傳頓燒一寸/燭而成四韻詩何難之有謝朓詩離堂華燭盡)㸔劍
引杯長(呉越春秋秦客薛燭善相劍越王取純鈎湛盧/示之桓譚新論君大素曉習萬劍之名凡器遙)
(視而知不湏手持熟察沈烱十二屬詩猴粟/羞芳果雞跖引清盃沈佺期詩榴花引御盃)詩罷聞吳
詠(李嶠鳬詩李陵賦詩罷王喬曳舄來左思呉都賦荆/艶楚舞呉覦越吟鮑照芙蓉賦起榜妾之呉歌駱賔)
(王詩鄉思/繞呉歈)扁舟意不忘(呉越春秋范蠡乗扁舟出三江/入五湖人莫知其所適庾信賦)
(吹落葉之扁舟飄長風於上游史記髙祖紀髙祖曰豐/吾所生長極不忘爾唐書杜甫傳甫少貧不自振客呉)
(楚齊趙間黄鶴曰公未得鄉貢之前遊呉越下第之後/遊齊趙此詩云詩罷聞呉詠扁舟意不忘謂因呉音而)
(思其/地也)
　　　禹廟(方輿勝覽禹祠在忠州/臨江縣南過岷江二里)
禹廟空山裏(盧思道詩空山照秋月陶/𢎞景詩空山霜滿髙烟平)秋風落日糾(江/淹)
(詩思起秋風年謝靈運詩落日次朱方梁/元帝詩西山晚日斜蕭詮詩青山照落暉)荒庭垂橘柚
(張協詩荒庭寂以閑禹貢淮海惟揚州厥包橘柚錫貢/孔安國曰小曰橘大曰柚淮南子橘柚有鄉古詩橘柚)
(垂佳/實)古屋畫龍蛇(左傳深山大澤實生龍蛇宋玉招魂/仰觀刻桷畫龍蛇些孫莘老云荒庭)
(垂橘柚古屋畫龍蛇盖橘柚錫貢驅/龍蛇皆禹之事公因見此有感也)雲氣生虚壁(莊子/乗雲)
(氣御飛龍呉均與顧章書幽岫含雲深溪蓄/翠陸倕詩綱户圖雲氣庾信登歌封中雲氣)江聲走白
沙(山謙之南徐州記京江禹貢南江也春秋朔望輙有/大濤聲勢駭然極為竒觀湘中記白沙若霜雪子虗)
(賦内隱巨石白沙梁武帝詩白/沙青漣漪庾信詩白沙如濕粉)蚤知乗四載(庾信詩蚤/知覔不見)
(又玉山乘四載書禹曰予乗四載隨山刋木/注四載水乗舟陸乗車泥乗輴山乗樏也)疏鑿控三
巴(郭璞江賦巴東之峽夏后疏鑿三巴記閬白水東南/流三折如巴字華陽國志改永寧為巴郡以固陵為)
(巴東安漢為巴西是為三巴一/統志忠州春秋戰國為巴地)
　　　登兖州城樓(禹貢濟河惟兖州爾雅濟河間曰/兖州劉熈釋名兖州取兖水以為)
　　　　(名也輿地廣記隋大業二年改兖州為魯郡/唐武徳中克徐圓朗復曰兖州唐書地理志)
　　　　(兖州魯郡屬河南道一統志滋陽縣/隋置瑕丘縣為魯郡治唐為兖州治)
東郡趨庭日(漢書地理志東郡秦置屬兖州又元帝記/闗東郡國十一按諸家注杜詩首引漢書)
(地理志考秦漢之東郡在今東昌府境内唐之東郡在/今滑縣皆與滋陽無涉而今之滋陽漢為瑕丘屬山陽)
(郡唐為魯郡治皆與東郡無涉則其為泛指東方郡國/無疑論語嘗獨立鯉趨而過庭孫萬壽詩趨庭尊教義)
(蔡夢弼注公父閑嘗為兖州司馬公時省侍故有趨庭/句按舊唐書父閑終奉天令王洙序亦云而新唐書無)
(之若其為兖州司馬不知何據而諸/家注及世系皆載之今依諸家載入)南樓縱目初(世說/庾亮)
(在武昌秋夜氣佳景清佐吏登南樓理詠音調始遒俄/而庾公率左右十許人來諸賢欲起避之公徐曰老子)
(於此興復不淺江淹詩苕亭南樓期梁簡文帝詩試起/登南樓隋煬帝望江南詞閒縱目魚躍小蓮東張鏡觀)
(象賦爾乃縱目/逺覽傍通四維)浮雲連海岱(古樂府浮雲多暮色顔之/推鳴蟬篇馬色浮雲起江)
(淹去故鄉賦愛桂枝而不見悵浮雲而離居陸機賦粲/烟接以雲連書海岱惟青州注青州之域東北至海西)
(南距岱岱秦山也又海岱及淮惟徐州/史記貨殖傳海岱之間歛袂而徃朝焉)平野入青徐(鮑/照)
(詩平野起秋雲梁簡文帝詩平野度春翬木華海賦東/演析木西薄青徐唐書青州北海郡徐州彭城郡俱屬)
(河南/道)孤嶂秦碑在(呉均與施從事書孤峯入漢緑嶂百/重唐太宗小山賦寸中孤嶂連還㫁)
(史記始皇紀二十八年東行郡縣上鄒嶧山立石與魯/諸儒生議刻石頌秦徳水經注嶧山北有絶巖秦始皇)
(觀禮於魯登於嶧山之上命李/斯以大篆勒銘山嶺名曰書門)荒城魯殿餘(謝眺詩荒/城逈易隂)
(庾信詩古碑文字盡荒城年代迷後漢書王延夀字文/考有雋才遊魯作靈光殿賦後蔡邕亦造此賦未成及)
(見延夀所為遂輟而止注殿在兖州曲阜縣城中靈光/殿賦序魯靈光殿者盖景帝程姫之子恭王餘之所立)
(也初恭王始都下國好治宮室遂因魯僖基兆而營焉/遭漢中㣲自西京未央建章之殿皆見隳壞而靈光巋)
(然獨存徐摛詩列楹登魯殿徐陵玉/䑓新詠序西蜀豪家託情窮於魯殿)從來多古意(史記/龜䇿)
(傳所從來久矣隋李密詩/沾襟何所為悵然懐古意)臨眺獨躊躇(沈約詩即事既/多美臨眺殊復)
(竒莊子聖人躊躇以興事韓詩搔首躊躇薛君章句躊/躇躑躅也玉篇猶豫也思舊賦惟古昔以懐今兮心徘)
(徊以躊躇習鑿/齒文撫乗躊躇)
　　　常建
　　　破山寺後禪院(一統志興福寺在虞山北嶺下/齊彬州刺史倪徳光捨宅為寺)
　　　　(唐常建詩曲徑通/幽處禪房花木深)
清晨入古寺(曹植詩清晨發皇邑法苑珠林五臺方三/百里中佛光山仙華山王子塔古寺六所)
初日照髙林(宋玉神女賦耀乎若白日初出照屋梁江/總詩初日照紅粧又秦樓初日度陽臺沈)
(約七賢論相與莫逆把臂髙林張華/詩仰䕃髙林茂鮑照詩長霧匝髙林)曲徑通幽處(梁元/帝詩)
(入林迷曲徑漢書谷永傳北宫苑/囿街巷之中臣妾之家幽閒之處)禪房花木深(水經注/陽水東)
(逕故七級寺禪房前洛陽伽藍記景果寺中有禪房一/所内置祗洹精舍葛洪詩花木長榮鮑照詩花木亂平)
(原庾信詩絶愛猿/聲近誰憐花徑深)山光悅鳥性(謝朓詩山光餘晚照上/官儀詩花蝶來未已山)
(光曖將夕劉孝標山居志夫鳥居山上橧巢木/末魚潜川下窟穴泥沙豈好異哉盖性然也)潭影空
人心(王勃詩閒雲潭影日悠悠庾信/詩空心論佛性真氣辨仙才)萬籟此俱寂(莊子/子游)
(曰地籟則衆竅是已人籟則比竹是已敢問天籟子綦/曰夫吹萬不同而使其自己也謝朓詩北風吹萬籟姚)
(察詩含風/響萬籟)惟聞鐘罄音(新論五聲鏗然有鐘罄之音左/思詩南隣擊鐘罄北史臨淮王)
(譚傳吹律求/聲叩鐘求音)
　　祖詠
　　　蘇氏别業
别業居幽處(石崇思歸引序篤好林藪遂肥遁於河陽/别業南史謝靈運傳移籍㑹稽脩營别業)
(傍山帶江盡幽居之美漢書谷永傳北/宫苑囿街巷之中臣妾之家幽閒之處)到來生隐心(班/固)
(薦謝夷吾表雖宻勿在公而身出心隱張/說詩空山寂厯道心生虚谷迢遙野鳥聲)南山當户牖
(詩信彼南山維禹甸之楊雄解嘲四皓采榮於南山杜/審言詩北斗挂城邊南山倚殿前禮記君子之居恒當)
(户老子鑿户牖以為室阮籍詩蟋蟀在户牖蟪/蛄號中庭洛陽伽藍記風生户牖雲起梁棟)灃水暎
園林(書漆沮既從灃水攸同詩豐水東注維禹之績案/灃亦作豐一統志灃水出終南山合太平髙觀谷)
(水東至咸陽縣入於渭水經注其水虚暎俯視遊魚如/乗空謝朓詩舊埒新塍分青苗白水暎庾肩吾詩水暎)
(寄生竹列子遊吾園者不思髙林曠澤顔延之陶徴士/誄桂椒信芳而非園林之實陳後主詩園林多趣賞)
竹覆經冬雪(馬融長笛賦秋潦潄其下趾兮冬雪揣封/乎其枝魏志焦先傳注先露寢冬雪大至)
(袒卧/不移)庭昬未夕隂(顔延之詩庭昬見野隂山明望松雪/謝惠連詩夕隂結空幕宵月皓中閨)
(沈約詩夕/隂帶層阜)寥寥人境外(秦嘉詩寂寂幽居寥寥空室左/思詩寥寥空宇内所講在𤣥虚)
(謝靈運詩海岸常寥寥空館盈清思陶潛詩結廬在人/境而無車馬喧宋書孔淳之傳緬想人外三十年矣庾)
(信小園賦余有數/畝弊廬寂寞人外)閒坐聴春禽(史記日者傳司馬季主/閑坐南史張裕傳裕子)
(鏡與顔延之隣居鏡與客談延之從籬邊取胡床坐聴/辭義清𤣥延之曰彼有人焉王褒洞簫賦春禽羣嬉翺)
(翔乎其巔梁元帝春日篇/處處春芳動日日春禽變)
　　　過鄭曲(一統志鄭州在開封府城西一百四十/里周管叔鮮封於此後為鄭國東漢分)
　　　　(置滎陽郡後周置滎州後改為鄭州唐初於/武牢置鄭州貞觀中移治管城天寶初又改)
　　　　(為滎陽郡乾元初復鄭州又鄭水源出鄭州/城東二十五里東北至中牟縣入於汴又滎)
　　　　(澤縣在鄭州城北五十里本古澤名漢為滎/陽縣晉屬滎陽郡隋改為滎澤縣屬鄭州唐)
　　　　(因之元和志汴渠一名筤宕渠今名廣濟渠/西南自滎澤管城二縣界流入按滎澤口與)
　　　　(汴河口通詩首句路向滎川谷當是汴河中/眺望也汴河源自鄭州滎陽又合鄭水入河)
　　　　(則鄭曲盖指/汴河之曲矣)
路向滎川谷(書道沇水東流為濟入於河溢為滎䟽濟/水入河並流十數里而南截河又並流數)
(里溢為滎澤在敖倉東南正義沇水入河溢為滎滎是/澤名鄭云今塞為平地滎陽民猶謂其處為滎澤在其)
(縣東周禮河南曰豫州其川滎雒注滎兖水也出東垣/入於河泆為滎滎在滎陽春秋說題辭注無水曰谷有)
(水曰谿釋名川穿也穿地/而流也又水注谿曰谷)晴來望盡通(張纘賦值時雨/之新晴觀百川)
(之浩汗鮑照詩曠望周千里江郊靄徴明沈約/詩望極烟原盡孫綽天台山賦路委蛇而脩通)細烟生
水上(江淹詩野火初烟細鮑照賦秋水兮架浦凉烟兮/冐江梁簡文帝詩水烟浮岸起劉孝綽詩暮烟生)
(逺路夕鳥赴前洲劉孝威詩坐觀暮潮落漸見夕烟/生劉孝綽詩濛漠江烟上王䑓卿詩水上結雲隂)圓
月在舟中(沈約詠月詩圓影隙中來/張正見詩舟移厯浦月)岸勢迷行客(鮑照/詩上)
(倚曲岸勢下帶洞阿深西疇常言水道曲折立岸者見/舟行者迷梁簡文帝啟背流知返迷岸識歸何遜詩客)
(子行/行倦)秋聲亂草蟲(蕭慤詩聴識水聲秋周𢎞讓詩木葉/動秋聲顔之推鳴蟬詩厯亂起秋聲)
(參差攪人慮顔延之詩隂蟲先秋聞江總詩山蟲詎識/秋詩喓喓草蟲傳喓喓聲也草蟲常羊也箋草蟲鳴晚)
(秋之時陸璣䟽大小長短如/蝗竒音青色好在茅草中)旅懐勞自慰(鮑泉詩旅情/恒自苦陸機)
(賦行彌久而情勞鮑照詩自非羽酌歡何以/慰愁懐元行恭詩旅客傷覊逺樽前慰登臨)淅淅有凉
風(謝惠連詩淅淅振條風虞騫詩夜夜風淅淅爾雅北/風謂之凉風禮記立秋之日凉風至淮南子西南曰)
(凉風左思蜀都賦若/乃大火流凉風厲)
　　錢起
　　　秋夕與梁鍠文宴(梁鍠官執㦸/天寶中人)
客到衡門下(易不速之客三人來詩有客有客杜甫詩/客至罷琴書南史袁粲傳嘗步屧白楊郊)
(野間遇一士大夫便呼與酣飲明日此人到門求進粲/曰昨飲酒無偶聊相要耳竟不與相見詩衡門之下可)
(以栖遲蔡邕述行賦甘衡門以寧神兮/詠都人而思歸陶潛賦寢跡衡門下)林香蕙草時(庾/信)
(詩林香動落梅沈佺期詩林香酒氣元相入山海經天/帝之山其下多蕙楚辭川谷徑復流潺湲光風轉蕙汜)
(崇蘭廣雅蕙草生山北謝靈運詩攀/條摘蕙草庾信小園賦花隨四時)好風能自至(陶潛/詩微)
(雨從東來好風與之俱禮記孟秋之月凉風至宋玉風/賦楚襄王遊於蘭臺之宫宋玉景差侍有風颯然而至)
(江淹詩西/北秋風至)明月不須期(世說謝譓云入吾室者但有清/風對吾飲者惟當明月阮籍詩)
(薄帷鑒明月陸機詩清露墜素輝明月一何朗李/白詩明月直入無心可猜公羊傳遇者何不期也)秋日
翻荷影(詩秋日凄凄江淹詩秋日懸清光梁簡文帝秋/夜詩池蓮翻罷葉詩彼澤之陂有蒲與荷爾雅)
(荷芙蕖祖孫登詠城塹中荷詩青荷/承日暉蕭慤初秋詩蕖開千葉影)晴光脆栁枝(李白/水閣)
(納凉詩翛然金谷賞逺近含晴光老子草木之生也柔/脆詩折栁樊圃䟽栁是柔脆之物梁簡文帝詩栁枝無)
(極軟春風隨意來劉邈折楊栁攀枝/恨久離杜之松栁詩髙枝拂逺鴈)留歡美清夜(杜甫/詩泛)
(愛容雙鬂留歡卜夜闌陸機詩戚戚多滯念置酒宴所/歡陶潛詩佳人美清夜逹曙酣且歌陸倕寄贈京邑僚)
(友詩娯談終美/景敷文永清夜)寧覺曉鐘遲(劉緩照鏡賦夜籌已竭曉/鐘將絶孔徳紹詩臨風聴)
(曉/鐘)
　　韋應物
　　　送汾城王主簿(元和郡縣志河東道汾州周宣/帝置大業三年廢皇朝初改為)
　　　　(浩州武徳三年改浩州為汾州舊唐書地理/志汾州隋西河郡又慈州元魏曰南汾州隋)
　　　　(為文成郡武徳元年改為汾州五年改為南/汾州一統志後魏置汾州北齊改置南朔州)
　　　　(後周改介州大業中州廢唐初改浩州尋改/汾州天寶初改西河郡乾元初復為汾州通)
　　　　(典主簿謂主諸簿目漢有之/唐赤縣置二人他縣一人)
少年初帶印(阮籍詩生平少年時晉書樂志汲寒漿飲/少年少年窈窕何能賢庾信怨歌行家住)
(金陵縣前嫁得長安少年漢書朱買臣傳拜㑹稽太守/懐其印綬步歸郡邸守邸恠之前引其綬視其印㑹稽)
(太守章也白帖主簿/職司符印主掌簿書)汾上又經過(水經汾水出太原汾/陽縣北管涔山李嶠)
(詩不見即今汾水上惟有年年秋鴈飛阮籍詩西遊咸/陽市趙李相經過古樂府願君如行雲時時見經過南)
(史陶潛傳顔延之在潯陽與潜情/欵後為始安郡經過必酣飲至醉)芳草歸時遍(班固西/都賦竹)
(林果園芳草甘木劉安招隐士王孫遊兮不歸春/草生兮萋萋謝朓詩春草秋更緑公子未西歸)情人
故郡多(晉子夜歌情人不還卧梁武帝詩寄語故情人/知我心相憶王勃滕王閣賦南昌故郡洪都新)
(府/)禁鐘春雨細(班固西都賦發鯨魚鏗華鐘張衡西京/賦洪鐘萬鈞猛簴趪趪徐彦伯詩夕轉)
(清壺漏晨驚長樂鐘莊子春雨日時草木怒生夏侯湛/賦納谷風以疏蕋含春雨以濯莖梁簡文帝詩冷風雜)
(細/雨)宫樹野烟和(劉義恭表彫氣降於宫樹張說奉和聖/製度蒲關詩樓映行宫日隄含宫樹春)
(梁簡文帝詩古樹無/枝葉荒郊多野烟)相望東橋别(劉義恭表遣使者冠/盖相望結轍於道以)
(諭朕志庾信美人山銘何處相望山邊一樓雍録秦漢/唐架渭者凡三橋在咸陽西十里者名便橋在咸陽東)
(南二十二里者為中渭橋在萬年縣東四十里者為東/渭橋六典載橋之用木為柱者三而便橋中橋東橋皆)
(用木也又李西平於東渭橋屯/兵其後自咸陽還軍仍注東橋)微風起細波(潘岳籍田/賦微風生)
(於輕幰呉均詩皎皎日將上獵獵起微風徐陵詩/時從髙浪歇乍逐細波移蕭慤詩滔滔細波動)
　　　淮上喜㑹梁州故人(山海經淮水至下邳淮隂/縣與泗水合東至廣陵淮)
　　　　(浦縣而入海書華陽黑水惟梁州/一統志河南開封府東魏曰梁州)
江漢曽為客(詩滔滔江漢南國之紀周禮夏官職方氏/正南曰荆州其川江漢江淹詩江漢起殘)
(烟又奉詔至江漢始知楚/塞長王融詩王孫久為客)相逢每醉還(樂府越謡歌君/乗車我戴笠他)
(日相逄下車揖君擔簦我跨馬他日相逢為君下/庾信詩今日始相逢又春賦三晡未醉莫還家)浮雲
一别後(李陵别蘇武詩仰視浮雲馳淹忽交/相逾王粲詩風流雲散一别如雨)流水十年
間(江淹詩百年積流水蘇蟬翼/詩欲借一樽酒共叙十年悲)歡笑情如舊(魏志武帝/紀韓遂請)
(與公相見公與遂交馬語説京都舊故拊手/歡笑晉書張華傳中國人士見華一面如舊)蕭疎鬢已
班(謝惠連詩蕭疎野趣生/張載詩鬢髮終已皓)何因不歸去(晉書陶潛傳義/興三年解印去)
(縣乃賦歸去來辭盧思道詩歸/去來青山下秋菊離離日堪把)淮上有秋山(何遜詩初/宿長淮上)
(江淹雜擬詩朱櫂麗/寒渚金□暎秋山)
　　張藉
　　　宿江店
野店臨江浦(杜甫詩野店引山泉岑参詩野店愁中雨/江城夢裏蟬孫楚太傅羊祜傳江浦馳義)
(襁負而至梁簡文帝詩非憐江浦珮羞使春/閨空庾信賦連茂苑於海陵跨横塘於江浦)門前有橘
花(陶潛詩舫舟䕃門前徐謙詩不願門前客看時逢故/人齊民要術橘樹白花而赤實梁簡文帝詩塹流鋪)
(紫若城風泛橘花宋之問過蠻/洞詩林暗交楓葉園香覆橘花)停燈待賈客(劉勰新論/夫停燈於)
(缸先熖非後熖而明者不能見南史齊臨川王暎傳嘗/致錢還都買物有獻計者於江陵買貨至都還換可以)
(微有所増暎笑曰我是賈客耶乃復求利宋書孔顗傳/顗弟道存從弟微頗營産業請假東還輜重十餘船顗)
(正色曰汝罩忝預士流/何至還東作賈客耶)賣酒與漁家(漢書翟方進傳/上賜冊曰制詔)
(下君君云賣酒醪後請止未盡月復奏議令賣酒醪王/褒樂府採桑三匝路賣酒七條衢禮記季冬命漁師始)
(漁史記龜䇿傳泉陽令使史案視圖水上漁者/五十五家王維詩樂府裁龍笛漁家伐釣竿)夜静江
水白(開氏易傳晝動六時也夜静六時也魏文帝長歌/行静夜不能寐耳聴衆禽鳴沈約詩月華臨静夜)
(楚辭湛湛江水兮上冇楓七發江水/逆流海水上潮虞騫詩疎松含白水)路迴山月斜(張說/詩石)
(澗泉虚落松崖路曲迴孟浩然詩尋幽石徑迴吳均詩/掛月青山下庾信對燭賦山月沒客衣單張正見詩玉)
(床珠帳卷金樓鏡月斜/何遜詩斜月半空庭)閑尋泊舟處(孫逖夜宿浙江詩/扁舟夜入江潭泊)
(露白風髙氣蕭索孟浩然詩/泊舟潯陽郭始見香爐峯)潮落見平沙(劉孝威詩飛/輪摶羽扇翻)
(車引落潮西京雜記太液池邊多平沙沙上鵜鶘鷓鴣/鵁鶄鴻鶂動輙成羣何遜詩野岸平沙合連山逺霧浮)
(庾信詩平沙臨浦/口髙栁對樓前)
　　張祐
　　　題松汀驛
山色逺含空(謝朓詩𣺌𣺌蒼山色沈沈寒水波王維詩/山色有無中岑參詩山色依官舍湖光暎)
(吏人韋應物詩暎物/隨顔色含空無表裏)蒼茫澤國東(梁元帝詩秋氣蒼茫/接孟冿徐儀詩蒼茫)
(孤月上孟浩然詩迢遞秦京道蒼茫嵗暮天周禮地官/掌節使澤國用龍節注澤國多龍如呉越宋之問詩澤)
(國韶氣早開/簾延霽天)海明先見日(潘岳滄海賦隂霖則繁雲降/雨陽霽則吐霞曜日唐太宗)
(春日望海詩拂潮雲布色穿浪日舒光後漢書袁/紹傳公孫瓉與紹書曰曠若開雲見日何喜如之)江白
逈聞風(梁元帝詩江風當夏清王維詩月落江山/湖白儲光羲詩烈風起江漢白浪忽如)鳥道髙
原去(南中志鳥道四百里以其險絶獸猶無蹊特上有/飛鳥耳隂鏗詩瞻雲望鳥道庾信佛龕銘鳥道乍)
(窮羊腸或㫁楊雄羽獵賦相與列於髙原之/上王維詩山下孤烟逺樹天邊獨鳥髙原)人烟小徑
通(曹植詩千里無人烟宋之問詩思發海人烟李白蜀/道難邇來四萬八千嵗不與秦塞通人烟王勃詩小)
(徑偏/宜草)那知舊遺逸(孟子遺逸而不怨漢書五行志遣博/士禇大等六人持節巡行天下存賜)
(孤寡假與困乏舉遺/逸君子詣行在所)不在五湖中(周禮職方氏東南曰/揚州其川三江其浸)
(五湖注具區五湖在呉南國語范蠡辭於王曰君王勉/之臣不復入越國矣遂乗扁舟汎五湖莫知所終極)
(水經注江南東注於具區謂之五湖口古辭游戯/徘徊五湖中謝靈運詩髙揖七州外拂衣五湖裏)
　　姚合(陜州硤石人宰相崇曽孫登元和進士第授/武功主簿開成末終秘書監與馬戴費冠卿)
　　　(殷堯藩張籍遊李頻師之詩名/重於時人稱姚武功云詩七卷)
　　　寄友人
日暮掩重扉(左傳日云莫矣寡君須矣吾子其入也按/暮古作莫王粲詩日暮遊西園顔延之秋)
(胡詩日暮行采歸物色桑榆時温子昇文習泰微之層/構闢閶闔之重扉王維詩徒御猶囘首田園方掩扉)
抽簪復解衣(沈約詩將陪告成禮待此未抽簪庾信小/園賦試掩息於茂林乃久羡於抽簪唐明)
(皇帝送賀知章詩遺榮期入道辭老竟抽簪史記淮隂/侯傳漢王解衣衣我推食食我莊子宋元君將圖畫衆)
(史皆至䑛筆和墨有一史後至者公使人視/之則解衣槃礴羸君曰可矣是真畫者也)漏聲林下
静(唐髙宗詩路曲迴輪影巖虚傳漏聲杜甫詩五夜漏聲/催曉箭几重春  色醉仙桃詩于以求之于林之下世)
(說謝遏絶重其姊張𤣥常稱其妹有濟尼者並遊張謝/二家曰王夫人神情散朗故有林下風氣顧家婦清心)
(玉暎自是/閨房之秀)螢色月中微(潘岳螢火賦載飛載止光色孔/嘉江淹詩凉草散螢色衰林歛)
(蝉聲拾遺記翟乾祐與人翫月或問月中竟何所有乾/祐曰隨我手㸔之月規半圓瓊樓玉宇滿焉駱賔王靈)
(隐寺詩桂子月中/落天香雲外飄)秋霽露華結(儲光羲詩雞犬暮聲合/城池秋霽空王儉詩露)
(華方照嵗雲彩復經春江淹詩風光多樹色露華/翻蕙陰張九齡望月詩光逐露華滿情因水鏡搖)夜凉
人語稀(謝朓詩雲物清晨景衣巾引夕凉孟浩然詩松/月生夜凉風泉滿清聴世說宋處宗忩前鷄作)
(人語與處/宗談論)殷勤故山路(司馬遷報任少卿書僕與李陵/素非能相善也趨舍異路未嘗)
(銜盃酒接殷勤之餘懽李白詩餞離駐髙駕惜别空殷/勤謝靈運詩故山日已逺鮑照詩訪言山海路千里歌)
(别鶴張正見詩欲識/三山路須尋千仭溪)誰與我同歸(左傳伯有聞子皮之/甲不與攻已也喜曰)
(子皮與我矣詩惠而好我携手同歸又聊與子同/歸兮謝惠連賦馳遙想於千里願接手而同歸)
　　許渾(字用晦丹陽人故相圉師之後太和六年進/士第為當塗太平二縣令起潤州司馬大中)
　　　(三年為監察御史厯虞部員外郎睦郢二州/刺史潤州有丁夘橋渾别墅在焉因以名集)
　　　嚴陵釣臺泊貽行侣(後漢書嚴光傳光字子陵/與光武同游學及光武即)
　　　　(位光乃變名姓隱身不見帝物色訪之後齊/國上言有一男子披羊裘釣澤中帝疑其為)
　　　　(光乃遣使聘之三反而後至除為諫議大夫/不屈耕於富春山後人名其釣處為嚴陵瀬)
　　　　(焉注顧野王輿地志曰七里瀬在東陽江下/與嚴陵瀬相接有嚴山桐廬縣南有嚴子陵)
　　　　(漁釣處今山邊有石上平可坐十人臨水名/為嚴陵釣壇也一統志釣臺在嚴州府城東)
　　　　(五十里東西二臺各髙數百丈漢嚴子陵垂/釣處廣韻侣伴侣也孟浩然詩行侣時相問)
故人天下定(後漢書嚴光傳帝引光入論道舊故因共/偃卧明日太史奏客星犯御座帝曰朕與)
(故人嚴子陵共卧耳又光武紀建武元年六月即皇帝/位其祝文曰羣下百辟不謀同辭咸曰平定天下海内)
(䝉/恩)歸釣碧巖幽(李白經釣䑓詩長揖萬乘君還歸富春/山外史懐琛之儒屠釣而棲巖陶𢎞景)
(賦碧巖無霧緑水不風孫綽天/台山賦凝思幽巖朗詠長川)舊跡隨臺古(班固西都/賦徒觀跡)
(於舊墟聞之乎故老宋/之問詩臺古猶疑漢)髙名寄水流(後漢書嚴光傳光/少有髙名與光武)
(同游學水經注桐廬縣至於潜凡十有六瀬第二是嚴/陵瀬瀬帶山山下有石室漢光武帝時嚴子陵之所居)
(也故山及瀬皆即人姓名之張/華詩仰䕃髙林茂俯臨緑水流)鳥喧羣木晚(李白詩花/枝宿鳥喧)
(錢起詩前山帶喬木暮鳥聨歸雲陳子昻詩日落滄江/晚謝靈運詩羣木既羅户呉均書自富春至泂廬一百)
(里許竒山異水天下獨絶好鳥相鳴嚶/嚶成韻蟬則千轉不窮猿則百呌無絶)蟬急衆山秋(禮/記)
(孟秋之月寒蟬鳴張正見秋蟬詩風髙知響急樹近覺/聲連謝靈運詩衆山亦當忩徐陵詩猿鳴知谷晚蟬咽)
(覺山/秋)共待新安月(水經注桐廬縣新安東陽二水合於/此仍東流為浙江駱賔王釣磯應詔)
(文余行至七里灘此地即新安之江口也有嚴子陵釣/磯焉一統志新安江出徽州自歙縣經淳安界至府城)
(南合婺港東入浙江李白江上有/懷詩待月月未出望江江自流)憑君暫駐舟(周禮掌/舍䟽蹔)
(駐之事非久停止曹植詩/停舟兮焉待舉帆兮焉追)
　　喻坦之(睦州人與許棠張喬鄭/谷張蠙等同時號十哲)
　　　發浙江(史記貨殖傳浙江南則越水經注漸江/水山海經謂之浙江出丹陽黟縣北過)
　　　　(餘杭東入於海一統志浙江出歙縣玉山其/水經建徳合婺溪過富春為浙江入於海江)
　　　　(口有山居江中潮水投/山十折而曲故云浙江)
島嶼遍含烟(江總修心賦望島嶼之邅囘面江源之重/㳫丘為登潤州城詩春潮平島嶼張九齡)
(湘中詩烟嶼宜春望權徳輿詩江深烟嶼没水經注岫/壑冲深含烟罩霧梁元帝賦登樓一望惟見逺樹含烟)
烟中濟大川(吉若濟巨川用汝作舟楫易利涉大川莊/子馮夷得之以遊大川沈佺期詩積氣衝)
(長島浮光/溢大川)山城猶轉漏(庾信詩山城足逈樓栁宗元詩/山城過雨百花盡王勃詩猿吟)
(山漏/曉)沙浦已搖船(宋之問早入清逺峽詩寂厯環沙浦/陳子昻詩沙浦明如月常建詩春風)
(又搖櫂潭島花紛紛姚合詩/金似明沙渚燈疑宿浦船)海曙霞浮日(杜審言詩雲/霞出海曙梅)
(栁渡江春王灣詩海日生殘夜李白詩半壁見海日梁/簡文帝詩曙色始成霞王褒詩平湖開曙日韓愈詩清)
(晨輝輝燭霞日張九齡詩逺林天翠合前/浦日華浮敬括賦青氣始霽旭日初浮)江遙水合天
(王琚詩長江地際遙謝莊詩霧罷江天分鮑照大雷岸/與妹書迴江永指長波天合梁元帝臨秋賦水含天而)
(難别李白詩彭蠡將天合姑/蘇在日邊又水合青天流)此時空濶思(李百藥洞簫/賦對吟空澗)
(之情復感神仙之術張九齡詩江岫殊空濶雲烟處處/浮王維詩空濶湖水廣青熒天色同韓愈合江亭詩瞰)
(臨𦕈空濶緑/净不可吐)翻想涉窮邊(謝靈運遊赤石進帆海詩周/覽倦瀛壖况乃凌窮髮江淹)
(遂古篇水亦溟/涬無涯邊兮)
　　曹松(字夢徴舒州人學賈島為詩久困名場天復/初杜徳祥主文放松及王希羽劉象柯崇鄭)
　　　(希賢等及第年皆七十餘時/號五老榜授秘書省正字)
　　　秋日送方干遊上元(孫郃方干傳干字雄飛新/定人質野喜凌侮每見人)
　　　　(設三拜識之者呼為方三拜又兔缺有司以/故不與科名隱㑹稽之鏡湖終身不出元和)
　　　　(郡縣志潤州上元縣本金陵地貞觀九年改/白下為江寧至徳二年於縣置江寧郡乾元)
　　　　(元年改為昇州上元二年廢州仍改江寧為/上元縣唐書地理志昇州上元望屬江南道)
天髙淮泗白(詩謂天盖髙楚辭泬寥兮天髙而氣清陶/潛詩清氣登餘滓杳然天界髙書浮於淮)
(泗達於河䟽淮水出桐栢山泗水出濟隂乗氏縣東南/至臨淮睢陵縣入淮孟子决汝漢排淮泗而注之江魏)
(文帝詩興農淮泗/間築室都徐方)逰子趣脩程(史記曹相國世家參告/舍人趣治行吾將入相)
(張九齡詩戒程有攸徃羅/鄴詩絡日長程繞短程)汲水疑山動(南史沈麟士傳/負薪汲水并日)
(而食守􁎎終老讀書不倦杜甫詩兒童汲井華慣捷瓶/在手司馬相如上林賦山阜為之震動川谷為之蕩波)
揚帆覺岸行(謝靈運詩揚帆採石華桂席拾海月劉孝/威渡吉陽洲詩疑是傍洲退似覺前山來)
雲離京口樹(賈島詩洞庭風落水天姥月離雲梁簡文/帝樂府客行祗念路相争度京口元和郡)
(縣志潤州本春秋呉子朱方邑始皇改為丹陽漢初為/荆國建安十四年孫權自呉理丹徒號曰京城十六年)
(遷都建業於此為京口唐書地理志開元二十年刺史/齊澣以舟行繞𤓰歩囘逺六十里多風濤乃於京口埭)
(下直趨渡江舟不飄没謝朓/詩天際識歸舟雲中辨江樹)鴈入石頭城(一統志雁門/山在江寧府)
(東南六十里山勢連亘類北地雁門因名丹陽記石頭/城呉時始築塢義興加磚累石頭因山以為城因江以)
(為池形險固有竒勢故諸葛亮曰鍾山龍蟠石城虎踞/元和郡縣志石頭城即楚之金陵城也呉改為石頭城)
(建安十六年呉大帝脩築以置材寶/軍器呉都賦云戎車盈於石城是也)後夜分遙念(陶潛/詩中)
(宵竚遙念一/盻周九天)諸峯霧露生(釋名崖之髙曰岩上秀者曰/峯梁簡文帝詩交門光景麗)
(祈年雲霧生楊烱碑文青霞/起而照天白霧生而匝地)
　　釋廣宣(唐詩紀事宣㑹昌間有詩名/與劉夢得最善寓居在蜀)
　　　九月菊花詠應詔(崔實月令九月/九日可採菊花)
可訝東離菊(陶潛詩採菊東籬下悠然見/南山庾肩吾詩籬下黄花菊)能知節候芳
(本草菊一名節花謝靈運登池上樓詩衾枕昧節候褰/開蹔窺臨魏文帝書九月律中無射羣木百草無有射)
(地而生惟芳菊紛然獨菲菲夫合乾/坤之純和體芬芳之淑氣孰能知此)細枝清玉潤(莊子/南郭)
(子綦遊乎商之丘見大木焉仰而視其細枝則拳曲/而不可以棟梁春秋繁露玉潤而不汙至清潔也)繁
蕊碎金香(本草菊一名金蕊梁昭明太子七契金蕊初/榮晉書謝安傳此安石碎金也埤雅菊如聚)
(金鞠而不落/故字從鞠)爽氣浮朝露(世說西山朝來致有爽氣耳/嵇康詩杭首潄朝露袁崧菊)
(凄凄凝朝露袁崧菊詩春/露不染色秋霜不改條)濃滋帶夜霜(張協賦綴霜滋/於九秋嵇康賦)
(樂百卉之榮滋梁昭明太子詩寒風催/夜霜鍾㑹菊花賦冐霜吐穎象勁直也)汎杯傳夀酒(風/土)
(記漢武帝官人賈佩蘭九日佩茱萸食蓬餌飲菊花酒/令人長夀風俗通南陽酈縣有甘谷谷水甘美云其山)
(有大菊水從山上流下得其滋液飲此水上夀百二三/十中百餘下七八十李嶠詠菊詩香泛野人杯詩為此)
(春酒以/介眉夀)應共樂時康(王粲無射鐘銘休徴時序人悦時/康舞賦漫既醉其樂康閭丘冲詩)
(樂酒今日/君子時康)
　　杜審言
　　　宿羽亭侍宴(唐書韋𢎞機傳擢司農少卿主東/都營田苑兼將作少府二官督營)
　　　　(繕初作宿羽髙山等宫通鑑長安三/年十一月丙申宴突厥使於宿羽臺)
歩輦千門出(西都賦乗茵步輦惟所宴息庾肩吾詩北/園凉氣早步輦蹔逍遙漢書東方朔傳陛)
(下以城中為小圗起建章左鳯闕右神明號稱千門萬/户王延壽魯靈光殿賦千門相似萬户如一王筠詩千)
(門皆閉夜何央/易出門同人)離宫二月開(上林賦離宫别館彌山跨/谷吳均詩至尊離宫百餘)
(處千門萬户不知曙晉揚泉蠶賦二月初吉遂布令於/天下江總詩二月栁争梅李尤徳陽殿賦開三階而参)
(㑹錯金銀/於兩楹)風光新栁報(謝朓詩風光草際浮梁簡文帝/詠栁詩楊栁亂成絲攀析上春)
(時又檐栁詩曖曖陽/雲臺春栁發新梅)宴賞落花催(南史江斆傳斆為丹/陽丞時袁粲為尹數)
(與宴賞留連日夜張衡周天大象賦虛梁閴寂以幽閟/盖屋喧轟而宴賞梁簡文帝詩落花依度幰邵陵王綸)
(詩舒衫受落花庾信馬射賦落花/與芝盖同飛楊栁共春旂一色)碧水搖雲閣(梁簡文/帝詩廻)
(沙溜碧水曲岫散桃天昭明太子詩桂楫蘭橈浮碧水/江花玉面兩相似三輔黄圖起雲閣欲與南山齊東京)
(賦結雲閣冠南山棗據詩/矯足登雲閣相伴步九華)青山繞吹臺(阮籍詩北望青/山阿呉均詩掛)
(月青山下庾信吹䑓山銘禁苑斜通春人常聚宋書徐/湛之傳湛之為南兖州刺史廣陵城北有陂澤水物豐)
(盛湛之更起風亭月觀吹臺琴室陳㽞風俗/傳浚儀有師曠蒼頡城城上有列仙吹臺)聖情留晚
興(孔徳紹詩和雲留睿賞薰風悦聖情沈約梁武帝集/序超挺睿興濬發神𠂻虞世南侍宴詩緑野明斜日)
(青山澹/晚烟)歌管送餘杯(鮑照送别王宣城詩舉爵自惆悵/歌管為誰清唐雩祀樂章風管晨)
(凝雲歌曉囀王褒四凟祠/碑銘水仙遺掺津吏餘杯)
　　沈佺期
　　　三月禁園侍宴
九重馳道出(楚辭君之門以九重庾信詩自有南風曲/還來吹九重史記秦始皇紀二十七年賜)
(爵一級治馳道注馳道天子道也謝朓詩飛甍夾馳道/垂楊擁御溝漢書叔孫通傳皇帝輦出房百官執㦸傳)
(警/)三已禊堂開(王廙春可樂篇禊號三已臨川盪舟周/禮春官女巫祓除注嵗時祓除如今三)
(月上已如水上之類晉書王戎傳朝賢嘗上已禊洛韓/詩章句三月桃花水時鄭國之俗之溱洧兩水之上祓)
(除不祥晉書禮志天泉馳南石/溝引御溝水池西積石為禊堂)畫蠲中川動(晉書王濬/傳濬作大)
(船連舫以木為城又畫鷁於船首以懼江神庾信詩畫/鷁先防水媒龍即負舟周禮地官川衡毎大川下士十)
(有二人中川下士六人小川下士二人謝靈運/詩孤嶼媚中川張融海賦浪動而星河如覆)青龍上
苑來(魏志明帝青龍元年正月青龍見郟之摩陂宋書/符瑞志周公與成王觀於河洛青龍臨壇銜𤣥甲)
(之圗白帖青龍赤雀並戰艦名唐書蘇良嗣傳髙宗遣/宦者采怪竹江南將蒔上苑卓異記武后天授二年將)
(避上苑名花瑞草布/苑而開若有神助)野花飄御座(江總詩野花不識采/旅竹本無行庾信詩)
(細塵障路起驚花亂眼飄唐太宗雪詩花飄綺席衣後/漢書隐逸傳光武與嚴光同宿明日太史奏客星犯御)
(座甚/亟)河栁拂天杯(何遜七召河栁垂葉山榴發英江總/詩岸緑開河栁池紅照海榴魏收櫂)
(歌行桃發武陵岸栁拂武昌樓陳子良詩翠栁拂龍眉/鼎錄鑄神鼎承天酒庾信啟琉璃汎酒鸚鵡承杯酉陽)
(雜爼魏使聘梁梁主於殿上流杯池/中其行酒具進梁主者題曰御盃)日晚迎祥處(楊師/道詩)
(登臨日將晚曹植冬至表亞嵗迎祥履/長納慶謝莊文祚靈集祉慶謁迎祥)笙鏞下帝臺(書/合)
(止柷敔笙鏞以間荀朂舞歌干戚發揮節以笙鏞袁曜/釋奠詩韶音遞奏笙鏞間起初學記山海經有帝堯臺)
(帝舜/臺)
　　李白
　　　訪戴天山道士不遇(郭璞詩青溪千餘仭中有/一道士庾信啟青牛道士)
　　　　(白鹿真人春秋公㑹/衞侯於桃丘弗遇)
犬吠水聲中(史記屈原傳邑犬羣吠兮吠所恠也論衡/傳言淮南王得道畜産皆仙犬吠天上雞)
(鳴雲中陶潛詩犬吠深巷中雞鳴髙樹/巔江總詩罕有知音者空勞流水聲)桃花帶雨濃(易/通)
(卦騐驚蟄大壯初九桃始花江總渡河北詩桃花長新/浪竹箭下奔流庾信華林園馬射賦鳥囀歌來花濃雪)
(聚宋之問詩洛陽花栁此時濃易林乗雨帶雲與/飛鳥俱梁簡文帝詩栁葉帶風轉桃花含雨開)樹深
時見鹿(阮瑀苦雨詩深樹猶沾裳席豫詩樹深烟羃羃/灘淺石磷磷列子鄭人有薪於野者遇駭鹿御)
(而擊之爾雅鹿牡麚牝麀其子/麛說文鹿解角獸也羣萃善走)溪午不聞鐘(孫綽遊天/台山賦注)
(午日中也梁元帝纂要日在午曰亭午周禮鳬氏為鍾/左傳伐邾及范門猶聞鍾聲按鐘古作鍾庾信詩戍樓)
(鳴夕鼔山/寺響晨鐘)野竹分青靄(庾肩吾詩野竹交臨浦山桐逈/出城鮑照登大雷岸與妹書左)
(右青靄表裏紫霄王筠詩日坂散朱雰天隅/歛青靄江淹詩虚空起青靄崦嵫生暮霞)飛泉挂碧
峯(楚辭汲飛泉之微液兮懐琬琰之英華郭璞遊仙詩/放情凌霄外嚼蕊挹飛泉南史何𦙍傳胤以若邪處)
(勢廹隘不容學徒乃遷秦望山山有飛泉迺起學含即/林成援因巖為堵劉阮洞記羣山之翠合而有之遂名)
(之曰合/翠峯)無人知所去(列子惟聖人知所與知所去司馬/遷報任少卿書居則忽忽若有所)
(忘出則不/知其所徃)愁倚兩三松(楚辭澹容與而獨倚兮蟋蟀鳴/此西堂曹植洛神賦洛靈感焉)
(徙倚徬徨庾信詩徘徊出桂苑徙倚就花林古詩/爛熳女蘿草結曲繞三松謝靈運詩停䇿倚茂松)
　　宋之問
　　　春日芙蓉園侍晏應制(雍録園本古曲江隋文/帝惡其名曲改名芙蓉)
　　　　(為其水盛而芙蓉富也遊城南記芙蓉園與/杏園皆秦宜春下苑之地園内有池謂之芙)
　　　　(蓉池唐之/南苑也)
芙蓉秦地沼(兩京記芙蓉園本隋氏離宫周迴/十七里秦為宜春苑漢為樂遊園)盧橘漢
家園(司馬相如上林賦盧橘夏熟注盧黑色也按枇杷/亦名盧橘西京雜記武帝平百越以為園囿民獻)
(橘/柚)谷轉斜盤徑(郭璞江賦盤渦谷轉凌濤山頺陸機詩/俯入窮谷底仰涉髙山盤沈約詩野徑)
(既盤紆庾信賦/入欹斜之小徑)川迴曲抱原(謝靈運詩川渚屡徃復乗/流翫迴轉庾肩吾詩迴川)
(入帳殿蕭子良懇田表縈原抱隰其處/甚多北史蕭大圜傳面脩原而帶流水)風來花自舞(陶/潛)
(詩飄風因時來梁簡文帝詩春風隨意來吳/均詩花舞依長薄賀循詩春風飄舞花間度)春入鳥能
言(禮記鸚鵡能言不離飛鳥鮑照樂府春山茂春日明/園中鳥多嘉聲劉斌詩春林已自好春鳥復和鳴)
侍宴瑤池夕歸途笳吹繁(詩樂酒今夕君子維宴鮑照/詩陳鐘陪夕宴笙歌待明發)
(穆天子傳觴西王母於瑤池之上神仙傳崑崙閬風左/瑤池右翠水陸機贈從兄詩感彼歸途艱孫楚笳賦銜)
(長葭以泛吹劉孝威詩櫪馬/悲笳吹玉篇笳巻蘆葉吹之)
　　李嶠
　　　春日芙蓉園侍宴
年光竹裏遍(何遜詩年光處處華又竹裏見螢飛劉孝/綽詩竹裏見攅枝隂鏗詩鷲嶺春光遍)
春色杏間遙(謝朓詩春色滿皇州梁簡文帝詩春色映/空來先發院邊梅徐陵詩年芳袖裏出春)
(色黛中安庾信杏花詩春色芳盈野/枝枝綻翠英劉孝綽詩尚識杏間堂)烟氣籠青閣(江淹/杉頌)
(長入烟氣永參鸞螭又仙陽亭詩桂枝空命折烟氣坐/自驚魏都賦皎日籠光於綺寮王融詩懐芳步青閣江)
(淹詩拂霧朝青閣江淹詩/朝與佳人期日夕望青閣)流文蕩畵橋(尋山志泉瀠石/而生文張融海)
(賦瀾文復動波色還驚又流浦照文王筠詠輕利舟詩/凌波漾鷁彩汎舟渙蛟文上林賦隨風澹淡與波搖蕩)
(隂鏗詩畫橋長且/曲傍險復憑流)飛花隨蝶舞(梁簡文帝賦玩飛花之/度忩又首夏詩花蝶兩)
(飛翻謝朓詩花叢亂數蝶吳均詩花舞依長薄蛾/飛愛緑潭唐太宗序舞蝶遊絲帶清颷而散影)艶曲
伴鶯嬌(梁元帝纂要古艷曲有北里靡靡陽阿之曲唐/太宗詩遊鶯無定曲王勃詩𦂳鶯歌似曲疎蝶)
(舞成行王褒詩初/春麗景鶯欲嬌)今日陪歡豫(陸機詩居陪華幄出從/朱輪沈約詩携手同歡)
(宴比跡共遊陪晉起居注太康元年詔曰江表初平天/下同其歡豫王公卿士各奉禮稱慶其於東堂小㑹設)
(樂使加於常摯虞觀魚賦既/歡豫而不倦願窮畫而兼夜)還疑陟紫霄(水經注昇陟/逺望山河滿)
(目陸機七徴雲階飛陛仰陟穹蒼南史朱异傳升/紫霄之丹地鮑照與妺書左右青靄表裏紫霄)
　　李白
　　　宫中行樂詞
小小生金屋(晉書羊琇傳武帝手詔曰琇與朕有先後/之親少小之恩漢武故事帝為膠東王時)
(長公主問曰兒欲得婦否曰欲得指女阿嬌好否笑曰/若得阿嬌當作金屋貯之庾信春賦出麗華之金屋下)
(飛燕之蘭宮駱賔王/詩椒房窈窕連金屋)盈盈在紫微(古詩盈盈樓上女皎/皎當忩牖又盈盈一)
(水間脉脉不得語三秦記未央宫一名紫㣲宮七略王/者體天而行明堂之制内有太室象紫㣲宫沈佺期詩)
(龍向天門/入紫徵)山花插寶髻(徐陵詩山花臨舞席水影照歌/床庾信詩野鳥繁弦囀山花熖)
(火然謝朓梅詩用持插雲髻翡翠比光/輝王容詩寶髻耀明璫香羅鳴玉佩)石竹繡羅衣(沈/佺)
(期詩閙花開石竹幽葉吐薔薇考工記五采備謂之繡/注繡脩也文脩然邊讓章華䑓賦羅衣飄颻組綺繽紛)
(范雲樂府朝雲觸/石起暮雨潤羅衣)每出深宫裏(爾雅宫謂之室注宫穹/也屋見垣上穹穹然戰)
(國䇿居深宫之中說苑入/則撞鐘擊鼓乎深宫之中)常隨歩輦歸(左思西都賦乗/茵步輦惟所息)
(宴庾肩吾詩北園凉氣早步輦蹔逍遙樂史李翰林外/傳開元中禁中初重木芍藥因植於興慶池東沉香亭)
(前花方繁開上乗照夜/車太真妃以步輦從)只愁歌舞散(詩式歌且舞漢書/外戚傳李夫人兄)
(延年性知音善歌舞嵇康琴賦序八音之器歌舞之象/厯世才子並為之賦陶潛詩清歌散新聲劉潛詠舞詩)
(迴履裾香散/飄衫鈿響傳)化作彩雲飛(江淹麗色賦其少進也如彩/雲出崖又秦女讚清琴既曠)
(世緑珠亦絶羣猶不及奉女十五乗彩雲漢武帝秋風/辭秋風起兮白雲飛呉均詩欲知三青鳥簾上素雲飛)
(王勃詩畫棟/朝飛南浦雲)
　　　又
盧橘為秦樹(上林賦盧橘夏熟注應劭曰伊尹曰箕山/之東青鳥之所有盧橘夏熟晉灼曰盧黑)
(也格物論枇杷三四月成實一名盧橘本草注金橘有/盧橘之稱盧黒色也或云盧酒器之名其形肖之故也)
(文選注謂枇杷/為盧橘誤矣)蒲萄出漢宫(史記大宛以蒲萄為酒富/人藏酒至萬餘石久者數)
(十嵗不敗漢書李廣利為貳師將軍破大宛得蒲萄種/歸漢魏都賦蒲萄結隂閒居賦若榴蒲萄之珍上林賦)
(櫻桃蒲萄/羅乎後宫)烟花笑落日(陳子昻詩烟花飛御道羅綺照/昆明何妥樂部曹觀樂詩落日)
(廣城/隂)絲管醉春風(漢書絲曰弦竹曰管張禹傳後堂理/絲竹管弦蕭子雲詩春風蕩羅帳)
笛奏龍吟水(馬融笛賦近世羗笛從羗起龍鳴水中不/見已截竹吹之聲相似盧思道詩笙隨山)
(上鶴笛奏/水中龍)簫鳴鳯下空(吳都賦櫂謳唱簫籟鳴列仙傳/簫史者秦穆公時人善吹簫穆)
(公女弄玉好之公配焉乃教弄玉作鳯鳴一日夫妻/冋隨鳯飛去故秦時建鳯女祠於雍宫世有簫聲云)君
王多樂事(詩朱芾斯皇室家君王左傳與君王哉易林百/僚具舉君王嘉喜謝靈運詩序天下良辰美)
(景賞心樂事/四者難并)還與萬方同(書誕告萬方孟子此無他與/民同樂也史記貨殖傳乃與)
(王者同樂易林東隣西國福善同樂詩君子樂胥傳與/天下皆樂樂之大者甲論君子無羽籥之樂而萬民樂)
(之/)
　　王維
　　　送元中丞轉運江淮(周禮天官凡宫之糾禁注/糾猶割也察也若今御史)
　　　　(中丞漢書百官表御史大夫有兩丞一曰中/丞在殿中蘭臺掌圖籍外督部刺史内領侍)
　　　　(御史受公卿奏事唐書百官志御史臺大夫/一人中丞二人為之貳後漢書來歙傳帝於)
　　　　(是大轉糧運詔歙率征西大將軍馮異入天/水擊破公孫述將田弇唐書元載傳至徳中)
　　　　(累遷户部侍郎充度/支江淮轉運等使)
薄税歸天府(孟子易其田疇薄其税歛周禮天府掌祖/廟之守藏又及大比登民數自生齒以上)
(登於天府唐書百官志天府院藏瑞應/及伐國所獲之寶禘祫則陳於廟庭)輕徭賴使臣(南/史)
(竟陵王子良傳子良宻啟請原除逋租又陳寛刑息役/輕賦省徭王融文恤貧緩賦省徭慎獄左傳四牡君所)
(以勞使/臣也)歡沾賜帛老(宋書裴松之傳逺猷形於雅誥恵/詔播乎遐陬或有扶老携㓜稱歡)
(道左傳休奕樂歌澤霑地境化充天㝢漢書文帝紀詔/曰老者非帛不暖非肉不飽今嵗首不時使人存問長)
(老又無布帛酒肉之賜豈稱養老之意哉有司/請令縣道年九十以上賜帛人二匹絮三觔)恩及巻
綃人(司馬相如文威武紛紜湛恩汪濊羣生霑濡洋溢/乎方外荀厥詩洪恩普暢慶及羣臣左思吳都賦)
(泉室潜織而巻綃淵客慷慨而泣珠陶𢎞景水仙賦弄/珠於淵客之庭卷綃乎鮫人之室博物志南海外有鮫)
(人水居如魚不廢/機織其眼能泣珠)去問珠官俗(禮記入國而間禁入門/而問俗吳志黄武七年)
(改合浦為珠官郡义薛綜傳趙陀起畨禺懐服百越之/君珠官之南是也水經注交州合浦郡治合浦縣漢武)
(元鼎六年平越所置也孫權黄武七/年改曰珠官郡郡不産榖多採珠寶)來經石􁗻春(玉儉/詩露)
(華方照嵗雲彩復經春南越志石􁗻形如龜脚得春雨/則生花花似草花郭璞江賦石􁗻應節而楊葩李善注)
(􁗻音刦江淹石􁗻賦序/蚌蛤類也春而發花)東南御亭上(古樂府日出東南/隅照我秦氏樓鮑)
(照贈馬子喬詩東南望河尾西北隠崑崖庾肩吾詩郵/亭一囘望風塵千里昬按詩紀注御亭呉大帝所建在)
(晉陵今作郵亭誤也姑蘇志望亭驛去郡北五十里/先名御亭唐太守李襲譽以庾詩中囘望語改望亭)莫
使有風塵(班固答賔戲彼皆攝風塵之㑹陸機詩京洛/多風塵吳邁逺詩人馬塵色庾信詩馬有風)
(塵色人多/闗塞衣)
　　杜甫
　　　晚出左掖(趙汸注宣政殿左右有中書門下二/省公時為左拾遺屬門下故曰左掖)
　　　　(漢書成帝紀注掖門在/兩旁言如人臂掖也)
晝刻傳呼淺(南史沈洙傳去夜促之昧從晝刻之明梁/漏刻經冬至晝漏四十五刻夏至晝漏六)
(十五刻五經析疑春秋分晝夜谷五十刻陸倕新漏刻/銘衞宏載傳呼之節注衞宏著漢儀使夜漏起宫衛傳)
(呼以為備唐書儀衛志朝日御史大夫領屬官至殿西/廡從官朱衣傳呼促百官就班庾信詩傳呼擁綘節張)
(說詩傳呼大駕來本集注傳呼/淺謂傳呼在晝不若夜之逺也)春旗簇仗齊(禮記孟春/之月載青)
(旗爾雅有鈴曰旗劉熈釋名交龍曰旗旗倚也庾信賦/楊栁共春旗一色唐書儀衛志元日大朝青旗仗居威)
(衞之次鍪甲弓箭楯/䂎皆青廣韻齊整也)退朝花底散(論語子退朝國語公/父文伯退朝朝其母)
(春明退朝録唐日御宣政殿殿列細仗兵部旗旛等於/庭朝官退皆賜食文昌雜録杜甫詩云退朝花底散歸)
(院栁邊述乃知唐朝殿廷多/種花栁今殿廷惟對植楸槐)歸院栁邊迷(雍録宣政殿/下有東西兩)
(省别有中書門下外省又在承天門外兩省官亦分左/右各為廨舍按歸院即左拾遺之廨舍也梁元帝檐栁)
(詩林邊通粉色葉裏暎紅巾陳後主詩楊栁春樓/邊謝朓詩歸徑窗如迷宋之問詩叢篁夾路迷)樓雪
融城濕(漢書成帝紀帝居桂宫嘗出龍樓門注門樓上/有銅龍春秋元命苞隂凝為雪說文融吹氣上)
(出也廣韻融和也朗也魏文帝登城賦陟彼城樓逍遙/逺望孫楚賦有都城之百雉加層樓之五尋晉書陶侃)
(傳正㑹積雪始晴㕔事前餘雪皆/濕梁簡文帝雪朝詩復視珠簾濕)宫雲去殿低(雍録東/漢未央)
(宫其基已髙故宫殿皆出長安城上而唐大明宫尤在/髙處故含元殿基髙於平地四丈含元之北為宣政宣)
(政之北為紫宸毎退北則又加髙至紫宸則極矣隂鏗/詩新宫實壯哉雲裏望樓臺庾信詩隂雲歛向低又雲)
(低馬上人初學/記殿大堂也)避人焚諫草(晉書羊祜傳厯職二朝其嘉/謀讜論皆焚其草南史謝𢎞)
(㣲傳毎獻替及陳事必手書焚草人莫之知又徐勉傳/毎有表奏輙焚稿草劉辰翁注焚諫草不欲人知也避)
(人而焚并/掩其迹矣)騎馬欲鷄棲(南史顔延之傳延之好騎馬遨/遊里巷宋之問詩縱情猶未已)
(囘馬欲黄昬詩日之夕矣鷄棲于塒又雞棲/于桀爾雅鷄棲于􁂳為桀鑿垣而棲為塒)
　　髙適
　　　别馮判官(唐書百官志節度使判官掌書記一/人觀察使判官支使掌書記一人)
碣石遼西地(書冀州夾右碣石入於河傳碣石海畔山/䟽地里志碣石山在北平驪城縣西南是)
(碣石為海畔山也水經注碣石山在遼西臨渝縣南水/中也一統志永平府碣石山在昌黎縣西北二十里漢)
(書地理志遼西郡秦置薛道衡詩前年過代北今嵗徃/遼西一統志遼西城在永平府治東西漢為郡隋省)
漁陽薊北天(漢書地理志漁陽郡秦置又陳勝傳秦二/世元年秋七月發閭左戍漁陽九百人一)
(統志薊州天寶改漁陽郡乾元初復為薊州又古薊門/闗在薊州孔稚圭白馬篇徴兵離薊北輕騎出漁陽)
闗山惟一道(徐陵詩闗山二三月客子憶秦川庾信詩/遙㸔山北雲懸想闗山雪樂府解題闗山)
(月傷别離也古木蘭詩萬里赴戎機闗山度若飛相和/曲有度闗山亦類此唐書地理志太宗元年因山川形)
(便分天下為十/道一曰闗内)雨雪盡三邊(詩昔我徃矣黍稷方華今/我來思雨雪載途釋文雨)
(于付反又如字論衡雲霧雨之徴也夏則為露冬則為/霜温則為雨寒則為雪皆由地發不從天降張正見詩)
(軌文通萬國旌節靖三邊唐太宗詩執契静三邊持衡/臨萬姓小學紺珠三邊幽并凉三州後漢鮮卑㓂三邊)
才子方為客(左傳昔髙陽氏有才子八人蒼舒隤敳檮/戭大臨龍降庭堅仲容叔達天下之民謂)
(之八愷髙辛氏有才子八人伯奮仲堪叔獻季仲伯虎/仲熊叔豹季貍天下之民謂之八元潘岳西征賦終童)
(山東之英妙賈生洛陽之才子左傳季氏飲大夫酒减/紇為客史記平原君傳平原君曰毛先生一至楚而使)
(趙重於九鼎大吕遂以為上客又周/昌傳沛公以周昌為職志周苛為客)將軍正渇賢(老子/偏將)
(軍居左上將軍居右吳語十旌一將軍載常建鼔挾經/秉枹漢書蕭何傳何進韓信漢王以為大將軍公羊隐)
(公三年傳注渇喻急也任昉求薦士/詔庻同則哲之明稱朕急賢之㫖)遙知幕府下(史記/李牧)
(傳常居鴈門備匃奴以便冝置吏市租皆輸入幕府為/士卒費注古者出征以幕帟為府署故曰幕府漢書李)
(廣傳廣行無部曲行陣幕府省文書注衞青征匃奴大/克獲常就拜大將軍於幕中因曰幕府庾信賦幕府大)
(將軍之愛客丞相/平津侯之待士)書記日翩翩(魏文帝典論琳瑀之章/表書記今之雋也又與)
(吳質書元瑜書紀翩翩致足樂也唐書百官志掌書記/掌朝覲聘問慰薦祭祀祈祝之文與號令升絀之事景)
(龍元年置史記平原君傳贊平原君翩翩濁世之佳公/子也漢書叙傳魏其翩翩好節慕聲北史祖瑩傳祖塋)
(與陳郡袁翻齊名秀出時人語曰京/師楚楚袁與祖洛中翩翩祖與袁)
　　李白
　　　觀獵
太守耀清威(漢書郡守秦官掌理其郡景帝中更名太/守唐書天寶元年改刺史為太守班固西)
(都賦耀威靈而講武事張衡東京賦三農之隙/曜威中原庾肩吾詩勁氣方凝酒清威正折綿)乗閒弄
晚暉(謝朓遊山詩託養因支離乗閒遂疲蹇陳良詩日/暮河橋上揚鞭惜晚暉陳後主詩晚日落餘暉)
江沙横獵騎(梁元帝鴛鴦賦朝浮兮浪華夜集兮江沙/李徳林詩蕭闗獵騎旋庾信碑速營函谷)
(獵騎/黎陽)山火繞行圍(庾信詩獵火一山紅又空山獵火明/髙昻詩朝朝圍山獵庾信詩山村落)
(獵/圍)箭逐雲鴻落(張正見和遊獵詩饑烏落箭鋒王胄雁/詩行斷由驚箭說文鴻鵠也大曰鴻小)
(曰雁江淹詩雲邊有征/鴻徐陵詩珠彈落雙鴻)鷹隨月兔飛(禮記立秋之日鷹/乃擊孫楚鷹賦擒)
(狡兔於平原論衡夫兔月氣/也劉孝威詩髙罝掩月兔)不知白日暮(齊髙帝塞客/吟白日西斜)
(江淹詩素秋馳白日左傳日/云暮矣江淹詩日暮崦嵫谷)歡賞夜方歸(謝靈運詩心/歡賞兮嵗易)
(淪謝朓酬徳賦苦清顔之倐忽恡歡賞之多違陸/機百年歌終朝出遊薄暮歸六情遊豫心無違)
　　宋之問
　　　陸渾山莊(唐書地理志河南府有陸渾縣又伊/闕縣有陸渾山元和郡縣志陸渾縣)
　　　　(本陸渾戎所居春秋時秦晉遷陸渾之戎於/伊川至漢為縣屬𢎞農郡後魏改伏流大業)
　　　　(省伏流改陸渾於今理一統志河南府嵩縣/在府城南一百六十里縣東北四十里陸渾)
　　　　(山一名方山/伊水出焉)
歸來物外情(詩盍歸乎來劉安招隐士王孫兮歸來左/思詠史詩陳平無産業歸來翳負郭梁簡)
(文帝神山寺碑智周物外又詩塵中喧慮積物外衆/情捐蕭子良遊後園詩託情本禽魚棲情閑物外)負
杖閲巖耕(南史沈麟士傳披褐負杖忘其疲病陶潛詩/負杖肆遊從淹留忘宵辰又歸去來辭懷良)
(辰以孤徃或植杖而耘耔揚子法言谷口鄭子真耕於/巖石之下名震京師顔延之詩空食疲廊肆反税事巖)
(耕/)源水㸔花入(又之問寒食陸渾别業詩洛陽城裏花/如雪陸渾山中花始發陶潛桃花源記)
(晉太元中武陵人捕魚忽逢桃花林林盡水源便得一/山山有小口髣髴若有光便捨舟從口入何遜詩㸔花)
(時轉側鄭愔山亭獻詩無/勞秦漢隔别訪武陵花)幽林採藥行(班固西都賦其/陽則崇山隱天)
(幽林空谷王屮頭陀寺碑膴膴亭臯幽幽林薄後漢書/逸民傳龎公者南郡襄陽人也居峴山之南未嘗入城)
(府後携妻子登鹿門山因採藥不返晉書嵇/康傳嘗採藥遊山澤郭璞詩採藥遊名山)野人相問
姓(嵇康與山巨源書野人有快炙背而美芹子者欲獻/之至尊庾信奉和趙五隐士詩雖無亭長識終見野)
(人傳史記郭解傳有一人箕踞俟之解遣人問/其姓名燃燈録有童子遇四祖祖問有性也無)山鳥自
呼名(鹽鐵論曽子倚山而吟山鳥下翔劉勰新論漢順帝/聴山鳥之音云勝絲竹之響禽經杜鵑江介曰子)
(規啼苦則懸樹自呼曰謝豹異/物記鷓鴣黑白成文其名自呼)去去獨吾樂(世說劉道/真為吏部)
(郎小令史齎牛酒詣之道真曰去去無可復用相報沈/約贈留真人詩待余兩﨑秀去去掩柴扉宋玉神女賦)
(私心獨悦樂之無量石崇/思歸引終日周覽樂無方)無能愧此生(禮記其難進而/易退也粥粥若)
(無能也戰國䇿孟嘗君問馮驩客何能曰客無/能謝瞻詩長揖愧吾生陶潛詩聊復得此生)
　　王勃
　　　郊興
空園歌獨酌(梁簡文帝詩空園暮烟起逍遙獨未歸鮑/照園葵賦秋日晨暎獨酌南軒沈烱獨酌)
(謠獨酌謠獨/酌獨長謠)春日賦閑居(詩春日遲遲梁元帝春日詩/春還春節美春日春風過潘)
(岳閒居賦序乃作閒居賦以歌事遂/情焉曹植遊觀賦静閒居而無事)澤蘭侵小徑(博雅/虎蘭)
(澤蘭也本草生於澤旁故名澤蘭謝靈運詩澤蘭漸/被徑沈約詩澤蘭被荒徑庾信賦入欹斜之小徑)河
栁覆長渠(爾雅檉河栁注今河旁赤莖小楊江總詩岸/緑開河栁劉苞詩河栁低未舉薛道衡詩垂)
(栁覆金堤夏侯湛浮/萍賦步長樂以遊目)雨去花光濕(宋玉髙唐賦風止雨/霽雲無處所梁簡文)
(帝詩雨罷葉生光陳後主詩暎日花光動/迎風香氣來江總詩雨駛紅芳濕晚芙)風歸葉影疎(陳/書)
(樂志嵗云獻谷風歸陸機樂府願托歸風響梁簡文帝/詩花枝風上轉葉影樹中移張正見艷歌行彎弧貫葉)
(影邢邵詩桐/影傍巖疎)山人不惜醉(楚辭山中人兮芳杜若孔稚/圭北山移文蕙帳空兮夜鶴)
(怨山人去兮曉猿鳴晉子夜歌傾/倒無所惜詩厭厭夜飲不醉無歸)惟畏緑尊虚(後漢書/孔融傳)
(融嘗嘆曰座上客常滿尊中醉不空吾無憂矣/沈約詩憂來命緑尊唐太宗詩盈尊浮緑蟻)
　　王維
　　　酬張少府(通典少府秦官漢因之是為九卿掌/山海地澤之税以給供養應劭曰山)
　　　　(海地澤之税名曰禁錢以給私養自别為藏/少者小也故稱少府顔師古曰大司農供軍)
　　　　(國之用少府以養天子也/天子曰少府諸侯曰私府)
晚年惟好静(南史陶宏景晚年惟聴吹笙盧思道詩晚/年遊赤松老子我無為而民自化我好静)
(而民自正道徳指歸論含徳之/士其為虚也非好静而惡擾也)萬事不闗心(禮記百官/得其宜萬)
(事得其理史記皇帝并宇兼聼萬事逺近畢清運理/羣物後漢書萬事不理問伯始鮑照詩萬曲不闗心)自
顧無長䇿(曹植贈白馬王彪詩自顧非金石郭璞/詩自顧非杞梓江淹詩慨無屋中䇿)空知
返舊林(栁惲詩徒知遊宦是謝莊詩崇館非陳宇茂苑/豈舊林張說和魏僕射還鄉詩富貴還鄉國光)
(輝滿/舊林)松風吹解帶(南史陶宏景性愛松風蕭詮詩懸崖/下桂月深澗響松風張正見詩松吟)
(欲舞風庾信文松長風逺地厚泉肥沈約樂府羅衣夕/解帶玉釵暮垂冠王筠詩月至毎開襟風過時解帶)
山月照彈琴(上官儀詩鵲飛山月曙蟬噪野風秋尚書/大傳子夏曰退而巖居作壌室彈琴其中)
(以歌先王之風齊書栁世隆傳晚專以談義自/業善彈琴世稱栁公䨇璅庾信詩彈琴鶴欲舞)君問窮
通理(榖梁傳君問之易易通則變變則通莊子子貢曰/古之得道者窮亦樂通亦樂所樂非窮通也道得)
(於此則窮通為寒/暑風雨之序矣)漁歌入浦深(屈原漁父漁父莞爾而/笑鼔抴而去乃歌曰滄)
(浪之水清兮可以濯吾纓滄浪之水濁兮可以濯吾足/王勃上已浮江讌序漁歌互起謝靈運賦入極浦而邅)
(囘/)
　　　山居即事
寂寞掩柴扉(後漢書馮衍傳陂山谷而閒處兮守寂寞/而存神新語寂寞而無隣寥廓而獨寐陶)
(潛詩白日掩荆扉虛室絶塵想虞炎詩一乖當春别方掩/故圉扉范雲詩還聞稚子説有客款柴扉沈約詩去去掩)
(柴/扉)蒼茫對夕暉(梁元帝詩秋氣蒼茫結孟津隂鏗詩蒼/茫嵗欲晚梁簡文帝招真館碑旭日晨)
(臨同迎若華之色夕陽/斜影俱成拂鏡之暉)鶴巢松樹遍(神境記滎陽郡南/有石室室後有孤)
(松千丈常有雙鶴晨必接翮夕輙偶影說文鶴似鵠長/喙陸機詩䟽黄鶴古人嘗言之又多言鵠鵠即是鶴音)
(之轉庾信詩短松猶百尺少鶴已千年又鵠巢堪煉石/蜂房得煮金徐陵雙林寺碑百紀遊龜皆登蓮葉千齡)
(夀鶴或舞松枝庾/信詩栢谷移松樹)人訪蓽門稀(陳子昻詩聞鶯忽相訪/題鳯久徘徊杜預論水)
(利䟽徃者東南草創人稀故得水田之利十洲記巨海/中有十洲乃人跡所稀絶處左傳蓽門閨竇之人注蓽)
(門柴門閨竇小户上/鋭下方狀如圭也)緑竹含新粉(張協詩浮陽暎翠林/迴颷扇緑竹謝朓杜)
(若賦䕃緑竹以淹留藉幽蘭而容與/徐陵詩嫩竹猶含粉初荷未聚塵)紅連落故衣(謝朓/詩細)
(蓮搖弱荇丹藤繞新竹梁簡文帝詠蛺蝶詩翠鬛藏髙/栁紅蓮拂水衣庾信詩槐庭垂緑穂蓮浦落紅衣又蓮)
(衣落/夏蕖)渡頭烟火起(梁簡文帝烏栖曲採蓮渡頭擬黄河/張九齡詩萬井縁津渚千艘咽渡頭)
(列子庖厨之下不絶烟火史記律書天下殷富粟至十/餘錢鳴雞吠犬烟火萬家江淹詩歸人望烟火范雲詩)
(江干逺樹浮天末孤烟/起王褒詩漠漠樹烟起)處處採菱歸(梁元帝詩處處春/芳動日日春禽變)
(蔡凝賦得處處春雲生詩春色遍空明春雲處處生廣/韻蓤芰也通作菱西京雜記太液池中有採蔆舟劉勰)
(新論伏臘合歡必歌採蔆七命榜人奏採蔆/之歌謝靈運詩採蔆調易急江南歌不緩)
　　孟浩然
　　　尋白鶴巖張子容隱居(才子傳張子容襄陽人/與孟浩然同隱鹿門山)
　　　　(開元二年擢進/士第為樂城令)
白鶴青巖畔(沈約赤松澗詩何時當來還延佇青巖/裏楊師道青巖類姑射碧澗似汾陽)幽
人有隱居(陸機幽人賦世有幽人漁釣乎𤣥渚陶潛詩/鳯隱於林幽人在丘論語隱居放言梁書陶)
(𢎞景傳止於句容之句曲山/中山立館自號華陽隱居)堦庭空水石(晉書羅含傳/含致仕還堦)
(庭忽蘭菊叢生曹植詩閑房何寂寞緑草被堦庭庾信/賦堦庭空谷門巷蒲輪水經注靈石臨江壁立霞駁有)
(若繪焉水石驚湍傳響不絶宋書/隐逸傳論巖壑閑逺水石清華)林壑罷樵漁(謝靈運/詩林壑)
(歛暝色雲霞收夕霏沈約賦挹林壑之清曠劉孝勝詩/林壑秋籟急傅亮賦嗣良頌於多稔兆嘉夢於樵漁孔)
(魚詩蘭澤/伴樵漁)嵗月青松老(古詩思君令人老嵗月忽已晚/梁簡文帝詩酒闌時節久桃生)
(歲月稀郭璞賦青松冠谷赤/羅繡嶺江淹詩青松挺秀萼)風霜苦竹疎(枚乘賦弱/絲青管與)
(風霜而共凋支遁詩玉質凌風霜凄凄厲清趣齊民要/術竹之醜者有四曰青苦白苦紫苦黄苦竹譜苦竹有)
(白有紫/而味苦)覩兹懐舊業(晉書桓温傳自永嘉之亂播遷江/表者請一切北徙以實河南資其)
(舊業反其宅宇謝靈運詩/舊業臨海外蕪穢寄頺齡)携䇿返吾廬(陶潛詩良辰入/竒懐挈䇿還西)
(廬又詩衆鳥欣有託吾亦愛吾廬劉/孝綽詩時時釋簿領鳴騶入吾廬)
　　宋之問
　　　夀陽王花燭圗(案夀陽王無考劉孝綽贈美人/詩欲寄同花燭為照遙相思庾)
　　　　(信詩洞房花燭/明燕餘雙舞輕)
仙媛乗龍日(詩展如之人兮邦之媛也崔駰㛰禮結言/爰定天綱夫婦作始乃降英媛有淑其儀)
(說文媛美女也初學記黄尚為司徒與李元禮俱娶太/尉桓焉女時人為桓叔元兩女俱乗龍言得壻如龍也)
天孫捧鴈來(博物志泰山一曰天孫言為天帝孫也詩雝雝/鳴鴈旭日始旦箋鴈者隨陽而處似婦人從)
(夫故昏禮用焉䟽鴈生執之以行禮故/言鴈聲六禮惟納徵用幣餘皆用鴈也)可憐桃李徑(陶/潛)
(讀山海經詩翩翩三青鳥毛色竒可憐世說孫綽種一/株松恒自手壅治之髙世逺語孫曰松樹子非不楚楚)
(可憐但無棟梁用耳孫曰楓栁雖合抱亦何所施詩何/彼穠矣華如桃李箋華如桃李者興王姫與齊侯之子)
(顔色俱盛史記李廣傳贊桃李不言下自成蹊注桃李/不能言但以華實感物故人不期而徃其下自成蹊徑)
(梁昭明太子啟走野馬於桃源飛少女於/李徑許敬宗詩忽若瓊林曙俄同李徑春)更繞鳯凰臺
(史記司馬相如傳以琴心挑之注其詩曰鳯兮鳯兮歸/故鄉遊遨四海求其凰又曰鳯兮鳯兮從鳯棲得託子)
(尾永為妃仙傳拾遺蕭史善吹簫能致孔雀白鶴穆公/以弄玉妻之遂教弄玉作鳯鳴鳯凰來止其屋公為作)
(鳯臺十數年一旦弄玉乗/鳯蕭史乗龍昇天而去)燭照香車入(戰國䇿廿茂曰/江上之處女有)
(家貧而無燭者處女相與語欲去之無燭者謂處女曰/妾以無燭故常先至埽室布席何愛於餘明之照四壁)
(者處女以為然而㽞之庾信謝滕王序集啟甘泉宫裏/玉樹一叢𤣥武闕前明珠六寸不得譬此光芒方斯燭)
(照詩曷不肅雝王姫之車陳後主詩龍媒玉珂馬/鳯軫繡香車盧思道詩時搖五明扇聊駐七香車)花臨
寶扇開(何仲誼七夕詩凌風寶扇遙臨月暎水仙車逺/渡河梁簡文帝詠舞詩扇開衫影亂中度履行)
(疎/)莫令銀箭曉(鮑照觀漏賦觀騰波之吞冩視驚箭之/登没陸倕新漏刻銘銅史司刻金徒抱)
(箭周禮挈壺氏䟽漏箭晝夜共百刻冬夏/之間有長短焉太史立成法有四十八箭)為盡合歡杯
(禮記酒食者所以合歡也劉勰新論伏臘合歡必歌采/菱梁武帝秋歌繡帶合歡結錦衣連理文陳後主臨髙)
(䑓詩臨忩已響/吹極眺且傾杯)
　　劉長卿
　　　送張判官還京覲省
春蘭方可采(韓詩三月上已桃花水下時浴於溱洧水/執蘭修禊祓除不祥說文蘭香草也梁元)
(帝詩春蘭本無艷春澤最葳蕤束哲詩循彼南陔言采/其蘭注循陔以采香草者將以供養其父母喻人求珍)
(異以/歸)此去葉初齊(楚辭緑葉兮紫莖正義其莖葉似藥/草澤蘭廣而長節節中赤髙四五尺)
(梁簡文帝春詩紫蘭葉初滿朱子楚辭辨證按本草言/蘭似澤蘭則今處處有之蕙則自為零陵香其與人家)
(所種皆不相似大抵古之所謂香必其花草皆香而燥/濕不變故可刈而為佩若今之所謂蘭蕙則其花雖香)
(而葉乃無氣其香雖美而質/弱易萋皆非可刈而佩也)函谷鶯聲裏(元和郡縣志/按秦函谷闗)
(在漢宏農縣即今靈寳縣西南十一里故闗是也漢武/帝元鼎三年楊僕為樓船將軍本冝陽人耻居闗外上)
(疏請以家僮七百人徙闗於新安武帝從之即今新安/縣東一里函谷故闗是也至後漢獻帝初平二年西幸)
(長安出函谷闗自此已前其闗並在新安其後二十年/至建安十六年曹公破馬超於潼闗則是中間徙於今)
(所厯二處而至河潼又西征記曰函谷闗城路在谷中/深險如函故以為名東自崤山西至潼津通名函谷蕭)
(慤賦二月鶯聲纔欲斷三月春風/已復流孫萬壽詩函谷早鶯鳴)秦山馬首西(一統志/秦山在)
(河南府西南二十五里俗云秦頭魏尾因名左傳荀偃/令曰鷄鳴而駕塞井夷竈惟子馬首是瞻欒黶曰晋國)
(之命未有是也余馬首欲東趙景真書日/薄西山則馬首靡託王褒詩馬首倦西征)庭幃新栢署
(說文幃單帳也楊烱幽蘭賦美庭幃之孝子循/南陔而采之漢書朱博為御史大夫府中列栢)門館舊
桃蹊(沈約詩門館有盈虚史記李廣傳桃李不言下自/成蹊廣韻蹊徑路虞綽詩桃蹊日影亂盧思道詩)
(落錦覆/桃蹊)春色長安道(謝朓詩宛落佳遨遊春色滿皇州/庾信詩春色方盈野枝枝綻翠英)
(梁元帝賦洛陽小苑之西長安大道之東/陳暄長安道詩長安開繡陌三條向綺門)相隨入禁圍
(班固答賔戲入時君之門闈蔡邕獨斷東南/稱門西北稱闈應璩書入侍華幄出典禁闈)
　　岑參
　　　夜過盤石隔河望永樂寄閨中效齊梁體(唐書/地理)
　　　　(志永樂縣屬河中府武徳元年置一統志蒲/州在平陽城西南四百五十里古為蒲坂地)
　　　　(開元中改為河中府滄浪詩話齊人盛為文/章呉興沈約琅邪王融以氣類相推轂汝南)
　　　　(周顒善識聲韻互叶宫商時呼永明體梁簡/文帝為文輕靡時徐摛以家令帶領直文心)
　　　　(既别春坊盡學之宫體之號自斯為始合兩/言而言之曰齊梁體通魏周而言之曰南北)
　　　　(朝體與齊/梁體一也)
盈盈一水隔(庾信詩含笑盈盈自㸔古詩盈盈一水間/脉脉不得語潘岳賦眷故鄉之遼隔李白)
(詩渺然/一水隔)寂寂二更初(南史王融傳融為中書郎嘗撫案/歎曰為爾寂寂鄧禹笑人左思詩)
(寂寂楊子宅伏知道詩二更愁未央/髙城寒夜長樂府古辭寂寂人定初)波上思羅襪(李白/詩空)
(餘後湖月波上對江州曹植洛神賦體迅飛鳬飄忽若/神陵波㣲步羅襪生塵南都賦羅襪躡蹀而容與張說)
(詩仙浦/生羅襪)魚邊憶素書(寗戚歌滄浪之水白石粲中有鯉/魚長尺半古詩客從逺方來遺我)
(雙鯉魚呼兒烹鯉魚中有尺素書/注生帛也江淹賦承逺書於江澨)月如眉已畫(駱賔王/詩峨眉)
(山上月如眉梁武帝遊女曲容色玉耀眉如月劉孝威/納凉詩月纎張敞畫海録碎事唐畫工畫十眉圗六曰)
(月稜眉又/名却月)雲似鬢新梳(陳後主詩山雲逺相似張正見/詩王孫春好遊雲鬢不勝愁王)
(勃春思賦蟬鬢/梳時鬟欲斜)春物知人意(沈約賦眷春物而懐之聞/好音於庭樹何遜詩旅客)
(長憔悴春物自芳菲後漢書竇融傳詔曰將軍/數執謙退何不曉人意李白詩緑水解人意)桃花笑
索居(禮記仲春之月桃始華王維輞川别業詩水上桃/花紅欲然沈攸之詩持底喚歡來花笑鶯歌詠禮)
(記子夏曰吾離羣而索居亦已久矣/謝靈運詩索居易永久離羣難處心)
　　沈佺期
　　　和洛州康士曹庭芝望月有懐(一作康庭芝詩/又作宋之問詩)
　　　　(舊唐書地理志河南府隋河南郡武徳四年/討平王世充置洛州總管府開元元年改洛)
　　　　(州為河南府一統志東魏改司州為洛州尋/改豫州唐初復為洛州髙宗以此為東都唐)
　　　　(六典京兆河南太原牧及都督刺史各有士/曹司士參軍掌津梁舟車舍宅百工衆藝之)
　　　　(事啟塞必從其時役使不奪/其力國秀集庭芝河隂令)
天使下西樓(尸子使星司夜月司時猶使鷄司晨也鮑/照翫月詩始見西南樓纎纎如玉鈎庾肩)
(吾詩天禽下北/闕織女入西樓)光含萬里秋(潘岳秋興賦月朧朧而含/光劉孝威詩月麗嫦娥影)
(星含織女光梁簡文帝詩/玉署清餘熱金城含暮秋)臺前疑挂鏡(世說温嬌從姑/有一女甚有姿)
(慧姑屬公覓壻公宻有自婚意却後少日報姑云已覓/得壻身名宦盡不减嶠因下玉鏡臺一枚姑大喜玉鏡)
(臺是公為劉越石長史北征劉聰所得謝朓鏡䑓詩垂/龍挂明月庾信鏡賦能横却月巧挂迴風梁武帝歌珊)
(瑚挂鏡爛生光古詩破鏡飛上/天樂府解題破鏡者月半缺也)簾外似懸鈎(虞騫視月/詩清夜未)
(云疲珠簾聊可發劉孝綽望月詩髣髴鑒忩簾張正見/詩分簾疑碎壁隔幔似懸鈎梁武帝詩落月似懸鈎簡)
(文帝烏棲曲浮/雲似帳月如鈎)張尹將眉學(漢書張敞傳敞為婦畫眉/長安中傳張京兆眉憮注)
(憮音嫵鮑照翫月詩娟娟似娥眉虞騫詩冷冷/玉潭水暎見娥眉月庾信賦京兆新眉遂惰約)班姫取
扇儔(漢書外戚傳成帝遊於後庭常欲與班媫妤同輦/載媫妤辭太后聞之喜曰古有樊姫今有班婕妤)
(班媫妤詩新裂齊紈素鮮潔如霜雪裁為合歡/扇團團似明月江淹詠班媫妤詩紈扇如圓月)佳期應
借問(謝莊月賦佳期可以還㣲霜霑人衣謝朓詩宿昔/夢佳期張協詩借問此何時江總詩借問蔵書處)
為報在刀頭(古詩何當大刀頭樂府解題大刀頭者刀/頭有環也何當大刀頭者何日當還也)
　　杜甫
　　　春夜喜雨
好雨知時節(詩零雨既零注喜雨也禮記季春之月時/雨將降下水上騰史記甘露降時雨至司)
(馬相如封禪文甘露時雨厥壤可遊曹植詩白日曜青/春時雨静飛塵禮記饗帝於郊而風雨節寒署時史記)
(歴書明時正度則隂陽調風雨節魏文帝令風/雨應節禎祥觸類而見王褒詩時節無春冬)當春乃
發生(抱朴子藏華於當春爾雅春為青陽一曰發生楚/辭春氣奮發萬物遽只莊子春氣發而百草生潛)
(夫論春夢發生夏夢髙明秋/冬夢熟藏此謂應時之夢也)隨風潜入夜(列子心凝神/釋隨風東西)
(庾信啟行雲逐雨迴雪隨風張正見梅林輕雨詩詎得/零陵燕隨風時共舞鹽鐵論周公太平之時旬而一雨)
(雨必以夜傅咸喜雨賦方中降雨亘夜迄今生我/百穀粒我烝民埤雅鸞入夜而歌鳯入朝而舞)潤物
細無聲(易雨以潤之吳志减均曰繼之以雲雨因以潤/物晉書凉武昭王傳信乾坤之相成庻物希風)
(而潤雨劉孝威晚雨詩交枝含晚潤隂鏗詩緑野含膏/澤青山帶濯枝拾遺記行者歌曰清風細雨雜香來梁)
(簡文帝詩冷風雜細雨張正見詩細雨濯梅林禮記聴/於無聲駱賔王冐雨尋菊序滴瀝空庭竹響共雨聲相)
(亂/)野徑雲俱黒(沈約詩野徑既盤紆楊師道詩野徑香/恒滿山階笋屡侵鮑照賦雲徑兮海衝)
(上潮兮送風史記天官書雲氣有獸居上者勝自華以/南氣下黒上赤黄子發相雨書常戊申日候日欲入時)
(上有冠雲黒者/大雨青者小雨)江船火獨明(宋書武帝紀公單船過江/逕至京口梁元帝望江中)
(月影詩裂紈依岸草斜桂逐行船何遜詩澄江照逺火/夕霞隱連檣隂鏗詩溜船惟識火驚鳬但聴聲禮記三)
(公一命巻䟽火取其明庾信/詩暗巖朝石濕空山夜火明)曉㸔紅濕處(古樂府神仙/篇紫府事朝)
(㸔劉逖對雨詩濕槐仍足緑沾桃更上紅梁簡文帝詩/風髙暗緑凋殘栁雨駛芳紅濕晚芙虞世南逢雨詩隴)
(麥霑逾翠山/花濕更燃)花重錦官城(梁簡文帝賦得入堦雨詩漬/花枝覺重濕鳥羽飛遲華陽)
(國志成都西城故錦官也錦江織錦濯其中則鮮明濯/他江則不好故名曰錦里也益州記錦城在益州南笮)
(橋東流江南岸昔蜀時故錦官地其處號錦里城元和/郡國志錦城在成都縣南十里故錦官城也一統志錦)
(官城在萬里橋南因其有錦官故名猶合浦之珠官也/梁元帝謝賫錦啟江波可濯豈藉成都之水盧照隣詩)
(錦里淹中館/岷山稷下亭)
　　孟浩然
　　　和張丞相春朝對雪
迎氣當春至(後漢書明帝紀建初五年冬始行迎氣樂/注馬防上言臣愚以為可因嵗首發太蔟)
(之律奏雅吹之音以逆和氣蔡邕答齋議詔召尚書問/立春當齋迎氣東郊王僧孺詩旅心已多恨春至尚離)
(羣/)承恩喜雪來(晉書劉𢎞傳贊季和承恩建旟南服王/䑓卿詩承恩奉教義方當宏受持徐陵)
(雪詩三農喜盈尺六出舞崇花野/呉均詩雷逐春風來飛集巫山)潤從河漢下(古詩河漢/清且淺相)
(去復㡬許晉書天文志天漢起東方經箕尾之問謂之/天河亦謂之漢津書水曰潤下沈約雪贊火競乃上炎)
(隂矯亦/下潤)花逼艶陽開(庾肩吾花雪詩飛花灑庭樹庾信/詩雪花開六出鮑照詠雪詩兹晨)
(雖為美當/避艶陽年)不覩豐年瑞(詩傳豐年之冬必有積雪謝惠/連雪賦盈尺則呈瑞於豐年)
安知爕理材(書燮理隂陽庾信義谷銘/序燮理餘暇披閔山經)撒鹽如可擬(世/説)
(謝太傅寒雪日内集俄而雪驟下公曰白雪紛紛何所/似兄子胡曰撒鹽空中差可擬兄女道韞曰未若栁絮)
(因風/起)願糝和羹梅(釋名糝黏也相黏􁓺也書若作和羹/爾惟鹽梅王融䇿秀才文鹽梅之和)
(實有/賴焉)
　　盧照隣
　　　春晚山莊率題(謝朓詩胡寧昧千里解珮拂山/莊梁昭明太子詩棲烏猶未翔)
　　　　(命駕出山莊李百藥詩懐/音自蘭室徐步返山莊)
顧步三春晚(隋書音樂志顧步階墀阮徳如詩顧步懷/想像陸機詩俯仰紛阿那顧步咸可懽梁)
(元帝採蓮賦纎腰束素遷延顧步班固終南山賦三春/之季孟夏之初陳後主詩綺殿三春晚玉燭四時平盧)
(思道詩惟畏三春晚勿言千載憂唐/太宗詩北闕三春晚南榮九夏初)田園四望通(漢書/汲黯)
(傳隱於田園者數年义灌夫傳陂池田園陶潛歸去來/辭田園將蕪胡不歸楚辭登崑山兮四望王粲賦登兹)
(樓以四望兮晉書王徽之傳嘗居山隂夜雪初霽月色/清朗四望皓然江總詩山雲四望通隂鏗詩王城野望)
(通/)遊絲横惹樹(梁武帝詩晻曖矚遊絲沈約詩遊絲暎/空轉又遊絲曖如網蕭大圜竹花賦暄)
(條絮滿煖路絲横唐太宗初夏詩哢鶯猶響殿横絲正/網天古辭至今衣䄂惹天香増韻惹引着也陳後主樂)
(府長相思怨成悲/蝶縈草樹連絲)戱蝶亂依叢(蕭大圜賦戯蝶飛而帶/英徐悱妻劉氏詩戯蝶)
(花間騖元萬頃詩花輕蝶亂仙人杏謝朓詩花叢亂數/蝶風簾入雙燕王筠詩叢蘭已飛蝶楊栁半藏鴉潘岳)
(詩託身/依叢麻)竹懶偏宜水(穆天子傳天子西征至於𤣥池乃/奏廣樂三日是曰樂池乃樹之竹)
(沈佺期詩花蝶飛殊惰梁元帝詩拂簷應有意偏冝桃/李人淮南子竹以水生江淹詩緑竹夾清水庾肩吾詩)
(水暎寄/生竹)花狂不待風(齊民要術種棗候大蠶入簇以杖/擊枝振落其狂花庾信賦落葉半)
(床狂花滿屋孫萬壽詩布葉共承露聞花共待風沈約/詩短榦未搖風徐孝先詩香來詎經火花散不隨風)
惟餘詩酒意(朱超詩惟餘故樓月逺近必隨人岑之敬/詩惟有將軍酒川上可除寒南史袁粲傳)
(粲獨步園林詩酒自適歴代吟譜梁祐嘗與朝廷名/賢汎舟洛水以詩酒自娯易書不盡言言不盡意)當
了一生中(晉書畢卓傳卓嘗謂人曰右手持酒杯左手/持蟹螯拍浮酒船中便足了一生矣)
　　　二
田家無四隣(應璩詩田家無所有酌醴焚枯魚又照隣/詩田家自有樂周禮遂人掌邦之野以土)
(地之圖經田野造縣鄙形體之法五家為隣五隣為里/庾信詩昨夜鳥聲春驚鳴動四隣朱超詩孤舟無四隣)
獨坐一園春(阮籍詩獨坐空堂上開元天寳遺事都人/士女毎正月半後各乗車跨馬供帳於園)
(圃為探春之宴庾信詩人衣香一園梁簡文帝詩/欲道春園趣復憶春時人梁元帝詩無令春色晚)鶯啼
非選樹(梁簡文帝詩鶯啼春欲駛無為空掩扉隂鏗詩/鶯啼歌扇後花落舞衫前吳都賦鳥不擇木廣)
(韻選擇也唐太宗/詩緑樹巧鶯啼)魚戯不驚綸(漢相和歌魚戯蓮葉間/謝朓詩魚戯新荷動晉)
(書張駿傳姑减謠曰鴻從南來雀不驚說苑吕望釣於/渭渚魚無食者農人謂曰子將復釣必細其綸徐徐而)
(投之無令魚駭列子/詹何以獨繭絲為綸)山水彈琴盡(左思詩山水有清音/韓詩外傳伯牙鼓琴)
(鍾子期聽之志在髙山子期曰巍巍如㤗山志在流水/子期曰洋洋乎若江湖琴賦浩兮湯湯鬱兮峩峩晉書)
(嵇康傳今但欲守陋巷教養子孫時時與親舊叙離濶/濁酒一杯彈琴一曲志意畢矣馬融長笛賦曲終闋盡)
(餘弦更興羯鼓録蜀客李琬夜聞羯鼓聲月下步尋鼔/工曰曲下意盡乎工曰盡琬曰意盡即曲盡矣工曰柰)
(聲不盡何琬曰以他/曲解之可盡其意也)風花酌酒頻(晉白苧歌陽春白日/風花香梁簡文帝詩)
(風散花兮傳馨香虞世南詩驚鳥排林度風花隔水來/晉書王徽之傳嘗居山隂夜雪初霽月色清朗四望皓)
(然獨酌酒詠左思招隱詩鮑照詩酌酒以自寛列子尹/生從列子居因間請蘄其術十反而不告尹生退數月)
(又徃從之列子曰/汝何去來之頻)年華已可樂(庾信詩年華改嵗隂遊/客喜登臨陳叔逹詩金)
(鋪照春色玉律動年華王羲之蘭亭序所以遊目騁懐/足以極視聴之娯信可樂也夏侯湛賦春可樂兮樂東)
(作之良時楊惲執孫/㑹宋書人生行樂耳)髙興復留人(殷仲文詩獨有清秋/日能使髙興盡庾信)
(賦小山則叢桂留人扶風則長松繫馬/陳後主詩留人不留人不留人也去)
　　王維
　　　山居秋暝(舊唐書王維傳晚得宋之問藍田别/墅在輞口輞水周於堂下竹洲花嶼)
　　　　(彈琴賦詩/嘯詠終日)
空山新雨後(沈佺期詩山空聞鬬象江静見游犀張說/詩空山寂厯道心生宋玉髙唐賦遇天雨)
(之新霽兮史記龜䇿傳新雨已天清静/無風潘岳閒居賦㣲雨新晴六合清朗)天氣晚來秋(楚/辭)
(泬寥兮天髙而氣清魏文帝燕歌行秋風蕭瑟天氣凉/庾肩吾詩春寒及晚秋李適詩鳯輦乗朝霽鸚林對晚)
(秋楚辭悲哉/秋之為氣也)明月松間照(左思詩明月出雲崖皎皎流/素光沈約髙松賦流蓬不息)
(明月孤懸謝朓髙松賦懐風音而送聲當月露而流影/宋之問下山歌松間明月長如此君再遊兮復何時)
清泉石上流(詩泉流既清曹植洛神賦或戯清流或翔/神渚王羲之蘭亭叙又有清流激湍映帶)
(左右南史蕭思話傳嘗從文帝登鐘山中道有盤石清/泉上使於石上彈琴因賜以銀酒鍾謂曰相賞有泉石)
(間/意)竹喧歸浣女(王維輞川集序余别業在輞川山谷其/游止有斤竹嶺竹里館伏知道詩林喧)
(山鳥動庾信詩浦喧征棹發盧思道詩菱歌不惜唱須/待暝歸時述異記夜郎縣其先有女子浣紗忽三節竹)
(流入竹間白帖梁州女郎山張魯/女浣衣於石上其浣衣石猶在)蓮動下漁舟(謝靈運/詩魚戲)
(荷花動沈約郊居賦動紅荷於輕浪覆碧葉於澄湖楚/辭將運舟而下浮兮顔氏家訓伍員之託漁舟季布之)
(入廣栁王勃滕王閣序漁/舟唱晚響窮彭蠡之濱)隨意春芳歇(梁簡文帝詠栁/詩栁枝無極軟)
(春風隨意來庾信蕩子賦遊塵滿床不用拂細草横階/隨意生陸機詩遊客芳春林春芳傷客心唐太宗詩憑)
(軾玩春芳楚辭蘋蘅槁而節離兮芳已歇/而不比謝朓詩無論君不歸君歸芳菲歇)王孫自可留
(劉安招隐士王孫遊兮不歸春草生兮萋/萋又王孫兮歸來山中兮不可以久留)
　　孟浩然
　　　晚春
二月湖水清(書嵗二月東巡守至於岱宗江總詩二月/春暉暉水經注湖水廣圓五百餘里日月)
(若出没於其中古詩水清石自見湘中/記湘水至清雖深五六丈見底了了然)家家春鳥鳴(楊/雄)
(解嘲家家自以為稷契洛陽伽藍記夀丘里民間號為/王子坊髙臺芳榭家家而築古樂府春鳥翻南飛栁䛒)
(陽春歌春鳥一轉有千聲詩鳥鳴嚶嚶洛陽伽藍/記景林寺有園多饒竒果春鳥秋蟬鳴聲相續)林花
掃更落(吳均詩林花合復分顧野王虎丘山序林花翻/麗乍飄颺於蘭臯梁昭明太子詩落葉紛可掃)
(劉希夷代秦女贈行人詩梅花待君掃呉均詩花落更/霏霏梁元帝詩池紅早花落劉令嫺詩落花掃更合)
徑草踏還生(南史孔淳之傳茅室蓬户庭草蕪徑盧照/隣詩徑草疏王篲荆楚嵗時記三月三日)
(四民踏百草千金月令三月三日/上踏青履謝靈運詩池塘生春草)酒伴來相命(沈約論/酒之為)
(用非可獨酌宜須用侣然後成歡公羊傳胥命者相命/也曹植詩命儔嘯匹侣列坐竟長筵陸機詩閑夜命歡)
(友置酒/迎風館)開樽共解酲(金華山栖志田家野老提壺共至/班荆林下陳尊置酌漢書禮樂志)
(㤗尊柘漿析朝酲注應劭曰取甘柘汁以為飲也酲病/酒也析解也言柘漿可以解朝酲也晉書劉伶傳天生)
(劉伶以酒為名一飲一斛五斗解酲梁/元帝劉生詩菊花連夜飲竹葉解朝酲)當杯已入手(晉/書)
(畢卓傳卓曰右手持酒杯左手持/蟹螯拍浮酒船中便足了一生矣)歌妓莫停聲(鮑照樂/府歌伎)
(舞女今誰在吳均樂府歌姫舞女逹天曙梁簡文帝詩/從妓新歌終晉書謝安傳安雖放情丘壑然毎遊賞必)
(以妓女從南史張欣㤗傳聲妓雜藝頗/多開解沈君攸夜出妓詩舉肩起歌聲)
　　　寒食宴張明府宅(周禮司烜氏仲春以木鐸脩/火禁於國中注為季春將出)
　　　　(火也荆楚嵗時記去冬節一百五日即有疾/風甚雨謂之寒食鄴中記寒食三日作醴酪)
　　　　(煮粳米及麥為酪/擣杏仁煮作粥)
瑞雪初盈尺(徐陵雪詩豈若天庭瑞輕雪帶風斜三農/喜盈尺六出儛崇花張正見觀春雪詩瑞)
(雪近浮空盧照隣歌日觀千門隨鳯輦天門瑞雪照龍/衣謝惠連雪賦盈尺則呈瑞於豐年又雪贊權陋瑤臺)
(蹔踐/盈尺)寒宵始半更(詩三之日于耜注豳土晚寒䟽豳土/寒多雖春猶寒也徐陵詩薄夜迎新)
(節當壚却晚寒王筠宵情詩/月出霄將半星流曉未央)列筵邀酒伴(曹植詩命儔/嘯匹侣列坐)
(竟長筵張協賦羅樽列爵周以長筵宋書樂志髙門啟/雙闕長筵列嘉賔謝靈運詩張組眺倒影列筵矚歸潮)
(謝朓樂府玉杯邀上客沈約七賢論酒之為用非可獨/酌宜須用侣然後成懽史記酈生曰吾髙陽酒徒也木)
(蘭詩出門㸔火伴劉/邈詩逐伴西城路)刻燭限詩成(南史王㤗傳㤗每預/朝宴刻燭賦詩文不)
(加㸃又王僧孺傳竟陵王子良嘗夜集學士刻燭為詩/四韻者則刻一寸蕭文琰曰頓燒一寸燭而成四韻詩)
(何難之有乃與丘令楷江洪共打銅鉢立韻響㓕詩成/皆可觀庾肩吾詩燒香知夜漏刻燭騐更籌隋書周羅)
(㬋傳羅㬋為左衞率參宴席陳後主曰/周左率武將詩毎前成文士何後也)香炭金爐暖(梁/簡)
(文帝擬夜夜曲蘭膏晝更益薰爐㓕復香徐陵詩竒香/分細霧石灰𢷬輕紈子夜歌炭爐却夜寒重抱坐疊褥)
(鄴中記石季龍冬月為複帳四角安純金銀鏤鑿香爐/陶𢎞景銘蘭缸列燭金爐颺薰張正見詩名香散綺席)
(石硯彫金爐駱賔王詩促/席鸞觴滿當爐獸炭然)嬌弦玉指清(梁武帝子夜歌/朱唇發艷歌玉)
(指弄嬌絃史記小絃亷折以清者商也蔡邕琴賦問闗/丸絃出入律吕屈伸低昻十指如雨陸雲榮啟期贊鳴)
(絃清楚撫節髙徽郭璞詩静嘯撫清絃/孔徳紹詩鈞天金石響洞庭絃管清)厭厭不覺醉(詩/厭)
(厭夜飲不醉無歸陶潛詩厭厭竟良月吳志周瑜傳與/周公瑾交若飲醇醪不覺自醉謝靈運詩酣飲不知醉)
(謝靈運詩山/中不知醉)歸路曉雲生(陶潛詩行行循歸路謝靈運/詩始得傍歸路范雲詩桂山)
(清曉雲梁簡文帝詩祈年雲/霧生薛道衡詩石濕曉雲生)
　　沈佺期
　　　九日臨渭亭侍宴應制得長字(荆楚嵗時記九/月九日四民並)
　　　　(藉野飲宴全唐詩話景龍三年九/月九日幸臨渭亭與羣臣作詩)
御氣幸金方(莊子乘天地之正而御六氣之辨王融三/月三日曲水詩序臣聞出豫為象鈞天之)
(樂張馬時乗既位御氣之駕翔焉漢書五行志兊在西/方為秋為金王褒上祥瑞表豈止唐帝沈壁氣合金方)
(姫后望河/形如車盖)馮髙薦羽觴(沈約應詔詩馮髙講武功中天/起遐眷齊書武帝紀永明五年)
(九月九日出商颷館登髙宴羣臣齊民月令重陽日必/以餻酒登髙眺逈以暢秋志蕭子良九日侍宴詩輕觴)
(特薦落英可餐楚辭瑶漿蜜勺實羽觴些西京賦促中/堂之陿坐羽觴行而無算何遜九日侍宴詩羽觴歡湛)
(露演繁露諸家釋羽觴不同惟李善引漢書音羲曰作/生爵形者是也孟康亦曰羽觴作生爵形有頭尾羽翼)
魏文頒菊蕊(魏文帝與鍾繇九日送菊書是月律中無/射言羣木百草無有射地而生惟芳菊紛)
(然獨榮非夫含乾坤之純和體芬芳之淑氣孰能如此/輔體延年莫斯之貴謹奉一束以助彭祖之術唐太宗)
(詩花生/圓菊蕊)漢武賜萸囊(初學記漢武帝宫人賈佩蘭九月/九日佩茱茰食蓬餌飲菊花酒云)
(令人長夀續齊諧記汝南桓景隨費長房遊學長房謂/之曰九月九日汝家當有災厄急宜去令家人各作絳)
(囊盛茱萸以繫臂登髙飲菊酒此禍可消今世/人每至九日登山飲菊酒婦人帶茱萸囊是也)去鶴留
笙吹(列仙傳王子喬好吹笙作鳯鳴後於緱氏山頭乘/白鶴而去王勃序徘徊去鶴將别盖而同飛沈約)
(詩簫歌美嬴女/笙吹悦姫童)歸鴻識舞行(禮記季秋之月鴻雁來賔/謝瞻九日詩遵渚有來鴻)
(謝朓詩㓕燭聴歸鴻沈約詩送歸鴻於碣石又凄/鏘笙管遒參差舞行亂梁簡文帝詩參差覩雁行)年年
重九慶日月奉天長(陶潛詩年年見霜雪誰謂不知時/又九日閑居詩序余閑居愛重九)
(之名秋菊盈園而持醪靡由王筠詩重九惟嘉節抱一/應元貞張華歌節慶伐序萬國同休魏文帝與鍾繇書)
(嵗徃月來忽逢九月九日九為陽數而日月並應俗嘉/其名以為宜於長久故以享宴髙㑹老子天長地久天)
(地所以能長且久者以其不自生故能/長生隋書音樂志國圗日鏡家歴天長)
　　　春夜宿直(案唐詩紀作和中書侍郎楊再思春/夜宿直陶潛詩遙遙春夜長齊書周)
　　　　(顒傳宋明帝頗好𤣥理以顒/有辭義引入殿内親近宿且)
西禁青春滿(魏書趙修傳纂業之初仍引西禁按雍録/唐太極宫圖中書省在西徧安仁門内獨)
(斷省中本為禁中門閣有禁非侍御之臣不得復入孝/元皇后父名禁避之故曰省中楚辭青春受謝白日昭)
(只何晏景福殿賦結實商秋敷華青春成/何遜七召翫竒花之春滿摘甘實於夏)南端皓月㣲
(張衡東京賦啟南端之特闈立應門之將將薛綜注端/門南方正門何晏景福殿賦開南端之豁達張筍虡之)
(輪豳左思魏都賦巖巖北闕南端攸遵謝莊月賦情紆/軫其何託愬皓月而長歌顔延之詩流雲靄青闕皓月)
(鑒丹宫何承天芳樹篇皓月盈素手凉風拂中閨沈約/安陸昭王碑澤無不漸螻蟻之穴靡遺明無不察容光)
(之㣲/必照)千廬宵駕合(傅咸桑樹賦序世祖昔為中壘將軍/於直廬種桑樹一株張衡西京賦徼)
(道外周千廬内附注傳宫外向為廬舍晝則廵行非常/夜則驚備不虞史記平原君傳虞卿欲以信陵君之存)
(邯鄲為平原君請封公孫龍聞之夜駕見平原君陸機/樂府肅肅宵駕動翩翩翠盖羅梁簡文帝京洛詩此時)
(車馬合兹/晨冠盖通)五夜曉鐘稀(漢官儀晝漏盡夜漏起省中黄/門持五夜五夜者甲夜乙夜丙)
(夜丁夜戊夜陸倕新漏刻銘六日無辨五夜不分孔徳/紹詩暎流㸔夜月臨風聴曉鐘徐陵玊䑓新詠序厭長)
(樂之疎鐘勞/中宫之緩箭)星斗横綸閣(禮斗威儀審候五色注北斗/七星有五色宫商角徴羽各)
(應其星晉書元帝紀論星斗呈祥金陵表慶蕭慤詩鈎/陳應警徼河漢曉參横晉書天文志天津九星横河中)
(晉書王湛等傳論或寄重文昌允釐/於衮職或任華綸閣宻勿於王言)天河度𤨏闈(詩倬/彼雲)
(漢昭囘于天箋謂天河也博物志天河與海通物理論/水之精氣上浮宛轉隨流名之曰天河范雲與王中書)
(詩攝官青𤨏闥遙望鳯凰/池爾雅宫中門謂之闈)烟花章奏裏(鮑照䟽枯楊寒/炭遂起烟花洛)
(陽伽藍記姜質賦曰烟花霧草或傾或倒漢書魏相傳/相明易經好觀漢故事及便宜章奏注觀前人所奏便)
(宜之章後漢書明帝紀公車以反支日不受章奏帝曰/民廢農桑來詣闕而復拘以禁忌豈為政之意乎命蠲)
(其制又班彪傳竇融徴還京師光武問曰所/上章奏誰與參之融對曰皆從事班彪所為)紛向夕郎
飛(唐書沈佺期傳拜起居郎兼脩文館直學士漢舊儀/黄門郎屬黄門令日暮入對青𤨏闈拜名夕郎梁元)
(帝牛渚磯碑花飛拂䄂荷香入衣張正/見耤田詩草發青壇外花飛蒼玉邊)
　　孟浩然
　　　寒食
閨夕綺忩閉(謝惠連詩夕坐苦多慮行歌踐閨中鄧鏗/月夜閨中詩閨中日已暮樓上月初華徐)
(彦伯擬古詩曉忩吟日坐閨夕秉燭遊夏侯惠景福殿/賦仰觀綺忩周覽菱荷左思蜀都賦列綺忩而瞰江古)
(詩十九首交疏結綺忩阿閣三重階/梁元帝詩䗶燭擬花影重臺閉綺忩)佳人罷縫衣(淮南/子佳)
(人不同體美人不同面而皆悦於目李延年歌北方有/佳人長門賦夫何一佳人兮步逍遙以自虞洛神賦嗟)
(佳人之信脩兮羗習禮而明詩隋無名氏囬紇曲隂山/瀚海使難通幽閨少婦罷裁縫虞世南詩還恐裁縫罷)
(無信逹交河樂府古辭不惜故縫衣荀㫤詩中婦/縫羅衣梁簡文帝詩何時玉忩裏夜夜更縫衣)理琴
開寳匣(續齊諧記王彦伯喜鼓琴一日維舟中渚秉燭/理琴嵇康琴賦理重華之遺摻既逺慕而長想)
(盧思道從駕詩大川開寶匣福地下金䋲北堂/書鈔魏武上雜物疏云御物有銀鏤漆匣四枚)就枕卧
羅幃(張華詩拊枕獨嘯嘆梁簡文帝詩北忩聊就枕沈/約詩就枕更須牽又愁人掩軒卧風賦躋於羅幃)
(經於洞房范雲詩自君/之出矣羅帳咽秋風)夜久燈花落(鮑照詩夜久膏既/竭啟明旦未央隋)
(煬帝詩更移斗柄轉夜久天河横西京雜記陸賈曰目/瞤則得酒食燈火花則得錢財梁元帝賦燈花開而夜)
(燃王筠詩藺燈空結花江總賦百枝/燈花復羞燃又詩鯨燈落花殊未盡)薰籠香氣㣲(東宫/舊事)
(有漆畫薰籠二大被薰籠三衣薰籠三劉瑗詩繡被共/籠薰陳子良詩拂塵開肩匣巻帳却薰籠梁簡文帝詩)
(薰爐㓕復香陳後主樂府迎風香氣來庾信對燭花/賦夜風吹香氣隨黄庭内景經三田之中精氣㣲)錦
衾重自煖(詩錦衾爛兮古詩十九首錦衾遺落浦同袍/與我違鮑照詩七綵芙蓉之羽帳九華蒲萄)
(之錦衾張華詩重衾無煖氣陸機詩朝遊忘輕羽夕息/憶重衾南史謝超宗傳超宗詣東府門自通其日風冷)
(帝曰此客至使人不衣自/煖沈約詩錦衾無獨煖)遮莫曉霜飛(搜神記燕惠王/墓上有狐化為)
(少年書生持刺謁張華談論三日不屈華疑必妖也呼/獵犬試之笑曰我之才智天地産之遮莫千試萬慮其)
(能為患乎謝靈運詩曉霜楓葉丹禽經/霜蜚則霜露翥則露七命風厲霜飛)
　　杜甫
　　　數陪李梓州泛江有女樂在諸舫戱為艷曲(又/甫)
　　　　(送梓州李使君之任詩近㸔除刺史還喜得/吾賢元和志梓州秦為蜀郡漢分置廣漢郡)
　　　　(今州即廣漢郡郪廣漢二縣地宋於此置新/城郡梁於郡置新州隋改梓州因梓潼水為)
　　　　(名又涪江水經郪縣東去縣四里唐書地理/志梓州梓潼郡天寶元年更名通典州城左)
　　　　(帶涪水右挾中江太平寰宇記中江水在縣/西南三里源從𤣥武縣東界流入當縣西南)
　　　　(八十里入涪江方輿紀要涪江在州城北自/綿州羅江縣流經州城西北又東南流經州)
　　　　(城東厯射洪縣及遂寧縣至重慶府合州而/合於嘉陵江又郪江在州城西南源自中江)
　　　　(縣銅官山流至廢飛烏縣㑹衆流繞牛頭山/下又東南經射洪縣至遂寧縣界而合於涪)
　　　　(江其合處謂之郪口後漢書馬融傳嘗坐髙/堂施綘紗帳前授生徒後列女樂南史羊侃)
　　　　(傳嘗有詔命侃延陽斐同宴賔客三百餘人/食器皆金玉雜寳奏三部女樂纂要古艷曲)
　　　　(有北里靡靡/陽阿之曲)
上客迴空騎(史記晏嬰傳越石父賢晏子於是延入為/上客漢書樓䕶傳䕶與谷永俱為王侯上)
(客庾肩吾詩蘭堂上客至綺席清弦撫阮卓長/安道詩羣公騶御廻王勃詩歸舟歸騎儼成行)佳人滿
近船(淮南子佳人不同體而皆悦於目曹植洛神賦嗟/佳人之信脩兮羗習禮而明詩阮籍詠懐詩西方)
(有佳人皎若白日光張九齡/詩薄暮津亭下餘花滿客船)江清歌扇底(孟浩然詩江/清月近人李)
(白詩晚登髙樓上木落雙江清庾信春賦月入歌扇花/承節鼔劉孝威詩池月憐歌扇張正見詩歌扇掩團紗)
(盧照隣詩鸞/沉仙鏡底)野曠舞衣前(謝靈運詩野曠沙岸净天髙/秋月明江淹詩時寒原野曠)
(庾信詩飛燕舞衣長盧照隣詩風/花落舞衣隂鏗詩花落舞衫前)玉袖凌風並(古樂府/西洲曲)
(䦨干十二曲垂手明如玉鮑照白紵歌朱唇動素袖舉/梁簡文帝詩風吹玉袖香洞㝠記漢宫人麗娟體弱常)
(恐隨風輕舉唱迴風曲庭葉翻落如秋陶潛詩/亭亭凌風桂八幹共成林又甫詩隔巢黄鳥並)金壺隱
浪偏(拾遺記浮圖之國獻善書二人出肘間金壺四寸/吳均詩文酒滿金壺郭璞江賦冰夷倚浪以傲睨)
(又甫詩順浪翻堪倚宇/文融詩俱承雨露偏)競將明媚色(焦仲卿妻詩好事/相扶將又甫詩楚)
(客惟聼棹相將劇談録曲江池花卉環周烟水明媚鮑/照芙蓉賦爍彤輝之明媚陶潛閑情賦表傾城之艷色)
(梁簡文帝詩/繁華炫姝色)偷眼艷陽天(杜陽雜編李可及善轉喉舌/弄媚眼梁武帝四時歌賣眼)
(拂長䄂又甫詩偷眼蜻蜓避伯勞鮑照詩當避艷陽年/注艷陽春也張九齡詩幸因清切地還遇艷陽時張說)
(詩鴻飛/白露天)
　　盧照隣
　　　十五夜觀燈(藝文類聚漢家以望日祀太乙從/昬時到明今人正月望日夜遊觀)
　　　　(燈是其/遺跡)
錦里開芳宴(梁簡文帝對燭賦茱萸幔裏鋪錦筵庾信/馬射賦綵則錦市俱移錢則銅山合從按)
(照隣東嘗入蜀此錦里泛指豪貴里第非/蜀之錦里也謝朓詩嘉樂舊矣芳宴在斯)蘭缸艷早年
(王融詩俱願置尊酒蘭缸當夜明舊唐書音樂志每初/年望夜御勤政樓觀燈作樂庾信春賦新年鳥聲千種)
(轉/)縟彩遙分地(任昉王文憲集序公自㓜及長作述不/倦固已理窮言行事該軍國豈直雕章)
(縟彩而已哉晉書夏侯湛賛堪稱弄翰縟彩彫煥禮記/分地建國置都立邑陶𢎞景水仙賦中天起浪分地㵼)
(波/)繁光逺綴天(史記封禪書天子始郊拜太乙列火滿/壇有司云祠上有光焉及晝黄氣上屬)
(天傅休奕詩枝燈若火樹庭燎繼天光梁元帝詠霧詩/五里浮長隰三晨晦逺天張正見詩髙栁横遙塞長榆)
(接逺/天)接漢疑星落(唐太宗帝京篇連甍遙接漢庾信賦/辨常星之夜落又燈賦蛾飄則碎花)
(亂飛風起則/流星細落)依樓似月懸(梁元帝詩楊栁非花樹依樓/自覺春晉書陸機傳論髙詞)
(逈暎似朗月之懸光沈約髙松賦流蓬不息明/月孤懸盧思道詩初月正如鈎懸光入綺樓)别有千
金笑(車􁟣詩别有傾人處佳麗夜相逢陳子良詩何必/桃將李别有代春暉鮑照詩千金顧笑買芳年庾)
(信詩無復千金/笑徒勞五日歸)來暎九枝前(郭璞贊光彩流暎氣如紅/霞庾肩吾詩團沙暎似月)
(蟬翼望如空梁簡文帝阻歸賦躡九枝而耀景總六翮/以摶風元帝詩邯鄲九枝朝始成金巵玉盌共君傾王)
(筠燈檠詩百花曜/九枝鳴鶴暎冰池)
　　劉長卿
　　　幽琴(禮記舜作五弦之琴以歌南風之詩而天/下治新論神農氏削桐為琴繩絲為弦以)
　　　　(通神明之徳合天人之和焉廣雅神農氏琴/長三尺六寸六分上有五弦曰宫商角徴羽)
　　　　(文王増二弦曰少宫少商風俗通琴者樂之/統與八音並行君之所常御也和樂作者其)
　　　　(曲曰暢言其道暢美也憂愁作/者其曲曰􁎎言不失其操也)
月色滿軒白(江淹别賦月上軒而飛光楊希道詩南軒/月初進李白詩蹔就東山賖月色酣歌一)
(夜送泉明王褒關山月天寒光/轉白李白詩黄鶴樓前月華白)琴聲宜夜闌(禮記君子/聴琴瑟之)
(聲則思志義之臣搜神記呉人有燒桐以㸑者蔡邕聞/其爆聲曰此良桐也請削以為琴因名焦尾琴有殊聲)
(焉嵇康琴賦英聲發越蔡琰胡笳十八拍更深夜闌兮/夢汝來斯王昌齡詩髙殿秋砧響夜闌杜甫詩夜闌接)
(軟/語)飀飀青絲上(博雅飀飀風也嵇康琴賦弦以園/客之絲岑參詩嬌歌急管雜青絲)静聴
松風寒(劉伶酒徳頌静聴不聞雷霆之聲鮑照書静聴/無聞極視不見風俗通河間雜歌二十一内有)
(風入松南史陶𢎞景傳宏景愛松風庭院皆植松每聞/其響欣然為樂蕭詮詩深澗響松風薛道衡詩松風逺)
(更清劉希夷夏彈琴詩彈/為風入松崖谷颯已秋)古調雖自愛(隋書音樂志近/代書紀所載縵)
(樂鼔琴吹笛之法多云三調三調之聲其來久矣請存/三調而已杜審言詩忽聞歌古調歸思欲沾巾老子聖)
(人自知不自見/自愛不自負)今人多不彈(杜甫詩不薄今人愛古人/鮑照詩取琴試一彈沈烱)
(詩為我/彈清琴)向君投此曲(古詩誰能為此曲嵇康琴賦理/正聲奏妙曲庾信詩方調琴上)
(曲/)所貴知音難(韓詩外傳孔子鼔琴曽子曰殆有貪狼/之志邪僻之行子貢以告子曰參其習)
(知音矣向者有䑕出遊狸見於屋循梁㣲行造焉而避/厭目曲脊求而不得丘以琴滛其聲參以丘為貪狼邪)
(僻不亦宜乎列子伯牙鼓琴志在髙山鍾子期曰峩峩/然若泰山志在流水曰洋洋然若江河子期死伯牙絶)
(絃以無知音者古詩不惜歌者苦但傷知音希王/褒洞簫賦知音者樂而悲之不知音者恠而偉之)
　　王維
　　　從岐王夜燕衞家山池(唐書宗室傳恵文太子/範封王岐好學工書愛)
　　　　(儒士無貴賤而盡禮與閻朝隱等善常飲酒/賦詩相娯樂詩厭厭夜飲不醉無歸謝莊月)
　　　　(賦君王乃厭晨歡樂宵燕齊書劉悛傳車駕/數幸悛宅宅盛修山池世祖宴樂至夜乃去)
座客香貂滿(後漢書孔融傳融拜大中大夫賔客日盈/其門常歎曰座上客恒滿蓴中酒不空吾)
(無憂矣江總詩/香貂拜黻衮)宫娃綺幔張(王勃採蓮賦呉娃越艷齊/書帝紀後宫更起仙華諸)
(殿錦幔珠簾窮極綺麗/七啟華燭爛幄幙張)澗花輕粉色(梁武帝詩花色遇/桃杏陳後主詩水)
(中花色沈李嶠詩花庭開粉席梁元帝和林下詠姬/詩輕花亂粉色駱賔王詩秋帳燈光翠倡樓粉色紅)山
月少燈光(謝朓詩山中上芳月故人清樽賞别賦月上/軒而飛光曹植樂府華燈步障舒光劉楨詩)
(明燈熺炎光沈約詩燈光半/隱床庾肩吾詩夜月奪燈光)積翠紗忩暗(沈約詩連峯/竟無已積翠)
(逺㣲㣲蕭子均詩山翠餘烟積蘇頗詩山光積翠遙疑/逼劉孝威詩紗忩相向開庾信賦紗忩獨掩羅帳常垂)
(劉孝綽詩日/下房櫳暗)飛泉繡户凉(陸機詩飛泉潄鳴玉郭璞詩/嚼蕊挹飛泉南史何子季遷)
(秦望山山有飛泉迺起學舍即林成援因巖為堵唐太/宗詩幽澗冬暄飛泉夏冷鮑照賦瞰東西之繡户梁武)
(帝樂府幕幕繡户絲沈約詩鳴珠簾/於繡户王勃賦繡户雕忩南向開)還將歌舞出(詩式/歌且)
(舞左傳文王之功天下誦而歌舞之沈佺期詩/併將歌舞報恩暉又正逢鸞與鶴歌舞出天來)歸路莫
愁長(陶潜詩行行循歸路沈佺期詩歸路烟霞晚宋之/問詩歸路滿笙歌謝朓詩行矣倦路長無由税歸)
(鞅/)
　　　和尹諫議史館山池(全唐詩註開元二十年道/士尹愔為諫議大夫知史)
　　　　(館事故詩有莫上空虚之句唐書百官志門/下省左諫議大夫四人正四品下掌諫諭得)
　　　　(失侍從賛相中書省石諫議大夫四人掌如/門下省史館脩撰四人掌脩國史貞觀三年)
　　　　(置史館於門下省南齊書到撝傳/撝資籍豪富宅宇山池皆窮上品)
雲館接天居(左思呉都賦寒暑隔閡於邃宇虹蜺迴帶/於雲館郭璞蓬萊山賛蓬萊之山玉碧構)
(林金臺雲館皜哉獸禽謝朓逰後園賦敞風闥之藹藹/聳雲館之迢迢蔡邕述行賦皇家赫赫而天居顔延之)
(白鸚鵡賦既逹美於天居亦麗景於雲阿鮑照舞鶴賦/仰天居之崇絶更惆悵以驚思徐陵太極殿銘天居爽)
(塏大寢/􁃇嚴)霓裳侍玉除(楚辭青雲衣兮白霓裳舉長矢兮/射天狼曹植樂府披我丹霞衣襲)
(我素霓裳又詩凝霜依玉除清風飄飛閣鮑照白苧歌/垂璫散佩盈玉除喬備詩墜露清金殿流螢㸃玉除)
春池百子外(梁元帝春賦苔染池而盡緑桃含山而併/紅王筠詩春生雁鶖池陳後主詩春池已)
(𣺌漫髙枝已嵸森西京雜記漢宫七夕/臨百子池以五色縷相覊謂之相連愛)芳樹萬年餘(阮/籍)
(詩芳樹垂緑葉清雲自逶迤陸機詩嘉穀垂重穎芳黄/樹發華顛西京雜記上林苑有萬年長生樹白銀樹)
(銀樹扶老木守宫槐謝朓詩風動萬年枝日/華承露掌沈約詩髙棃有繁實何減萬年枝)洞有仙人
籙(徐陵天台徐法師碑金繩玉版受謁帝之符龍駕霓/裳處仙宫之籙瀨鄉記老子母碑云老子把持仙籙)
(玉簡金字編以白銀紀善綴惡陳子昻詩鳯藴仙人籙/鸞歌素女琴隋書經籍志道經受道之法初受五千文)
(籙次受三洞籙次受洞𤣥籙次受上清/籙籙皆素書記諸天曹官屬佐吏之名)山藏太史書(史/記)
(司馬遷自序厥協六經異傳整齊百家雜語蔵之名山/副在京師俟後世聖人君子又老子傳注老子為柱下)
(史即藏書之柱下因以為官名漢書司馬/遷傳遷為太史令紬史記石室金匱之書)君恩深漢帝
(詩天子萬年疏臣䝉君恩無以報答故願君長夀而已/庾信謝賚絲布啟陳留下粟有愧深恩櫟陽兩金翻慙)
(曲施又步虚詞漢帝㸔桃核齊侯問棗/花楊炯詩漢帝求仙日相如作賦才)且莫上空虚(法/苑)
(珠林頂生王欲升忉利即與羣臣踏虚登山江淹詩苕/苕寄意勝不覺凌虚上楞嚴經彼太虚空日照則明雲)
(屯則暗風搖則動霄澄則清氣凝則濁土積成霾水澄/成暎楊雄羽獵賦騰空虚距連巻東方朔别傳朔謂同)
(舍郎曰天下人無能知朔知朔者惟太王公耳朔卒後/武帝召太王公問之曰諸星俱在否曰諸星具在獨不)
(見嵗星十八年今復見耳帝嘆曰東方/朔在朕傍十八年而不知是嵗星哉)
　　李白
　　　昌禪師山池
客來花雨際(易有不速之客三人來五燈㑹元湏菩提/尊者在巖中宴坐諸天雨花讃嘆庾信詩)
(花雨積/為臺)秋水落金池(荘子秋水時至百川灌河庾信詩/秋水帶沙落陳後主詩沙長見水)
(落梁元帝棲霞寺碑金池無底已通寶塹/之側宋之問詩寶鐸搖初霽金池暎晚沙)片石寒青錦
(朝野僉載温子昇作韓陵山寺碑庾信讀而冩之曰惟/有寒陵一片石堪共語庾信詩河邊一片石南岳記仙)
(人壇青石而有白石文拾遺詩員嶠之山東有雲石駁/落如錦隂鏗石詩苔駁錦文疏又石紋如碎錦庾信詩)
(錦石寒/砧面)疎楊挂緑絲(説文楊蒲栁也蕭慤詩楊栁月中/疎王欽栁賦交緑葉而重葩轉紛)
(錯以扶疎王褒濬池詩垂楊夾浦緑水經注弱栁蔭街/絲楊被蒲庾信詩衰栁挂殘絲唐太宗臨池栁詩岸曲)
(絲隂聚波/移帶影疎)髙僧拂玉麈(廬山記惠逺集一時名士髙僧/於般若臺世説王衍毎執玉柄)
(塵尾與手同色南史張譏傳陳後主造玉柄麈尾曰當/今雖復名士如林堪捉此者惟張譏耳王𨗳麈尾銘拂)
(穢清署虚/心以俟)童子獻霜梨(詩童子佩觹永嘉記靑田村有/梨一株名曰官梨以供獻齊民)
(要術藏梨法初霜後即收於屋下/掘作深坑收梨置中便得經夏)惜去愛佳境(謝靈運/詩欲去)
(情不忍庾信詩郊間光/景佳世説漸入佳境)烟蘿欲暝時(詩蔦與女蘿疏蘿/莬絲蔓連草上生)
(黄赤如金洛陽伽藍記髙林臣樹足使日月蔽虧懸葛/垂蘿能令風烟出入鮑照詩丹蘿籠紫烟盧思道採蓮)
(曲菱歌惜不唱/欲待暝時歸)
　
　
　
　
　
　
　
　
　
　
　
　
　
　
　
御選唐詩巻十二
　欽定四庫全書
御選唐詩巻十三
　　五言律
　　　杜甫
　　　　鄭氏東亭(全唐詩鄭氏上有重題二字甫自注/在新安界唐書地理志河南府縣新)
　　　　　(安/)
　華亭入翠微(洛陽名園記環溪王開府宅園甚潔華亭/者南臨池池左右翼而北過凉榭復滙為)
　(大池周圍如環故云然也爾雅山脊岡未及上翠微左/思蜀都賦鬱葐蒀以翠微崛巍巍以峩峩注翠微山氣)
　(之輕縹也沈約樂府鶴樓峻/連翠微庾信詩金鞍上翠微)秋日亂清暉(詩秋日萋萋/江淹詩秋日)
　(懸清光傅休奕樂府素日馳/清暉謝靈運詩山水含清暉)崩石敧山樹(江淹學梁王/兔園賦崩石)
　(梧岸崱屴蔵隂庾信詩敧松横礙馬曹植詩大/谷何寥廓山樹鬱蒼蒼蕭慤詩山樹動秋聲)清漣曳
　水衣(詩河水清且漣猗謝靈運侍汎舟詩風遼泠兮/水漣猗廣韻曳牽也引也張協詩堂上水衣生)紫
　鱗衝岸躍(左思蜀都賦觴以清醥鮮以紫鱗張説謝上/表窮鱗更躍汝南先賢傳葛𤣥見遺大魚者)
　(𤣥謂暫煩此魚到河伯處以丹書紙納魚口中擲水有/頃魚還躍上岸吐墨書青黒色如木葉而飛張騫躍魚)
　(應詔詩何用游溟海且躍夭淵池/摯虞觀魚賦攅聚輻蹙或躍或沈)蒼隼䕶巢歸(詩鴥彼/飛隼説)
　(文隼鷙鳥傅休奕詩蒼隼時鷹揚/左思蜀都賦巢居棲翔聿兼鄧林)向晚尋征路(隂鏗雪/裏梅花)
(詩今來漸異昨向晚判聖朝張九齡晚霽登王六東閣/詩向晚白雲生鮑照詩雞鳴戒征路陳子昂詩離亭暗)
(風雨征路/入雲烟)殘雲傍馬飛(隋煬帝詩㫁霧時通日殘雲尚/作雷漢髙祖大風歌大風起兮)
(雲飛揚呉均詩簷上素雲/飛庾信詩輕雲飄馬足)
　　李白
　　　宴陶家亭子(白自注/潯陽作)
曲巷幽人宅(説文巷邑中道也直曰街曲曰巷梁昭明/太子詩京華有曲巷易履道坦坦幽人貞)
(吉詩此維與宅説文/宅託也人所投託也)髙門大士家(漢書于定國傳定國/父于公其閭門壊父)
(老方共治之于公謂曰少髙大門閭令容駟馬髙葢車/我治獄多隂徳子孫必有興者左傳衞侯與元咺訟士)
(榮為大士注大/士治獄官也)池開照膽鏡(詩滮池北流廣韻池沼也/張説詩池如明鏡月華開)
(西京雜記髙祖初入咸陽宫有方鏡廣四尺髙五尺九/寸表裏洞明人直來照之影則倒見以手映心則見腸)
(胃五蔵厯然無礙庾肩吾咏美人看畫詩相/看如照鏡薛道衡豫章行見膽明鏡自生塵)林吐破顔
花(説文平土有叢木曰林盧照鄰詩梅花扶院吐博物/志合歡蠲忿萱草忘憂李百藥賦花飄香兮動笑)
緑水蔵春日(張華詩仰映髙林茂俯臨緑水流南史庾/杲之傳杲之字景行王儉用為衞將軍長)
(史蕭緬與儉書曰庾景行汎緑水依芙蓉何其麗也又/循吏傳序都邑之盛士女昌逸歌聲舞節炫服華粧桃)
(花緑水之間秋月春風之下無往非適詩/春日遲遲晉書樂志仁配春日威踰秋霜)青軒秘晚霞
(鮑令暉詩灼灼青軒女冷冷髙堂中虞炎咏簾詩青軒/明月時紫殿秋風日盧思道詩晚霞浮極浦盧照鄰詩)
(龍銜寳葢承朝日/鳳吐流蘇帶晚霞)若聞絃管妙(漢書張禹傳後堂理絲/竹管絃郭璞燕賛商人)
(是頌咏之絃管嵇康聲無哀樂論此必為至樂不可托/之於瞽史必須聖人理其絃管爾乃雅音得全也許敬)
(宗奉和三臺詩妙管/含秦鳳仙姿麗斗牛)金谷不能誇(石崇金谷詩序予有/别廬在河南縣界金)
(谷澗晉書石崇傳崇有别館在河陽之金谷一名梓澤/財産豐積室宇𢎞麗絲竹盡當時之選庖膳窮水陸之)
(珍水經注金谷水在河南太/白原東南流經石崇故居)
　　王維
　　　終南山(一統志終南山在陜西西安府城南五/十里一名南山東西連亘藍田咸寧長)
　　　　(安盭厔四縣之境郡縣志終南山在京兆府/萬年縣南五十里五經要義終南山長安南)
　　　　(山也一名太乙潘岳關中記其山一名中南/言在天之中居都之南故曰中南書終南惇)
　　　　(物至于鳥鼠詩終南何有有條有梅又節彼/南山維石巖巖左傳荆山終南九州之險也)
太乙近天都(漢書太乙山又為終南山地理志武功縣/有太乙山古文以為終南亦曰太白山在)
(武功縣南去長安二百里俗云武功太白去天三百地/理通釋終南南山之總名太乙一山之别號一統志太)
(乙山在終南山南二十里連亘秀特上插雲霄名勝志/終南山道書謂之太乙山關中三山記太白武功二山)
(在郡縣葢舊武功縣地也今武功縣無此山按何景明/曰太華終南太乙實一山延亘不絶太華在華隂終南)
(在長安太白在郡各望其地異號命耳舊注終南在天/之中居都之南故云近天都也晉書天文志天都星主)
(衣裳/文繡)連山到海隅(福地記終南山東接驪山太華西連/太白至于隴山北去長安城八十里)
(南入楚塞連屬東西諸山周迴數百里謝朓詩未辨連/山極沈約詩連山無㫁絶書帝光天之下至于海隅注)
(隅角也舊注按終南去海極遙到海隅者形容之辭耳/蔣注謂東方為海隅豈齊魯之間亦皆終南耶蔣又謂)
(中峯之北為雍為井鬼中峯之南為/梁為翼軫恐一山未必如此分屬)白雲迴望合(穆天/子傳)
(白雲在天莊子華封人曰乗彼白雲至于帝鄉謝靈運/詩巖髙白雲屯謝朓詩望山白雲裏何遜詩試望白雲)
(中江總詩日/暮碧雲合)青靄入看無(鮑照登大雷岸與妹書左右/青靄表裏紫霄王筠詩日坂)
(散朱雰天隅斂青靄江淹詩/虛堂起青靄崦嵫生暮霞)分野中峯變(天文志天有/十二次地有)
(十二辰保章氏以星土辨九州故謂分野庾信終南山/詩鵠葢上中峯王襃詩中峯雲已合絶頂日猶晴舊注)
(言山形既廣非一星之分野所能該今指/中峯為限而各屬一星則變其分野矣)隂晴衆壑殊
(盧照鄰樂府序紫樓金闕雕石壁而鏤羣芳碧甃銅池/俯銀津而横衆壑舊注不惟星文有别即壑澗之隂晴)
(亦自/有殊)欲投人處宿(漢武故事上嘗至栢谷夜投亭長亭/長不納乃宿于逆旅漢書時上微行)
(宣曲以南十二所休更衣投宿/諸宫劉向九嘆夕投宿于石城)隔水問樵夫(盧思道詩/復聞隔湘)
(水揚雄長楊賦士有不談王道者則樵夫笑之唐詩紀/事或説維此詩譏時也太乙近天都連山接海隅言勢)
(焰盤據朝野也白雲迴望合青靄入看無言徒有其表/也分野中峯變隂晴萬壑殊言恩澤偏也欲投人處宿)
(隔水問樵夫/畏禍深也)
　　　漢江(書嶓冢導漾東流為漢又東為滄浪之水/過三澨至于大别南入于江山海經注漢)
　　　　(水出隴坻道縣嶓冢山初名漾水東流至都/沮縣始為漢水一統志漢江源出隴西嶓冢)
　　　　(山至襄陽府東南/大别山入于江)
楚塞三湘接(盛𢎞之荆州記荆門虎牙楚之西塞江淹/詩奉義至江漢始知楚塞長寰宇記湘潭)
(湘鄉湘源謂之/三湘屬長沙府)荆門九派通(後漢書光武紀公孫述遣/將田戎任滿據荆州注荆)
(門在峽州夷陵縣東南唐書地理志江陵府有荆門縣/一統志荆門州在湖廣荆州府北一百八十里書荆州)
(九江孔殷應劭漢書注江自廬江潯陽分為九也説苑/禹鑿江通於九派郭璞江賦流九派乎潯陽李善注水)
(别流/為派)江流天地外(楚辭令沅湘兮無波使江水兮安流/湛方生詩盻江流兮洋洋書光被四)
(表格于上下傳其名聞充溢四外至於天地宋玉大言/賦長劍耿耿倚天外仲長統樂志論逍遙一世之上睥)
(睨天地之間可以凌霄漢出宇宙之外矣阮籍大/人先生傳今吾乃飄颻于天地之外與造化為友)山色
有無中(江淹詩山色與雲平列子蕩蕩然不覺天地之/有無孫綽遊天台山賦忽出有而入無慧逺詩)
(起滅有/無際)郡邑浮前浦(袁淑詩意氣深自負肯事郡邑權/王𢎞表伏聞廣陵前浦榛蕪歴久)
(近復開除清源虚邃梁/元帝詩初言前浦合)波瀾動逺空(謝靈運詩傾耳聆/波瀾釋名風吹水)
(成紋曰瀾瀾連也波體泛流相及連/也庾信詩可憐數行雁黙黙逺空排)襄陽好風日(漢書/地理)
(志南郡縣襄陽應劭注城在襄水之陽故曰襄陽晉書/宣帝紀襄陽水陸之衝襄陽樂古辭朝發襄陽城庾信)
(詩今朝/好風日)留醉與山翁(晉書山簡鎮襄陽唯酒是耽諸/習氏荆土豪族有佳園池簡每)
(出嬉遊多之池上置酒/輒醉名之曰髙陽池)
　　孟浩然
　　　武陵泛舟(唐書地理志朗州武陵郡屬山南道/一統志常徳府戰國時屬楚秦置黔)
　　　　(中郡漢初改武陵郡武陵溪在府/城西三十里源出武山入沅江)
武陵川路狹(魏收櫂歌桃發武陵岸栁拂武昌樓謝恵/連詩鼔枻川路始月賦川路長兮不可越)
(隂鏗詩川路恨成遙古詩相逢/狹路間劉遵詩路狹幰難回)前棹入花林(梁簡文帝/詩悠悠歸)
(棹入渺渺去帆驚梁武帝詩朝/日照花林庾信詩徙倚就花林)莫測幽源裏仙家信㡬
深(晉書宣帝紀情深阻而莫測宋之問詩未窺仙源極/獨進野人船十洲記𤣥洲有五芝𤣥澗澗水甘如蜜)
(飲之長生與天地相畢上多仙家/王勃詩鶴岑有竒徑麟洲富仙家)水迴青嶂合(沈約詩/崚嶒起)
(青嶂沈佺期詩/青嶂妓樓懸)雲度緑溪隂(庾信讃石門雲度銅梁雨/來又詩雲度絃歌響唐太)
(宗白日半山詩/谿隂處處生)坐聴清猿嘯(南史張裕傳裕子鏡與客/談顔延之従籬邊取胡床)
(坐聴辭義清𤣥延之曰彼有人焉荆州記峽長七百里/兩岸連山畧無㫁處常有髙猿長嘯屬引清逺任昉文)
(清猿與壺人爭旦庾/信詩猿嘯風還急)彌清塵外心(莊子聖人遊乎塵垢/之外晉書謝安傳論)
(文靖始居塵外髙謝人間殷仲/文詩哲匠感蕭晨肅此塵外軫)
　　杜甫
　　　長江(書岷山道江東别為沱又東至于澧過九/江至于東陵東迆北㑹為匪東為中江入)
　　　　(于海魏志文帝南征臨江見波濤洶湧歎曰/長江天塹天之所以限南北也陸機論長江)
　　　　(制其區宇又漢髙帝/功臣頌髙步長江)
浩浩終不息(書浩浩滔天宋之問髙山引攀龍窈窕兮/上躋懸峯長路浩浩兮此去何従易冥升)
(利於不息之貞禮記天髙地下萬物散殊而/禮制行矣流而不息合同而化而樂興焉)乃知東極
臨(史記秦始皇紀登兹㤗山周覽東極淮南子禹使大/章步自東極至于西極二億三萬三千五百里使豎)
(亥步自北極至于南極二億三萬三千五百里七千/五步左思呉都賦出乎大荒之中行乎東極之外)衆
流歸海意(水經注漣水經連道縣控行衆流合成一溪/謝靈運山居賦衆流所湊萬泉所滙汎濫異)
(態首毖終肥史記司馬相如傳夏后氏堙鴻水決江疏/河灑沈澹災東歸之於海而天下永寧左思呉都賦百)
(川派别歸/海而㑹)萬國奉君心(易首出庶物萬國咸寧左傳禹/㑹諸侯于塗山執玉帛者萬國)
(張正見詩軌文通萬國旌節靖三邊京房易傳坤純隂/用事象配地屬土柔道光也隂凝盛與乾相納臣奉君)
(也/)色借瀟湘闊(趙子櫟注瀟湘在潭州三峽之水下入/洞庭與瀟湘相逺故云色借也山海經)
(洞庭之山帝之二女居之是常遊於江淵澧沅之間交/瀟湘之淵出入必以飄風暴雨曹植詩朝遊江北岸夕)
(宿瀟湘沚謝朓詩洞庭/張樂地瀟湘帝子遊)聲驅灧澦深(寰宇記䕫州灔澦/堆在州之西蜀江)
(中心瞿唐峽口冬水淺出二十餘丈夏水漲半沒王洙/注世説灔澦如象瞿唐莫上灔澦如馬瞿唐莫下言其)
(險絶舟人常/以此候之)未辭添霧雨(漢書鄒陽傳浮雲/出遊霧雨咸集)接上遇衣
襟(按遇王洙注本作過公羊傳沾袍注袍衣前襟也爾/雅佩襟謂之褑方言袒飾謂之直襟杜詩博議江流)
(之大不辭霧雨雨接江流而上過人/衣襟之間所謂波浪兼天者如此)
　　楊炯(華隂人幼聰敏博學善屬文年十一舉神童/授校書郎為崇文館學士遷詹事司直左轉)
　　　(梓州司法㕘軍秩滿遷婺州盈川令贈著作郎/炯聞時人以四傑稱乃自言曰愧在盧前恥居)
　　　(王後有盈川/集三十巻)
　　　梅花落(樂錄漢横吹曲有梅/花落本笛中曲也)
窻外一株梅(庾肩吾詩窻梅朝始發徐/陵梅花落對户一株梅)寒花五出開(張/正)
(見詩霜雁排空動寒花映日鮮何遜早梅詩映雪擬寒/開蘇子卿梅花落中庭一樹梅寒多葉未開祇言花是)
(雪不悟有香來韓詩外傳凡草木花多五出雪花獨六/出宋書五行志夀陽公主卧含章殿簷下梅花落公主)
(額上成五出/花拂之不去)影隨朝日逺香逐便風來(曹植詩容華曜/朝日鮑泉詠梅)
(詩可憐堦下梅飄蕩逐風迴鮑照梅花落搖蕩春風媚/春日又念爾零落逐風飇陳後主梅花落映日花光動)
(迎風香氣來隂鏗詠雪梅詩/従風還共落映日不俱消)泣對銅鈎障(漢宫舊事碧/障漆竿銅鈎)
(廣韻障界也隔也又步障也梁簡文帝詩/攀鈎落綺障鮑泉梅花詩度簾拂羅幌)愁看玉鏡臺
(世説温嶠姑有女托嶠覔壻嶠報云覔得佳壻因自下/玉鏡臺一枚江總梅花落梅花芳菲臨玉臺朝攀晚折)
(還復開徐陵梅花/詩風吹上鏡臺)行人㫁消息(梁簡文帝詩落花依度詩/幰垂栁拂行人梁元帝)
(欲覔行人寄消息薛道衡詩/一去無消息那能惜馬蹄)春恨㡬徘徊(王僧孺詩旅/心已多恨春)
(至尚離羣徐陵咏梅詩倡家怨思妾樓上獨徘/徊陳後主梅花落佳人早插髻試立且徘徊)
　　岑參
　　　終南東溪中作(書終南惇物至于鳥鼠雍録終/南山横亘闗中南面西起秦隴)
　　　　(東徹藍田凡雍岐郿鄠長安萬年相去亘八/百里而連綿峙據其南者皆此一山也一統)
　　　　(志終南山在西安府城南五十里/一名南山禹貢所稱終南即此)
溪水碧於草(房篆詩前溪流碧水梁簡文帝採蓮曲桂/檝蘭橈浮碧水江淹詩幽冀生碧草又別)
(賦春草碧色/春水緑波)潺潺花底流(魏文帝丹霞蔽日行谷水潺/潺沈約詩願以潺湲水霑君)
(纓上塵魏收詩雪溜添春浦花水足新流張正見賦得/岸花臨水發詩影間蓮花石光涵濯錦流盧照鄰詩花)
(飛清/渭流)沙平堪濯足(范雲詩寒沙四面平何遜慈姥磯詩/逺岸平沙合庾信詩平沙臨浦口陸)
(機詩濯足暘谷波陶潛詩山澗清且淺可以濯吾/足劉孝勝武溪深行羞學滄浪水濯足復濯纓)石淺
不勝舟(謝靈運詩石淺水潺湲鮑至山池詩石淺好縈/苔梁簡文帝呉郡石像碑試就提捧豁爾勝舟)
(李百藥詩横/舟石岸前)洗藥朝與暮(宋之問詩今日遊何處春泉/洗藥歸一統志洗藥池在興)
(國縣葛洪過境見山靈水秀遂結菴築壇鑿池洗藥管/子日有朝暮夜有晨昏薛道衡酬楊僕射山亭詩朝朝)
(散霞彩暮/暮澄秋色)釣魚春復秋(後漢書髙鳳傳以農畝為業隠/身漁釣馮衍賦夫莊周之釣魚)
(兮辭卿相之髙位文子釣魚不可以無餌白帖/釣魚不得由守坻不堅陶潛詩春秋多佳日)興來従
所適(晉書王徽之傳居山隂夜雪初霽忽憶戴逵乗船/詣之造門不前而返人問其故曰本乘興而來興)
(盡而返何必見安道耶又庾亮傳在武昌諸佐吏乗秋/夜登南樓亮至諸人將起避之亮曰諸君少住老子於)
(此處興復不淺南史循吏傳序桃花/緑水之間秋月春風之下無往非適)還欲向滄洲(南史/袁粲)
(傳負才尚氣愛好虛逺嘗作五言詩言訪跡雖中宇循/聲乃滄洲葢其志也謝朓詩既歡懷禄情復協滄洲趣)
　　　與鮮于庶子泛漢江(舊唐書李权明傳叔明字/晉卿閬州新政人本姓鮮)
　　　　(于氏兄仲通並涉學輕財好施為京兆少尹/以疾辭除右庶子出為卭州刺史尋拜東川)
　　　　(節度唐六典太子左春坊左庶子二人正四/品上書嶓冢導漾東流為漢山海經嶓冢之)
　　　　(山漢水出焉東南流注於江左傳楚國方城/以為城漢水以為池一統志漢陽府前枕蜀)
　　　　(江北帶/漢水)
急管更須吹(鮑照白紵歌古稱渌水今白紵催絃急管/為君舞呉均與柳惲詩聞君吹急管相思)
(雜採蓮庾信詩然香/鬱金屋吹管鳳皇臺)杯行莫遣遲(王粲詩合坐同所/樂但愬杯行遲)酒
光紅琥珀(鄒陽酒賦流光醳醳甘滋泥泥博物志松脂/入地千年化為茯苓茯苓化為琥珀袁山松)
(酒賦泛芳樽以琥/珀馨桂發而蘭興)江色碧琉璃(何遜詩露清曉風冷天/曙江光爽十洲記方丈)
(在東海中央東西南北岸相去正等方面各五千里上/専是羣龍所聚有全玉疏璃之宫晉書王濟傳帝嘗幸)
(其宅供饌甚豐悉貯琉璃器中梁簡/文帝詩雲開瑪瑙葉水淨琉璃波)日影浮歸棹(周禮/大司)
(徒以土圭之灋測土深正日景以求地中班固東都賦/上反宇以葢戴激日景而納光王勃詩去驂嘶别路歸)
(棹隠寒洲徐彦伯採蓮曲/春歌弄明月歸棹落花前)蘆花罥釣絲(江總詩蘆花露/外白楓葉水前)
(丹韻㑹罥綰也郭璞海賦或挂罥於岑㟼之畔鮑照詩/絲罥千里心詩其釣維何維絲伊緡列子詹何以獨繭)
(絲為綸芒針為鈎引盈/車之魚於百仞之川)山公醉不醉(晉書山簡傳簡字/季倫性温雅永嘉)
(三年出為征南將軍都督荆襄交廣四州諸軍事/優游卒嵗惟酒是耽詩既醉以酒又不醉無歸)問取
葛彊知(山簡傳簡鎮襄陽習氏有佳園池簡每出多至/池上置酒輒醉童兒歌曰山公出何許往至髙)
(陽池日夕倒載歸酩酊無所知時時能騎馬倒著白接/籬舉鞭問葛彊何如并州兒彊家在并州簡愛將也)
　　　晦日陪侍御泛北池(六典周官宗伯屬官御史/掌邦國都鄙及萬民之治)
　　　　(令以贊冢宰凡治之者受法令焉以其在/殿柱之間亦謂之柱下史秦改為侍御史)
春池滿復寛(王襃濬池詩長洲春水滿臨泛廣川中陳/嘉言晦日重宴詩蓂華凋上葉栁色靄春)
(池劉友賢晦日宴髙氏林亭詩池碧新/流滿弓嗣初晦日重宴詩春溜滿新池)晦節耐邀歡(公/羊)
(傳提月六鷁退飛過宋都提月者何僅見是月晦日也/何休注提月邊也魯人語也在是月之㡬盡曹植酒賦)
(將承歡以接意郎餘令晦日宴髙氏/林亭詩三春休晦節九谷泛年華)月帶蝦䗫冷(春秋/孔演)
(圖蟾蜍月精也五經通義月中有兔與蟾蜍何兔隂也/蟾蜍陽也與兔並明隂係陽也抱朴子黄帝醫經有蝦)
(䗫圖言月生始二日蝦䗫始生周禮蟈/氏注鄭氏司農云蟈讀為蜮蜮蝦䗫也)霜隨獬豸寒(通/典)
(御史為風霜之任彈糺不法百僚震恐官之雄峻莫之/比焉崔篆御史箴簡上霜凝胡廣漢官儀御史四人持)
(書皆法冠法冠者秦始皇滅趙以其君冠賜御史一名/柱後一名獬豸獬豸獸名一角知人曲直觸邪佞故執)
(法者/冠之)水雲低錦席(吕氏春秋山雲草莽水雲魚鱗陳嘉/言晦日重宴詩綺席珍羞滿韓重宣)
(晦日宴髙氏林亭/詩此時陪綺席)岸栁拂金盤(梁簡文帝詩岸栁垂長/葉窻桃落細跗又水苔)
(隨纜段岸栁拂舟垂南史劉穆之/傳以金盤貯㯽榔一斛以進之)日暮舟中散(左傳日/云暮矣)
(寡君須矣王粲詩日暮遊西園沈約詩佇立日已暮魏/收晦日泛舟應詔詩睿賞芳月色宴言忘日暮呉越春)
(秋舟中/人怖駭)都人夾道看(詩彼都人士周禮鄉師率其屬夾/道而蹕又條狼氏王出入則八人)
(夾道漢書揚雄/傳戍卒夾道)
　　　詠郡齋壁畫片雲
片雲何人畫(梁簡文帝詩可憐片雲生陳子昂詩片雲/生極浦斜日隠離亭梁元帝詩繞砌縈流)
(水邊梁圖畫雲江淹麗色賦館圖明月室畫浮雲又空/青賦寫雲圖氣學靈狀仙庾肩吾詩圖雲仍溜雨畫水)
(即生/苔)塵侵粉色微(論衡清受塵白取垢謝莊賦緑苔生/閣芳塵凝榭梁元帝和林下詠姬詩)
(輕花亂粉色風篠雜絃聲劉孝綽詩浮光亂粉壁張正/見詩陳王開甲第粉壁麗椒塗庾信燈賦窓蔵明于粉)
(壁栁助暗/于蘭閨)未曽行雨去(宋玉髙唐賦旦為朝雲暮為行/雨左思魏都賦畜為屯雲泄為)
(行雨庾信行雨山銘山名行雨地異陽/臺陶潛詩飄飄西來風悠悠東去雲)不見逐風歸(梁/元)
(帝詩不見懐春人徒望春光新又灘聲下濺石猿鳴上/逐風鮑泉詩可憐階下梅飄蕩逐風迴班固西征賦吐)
(清風之飂戾納歸雲之鬱蓊向秀懐舊賦仰/晞歸雲俯鏡流泉傅毅七激仰歸雲遡遊風)只怪偏凝
壁(薛道衡出塞詩凝雲迷代郡流水凍桑乾雲笈七籖結/氣凝雲因機化現漢官典職漢省中皆以胡粉塗壁)
(紫素界之畫古烈士顧野王賦圖長袖于素壁庾信/詩龍來隨畫壁駱賔王詩銘書非晉代畫壁是梁年)回
看欲惹衣(古詞至今衣䄂惹天香梁簡文帝/賦長廊之瓦虛墮梁上之塵染衣)丹青忽借
便(孝經疏洛龜曜書丹青垂萌漢書蘇武傳竹帛所載/丹青所畫呉都賦丹青圖其象盧照鄰詩誰能借風)
(便/)移向帝鄉飛(郭璞詩永偕帝鄉侣千齡共逍遙謝瞻/張子房詩肇允契幽叟翻飛指帝鄉漢)
(髙帝大風歌大風起兮雲飛揚漢武秋風辭秋風起兮/白雲飛南史栁惲傳惲少工篇什為詩云亭臯木葉下)
(隴首秋雲飛瑯琊王融見而嗟賞因書齋壁/董思恭詠雲詩帝鄉白雲起飛葢上天衢)
　　杜甫
　　　題𤣥武禪師屋壁(寰宇記𤣥武山在𤣥武縣東/二里其山六屈三起方輿勝)
　　　　(覽大雄山在中江縣有𤣥武廟杜詩𤣥武/禪師屋在此一統志𤣥武山一名大雄山)
何年顧虎頭(名畫記顧愷之字長康小字虎頭世説謝/太傅云顧長康畫有蒼生以來所無續晉)
(陽秋愷之尤好/丹青妙絶於時)滿壁畫滄洲(名畫記興寧中瓦官寺初/置僧衆請朝賢鳴刹注疏)
(其時莫過十萬者既至長康打刹直注百萬後寺衆請/勾疏長康曰宜備一壁遂閉户往來月餘日所畫維摩)
(詰像一軀工畢將欲㸃眸子乃謂寺僧曰第一日觀者/請施十萬第二日五萬第三日任例責施及開户光照)
(一室施者填咽俄頃而得百萬又愷之嘗畫廬山㑹圖/及山水并水鳥屏風等傳於世駱賔王詩銘書非晉代)
(壁畫是梁年杜陽雜編隋大業九年元蔵㡬為過海使/判官風飄至洲島間洲人云此滄洲去中國已數萬里)
(其洲方千里花木常如二三月人皆不/死謝朓詩既懽懐禄情復愜滄洲趣)赤日石林氣(何/遜)
(詩赤日下城圓王維詩赤日團平陸楚辭焉有石/林何獸能言沈約詩石林上參差流沬下縦横)青天
江海流(列子上闚青天新論窮巖曲岫之梓頴冠青天/根鑿黄泉曹植詩鰕䱉遊潢潦安知江海流左)
(思呉都賦羃/歴江海之流)錫飛常近鶴(髙僧傳舒州灊山最竒絶山/麓尤勝誌公與白鶴道人欲)
(之同白武帝帝俾各以物識其地得者居之道人以鶴/誌公以錫已而鶴先飛去至麓將止忽聞空中飛錫聲)
(誌公之錫遂卓於山麓道人不懌然以前言不可食遂/各以所識之處築室焉孫綽遊天台山賦應真飛錫以)
(躡/虛)杯渡不驚鷗(傳燈録劉宋時杯渡者不知姓名常乘/木杯渡水庾信佛龕銘飛錫遙來渡杯)
(逺至列子海上之人有好鷗鳥者毎旦之海上/従鷗鳥游孫綽詩物我皆忘懷可以狎鷗鳥)似得廬
山路(山海經廬山有二名一曰天子都一曰天子鄣伏/滔遊廬山序廬山者江陽之名岳其形也背岷流)
(面彭蠡蟠根所據亘數百里重峯疊嶂仰插雲日俯瞰/川湖之流焉廬山志凡登廬頂大道有三自雲峯寺入)
(者為北道自含鄱口入者為/南道自淨慧寺入者為東道)真隨恵逺遊(廬山記逺法/師居廬山二)
(十餘年影不出山跡不入俗髙僧傳恵逺住廬山彭城/劉遺民豫章雷次宗雁門周續之新蔡畢穎之南陽張)
(萊民張季碩等並棄/世遺榮依逺遊止)
　　沈佺期
　　　紫騮馬(詩騏騮是中箋馬赤身黒鬛曰騮古今/樂録紫騮馬従軍久戍懐歸而作也樂)
　　　　(府解題漢横吹曲二十/八解紫騮馬其一也)
青玉紫騮鞍(崔豹古今注孫文臺獲青玉馬鞍其光照/衢梁昭明太子七契乃飾金羈之昭晰加)
(以玉鞍之輝煥劉孝威啟加之玉鞍飾之金/絡陳後主紫騮馬蹀躞紫騮馬照曜白銀鞍)驕多影屢
盤(庾信詩汙濕馬全驕梁簡文帝詩影斜鞭照耀王由/禮詩躡影復凌空世説庾翼於道上盤馬始兩轉墜)
(馬墮地意氣自若劉孝威詩/驄馬出樓蘭一步九盤桓)荷君能剪拂(潘岳詩但恐/忝所荷戰國)
(䇿今僕居鄙俗之日久矣君獨無湔拔僕也注湔抜剪/拂音義同劉峻廣絶交論剪拂使其長鳴盧思道孤鴻)
(賦剪拂吹嘘/長其光價)蹀躞噴桑乾(顔延之赭白馬賦望朔雲而/蹀足梁元帝紫騮馬依槐復)
(依栁蹀躞復隨前陳後主紫騮馬嫖姚紫塞歸蹀躞紅/塵飛穆天子傳黄之沲其馬噴沙又黄之澤其馬噴玉)
(戰國䇿驥於是俯而噴仰而鳴漢書地理志代郡桑乾/縣一統志朔州在大同府城西南二百八十里後魏置)
(桑乾郡又桑乾河在大同府城南六十里源出馬邑縣/北洪濤山下與金龍池水合流東南入盧溝河庾信詩)
(代郡蓬初轉/遼陽桒欲乾)踠足追奔易(玉篇踠曲足也張衡東都賦/馬踠餘足士怒未㳿注踠屈)
(也傅休奕詩踠足蹉跎長坡下張正見紫騮馬須還十/萬里試為一追風拾遺記穆王馭八龍之駿七名騰霧)
(乗雲而奔隋書周法尚/傳若戰而捷抽騎追奔)長鳴遇賞難(戰國策楚客謂春/申君曰昔騏驥駕)
(鹽車上呉坂遷延負轅而不能進遭伯樂仰而鳴知伯/樂知己也今僕屈厄日久君獨無意使僕為君長鳴乎)
(劉琨贈盧諶詩序騄駬倚輈於呉坂長鳴於良樂知/與不知也楊炯賦彼懷寳以遇賞此不材而見嗟)摐
金一萬里(司馬相如子虛賦摐金鼓注摐擊也音窓金/鼓鉦也梁簡文帝詩驤騎晨野摐金曉陸天)
(馬歌體容與迣萬里今安匹龍為友郭璞山海經序/穆王駕八駿之乘造父為御萬里長騖以周歴四荒)霜
露不辭寒(左傳跋涉山川䝉犯霜露莊子馬蹄可以踐/霜雪毛可以禦風寒顔延之詩嚴駕越風寒)
(徐鞍犯/霜露)
　　杜甫
　　　胡馬(全唐詩題上有房兵曹三字漢書傳賛胡/馬不窺于長城古詩胡馬依北風越鳥巢)
　　　　(南枝蘇武詩胡馬失其羣思心常依依唐/書百官志左右衞兵曹參軍事各二人)
胡馬大宛名(史記大宛傳大宛去漢可萬里多善馬馬/汗血其先天馬子也初天子得烏孫馬好)
(名曰天馬及得大宛汗血馬益壯更名烏孫馬曰西極/名大宛馬曰天馬云後漢書馬援傳援善别名馬庾信)
(詩長風/駿馬名)鋒稜瘦骨成(馬援銅馬相法牙劍鋒則千里顔/延之赭白馬賦王于興言闡肄威)
(稜史記滑稽傳相馬失之瘦相士失之貧列子伯樂曰/良馬可形容筋骨相也後漢書馬援傳常師事子阿受)
(相馬骨法赭白馬賦附筋樹骨垂/梢植髮傅休奕馬賦頭似削成)竹批雙耳峻(相馬經/耳欲得)
(相近而前豎小而厚凡相馬先除三羸五駑大頭緩耳/一駑也齊民要術耳欲得小而促狀如斬竹筒黄伯仁)
(龍馬頌耳如削筒目象明星唐太宗叙十驥耳/根纎銳杉竹難方蘇頲雙白鷹賛精明竦峻)風入四
蹄輕(古今注秦始皇有七名馬一追風王裒頌追奔電/逐遺風拾遺記曹洪所乘馬曰白鵠此馬走惟覺)
(耳中風聲脚似不踐地時人謂乘風行也沈佺期驄馬/行四蹄碧玉片雙眼黄金瞳劉義恭白馬賦竦身輕足)
所向無空闊(史記項羽紀有駿馬名騅常騎之曰吾騎/此馬五嵗所當無敵何晏韓白論白起為)
(將所向無前謝觀越裳獻白/雉賦跋涉空闊江山脩阻)真堪托死生(詩死生契闊/孫子形之而)
(知死生之地世語劉備屯樊城劉表憚其為人曽請備/宴㑹欲因㑹取備備覺之潛遁出所乘馬名的盧騎的)
(盧走渡襄陽城西檀溪水中溺不得出備急曰的/盧今日厄矣可努力的盧乃一踊三丈遂得過)驍騰
有如此(赭白馬賦料武藝品驍/騰注驍良馬也騰奔也)萬里可横行(莊子穆王/駕八馬之)
(乘一日行萬里漢書天馬歌體容與迣萬里注言能厲/渡萬里也後漢書張宗傳萬夫致死可以横行楊素詩)
(横行萬/里外)
　　駱賔王(義烏人初為道王府屬歴長安主簿左遷/臨海丞徐敬業舉義署為府屬敬業事敗)
　　　(賔王亡命/不知所終)
　　　秋菊(楚辭夕餐秋菊之落英/陶潛詩秋菊有佳色)
擢秀三秋晚(盧諶菊花賦晞九陽而擢莖陸雲文披藻/崑崙擢秀暘谷蘇彦秋夜長賦貞松隆冬)
(以擢秀詩一日不見如三秋兮梁元帝纂要秋曰三秋/九秋王融策秀才文幸四境無虞三秋式稔陳叔達咏)
(菊詩但令逢採/摘寧辭獨晚榮)開芳十步中(鮑照詩開芳及稚節梁元/帝詩蘭生不擇徑十步豈)
(難稀劉刪青草詩雨淋三春葉風傳十步香隋大業元/年詔方今宇内平一文軌攸同十步之内必有芳草四)
(海之大豈/乏孝秀)分黄俱笑日(禮記季秋之月菊有黄花鍾㑹/菊賦純黄不雜后土色也左傳)
(葵猶能衞其足注葵傾葉向日以䕶其根/唐太宗詠桃詩向日分千笑迎風共一香)含翠共搖風
(傳休奕𤓰賦黄逾金緗青侔含翠傅統妻菊花頌春茂/翠葉秋曜金華傅休奕紫華賦従迴風以搖動紛蘭暢)
(而蕙潔江淹賦搖風忽起白日西匿庾/肩吾芝草詩隨丹聊變水獨搖不須風)碎影隨流動(唐/太)
(宗秋日詩衣碎荷疎影花明菊照叢又殘菊詩圓花飛/碎黄史記屈原傳舉世混濁何不隨其流而揚其波宋)
(玉髙唐賦更唱迭和赴曲隨流風俗通南陽酈縣有甘/谷其山有大菊水従山上流下得其滋液谷中悉飲此)
(水上夀百二三十菊華輕/身益氣令人堅强故也)浮香隔岸通(隋煬帝詩清音/出歌扇浮香飄)
(舞衣唐太宗殘菊詩風勁淺殘香拾遺記淋池之南有/一連理桂上枝跨於渠下隔岸而生與上枝同一株賀)
(凱九日詩寒花低岸菊/唐太宗詩岸菊照晨光)金翹徒可泛(陸機白雲賦紅蕋/發而菡萏金翹援)
(而合葩蘇彦秋夜長賦金菊吐翹以凌霜梁元帝詩風/來如可泛流急不成圓王筠摘園菊贈謝舉詩泛酌宜)
(長久聊荐野人誠張/正見詩菊泛金枝下)玉斚竟誰同(王融詩金巵浮水翠/玉斚挹泉珠梁簡文)
(帝楚王廟碑玉斚瑤樽止陳丹桂清酌呉筠詩銜杯竟/誰待梁簡文帝述羈賦逺山碧暮水紅日既晏誰與同)
　　李白
　　　望漢陽栁色寄王宰(一統志湖廣漢陽府漢為/江夏郡唐置沔州治漢陽)
　　　　(縣唐書地理志鄂/州江夏郡漢陽縣)
漢陽江上柳(一統志大江在漢陽府城東南上接瀟湘/洞庭諸水合流東南入本府界一百五十)
(里謝朓詩江上徒離憂種/樹書順插為栁倒插為楊)送客引東枝(三輔黄圖霸橋/在長安東跨水)
(作橋漢人送客至此橋折栁贈别别賦悵飲東都送客/金谷梁湘東王詩栁枝無極軟劉邈詩攀枝恨久離王)
(融春遊迴文詩/北塞栁分枝)樹樹花如雪(王績詩樹樹皆秋色本草/注栁花熟時隨風狀如飛)
(雪李嶠柳詩/庭前花類雪)紛紛亂若絲(史記天官書郁郁紛紛漢書/志述湎然紛紛枚乗柳賦流)
(亂輕絲栁惲折楊/栁詩楊柳亂成絲)春風傳我意(宋子侯樂府春風東北/起繁欽栁賦因春風以)
(揚/敷)草木别前知(易百穀草木麗乎土書疇若予上下草/木鳥獸僉曰益哉左傳叔向適鄭鬷蔑)
(一言而善執手/以上遂如故知)寄謝弦歌宰(劉刪詩寄謝千金子論語/子之武城聞弦歌之聲又)
(子游為武城宰潘尼贈河陽/令潘安仁詩武城播弦歌)西來定未遲(禮記賜爾來/何遲也陳後)
(主詩羅幃夜寒/巻相望人來遲)
　　杜甫
　　　嚴鄭公宅同咏竹得香字(唐書嚴武字季鷹擢/成都尹劍南節度使)
　　　　(還拜京兆尹封鄭/國公復節度劍南)
緑竹半含籜(孫楚登樓賦羨緑竹之茂隂謝朓詩䕃緑/竹以淹留張協詩浮陽䕃翠林迴飇扇緑)
(竹賀循詩緑竹影參差葳㽔帶曲池謝靈運詩初篁包/緑籜新蒲含紫茸庾肩吾詩竹葉含初籜蓂枝發早榮)
新梢纔出牆(謝朓詩紅蓮揺弱荇丹藤繞新竹劉孝先/竹詩竹生空野外梢雲聳百尋張正見詩)
(翠竹梢雲自結叢輕花嫩筍欲凌空虞世南詩蔥翠梢/雲質垂彩映清池劉孝威詩栖禽動夜竹流螢出闇牆)
色侵書帙曉(江淹靈丘竹賦窻崢嶸而緑色户踟蹰而/臨空漢書京房傳䝉氣復乘卦太陽侵色)
(注晉卦解卦也太陽侵色謂大壯也説文帙書衣也拾/遺記蘇秦張儀同志好學毎假食于路剝樹皮編以為)
(書帙以盛天下良書庾信詩/穀皮兩書帙壺盧一酒樽)隂過酒尊涼(謝朓詩竹樹/澄逺隂雲霞)
(成異色詩有杕之杜疏言有杕然特生之杜生于道路/之左人所以不休息者由其隂凉寡薄故也王僧達文)
(凉隂掩軒書序諸侯班宗彛傳賦宗廟彛器酒罇賜諸/侯隋書盧思道傳濁酒盈罇髙歌滿席陶潛歸去來辭)
(攜幼入室/有酒盈尊)雨洗㳙㳙淨(張説詩雨洗亭臯千畝緑風吹/梅李一園香東方朔七諫便娟)
(之脩竹寄生于江潭呉都賦檀欒嬋娟蕭大圜竹/花賦葳㽔繡簜㛹姢緑筒劉孝威詩葉落枝柯淨)風吹
細細香(盛𢎞之荆州記臨賀東山有大竹數十圍髙亦/數十丈聞風吹此竹如簫管之音呉均詩風吹)
(承露臺蕭慤詩暮風吹竹起陽雲覆石來梁元帝夜宿/栢齋詩風細雨聲遲夜短更漏急江逌竹賦振葳㽔扇)
(芬芳江淹靈丘竹賦非英非藥非香非馥賀/循詩香風飄舞花間度好鳥和風枝上飛)但令無剪
伐(詩蔽芾甘棠勿剪勿伐漢書地理志江南地廣以魚/獵山伐為業注山伐謂伐山取竹木戴凱之竹譜龍)
(鍾竹伶倫/所伐也)㑹見拂雲長(江逌竹賦拂景雲以容與拊恵/風而迴縈謝靈運山居賦其竹)
(則二箭殊葉四苦齊味互梢雲以拂杪臨碧潭而/挺翠江洪齋前竹詩不惜凌雲茂遂聴羣雀棲)
　　　江梅
梅蕋臘前破(梁簡文帝詩日照蒲心暖風吹梅蕋香廣/韻花外曰萼花内曰蕋史記秦本紀恵文)
(王十二年初臘正義十二月臘日也庾信梅花詩常年/臘月半已覺梅花闌江總梅花落臘月正月早驚春衆)
(花未發梅花新南方草木狀㯽榔樹端/頂有葉條派開破如插叢蕉於樹杪)梅花年後多(梁/元)
(帝詩栁絮時依酒梅花乍入衣沈約詩無事逐梅花空/教信楊柳王叔英妻劉氏詩梅花自爛熳張説詩嵗後)
(寒初變春前芳未開隂鏗/雪裏梅花詩花多助重條)絶知春意早(梁簡文帝雪裏/覔梅花詩絶訝)
(梅花晚爭來雪裏窺劉緩詩遙見飛花發聞香知異春/梁元帝詩春意春已繁春人春不見江淹詩始懐未及)
(歎春意秋方驚謝燮早梅詩迎春故早/發獨自不疑寒張正見詩發早覺寒侵)最奈客愁何(何/遜)
(詩客心愁日暮徙倚空望歸劉孺大雪聨句詎使客愁/生世説桓子野每聞清歌輒喚奈何徐陵洛陽道潘郎)
(車欲滿無奈擲花何侯夫人/詩庭花方爛熳無計奈春何)雪樹原同色(庾肩吾詩瑞/雪墜堯年因)
(風入綺錢飛花灑庭樹凝瑛結井泉史記天官書五星/同色天下偃兵百姓安寧襄陽樂古辭三春雖同色嵗)
(寒非處儂陽縉照帙/秋螢詩忽聚還同色)江風亦自波(梁元帝詩江風當夏/清庾信詩日落江風)
(靜龍吟迴上游九章順風波以従流兮焉洋/洋而為客晉書呉猛傳因還豫章風波甚急)故園不可
見(虞炎詩方掩故園扉何胥詩秋風生故園古樂府故/鄉不可見長望始此回何遜詩鄉園不可見江水獨)
(自/清)巫岫鬱嵯峨(廣韻山有穴曰岫沈約修竹彈甘蕉文/巫峽斂雲秦樓開照陸敬巫山髙巫岫)
(鬱岧嶤髙髙入紫霄陸機歌長風萬/里舉慶雲鬱嵯峨又詩雲山鬱嵯峨)
　　劉長卿
　　　晚桃
四月深澗底(詩四月維夏六月徂署又四月秀葽五月/鳴蜩爾雅四月為余左思詠史詩鬱鬱澗)
(底松離離山上苗謝朓始出尚書/省詩乗此終蕭散垂竿深澗底)桃花方欲然(詩桃之/夭夭灼)
(灼其華禮記仲春之月桃始華案花古作華蕭子顯詩/桃花李花任風吹張正見桃賦苔畫波文花然樹色呉)
(尚野隣女詩貌同朝日麗粧競午花然/虞世南詩横空一鳥度照水百花然)寧知地勢下(易/地)
(勢坤君子以厚徳載物周禮凡天下之地勢兩山之間/必有川焉大川之上必有凃焉詩降觀于桑傳地勢宜)
(蠺可以居民書禹貢/疏地勢西髙東下)遂使春風偏(管子吾不能春風風/人夏雨雨人淮南子)
(春風至則甘雨降生育萬物蕭子/雲賦春風蕩羅帳餘花落鏡奩)此意頗堪惜(張説詩/若使巢)
(由同此意不將/蘿薜易簪纓)無言誰為傳(漢書李廣傳桃李不言下/自成蹊後漢書桓譚傳譚)
(獨自守黙然無言王績遊北山賦序孫登獨坐對嵇阮/而無言傳燈録諸菩薩各説入不二法門以言顯於無)
(言莊子語之所貴者意也意有所/隨意之所隨者不可以言傳也)過時君未賞(荀子桃/李蒨粲)
(於一時古詩過時而不采將隨/秋草萎陳後主詩園林多趣賞)空媚幽林前(潘岳芙蓉/賦發清陽)
(而増媚潤白玉而加鮮班固西都賦其陽則崇山隠天/幽林穹谷陸海珍蔵藍田美玉江總侍宴臨芳殿詩林)
(前暝色靜花/處近香來)
　　陳子昂
　　　夏日游暉上人房(圓覺要覽内有徳智外有/勝行在人之上名曰上人)
山水開精舍(謝靈運游名山序山水性分之所適洛陽/伽藍記卜居動靜之間不以山水為忘釋)
(迦譜息心所栖曰精舍水經注豫章散原山/疊嶂四周晉沙門竺曇顯建精舍於山南)琴歌列梵
筵(髙士傳榮啟期鹿裘帶索鼓琴而歌法苑珠林昔世/尊入定琴歌震於石室沈約棲禪精舍銘往辭妙幄)
(今承/梵筵)人疑白樓賞(水經注魏神瑞三年建白樓樓甚髙/竦加觀榭於其上表裏飾以石粉暠)
(曜建素赭白綺分/故世謂之白樓)地似竹林禪(牟子佛國有五精舍一/給孤園二靈鷲山三獮)
(猴江四菴樹五竹林園傳燈録禪有道外凡夫/小乘大乘之不同最上乘禪亦名如來清靜禪)對户池
光亂(謝靈運山居賦羅層崖於户裏鏡清瀾於窓前徐/陵詩雲生對户石梁元帝遊後園詩日照池光淺)
(江總山亭銘樹影搖窻池光/動翠劉孝綽詩浮光亂粉壁)交軒巖翠連(左思蜀都賦/開髙軒以臨)
(山謝靈運名山志石門山兩巖間瀑布飛瀉丹/翠交曜謝靈運詩連嶂疊巘㟧青翠杳深沈)色空今
非寂(心經色即是空空即是色梁昭明太子聴講詩至/理乃悟寂承禀實能仁維摩經注寂謂寂滅常靜)
(之/道)乗月弄澄泉(謝靈運入華子岡詩且伸獨往意乘月/弄潺湲孔甯子水賛澄鑒無虛爾雅水)
(源曰泉鮑泉望月詩川澄光尚動㕘同契惟此一物湛/兮獨存如清淵之印月寂然不動如止水之無波法苑)
(珠林清涼山有大泉/名曰太華清澄如鏡)
　　沈佺期
　　　樂成白鶴寺(唐書地理志江南道温州永嘉郡/縣樂成一統志浙江温州府樂清)
　　　　(縣在府城東北六十里本東漢永寧縣地晉/析置樂成縣隋省唐復置五代梁時改樂清)
　　　　(縣白鶴寺/在縣治西)
碧海開龍蔵(一統志温州府東至海岸九十里十洲記/扶桑在東海之東岸岸直陸行登岸一萬)
(里東復有碧海海廣狹浩汗與東海等水既不鹹苦正/作碧色甘香味美隋煬帝望海詩碧海雖欣矚金臺空)
(有聞薛道衡詩駕黿臨碧海沈/約内典序足蹈慧門學通龍蔵)青雲起鴈堂(歸蔵蒼帝/起青雲扶)
(日楚辭九歌青雲衣兮白霓裳十洲記征和三年月氏/國遣使獻香使者曰國有常占東風入律百旬不休青)
(雲干吕連月不散知中國有好道之君故搜竒藴而貢/神香釋氏要覽毘舍離為佛作堂形如雁字故名雁堂)
潮聲迎法鼓(一統志象浦在樂清縣西舟楫皆乘潮出/入孫綽遊天台山賦法鼓琅以振響衆香)
(馥以揚烟注法華經云擊大法鼓燒衆名香謝靈運山/居賦法鼓朗響頌偈清發庾信佛龕銘雷乗法鼓樹積)
(天/香)雨氣濕天香(王勃詩雨去花光濕水經注爾時諸圖/神天人側塞空中散天香花庾信浮)
(詩天香下桂殿/仙梵入伊笙)樹接前山暗(江淹愛逺山騷體臨星朏/兮樹暗看日爍兮霞淺劉)
(孝威渡吉陽洲詩似覺前山來庾肩吾詩前山黄葉起/隂鏗詩紛糺連山暗潺湲派水清一統志白鶴山嘗有)
(白鶴棲鳴山上/在樂清縣治西)溪承瀑水凉(一統志温州梅雨潭上有/飛瀑數十尺分流四道而)
(下又名仙巖瀑布梁簡文帝招真館碑髙巖鬱起帶青/雲而作峯瀑水懸流襍天河而俱灑劉斌詩石梁髙鳥)
(路瀑水近天河劉孝威詩/倚巖欣石冷臨池愛水凉)無言謫居逺(史記屈賈傳賈/生適居長沙為)
(賦以自廣按適與謫同唐書佺期本傳佺期相州人累/除給事中張易之敗長流驩州稍遷台州録事㕘軍事)
清淨得空王(南史梁武帝紀幸同泰寺設無遮大㑹行/清淨大捨觀佛三昧經過去久逺有佛出)
(世號曰空王圓覺經佛/為萬法之王又曰空王)
　　　遊少林寺(傳燈錄初祖達磨南天竺國人汎重/溟凡三寒暑達于南海梁武帝詔至)
　　　　(金陵師知不契潛回江北上嵩山少林寺面/壁九年人莫之測一統志少林寺在登封縣)
　　　　(西少室山北麓魏時/建梁時達磨居此)
長歌遊寳地(蘇武詩長歌正激烈謝莊月賦愬皓月而/長歌張衡觀舞賦展清聲而長歌王融出)
(家頌澡身浴徳晦跡埋名將安寳地誰留/化城盧照鄰詩寳地乗峯出香臺接漢髙)徙倚對珠林
(楚辭步徙倚而遙思兮怊惝恍而永懐庾信詩徘徊出/桂苑徙倚就花林華嚴經黄金七寳為地摩尼珠為林)
(唐太宗聖教序/標瓦礫于珠林)雁塔風霜古(西域記昔有比丘見羣雁/飛翔乃曰可充我食一雁)
(即墮地佛曰此雁王也不可食因立雁塔陸倕天光寺/碑龍城愧飾雁塔慚珍王勃文髙臺與雁塔俱平曲峯)
(與猴池共盡西京雜記淮南王安著鴻烈二十一篇自/云字中皆挾風霜庾信小園賦聊以擬伏臘聊以避風)
(霜/)龍池嵗月深(水經注九曲在河南鞏縣西西至洛陽/又洑流注靈芝九龍池河南志九龍潭)
(在登封少林寺魏文帝樂府今我不樂嵗/月如馳陶潛詩服勤盡嵗月常恐功愈微)紺園澄夕霽
(徐陵孝義寺碑紺殿安坐蓮花養神庾信法筵應詔詩/千柱蓮花塔由旬紫紺園按白帖香室紺園蘭若招提)
(皆佛寺名謝靈運詩時竟夕澄霽/雲歸日西馳謝瞻詩夕霽風氣凉)碧殿下秋隂(梁元帝/詩日宫)
(佳氣滿月殿善風清又阿育王象碑金牀照采出紫殿/而相輝後周明帝詔莫不布金而搆祇園流銀而成寳)
(殿顔延之文晨烟/暮靄春煦秋隂)歸路烟霞晚(陶潛詩行行循歸路計/日望舊居江淹詩試訪)
(淮海使歸路成數千孔稚圭褚伯玉碑泉石依情烟霞/入抱沈約金庭館碑銘吐吸烟霞變煉丹液張正見詩)
(桃李雜/烟霞)山蟬處處吟(沈約棲禪精舍銘八翻海鶴九噪/巖蟬徐陵詩蟬咽覺山秋晉子夜)
(歌處處種芙蓉宛轉得蓮子梁元帝詩處處春芳動禇/雲賦得蟬詩繁吟如欲盡沈君攸早蟬詩地幽吟不㫁)
　　　攜琴得酒尋崇濟寺僧院(寺塔記招國坊崇濟/寺内有天后織成蛟)
　　　　(龍被襖子及/繡衣六事)
相訪但尋鐘(南史王融傳聊復相訪陳子昂詩/聞鶯忽相訪左思詩南鄰鐘磬响)門寒古
殿松(洛陽伽藍記永明寺庭列脩竹簷/拂髙松謝恵連詩牽葉入松門)彈琴醒暮酒(華/嶠)
(漢書蔡邕在陳留有人以酒召邕者比往而酒已酣客/有彈琴于屏崔豹古今草木注土人投酒能消宿酲)
巻幔引諸峯(通典蜀將諸葛亮屯于陽平巻幔開四門/掃地却飲酒宣王疑其有伏庾肩吾詩離)
(舟巻幔城王融詠幔詩月飲不辭巻謝/靈運山居賦注仰眺層峯俯鏡濬壑)事愜林中語(謝/靈)
(運詩心愜三避賢易惟入/于林中古諺林中不賣魚)人幽物外蹤(陸機幽人賦是/以物外莫得窺)
(其奥梁簡文帝神山寺碑智/周物外王融詩栖情閑物外)吾廬幸接近(陶潛詩吾亦/愛吾廬向秀)
(思舊賦序余少與嵇康吕安居/趾接近其人並有不羈之才)兹地興偏慵(劉孝綽詩/兹地多諧)
(賞梁簡文帝詩兹地信爽塏王/籍詩此地勞歸念長年悲倦遊)
　　孟浩然
　　　大禹寺義公房(法苑珠林呉州㑹稽山大禹寺/立塔舍利泛度五江風波皆不)
　　　　(起又放神光/獲得紫芝)
義公習禪寂(維摩經一心禪寂攝諸亂惡謝朓詩神理/内寂機象外融唐太宗聖教序法流湛寂)
(挹之莫測其源髙僧傳智蔵宿靈曜寺夜見金光/照耀或問其故答曰晏寂之門固有妙喜吉祥)結宇
依空林(張協詩結宇窮岡曲王筠草堂寺碑結宇山椒/疏壤幽岫任昉文依林構宇傍巖拓架謝靈運)
(過瞿溪山僧詩清霄颺浮烟空/林響法鼓又詩卧痾對空林)户外一峯秀(禮記户外/有二屨言)
(聞則入言不聞則不入梁書徐勉書孤峯叢薄不無糾/紛之異呉均書絶壁干天孤峯入漢録異記金州之北)
(地名東柱西柱峯巒秀異又東有數峯峭拔一峯最髙/宋書劉穆之傳夢至一山峯㟧聳秀林樹繁宻意甚悦)
(之/)堦前衆壑深(儀禮大射儀司馬正袒决遂執弓右挾/之出與司射交于堦前相左梁元帝詩)
(曉霧晦堦前盧照鄰樂府序翠樓金閣雕石壁而鏤羣/峯碧甃銅池俯銀津而横衆壑王襃刻漏銘甘川浴日)
(深壑蔵舟宋之問太平公主山池賦/芳園暮兮白日沈爽氣浮兮黛壑深)夕陽連雨足(詩度/其夕)
(陽爾雅山西曰夕陽劉琨詩夕陽忽西流謝朓遊後園/賦爾乃日栖榆栁霞照夕陽張協詩雲根流八極雨足)
(洒四溟庾肩吾詩雁行/連霧盡雨足帶雲移)空翠落庭隂(謝靈運過白岸亭/詩空翠難强名漁)
(釣易為曲陳後主詩歇霧含空翠劉瑗詩移榻/坐庭隂孔稚圭北山移文青松落隂白雲誰侣)看取蓮
花淨(法華經是菩薩目如廣大青蓮花葉華嚴經蓮花/世界是盧舍那佛成道之國一蓮花有百億國五)
(燈㑹元迦葉初生刹利王家放大智光明照十方世界/池湧金蓮花自然捧雙足梁元帝參講席詩意樹發空)
(花心蓮吐輕馥劉孝儀無量夀佛像碑銘葉産梵臺花/開釋子玉蓮交映銀河逓起唐太宗聖教序蓮出緑波)
(淤泥不能/傷其潔)方知不染心(北山移文乍回迹以染心或先/貞而後黷淨住子心常無礙空)
(有不染地持論菩薩於如來所起六種淨心謂福田無/上心恩徳無上心於一切衆生無上心如優曇鉢花難)
(遇心於三千大千世界獨一心於世間出世/間法一切具足依義心江總詩淨心抱氷雪)
　　陳子昂
　　　春日登金華觀(地志金華山上拂雲霄下瞰涪/江有玉京觀在本山上東晉陳)
　　　　(勲學道山中白日仙去梁天監中建觀輿地/紀勝陳拾遺書堂在射洪縣北金華山大厯)
　　　　(中東川節度使/為立旌徳碑)
白玉仙臺古(山海經涇谷之山涇水出焉是多白金白/玉禮記天子佩白玉而𤣥組綬三輔黄圖)
(通天臺亦曰望仙臺𤣥隴紫微詩神/華映仙臺唐太宗詩臺古半階斜)丹丘别望遙(楚辭/仍羽)
(人於丹丘兮留不死之舊鄉王逸注丹丘晝夜常明也/拾遺記髙辛有丹丘之國獻瑪瑙甕以承甘露又有丹)
(丘千年一燒黄河千年一清至聖之君以為大瑞周禮/春官男巫掌望祀望衍疏望祀者遙望而祝之揚雄河)
(東賦登六觀而遙望兮聊浮游以經營王粲登樓/賦憑軒檻以遙望諸葛亮梁父吟遙望山上松)山川
亂雲日(易地險山川丘陵也詩山川悠逺維其勞矣禮/記命有司為民祈祀山川百源魏志公孫度傳)
(注永瞻雲日曹植詩脩坂造雲日晉書樂志黄雀應清/化翔習何翩翩和鳴栖庭樹徘徊雲日間謝靈運詩雲)
(日相/輝映)樓榭入烟霄(水經注桑乾縣有白狼堆魏道武皇/帝于是遇白狼之瑞阜上有故宫廟)
(樓榭基址尚崇劉孝/先詩逸興烟霄上)鶴舞千年樹(韓非子師曠援琴一/奏有𤣥鶴二八來集)
(再奏而列三奏而延頸鳴舒翼而舞音中宫商通典鶴/舞馬舞竹書穆天子傳亦有之傳休奕詩世有千年松)
(人生詎/能百)虹飛百尺橋(周處風土記陽羡縣前大橋南北/七十二丈橋中髙起有虹形袁君)
(所立梁簡文帝詩日照飛虹橋梁元帝賦虹橋左跨/雁苑南通虞世南應令詩乗星開鶴禁帶月下虹橋)還
疑赤松子(史記張良傳良曰願棄人間事従赤松子遊/耳列仙傳赤松子神農時雨師也服水玉常)
(居西王母/石室中)天路坐相邀(枚乘詩美人在雲端天路隔無/期幽通賦仰天路而同軌西京)
(賦要羨門乎天路晉長干曲/逆浪故相邀菱舟不怕搖)
　　王勃
　　　郊園即事(南史齊髙帝紀秬草騰芳于郊園景/星垂暉于清漢沈約詩晨趨朝建禮)
　　　　(晚沐卧郊園何遜詩日長禁户倦即事思/短晨沈約詩即事既多美臨眺殊復竒)
烟霞春早賞(沈約金庭館碑吐吸烟霞變鍊丹液孔稚/圭褚伯玉碑泉石依情烟霞入抱北史隠)
(逸傳飡松餌术棲息烟/霞按宗懍有早春詩)松竹故年心(夏侯湛薺賦齊精/氣于款冬均貞固)
(于松竹袁宏三國名臣賛競收杞梓爭采松竹梁元帝/與劉智蔵書山間芳杜自有松竹之娯巖穴鳴琴非無)
(薜蘿之致沈炯詩生柯如昨日石合未淹年禮記其在/人也如竹箭之有筠也如松栢之有心也故貫四時而)
(不改柯/易葉)㫁山疑畫障(世説世目周侯嶷如㫁山注周顗/也鮑照遊思賦乃江上之㫁山信)
(海上之飛鶴庾信詩山長半股㫁按疑品彚本作凝廣/韻障界也隔也步障也江淹空青賦曲帳畫屏素女綵)
(扇/)懸溜寫鳴琴(陶潛文淙淙懸溜曖曖荒林劉峻金華/山棲志懸溜瀉於軒甍激湍回于階砌)
(按寫品彚本作瀉増韻轉本曰寫摹畫曰寫張華詩北/方有佳人端坐鼓鳴琴陸機詩閒夜撫鳴琴謝恵連琴)
(賛嶧陽孤桐裁為嗚琴/體兼九絲聲備五音)草徧南亭合(梁元帝細草詩漫/生雖欲徧人跡㑹)
(應開廣韻亭停也人所停集也謝朓詩草合亭臯逺霞/生川路長梁簡文帝詩苔生履處沒草合行人疎江淹)
(詩再逢緑草合/重見翠雲生)花開北院深(梁元帝詩春花犯雪開又/賦月芝抽而曉落燈花開)
(而夜燃張正見詩華燈共影落芳杜雜花深廣韻院垣/院増韻有垣牆者曰院王延夀聨句露入覺牖髙螢飛)
(測院/深)閑居饒酒賦(禮記孔子閑居子夏侍鄭康成戒子/書將閑居以安性覃思以終業曹植)
(遊觀賦靜閒居而無事將遊目以自娯又酒賦序余覽/揚雄酒賦辭甚瓌瑋頗戲而不邪乃作酒賦粗究其終)
(始孔稚圭北山移文/琴歌既㫁酒賦無續)隨興欲抽簪(沈約詩將陪告成禮/待此未抽簪庾信小)
(園賦試偃息于茂/林乃久羨于抽簪)
　　虞世南
　　　侍宴應詔賦韻得前字
芬芳禁林晚(劉向九歎懐蘭芷之芬芳兮梁武帝詩芬/芳與時發西都賦接翼側足集禁林而屯)
(聚顔延之曲水詩南/除輦道北清禁林)容與桂舟前(楚辭聊逍遙兮容與/江淹賦秋風駛兮舟)
(容與徐勉詩微風吹櫂歌日暮相容與九歌沛吾乘兮/桂舟梁元帝詩自解青絲纜將遺丹桂舟張正見汎舟)
(詩汎荷分蘭櫂/乗春觸桂舟)横空一鳥度(何遜賦翮排空而不矯劉/孝威詩一鳥宿疎桐江總)
(詩一鳥霧中來虞/騫詩澄潭寫度鳥)照水百花然(庾信詩照水燃犀角劉/孝先詩露下百花鮮孟)
(子若火之始然張正見衰桃賦苔畫/波紋花然樹色庾信詩山花艷火然)緑野明斜日(鮑至/詩野)
(緑氣方韶謝靈運詩春晚緑野秀巖髙白雲屯梁簡文/帝詩斜日晚駸駸顔延之曲水詩情盤景遽歡洽日斜)
青山澹晚烟(謝朓詩不對芳春酒還望青山郭何遜詩/天暮逺山青梁簡文帝詩逺烟生兮含山)
(勢范雲詩薄/晚孕竒烟)濫陪終宴賞(王翮表等秩有差不敢踰濫/沈約詩攜手同歡宴比跡共)
(游陪鮑照詩陳鍾陪夕宴笙歌待明發江淹詩殊私奉/玉裕終宴在金房南史江斆傳斆為丹陽丞袁粲為尹)
(斆與宴賞流連日夜何遜詩/城中多宴賞絲竹常繁㑹)握管欲窺天(謝靈運山居/賦援紙握管)
(㑹性通神莊子是直用管窺天用錐畫地不亦小乎/東方朔客難語曰以管窺天以蠡測海以莛撞鐘)
　　王績
　　　野望
東臯薄暮望(唐書隠逸傳王績大業中舉孝悌亷潔授/秘書正字不樂在朝求為六合丞以嗜酒)
(不任事乃還鄉里遊北山東臯著書自號東臯子爾雅/澤曲曰臯潘岳秋興賦耕東臯之沃壤兮注水田曰臯)
(東者取其生意也任昉為范雲讓封侯表東臯數畝控/帶朝夕闗外一區悵望鍾阜廣雅日將落曰薄暮范雲)
(詩田家樵采去薄暮方來/歸唐明皇詩寒臯野望通)徙倚欲何依(楚辭步徙倚而/遙思文選注徙)
(遷移也倚立也庾信詩徙倚就花林魏武帝短歌行月/明星稀烏鵲南飛繞樹三匝何枝可依曹植詩宕宕當)
(何/依)樹樹皆秋色(庾信文樹樹秋聲淮南子一葉落而天/下知秋謝朓望三湖詩葳㽔向春秀萎)
(黄共秋色虞世南奉和詠日午/詩髙天淨秋色長漢轉曦車)山山唯落暉(謝靈運詩/羣木既羅)
(户衆山亦對窓庾信文山山寒色王粲従軍詩白日半/西山桑梓有餘暉江總春詩水苔宜溜色山櫻助落暉)
(虞騫擬雨詩落暉散/長足細雨織斜文)牧人驅犢返(周禮地官牧人掌牧/六牲而阜蕃其物詩)
(牧人乃夢説文犢牛子也古今注雉朝飛者牧/犢子所作也王勃詩村童樵唱返漁叟釣歌還)獵馬帶
禽歸(庾信詩獵馬向山横宗懔詩稻車迴故塢獵馬轉/新村劉孝威詩櫪下驅雙駿腰邊帶兩鞬爾雅翼)
(騶虞之馬工於逐禽曹植名都篇左挽因右發一縦兩/禽連又歸來宴平樂美酒斗十千王襃詩回中講射歸)
相顧無相識(梁簡文帝呉郡石像碑相顧失色於斯而/返沈約詩征馬時相顧左傳呉公子札聘)
(于鄭見子産如舊相識庾信小園賦三春負鋤/相識謝尚大道曲車馬不相識音落黄埃中)長歌懐
采薇(蘇武詩長歌正激烈月賦情紆軫其何托愬皓月/而長歌詩陟彼北山言采其薇又采薇采薇注金)
(櫻芽也史記伯夷傳隠於首陽山采薇而食之作歌曰/登彼西山兮采其薇兮陶潛讀史詩采薇髙歌慨想黄)
(虞/)
　　王勃
　　　聖泉宴(方輿勝覽慶陽府合水縣有聖泉亭一/統志聖公泉在慶陽府合水縣治南相)
　　　　(傳此泉能/愈百病)
披襟乗石磴(宋玉風賦有風颯然而至王乃披襟當之/髙僧傳王羲之在㑹稽謂支遁曰逍遙篇)
(可得聞乎遁乃作數千言才藻驚絶王披襟解帶留連/不能去水經注石磴縈委若羊腸焉謝靈運詩石磴瀉)
(紅泉梁昭明太子/詩牽蘿下石磴)列藉俯春泉(史記封禪書江淮之間/一茅三脊所以為藉也)
(潘岳登虎牢山賦仰䕃嘉木俯藉芳卉夏侯湛賦拾柔/草以自藉采懦毛以為褥庾信步虚詞春泉下玉溜庾)
(闡詩手澡/春泉潔)蘭氣熏山酌(庾信詩美酒含蘭氣唐太宗詩/蘭氣已薰宫南史孔珪傳珪不)
(樂世務居宅盛營山水/憑几獨酌旁無雜事)松聲韻野絃(宋玉髙唐賦不見/其底虛聞松聲荀)
(仲舉詩況復歸風便松聲入㫁絃陸瑜琴賦吟髙松兮/落春葉㫁輕絲兮改夏絃按琴操河間雜歌有風入松)
(一/曲)影飄垂葉外(梁簡文帝詩花枝風上轉葉影樹中移/庾信詩霜風亂飄葉阮籍詩芳樹隨緑)
(葉何遜七召河柳/垂葉山榴發英)香度落花前(梁簡文帝梅花賦漂半/落而飛空香隨風而逺)
(度江總詩落花懸度影薛道衡/詩人歸落雁後詩發在花前)興洽林塘晚(梁昭明太/子啟尋五)
(柳之先生琴尊雅興文心雕龍殷仲文之孤興謝叔源/之閒情北史段韶傳韶舉止風流招致名士良辰美景)
(未嘗虛棄賦詩奏伎以盡歡洽東臯子傳賞洽興窮還/歸何處劉孝綽詩林塘多秋色江總詩鳳葢繞林塘虞)
(世南詩芬/芳禁林晚)重巖起夕烟(棗據詩重巖吐神溜張正見詩/重巖標虎踞王融詩髙樹升夕)
(烟唐太宗詩隂陽深/淺葉曉夕重輕烟)
　　　遊三覺寺
香閣披青磴(謝偃踏歌詞逶迤度香閣庾信詩尚聞香/閣梵猶聴竹林鐘謝朓詩青磴崛起丹樓)
(間/出)琱臺控紫岑(禮樂志遊閶闔觀玉臺七命陵黄岑/挂青巒楚辭層臺累榭臨髙山些)葉
齊山路狹(梁簡文帝晚春詩紫蘭葉初滿賀循詩宻葉/由來好作帷庾肩吾詩山路泣蘼蕪庾信詩)
(低橋澗邊渡/狹路花中行)花積野壇深(謝朓詩花枝聚如雪王融詩/嘉樹紛如積張正見詩草發)
(青壇外花/飛蒼玉邊)蘿幌棲禪影(王勣遊北山賦結蘿幌而迎宵/敞茅軒而待曙魏書釋老志今)
(此僧徒戀著城邑豈湫隘自經行所宜浮諠必棲禪之/宅水經注所謂修修釋子眇眇禪棲者也陶潛詩偶影)
(獨/遊)松門聴梵音(陶隠居尋山志遂乃凌巖峭至松門謝/恵連詩牽葉入松門梁元帝歸來寺碑)
(梵聲依/于應塔)遽欣陪妙躅(沈約詩比/跡共遊陪)延賞滌煩襟(水經注吹/畦風馨觸)
(岫延賞江淹詩懷賞入舊/襟雲笈七籖燦爛開繁襟)
　　蘇味道(趙州欒城人與里人李嶠俱以文翰顯時/人謂之蘇李弱冠擢進士累轉咸陽尉裴)
　　　(行儉引管書記延載中厯鳯閣舍人檢校侍郎/證聖元年出為集州刺史聖厯初同鳳閣鸞臺)
　　　(三品前後居相位數載多識臺閣故事/神龍時貶眉州刺史還為益州長史)
　　　春日應制
温液吐㳙㳙(東京賦温液湯泉黒丹石淄陸機詩層雲/無温液嚴霜有凝威越王貞温泉詩坎徳)
(疏温液山隈派煖流嵇康琴賦蒸靈液以布雲據神淵/而吐溜傅休奕桑椹賦繁實離離含甘吐液家語㳙㳙)
(不止將成江河孔融詩涓涓江漢流潘岳射雉賦泉㳙/涓而吐溜庾信徴調曲纎纎不絶林薄成涓涓不止江)
(河/生)跳波急應絃(張華詩浮醪隨觴轉素蟻自跳波劉峻/金華山棲志清瀾微注滴瀝生響白波)
(跳沫汹涌成音謝靈運詩急絃動飛聴清歌拂/梁塵陸機文賦譬偏絃之獨張含清唱而靡應)簪裾承
睿賞(南史張充與王儉書曰茂陵之彦望冠葢而長懐/渭川之甿佇簪裾而永歎劉孝綽詩圓淵倒荷芰)
(方鏡寫簪裾庾信詩星橋擁冠葢錦水照簪裾魏收晦/日泛舟應詔詩睿賞芳月色宴言忘日暮庾肩吾奉和)
(泛舟漢水詩陪歌承睿賞接醴待恩筵/劉端和詩睿賞叶春芳開筵臨畫堂)花栁發韶年(王/容)
(詩入花花不見穿栁栁隂碎庾信賦落花與芝葢同飛/楊柳共春旗一色袁爽詩澗水含初溜山花發早叢梁)
(簡文帝詩桃含可憐紫柳發㫁腸青/王融歌韶年春已仲明星夜未央)聖酒千鍾洽(曹植/樂府)
(御酒停未飲貴戚跪東廂李暠詩天㕑千品降御酒百/壺傾劉孝威樂府御酒屬車中孔融難魏武帝禁酒書)
(堯非千鍾無以建太平孔非百觚無以堪上聖孔叢子/昔有遺諺堯舜千鍾孔子百觚子路嗑嗑尚飲十榼庾)
(肩吾曲水宴詩百戲俱臨水千/鍾共逐流鮑照詩醴洽深恩遍)宸章七曜懸(榖梁傳七/曜為之盈)
(縮注日月五星李尤漏刻銘仰釐七矅俯順坤徳陸雲/泰伯碑文膺慶二儀協靈七曜易懸象著明莫大乎日)
(月/)微臣従此醉(梁簡文帝詩微臣今拜手願帝永無窮/禇淵詩微臣夙多幸後漢書班固傳皇)
(歡浹羣/臣醉)還是夢鈞天(史記趙世家趙簡子寤曰我之帝/所甚樂與百神遊于鈞天廣樂九)
(奏萬舞張衡西京賦昔者大帝説秦穆公而覲之以鈞/天廣樂呉都賦羅金石與絲竹若鈞天之下陳庾信詩)
(成文興大雅/出豫奏鈞天)
　　喬知之(同州馮翊人與弟侃備並以文詞知名知/之尤稱俊才則天時累除右補闕遷左司)
　　　(郎中為武/承嗣所害)
　　　侍宴應制
紫禁肅晴氛(謝莊文掩映瑤光收華紫禁左傳春王二/月乙丑日南至梓慎望氛注氛氣也鮑照)
(詩日氛映山浦江/淹詩重陽集清氛)朱樓落曉雲(馮衍顯志賦伏朱樓而/四望兮採三秀之華英)
(謝朓詩逶迤帶緑水迢逓起朱樓范雲詩桂水澄夜/氣桂山清曉雲薛道衡詩洞開朝霧斂石濕曉雲濃)豫
遊龍駕轉(梁簡文帝詩豫遊戲馬館教戰昆明池劉孝/綽詩豫遊尤夏諺楚辭龍駕兮帝服翺翔兮)
(周章沈約文陪龍駕於伊洛侍鳳/葢於咸陽周𢎞讓詩五岳迴龍駕)天樂鳳簫聞(史記趙/世家簡)
(子窹曰我之帝所甚樂與百神遊于鈞天廣樂九奏萬/舞不類三代之樂其聲動人心梁武帝詩繚繞聞天樂)
(徐景安樂書舜樂謂簫韶九成鳳皇來儀故制鳳簫洞/簫以彰徳也梁簡文帝箏賦江南之竹弄玉有鳴鳳之)
(簫/焉)竹外仙亭出(謝朓治新居北窻詩池北樹如浮竹外/山猶映劉峻山居志寺觀之前皆植脩)
(竹檀欒蕭瑟被陵縁阜/竹外則有良田區軫)花間輦路分(徐徘妻劉氏詩鳴/鸝葉中舞戲蝶花)
(間驚班固西都賦輦路經營脩除飛閣顔延之詩陟降/騰輦路尋雲抗瑤甍南史裴子野傳蘭陵蕭琛言其評)
(論可與過秦王命分路揚/鑣朱异詩耿耿樵路分)微臣一何幸(褚淵詩微臣夙/多幸薄宦奉明)
(時/)詞賦奉明君(漢書枚乘傳以病去官復游梁梁客皆/善詞賦乗尤髙魏文帝書仲宣獨善詞)
(賦左思詩詞賦擬相如京氏易傳/坤隂凝感與乾相納臣奉君也)
　　杜審言
　　　都尉山臺(漢書百官公卿表䕶軍都尉秦官奉/車都尉掌御乗輿車駙馬都尉掌駙)
　　　　(馬唐書百官志奉車都尉駙馬都尉皆無/定員皆従五品下按山臺品彚本作山亭)
紫藤縈葛藟(南方草木狀紫藤莖如竹根重重有皮可/用以降神本草拾遺紫藤一名招豆藤其)
(子熬香著酒中令酒不敗虞炎詩紫藤拂花樹黄鳥度/青枝詩南有樛木葛藟縈之疏藟與葛異亦葛之類也)
(陸璣詩疏藟一名巨苽似燕薁延蔓生葉似艾白色其/子赤可食左傳葛藟猶能庇其本根故君子以為比阮)
(籍詠懐詩葛藟延/幽谷綿綿𤓰瓞生)緑刺罥薔薇(本草薔薇一名牛勒一/名牛棘一名刺紅一名)
(薔蘼種類不一有大紅粉紅黄白四色花大如錢又一/種名野薔薇其花甚香栁惲詩當户種薔薇枝葉太㽔)
(㽔/)下釣看魚躍(夏侯湛抵疑子不嫌僕徳之不劭而疑/其位之不到是猶反鏡而索照登木而)
(下釣僕未以此為不肖也王績詩東川聊下釣南畝試/揮鋤詩王在靈沼於仞魚躍列子匏巴鼓琴而鳥舞魚)
(躍張衡賦翾鳥舉而/魚躍將往走乎八荒)探巢畏鳥飛(易林探巢得雛鳩鵲/俱來使我心娯拾遺)
(記武王伐紂樵夫牧豎探髙鳥之巢得玉璽文曰水徳/將滅木祚方盛世説王平子出為荆州王太尉及時賢)
(送者傾路時庭中有大樹上有鵲巢平子脱衣巾徑上/樹取鵲子神色自若傍若無人詩有鳥髙飛亦傳于天)
(史記老子傳鳥吾知其能飛魚吾知其能游獸吾知/其能走劉向九歎三鳥飛以自南兮覽其志而欲北)葉
疎荷已晚(北史何妥傳八嵗時游國子學助教顧良戲/之曰子姓是荷葉之荷為河水之河妥應聲)
(曰先生是眷顧之顧為新故之故沈君道詩水落金沙/淺雲髙玉葉疎爾雅荷芙蕖其莖茄其葉蕸其本蔤其)
(華菡萏其實蓮其根藕其中的的中/薏謝朓詩夏木轉成帷秋荷望如益)枝亞果新肥(風俗/通垂)
(枝布葉霍然而大魏文帝詩卑枝拂羽葢庾信詩春杯/猶雜泛細果尚連枝北史蘇瓊傳郡人趙穎得新𤓰一)
(雙自來奉瓊置于聴事梁上竟不割人聞受趙/穎𤓰欲貢新果入門知穎𤓰猶在相顧而去)勝迹都
無限(王羲之蘭亭序俯仰之間已為陳迹王冏詩美景/多勝迹南史王裕之傳子恢之被召為秘書郎敬)
(𢎞求為奉朝請與恢之書曰秘書有限故有競朝請/無限故無競梁武帝詩連山去無限長洲望不極)只
應伴月歸(陶潛田居詩晨興理荒穢帶月荷鋤歸晉書/袁宏傳謝尚鎮牛渚秋夜乘月率爾與左右)
(微服/泛江)
　　劉長卿
　　　集梁耿開元寺所居院(一統志開元寺在陜/西西安府城内唐建)
到君幽卧處(陳子昂詩謝病南山下幽卧不知/春又寂寥守窮巷幽獨卧空林)為我掃
莓苔(後漢書陳蕃傳蕃嘗閑處一室而庭宇蕪穢薛勤/候之曰何不洒掃以待賔客古今注空室無人行)
(則生苔蘚孫綽遊天台山賦踐莓苔之滑/石宋書王微棲遲於環堵之室苔草沒堦)花雨無時落
(庾信詩花雨積成臺王襃靈壇銘序香雨乘空天花入/室梁簡文帝書法水晨流天花夜落五燈㑹元須菩提)
(尊者在巖中宴坐/諸天雨花讃歎)松風終日來(南史陶𢎞景特愛松風/庭院皆植松每聞其響)
(欣然為樂謝朓風賦入山户而松凉斯則幽人之風也/謝靈運銘雲往拂山風來過松莊子飄風不終朝驟雨)
(不終/日)路經深竹過(洛陽伽藍記永明寺房廡庭列脩竹/簷拂髙松謝靈運詩連巖竟路塞宻)
(竹使徑迷江總山亭銘竹深葢雨石暗/迎薰謝瞻詩逍遙越郊肆願言屢經過)門向逺山開(蜀/都)
(賦開髙軒以臨山謝靈運詩羣木既羅户衆山亦對/窻梁簡文帝詩泉溜逺山鳴江洪詩逺山清無雲)豈
得長髙枕(晉書謝安傳髙卧東山人言安石不出將如/蒼生何論衡髙枕幄卧以俟其時謝朓詩髙)
(枕東/窻下)中朝正用才(三禮義宗天子諸侯皆有三朝一曰/外朝二曰中朝三曰内朝中朝之名)
(或内或外人君旦夕親政見卿大夫之朝也所謂辨色/而入者在此朝也玉海唐宣政殿在周為中朝凡試策)
(舉人在此左傳維楚有才晉實用之/陶潛詩巖巖顯朝市帝者慎用才)
　　沈佺期
　　　嶽館(詩崧髙維嶽駿極于天爾雅嵩髙為中嶽/禹所名也白虎通徳論中央之嶽居四方)
　　　　(之中而髙故曰嵩髙嵩山志唐則天后號為/神嶽又崇福宫在萬嵗峯前唐之太乙觀也)
　　　　(其下有/亭館焉)
洞壑仙人館(世説嵩山北有大穴有人墜入行十許日/忽曠然見明草屋中有人對奕下有一杯)
(自飲墜者乞嘗之氣力十倍出告張華華曰此仙館所/飲者玉漿也名山記天下三十六洞天第六為嵩山司)
(真洞天後漢書班固傳超洞壑越峻崖江賦域之以盤/巖豁之以洞壑曹植逺遊篇仙人翔其隅西都賦實列)
(仙之攸館非吾人之所寜庾信温湯/碑嵩嶽二仙之館不孤擅於天池)孤峯玉女臺(嵩山/志玉)
(柱峯在嵩陽書院後下有三醉石又老翁玉人玉女金/匱積翠太白六峯又石淙出玉女臺下平樂澗嵩髙山)
(記山北有玉女三臺漢武於此見三仙女故名魯靈光/殿賦玉女窺窻而下視陳子昂送人還中嶽序去囂世)
(走青雲登玉女之/峯窺石人之廟)空濛朝氣合(詩我來自東零雨其濛/謝朓詩空濛如薄霧嵩)
(山志雞鳴峯在東北五更之初便見日出李嶠詩金竈/浮烟朝漠漠沈約詩溶溶晨霧合漢書律歴志至治之)
(世天地之氣/合以生風)窈窕夕陽開(曹植飛龍篇晨遊泰山雲霧/窈窕宋之問嵩山天門歌紛)
(窈窕兮巖倚披以鵬翅洞膠葛兮峯稜層以龍鱗/又晚隂兮足風夕陽兮赩紅楊炯詩仙都日月開)荒澗
含輕雨(唐則天后遊石淙詩序平樂澗近接嵩嶺俯屆/箕峯詩千尋幽澗浴雲衣狄仁傑詩飛泉灑液)
(恒疑雨薛曜詩風吹細雨即/虹泉鮑照園葵賦飛雨輕灑)虛巖應薄雷(王勅詩複嶂/迷晴色虛巖)
(辨暗流則天后詩萬仞髙巖蔵日色崔融詩洞口仙巖/類削成傳燈録呼山山應淮南子隂陽相薄感而為雷)
(園葵賦沈/雷逺震)正逢鸞與鶴(薛道衡詩普天逢盛日説文鸞/赤神靈之精也赤色五采雞形)
(鳴中五音頌聲作則至相鶴經鶴陽鳥也而遊於隂葢/羽族之宗長仙人之騏驥也杜子春傳登華山見一居)
(處室屋嚴潔綵雲遙覆鸞鶴飛翔其上江淹香爐峯/詩此山具鸞鶴狄仁傑石淙詩羽仗遙臨鸞鶴駕)歌
舞出天來(詩式歌且舞樂府古辭歌舞自相逐神仙傳/王方平降蔡經家一時金鼓簫管之聲皆従)
(天而下李嶠詩天/子春遊動地來)
　　宋之問
　　　扈従登封途中作(史記司馬相如傳扈従横行/出乎四校之中元和郡縣志)
　　　　(登封縣本漢嵩髙縣武帝元封元年置後省/入陽城髙宗將有事于中岳分陽城緱氏置)
　　　　(嵩城縣則天因封岳改為登封一統志/登封縣在河南府城東一百四十里)
帳殿鬱崔嵬(庾肩吾詩帳殿掩芳洲庾信馬射賦帷宫/宿設帳殿開筵舊唐書禮儀志御帳殿受)
(朝賀葢行幸時幄幕為殿也説文崔嵬髙不平也/詩陟彼崔嵬何安景福殿賦髙甍崔嵬飛宇承霓)仙遊
實壯哉(顔延之詩善遊皆聖仙蕭慤詩仙遊本多趣隂/鏗詩新宫實壯哉文中子登雲中之城望龍門)
(之闕曰壯哉/山河之固)曉雲連幕捲(范雲詩楚山清曉雲薛道衡/詩石濕曉雲濃説文幕幔也)
(顧野王詩窻/開翠幔捲)夜火雜星迴(淮南子晝則多旌夜則多火/江總詩金燈夜火百花開禮)
(記星迴于天潘岳賦/夜既分兮星漢迴)谷暗千旗出(陳後主詩谷暗宵征/響風髙夜笛喧戰國)
(策楚王遊於雲夢結/駟千騎旌旗蔽日)山鳴萬乗來(史記封禪書天子東/幸緱氏禮登中岳太)
(室従官在山下聞若有言萬嵗云封禪儀事畢皇帝再/拜羣臣稱萬嵗音動山谷陸雲文裔皇聖之豐祐膺萬)
(乗之多福謝靈運撰征/賦雲檣千艘靁輜萬乘)扈従良可賦(揚雄羽獵賦序孝/成帝時羽獵雄従)
(以為非堯舜成湯文王三驅之意故因校獵賦以風之/漢書揚雄傳雄従至射熊館還上長楊賦又藝文志登)
(髙能賦可/以為大夫)終乏掞天才(陸機演連珠髦俊之才世所希/乏左思蜀都賦幽思絢道徳摛)
(藻掞天庭庾肩吾詩陳思掞/天才庾信詩逢君摛掞才)
　　　扈従登封告成頌(唐書武后紀垂拱四年改嵩/山為神岳萬嵗通天元年臘)
　　　　(月甲戌如神岳甲申封于神岳改元/曰萬嵗登封十月乙亥禪于少室)
複道開行殿(史記秦始皇紀始皇令咸陽之旁二百里/内宫觀二百七十複道相連又自雍門以)
(東至涇渭殿屋複道周閣相屬又孫叔通傳注複道閣/道也説苑秦始皇作前殿阿房宫為複道自阿房度渭)
(水屬咸陽元和志漢之複道不止長樂有之未央之北/有桂宫北宫明光之屬各皆有宫而長相往來者皆有)
(複道也庾信華林園馬射/賦止立行宫裁舒帳殿)鈎陳列禁兵(晉書天文志北/極五星鈎陳六)
(星皆在禁宫中鈎陳後宫也星經鈎陳六星在五帝下/主天子六軍將軍又主三公庾肩吾詩鈎陳萬騎轉閶)
(闔九闗通庾信華林園馬射賦玉衡正而泰階平閶闔/開而鈎陳轉唐書百官志右羽林軍大將軍掌統北牙)
(禁兵王筠詩閣道趨/文昌禁兵連武庫)和風吹鼓角(陸機樂府和風飛清/响鮮雲垂薄隂又和)
(風未及暖遺凉清且凛後漢書鼓角/鳴于地中水經注聞鼓角鞞鐸之聲)佳氣動旗旌(後漢/書光)
(武帝紀望氣者蘇伯阿為王莽使至南陽遙望見舂陵/郭唶曰氣佳哉鬱鬱蔥蔥然釋名旌精也言有精光也)
(旗期也言與衆期于下也廣雅天子之旌髙九仞禮含/文嘉天子之旗九仞十二旒曳地易林干旄旗旌執幟)
(在郊家語旌旗/繽紛下蟠于地)後騎迴天苑(晉書元帝紀帝微行至于/湖隂察王敦營壘敦使五)
(騎物色追帝帝見逆旅賣食嫗以七寳劍與之曰後有/騎來可以此示也王粲英雄記郭汜吕布獨共對戰布)
(以矛刺中汜汜後騎遂前救汜史記天官書句曲九星/三處羅一曰天旗二曰天苑三曰九斿唐書百官志尚)
(承局掌内外閑廏之馬左右六閑亦曰天苑庾信華/林園馬射賦皇帝翊四校于仙園迴六龍于天苑)前
山入御營(庾肩吾詩前山黄葉起説文營匝而居也又/軍壘曰營唐書兵制志貞元初太宗擇善射)
(者百人為二畨于北門長上曰百騎以従田獵又置北/衙七營選材力驍壯月以一營畨上十二年始置左右)
(屯營于𤣥武門領以/諸衞將軍號飛騎)萬方俱下拜(宋書樂志時齊七政/朝此萬方東都賦聖)
(上覩萬方之歡娯左傳王使宰孔賜齊侯胙齊侯將下/拜孔曰天子以伯舅耄老加勞賜一級無下拜後漢書)
(陳元傳留思聖藝眷顧儒雅採孔/子下拜之義卒淵聖獨見之㫖)相與樂昇平(左思詠/史詩相)
(與觀所尚庾信商調曲有剛有㫁四方可以寧既頌/既雅天下乃升平王融詩周雅聴休明齊徳覯昇平)
　　　崧山嶺應制(漢書武帝元封二年幸中嶽嶺獲/駁鹿翼日登嵩髙吏卒咸聞呼萬)
　　　　(嵗者/三)
翼翼髙旌轉(禮記車馬之美匪匪翼翼楚辭鳳皇翼其/承旂兮髙翺翔之翼翼陸雲九愍飛芝葢)
(之翼翼周禮春官司常全羽為旞析羽為旌注全羽析/羽皆五采繫之於旞旌之上所謂注旄於干首也爾雅)
(注旄首曰旌旍同鮑照詩乘墉揮寳劍蔽日隠髙旍梁/簡文帝詩丹旌風轉碧幔雲移蕭慤詩游騎騰文馬前)
(驅轉/翠旌)鏘鏘鳳輦飛(詩四牡彭彭八鸞鏘鏘左傳鳳皇于/飛其鳴鏘鏘楚辭前輕輬之鏘鏘兮)
(後輜乗之従従秦嘉詩肅肅僕夫征鏘鏘揚和鈴唐書/天子輦七一曰大鳳輦舊唐書樂章車移鳳輦斾轉紅)
(旗仙傳拾遺西王母乗翠鳯之輦而來與穆王歡飲隋/煬帝步虛詞翠霞乘鳳輦碧霧翼龍輿江淹賦侍青鑾)
(以雲聳夾翠/輦以霞飛)塵消清蹕路(淮南子雨師灑道風伯掃塵/陸雲詩和風弭塵清暉映葢)
(司馬相如大人賦煥然霧除霍然雲消晉書載記響清/蹕于常道之門馳金車于山陽之館北史儒林傳帝服)
(衮冤乘碧輅陳文物備禮容清蹕而臨太學王襃詩衡/街響清蹕偵候起相風沈約梁雅樂歌清蹕朝萬㝢端)
(冕臨正陽月賦清蘭路肅桂苑/應璩文按轡清路周望四野)雲濕従臣衣(薛道衡詩/洞開朝霧)
(斂石濕曉雲濃後漢書和帝十五年十一月甲申車駕/還宫賜従臣及留者公卿以下錢布各有差西都賦第)
(従臣之嘉頌何遜詩雖憐水上影復恐濕/羅衣張正見詩舟移停浦水舉棹濕春衣)白羽搖丹壑
(儀禮鄉射禮君國中射則皮樹中以翿旌獲白羽與朱/羽糅注皮樹獸名家語赤羽如日白羽如月國語呉王)
(陳士卒為萬人以為方陣皆白羽白旂素甲白羽之矰/望之如荼注矰矢名以白羽為衞上林賦彎繁弱滿白)
(羽孫綽太平山銘上干翠霞下/籠丹壑鮑照詩妍容逐丹壑)天營逼翠微(晉書天文/志紫宫垣)
(十五星一曰紫微大帝之座也一曰天營爾雅山未及/上曰翠微疏謂未及頂上在旁陂陀之處名翠微一説)
(山氣青縹色故曰翠微也蜀都賦鬱葐蒀以翠微崛/巍巍以峩峩孫綽太平山銘懸棟翠微飛宇雲際)芳
聲耀千古(詩文王有聲遹駿有聲晉書樂志今我聖皇/焜耀前輝曹植詩千古長若斯舊唐書音樂)
(志上元樂舞者舞之必成字十六變而畢有/聖超千古道泰百王皇帝萬年寳祚彌昌字)四海警宸
威(書聲教訖于四海詩肇域彼四海庾信文威警建平/之戍温子昇文居宸納祐就日垂衣書肅將天威荀)
(子發誡布令而敵退是主威也魏文帝述征賦仰/乾威之靈光張華詩戎車震朔野羣師賛皇威)
　　張説
　　　和登驪山(寰宇記驪山在昭應縣東二十里即/藍田山也一統志驪山在臨潼縣東)
　　　　(南三/里)
寒山上半空(謝莊月賦騰吹寒山弭葢秋坂謝朓詩蒼/翠望寒山沈約詩寒山望積雪薛道衡詩)
(浮雲半空上/清吹隔池來)臨眺盡寰中(南史徐勉傳華樓迥觀頗有/臨眺之美沈約詩即事既多)
(美臨眺殊復竒謝靈運逸民賦指寰/中以為期李百藥詩聲教盡寰中)是日巡遊處(李徳/林文)
(鸞駕巡遊留臺務廣虞/世南詩巡遊光帝典)晴光逺近同(唐太宗詩晴光脆/柳枝劉孝綽詩芳)
(洲直千里逺/近風光扇)川明分渭水(沈炯詩雲開萬里徹日麗百/川明書導渭自鳥鼠同穴水)
(經渭水出隴西首陽縣渭谷亭南鳥䑕山三輔黄圖渭/水貫都以象天漢唐太宗望終南山詩重巒俯渭水)
樹暗辨新豐(江淹騷體臨星朏兮樹闇看日爍兮霞淺/西京雜記太上皇徙長安居深宫悽愴不)
(樂髙祖乃作新豐移諸故人實之太上皇乃悦一統志/新豐城在臨潼縣東一十五里庾肩吾詩遙識新豐樹)
巖壑清音暮(謝靈運詩巖壑寓耳目楊素詩巖壑澄清/景左思詩山水有清音王僧孺詩等嶰谷)
(之清/音)天歌起大風(王勃碑文奏鳴鳳于天歌下清羣籟/史記髙祖紀髙祖酒酣自為歌曰大)
(風起兮雲飛揚文中子大風安不忘危其霸心/之存乎周明帝詩奉杯延故老今聞歌大風)
　　張九齡
　　　従幸温泉喜雪(按品彚本有奉和姚令公五字/漢書文帝紀上幸甘泉注蔡邕)
　　　　(云天子車駕所至臣民以為僥倖故曰幸劉/潛啟自碣宫陪宴釣臺従幸攀附鱗翼三十)
　　　　(餘載晉書紀瞻傳有温泉而無寒火唐書地/理志京兆府昭應驪山有温泉宫天寳六載)
　　　　(更温泉曰華清宫治湯井為池環山列宫室/又築羅城置百司及十宅一統志陜西西安)
　　　　(府驪山在臨潼縣東南二里山之/麓温泉所出唐明皇帝更名昭應)
萬乗飛黄馬(漢書東方朔傳蘇秦張儀一當萬乗之主/而都卿相之位澤及後世陸雲九愍裔皇)
(聖之豐祐膺萬乘之多福謝靈運撰征賦雲檣千艘雷/輜萬乘淮南子黄帝治天下鳯皇翔于庭麒麟遊于郊)
(飛黄服皁注飛黄如狐背亦有角乘之夀三千嵗郭璞/賛飛黄竒駿乗之難老唐書兵志以尚乘掌天子之御)
(左右六閑飛黄吉良/龍媒騊駼駃騠天苑)千金狐白裘(史記孟嘗君傳秦昭/王囚孟嘗君孟嘗君)
(使人抵昭王幸姬求解幸姬曰妾願得君狐白裘此時/孟嘗君有一狐白裘直千金入秦獻之昭王更無他裘)
(坐有能為狗盜者曰臣能得狐白裘乃夜為狗行入秦/宫蔵中取所獻狐白裘以獻秦王幸姬管子代之出狐)
(白之皮狐白應隂陽之變六月而壹見禮記君衣狐白/裘錦衣以禓之漢書匡衡傳長安令楊興説樂陵侯史)
(髙曰富貴在身而列士不譽是有狐白之裘而反衣之/也注師古曰狐白謂狐腋下之皮其毛純白為裘輕故)
(貴/也)正逢銀霰積(詩如彼雨雪先集維霰傳霰暴雪也箋/將大雨雪始必微温雪自上下遇温氣)
(而摶謂之霰久而寒勝則大雪矣沈約賦巖陬兮海岸/氷多兮霰積南史梁武帝紀帝發襄陽自冬積霰至是)
(開霽士/卒咸悦)如向玉京遊(靈樞金景内經下離塵境上界玉/京枕中書𤣥都玉京七寳山周圍)
(九萬里在大/羅天之上)瑞色鋪馳道(謝恵連雪賦盈尺則呈瑞于/豐年唐髙宗詩玉庭浮瑞色)
(銀牓藻祥徽史記秦始皇紀二十七年治馳道漢書成/帝紀不敢絶馳道注馳道天子所行道若今之中道也)
(謝朓詩飛甍夾馳/道垂楊䕃御溝)花文拂綵旒(韓詩外傳凡草木花皆/五出雪花獨六出漢郊)
(祀歌被華文厠霧縠曳阿錫佩珠玉按花古作華禮記/天子玉藻十有二旒前後邃延注雜采曰藻天子以五)
(采藻為旒按綵古作采庾肩吾詩三子俱來入髙/軒映綵旒宋之問詩空樂繁行漏香烟薄綵旒)還聞
吉甫誦(詩文武吉甫萬邦為憲傳吉甫尹吉甫也又/吉甫作誦其詩孔碩又吉甫作誦穆如清風)不
共郢歌儔(戰國䇿客有歌於郢中者始曰下里巴人國/中屬而和者數千人為陽阿薤露和者數百)
(人為陽春白雪和者數十人引商刻羽雜以流徵和/者不過數人而已張協詩不見郢中歌能否居然别)
　　李乂
　　　春日侍宴芙蓉園應制(雍録曲江隋鑿之為/芙蓉池且為芙蓉園)
水殿臨丹籞(栁惲詩天淵臨水殿庾信詩荷香薰水殿/沈約三日侍宴詩帳殿臨春籞説文篽禁)
(苑也漢書注篽者折竹以繩/連綿禁禦使人不得往來)山樓遶翠微(庾信銘氷谷/銀砂山樓石)
(柱沈約樂府鶴樓峻連翠微/左思蜀都賦鬱葐蒀以翠微)昔遊人託乗(魏文帝與呉/質書追思昔)
(游猶在心目陸機詩疇昔之遊好合纒綿楚辭質菲薄/而無因兮焉託乗而上浮魏文帝與呉質書従者鳴笳)
(以啟路文學託乘于後車/盧思道詩應徐託後乘)今幸帝垂衣(易黄帝堯舜垂/衣而天下治摯)
(虞黄帝賛垂衣/而治萬國乂安)澗篠縁峯合(廣韻篠細竹也江總詩澗/漬長低篠江逌竹賦縁崇)
(嶺帶迴川梁簡文帝詩前時篠生/今欲合盧思道詩極野羣峯合)巖花逗浦飛(何遜詩/巖樹落)
(髙花陳子良詩巖花映綬開劉孝綽詩落花浮浦出/梁簡文帝詩逗浦憶辰陽張正見詩花飛髙樹風)朝
來江曲地(晉書王徽之傳西山朝來致有爽氣水經注/謝𤣥于江曲起樓森聳可愛王勃賦繞江曲)
(之寒/沙)無處不光輝(沈炯詩名都一何/綺春日吐光輝)
　　楊庶(爵里/無考)
　　　奉和九月九日登慈恩寺浮圖應制(西京雜記/漢武帝宫)
　　　　(人賈佩蘭九月九日佩茱萸食蓬餌飲菊花/酒云令人長夀葢相傳自古莫知其由景龍)
　　　　(文館記九月九日中宗幸慈恩寺登浮圖羣/臣獻菊花酒稱夀張禮遊城南注慈恩寺本)
　　　　(隋無漏寺貞觀二十一年髙宗在春宫為文/徳皇后立為慈恩寺永徽三年沙門三蔵法)
　　　　(師起塔長安中摧倒天后及王公施錢重/加營造雍録慈恩寺西院塔崇三百尺)
萬乗臨真境(張衡南都賦總萬乗兮徘徊陸雲文裔皇/聖之豐祐膺萬乗之多福謝靈運撰征賦)
(雲檣千艘雷車萬乘梁昭明太子解二諦義此智未真/而習觀真境豈得以智未真智而使境非真境雲笈七)
(籖服靈寳神丹後自然神靈骨輕/身有光明足蹈真境而為上仙也)重陽眺逺空(齊民月/令重陽)
(日必以糕酒登髙眺迥以暢秋志庾肩吾侍宴九日詩/獻夀重陽節迴鑾上苑中桓子新論及其乗風蹈峯而)
(聲徹眺逺者其勢通也梁簡文/帝詩可憐數行雁㸃㸃逺空排)慈雲浮雁塔(梁簡文帝/大法頌慈)
(雲吐澤法雨垂凉白帖如來慈心如彼大雲䕃注世界/西域記昔有比丘見羣雁飛翔乃曰可充我食一雁即)
(墮地佛曰此雁王也不可食因立雁塔梁簡文帝愛敬/寺銘仙衣梵帶去雁塔而來遊陸倕天光寺碑龍城愧)
(飾雁塔慙珍日宇/奪暉月宫掩麗)定水映龍宫(楞嚴經月光童子修習/水觀初成此觀有弟子)
(闚窻觀室唯見清水後出定身質如初謝朓詩舊埒新/塍分青苗白水映庾肩吾春日詩水映寄生竹梁元帝)
(善覺寺碑花疑鳳翼殿若龍宫/江總鐘銘朝驚鷲嶺夜動龍宫)寳鐸含飇響(梁昭明太/子講席詩)
(寳鐸旦參差名香晚芬郁簡文帝同泰寺浮圖詩銀燭/踰汝漢寳鐸邁昆吾洛陽伽藍記永寧寺繡柱金鋪駭)
(人心目髙風永夜寳鐸和鳴鏗鏘之聲聞十餘里陸機/演連珠賁鼓宻而舍響朗笛疎而吐音陶潛閑情賦願)
(在竹而為扇含淒飈於柔幄何遜七/召竹距石以袤通水韻松而含響)仙輪帶日紅(江總/詩徐)
(輪動仙駕唐太宗賦秋日懸清光詩仙馭隨輪轉列子/日初出大如車輪沈約詩紅輪映早寒唐太宗詩紅輪)
(不暫/停)天文將瑞色(易觀乎天文以察時變觀乎人文以/化成天下潘岳閒居賦窺天文之秘)
(奥究人事之終始唐髙宗詩/玉庭浮瑞色銀牒藻祥薇)輝煥滿寰中(陳書蔡景歴/傳雕麗輝煥)
(摛掞絢藻謝靈運逸民賦指寰中以為期謝莊鸚鵡賦/審國音於寰中梁元帝長沙寺碑咸秩社首義盡於寰)
(中/)
　　李恒(進士第官/安陽令)
　　　奉和九月九日聖製登慈恩寺浮圖應制(風土/記九)
　　　　(月九日律中無射而數九俗尚折茱萸房以/插頭辟除惡氣續齊諧記費長房謂桓景曰)
　　　　(九月九日汝家當有災宜作絳嚢/繫臂登髙飲菊花酒此禍可除)
寳地臨丹掖(王融出家順善篇頌澡身浴徳晦迹埋名/將安寳地誰留化城王僧孺為南平王讓)
(儀同表神夢紫/霄心飛丹掖)香臺瞰碧雲(拾遺記宋景公燒異香于/臺上有野人請見語未來)
(之兆已往之事萬不失一又石虎舂雜寳異香為屑使/數百人于樓上吹散之名曰芳塵臺盧照鄰遊昌化山)
(精舍詩寳地乗峯出香臺接/漢髙江淹詩日暮碧雲合)闗河天外出(陶潛詩關河/不可踰謝朓)
(詩旌節去關河宋玉賦長劍耿耿倚天外阮籍大人先/生傳霓旌飄兮雲旂靄樂游兮出天外張正見度闗山)
(天外落/竒兵)城闕樹中分(陸機詩名都一何綺城闕鬱盤桓/顔延之詩城闕生雲烟梁簡文帝)
(詩葉影/樹中移)睿藻蘭英秀(王襃詩徒知仰睿藻抽辭殊未申/虞茂詩睿藻冠風騷漢武帝秋風)
(詞蘭有秀兮菊有芳魏文帝秋胡行俯折蘭英/仰結桂枝陸機詩幽蘭盈道合長秀被髙岑)仙杯菊
蕋薰(庾信䝉賜酒詩仙人一遇飲分得兩三杯西京雜/記九月九日飲菊花酒令人長夀庾信詩餘菊尚)
(浮杯盧湛菊花賦黄蕋星羅謝/靈運山居賦花分薫而媚秀)願將今日樂(曹植詩今/日同堂出)
(門異鄉詩王在/在鎬豈樂飲酒)長奉聖明君(晉書樂志進願輔聖君宋/書樂志六合寧承聖明何)
(承天詩願我聖明/君遐期保萬春)
　　宗楚客
　　　奉和人日清暉閣宴羣臣遇雪應制(景龍三年/  雍録閣)
　　　　(本大明宫圖清暉閣/在太液池上東北邊)
窈窕神仙閣(張衡西京賦羣窈窕之華麗嗟内顧之所/觀王延夀靈光殿賦旋室㛹娟以窈窕注)
(窈窕深也史記封禪書公孫卿曰陛下可為觀如緱城/置脯棗神人宜可致也且仙人好樓居於是令長安作)
(蜚亷桂觀甘泉作益延夀觀曹植辨道論觀神仙於瀛/州求安期于邊海洞𡨕記元鼎元年起招仙閣于甘泉)
(宫闕上燒荃蘼香屑止用粟許其香氣三月/不絶宋孝武帝詩逢臯列神苑遭壇樹仙閣)參差雲漢
間(揚雄甘泉賦増宫嵾差注嵾與㕘同唐太宗詩㕘差/麗雙闕照耀滿重闈詩倬彼雲漢為章于天疏天漢)
(起于東方經箕尾之間史記天官書紫宫後六星絶漢/抵營室曰閣道潘岳西征賦擢仙掌以承露干雲漢而)
(上/至)九重中禁啟(楚辭君之門以九重注天子有九門謂/關門逺郊門近郊門城門臯門雉門應)
(門庫門路門也庾信詩自布南風曲還來吹九重後漢/書宦者傳論閽者守中門之禁徐陵書中朝大議曽未)
(矜論清禁嘉謨安能相及李尤東觀銘升降三除貫啟/七門梁簡文帝書桂宫既啟復垂雙闕之宴沈約詩閶)
(闔既洞啟龍/樓亦髙闢)七日早春還(薛道衡詩入春纔七日離家/已二年梁簡文帝詩梅花特)
(早偏能識春謝燮早梅詩迎春故早發/獨自不疑寒梁元帝詩春還春節美)太液天為水(史/記)
(封禪書建章宫北治大池漸臺髙二十餘丈命曰太液/池中有蓬萊方丈瀛洲壺梁象海中神山漢書郊祀志)
(北治大池漸臺二十餘丈名曰太液東都賦太液昆明/鳥獸之囿顔延之曲水詩序苑太液懐層山劉孝威詩)
(紫川通太液丹岑連少華易坎為水晉書天文志天在/地外水在天外水浮天而載地者也梁元帝臨秋賦雲)
(出山而相似水/含天而難别)蓬萊雪作山(唐㑹要貞觀問營永安宫/後改為蓬萊宫咸亨初改)
(蓬萊宫為含元殿又改大明宫北據髙原南望爽塏每/天晴日朗望終南如指掌京城坊市階陌俯視如在檻)
(内唐書地里志龍朔後帝嘗居大明宫乃謂之西内髙/宗厭西内湫濕龍朔三年始大興葺曰蓬萊宫後漢書)
(班超傳西域有白山通嵗有雪亦名雪山謝/莊雪賦眄隰則萬頃同縞瞻山則千巖俱白)今朝上林
樹(詩縶之維之以永今朝梁簡文帝三月三日詩握蘭/惟是旦採艾亦今朝庾信詩今朝得夢蘭漢書東方)
(朔傳建元三年起上林苑西京雜記初修上林苑羣臣/逺方各獻名果異卉三千餘種植其中亦有制為美名)
(以標竒麗也呉均詩雞鳴上林苑薄暮小平津全唐詩/話李義府八嵗舉神童文皇在上林有捕得鳥者義府)
(進詩曰上林如許樹不借一/枝棲上曰今以全樹借汝)無處不堪攀(嵇康與山巨/源絶交書自)
(惟至熟有必不堪者七甚不可者五陶𢎞景詩只可自/怡悦不堪持贈君庾信枯樹賦樹猶如此人何以堪謝)
(靈運嶺表賦蘿蔓絶攀苔衣流滑/棗據詩徙倚憑髙山仰攀桂樹柯)
　　韋述(京兆人家有書二千巻兒時記覽皆徧綴文/操牘便就舉進士時甚少儀形眇小考功郎)
　　　(宋之問曰韋學士童年有何事業對曰性好著/書之問曰本求異才果得遷固開元中詔馬懐)
　　　(素編次圖書奏用述等二十六人同於秘閣詳/録四部書五年而成述好譜學又于栁冲姓族)
　　　(系錄外撰開元譜二十卷張説引為集賢院直/學士累遷尚書工部侍郎在書府四十年居史)
　　　(職二十年勒成國史事簡記詳/蕭穎士以為譙周陳夀之流)
　　　春日山莊(謝朓詩解佩拂山莊梁昭明太/子詩命駕出山莊廣韻莊莊田)
初嵗開韶月(夏小正初嵗祭耒始用暢也曹植詩初嵗/元祚吉日惟良謝靈運詩開春獻初嵗白)
(日出悠悠梁元帝纂要孟/春曰初嵗又春景曰韶景)田家喜載陽(應璩詩田家無/所有酌醴焚枯)
(魚盧照鄰詩田家自有樂誰肯謝香溪詩/春日載陽梁武帝賦獻嵗發暉春日載陽)晚晴搖水態
(何遜詩振衣喜初霽褰裳對晚晴司馬相如上林/賦隨風澹淡與波搖蕩又八川分流相背而異態)遲景
蕩山光(詩春日遲遲謝恵連三月三日詩遲遲和景婉/夭夭園桃灼庾肩吾春夜詩水光懸蕩壁沈約)
(詩山光浮水至/春色犯寒來)浦淨漁舟逺(駱賔王詩水淨望如空劉/孝威詩漁舟繞落花王勃)
(滕王閣序漁舟唱晚響窮彭蠡之/濵唐太宗詩深悲黄鶴孤舟逺)花飛樵路香(庾成師/詩憶别)
(春花飛庾信馬射賦序落花與芝葢同飛沈約詩安仁/採樵路徐陵啟拾金樵路髙士所羞晉白紵舞歌陽春)
(白日風花香李百藥賦花飄香/兮動笑虞世南詩吹花送逺香)自然成野趣(淮南子因/天地之自)
(然謝道韞詩非工復非匠雲構發自然陶潛歸去來辭/園日涉以成趣武三思石淙山詩對酒鳴琴追野趣)
都使俗情忘(曹植七啟肥遯離俗澄神/定靈陶潛詩林園無俗情)
　　孫逖
　　　上陽水牕賜宴(按品彚本作奉和四月三日上/陽水牕賜宴應制唐書地理志)
　　　　(東都上陽宫在禁苑之東東接皇城之西南/隅上元中置髙宗常居以聴政翰林盛事開)
　　　　(元中張説等十八人為學士于東都上陽宫/含象亭圖形寫御賛述之釋名牕聰也于内)
　　　　(外見之聰明也廣韻在牆曰牖在屋曰窻韓/詩外傳晉平公使范昭觀齊國之政景公賜)
　　　　(之宴北史韋師傳上召師與左僕射髙頻上/柱國韓擒虎等於卧内賜宴令各叙舊事以)
　　　　(為笑樂李諧述身賦或林/嬉于月夜或水宴于景斜)
今日逢新夏(荀子欲觀千載則審今日古詩今日良宴/㑹歡樂難具陳陶潛詩今日天氣佳魏文)
(帝槐賦俾暮春之既替即首夏之初/期支遁詩三春迭云謝首夏含朱明)歡遊續舊旬(應璩/與弟)
(書間者北遊喜歡無量陶潛桃花源詩童孺縦行歌斑/白歡遊詣魏明帝詩遊弗淹旬遂屆揚土廣韻十日曰)
(旬/)氣和先作雨(禮記奮至徳之光動四氣之和以著萬/物之理論衡瑞應之出殆無種類因善)
(而起氣和而生晉書律歴志春氣和則角聲調後漢書/費長房傳東海大旱長房至海上見其人請雨乃曰東)
(海君有罪吾前繫于葛陂今方/出之使作雨也於是雨立注)恩厚别成春(新書仁義/恩厚人主)
(之芒刃也權勢法制人主之斤斧也後漢書劉虞傳虞/以恩厚得衆懐被北州春秋繁露明王正喜以當春正)
(怒以當秋班固答賔戲其君天下也炎/之如日威之如神函之如海養之如春)鳳管臨清洛(列/仙)
(傳王子喬好吹笙作鳳鳴遊伊洛間浮丘公接引上嵩/山謝朓七夕賦回龍駕之容裔亂鳳管之淒鏘孔稚圭)
(表縦金龍吹鬱其前鳴笳鳳管疊其後梁元帝啟殷殿/初基拾龍淵之寳虞祠始搆獻鳳管之玉潘岳藉田賦)
(清洛濁渠引流激水劉孝綽昭明太子集序宴遊西園/祖道清洛書伊洛瀍澗傳伊出陸渾洛出上洛一統志)
(河南河南府洛水源出陜西洛南縣冢嶺山東/流經盧氏永寧宜陽洛陽偃師鞏縣入於河)龍輿下
紫宸(阮籍詩良馬騁龍輿隋煬帝詩翠霞乗鳳輦碧霧/翼龍與唐明皇帝實錄開元十二年三月宴朝集)
(使于紫宸殿唐㑹要龍朔三年四月始御紫宸殿聴政/百僚奉賀雍録含光之北為宣政宣政之北為紫宸)
此中歌在藻(陶潛桃花源記此中人語云不足為外人/道也又詩此中有真意欲辨已忘言詩魚)
(在在藻有頒其首王在在鎬豈樂飲酒箋魚之依草猶/人之依明王也王融曲水詩序信凱讌之在藻知和樂)
(於食萍李嶠上禮食表不恥/獻芹之陋方期在藻之歡)還見躍潛鱗(詩王在靈沼/於牣魚躍又)
(潛雖伏矣亦孔之炤北齊/明堂樂歌潛鱗躍翠漣)
　　　宿雲門寺(杜甫歌若耶溪雲門寺吾獨胡為在/泥滓青鞵布襪従此始一統志寺在)
　　　　(浙江紹興府雲門山晉王獻之居此嘗有/五色祥雲詔建寺號雲門今名廣孝寺)
香閣東山下(庾信詩尚聞香閣梵猶聴竹林鐘謝偃詩/逶迤度香閣宋之問詩綵仗紅旌繞香閣)
(一統志雲門山在府城南三/十里呉均詩掛月青山下)烟花象外幽(洛陽伽藍記/其中烟花霧)
(草或傾或倒沈約詩年芳被禁籞烟花繞層曲孫綽天/台山賦散以象外之説暢以無生之篇梁武帝文爍靈)
(義於象外江總詩情幽豈徇物志逺易驚羣宋/之問詩離宫秘苑勝瀛洲别有仙人洞壑幽)懸燈千
嶂夕(江總燈賛寳燈夜開光遍花臺梁簡文帝詩窻斜/八綺燈懸百枝世説謝康樂尋山陟嶺必造幽峻)
(巖嶂千重莫不徧歴陳後主三善殿夕望山燈詩金岫/多風烟華燈此岫邊張纉賦水泓澄以闇夕山參差而)
(辨旦盧照鄰詩/途遙日向夕)捲幔五湖秋(通典諸葛亮屯于陽平巻/幔開四門掃地却飲酒王)
(融詠幔詩月映不辭巻風來輒自輕顧野王詩窻開翠/幙巻周禮夏官職方氏揚州其浸五湖注具區五湖在)
(呉南張勃呉錄五湖者太湖之别名以其周行五百餘/里故曰五湖晉西洲曲採蓮南塘秋何遜詩蕭散烟霧)
(晚淒清江漢秋駱賔/王詩葉下洞庭秋)畫壁餘鴻雁(楚辭天問注屈原見/楚有先王之廟及公)
(卿祠堂圖畫天地山川神靈及古聖賢怪物行事因書/其壁呵而問之庾信詩龍來隨畫壁鳳起逐吹簧又寒)
(壁畫花開爾雅注列枿餘也疏遺餘也/法苑珠林散壊無遺餘詩鴻雁于飛)紗窻宿斗牛(庾/信)
(蕩子賦紗窻獨掩羅帳長垂劉孝威詩紗窻相向開無/名氏詩深掩粧窻卧碧紗説文宿止也晉書天文志州)
(郡躔次斗牽牛織女呉越揚州又張華傳斗牛之間/常有紫氣庾信賦路已分於湘漢星猶看於斗牛)更
疑天路近(西京賦要羨門乎天路曹植詩髙髙上無極/天路安可窮鮑照詩龍飛逸天路李嶠詩雲)
(霞天/路近)夢與白雲遊(列子黄帝閒居大庭之館而夢遊於/華胥氏之國南齊髙逸傳褚伯玉居)
(瀑布山三十餘年王僧達為呉郡苦禮致之丘珍孫與/僧達書僧達答曰褚先生従白雲遊舊矣近故要其來)
(此冀慰日夜張九齡詩翻疑夢/裏遊王昌齡詩西歸夢中遊)
　　　同邢判官尋龍湍觀歸湖中(唐書百官志節度/使觀察使等皆有)
　　　　(判官/一人)
星使下天京(後漢書李郃傳和帝分遣使者微行到益發/州投邸郃時夏夕露坐因仰觀問曰二君)
(京師時寧知朝廷有二使耶二使曰不聞也郃指星示/云有二使星向益州分野故知之耳晉書天文志流星)
(天使也星大者使大小者使小漢書周勃傳亞夫至灞上/趙涉遮説曰將軍此去諸侯以為従天而下也詩有命)
(自天命此文王于周于京李白/詩粲粲呉與史衣冠耀天京)雲湖喜晝晴(潯陽記晉/義熙中呉)
(隸於雲湖中為魚塞有人言晚當有大魚攻塞幸勿害/之隸曰諾頃之大魚至羣魚従之拾遺記靈帝遊西園)
(歌曰千年萬嵗喜難踰左傳敬仲曰/臣卜其晝梁簡文帝詩雲穿天半晴)更従探穴處(史記/自序)
(南遊江淮上㑹稽探禹穴江總賦太史來而/探穴宋之問詩禹穴今朝到耶溪此路通)還作棹歌
行(蕭放咏竹詩還作葛陂龍隋書地理志洞庭競渡之/戲迅檝齊馳櫂歌亂響陸機櫂歌行名謳激清唱榜)
(人縦櫂歌張正見詩欲/奏江南曲聊習棹歌行)絲管荷風入(拾遺記帝奏招商/之歌以來涼氣曰)
(清絲流管歌玉鳬宋之問詩風泉度絲管散/駱賔王詩衣麝入荷風謝朓詩風入芳帷)簾帷竹氣清
(南史雪霰交下簾帷皆白祖詠秋日聞百舌鳥詩秋天/聞好鳥驚起出簾帷張説詩天香涵竹氣蘇頲詩館將)
(花雨映潭/與竹聲清)莫愁歸路逺(崔峒詩平子四愁今莫比陶潛/詩行行循歸路沈佺期遊少林)
(寺詩歸路烟霞晚揚雄河東賦既發/軔於平盈兮誰謂路逺而不能従)水月夜虛明(江總/賦寢)
(處風雲憑棲水月唐太宗聖教序松風水月未足比其/清華南史蕭子顯傳自序曰登髙目極臨水送歸風動)
(春朝月明秋夜有來斯應毎不能己陶𢎞景/尋山志庭虛月映江總月詩水上動搖明)
　　　進船泛洛水(書導洛自熊耳東北㑹于澗瀍山/海經洛水出洛西山東北注河入)
　　　　(成臯之西漢宫典職徳陽殿周遊容萬人/自偃師去宫四十五里激洛水於殿下)
禁園紆睿覽(班固西都賦西郊則有上囿禁苑林麓藪/澤庾信華林園馬射賦皇帝翊四校於仙)
(園迴六龍於天苑唐六典大明宫在禁苑之東南接/宫城之東北隅韋安石詩睿覽八紘外天文七曜披)仙
棹叶時遊(江總詩仙舟李膺棹小馬王戎鑣宋之問/詩仙遊實壯哉茅山父老歌何時乎來遊)洛
北風花樹(帝王世紀武王營洛邑而定鼎焉今洛陽縣/西南洛水之北有鼎中觀是也庾信詩水紋)
(恒獨㫁風花直亂迴虞世南詩驚鳥排林度風花隔水/來王融詩花樹雜為錦月池皎如練丘遲與陳伯之書)
(雜花生樹/羣鶯亂飛)江南彩畫舟(爾雅江南曰揚州史記貨殖傳/江南卑濕多竹木豫章出黄金)
(古樂府江南可採蓮蓮葉何田田論衡船車載人孰與/其徒多也素車朴船孰與加漆采畫也然則鴻筆之人)
(國之船車采畫也蕭/慤詩凌晨方畫舟)芳生蘭蕙草(楚辭余既滋蘭之九/畹兮又樹蕙之百畮)
(又芝蘭變而不芳兮荃蕙化/而為茅古詩蘭澤多芳草)春入鳳皇樓(薛道衡詩入/春纔七日離)
(家已二年鮑照詩鳳樓十二重四户八綺窻江淹詩蕩/子久從征鳳樓簫管閑王僧孺詩嬴女鳳皇樓漢姬栢)
(梁/殿)興盡離宫暮(殷仲文詩獨有清秋日能使髙興盡晉/書王徽之傳徽之居山隂夜雪初霽忽)
(憶戴逵逵時在剡便乘小舟詣之經宿方至其門不前/而返人問其故曰乘興而來興盡而返何必見安道耶)
(漢書枚乗傳修治上林雜以離宫班固西都賦離宫/别館三十六所晉書天文志離宫六星天子之别宫)烟
光起夕流(江淹詩烟光拂夜色華舟盪秋風庾闡閑居/賦晨渠吐溜歸潮夕流謝靈運嶺表賦看朝)
(雲之抱岫聴/夕流之注澗)
　　李白
　　　宫中行樂
水緑南薫殿(曹植詩遊魚潛緑水謝朓入朝曲逶迤帶/緑水帝舜南風曲南風之薰兮可以解我)
(民之愠兮六典興慶宫之北曰濯龍門其内左曰芳/苑門右曰麗苑門南走龍池曰瀛洲門内曰南薰殿)花
紅北闕樓(司馬相如上林賦發紅華垂朱榮駱賔王詩/花枝發夜紅史記漢髙祖紀蕭丞相營作未)
(央宫立東闕北闕張衡西京賦北闕甲/第當道直啟陸機樂府駕言出北闕)鶯歌聞太液(盧/照)
(鄰詩蝶戲緑苔前鶯歌白雲上岑羲詩花笑鶯歌迎帝/輦漢書郊祀志建章宫北治大池漸臺髙二十餘丈名)
(曰泰液班固西都賦前唐中而後太液覽滄/海之湯湯張衡西京賦顧臨太液滄池漭沆)鳳吹繞瀛
洲(梁武帝詩鳳吹方㕘差梁昭明太子七契鳳吹鼉鼓/終不屑情丘遲詩詰旦閶闔開馳道聞鳳吹廣韻吹)
(尺偽切史記秦始皇紀徐市言海中有三神山名曰蓬/萊方丈瀛洲仙人居之漢書揚雄傳武帝營建章鳳闕)
(神明馺娑漸臺泰液象海水周流方丈瀛洲蓬萊窮極/妙麗班固西都賦濫瀛洲與方壺蓬萊起乎中央孔紹)
(徳詩何須問方/士此處即瀛洲)素女鳴珠珮(史記封禪書太帝使素女/鼓五十絃瑟揚雄賦聴素)
(女之清聲兮觀宓妃之妙曲謝恵連詩鳴珮專後輿庾/信春賦鳴珮凌波之水梁簡文帝樂府下牀著珠珮捉)
(鏡安花鑷沈約履詩逆/轉珠珮響先表繡桂香)天人弄綵毬(魏畧邯鄲淳見曹/植才辨歸對其所)
(知歎植之才謂之天人水經注崑崙山有墉城西王母/之所治真宫仙虛之所宗品物羣生希竒特甚天人濟)
(濟不可具記孫萬夀詩英辨接天人唐書百官志中尚/署令一人丞二人嵗寒食獻毬荆楚嵗時記寒食打毬)
(鞦韆拖鈎之戲武平一詩/令節重遨遊分鑣戲綵毬)今朝風日好(詩以永今朝梁/簡文帝三日詩)
(握蘭惟是日採艾亦今朝庾信詩今朝好風日園苑足/芳菲盧思道詩山泉好風日張説詩何許承恩宴山亭)
(風日/好)宜入未央遊(詩夜如何其夜未央疏未央者前限/未到之詞故漢有未央宫三輔黄圖)
(髙祖七年蕭何造未央宫括地志未央宫在雍州長安/縣西北十里班固西都賦自未央而連桂宫北彌明光)
(而亘長樂蘇頲/詩芳園翠輦遊)
　　　二
寒雪梅中盡(南史梁南平王偉傳每祁寒積雪則遣人/載樵米隨乏絶者賦給之謝靈運苦寒行)
(嵗嵗層氷合紛紛霰雪落唐太宗詩寒辭去冬雪暖帶/入春風梁昭明太子五日啟凍雨洗梅樹之中庾肩吾)
(詩梅花應可折倩為雪中看張正見詩雪盡青山路/氷銷緑水池唐太宗詩送寒餘雪盡迎嵗早梅新)春
風柳上歸(潘岳詩春風緑隙來謝朓詩四面動春風樂/府讀曲歌楊栁得春風庾信詩新禽解雜語)
(春柳卧生根王襃詩細栁發新春庾信春賦宜春苑/中春已歸披香殿裏作春衣荀仲舉詩況復歸風便)宫
鶯嬌欲醉(王襃詩初春麗景鶯欲嬌宋之問詩飛花隨/蝶舞艷曲伴鶯嬌又送獨孤少府序管召魚)
(樂杯薰/鶯醉)簷燕語還飛(梁簡文帝詩摘梅多繞樹覔燕好/窺簷江總詩春風送燕入簷窺駱)
(賔王詩簷前羣燕並頭棲沈佺期詩燕來紅壁語徐彦/伯詩暗梁聞語燕夜燭見飛蛾古詩思為雙飛燕銜泥)
(巢君屋阮籍詩不見南飛燕羽翼正差/池江淹詩袖中有短書願寄雙飛燕)遲日明歌席(詩/春)
(日遲遲宋之問詩綵雲歌處㫁遲日舞前留王融詩長/為南山固永與朝日明駱賔王詩晚雲秋日明亭臯風)
(露清徐陵詩舞席秋來巻歌筵無數塵/庾信步虛詞迴雲隨舞曲流水逐歌筵)新花艷舞衣(梁/簡)
(文帝採桑樂府細萍重疊長新花歴亂開梁元帝詩牆/髙攀不及花新摘未舒陳後主詩陌頭新花歴亂生鮑)
(照詩時艷憐花藥梁元帝詩山似蓮花艷流如明月光/隋煬帝詩清音出歌扇浮香飄舞衣盧照鄰詩風花落)
(舞/衣)晚來移彩仗(程大昌雍録髙宗龍朔三年四月移仗/蓬萊宫之含元殿宋之問詩寒輕彩仗)
(外春發幔城中沈佺期詩東山朝日翠屏開北闕晴空/彩仗來唐書儀衞志帶刀捉杖毎日四十二人立内廊)
(閣外號/曰内仗)行樂有光輝(庾信賦摘芳林沼行樂軒除詩造/舟為梁不顯其光傳天子造舟然)
(後可以顯其光輝禮記玉藻煇如疏登所乘之車有光/輝色而往適君朝漢郊祀歌配上帝兮揚光輝管輅别)
(傳朝旦為輝/日中為光)
　　　三
栁色黄金嫩(何遜詩輕烟滲栁色李巨仁詩長隄栁色/翠唐太宗詠春池栁詩疎黄一鳥哢陳後)
(主詩遙看栁色/嫩迴望鳥飛髙)梨花白雪香(蕭子顯詩洛陽梨花落如/雪世説白雪紛紛何所似)
(王勃詩花香染别衣洛/陽花木記雪香千葉)玉樓巢翡翠(十洲記崑崙山一/角有天墉城城上)
(安金臺五所玉樓十二所關尹内傳老子與尹喜共登/崑崙上金臺玉樓晝夜光明神女賦若翡翠之奮翼子)
(虛賦揜翡翠射鵕䴊後漢書西南夷傳哀牢出孔雀翡/翠埤雅翠鳥或謂之翡翠名前為翡名後為翠舊云雄)
(赤曰翡雌青曰翠呉都/賦翡翠列巢以重行)金殿鎖鴛鴦(江淹詩列坐金殿/側江總詩羽籥響)
(鐘石流泉灌金殿詩鴛鴦于飛埤雅雄鳴曰鴛雌鳴曰/鴦鴛鴦雌雄相類飛止相匹飛燕外傳帝居鴛鴦殿便)
(房省宫簿徐陵詩/宫中本造鴛鴦殿)選伎隨雕輦(鮑照詩選色徧齊代徵/聲匝卭越世説魏武有)
(一妓聲最清髙於是選百人一時俱教果有一人聲及/之東京賦下雕輦於東廂晉書佛圖澄傳衣以綾錦乘)
(以雕輦張正見/詩禁苑迴雕輦)徵歌出洞房(謝偃聴歌賦於是徵趙女/命齊倡動瓊佩出蘭房楚)
(辭姱容脩態絙洞房些長門賦懸明月以自照兮徂清/夜於洞房陸機詩洞房結阿閣梁元帝詞花交兮洞房)
宫中誰第一(戰國策生於深宫之中諸葛亮出師表宫/中府中俱為一體漢書蕭何傳列侯畢已)
(受封奏位次皆曰曹參宜第一鄂千秋/進曰蕭何當第一於是乃令何第一)飛燕在昭陽(漢/書)
(外戚傳孝成趙皇后本長安宫人屬陽阿主家學歌舞/號曰飛燕召入宫後立為皇后又皇后弟絶幸為昭儀)
(居昭陽舍三輔黄圖武帝後宫八區有/昭陽殿西都賦昭陽特盛隆於孝成)
　　　侍従遊宿温泉宫作(漢書嚴助傳制詔㑹稽太/守君厭承明之廬勞侍従)
　　　　(之事班固西都賦庶松喬之羣類時遊従乎/斯庭唐書地理志京兆昭應縣有宫在驪山)
　　　　(下貞觀十八年置咸亨三年始名温泉宫雍/録温湯在臨潼縣南一百五十步在驪山西)
　　　　(北有三所其一處即皇堂石井後周宇文䕶/所造隋文帝又修屋宇并植松栢千餘株貞)
　　　　(觀十八年詔閻立徳營建宫殿御湯各湯/泉宫太宗臨幸製碑咸亨三年名温泉宫)
羽林十二將(甘氏星經羽林府四十五星壘壁陳十二/星在營室南主羽林衞天子之軍史記天)
(官書虛危其南有衆星曰羽林天軍晉書天文志壘壁/陳十二星在羽林北羽林之垣壘也漢書百官公卿表)
(郎中令掌宫殿掖門户期門羽林皆屬焉注羽林亦宿/衞之官言其如羽之疾如林之多也又百官公卿表羽)
(林武帝太初元年初置名曰建章營騎後更名羽林騎/唐書百官志左右羽林軍大將軍各一人將軍各三人)
(掌統北衙禁兵督攝左右廂飛騎儀仗大朝㑹則周衞/階陛巡幸則夾馳道為内仗北史魏紀太和十六年詔)
(陽平王頤左僕射陸叡督十二將北討蠕蠕又周太祖/紀魏大統三年帝率李弼獨孤信等十二將伐東魏至)
(潼闗誓師而行遂/拔盤豆攻𢎞農)羅列應星文(漢書天文志西宫天厠/西有句曲九星三處羅)
(列古雞鳴曲鴛鴦七十二羅列自成行呉均邊城將/詩刀含四尺影劍抱七星文庾信詩金匱辨星文)霜
仗懸秋月(徐陵為貞陽侯與王太尉書霜戈雪㦸無非/武庫之兵龍甲犀渠皆是雲臺之仗顧愷之)
(詩秋月揚明輝冬嶺秀孤松晉/書南燕載記揮戈與秋月競色)霓旌巻夜雲(司馬相如/上林賦拖)
(霓旌靡雲旗注析羽毛染以五采綴以縷為旌有似虹/蜺之氣也宋之問始安秋日詩巻雲山􁣙􁣙碎石水磷)
(磷陶𢎞景寒夜怨/夜雲生夜鴻驚)嚴更千户肅(班固西都賦周以鈎陳/之位衞以嚴更之署張)
(衡西京賦重以虎威章溝嚴更之署注嚴更督行夜鼓/也梁昭明太子同泰僧正講詩掖影連髙墖法鼓亂嚴)
(更漢書東方朔傳陛下以城中為小圖/起建章左鳳闕右神明號稱千門萬户)清樂九天聞(舊/唐)
(書音樂志後魏孝文宣武用師淮漢收其所獲南音謂/之清商樂隋平陳因置清商署總謂之清樂唐書禮樂)
(志清商伎者隋清樂也歌者二人吹葉一人舞者四人/并習巴渝舞孫子善攻者動于九天之上離騷指九天)
(以為正兮夫惟靈修之故也太𤣥經九天一為中天二/為羨天三為従天四為更天五為晬天六為廓天七為)
(減天八為沈天九為成天漢書郊祀志九天巫祀九天/注九天者謂中央鈞天東方蒼天東北旻天北方𤣥天)
(西北幽天西方皓天西南朱天南方炎天/東南陽天也詩鶴鳴于九臯聲聞于天)日出瞻佳氣
(擊壤歌日出而作日入而息鑿井而飲耕田而食詩羔/裘如膏日出有曜水經注日觀者雞一鳴時見日始欲)
(出長三丈許故以名焉後漢書光武帝紀望氣者至南/陽曰氣佳哉鬱鬱蔥蔥袁奭従駕遊山詩平原與上路)
(佳氣逺蔥蔥杜審言詠終南山/詩半嶺通佳氣中峯繞瑞烟)蔥蔥繞聖君(楊炯詩天/門開奕奕)
(佳氣鬱蔥蔥王粲詩籌策運帷幄一由我聖君晉釣竿/曲玉衡正三辰造化賦羣形退願輔聖君與神合其靈)
　　　口號贈徵君鴻(自注此公時被徵唐書隠逸傳/盧鴻字顥然博學善書籕廬嵩)
　　　　(山開元初備禮徵再不至五年詔曰朕虛心/引領于今數年有司其齎束帛之具重宣兹)
　　　　(㫖想有以翻然易節副朕意焉鴻至東都謁/見不拜曰禮者忠信所薄臣敢以忠信見帝)
　　　　(拜諫議大夫固辭復下制許/還山按舊唐書作盧鴻一)
陶令辭彭澤(晉書陶潛傳潛字元亮少懐髙尚躬耕自/資為彭澤令郡遣督郵至縣吏白應束帶)
(見之潛歎曰我不能為五斗米折腰拳拳事鄉里/小人即解印去縣一統志彭澤縣屬九江府)梁鴻入
㑹稽(後漢書逸民傳梁鴻字伯鸞扶風人東出關作五/噫之歌肅宗聞而非之求鴻不得乃易姓運期名)
(燿字侯光與妻子去適呉依大家臯伯通居廡下為人/賃舂伯通異之乃舍之于家鴻潛閉户著書十餘篇又)
(郡國志㑹稽郡秦置本/治呉立郡呉乃移山隂)我尋髙士傳(馬明生詩我將尋/真人澄神挹容景)
(晉書嵇康傳康能屬文撰上古以來髙士為之傳賛又/皇甫謐傳謐所著甚多又撰髙士逸士列女等傳並重)
(于世隋書經籍志虞槃佐撰髙士/傳二巻又周𢎞讓撰髙士傳七巻)君與古人齊(詩我思/古人實)
(獲我心魏志毛玠傳太祖以素屏風素馮几賜玠曰君/有古人之風故賜君古人之服吕覽周公旦曰與我齊)
(者吾不與處無益我者也/淮南子形不齊而實齊也)雲卧留丹壑(鮑照昇天行雲/卧恣天行沈約)
(詩秩滿撫白雲淹留事芝髓孫綽太平山銘上干翠霞/下籠丹壑鮑照詩妍容逐丹壑宋之問詩白羽搖丹壑)
(一統志盧鴻巖在登封縣東/二十里唐處士盧鴻讀書處)天書降紫泥(庾信讃帝刻/桐葉天書掌)
(文蘇頲詩自有天文降無勞訪海槎漢舊儀天子六璽/皆以武都紫泥封之隴右記武都紫水有泥其色紫而)
(粘貢之用/封璽書)不知楊伯起(庾信詩不知髙㡬里低頭看世/間後漢書楊震傳震字伯起𢎞)
(農華隂人少好學明經博覽無不窮究諸儒為之語曰/關西孔子楊伯起嘗客居于湖不答州郡禮命數十年)
(衆人謂之晚暮而震志愈篤年五十乃始仕州郡大將/軍鄧隲聞其賢而辟之舉茂才四遷荆州刺史呉均詩)
(昔聞楊伯起/拖玉振清風)早晚向關西(詩夜如何其箋夜如何其問/早晚之辭韓非子舉事慎隂)
(陽之和種樹接四時之適無早晚之失寒温之灾則入/多許天正詩龍湖膏澤下早晚徧枯窮徐陵文濟北顔)
(淵闗西孔子李行言秋晚度廢/關詩贈言楊伯起非復是關西)
　　　廣陵贈别(漢書地理志廣陵國景帝四年更名/江都武帝元狩三年更名廣陵記纂)
　　　　(淵海隋改為揚州唐武徳九年屬淮/南道天寳曰廣陵郡乾元復曰揚州)
玉瓶沽美酒(樂府古辭就我求清酒絲䋲提玉壺揚雄/酒箴觀瓶之居在井之湄鹽鐵論古者不)
(市食及其後則有屠沽廣韻沽買也古詩不如飲美/酒被服紈與素曹植樂府歸來宴平樂美酒斗十千)數
里送君還(白帖十里一長亭五里一短亭江淹古别離/黄雲蔽千里遊子何時還又送君如昨日簷)
(前露已溥庾信詩浦喧/征棹發亭空送客還)繫馬垂楊下(庾信賦倚弓於玉/女窓扉繫馬於鳳)
(皇樓柱李益詩風吹山下草繫馬河邊樹又白惜餘春/賦醉愁心於垂楊隨柔條以斜結梁元帝詩巫山巫峽)
(長垂柳復垂楊李/嶷詩侍獵長楊下)銜杯大道間(劉伶酒徳頌捧甖承槽/銜杯漱醪崔恵童詩一)
(月人生笑㡬回相逢相值且銜杯江總閨怨寂寂/青樓大道邊儲光羲詩朝看大道上落花亂馬足)天邊
看緑水(梁元帝臨秋賦水含天而難别劉孝綽渡江詩/天邊生岸影孟浩然詩孤帆天際看謝朓詩逶)
(迤帶緑水傅休奕詩下鑒緑水波南史庾杲之傳蕭/緬與王儉書曰庾景行泛緑水依芙蓉何其麗也)海
上見青山(史記孝武帝紀李少君見上曰臣嘗遊海上/見安期生食臣棗大如𤓰又白詩天海空青)
(蒼謝朓詩不對芳春酒還望青山郭入/蜀記姑熟溪東南數峯如黛葢青山也)興罷各分袂(晉/書)
(王徽之傳乗興而來興盡而返拾遺記蕭鳳使玉門/關勸酒謂兄曰庶分袂不悲何遜詩當憐此分袂)何
須别醉顔(鮑照詩停觴不語欲誰須王昌齡留别詩醉/别何須更惆悵蘇頲詩莫愴分飛岐路别楚)
(辭美人既/醉朱顔酡)
　　　渡荆門送别(郭璞江賦荆門闕竦而盤礴水經/注江水東歴荆門虎牙之門荆門)
　　　　(山在南上合下開其狀似門虎牙山在北此/二山楚之西塞也寰宇記荆門本漢舊地荆)
　　　　(襄之要津一統志荆門州在/湖廣荆州府北一百八十里)
渡逺荆門外(梁簡文帝詩關山逺/可度逺度復難思)來従楚國遊(國語赫/赫楚國)
(而君臨之甯戚飯牛歌吾當與爾適楚國詩彼君子/兮逝肯來遊温子昇寒陵山寺碑鳴玉鑾以來遊)山
隨平野盡(宗羈詩烟生山欲盡呉均詩蔽草/覆平野梁簡文帝文遼遼平野)江入大荒
流(夏侯湛詩江水兮浩浩長流兮萬里謝朓詩大江流/日夜山海經大荒之中有山名曰大荒之山日月所)
(入是謂大荒之野左思呉都賦出乎大荒之中行乎中/極之外注大荒謂海外也張協七命絶景乎大荒之遐)
(阻吞響乎幽/山之窮奥)月下飛天鏡(古樂府破鏡飛上天劉孝先/詩飛鏡㸃青天横照滿樓前)
(梁簡文帝望月詩形同七子鏡/何遜望初月詩破鏡出雲明)雲生結海樓(梁簡文帝/詩祈年雲)
(霧生裴讓之詩絶野寒雲生玉襃詩雲生壠底黒張協/詩翳翳結繁雲史記天官書海旁蜃氣象樓臺梁元帝)
(詩海氣旦如樓蔡凝賦得處/處春雲生詩為樓欲近城)仍憐故鄉水(楚辭念我長/生而久仙不)
(如反余之故鄉漢髙祖大風歌威加海内兮歸故鄉石/崇詩悠悠思故鄉謝朓詩歎息東流水如何故鄉陌)
萬里送行舟(郭璞江賦呼吸萬里吐納靈潮南史宗慤/傳乗長風破萬里浪沈約従軍行風巻萬)
(里波魏文帝善哉行湯湯川流中有行舟梁簡文帝/詩花葉灑行舟仍持送逺客謝恵連詩通川絶行舟)
　　　送董將軍西征(本集作送白利従/金吾董將軍西征)
西羌延國討(漢書宣帝紀神爵元年遣後將軍趙充國/强弩將軍許延夀擊西羌後漢西羌傳西)
(羌之本出自三苗羌姓之别也左傳/令尹之不能爾所知也國將討焉)白起佐軍威(史記/白起)
(者郿人也善用兵事秦昭王為左庶長遷為武安君戰/國策白起率數萬之師以與楚戰舉鄢郢燒夷陵南并)
(蜀漢又越韓魏攻强趙使秦業帝趙楚懾服不敢攻秦/者白起之勢也後漢書耿純傳賛純植義發奉兵佐威)
劍抉浮雲氣(莊子天子之劍上抉浮雲下絶地紀此劍/一用匡諸侯天下服矣又絶雲氣負青天)
弓彎明月輝(賈誼過秦論士不敢彎弓而報怨伏知道/詩試將弓學月聊持劒比霜唐太宗詠弓)
(詩上弦明月半楊炯詩烏號明/月弓梁簡文帝詩月輝横射枕)馬行邊草緑(楚辭邊馬/顧而不行)
(鮑照蕪城賦白楊早落塞草前衰駱賔王従征詩邊沙/逺雜風塵氣塞草長垂霜雪天盧照鄰詩漢地草應緑)
(邊庭沙/正飛)旌巻曙霜飛(梁元帝文虹旌式巻唐太宗詩/階蘭凝曙霜七命風厲霜飛)抗
手凛相顧(孔叢子子髙遊趙還有鄒文李節者送别流/涕交頤子髙抗手而已温子昇寒陵山寺碑)
(壯士凛以爭先庾信别張司馬/詩前席慘無言離悲兩相顧)寒風生鐵衣(吕氏春秋/風有八等)
(炎風滔風熏風巨風淒風飂風厲風寒/風木蘭歌朔氣傳金柝寒光照鐡衣)
　　　送友人
青山横北郭(茅山父老歌白鶴翔青山何時復來遊何/遜詩青山不可上一上一惆悵謝朓詩不)
(對芳春酒還望青山郭/呉均詩驅車還北郭)白水遶東城(左傳所不與舅氏/同心者有如白水)
(古逸詩浩浩白水張衡賦㪺白水以為漿梁宣帝賦清/流四遶吐溜悠長古詩東城髙且長逶迤自相屬蕭子)
(顯詩出入/東城里)此地一為别(劉繪詩江山信多美此地最為/神唐太宗詩一朝辭此地四海)
(遂為家王粲詩風/流雲散一别如雨)孤蓬萬里征(古詩孤蓬轉霜根鮑照/蕪城賦孤蓬自振驚砂)
(坐飛江淹詩渺然萬里遊劉刪詩寄謝千金子安/知萬里蓬古八變歌翩翩飛蓬征愴愴遊子懐)浮雲
遊子意(李陵與蘇武詩仰視浮雲馳奄忽互相踰又攜/手上河梁遊子暮何之古詩浮雲蔽白日遊子)
(不顧返江淹詩浮雲/抱山川遊子御故鄉)落日故人情(謝靈運撰征賦望新/晴於落日梁簡文帝)
(詩落日芳春暮陳後主詩思君如落日無有暫還時/古詩前日風雪中故人従此去任昉詩猶我故人情)揮
手自兹去(劉琨詩揮手長相謝劉鑠詩揮手従此辭史/記晉世家秦送重耳至河咎犯曰臣従君周)
(旋天下過亦多/矣請従此去)蕭蕭班馬鳴(詩馬鳴蕭蕭范雲詩蕭蕭/良馬鳴左傳有班馬之聲)
(牛𢎞歌辭班馬蕭蕭蘇/頲詩班馬長嘶落景催)
　　　尋雍尊師隠居
羣峭碧摩天(劉峻山棲志羣峯叠起接漢連霞淮南子/上峭山赴深谿張正見賦峯髙一萬峭峙)
(三百古樂府黄/鵠摩天極髙飛)逍遙不計年(詩所謂伊人于焉逍遙陶/𢎞景賦更天地之彌固終)
(逍遙以長年宋書王華傳治阿之宰不必/計年王勃詩松石偏宜古藤蘿不計年)撥雲尋古道
(莊子上抉浮雲郭璞詩神仙排雲出王融詩蘿徑/若披雲謝朓詩尋雲陟累榭廣韻撥理也除也)倚樹
聴流泉(莊子倚樹而吟據髙梧而瞑徐陵長干寺碑遊/巖倚樹宴坐經行詩觀其流泉江總詩流泉灌)
(金/殿)花暖青牛卧(隋煬帝詩落花香暖衆紋紅列仙傳老/子乗青牛車去入大秦神仙傳封君達)
(隴西人服煉水銀年百嵗如三十許騎青牛號青牛道/士嵩山記嵩髙山有大松樹或百嵗或千嵗其精化為)
(青/牛)松髙白鶴眠(沈約髙松賦鬱彼髙松棲根得地神境/記滎陽郡南有孤松千丈常有雙鶴晨)
(必接翮夕必偶影列仙傳王/子喬乗白鶴住緱氏山頭)語來江色暮(古樂府浮雲/多暮色徐陵)
(詩岸烟多暮色/岸水帶斜暉)獨自下寒烟(江總閨怨篇池上鴛鴦不/獨自謝朓詩切切隂風暮)
(桑柘起寒烟江淹/詩宿草凌寒烟)
　　　流夜郎至江夏陪長史叔及薛明府宴興徳寺
　　　　南閣(唐書李白傳永王璘辟為府僚佐璘起/兵逃還彭澤璘敗當誅郭子儀請解官)
　　　　(以贖有詔長流夜郎㑹赦還潯陽又地理志/鄂州江夏郡縣江夏一統志武昌府縣江夏)
紺殿横江上(説文紺深青色江總幡賛光分紺殿采布/香城楚辭横大江兮揚靈謝朓詩心事俱)
(已矣江上徒離憂呉/均詩風起秋江上)青山落鏡中(謝朓詩還望青山郭/梁簡文帝詩青山銜)
(月規虞世南賦鏡青山之幌澈釋恵標詩人似鏡中行/虞世南詩呉趨自有樂還似鏡中遊劉憲詩樓船直在)
(鏡中移沈佺期釣竿篇人/疑天上坐魚似鏡中懸)岸迴沙不盡(江賦陽侯吸硪/以岸起洪濤涴)
(湧而雲迴何遜詩逺岸平沙合梁簡文帝詩迴沙溜碧/水王僧孺詩沙岸淨如掃禮記西不盡流沙南不盡衡)
(山東不盡東海/北不盡恒山)日映水成空(梁簡文帝頌日映金雲風/搖銀草又修竹賦日映花)
(靡謝靈運詩空水共澄鮮劉楨詩寒水清若空沈約詩/兩溪共一瀉水潔望如空宇文㫤詩烟生山欲盡潭淨)
(水恒/空)天樂流香閣(莊子天機不張而五官皆備此之謂/天樂法苑珠林北印度國有月光玉)
(塔常放神光仙花天樂古樂府太和曲國鳥尚含天樂/囀梁武帝詩繚繞聞天樂周流揚梵聲禮記流而不息)
(合同而化而樂興焉唐太宗詩聲流三處管響亂/一重弦庾信詩尚聞香閣梵謝偃詩逶迤度香閣)蓮舟
颺晚風(梁元帝詩蓮舟夾鶴氅畫舸覆油緹蕭子範詩/蓮舟拂芰歸沈君攸曲蓮舟泛浪華又詩蓮舟)
(凌沙轉不碍孔徳紹詩蓮舟泛錦磧極目眺江干范泰/詩軒翼颺輕風崔湜詩曲渚颺輕風鮑照詩鱗鱗夕雲)
(起獵獵/晚風遒)恭陪竹林宴(韻㑹陪厠也隨也増韻貳也伴也/魏氏春秋嵇康寓居河内之山陽)
(縣與之遊者阮籍山濤向秀籍兄子咸王戎劉伶遊於/竹林號為七賢沈佺期詩扈従行太液陪宴坐明光)
留醉與陶公(崔日用詩恩深答效淺留醉與宸暉晉書/陶潛傳潛為彭澤令在縣公田悉令種秫)
　(穀曰令吾嘗/醉於酒足矣)
　　　謝公亭(自注亭葢謝朓范雲之所遊齊書謝朓/傳隆昌初除秘書丞未拜仍轉中書郎)
　　　　　(出為宣城太守一統/志亭在寧國府城北)
　謝公離别處(一統志亭即謝朓送零陵内史范雲處古/詩上言長相思下言久離别李陵詩良時)
　(不再至離/别在須臾)風景每生愁(世説周顗與王導諸人登新亭/嘆曰風景不殊舉目有江河之)
　(異曹植釋愁文未/知子愁每由生)客散青天月(盧照鄰詩客散同秋葉/周髀天青黑為表丹黄)
　(為裏張衡賦仰青天其如帶天/謝莊月賦白露曖空素月流)山空碧水流(盧思道賦空/山照秋月蕭)
　(瑱詩澗水/初流碧)池花春映日(梁元帝詩映日通風隠珠幔飄/花拂葉度金池陳後主詩映日)
　(花光/動)窻竹夜鳴秋(謝朓思歸賦園桃春發窻竹夏涼又/詩翛翛映窻竹又七夕賦素鐘登御)
　(夷律/鳴秋)今古一相接(關尹子其來無今其往無古謝靈運/詩誰謂古今殊異代可同調杜預左)
　(傳序考其/時則相接)長歌懐舊遊(五經通義發聲而歌長言陸機/詩長歌赴促節鮑照詩懐古復)
　(懐今長懐無終極陸機詩念昔良遊于/焉永歎何承天詩願言桑梓思舊遊)
　
　
　
御選唐詩巻十三
　欽定四庫全書
御選唐詩巻十四
　　五言律
　　　孟浩然
　　　　精思館山房(一作遊精思觀題觀/主山房出處無考)
　誤入花源裏(晉書劉實傳誤入卿内陶潛桃花源記武/陵人捕魚為業縁溪行忽逢桃花林林盡)
　(水源得一山武平一詩烟/松寒翠幄雪徑繞花源)初憐竹逕深(梁昭明太子㽔/賔五月啟追凉)
　(竹徑托䕃松間徐陵詩竹逕䝉蘢巧茅齋結構新張正/見詩落逺香風急飛多花逕深庾信詩絶愛猿聲近誰)
　(憐花/徑深)方知仙子宅(漢宫殿名長安有仙人觀天台山賦/靈仙之所窟宅曹植遊仙詩王子奉)
　(仙樂又崑/崙本吾宅)未有世人尋(湛方生廬山神仙詩序絶阻重/險非人跡之所遊陸機賦世閱)
　(人而為世注一代之人通呼為世麋元譏許由世人歸/其髙行宋之問詩世人共稱嗟梁武帝逸民詩事迹易)
　(見理相/難尋)舞鶴過閑砌(梁簡文帝詩游魚動池葉舞鶴散/階塵呉均呉城賦東有鑄劒殘水)
　(西有舞鶴故壥庾信答移市教欲令吹簫舞鶴還/反舊鄽鮑照舞鶴賦唳清響於丹墀廣雅砌戺也)飛猿
　嘯宻林(應瑒西狩賦俯掣奔猴仰捷飛猿徐陵銘鳴蛇/之洞深谷隠於蒼天飛猿之嶺喬木㕘於雲日)
　(謝靈運詩宻林含餘清逺峯隠半規/張九齡詩惟有巴猿嘯哀音不可聴)漸通𤣥妙理(北史/藝術)
　(傳論或叙其𤣥妙申鑒幽深謂之𤣥理微謂之妙曹植/輔臣論志存太虛安心𤣥妙成公綏嘯賦𤣥妙足以通)
(神悟靈精微足以窮幽測深南史朱臯傳頗言𤣥理時/為詩詠北史髙允傳天下妙理至多何遽問此盧諶詩)
(昔在暇日/妙尋通理)深得坐忘心(莊子顔回曰回坐忘矣仲尼曰/何謂坐忘回曰墮支體黜聰明)
(離形去智同于/大通此謂坐忘)
　　　過故人莊
故人具雞黍(古詩悵然逺相望知是故人來陶潛詩故/人賞我趣挈壺相與至呉均詩故人杯酒)
(别論語殺雞為黍而食之後漢書范式傳式與張邵為/友式曰後二年當過拜至期邵白母請殺雞為黍待之)
(母曰二年之别千里約言何相信之審耶至/日果至范雲詩恨不具雞黍得與故人揮)邀我至田
家(謝朓樂府渠椀送佳人玉杯邀上客駱賔王序辭塵/成契冐雨相邀應璩詩田家無所有酌醴焚枯魚陶)
(潛詩田家/豈不苦)緑樹村邊合(梁簡文帝詩已見垂鈎挂緑樹/任昉詩緑樹懸宿根朱超道詩)
(古村空列樹劉孝綽還渡浙江/詩日暮愁隂合繞樹噪寒烏)青山郭外斜(古詩夕宿/青山郭謝)
(朓詩逺望青山郭吕氏春秋宿於郭/外江總詩樹動丹樓出山斜翠磴危)開軒面場圃(蜀都/賦開)
(髙軒以臨山列綺窗而瞰江阮籍詩開軒臨四野詩九/月築場圃周禮地官場人掌國之場圃而樹之果蓏珍)
(異之物後漢書仲長統傳塲圃築前果園/樹後謝朓辭記室箋捨耒塲圃奉筆兔園)把酒話桑麻
(鮑照詩握君手執杯酒周禮地官載師凡宅不毛者注/謂不樹桑麻漢書地理志魯地地狹民衆頗有桑麻之)
(業西征賦華實紛敷桑麻條暢陶潛詩相見無雜/言但道桑麻長何遜詩善鄰談穀稼故老述桑麻)待到
重陽日(魏文帝與鍾繇書嵗往月來忽復九月九日九/為陽數而日月並應故曰重陽輦下嵗時記都)
(城重九後一日/宴賞號小重陽)還來就菊花(月令季秋之月菊有黄華/南史陶潛九月九日無酒)
(出宅邊菊叢中坐久之王𢎞送酒至即便就酌醉而後/歸庾信詩蒲城桑落酒灞岸菊花天江總詩故鄉籬下)
(菊今日/㡬花開)
　　　送友東歸
士有不得志(史記魏其日黙黙不得志張衡四愁詩序/張衡不樂久處機宻陽嘉中出為河間相)
(鬱鬱不得志/為四愁詩)栖栖呉楚間(後漢書徐穉傳何為栖栖不/遑寧處班固答賔戲聖賢之)
(治栖栖皇皇史記諸侯年表自陳以西南至九疑東帶/江淮穀泗薄㑹稽為梁楚呉淮南長沙國又李廣傳呉)
(楚軍時廣従太尉亞/夫擊呉楚軍取旗)廣陵相遇罷(漢書地理志廣陵國/景帝四年更名江都)
(武帝元狩三年更名廣陵古長干曲妾家揚子渡便弄/廣陵潮枚乗七發將以八月之望觀濤乎廣陵之曲江)
(詩邂逅相遇/適我願兮)彭蠡泛舟還(説苑楚昭王欲之荆臺遊司/馬子期進諫曰荆臺之遊左)
(洞庭之波右彭蠡之水其樂使人遺老謝靈運賦貫廬/江之長路出彭蠡而南浮一統志彭蠡湖在南康府東)
(南一名鄱陽左傳秦輸粟於晉自雍及絳命之曰泛/舟之役王粲詩泛舟葢長川王彪之詩泛舟理飛棹)檣
出江中樹(古樂府長檣鐵鹿子布帆阿那起郭璞江賦/舳艫相屬萬里連檣隂鏗詩行舟逗逺樹度)
(鳥息危檣謝朓/詩雲中辨江樹)波連海上山(張融海賦山横蹙浪風倒/摧波王筠詩水動連山波)
(劉孝綽觀濤詩/乍出連山合)風帆明日逺何處更追攀(風土記帆従/風之幔也施)
(于船前各隨大小為制呉均詩旅帆風飄颺劉刪詩迴/艫乘派水舉帆逐風分庾信詩明朝雲雨散何處更相)
(尋王粲詩朋/友相追攀)
　　　夜渡湘水(張衡四愁詩我所思兮在桂林欲往/従之湘水深一統志湖廣長沙府湘)
　　　　(江在府西環城而下源出廣西興安縣海陽/山西北流至分水嶺分為二派曰漓水流而)
　　　　(南曰湘水流而北湘/猶相也言有所合也)
客行貪利涉(史記武王封師尚父于齊營丘東就國道/宿行遲逆旅之人曰吾聞時難得而易失)
(客寝甚安殆非就國者也太公聞之夜衣而行黎明至/國鮑照詩客行惜日月易需有孚光亨貞吉利涉大川)
(又同人于野亨利涉大川陸雲榮啟/期賛居貞思樂之林利涉忘憂之沼)夜裏渡湘川(左傳/宵涉)
(潁注夜渡畏晉知之漢書趙充國傳充國至金城須兵/滿萬騎夜遣三校銜枚先渡渡輒營陳唐汝詢注湘川)
(即湘水庾闡詩心結湘川渚目散沖宿/霄外呉均詩朝雲亂人目帝女湘川)露氣聞芳杜(詩英/英白)
(雲露彼菅茅傳露亦有雲言天地之氣無微不著駱賔/王詩寒光千里暮露氣三江秋屈原九歌采芳洲兮杜)
(若注杜香草也沈約郊居賦既取隂于庭樾又因/籬于芳杜庾信對酒歌春水望桃花春洲藉芳杜)歌聲
識采蓮(書詩言志歌永言聲依永律和聲禮記善歌者/使人繼其聲沈佺期詩還如流水曲日晚棹歌)
(聲古樂府江南可采蓮蓮葉何田田鮑照詩輿童唱秉/椒櫂女歌采蓮南史羊侃傳性豪侈自造采蓮櫂歌兩)
(曲甚有/新致)榜人投岸火(漢書司馬相如傳榜人歌聲流喝/注榜船也月令云命榜人榜人船)
(長也張協七命淵客唱淮南之曲榜人奏采菱/之歌唐汝詢注榜人望岸火而投恐暗中失道)漁子宿
潭烟(木華海賦舟人漁子徂南極東劉孝綽釣竿篇釣/舟畫采鷁漁子服冰紈説文潭水深處梁簡文帝)
(詩夕波照孤月山枝斂夜烟/又水烟浮岸起遙禽逐霧征)行侣時相問(異苑晉太元/末姚祖為郡)
(吏經衡山下有數少年執筆作書祖謂是行侣休息乃/枉過之未至百步翻然飛颺崔顥詩停舟暫相問或恐)
(是同/鄉)潯陽何處邊(案唐汝詢唐詩解本潯陽作涔陽楚/詞望涔陽以極浦横大江以揚靈注)
(涔陽江碕名一統志涔水在湘川北七十里穀梁天王/狩于河陽傳水北為陽庾信詩御史府中何處宿洛陽)
(城頭那得栖又/不知何處天邊)
　　　舟中曉望
挂席東南望(木華海賦維長綃挂帆席謝靈運詩揚帆/采石華挂席拾海月周禮夏官職方氏東)
(南曰揚州梁鴻適呉詩逝舊邦兮遐征/將遙集兮東南詩誰謂宋逺跂予望之)青山水國遙(謝/朓)
(詩不對芳春酒還望青山郭入蜀記姑熟溪東南數峯/如黛葢青山也山南小市有謝𤣥暉故宅基南望平野)
(極目而環宅皆流泉竒石青林文篠真佳處也一統志/青山在青陽縣北五里縣以此山得名顔延之詩水國)
(周地險河山信重複/庾信詩山川遙不見)舳艫爭利涉(漢書武帝紀自尋陽/浮江舳艫千里薄樅)
(陽而出注舳船後持柁處也艫船前頭刺櫂處也郭璞/江賦舳艫相屬萬里連檣易同人於野亨利涉大川虞)
(世南詩良辰喜利/涉解纜入淮潯)來往任風潮(任昉濟浙江詩昧旦乗/輕風江湖忽來往謝靈)
(運詩客遊倦水宿風潮難具論祖珽/望海詩雲島相接連風潮無極已)問我今何適(呉均/詩問)
(子今何去去採江南/蓮莊子彼且奚適也)天台訪石橋(孫綽天台山賦天台/山者葢山嶽之神秀)
(者也十道山川考天台山在台州天台縣北十里髙萬/八千丈周旋八百里其山八重四面如一又天台山賦)
(跨穹窿之懸磴臨萬丈之絶㝠踐莓苔之滑石搏壁立/之翠屏注懸磴石橋也莓苔即石橋之苔也翠屏石橋)
(之上石壁之名也啟䝉記註天台山石橋路徑不盈尺/長數十步步至滑下臨絶冥之澗一統志天台山在台)
(州天台縣西北一十里/路由楢溪前有石橋)坐看霞色曉(何遜曉發詩早霞/麗初日清風消薄)
(霧梁簡文帝詩薄雲/初起雨曙色始成霞)疑是赤城標(支遁天台山銘序往/天台當由赤城山為)
(道徑㑹稽記赤城山名色皆赤状似雲霞十道山川考/赤城山在天台縣北六里遊天台山賦赤城霞起以建)
(標注天台山圖赤城山天台之南/門也建標立物以為之表識也)
　　王維
　　　奉和聖製賜史供奉曲江宴應制(唐書百官志/乘輿所在必)
　　　　(有文學之士下至伎術之流直於别院太宗/時時召名儒學士草制而猶未有名號乾封)
　　　　(以後始稱北門學士開元初乃置翰林待詔/以張説張九齡等為之掌四方表疏批答應)
　　　　(和文章又既以中書務劇文書擁滯乃選文/學之士號翰林供奉與集賢院學士分掌制)
　　　　(勅西京雜記京城龍華寺南有流水屈曲謂/曲江秦時為宜春苑漢為樂遊苑劇談録曲)
　　　　(江池唐開元中疏鑿為勝境花卉環列烟水/明媚都人遊玩盛於中和上已節一統志曲)
　　　　(江池在西安府城東南一十里國史補/進士大宴于曲江亭子謂之曲江㑹)
侍従有鄒枚(漢書嚴助傳厭承明之廬勞侍従之事庾/信詩平時欣侍従沈佺期應制詩自喜恩)
(深陪侍従史記梁孝王來朝従遊説之士齊人鄒陽淮/隂枚乘呉莊忌夫子之徒相如見而悦之水經注梁孝)
(王大治宫室自宫連屬于平臺與鄒枚司/馬之徒極遊於其上李白詩梁苑傾鄒枚)瓊筵向水開
(謝朓詩既通金閨籍復酌瓊筵醴舊唐書傳論降輿朱/邸對食瓊筵阮脩上已㑹詩坐此華筵臨彼素流阮籍)
(東平賦背險向水沈佺期早朝/詩閶闔連雲起巖廊拂霧開)言陪栢梁宴(陸機詩居/陪華幄出)
(従朱輪鮑照詩陳鐘陪夕讌漢書武帝紀元鼎二年春/起栢梁臺古文苑武帝作栢梁臺詔羣臣二千石能為)
(七言詩者乃得上坐王融詩/小臣竊自嘉預奉栢梁宴)新下建章來(晉神絃歌真/官今來下漢)
(武帝歌黄鵠飛兮下建章史記東方朔傳陛下以城中/為小圖起建章左鳳闕右神明號稱千門萬户括地志)
(建章宫在雍州長安縣故城西張説詩贈君芳/杜草為植建章臺李嶠詩白玉仙輿紫禁來)對酒山
河滿(魏武帝樂府對酒歌太平陸機樂府良㑹罄美服/對酒宴同聲史記項羽紀闗中阻山河四塞地肥)
(饒可都魏書崔光傳逺存矚眺周/見山河陶潛擬古詩山河滿目中)移舟草樹迴(梁元帝/詩自解)
(青絲纜將移丹桂舟梁簡文帝採蓮賦畏風多而榜危/驚舟移而花逺庾信賦草樹混淆枝格相交宋之問詩)
(草樹饒野意山川多古情蜀都賦流漢/湯湯驚浪雷奔望之天迴即之雲昬)天文同麗日(梁/昭)
(明太子謝看講啟莫測天文徒觀玉府鄭義真奉和過/温湯詩天文遂仰觀詩疏王者繼天理物當與日同故)
(易曰大人與日月合其明也王襃燕歌行/初春麗日鶯欲嬌沈約詩麗日屬上已)駐景惜行杯
(蘇武詩隨時愛景光王融散曲徐歌駐行景史記叔孫/通傳諸侯羣臣皆朝禮畢復置法酒以尊卑次起上夀)
(觴九行梁元帝詩/復看遙舸似行杯)
　　　従岐王過楊氏别業應教(舊唐書恵文太子範/傳初封鄭王改封衞)
　　　　(王徙封巴陵郡王進封岐王好學工書雅愛/文章之士與閻朝隠劉庭琦張諤鄭繇篇題)
　　　　(倡和多聚書畫古跡為時所稱宋書謝靈運/傳靈運移籍㑹稽修營别業傍山帶江盡幽)
　　　　(居之/美)
揚子談經處(揚雄解難宓犧氏之作易也緜絡天地經/以八卦文王附六爻孔子錯其象而彖其)
(辭然後發天地之蔵定萬物之基典謨之篇雅頌之聲/不温純深潤則無以揚鴻烈而章緝熙漢書揚雄傳賛)
(雄以為經莫大於易故作太/𤣥文中子劉炫見子談六經)淮王載酒過(漢書淮南王/傳淮南王安)
(為人好書鼓琴招致賔客方術之士數千人又揚雄傳/賛雄家貧嗜酒人希至其門時有好事者載酒肴従遊)
(學/)興闌啼鳥緩(緩一作換南史沈慶之傳沈僧昭為山/隂縣武陵王紀為㑹稽太守宴坐池亭)
(畦鳴聒耳殊廢絲竹之聴僧昭呪厭十許口便息及日/晚王欲其復鳴僧昭曰王歡已闌今恣汝鳴即便喧聒)
(樂府前溪歌但聞林鳥啼庾信詩春山/百鳥啼顧野王羅敷行風輕鶯韻緩)坐久落花多(梁/元)
(帝詩坐久翠眉愁顧野王羅敷行露重落花遲庾信/馬射賦落花與芝葢齊飛李徳源詩池上落花浮)徑
轉迴銀燭(杜審言詩徑轉危峯逼橋迴缺岸妨穆天子/傳天子之珤璇珠燭銀注銀有精光如燭也)
(鮑照賦潤蓬山之瓊膏輝蔥河之銀燭王勃越州/山亭序星迴漢轉露下風髙銀燭掩花瑤觴抒興)林開
散玉珂(陶潛詩林鳥喜晨開梁元帝春日詩玉珂隨風/度金鞍照日輝舊唐書輿服志馬珂一品以下)
(九子四品七子五品五子類篇鵰入海為珂爾雅翼曰/珂黄黒色其骨白可以飾馬非特取其容兼取其聲)
嚴城時未啟(抱朴子恐奸釁之不虞故嚴城以備之沈/約文塞草未衰嚴城于焉早閉周禮閽人)
(以時啟閉謝朓詩平明/振衣坐重門猶未開)前路擁笙歌(陶潛歸去來辭問/征夫以前路鮑照)
(大雷岸與妹書風吹雷歘夜戒前路孔稚珪褚先生碑/子晉笙歌馭鳳于天海江淹賦笙歌畹右琴舞池東)
　　　秋宵寓直(潘岳秋興賦序以太尉掾兼虎賁中/郎將寓直於散騎之省注寓寄也)
建禮髙秋夜(漢典職尚書郎主作文書起草晝夜更直/於建禮門内蔡質漢官儀宫北朱雀門至)
(止車門内崇賢門内建禮門文選注崇禮門東建禮門/即尚書下省門古樂府髙秋八九月沈約詩臨池清溽)
(景開幌望髙秋蕭子顯自/序風動春朝月明秋夜)承明候曉過(漢書嚴助傳賜/書曰詔制㑹稽)
(太守君厭承明之廬張晏注承明廬在石渠閣外直宿/所止曰廬玉海漢承明在石渠閣外為秘府居近君之)
(地所以親儒生劉孝綽詩步出金華省/遙望承明廬鮑照賦曜繡羽以晨過)九門寒漏徹(禮/記)
(餧獸之藥毋出九門注天子有九門謂闗門逺郊門近/郊門城門臯門庫門雉門應門路門也唐書髙祖紀永)
(徽五年十月癸卯築京師羅郭起觀于九門六典京城/左河華右隴坻前終南後九嵕南面三門中曰明徳左)
(曰啟夏右曰安化東面三門中曰春明北曰通化南曰/延興西面三門中曰金光北曰開逺南曰延平鮑照還)
(都道中詩太息終農漏左思呉都賦晷漏肅唱/明宵有程竇翬漏賦濃氛鬱沈轉冬漏于寒林)萬井曙
鐘多(周禮方百里為一同積萬井其中漢書刑法志天/子畿内提封萬井陳子昂謝賜衣表三軍叶慶萬)
(井相歡庾肩吾/詩風長曙鐘近)月迥蔵珠斗(駱賔王詩月迥寒沙靜風/急夜江秋星經北斗星謂)
(之七政天之諸侯亦謂帝車魁四星為璇璣杓三星為/玉衡齊七政斗為人君號令之主漢書律厯志日月如)
(合璧五星/如連珠)雲消出絳河(司馬相如大人賦煥然霧除霍/然雲消阮籍大人先生傳雲氣)
(消真人來廣志天河亦曰絳河漢武帝内傳上元夫人/遣一侍女問云上聞起居逺隔絳河庾信步虛詞絳河)
(因逺别黄鵠來相迎杜審言七/夕詩白露含明月青霞㫁絳河)更慚衰朽質(江總詩庸/疎濫應阮)
(衰朽恧/連章)南陌共鳴珂(梁武帝河中之水歌十四採桑南/陌頭褚亮詩言是東方騎來尋南)
(陌車梁元帝詩鳴珂隨跼駛輕塵漾影/移徐陵詩華軒翼葆吹飛益響鳴珂)
　　　輞川閑居贈裴秀才迪(唐書王維傳維别墅在/輞川地竒勝有華子岡)
　　　　(敧湖竹里館栁浪茱萸沜辛夷塢與裴迪游/其中賦詩相酬為樂一統志輞川在西安府)
　　　　(藍田縣西南唐王/維置别業於此)
寒山轉蒼翠(謝朓詩蒼翠望寒山崢嶸瞰平陸隂鏗詩/寒山但見松徐陵詩山寒微有雪石路本)
(無/塵)秋水日潺湲(莊子秋水時至百川灌河晉書阮籍傳/賛秋水揚波春雲斂暎梁元帝詩重以)
(秋水文波秋雲似羅九歌觀流水兮潺湲七發瀄汨潺/湲波揚流灑謝靈運詩石淺水潺湲日落山照耀又入)
(華子岡詩且申獨/往意乘月弄潺湲)倚杖柴門外(晉春秋謝安所居有石/一株常倚杖相對鮑照)
(詩腰鏟刈葵藿倚杖牧雞豚後漢書楊震傳于是柴門/絶賔客十六國春秋前凉録汜勝家財五十萬悉散之)
(于宗族柴門灌園以琴書自娯/陶潛文翳翳柴門事我宵晨)臨風聴暮蟬(古詩臨風/送懐抱謝)
(莊賦臨風歎兮將焉歇謝靈運詩蕭瑟含風蟬/嘹唳度雲雁江總詩山階步皎月澗户聴凉蟬)渡頭餘
落日(梁簡文帝烏棲曲採蓮渡頭擬黄河郎今欲渡畏/風波張九齡詩萬井縁津渚千艘咽渡頭謝靈運)
(賦望新晴于落日謝恵連詩落/日隠簷楹鮑照詩日落嶺雲歸)墟里上孤烟(陶潛詩曖/曖逺人村)
(依依墟里烟范雲詩江干逺樹浮天末孤/烟起庾信詩野戍荒烟起青山百鳥啼)復值接輿醉
(論語楚狂接輿歌而過孔子莊子吾聞言於接輿大而/無當往而不返吾怖其言若河漢而無極也髙士傳接)
(輿姓陸名通晉書袁宏/傳遇醉忘辭在醒貽答)狂歌五栁前(袁宏三國名臣序/賛接輿以之行歌)
(魯連以之赴海盧照鄰山行詩狂歌欲歎鳳失路反占/龜晉書陶潛傳常著五柳先生傳以自況曰先生不知)
(何許人亦不詳其姓氏宅邊有五柳樹因以為號焉梁/昭明太子啟尋五栁之先生琴尊雅興謁孤松之君子)
(鸞鳳騰翻庾信詩三山/猶有鶴五柳更無春)
　　　歸嵩山作
清川帶長薄(曹植文振冠南嶽濯纓清川劉楨詩清川/過石渠陸機詩清川帶華薄又按轡遵長)
(薄呉均詩花舞依長薄/楚辭注草木交曰薄)車馬去閑閑(詩子有車馬弗馳/弗驅古詩驅車策)
(駑馬游戲宛與洛詩十/畝之間兮桑者閑閑兮)流水如有意(詩沔彼流水朝宗/于海庾信詩春洲)
(鸚鵡色流/水桃花香)暮禽相與還(蕭子隆詩初松切暮鳥孔徳紹/詩遶枝驚夜禽陶潛詩山氣日)
(夕佳飛鳥/相與還)荒城臨古渡(隂鏗詩荒城髙仞落庾信詩/日晚荒城上蒼茫餘落暉)落
日滿秋山(謝靈運撰征賦望新晴于落日蕭琛詩落日/搖征轡江淹詩金鍰映秋山梁昭明太子書)
(悟秋山之心/登髙而托逺)迢遰嵩山下(謝瞻詩迢遰封畿外支/曇諦賦面崔巍背迢遞)歸來
且閉闗(中説或問陶元亮子曰哲人也歸去來有避地/之心焉五柳先生則㡬於閉闗矣沈約詩且復)
(共歸來含情寄杯酒顔延之/詩劉伶善閉闗懐情滅聞見)
　　　輞川閒居(唐書王維傳維别墅在輞川地竒勝/有華子岡敧湖竹里館栁浪茱萸沜)
　　　　(辛夷塢一統志輞川在西安府藍田縣西南/曹植遊觀賦靜閒居而無事將遊目以自娯)
　　　　(魏書李騫傳處江淮而/不變對朝市而閒居)
一従歸白社(晉書董京傳初與隴西計吏俱至洛陽被/髮而行逍遙吟詠常宿白社中沈約郊居)
(賦乍容身於白社亦寄孥于伯通一統志白社/里在河南舊洛城建春門晉逸士董京居此)不復到
青門(詩蹶父孔武靡國不到三輔黄圖長安城東出南/頭第一門名曰青城門或曰青門阮籍詠懐詩昔)
(聞東陵𤓰近/在青門外)時倚簷前樹(列子心凝形釋骨肉都融不/覺形之所倚足之所履隨風)
(東西猶木葉幹㱿莊子今子外乎子之神勞乎子之精/倚樹而吟據槁梧而瞑徐陵長千寺碑遊巖倚樹宴坐)
(經行唐太宗詩碧鱗/驚棹側紫燕舞簷前)逺看原上村(徐陵太極殿銘甘泉/逺望觀正殿之崢嶸)
(函谷遙看美皇居之佳麗水經注淇水又東北/逕淇陽川逕石城西北城在原上帶澗枕淇)青菰臨
水暎(説文蔣菰也廣雅菰生陂澤中葉如蒲葦春亦生/筍謂之茭白西京雜記菰之有首者謂之緑節宋)
(玉九辨登山臨水兮送將歸李嶠詩曉來何處低臨水/無限鴛鴦妒不飛謝靈運山居賦華映水而増光氣結)
(風而回敷何遜七召/綺霞映水蛾月生天)白鳥向山翻(詩麀鹿濯濯白鳥翯/翯又振鷺于飛傳鷺)
(白鳥也西京雜記白鳥朱冠鼓翼池干管子鳥之飛也/必還山集谷詩肇允彼桃蟲拚飛維鳥釋文拚芳煩反)
(洪武正韻/拚與翻同)寂寞於陵子(莊子恬淡寂寞虛無無為此道/徳之質也宋玉九辨燕翩翩其)
(辭歸兮蟬寂寞而無聲淮南子太清之始和順以寂寞/孟子處於於陵疏於陵齊之别邑劉向於陵子序於陵)
(子齊之亷士名子仲為人灌園著書十二篇髙士傳陳/仲子齊人也將妻子適楚居於陵自謂於陵仲子楚王)
(聞其賢欲以為相遣使持金百鎰聘仲子仲子謝使/者逃去為人灌園張協詩取志於陵子比足黔婁生)桔
橰方灌園(莊子子貢過漢隂見一丈人方將為圃畦鑿/隧而入井抱甕而出灌子貢曰有械於此鑿)
(木為機後重前輕挈水若抽數如泆湯其名為橰又師/金曰子獨不見夫桔橰者乎引之則俯舍之則仰禮記)
(奉席如橋衡注橋井上㮮橰釋文㮮音結依字作桔橰/見莊子史記商君傳趙良見商君曰何不歸一十五都)
(灌園于鄙潘岳閒居賦膳/灌園鬻蔬以供朝夕之)
　　　送梓州李使君(唐書地理志梓州梓潼郡本新/城郡天寳元年更名元和志梓)
　　　　(州禹貢梁州之域秦為蜀郡漢置廣漢郡宋/置新州開皇未改為梓州因梓潼水為名也)
　　　　(一統志四川潼/川州唐為梓州)
萬壑樹參天(鮑照書吞納百川寫泄萬壑又河清頌序/澄波萬壑潔瀾千里徐陵文喬樹參於雲)
(日周𢎞讓詩/灌木上參天)千山響杜鵑(梁簡文帝銘野寂雲興禽繁/山響禽經江左曰子規蜀右)
(曰杜宇歐越曰怨鳥一曰杜鵑荆楚/嵗時記杜鵑初鳴先聞者主别離)山中一夜雨(沈約/詩山)
(中咸可説賞逐四時移楚辭山峻髙以蔽日兮下幽晦/以多雨北史呉遵傳山出雲故知有雨鹽鐵論太平之)
(時旬而一雨/雨必以夜)樹杪百重泉(張衡西京賦杪木未注杪猶/表也定法師孤石詩嵓隈恒)
(灑浪樹杪鎮搖風水經注瀑布水出山腹挂流三四百/丈飛湍林表望若懸素淮南子積水重泉黿鼉之所便)
(也丘遲詩萬尋仰/危石百丈窺重泉)漢女輸橦布(左思蜀都賦巴姬彈絃/漢女擊節沈約詩巴童)
(暗理瑟漢女夜縫裙又蜀都賦布有橦華麪有桄榔注/橦華者樹名橦其花柔毳可績為布也元和志梓州賦)
(布/)巴人訟芋田(左傳哀公十八年巴人伐楚華陽國志/禹治水命州巴蜀以屬梁州漢書貨殖)
(傳蜀卓氏曰吾聞㟭山之下有踆鴟師古注踆鴟謂芋/也又華陽國志汶山郡有大芋如踆鴟也蜀都賦其園)
(則有蒟蒻茱/萸𤓰疇芋區)文翁翻教授(漢書文翁傳文翁少好學通/春秋為蜀郡守見蜀地僻陋)
(欲誘進之選郡縣小吏開敏有材者遣詣京師受業博/士又修起學宫招下縣子弟以為學官弟子繇是大化)
(比齊/魯焉)不敢倚先賢(書不惟不敢且不暇廣韻倚依倚也/禮記祀先賢于西學傅休奕詩依賢)
(義不/恐)
　　　登河北城樓作(唐書地理志陜州縣平陸本河/北𨽻蒲州貞觀元年來屬記纂)
　　　　(淵海平陸縣春秋虞國地漢屬河東郡後魏/置河北郡唐天寳初以開漕瀆得古劒有篆)
　　　　(文曰平陸/因更名)
井邑傅巖上(周禮九夫為井四井為邑陸雲詩井邑自/相循書説築傅巖之野惟肖傳傅氏之巖)
(在虞虢之界通道所經有澗水壊道常使胥靡刑人築/䕶此道説賢而隠代胥靡築之以供食記纂淵海傅巖)
(在平陸縣東即傅説隠處楚辭説操築于傅巖兮武/丁用而不疑陶𢎞景尋山志散髮解帶盤旋巖上)客
亭雲霧間(水經注濼水北為大明湖湖上有客亭左右/楸梧水木明瑟劉潛書暮宿客亭晨炊謁舍)
(李白勞勞亭詩天下傷心處勞勞送客亭木華海賦薈/蔚雲霧盧諶詩山阿起雲霧杜蘭香詩逍遙雲霧間呼)
(吸發/九疑)髙城眺落日(梁元帝詩却月隠髙城謝朓詩寒城/一以眺平楚正蒼然鮑照詩迥眺出)
(谷雲謝靈運撰征賦望新晴於落日/盧照隣詩飛泉如散玉落日似懸金)極浦暎蒼山(楚辭/望涔)
(陽兮極浦江淹詩停艫望極浦水經注夷水逕宜都北/東入大江所經皆石山畧無土岸其水虛映俯視游魚)
(如乗空也謝朓詩蒼翠望寒山崢嶸瞰平陸郭熙山水/訓山之烟嵐四時不同春山澹冶而如笑夏山蒼翠而)
(欲/滴)岸火孤舟宿(何遜詩暮烟起遙岸崔國輔詩村烟和/海霧舟火亂江星陶潛詩渺渺孤舟逝)
(綿綿歸思紆又文舫/舟同濟三宿水濵)漁家夕鳥還(維本集詩漁家逐水/愛山春沈約詩網蟲)
(垂戸織夕鳥傍簷飛何遜詩日夕棲鳥逺浮/雲起秋色陶潛詩厲厲氣遂嚴紛紛飛鳥還)寂寥天地
暮(楚辭九辨寂寥兮収潦而水清庾信步虛詞絶想寂/寥前易天地定位山澤通氣蔡邕釋誨時逝嵗暮黙)
(而無/聞)心與廣川閒(琴賦思假物以託心李白詩心與浮/雲閒王粲詩方舟順廣川謝靈運詩)
(舍悽泛廣川劉鑠詩河廣川無梁山髙路難/越孫綽遊天台山賦遊覽既周體靜心閒)
　　　使至塞上
單車欲問邊(史記信陵君傳晉鄙舉手視公子曰吾擁/十萬之衆屯于境上國之重任今單車來)
(代之何如哉漢書龔遂傳為渤海太守單車獨行至府/李陵答蘇武書足下昔以單車之使適萬乗之虜漢書)
(武帝紀元封元年遣使者告單于曰單/于能戰天子自將待邊不能亟來臣服)屬國過居延(漢/書)
(霍去病傳分處降者于河南因其故俗為屬國注不改/其本國之俗而屬于漢故號屬國又武帝紀將軍霍去)
(病公孫敖出北地二千餘里過居延注居延匈奴中地/名韋昭以為張掖縣失之張掖所置居延縣以安處所)
(獲居延人/而置此縣)征蓬出漢塞(陳後主詩鳥轉逐征蓬史記匈/奴傳單于既入漢塞未至馬邑)
(百餘里見畜布野而無人牧怪之後漢書和帝紀論/偏師出塞則漠北地空張正見關山月輪隨出塞車)歸
雁入胡天(史記楚世家楚人有好以弱弓微繳加歸雁/之上者漢武帝秋風詞草木黄落兮雁南歸)
(梁簡文帝詩一雁聲嘶何處歸/張正見従軍詩長榆接逺天)大漠孤烟直(李陵答蘇/武書出大)
(漠之外後漢書竇憲傳燕然山銘曰陵髙闕下雞鹿經/磧鹵絶大漠范雲詩天未孤烟起庾信詩野戍孤烟起)
(又閑烽/直起烟)長河落日圓(庾信賦對玉闗而羈旅坐長河而/暮年江淹别賦去復去兮長河湄)
(張正見折楊栁色映長河水謝朓詩晻曖日將落何遜/詩蒼茫落日暉吕氏春秋日在天視其奚如曰正圓山)
(海經西望日之所入其氣/圓何遜詩赤日下城圓)蕭闗逢候吏(漢書李廣傳孝/文十四年匈奴)
(入蕭闗注在上郡北唐書地理志大中五年以蕭闗置/武州李徳林従駕還京詩蕭闗獵騎旋張説詩出得蕭)
(闗北儒衣不稱身後漢書王霸傳光武至下曲陽傳聞/王郎兵在後至滹沱河候吏還白河水流澌無船不可)
(濟光武令霸往視霸即曰冰堅/可渡光武笑曰候吏果妄語也)都䕶在燕然(漢書鄭吉/傳吉既破)
(車師降日逐威震西域遂并䕶車師以西北道故號都/䕶都䕶之置自吉始焉後漢書和帝紀論都䕶西指則)
(通譯四萬梁簡文帝渡關山詩直指遮歸道都䕶總前/期後漢書竇憲傳温犢須日逐等八十一部率衆降遂)
(登燕然山刻石勒功紀漢威徳薛道/衡出塞詩受降今更築燕然已重刻)
　　岑參
　　　奉送李太保兼御史大夫充渭北節度使(即太/傅光)
　　　　(弼弟舊唐書職官志正一品太保一員三師/訓導之官天子所師也従三品御史大夫一)
　　　　(員掌持邦國刑憲典章以肅政朝廷天寳中/縁邊禦戎之地置八節度使受命之日賜之)
　　　　(旌節謂之節度使得以專制軍事外任之重/無比焉又李光弼傳光弼營州栁城人上元)
　　　　(元年加太尉兼中書令弟光進與李輔國同/掌禁兵代宗委以心膂加太子太保兼御史)
　　　　(大夫凉國公渭北節度使光進/與光弼甲第並開極一時之榮)
詔出未央宫(漢書宣帝紀下詔假公田貸種食曹植表/願陛下沛然垂詔使諸國慶問四節得展)
(北齊書魏蘭根傳發詔授官咸由聖㫖史記蕭丞相營/作未央宫漢書蕭何作未央宫潘岳關中記未央宫殿)
(皆疏龍首/山土作之)登壇近總戎(史記淮隂侯傳賛相國深薦策/拜登壇漢書髙帝紀漢王設壇)
(場拜信為大將軍張九齡送趙都䕶詩逺圖常畫地超/拜乃登壇温子昇請大將表脱獨委臣專總戎旅兵術)
(靡常軍機屢變以臣當之必所未達/裴讓之詩皇威奮武畧上將總神兵)上公周太保(書庸/建爾)
(于上公又立太師太傅太保兹惟三公又王朝步自周/則至于豐惟太保先周公相宅禮記保也者慎其身以)
(輔翼之而歸諸道者也大戴禮昔者周成王幼/在襁褓之中召公為太保保者保其身體也)副相漢
司空(漢書朱雲傳御史大夫宰相之副九卿之右不可/不選又百官表御史大夫秦官位上卿銀印青綬)
(掌副丞相應劭曰侍御史之率故稱大夫掌副丞相唐/中宗制誠副相之榮級實次卿之通任書伯禹作司空)
(又三八政四曰司空又司空掌邦土居四民時地利漢/書成帝紀以御史大夫為大司空又百官志司空公一)
(人掌水/土事)弓抱闗西月(王襃詩俯視雲似葢低望月如弓/庾信詩明月動弓弰明餘慶詩劍)
(花寒不落弓月曉逾明唐太宗詩野落飛星劍弦虚半/月弓呉均詩何當見天子畫地取闗西王融詩抱月如)
(可明懐風/殊復清)旗翻渭北風(劉孝綽詩臨風畫角憤耀日采/旗翻謝偃賦隂風發陳雲屯鼉)
(鼓震紅旗翻舊唐書李光進傳光進従郭子儀破賊収/兩京累有戰功遷渭北節度使周𢎞讓復王少傅書江)
(南燠熱橘柚冬青渭北沍寒楊榆晚葉江總詩終南雲/影落渭北雨聲過楚辭乘回風兮載雲旗魏收詩仁旗)
(指旦/風)弟兄皆許國(管子善氣迎人親如弟兄後漢書耿/弇傳為大將軍與弟舒連擊五校賊)
(破之光武即位詔弇進攻漁陽弇以父況據上谷兄弟/無在京師者自疑不敢獨進上書求詣洛陽詔報曰將)
(軍舉宗為國何嫌何疑而欲求徵況聞亦遣舒弟國入/侍帝善之復以國弟廣舉並為中郎將弇兄弟六人皆)
(垂青紫當代以為榮晉書陸玩傳以身許國義/忘曲讓孔稚圭詩本持許國志況復武徳彰)天地荷
成功(書地平天成萬世永賴時乃功又立太師太傅太/保燮理隂陽貳公𢎞化寅亮天地弼子一人陸陲)
(石闕銘雷動風驅天行地止袁/朗詩規模唯聖作負荷曉成功)
　　　寄左省杜拾遺(唐書百官志龍朔二年改門下/省曰東臺侍中曰左相又門下)
　　　　(省左拾遺六人掌供奉諷諫又杜甫/傳至徳二載走鳳翔上謁拜左拾遺)
聨步趨丹陛(禮記拾級聚足連步以上王筠詩昔入睢/陽苑連步披風雲北史樊子葢傳願奉丹)
(陛隋書薛道衡傳趨/事紫宸馳驅丹陛)分曹限紫微(楚辭分曹並進干寳/司徒儀従事中郎之)
(職分曹綱紀其事維正大體唐書百官志開元中改政/事堂號中書門下列五房於其後分曹以主衆務又罷)
(東西分日之限晉書天文志紫微大帝之座天子之常/居也唐書百官志開元元年改中書省曰紫微省中書)
(令曰紫微令六典宣政殿東廊有日華門門下省在門/外東上閤即在殿左宣政殿西廊有月華門中書省在)
(門外西上閤/即在殿右)曉隨天仗入(唐書儀衞志朝㑹之仗有五/皆帶刀捉仗列於東西廊下)
(五代史李琪傳唐故事天子日御殿見羣臣曰常㕘朔/望薦食諸陵寝御便殿曰入閤宣政前殿也謂之衙衙)
(有仗紫宸便殿也謂之閤其不御前殿而御紫宸也乃/自正衙喚仗由閤門而入百官候朝于衙者因隨以入)
(見故謂之入閤雍錄正觀元年制自今中書門下及三/品以上入閤議事皆命諫官隨之有失輒諫又東西二)
(閤在宣政殿東西兩序分立朔望御紫宸則宣政所立/之仗聴喚而入先東立者隨東仗入自東閤先西立者)
(隨西仗入自西閤暨至㑹於/紫宸殿下則復分班對立也)暮惹御香歸(何遜詩晴軒/連瑞氣同惹)
(御香芬沈佺期詩/爐氣晨飄接御香)白髮悲花落(論衡白髮復黒齒落更/生陶潛詩白髮被兩髩)
(易林嵗暮花落陽入隂室陸雲詩時暮復/何言花落理必賤江淹詩花落豈留英)青雲羨鳥飛
(史記伯夷傳非附青雲之士鳥能施於後世哉揚雄解/嘲當途者升青雲陶潛詩望雲慚髙鳥陸機詩仰瞻淩)
(霄鳥羨爾/歸飛翼)聖朝無闕事(馮衍説鄧禹書聖朝享堯舜之/樂將軍荷稷契之烈杜審言詩)
(聖朝尚邊策詔論兵戈偃詩衮職有闕惟仲山甫補之/後漢書梁冀傳宜崇賢善以輔朝闕呉越春秋達於策)
(慮輕於/朝事)自覺諫書稀(漢書儒林傳王式為昌邑王師治/事使者責問曰師何以無諫書徐)
(儀詩隨意/尺書稀)
　　　酬崔十三(案品彚本作酬崔十三侍/御登玉壘山思故園見寄)
玉壘天晴望(左思蜀都賦廓靈關以為門包玉壘而為/宇劉孝威蜀道難玉壘髙無極銅梁不可)
(攀一統志四川成都府玉壘山在灌縣西北二十九里/湔水出此案湛方生有天晴詩梁簡文帝詩凍解池開)
(渌雲穿/天半晴)諸峯盡覺低(謝靈運山居賦羣峯參差出其間/連岫複陸藏其坂蕭慤望山詩巖)
(低石倒險嶺/髙松更疎)故園江樹北(詩樂彼之園園有樹檀駱賔/王詩惟有寒潭菊獨似故園)
(花謝朓詩天際識歸舟雲中辨江樹宋之問詩河橋/不相送江樹逺含情又鄉連江北樹雲㫁日南天)斜
日嶺雲西(梁簡文帝詩斜日晚駸駸庾肩吾詩去影背/斜日虞世南詩緑野明斜日青山淡晚烟鮑)
(照詩日落嶺雲歸陶𢎞景詩山中何所有嶺上/多白雲淮南子日西垂景在樹端謂之桑榆)曠野看
人小(詩匪兕匪虎率彼曠野元籍詩登髙望九州悠悠/分曠野隋書天文志置器廣庭則函牛之鼎如釡)
(堂崇十仞則八尺之人猶短物有陵之非形異也王孝禮/詠鏡詩猶嫌鏡裏促看人未好通陳後主臨髙臺烟裏)
(看鴻小風/來望葉回)長空共鳥齊(唐太宗詩殘雲收翠嶺夕霧結/長空魏志管輅傳注凌虛之鳥)
(愛其清髙不願江漢之魚阮籍/詩髙鳥翔山岡燕雀棲下林)山髙徒仰止(管子山者/物之髙者)
(也恵者主之髙行也詩髙山仰止景行行/止晉書慕容廆載記欽髙仰止注情彌久)不得日攀躋
(詩求之不得寤寐思服南史王𢎞之傳嘗垂綸於三石/頭過者不識問得魚賣否𢎞之曰亦自不得得亦不賣)
(説文攀引也穀梁大事于/大廟躋僖公傳躋升也)
　　　陪封大夫宴瀚海亭納凉(舊唐書封常清傳封/常清蒲州猗氏人天)
　　　　(寳十一載為安西副大都䕶攝御史中丞十/三載入朝攝御史大夫仍權知北庭都䕶持)
　　　　(節充伊西節度等使唐書地理志/闗内道瀚海都督府以回紇部置)
細管雜青絲(詩既備乃奏簫管備舉庾信詩細管吹叢/竹新杯巻半荷崔湜詩仙管雜風流後漢)
(招商歌清絲流管歌玉鳬虞世南詩鏞管咸/奏絲桐畢陳宋之問詩主人絲管清且悲)千杯倒接
䍦(孔叢子平原君與子髙飲强子髙酒曰昔有遺諺堯/舜千鍾孔子百觚子髙曰以子所聞聖賢以道徳兼)
(人未聞以飲也晉書山簡傳山簡鎮襄陽惟酒是眈童/兒歌曰山公出何許往至髙陽池日夕倒載歸酩酊無)
(所知時時能騎馬倒著白接䍦爾雅注白鷺翅上有長翰/江東取為接䍦按白接䍦白巾也庾信詩不如飲酒髙)
(陽池日暮歸/時倒接䍦)軍中乗興出(漢書周亞夫傳軍中聞將軍/令不聞天子之詔又將軍約)
(軍中不得驅馳王粲詩軍中多沃饒人馬皆溢肥晉書/王徽之傳徽之忽憶戴逵夜乘小船詣之造門不前而)
(返人問其故徽之曰本乘興而來興盡而返何必見安/道耶陶𢎞景尋山誌乃乗興而遂往遵巖路以逺遊)
海上納涼時(漢書蘇武傳武既至海上廩食不至掘野/䑕去草實而食之於靬王弋射海上給其)
(衣食隂鏗詩海上春雲雜天際晚帆孤呉地記夏駕湖/夀夢盛夏乗駕納涼之處李百藥賦或通天而納涼徐)
(陵詩納凉髙樹/下直坐落花中)日沒鳥飛急(阮籍詩日沒不周西月出/丹淵中陸機樂府白日既)
(沒明燈輝陶潛詩日没星與昴勢翳西山顛又衆鳥相/與飛簡文帝詩野鳥歴塘飛又隴坻雁初飛詩隴狹朝)
(聲聚風急暮行稀虞世/南秋雁詩日暮霜風急)山髙雲過遲(詩陟其髙山陸機/詩驅馬陟隂山山)
(髙馬不前沈約八詠呉山髙兮髙難度淮南子山致其髙/而雲起焉沈約白雲詩秋風西北起飄我過城闕陳後)
(主詩山髙雲氣積陸雲/九愍方輕飇而炯遲)吾従大夫後(詩三事大夫禮記/五十命為大夫唐)
(書百官志御史臺大夫一人正/三品論語以吾従大夫之後)歸路擁旌旗(陶潛詩行/行循歸路)
(計日望舊居謝靈運詩始得傍歸路沈佺期詩歸路烟/霞晚山蟬處處吟尚書符擁旗方伯周禮交龍為旗析)
(羽為旌潘岳文旌旗電揮庾信詩旌旗事/琬珪董思恭詩願逐旌旗轉飄飄侍直廬)
　　　梁州陪趙行軍龍岡寺北庭泛舟宴王侍御(唐/書)
　　　　(地理志興元府漢中郡本梁州漢川郡開元/十三年以梁凉聲相近更名襃州二十年復)
　　　　(曰梁州唐書百官志行軍司馬掌弼戎政居/則習蒐狩有役則申戰守之法詩汎彼栢舟)
　　　　(亦汎其流北史裴叔業傳梁祐叔業従姑子/也従容風雅嘗與朝廷名賢汎舟洛水以詩)
　　　　(酒自娯唐百官志御史臺其屬/有三院一曰臺院侍御史𨽻焉)
誰宴霜臺使(晉書王羲之傳欲與親知時共歡宴韓休/詩祖宴初留賞崔篆御史箴簡上霜凝筆)
(端風起杜氏通典御史所居之署謂之憲臺為風霜之/任漢書雋不疑傳暴勝之為直指使者唐書百官志監)
(察御史分察尚書省六司繇/下第一人為始出使亦然)行軍粉署郎(又參送程使/君詩好日發)
(行軍漢官儀省中皆胡粉塗壁故曰粉署白帖諸曹郎/曰粉署亦曰仙署沈佺期詩盈盈粉署郎五日宴春光)
唱歌江鳥没(七命川客唱淮南之曲榜人奏採菱之歌/梁簡文帝當壚曲迎來挾瑟易送别唱歌)
(難張正見釣竿篇人來水鳥/沒韋承慶詩江鳥沒還浮)吹笛岸花香(古今注武溪/深馬援南征)
(所作援門生袁寄生善吹笛援作歌以和之後漢書馬/融傳好吹笛庾信詩短歌吹細笛何遜詩岸花臨水發)
(江燕遶檣飛釣竿篇檝渡岸花洗/晉白紵舞歌陽春白日風花香)酒影搖新月(晉書樂/廣傳嘗)
(有親客久闊不復來廣問其故答曰前䝉賜酒見杯中/有蛇意甚惡之既飲而疾於時㕔壁間有角漆畫作蛇)
(廣意杯中蛇即角影也復置酒于前處謂客曰酒中復/有所見否客曰所見如初廣乃告其所以客豁然意解)
(庾信詩若交臨酒影荀子水動而影搖人不以定美惡/鮑泉詩新花滿新樹新月麗新輝江總詩新月半輪空)
灘聲聒夕陽(梁元帝詩灘聲下濺石杜甫詩黄牛峽靜/灘聲轉郭璞江賦千類萬聲自相喧聒劉)
(琨詩夕陽忽西流宋之問天門/歌晚隂兮足風夕陽兮赩紅)江鐘聞已暮(異苑西河/有鐘在水)
(中晦朔輒鳴羈客聞而悽愴傳燈/録晨雞暮鐘沈約詩佇立日已暮)歸棹緑川長(梁簡文/帝詩悠)
(悠歸棹人徐彦伯採蓮曲歸棹落花前呉均詩錦帶雜/花鈿羅衣垂緑川謝朓詩草含亭臯逺霞生川路長)
　　杜甫
　　　懐李白
白也詩無敵(李陽冰李翰林詩序凡所著述言多諷興/自三代以來風騷之後馳驅屈宋鞭撻揚)
(馬千載獨步惟公一人劉全白李翰林碣善賦詩才/調英邁往往興㑹屬詞恐古人之善詩者亦不逮)飄
然思不羣(古樂府念我一身飄然曠野成公綏嘯賦心/滌蕩而無累志離俗而飄然後漢書景十三)
(王傳賛夫惟大雅卓爾不羣曹/植詩懐此王佐材慷慨獨不羣)清新庾開府(梁昭明太/子詩灌園)
(實温雅摛藻毎清新周書庾信傳信博覽羣書尤善春/秋左氏傳聘於東魏文章辭令盛為鄴下所傳來聘於)
(我遂留長安封臨清邑子遷/驃騎大將軍開府儀同三司)俊逸鮑㕘軍(後漢書袁紹/傳故九江大)
(守邊讓英才俊逸陸倕感知己賦濟濟冠葢祁祁俊逸/宋書鮑照傳照文辭贍逸世祖以為中書舍人臨海王)
(子頊為荆州照為前/軍㕘軍掌書記之任)渭北春天樹(史記叔孫通傳為宗/廟渭北衣冠月出遊)
(之沈佺期詩渭北昇髙苑河南祓褉場雍録秦宫殿多/在咸陽咸陽渭北也江總樂府春心自浩蕩春樹聊攀)
(折李嶠上髙長史書河/陽春樹開四照於詞林)江東日暮雲(晉書王坦之傳坦/之字文度弱冠有)
(重名時人為之語曰江東獨步王文度梁簡文帝與劉/孝儀令西河觀寳江東獨步陶潛詩日暮天無雲春風)
(扇微和江淹詩日暮/碧雲合佳人殊未來)何時一樽酒(茅山父老歌何時乎/來遊宋之問下山歌)
(君再遊兮何時沈約詩勿言一樽酒明/日難重持張正見樂府前有一樽酒)重與細論文(論/衡)
(論發胷臆文成手中非説經藝之人所能為也陸機文/賦序故作文賦以述先士之盛藻因論作文之利害所)
(由詩品顔延論/文精而難曉)
　　　陪鄭廣文遊何將軍山林(唐書鄭䖍傳明皇置/廣文館以䖍為博士)
　　　　(嘗為天寳軍防録言典事該諸儒服其善著/書時號鄭廣文長安志塔坡在韋曲西何將)
　　　　(軍之山林也通志少陵原乃樊川之北原自/司馬邨起至何將軍山林而盡在杜城之東)
　　　　(韋曲/之西)
不識南塘路(楚辭曽不知路之曲直兮南指月與列星/江總詩鳥歸猶識路遊城南記南塘按許)
(渾詩云背嶺枕南塘/其亦韋曲之左右乎)今知第五橋(通志韋曲之西有華/嚴寺寺西北有雁鶩)
(陂陂西北有第五橋隋開皇三年築京城引香積渠水/自赤欄橋經第五橋西北入城遊城南記第五橋在韋)
(曲之西與沈家橋相近又内家橋/之西有沈家橋第五橋亦以姓名)名園依緑水(世説王/子敬入)
(㑹稽經呉門顧辟疆有名園先不識主人逕往其家值/顧方集賔友而王遊歴既畢指麾好惡傍若無人三秦)
(記漢武有名園曰樊川曹植詩遊魚潛緑水梁簡/文帝北渚詩緑水濺長袖梁元帝詩水緑晚萍生)野竹
上青霄(庾肩吾詩野竹交臨浦劉孝先詩竹生荒野外/梢雲聳百尋王訓詩竹路上青霄左思蜀都賦)
(干青霄而秀出徐陵陳公九/錫文氣涌青霄神飛紫闥)谷口舊相得(髙士傳鄭樸/字子真谷口)
(人修道靜黙揚雄稱其徳曰谷口鄭子真耕于岩石之/下名振京師史記灌夫傳灌夫亦倚魏其而通列侯宗)
(室為名髙兩人相為引重其游如父子然相得驩甚無/厭恨相知晚也王襃聖主得賢臣頌聚精㑹神相得益)
(彰/)濠梁同見招(莊子莊子與恵子遊于濠梁之上楊素/詩濠梁暮共往一統志鳳陽府濠水有)
(二源東源出鍾乳山西源出鏌鋣山二水至昇髙橋合/流至府舊城西南有石絶水謂之濠梁又號石梁河莊)
(子嘗觀魚于此陶潛詩山/澤久見招胡事乃躊蹰)平生為幽興(嵇康絶交書時/與親舊叙闊陳)
(説平生顔延之詩雖為五載别相與昧平生晉書王徽/之傳居山隂夜雪初霽忽憶戴逵乗船詣之造門不前)
(而返人問其故曰乗興而來興盡而返/何必見安道耶陳子昂詩山深興轉幽)未惜馬蹄遙(莊/子)
(馬蹄可以踐霜雪曹植詩俯身散馬蹄呉均詩青/莎没馬蹄盧思道詩寄語當窻婦非闗惜馬蹄)
　　　送翰林張司馬南海勒碑(原注相公製文唐翰/林故事翰林院在銀)
　　　　(臺門内天下以藝能伎術召見者之所處也/黄鶴注按唐志翰林無司馬今題云勒碑其)
　　　　(文又是相國已製則張非文詞之士殆鐫工/之精者按南詔傳𤣥宗詔何履光以兵定南)
　　　　(詔境立馬援銅柱乃還葢在天寳七載恐是/此時往勒碑唐志廣州南海郡屬嶺南道)
冠冕通南極(左傳王使詹桓伯辭于晉曰我在伯父猶/衣服之有冠冕風俗通黄帝始制冠冕垂)
(衣裳北史李賢傳論位髙望重光國榮家跗萼連暉椒/聊繁衍冠冕之盛當時莫與比焉王融詩迹殊冠冕客)
(淮南子章亥自北極步至南極郭璞江賦竭南極窮東/荒漢書天文志老人星曰南極宋書天文志周天三百)
(六十五度五百八十九分度之百四十五半/覆地上半在地下其二端謂之南極北極)文章落上
台(禮記立權度量考文章史記儒林傳文章爾雅典論/論文葢文章經國之大業不朽之盛事晉書天文志)
(東壁二星主文章又三台六星兩兩而居起文昌列抵/太微一曰天柱三公之位也在人曰三公在天曰三台)
(主開徳宣符也西近文昌二星曰上台為司命主夀次/二星曰中台為司中主宗室東二星曰下台為司禄主)
(兵所以昭/徳塞違也)詔従三殿去(漢舊儀詔書以朱鈞施行東觀/漢紀第五倫每見光武詔書常)
(嘆息曰此聖主也曹植表即日奉手詔驚喜踴躍釋名/詔照也人暗不見事以此示之使昭然也又告也教也)
(雍録翰林院東當三院三殿者麟徳殿也一殿而有三/面故名三殿三院即三殿也李絳為中書舍人嘗言為)
(舍人踰月不得賜對/有詔明日對三殿)碑到百蠻開(廣韻碑被也宗廟以/麗牲後人因之銘勒)
(功徳詩因時百蠻毛萇傳百蠻蠻服之百國漢書陳湯/傳威振百蠻武暢四海東都賦内撫諸夏外綏百蠻沈)
(佺期詩問我投何/處西南盡百蠻)野館濃花發(謝恵連詩飲餞野亭館/分袂澄湖隂庾信喜晴)
(詩水白澄還淺花紅曝更濃又鳥囀歌來花/濃雪聚劉孝威詩葉舒非漸大花發是初開)春帆細雨
來(何遜南還道中詩遽逐春流返歸帆得望家盧僎詩/曉騎辭朝逺春帆向楚長拾遺記行者歌曰清風細)
(雨雜香來梁簡文帝詩冷風雜細雨張正見詩細/雨濯梅林楊師道詩窻臨鳳凰沼颯颯雨聲來)不知
滄海上(庾信遊仙詩不知髙㡬里低頭看世間楊子浮/滄海而知江河之惡沱也春秋繁露受命而海)
(内順之猶衆星之拱北辰流水之宗滄海也應瑒詩浩/浩長河水九折東北流晨夜赴滄海海流亦何抽史記)
(孝武紀李少君曰臣嘗遊海上見安期/生隂鏗詩海上春雲雜天際晚帆孤)天遣㡬時迴(茅/山)
(父老歌白鶴翔青天何時復來遊庾信詩何/時得雲雨復見翔寥廓江淹詩遊子何時還)
　　王灣(洛陽人登先天進士第開元初為滎陽主簿/馬懐素請校正羣籍召學涉之士分部譔次)
　　　(灣在選中秘書罷譔又與陸紹伯等同校麗正/院書終洛陽尉灣詞翰早著其海日生殘夜江)
　　　(春入舊年之句當時稱最張説手/題於政事堂毎示能文令為楷式)
　　　次北固山下(水經注京城西北有别嶺入江三/面臨水髙數十丈號曰北固一統)
　　　　(志北固山在鎮江府治/北下臨長江其勢險固)
客路青山外(梁昭明太子樂府行客行路遙故鄉日迢/迢簡文帝詩緑潭倒雲氣青山銜日規古)
(詩夕宿青山外宋之問詩/函谷青山外昆明落日邊)行舟緑水前(周禮考工記作/舟以行水漢書)
(溝洫志蜀守李冰穿二江成都中皆可行舟魏文帝善/哉行湯湯川流中有行舟杜審言詩行舟縈緑水東京)
(賦渌水澹澹張華詩俯臨渌水流南史庾/杲之傳庾景行泛渌水依芙蓉何其麗也)潮平兩岸闊
(王僧孺詩瀁瀁旦潮平水經注兩岸雙闕善能雲舉岑/之敬詩河渡冰開兩岸分庾信詩寒沙兩岸白祖孫登)
(詩岸闊/蓮香逺)風正一帆懸(漢書律厯志至治之世天地之氣/合以生風天地之風氣正十二律)
(定廣韻帆舟上幔趙冬曦詩風帆摩天垠孫綽望/海賦商客齊唱潮流往還各資順勢雙帆同懸)海日
生殘夜(齊地記不夜城葢古有日夜出此城以不夜名/異之也泰山記日觀雞鳴時見日始欲出長三)
(丈/所)江春入舊年(杜審言詩雲霞出海曙梅柳渡江春李/嶠詩霞滿蜀江春鮑照凌烟樓序賞絶)
(舊年張説詩惟願聖君無/限夀長取新年續舊年)鄉書何處達歸雁洛陽邊(何/遜)
(樂府故鄉有書信縦横印檢開史記楚世家楚人有好/以弱弓微􁀯加歸雁之上者漢書蘇武傳常恵教使者)
(言天子射上林中得雁足有係帛書言武等在某澤中/陸雲詩願假歸鴻翼翻飛浙江汜范雲詩寄書雲間雁)
(為我西北飛一統志河南府洛陽縣/本成周地居洛水之北故曰洛陽)
　　盧象(字緯卿汶水人開元中由前進士補祕書郎/轉右衞倉曹掾丞相張九齡深器之擢左補)
　　　(闕河南府司錄司勲員外郎名盛氣髙少所卑/下左遷齊邠鄭三郡司馬入為膳部員外郎集)
　　　(十二/巻)
　　　峽中作(唐太宗詩别鶴棲/琴裏離猿啼峽中)
髙唐數百里(宋玉髙唐賦序楚襄王與宋玉遊于雲夢/之臺望髙唐之觀襄陽耆舊傳楚懐王遊)
(于髙唐夢與神遇自稱巫山之女王遂為置觀于巫山/之南號為朝雲至襄王時復遊髙唐荆州記宜都宜昌)
(縣三峽七百里兩/岸連山畧無絶處)樹色接陽臺(江淹詩風光多樹色露/華翻蕙隂何遜詩山烟)
(涵樹色江水暎霞暉張正見賦苔畫波文花然樹色宋/玉髙唐賦旦為朝雲暮為行雨朝朝暮暮陽臺之下寰)
(宇記陽雲臺髙一百二十丈南枕長江宋玉云遊陽雲/之臺望髙唐之觀即此也方輿勝覽神女廟在巫山縣)
(西北三百五十步有陽臺一/統志陽臺在巫山縣治西北)晚見江山霽(徐陵下州郡/璽書峽雲晚)
(霽星象夜張宋之問詩晚霽江天好謝靈運詩江山共/閑曠雲日相照媚王融詩衿袖三春隔江山千里長王)
(勃靈瑞寺碑毎至兩江春返四野初晴/山川霽而風景凉林甸清而雲霧絶)宵聞風雨來(王/融)
(詩潺湲石溜寫綿蠻山鳥聞詩風雨淒淒雞鳴喈喈宋/玉九辨何曽華之無實兮従風雨而飛颺陶潛詩微雨)
(従東來好風與之俱書五者來備疏五者於是皆來備/足須風則風來須雨則雨來陸厥詩秋思不可裁復帶)
(秋風/來)雲従三峽起(淮南子山致其髙而雲起焉水致其/深而蛟龍生焉拾遺記有青雀銜玉)
(杓以授王子晉子晉取而食之乃有雲起雪飛子晉以/衣袖揮雲則雲雪自止梁簡文帝詩沙飛朝似幕雲起)
(夜疑城輿地志巴陵楚地有三峽明月峽巫山峽廣澤/峽左思蜀都賦徑三峽之崢嶸躡五屼之蹇滻一統志)
(巫峽在巫山縣東三十里即巫/山也與西陵峽歸峽並稱三峽)天向數峯開(郭璞江賦/豃如地裂)
(豁若天開謝朓詩𤣥冬寂修夜天圍靜且開名山記成/都中峯院回環十數峯繞之背倚白崖峯右傍最髙而)
(挺峻者曰呼應峯録異記金州之北地名東柱西柱峯/巒秀異又東有數峯峭拔一峯最髙駱賔王疇昔篇峯)
(開華岳聳疑蓮水/激龍門急如箭)靈境信難見(梁簡文帝神仙寺碑獨/有鷲岳靈境凈土不燒)
(後漢書逸民傳法真字髙卿友人郭正/稱之曰法真名可得聞身難得而見)輕舟那可回(戰/國)
(策乗夏水浮輕舟張衡南都賦爾乃撫輕舟兮浮清池/亂北渚兮揭南涯曹植洛神賦冀靈體之復形御輕舟)
(而上溯屈原九章船容與而不進兮淹回水而疑滯陶/潛詩目送回舟逺情隨萬化遺沈佺期詩向浦回舟萍)
(已緑分林蔽/殿槿初紅)
　　崔顥
　　　題潼關樓(水經注水在闗内南流潼激關山因/謂之潼關又通谷水東北注于河述)
　　　　(征記所謂潼谷水者也或説因水以名地也/魏志武帝紀馬超與韓遂等屯潼闗公勅諸)
　　　　(將堅壁勿與戰唐書地理志華州華隂郡縣/華隂有潼闗一統志潼闗在華隂縣東四十)
　　　　(里/)
客行逢雨霽(宋南平王鑠詩誰為客行人屢見流芳歇/鮑照詩客行惜日月劉孝綽詩客行三五)
(夜息棹隠中洲陳子良詩我行逢日暮弭棹獨維舟書/曰雨曰霽髙唐賦風止雨霽雲無處所江總詩霢霂時)
(雨/霽)歇馬上津樓(庾信詩樹隂逢歇馬盧思道詩駢鑣歇/夜馬一統志潼津橋在潼闗城中因水)
(出潼谷中為名蜀志諸葛亮傳遊觀/後園共上髙樓隂鏗詩接路上危樓)山勢雄三輔(庾信/銘水)
(聲幽咽山勢崆峒賈誼論秦地被山帶河以為固四塞/之國常為諸侯雄其勢居然也三輔黄圖三輔者謂主)
(爵都尉及左右内史漢武帝改曰京兆尹/左馮翊右扶風共治長安城中是為三輔)關門扼九州
(魏徵詩仗策謁天子驅馬出闗門史記髙祖本紀婁敬/説帝今入闗而都搤天下之肮而拊其背注搤與㧖同)
(謂捉持之也禹貢九州攸同周禮職方氏掌天下之圖/乃辨九州之國東南曰揚州正南曰荆州河南曰豫州)
(正東曰青州河東曰兖州正西曰雍州/東北曰幽州河内曰冀州正北曰并州)川従陜路去(爾/雅)
(水東流曰川漢書三川守注三川今河南郡有河洛伊/故曰三川水經注水出北虞山南至陜津注河河南即)
(陜城也昔周召分伯以此城為東西之别舊唐書地理/志陜州大都督屬河南道庾信詩陜路秋風起揚齊哲)
(過闗詩途/經分陜東)河遶華隂流(書導河積石至于龍門南至于/華隂唐太宗入潼關詩霜風直)
(臨道冰河曲遶城漢書地理志京兆尹縣華隂水經河/水又南至華隂一統志華隂縣在西安府華州城東十)
(里謝靈運詩/河流有急瀾)向晚登臨處(陶潛詩向夕長風起謝恵連/詩杳杳白日晚崔湜詩水榭)
(宜時陟山樓向晚看梁宣帝賦盡登臨之雅致庾信詩/遊客喜登臨張正見詩福宇試登臨元行恭詩樽酒慰)
(登/臨)風烟萬里愁(梁簡文帝鴈門太守行隴暮風烟急闗/寒霜自濃顧野王詩隴坻望秦川迢遞)
(隔風烟盧照鄰詩風烟彭澤里韋鼎聴百舌詩萬里風/烟異一鳥忽相驚張載詩弭節馳萬里庾信詩悲生萬)
(里外沈約詩髙臺不/可望望逺使人愁)
　　祖詠
　　　泊揚子岸(唐書地理志淮南道揚州廣陵郡縣/揚子永淳元年析江都置記纂淵海)
　　　　(唐揚子縣屬揚州後改永真縣本朝屬真州/一統志揚子江在儀真縣南經通泰二州入)
　　　　(于/海)
纔入維揚郡(書淮海惟揚州周禮夏官職方氏東南曰/揚州其川三江釋名揚州州界多水水波)
(揚也漢書景十三王傳江都易王非子建國除地入於/漢為廣陵郡劉希夷江南曲潮平見楚甸天際望維揚)
鄉闗此路遙(張説詩相逢皆得意何處是鄉闗馮衍顯/志賦重祖考之𢎞烈兮故收功于此路徐)
(陵詩青雀離帆/逺朱鳶别路遙)林蔵初霽雨(庾信華林園馬射賦序上/則雲布雨施下則山蔵海)
(納何遜喜晴詩振衣喜初霽應璩與尚/書諸郎書霽雨清閑正髙㑹之盛時)風退欲歸潮(謝/靈)
(運詩客遊倦水宿風潮難具論沈佺期詩/小池殘暑退鮑照冬日詩瀉海有歸潮)江火明沙岸
(何遜詩澄江照逺火夕霞隠連檣謝靈運詩野曠沙岸/淨天髙秋月明王僧孺至牛渚詩楓林曖似畫沙岸淨)
(如/掃)雲帆礙浦橋(後漢書馬融傳連舼舟張雲帆沈佺期/詩茫茫理雲帆草草念行期武三思詩)
(𤣥雲欲渡礙髙峯何遜詩解纜及朝風/落帆依暝浦王襃詩桃花流水没河橋)客衣今日薄(沈/約)
(詩風急崤道難秋至客衣單庾信對燭賦天山月落客/衣單荀子欲觀千載則審今日曹植詩今日同堂出門)
(異鄉呉均詩客子飢/寒多江上衣裝薄)寒氣近來饒(古詩孟冬寒氣至北/風何慘慄陶潛詩寒)
(氣冐山澤曹植詩始出嚴霜結今來白露睎陸瑜獨酌/謠獨酌謠芳氣饒一傾蕩神慮再酌動神飇梁簡文帝)
(詩樹宻/風聲饒)
　　　題韓少府水亭(容齋四筆縣/尉謂之少府)
梅福幽棲處(漢書梅福傳福字子真九江夀春人為郡/文學補南昌尉時成帝委任王氏福上書)
(不納元始中王莽顓政福一朝棄妻子去九江至今傳/以為仙其後人有見福於㑹稽者變姓名為呉市門卒)
(云謝靈運詩范蠡出江湖梅/福入城市又資此永幽棲)佳期不忘還(楚辭登白蘋/兮騁望與佳)
(期兮夕張謝莊月賦佳期可以還謝/靈運詩美人遊不還佳期何由敦)鳥啼當户竹(梁武/帝詩)
(别時鳥啼户今晨雪滿墀庾信詩春山百鳥啼古/詩被服羅衣裳當户理清曲木蘭辭當户理紅粧)花遶
傍池山(何遜揚州法曹梅花盛開詩枝横却月觀花繞/凌風臺庾信馬射賦花乘風而遶殿張纉謝賚)
(園啟傍山臨流面郊負郭謝靈運山居/賦豈伊臨谿而傍沼乃抱阜而帶山)水氣侵階冷(春/秋)
(繁露雨者水氣也諸葛穎詩遙邨含水氣駱賔王/詩城上風威冷江中水氣寒庾信詩日斜氣還冷)松隂
覆座閒(松一作藤江淹詩翩翩征鳥翼蕭蕭松栢隂北/史魏收傳収折節讀書夏日坐板牀隨樹隂諷)
(誦謝朓髙松賦修幹垂隂喬柯飛穎望肅肅而既閒即/微微而方靜湛方生靈秀山銘朧朧疎林穆穆閒房)
寧知武陵趣(陶潛桃花源記晉太元中武陵人捕魚縁/溪行逢桃花夾岸數百步林盡水源便得)
(一山山有小口舍船従口入復行數十步有良田美池/阡陌交通往來種作男女衣著悉如外人黄髪垂髫並)
(怡然自樂自云先世避秦來此不復出焉停數日辭去/太守遣人隨其往尋向所誌遂迷不得路一統志常徳)
(府禹貢荆州之域/漢初改武陵郡)宛在市朝間(詩溯游従之宛在水中/央戰國策爭名者於朝)
(爭利者於市王康琚反招隠/詩小隠隠陵藪大隠隠市朝)
　　儲光羲
　　　題山泉
山中有流水(呉均齊春秋王儉謂周顒曰卿山中何所/食慎䝉山棲志何𦙍以㑹稽山山多流泉)
(乃起草舍即林成樓因巖為堵晉書劉驎之傳驎之採/藥至衡山深入忘反見有一澗水北史蕭大圜傳面修)
(原而帶/流水)借問不知名(張協詩借問此何時水/經注故溪澗受其名矣)暎地為天
色(梁元帝詩水際含天色虹光入浪浮陶潛/聨句逺眺同天色劉孝綽詩安波似天流)飛空作雨
聲(水經注輕湍濬下分石飛懸又寒泉湧山頂/望之交横似若瀑布頽波激石散若雨灑)轉來深
澗滿(水經注亂流轉注謝朓詩垂竿/深澗底諸葛穎詩澗滿新流濁)分出小池平(應貞/臨川)
(賦别流分注沈佺期詩小池/殘暑退魏收詩添池曲岸平)恬澹無人見(雲笈七籖冲/然恬澹梁簡)
(文帝詩㑹是無人見/呉均詩四時無人見)年年長自清(呉均詩年年月月對/君王沈約八詠詩溪)
(水徒/自清)
　　李頎
　　　宴陳十六樓(原注樓/枕金谷)
西樓對金谷(庾肩吾詩織女入西樓崔湜詩幽尋惜未/已清月半西樓晉書石崇傳崇有别館在)
(河陽之金谷水經注金谷水出河南太白原東南流厯/金谷謂之金谷水經石崇故居潘岳金谷集詩朝發晉)
(京陽夕次金谷湄别賦帳飲東都送别金谷一統志金/谷園在河南府城西一十三里晉石崇因川阜造園館)
(崇自作/詩序)此地古人心(劉繒詩江山信多美此地最為神/庾信遊山詩煮丹於此地居然未)
(肯歸詩我思古人實獲我心石崇思歸引序尋覽樂篇/有思歸引倘古人之心有同于今故制此曲謝恵連詩)
(未知古人心/且従性所玩)白日落庭内(班固答賔戲仰天庭而覩白/日曹植詩白日曜青春謝靈)
(運詩日落當棲薄鮑照詩日落嶺雲歸延頸望江隂梁/簡文帝詩日落荷心香詩洒掃庭内晉書馮跋載記嘗)
(夜見天門開神/光燭於庭内)黄花生澗隂(禮記季秋之月鞠有黄花/張翰詩黄花如散金爾雅)
(權黄華注今謂牛芸草為黄花鮑/照詩束薪幽篁裏刈黍寒澗隂)四隣見疎木(左傳諸/侯守在)
(四隣何遜詩蕭索髙秋暮砧􁵚動四隣庾信鏡詩試挂/淮南竹堪能見四隣謝靈運詩逺山暎疎木徐陵詩朔)
(氣凌疎木江/風送上潮)萬井度寒砧(漢書刑法志一同百里提封/萬井陳子昂表三軍叶慶萬)
(井相歡庾信詩秋夜搗衣聲飛度長門城古子夜歌佳/人理寒服萬結砧􁵚勞沈佺期詩九月寒砧催木葉)
石上題詩處(南史蕭思話傳嘗従文帝登鍾山北嶺中/道有盤石清泉上使于石上彈琴曰相賞)
(有松石間意宋之問詩石上泉/聲帶雨秋蘇頲詩蘚駁題詩館)千年留至今(拾遺記丹/丘千年一)
(燒黄河千年一清庾信詩洽斯百禮福以/千年魏武帝短歌詩但為君故沈吟至今)
　　　送竇參軍
城南送歸客(辛氏三秦記城南韋杜去天尺五梁簡文/帝詩五馬城南猶未歸九辨登山臨水兮)
(送將歸謝靈運詩歸客遂海嵎江淹别賦帳飲東/都送客金谷江總詩是日送歸客為情自可求)舉酒
對林巒(古子夜歌舉酒待相勸酒還杯亦空/孔稚圭北山移文望林巒而有失)暄鳥迎風
囀(謝朓詩暄鳥覆春洲武三思詩風暄鳥欲啼陳後主/詩峯幽來鳥囀張協七命嶤榭迎風秀出中天宋南)
(平王鑠詩肅/肅迎風館)春衣度雨寒(王融詩思淚㸃春衣庾信春/賦披香殿裏作春衣梁元帝)
(騷體神女雲兮初度雨/庾肩吾詩泉飛疑度雨)桃花開翠幙(禮記仲春之月桃/始華梁簡文帝詩)
(桃花含雨開庾信詩桃花數樹紅潘尼詩朱軒/䕃蘭臯翠幙映洛湄梁簡文帝詩林芳翠幙懸)柳色拂
金鞍(謝朓詩柳含色於逺岸王襃詩縁隄栁色青/沈約詩汗馬飾金鞍梁元帝詩金鞍照日歸)公子
何時至(詩殆及公子同歸楚辭沅有芷兮澧有蘭思公/子兮未敢言虞羲詩流年無止極君去何時歸)
無令芳草闌(梁元帝詩無令春色晚獨望行人歸曹植/詩子好芳草豈忘爾貽王襃詩桂樹思公)
(子芳草惜王孫邢/邵詩壯志與時闌)
　　王昌齡
　　　駕出長安(唐書地理志京兆府京兆郡縣長安/一統志西安府附郭長安縣秦因古)
　　　　(地名曰長安漢都/關中始置為縣)
聖徳超千古(史記五帝紀髙陽有聖徳是謂帝顓頊晉/書樂志聖徳應運期劉峻文星虹樞電昭)
(聖徳之符舊唐書音樂志上元樂舞者舞之必成字十/六變而畢有聖超千古道泰百王皇帝萬年寳祚彌昌)
(字木蘭詩忠孝兩不/渝千古之名焉可滅)皇風扇九圍(賀知章詩千載舞皇/風晉書應貞傳仁風)
(潛扇嵇康詩微風清扇詩帝命式于九圍疏九州為九/圍者葢以天下九處規闈然故謂之九圍也晉大豫舞)
(歌光撫/九圍)天迴萬象出(運命論天動星回而辰極猶居其/所蜀都賦望之天迴張華詩太儀)
(斡運天迥地游晉書孝友傳資品彚以順名功苞萬象/謝靈運詩皇心美陽澤萬象咸光昭庾僧淵詩真朴運)
(既判萬象森已形晉書/樂志嘉瑞出靈應彰)駕動六龍飛(蔡邕獨㫁天子出/有大駕有小駕有)
(法駕梁簡文帝南郊頌萬騎天行千乗雷動江總詩徐/輪動仙駕清宴留神賞易時乗六龍以御天嵇康詩乗)
(雲駕六龍東京賦龍飛白水鳳翔參/墟傅休奕鼓吹曲風雲時動神龍飛)淑氣來黄道(陸機/樂府)
(蕙草饒淑氣梁元帝詩暮春多淑氣斜景落髙舂唐太/宗詩韶光開令節淑氣動芳草漢書天文志日有中道)
(中道者黄道北至東井去北極近南至牽牛去北極逺/東至角西至婁去極中沈佺期詩池開天漢分黄道許)
(敬宗詩曦/馭循黄道)祥雲覆紫微(謝朓歌凍雨飛祥雲靡庾信文/祥雲入境行雨隨軒晉書禮志)
(雲覆雨施八方來同陸機七徵萬宇雲覆千檻林錯晉/書天文志紫微大帝之座天子之常居也劉峻辨命論)
(入紫微升帝道沈炯詩欲/知天子貴千門應紫微)太平多扈従(漢書食貨志三/考黜陟餘三年)
(食進業曰登再登曰平餘六年食三登曰泰平後漢書/謝夷吾傳班固薦夷吾曰臣聞堯登稷契政隆太平梁)
(元帝詩帝治洽區字垂衣彰太平江淹詩公卿重一言/太平多歡娯漢書司馬相如傳扈従横行出乎四校之)
(外蘇頲詩賞來榮/扈従别至惜分飛)文物有光輝(左傳文物以紀之後漢/書制衣裳備文物謝朓)
(詩文物共葳㽔張文琮詩紛綸文物紀煥爛聲名發漢/郊祀歌配上帝兮揚光輝班固奏記清廟之光輝當世)
(之俊彦也范雲/詩傳瑞生光輝)
　　張謂
　　　郡南亭子宴
亭子春城外(廣韻亭停也人所停集也呉邁/逺詩緑樹搖雲光春城起風色)朱門向緑
林(晉書麴允傳西州語曰南開朱門北望青樓張華輕/薄篇朱門赫嵳峩曹植賦遊緑林而逍遙嵇康詩萋)
(萋緑林奮/榮揚輝)栁枝經雨重(梁簡文帝詩柳枝無極軟春風/隨意來庾信詩髙堰栁枝長張)
(正見垂柳暎斜谷詩雨濯倚流/枝劉苞夕雨詩河栁低未舉)松色帶烟深(鮑照詩松/色隨野深)
(顔延之曲水詩序松石峻峗蔥/翠隂烟江淹詩松短未生烟)漉酒迎山客(南史陶潛/傳郡將候)
(潛逢其酒熟取頭上葛巾漉酒畢還/復著之江淹頌公子不至山客徒尋)穿池集水禽(莊子/孔子)
(曰魚相造于水者穿池而養給潘岳閑居賦爰定我居/築室穿池曹植洛神賦水禽翔而為衞謝靈運賦覽水)
(禽之/萬類)白雲常在眼(陶潛詩遙遙望白雲呉均詩白雲時/去來謝靈運詩想見山阿人薜蘿若)
(在/眼)聊足慰人心(孫擢詩處處多蘐/草賴此慰人心)
　　賈至
　　　對酒曲(樂府解題對酒行曹魏樂奏武帝所賦/對酒歌太平其㫖言王者徳澤廣被政)
　　　　(理人和萬物咸遂若梁范雲言對酒心自足/則言但當為樂弗殉名自欺也陸機樂府良)
　　　　(㑹罄美服對酒宴同聲北史李/孝貞傳絃歌對酒終日為歡)
梅發栁依依(庾肩吾摘梅花詩窗梅朝始發庭雪曉初/消張正見梅花落詩芳梅映雲野發早覺)
(寒侵詩昔我往矣楊栁依依費㫤詩楊栁何時歸/裊裊復依依庾信枯樹賦昔年垂栁依依漢南)黄鸝
歴亂飛(詩黄鳥于飛陸璣疏今謂之黄鶯黄鸝也髙隠/傳戴顒春日攜雙柑斗酒人問何之曰往聴黄)
(鸝聲耳梁簡文帝樂府細萍重疊長新花歴亂開丘遲/與陳伯之書暮春三月江南草長雜花生樹羣鶯亂飛)
當歌憐景色(魏武帝短歌行對酒當歌南史宋武帝紀/三月乙未建牙於軍門其日景色開霽崔)
(融表得五方之氣象合四時之景色/宋之問詩岑壑景色佳慰我逺遊心)對酒惜芳菲(呉均/詩獨)
(對東風酒庾信詩待花將對酒留雪擬彈琴楚辭芳菲/菲其彌章古詩芳菲不相投青黄忽改色庾肩吾詩佳)
(期竟不歸春/日生芳菲)曲水浮花氣(王羲之蘭亭序又有清流激/湍映帶左右引以為流觴曲)
(水列坐其次晉書束晳傳昔周公城洛邑因流水以泛/酒故逸詩云羽觴隨波又秦昭王以三日置酒河曲見)
(金人捧水心之劒曰令君制有西夏乃霸諸侯因此立/為曲水二漢相縁皆為盛集梁元帝詩水際含天色虹)
(光入浪浮簡文帝七勵素醥浮氣酃酒凝清沈約詩願/雜百花氣宛轉金爐前宋之問詩露裛千花氣泉和萬)
(籟/聲)流風散舞衣(張衡南都賦彈琴擫籥流風裴徊曹植/洛神賦飄搖兮若流風之迴雪梁元帝)
(詩日移花色異風散水紋長隋煬帝詩清音出歌扇/浮香飄舞衣杜公曕詩色奪歌人臉香亂舞衣風)通
宵留暮雨(駱賔王詩陣照通宵月書封㡬夜霜宋玉髙/唐賦旦為朝雲暮為行雨范雲樂府朝雲觸)
(石起暮雨潤羅衣又詩靄/靄朝雲去溟溟暮雨歸)上客莫言歸(謝偃樂府上客/莫畏斜光晚自)
(有西園明月輪徐陵書郢中上客雲聚魏都鄴下公卿/風馳江浦詩言旋言歸又不醉無歸張衡南都賦客賦)
(醉言歸主/稱露未晞)
　　崔曙
　　　緱山廟(水經注緱氏原開山圖謂之緱氏山也/亦云仙者昇焉言王子晉控鶴斯阜俗)
　　　　(亦謂之撫父堆堆上有子晉祠劉向列仙傳/云世有簫管之聲焉列仙傳王喬遊伊洛之)
　　　　(間道人浮丘公接以上嵩髙山三十餘年後/求之於山上見栢良曰告我家七月七日待)
　　　　(我於緱氏山頭果乘白鶴駐山頭望之不得/到舉手謝時人數日而去立祠緱氏山下一)
　　　　(統志緱氏山在偃師縣南四十里王子晉/昇仙之所又王子晉廟在偃師縣東南)
遺廟宿隂隂(宋之問王子喬詩遺廟今在而人非漢書/禮樂志靈之至慶隂隂謝朓詩紫殿肅隂)
(隂/)孤峯暎緑林(梁書徐勉傳華樓迥榭頗有臨眺之美/孤峰叢薄不無糾紛之興鮑照賦視清)
(池之初涸望緑林之始空張九/齡詩江南有丹橘經冬猶緑林)步隨仙路逺(孫綽天台/山賦恣心)
(目之寥朗任緩步之従容水經注昔費長房為市吏見/王壺公懸壺郡市長房従之因而自逺同入此壺隠淪)
(仙路沈佺期詩行隨香輦登仙路張説侍宴詩仙路迎/三鳥揚雄河東賦既發軔於平盈兮誰謂路逺而不能)
(従/)意入道門深(史記晏子傳晏子意念深矣常有以自/下者易林被服衣冠遊戲道門道徳指)
(歸論靜為虛/户虛為道門)澗水流年月(晉書陶淡傳淡於長沙臨湘/山中結廬居之親故有候之)
(者輒移渡澗水莫得近之江總詩石澗水流靜庾信詩/澗水繞窗外北史蕭大圜傳面脩原而帶流水陸機詩)
(隆想彌/年月)山雲變古今(淮南子山雲草莽水雲魚鱗注山/中氣出雲似草木水氣出雲似魚)
(鱗江總詩山雲四面通左思/詩杖策招隠士荒塗横古今)祗聞風竹裏(沈約賦風動/竹而吹衣陳)
(後主孫瑒銘秋風動竹烟水/驚波庾信詩風竹解寒苞)猶有鳳笙音(列仙傳王子/喬好吹笙作)
(鳳鳴梁簡文帝詩按歌雜鳳笙沈佺期鳳笙曲憶昔王/子喬鳳笙猶雲空宋之問王子喬詩白虎搖瑟鳳吹笙)
(乗騎雲氣/噏日精)
　　閻防
　　　夜泛黄河作(元史地理志河源在吐蕃朶甘斯/西鄙有泉百餘泓沮洳散渙弗可)
　　　　(逼視方可七八十里履髙山下瞰粲若列星/以故名鄂端諾爾鄂端譯言星宿也羣流奔)
　　　　(輳近五七里匯二巨澤自西而東連屬吞噬日/行一日迤邐東騖成川號必齊勒河又二三)
　　　　(水西南來名伊爾齊與必齊勒河合又三四日/水南來名呼蘭又水東南來名伊拉齊合流)
　　　　(入于必齊勒其流/浸大始名黄河)
烟深載酒入(水經注雲垂烟接漢書揚雄傳賛家素/貧耆酒時有好事者載酒肴従遊學)但
覺暮川虛(栁惲詩漸覺寒雲巻應瑒虛河賦資虛川之/遐源何遜詩薄暮川流側王襃詩臨帆廣川)
(中/)暎水見山火(梁簡文帝詩隔簾隂翠篠映水含珠榴/王融詩炎山翻烈火沈佺期詩野橋凝)
(望日山火/類焚書)鳴榔聞夜漁(西征賦纎經連白鳴榔夜響注/榔髙木也以長木扣舷為聲言)
(曳纎經于前鳴長榔于後所以驚魚令入網也水經注/宓子賤治單父孔子使巫馬期觀焉入其境見夜漁者)
(問曰子得魚輒放何也曰小者我大夫/欲長育之故也謝朓詩良宰勗夜漁)愛兹山水趣(水/經)
(注愛深渌水南史宗少文傳好山/水愛逺遊張子容詩賴多山水趣)忽與世人疎(王融詩/忽與若)
(士遇阮籍詩邈與世路殊方湛/北叟讃世人迷之横生欣恥)無暇燃官燭(梁簡文帝/詩心忙無)
(暇薰謝承後漢書巴祇為揚州刺史與客暗飲不然官/燭徐陵謝勅賚燭盤賞答齊國移文啟官燭斯燃更慚)
(亷/吏)中流有望舒(説苑魏武侯浮西河而下中流顧左右/曰美哉河山之固也蜀都賦躍濤戲瀨)
(中流相忘丘遲詩櫂歌發中流淮南子月御曰望舒楚/辭前望舒使先驅羽獵賦望舒彌轡歸田賦於是曜靈)
(俄景繼以望舒魏文/帝詩炎燭繼望舒)
　　徐晶(與胡皓蔡孚同/時官魯郡録事)
　　　同蔡孚五亭詠(蔡孚開元中/為起居郎)
章奏丹墀罷(漢書魏相傳好觀漢故事及便宜章奏後/漢書班彪傳所上章奏誰與㕘之文心雕)
(龍胡廣章奏天下第一杜甫詩従容草奏罷宿昔奉清/樽張衡西京賦青瑣丹墀漢典職儀以丹漆地故稱丹)
(墀杜預表珥筆丹墀/必有諤諤匪躬之節)雲泉别業歸(水經注邵陵水東㑹/雲泉王勃與蜀城父)
(老書麗藻華文代有雲泉之氣沈佺期詩雲泉紛亂瀑/天磴矻横抱南史謝靈運傳移籍㑹稽修營别業傍山)
(臨江盡幽居之美石崇思歸引序更樂放逸篤好林/藪遂肥遯于河陽别業沈佺期詩别業初開雲漢邊)拂
琴鋪野席(盧照鄰序夕拜多閑弄雕章于琴席李嶠詩/避暑移琴席逸周書晉平公使師曠見太子)
(晉遂敷席注瑟師曠歌無射李嶠九/成宫詩野席蘭琴奏山臺桂酒濃)牽栁挂朝衣(蕭子/顯詩)
(垂楊挂栁掃輕塵庾信詩穿荷低晚葢衰栁挂殘絲史/記司馬相如傳襲朝衣乘法駕北齊樂辭禮申官次命)
(改朝/衣)翡翠巢書幌(司馬相如子虚賦揜翡翠射鵕䴊注/鳥赤羽者曰翡青羽者曰翠郭璞詩)
(翡翠戲蘭苕容色更相鮮左思呉都賦翡翠列巢/以重行梁簡文帝答徐摛書特設書幌乍置筆牀)鴛鴦
立釣磯(詩鴛鴦在梁戢其左翼西京雜記袁廣漢于北/邙山下築園養白鸚鵡紫鴛鴦埤雅雄鳴曰鴛)
(䳄鳴曰鴦孔融離合詩吕公磯釣闔口渭傍名勝志釣/臺山在東阿縣鎮城東南山多碎石若魚蟹状麓有釣)
(磯相傳嚴/光釣處)幽棲可憐處(謝靈運方山詩資此永幽棲謝/朓詩況復南山曲何異幽棲時)
(庾信詩幽棲得無悶世説松樹子非不楚楚可憐但無/棟梁用陶潛詩翩翩三青鳥毛色竒可憐梁簡文帝詩)
(可憐枝上花/早得春風意)春事滿林扉(書厥民析傳春事既起丁壯/就功管子地氣發戒春事陶)
(潛歸去來辭農人告余以春及將有事于西疇王勃/詩容心千里倦春事一朝歸張九齡詩林堂開夜扉)
　　劉長卿
　　　尋南溪常山道人隠居
一路經行處(江總詩孤闗一路平大寳積經相見如來/向經行處是第二地江總修心賦經行藉)
(草宴坐臨渠楊炯盂蘭盆/賦山中禪定樹下經行)莓苔見履痕(孫綽遊天台山/賦踐莓苔之滑)
(石梁簡文帝詩苔生履處/沒張正見詩春苔封履跡)白雲依靜者(一作渚陶潛賦/悲商叩林白雲)
(依山謝靈運詩白雲抱幽石/又拙疾相倚薄還得靜者便)青草閉閑門(左傳野無青/草岑參詩地)
(涵青草色後漢書陳寔傳閉門懸車棲遲養老沈炯詩/閉門窮巷裏靜掃詠歸田蘇子卿艾如張樂府誰在閑)
(門外羅家諸少年王維詩/閑門秋草色終日無車馬)過雨看松色(種樹書栽竹無/時雨過便移鮑)
(照詩松色隨野深張/正見詩秋氣悲松色)隨山到水源(書隨山刋木顔延之/詩隨山茂貞芳謝靈)
(運詩隨山疏濬潭范蔚宗詩隨山上嶇嶔爾雅疏泉水/源也陶潛桃花源記林盡水源便得一山宋之問詩源)
(水看花入幽/林採藥行)溪花與禪意(岑參詩溪花篲簾鈎釋氏通/鑑目連以鉢盛飯往餉其母)
(化成火炭不得食目連白佛佛曰/願七代父母行禪定意然後得食)相對亦忘言(漢書張/禹傳彭)
(宣之來也禹見之于便坐講論經義日晏賜食不過一/肉巵酒相對莊子言者所以在意得意可以忘言陶潛)
(詩此中有真意/欲辨已忘言)
　　錢起
　　　和萬年成少府寓直(唐書地理志京兆府縣萬/年赤錦繡萬花谷類要云)
　　　　(李白贈瑕丘王少府别西河劉少府贈秋浦/栁少府杜甫贈華陽栁少府如此則當是唐)
　　　　(時縣尉多稱少府也潘岳秋興賦以太/尉掾兼虎賁中郎將寓直於散騎之省)
赤縣新秋夜(史記孟子列傳中國名為赤縣神州通典/唐縣有赤畿望緊京都所治為赤縣京之)
(旁邑為畿縣鮑照詩舍此赤縣居陶潛詩迢迢新秋夕/亭亭月將圓蕭琮詩夜氣應新秋江總詩當見新秋停)
(玉梭張正見詩髙軒揚麗藻自是賦新秋南史蕭子/顯傳風動春朝月明秋夜魏文帝詩漫漫秋夜長)文
人藻思催(典論文人相輕自古而然又今之文人魯國/孔融文舉廣陵陳琳孔璋山陽王粲仲宣北)
(海徐幹偉長陳留阮瑀元瑜汝南應瑒徳璉東平劉楨/公幹蜀志秦宓傳或曰足下自比於巢許四皓何故楊)
(文藻見瓌穎乎魏書邢臧傳臧幼孤早立操尚博學有/藻思杜甫詩憶與髙李輩論文入酒壚兩公壯藻思得)
(我色敷腴竇紃五色筆賦物有粲竒/文抽藻思張九齡詩天邊客思催)鐘聲自仙掖(禮記/鐘聲)
(鏗鏗以六號劉孝威詩鐘聲猶未絶庾信詩歌響聞長/樂鐘聲徹建章沈佺期詩御栁垂仙掖按東軒筆録云)
(翰林凊要謂之仙掖漢書成帝紀/注掖門在兩旁言如人臂掖也)月色近霜臺(梁簡文/帝詩風)
(聲隨笛韻月色與池同蕭子暉詩蟲聲繞春岸月色思/空閨劉孝先詩樓空月色寒虎茂詩鏡中看月近歌處)
(覺塵空白帖御史大夫憲臺霜臺通典唐監察/御史十員裏行五員其選拜多自京畿縣尉)一葉兼
螢度(淮南子見一葉之落知嵗之將暮袁宏東征賦託/一葉于鄧林梁武帝曲緑樹始搖芳芳生非一葉)
(駱賔王序一葉驚寒下陳柯而捲翠禮記季夏之/月腐草為螢宋之間明河篇鴛鴦機上流螢度)孤雲
帶鴈來(陶潛詩萬族各有託孤雲獨無依應瑒詩朝雁/鳴雲中謝靈運詩嗷嗷雲中雁舉翮自委羽庾)
(肩吾詩雁與雲俱陣王褒詩豈若雲中雁秋時塞外歸/禮記仲秋之月鴻雁來詩疏廣要雁乃兩來仲秋鴻雁)
(來季秋候雁來候雁比於鴻雁而小色白秋深乃/來來則霜降河北謂之霜信庾信詩濕雁㫁還來)明朝
紫書下(呉均詩今夜林酒别明朝江水邊庾信詩明朝/雲雨散何處更相尋漢武内傳地真素訣長生)
(紫書劉孝威詩驛報紫泥書按漢舊儀天子信璽六皆/以武都紫泥封之宋之問詩謬辱紫泥書阮籍奏記辟)
(書始下下/走為首)應問長卿才(史記司馬相如傳相如字長卿/杜甫詩獻納開東觀君王問長)
(卿楊炯詩漢帝求仙日相如作賦才馬懐/素詩何幸得㕘詞賦職自憐終乏馬卿才)
　　　秋夜對月
夜來詩酒興(陳後主詩金鞍排夜來南史袁粲傳獨步/園林詩酒自適又齊桂陽王鑠傳遇其賞)
(興則詩/酒連日)月滿謝公樓(史記日者傳日中必移月滿必虧/古詩三五明月滿四五蟾兔缺庾)
(信詩輪重對滿月一統志北樓一名謝/公樓謝朓為宣城守時建在府治之北)影閉重門靜(曹/植)
(詩明月澄清影謝朓詩平明振衣坐重門猶未開劉孝/綽詩重門寂已暮沈約詩月出臨靜夜夜靜滅氛埃)
寒生獨樹秋(曹植詩樹影月中寒陶潛詩連林人不見/獨樹衆乃竒周𢎞讓詩木葉動秋聲)
鵲驚隨葉散(王勃賦遊必有方哂南飛之驚鵲淮南子/一葉落而知天下之秋王融文危葉畏風)
(驚禽/易落)螢逺入烟流(禮記季夏之月腐草為螢紀少瑜月/中飛螢詩逺度時依幕沈約詩曀曀)
(螢入霧庾信詩螢飄碎火流梁元帝咏/螢詩集草訝無烟鮑照詩時見逺烟浮)今夕遙天未(詩/今)
(夕何夕何遜詠月詩今夕千餘里雙蛾映水生張正見/詩風伯淨遙天陸機詩佳人渺天未謝莊月賦氣霽地)
(表雲斂/天未)清光㡬處愁(江淹詩秋月懸清光沈約詩洞房/殊未曉清光甚悠哉庾肩吾詩樓)
(上徘徊月窗/中愁思人)
　　　寄楊補闕(唐六典左補闕二人従七品上注詩/云衮職有闕仲山甫補之葢取此義)
　　　　(後漢伏湛出入禁闥拾遺補闕魏文帝勅侍/臣曰公卿等宜拾朕之遺補臣之闕晉武帝)
　　　　(詔曰公卿等宜補闕拾遺獻可替否後魏孝/文帝令侍中李沖補闕左右垂拱中因其義)
　　　　(而創立四員/左右各二焉)
泉壑帶茅茨(江淹木連頌迸采泉壑騰光淵丘陳子昂/詩夜聞鼯鼠叫畫聒泉壑聲嵇含文池非)
(巖石之溜宅非茅茨之宇南史何敬/容傳築茅茨於鍾阜聊優游以卒嵗)雲霞生薜帷(謝靈/運詩)
(林壑斂暝色雲霞收夕霏江淹詩時菊耀巖阿雲霞冠/秋嶺文心雕龍雲霞雕色有踰畫工之妙草木賁華無)
(待錦匠之竒楚辭網薜茘兮/為帷王僧孺詩桂棟承薜帷)竹憐新雨後(種樹書栽竹/無時雨過便)
(移杜甫詠竹詩雨洗娟娟淨風吹細細香史記司馬季/主傳天新雨道少人又龜䇿傳新雨已天清靜無風江)
(總詩新雨/百花朝)山愛夕陽時(宋書謝靈運傳出為永嘉太守/郡有名山水靈運素所愛好遂)
(肆意遊遨動踰旬朔江淹自序傳為呉興令爰有碧水/丹山珍木靈草皆淹平生所至愛爾雅山西曰夕陽詩)
(度其夕陽劉琨詩夕陽忽西流鮑照登大雷岸與妹書/若華夕曜巖澤氣通傳明散綵赫似綘天左右青靄表)
(裏紫霄従嶺而上氣盡金/光半山以下純為黛色)閑鷺棲常早(李白鷺鶿詩心/閑且未去獨立)
(沙洲旁何晏景福殿賦篁棲鵾鷺瀨戲鰋鮋王僧孺詩/願識昆明鷺乗流飲復棲陶潛詩緩帶盡歡娯起晚眠)
(常/早)秋花落更遲(張正見詩葉盡桐門靜花秋菊岸明蕭/子範詩春風若有顧惟願落花遲顧野)
(王詩風輕鶯韻緩霜灑落花遲柳/惲詩葉宻鶯飛礙風輕花落遲)家僮掃蘿徑(史記吕/不韋傳)
(不韋家僮萬人庾信詩野老披荷葉家僮掃栗跗齊竟/陵王子良詩蘿逕轉連綿松軒方杳靄王融詩蘿逕若)
(披雲孟浩然詩之子/期宿來孤琴候蘿徑)昨與故人期(古詩悵然逺相望知/是故人來謝朓詩山)
(中上芳月故人清樽賞孟浩然/詩春隄楊柳發憶與故人期)
　　皇甫冉(字茂政潤州丹陽人晉髙士謐之後十嵗/能屬文張九齡深契之天寳十五載舉進)
　　　(士第一授無錫縣尉歴左金吾兵曹王縉/為河南帥表掌書記大厯初遷右補闕)
　　　送盧山人歸林慮山(十道山川考林慮山在相/州林慮縣西二十里本隆)
　　　　(盧漢屬河内郡改為林一統志黄華/山在林縣西二十里一名林慮山)
無論行逺近(古詩行行重行行九辨憭慄兮若在逺/行朱超道詩莫論行逺近終是隔山川)歸
向舊烟林(九辨登山臨水兮送將歸南史蕭子顯傳登/髙目極臨水送歸謝莊詩茂苑豈舊林虞世)
(基詩遙林巻宿烟李白詩/水色倒空青林烟横積素)寥落人家少(世説袁彦伯為/謝安南司馬至)
(瀨鄉歎曰江山寥落居然有萬里之勢謝朓詩曉星正/寥落王維詩人家春榖谿王季友詩野人宿在人家少)
青㝠鳥道深(楚辭據青冥而攄虹兮遂儵忽而捫天梁/簡文帝詩延首青㝠傾心紫府張正見詩)
(鳥道絶禽蹤薛道衡詩鳥道風烟接南中志鳥道西百/里以其險絶獸猶無蹊特上有飛鳥之道耳江淹郊遊)
(詩雲鬱/石道深)白雲長滿目(淮南子白泉之埃上為白雲漢武/帝秋風詞秋風起兮白雲飛江淹)
(詩秋至白雲起沈約與約法師書音容/滿目言笑在耳王維詩滿目望雲山)芳草自知心(楚/辭)
(芳草生兮萋萋班固西都賦竹林果園芳草甘木李陵/答蘇武書人之相知貴相知心鮑照詩冬夜沈沈夜坐)
(吟寒聲未/發已知心)山色連東海(王維詩山色有無中岑參詩山/色低官舍神仙傳麻姑入拜王)
(方平云接待以來已見東海三/為桑田郭璞詩東海猶蹄涔)相思何處尋(古詩客従/逺方來遺)
(我一書札上言長相思下言久離别呉均詩相/思咽不言庾信詩蓬萊入海底何處可追尋)
　　　歸渡洛水(禹貢伊洛瀍澗既入于河山海經洛/水出洛西山東北注河入成臯之西)
　　　　(水經洛水出京兆上洛縣冢嶺山郡經上洛/𢎞農河南合伊瀍穀澗之水至鞏縣而入河)
　　　　(李尤洛銘洛出熊耳東流㑹集夏禹導疏經/于洛邑宋之問詩池平分洛水林缺見嵩丘)
暝色赴春愁(謝靈運詩林壑斂暝色蕭子範詩晚流稍/東急暝景促西暉梁元帝詩春愁春日結)
(春結詎能申宋之問詩弄/琴寛别意酌醴醉春愁)歸人南渡頭(江淹詩歸人望/烟火薛道衡詩)
(人歸落雁後思發在花前呉均賦風齎寒而北來燕銜/霜而南渡梁簡文帝烏棲曲採蓮渡頭擬黄河郎今欲)
(渡畏/風波)渚烟空翠合(鮑照發後渚詩孤光獨徘徊空烟視/昇滅魏徵詩淑景耀雕輦髙旌揚翠)
(烟謝靈運詩空翠難强名漁釣易為曲陳後主詩歇霧/含空翠水經注騰雲冠峯髙霞翼嶺岫壑沖深合烟罩)
(霧梁簡文帝詩溶溶紫烟合鬱/鬱紅塵飛鮑照詩清潭圓翠合)灘月碎光流(水經注砥/柱以下激)
(石雲洄環波怒深合有一十九灘水流迅急勢同三峽/詩匪東方則明月出之光劉孝綽詩月光隨浪動山影)
(逐波流岑參詩千柯玉光碎杜甫萬丈潭詩黒知灣環/底清見光炯碎劉孝綽望月詩流光照漭瀁波動暎淪)
(漣陳子良詩月影素寒流張説/詩霜空極天靜寒月帶江流)澧浦饒芳草(水經澧水/出武陵充)
(縣西歴山東至長沙下雋縣西北入于江注澧水流注/于洞庭湖俗謂之澧江口也楚辭捐余袂兮江中遺余)
(佩兮澧浦謝朓詩參差殊未來徘徊望澧浦梁簡文帝/詩三春澧浦葉九月洞庭枝楚辭沅有芷兮澧有蘭思)
(公子兮未敢言注澧水之外有芬芳之蘭異於衆草古/詩涉江採芙蓉蘭澤多芳草孫綽蘭亭集後序乃藉芳)
(草鑑/清流)滄浪有釣舟(書嶓冢導漾東流為漢又東為滄浪/之水梁宣帝賦憑怪石而為枕因滄)
(浪而洗足任昉詩長泛滄浪水平明至曛/黒劉孝綽詩釣舟畫彩鷁漁子服冰紈)誰知放歌客
(初學記古樂府有放歌行樂府解題古詞曰將進酒乗/大白大畧以放歌為言王暕觀樂應詔詩恩光實難遇)
(詠言寧/易放)此意正悠悠(張説詩若使巢由同此意不將蘿/薜易簪纓詩悠悠我思爾雅悠悠)
(洋洋思也李陵與蘇武詩臨河濯長纓念子悵悠/悠張説詩聞道神仙不可接心隨湖水共悠悠)
　　皇甫曽(字孝常冉母弟也天寳十二載登進士第/歴侍御史坐事徙舒州司馬陽翟令詩名)
　　　(與兄相上下當時比/張氏孟陽景陽云)
　　　送孔徵士(後漢書周磐傳磐字堅伯汝南安成/人徵士燮之宗也顔延之陶徵士誄)
　　　　(有晉徵士尋陽陶淵/明南岳之幽居者也)
谷口山多處(史記三皇紀人皇乗雲車駕六羽出谷口/蜀志秦宓傳三皇乘祇車出谷口今之斜)
(谷是也髙士傳谷口鄭子真耕於巖石之下名振京師/沈炯詩靈靈谷口廬杜甫詩谷口舊相得宋之問詩山)
(雜夏雲多韋應物/詩尋陽山水多)君歸不可尋(鮑照詩芳嵗猶自可日/夜望君歸陸機詩遊子)
(眇天未還/期不可尋)家貧青史在(史記聶政傳家貧客游以為狗/屠陶潛五柳先生傳性嗜酒而)
(家貧不能恒得讀曲歌家貧近店肆江淹詩/俱啟丹冊並圖青史李白詩青史舊名傳)身老白雲
深(唐書李百藥傳百藥賦帝京篇上歎曰何身老而才/之壯齒宿而意之新乎穆天子傳白雲在天山陵自)
(出淮南子白泉之埃上為白雲張正見詩鷲嶺/白雲深宋之問詩只在此山中雲深不知處)掃雪開
松徑(開天遺事王元寳毎大雪則自所居至坊巷口掃/雪開徑迎揖賔客飲宴為煖寒之㑹李白詩掃雪)
(松下去劉孝先詩洞户臨松/徑綦毋潛詩草堂松徑深)疏泉過竹林(梁簡文帝曲/水詩序分階)
(樹羽疏泉汎爵駱賔王詠雲酒詩朔空曽紀厯帶地舊/疏泉穆天子傳天子西征至于𤣥池乃樹之竹是曰竹)
(林庾信思舊銘王子猷之舊徑惟/餘竹林孟浩然詩清風在竹林)餘生負丘壑(謝靈運/詩餘生)
(不歡娯何以竟暮歸世説顧長康畫謝幼輿在巖石裏/人問其所以曰此子自謂一丘一壑過于庾亮故宜置)
(丘壑中謝靈運詩昔余遊京華未嘗廢/丘壑李白詩故人棲東山自愛丘壑美)相送亦何心(史/記)
(滑稽傳君子相送以言小人相送以財謝恵連/詩相送越坰林徐陵詩瞻望鄉關何心天地)
　　　和謝舍人寓直(案品彚本作和謝舍人雪夜寓/直唐書百官志中書省舍人六)
　　　　(人正五品上掌侍進奏參議表章凡詔㫖制/勅璽書冊命皆起草進畫既下則署行起居)
　　　　(舍人二人従六品上掌脩記言之史録制誥/徳音如記事之制潘岳秋興賦序以太尉掾)
　　　　(兼虎賁中郎將寓/直於散騎之省)
禁省夜沈沈(獨㫁省中本為禁中孝元皇后父名禁避/之故曰省中唐書楊師道傳拜侍中㕘預)
(朝政親遇隆渥性周謹未嘗語禁省事司馬相如上林/賦沈沈隠隠砰磅訇磕沈佺期詩天窻虛的的雲竇下)
(沈/沈)春風滿舊林(淮南子春風至則甘雨降生育萬物古/樂府春風宛轉入曲房兼送小苑百花)
(香庾信結客少年場行春風滿路香何遜七召翫竒花/之春滿摘甘實於夏成張説詩春滿汀色媚景斜嵐氣)
(侵陸機詩孤獸思故藪離鳥悲舊林/張説詩富貴還鄉國光輝滿舊林)滄洲歸客夢(陸雲/泰伯)
(碑滄洲遁跡箕山辭位南史張充傳飛竿釣渚濯足滄/洲北史韋夐傳明帝為詩贈之曰潁陽讓逾逺滄洲去)
(不歸謝朓詩逝矣將歸客養素克有終江總詩/是日送歸客為情自可求謝朓詩歸夢相思夕)青瑣近
臣心(漢書元后傳赤墀青瑣注青瑣者刻為連環文而/青塗之也漢官儀黄門之職日暮入對青瑣門拜)
(名曰夕郎何晏景福殿賦青瑣銀鋪是為閨闥禮記近/臣守和宰正百官書綴衣虎賁疏綴衣掌衣服虎賁以)
(武力事王皆左右近臣宜得其人漢書鄭崇傳上責崇/曰君門如市何以禁切人主崇對曰臣門如市臣心如)
(水張九齡詩聲華大/國寳夙夜侍臣心)揮翰宣鳴玉(張衡歸田賦揮翰墨/以奮藻陳三皇之軌)
(模晉書虞溥傳含章舒藻揮翰流離周書蘇亮傳論或/揮翰鳳池或著書麟閣國語王孫圉聘於晉定公饗之)
(趙簡子鳴玉以相注鳴其佩玉以相禮後漢書蔡邕傳/舒紳緩佩鳴玉以步魏志蔣濟傳出為東中郎將濟請)
(留詔曰天下未寧要須良臣以鎮邊/境如其無事乃還鳴玉未為後也)承恩在賜金(晉書/劉𢎞)
(傳賛和季承恩建旟南服威靜荆塞化揚江澳王臺卿/奉和往虎窟山寺詩承恩奉教義方當𢎞受持史記竇)
(嬰傳孝景三年拜嬰為大將軍賜金千斤所賜金陳之/廊廡下軍吏過輒令裁取為用金無入家者漢書疏廣)
(傳廣上疏乞骸骨上以其年/篤老許之賜黄金二十斤)建章寒漏起(漢書武帝紀/太初元年二)
(月起建章宫又東方朔傳陛下以城中為小圖起建章/左鳳闕右神明號稱千門萬户括地志建章宫在雍州)
(長安縣西二十里周禮夏官挈壺氏掌挈壺以令軍井/注挈壺水以為漏梁漏刻經漏刻之作肇于黄帝之日)
(宣乎夏商之代冬至晝漏四十五刻冬至之後日長九/日加一刻漢舊儀晝漏盡夜漏起省中黄門持五夜)
更助掖垣深(劉楨詩誰謂相去逺隔此西掖垣董思恭/詩歴歴東井舍昭昭右掖垣史記天官書)
(太微匡衞十二星注東垣左執法上相兩星間/名曰左掖門西垣右執法上將間名曰右掖門)
　　司空曙(字文明廣平人登進士第従韋臯於劒南/貞元中為水部郎中終虞部郎中詩格清)
　　　(華為大厯十/才子之一)
　　　題鮮于秋園林
雨後園林好(王維詩空山新雨後南史袁粲傳獨步/園林詩酒自適陶潛詩園林無俗情)幽
行迥野通(王維詩勝遊在幽尋李百藥雨後詩雨歇連/峯翠烟開竟野通唐明皇詩寒臯野望通)
逺山芳草外(謝靈運詩杪秋尋逺山山逺行不近又逺/山映踈木楚辭芳草生兮萋萋儲光羲詩)
(遙遙芳草岸屢見春山曉/宋之問詩徑荒芳草合)流水落花中(詩沔彼流水朝/宗于海庾信詩)
(流水桃花香徐陵詩直坐落花/中王維詩落花半路東流水)客醉悠悠慣(李白詩但/使主人能)
(醉客不知何處是他鄉詩瞻彼日月悠悠我思/王勃詩悠悠旅思難孫萬夀詩客意慣風聲)鶯啼處
處同(梁簡文帝詩鶯啼春欲駛無為更掩扉王維詩鶯/啼過落花江總詩别鶴聲聲怨愁雲處處同又光)
(風處/處同)傷春時一望(陸機詩節運同可悲莫如春氣甚蘇/頲詩東望望春春可憐髙適詩倚檝)
(時一/望)日暮杜陵東(左傳日云暮矣王粲詩日暮適西園/後漢書地理志京兆尹縣為杜陵故)
(杜伯國有周將軍杜舉祠宣帝元年更名杜/縣為杜陵又神爵四年鳳皇十一集杜陵)
　　李端(字正已趙州人大厯五年進士初授校書郎/後官杭州司馬與盧綸輩十人唱和號大厯)
　　　(才/子)
　　　茂陵山行陪韋金部(記纂淵海茂陵山在扶風/東北林壑秀美漢未馬超)
　　　　(居此一統志山在鳳翔府扶風縣東北三十/里唐書百官志户部其屬有四三曰金部通)
　　　　(典金部掌庫/蔵金寳貨物)
宿雨朝來歇(江總詩初晴原野開宿雨潤條枝李嶠詩/大江開宿雨征棹下春流晉書王徽之傳)
(西山朝來致有爽氣/庾信詩雨歇殘虹㫁)空山秋氣清(盧思道詩空山照秋/月王維詩空山不見)
(人禮記乃儺以達秋氣春秋繁露春氣/愛秋氣嚴杜甫詩露下天髙秋氣清)盤雲雙鶴下(梁/簡)
(文帝頌盤雲轉蹀塵開曹植詩雙鶴俱遨遊何晏詩雙/鶴比翼遊羣飛戲太清方千詩鶴盤逺勢投孤嶼沈約)
(聞夜鶴篇暫/下昆明池)隔水一蟬鳴(王維終南山詩隔水問樵夫/岑參詩盈盈一水隔莊子覩)
(一蟬方得美䕃而忘其身禮記仲夏/之月蟬始鳴傅休奕詩蟬鳴髙樹間)古道黄花落(李白/詩撥)
(雲尋古道杜甫詩柴門古道傍禮記季秋之月鞠有黄/花張翰雜詩青條若總翠黄花如散金楚辭餐秋菊之)
(落/英)平蕪赤燒生(杜甫詩懐古視平蕪髙適詩出門何所/見春色滿平蕪司空曙詩晚燒平蕪外)
(又赤燒兼山逺顔延/之詩山烟冒壠生)茂陵雖有病(史記司馬相如傳相/如既病免家居茂陵)
(天子曰司馬相如病甚可往悉取其書/若不然後失之矣陸倕詩長卿病猶在)猶得伴君行(屈/原)
(九歌時不可兮再得聊逍遙兮容與江總樂府霜鴈多/情恒結伴杜甫詩青春作伴好還鄉唐書李靖傳臣雖)
(老尚堪一行/詩與子偕行)
　　　詶大理寺評事張芬(唐書百官志大理寺評事/従八品掌出使推按凡承)
　　　　(制推訊請/魚書以往)
君家舊林壑(南史顔延之傳何偃于路中遙呼延之曰/顔公延之答曰身非三公之公又非田舍)
(之公又非君家阿公何以見呼為公稽神録御史姚生/於條山之陽結茅以居之林壑重深囂塵不到謝靈運)
(詩林壑斂暝色劉孝/勝詩林壑秋籟急)寄在亂峯西(漢書息夫躬傳歸國/未有第宅寄居丘亭)
(鮑照詩嚴風亂山起謝靈運/山居賦羣峯參差出其間)近日春雲滿(褚淵碑文音/徽與春雲等)
(潤岑參詩潭樹暖春雲/袁恕已詩綺閣雲霞滿)相思路亦迷(韓非子六國時張/敏與髙恵二人為)
(友每相思不能得見敏便于夢中往尋但行至半途即/迷不知路遂回如是者三范雲詩相思心欲然沈約詩)
(夢中不識路/何以慰相思)聞鐘投野寺(庾信詩山寺響晨鐘岑參詩/髙僧暝不見月出但聞鐘杜)
(甫詩野寺根石壁岑參詩近/鐘清野寺又野寺夕陽邊)待月過前溪(拾遺記越有/美女夷光脩)
(明貢於呉呉處椒花之房貫細珠為簾幌朝下以蔽景/夕捲以待月杜審言詩巻簾惟待月前溪歌憂思出門)
(倚逢郎/前溪渡)悵望成幽夢(王融曲水詩序體元則大悵望姑/射之阿謝朓詩悵望南浦時杜甫)
(詩悵望好林泉謝朓詩歸夢相思夕沈約佛記/序或憑人以言托想成夢尤難信曉一無所録)依依識
故蹊(陶潛詩依依在耦耕梁簡文帝詩依依别路岐江/總詩共此依依情無奈年年别謝靈運詩來人忘)
(新術去子惑故蹊杜/甫詩桃隂想舊蹊)
　　　賦得山泉送房造
泉水山邊去(易山下出泉詩毖彼泉水亦流于淇張僧/鑒潯陽記雞籠山下澗中有數十處累石)
(若有人功水深尺餘/朝夕輒有湧泉溢出)髙人月下看(蓮社髙賢傳宋武曰/逺公世表之人元結)
(詩髙人黨茂宗王勃詩林塘花月下李白廬山瀑布詩/海風吹不㫁江月照還空王昌齡詩青山明月夢中看)
潤松秋草淨(沈約髙松賦露雖滋而不潤孫楚詩晨風/飄岐路零雨霑秋草李白詩甘與秋草同)
(杜甫詩茅/齋付秋草)落澗夜聲寒(江總詩石澗水流靜山窻葉去/寒張説詩石澗泉虛落松崖路)
(曲迴梁元帝詩金鋪掩夕扇玉/壺傳夜聲水經注林寒澗肅)委曲穿深竹(子虛賦紆/徐委曲鬱)
(橈谿谷王維詩洞房隠深竹清/夜聞遙泉杜甫詩映竹水穿沙)潺湲過逺灘(魏明帝詩/汎舟黄河)
(隨波潺湲謝靈運詩且申獨往意乗月弄潺/湲益州記伏犀灘東南六十里其崖峻嶮逺)聖朝無隠
者(馮衍説鄧禹書聖朝享堯舜之榮張九齡詩聖朝岩/穴選應待鶴書徵岑參詩聖朝無闕事自覺諫書稀)
(論語子曰/隠者也)早晚罷漁竿(詩夜如何其箋夜如何其問早/晚之詞李頎詩早晚薦雄文似)
(者宋書江夏王義恭傳將以蒲帛之聘感以大倫之美庶投/竿釋褐翻然來儀應璉與弟書昔伊尹輟耕郅鄆投竿)
(杜甫詩白水漁竿/客清秋鶴髮翁)
　　　雲陽觀寄袁稠
花洞晚隂隂(徐彦伯詩花洞留宸賞還旗繞夕烟王勃/詩牽花尋紫洞步葉下清溪又洞晚秋泉)
(冷巖朝古樹新漢書禮樂志靈/之至慶隂隂相放􁐧震澹心)仙壇隔杏林(范雲詩石/室棲千秘)
(金壇謁九仙唐樂章瑤壇肅靈瑞金闕映仙居神仙傳/董奉居山不種田日為人治病亦不取錢重病愈者使)
(栽杏五株輕者一株如此數/年計得十餘萬株鬱然成林)漱泉春谷冷(庾信麥積山/佛龕銘漱泉)
(珉谷吹塵石牀庾闡詩手澡春泉潔目翫陽葩鮮薛道/衡文春泉如醴出自京師秋露凝甘遍於竹葦宋孝武)
(帝清暑殿賦山懐風兮谷吐泉隋煬帝詩谷泉驚暗石/風松動夜聲梁昭明太子答晉安王書冷泉石鏡一見)
(何必勝于傳聞庾信詩風/池還更煖寒谷遂成暄)搗藥夜牕深(宋武帝紀帝伐/荻新洲見大蛇)
(射之傷明日復至洲裏聞有杵臼聲見童子數人皆青/衣搗藥曰吾王為劉寄奴所射合散傅之帝叱之皆散)
(乃收藥而返傅休奕擬天問月中何有白兔/𢷬藥梁簡文帝詩何時玉窓裏夜夜更縫衣)石上開仙
酌(淮南子紫芝生於山而不能生於磐石之上陶潛詩/故老贈余酒乃言飲得仙庾信詩仙童下赤城仙酒)
(餉王平李徳林詩壺盛仙客酒瓶貯/帝臺漿楚辭華酌既陳有瓊漿些)松間對玉琴(宋書/蕭思)
(話傳嘗従太祖登鍾山北嶺上使於石上彈琴因賜以/銀鍾酒謂曰相賞有松石間意宋之問詩松間明月長)
(如此鮑照詩玉琴生網羅王融詩毎聚金爐氣時/駐玉琴聲梁元帝詩金徽調玉軫兹夜撫離鴻)戴家
溪北住(續晉陽秋戴逵不樂當世以琴書自娯隠㑹稽/剡山國子博士徵不就世説郗超每聞欲髙尚)
(隠退者輒為辦百萬資并為造立居宇在剡為戴逵起/宅甚精整戴與所親書曰近至剡如官舍名勝志剡山)
(在嵊縣西北其支隴東下為戴安道宅又黄山在縣/南十里又名方山其下為戴安道宅今屬桃源郷)雪
後去相尋(晉書王徽之居山隂夜雪初霽月色清朗四/望皓然忽憶戴逵逵時在剡便夜乗小船詣)
(之造門不前而反人問其故徽之曰本/乘興而來興盡而反何必見安道耶)
　　　題崔端公園林(杜氏通典侍御史之職有四謂/推彈公廨雜事定殿中監察以)
　　　　(下職事及進名改轉臺内之事悉主之號為/臺端他人稱之曰端公其知雜事者謂之雜)
　　　　(端最為/雄劇)
上士愛清輝(老子上士聞道勤而行之沈約詩側聞上/士説尺木乃騰霄江淹别賦别有華隂上)
(士服食還仙陸機詩清暉溢天門謝靈/運詩山水含清暉李白詩清暉映竹石)開門向翠微(楚/辭)
(令昭明兮開門古樂府開門枕水渚王勃詩九日重陽/節開門有菊花爾雅山未及上曰翠微疏謂未及頂上)
(在旁陂陀之處名翠微一説山氣青縹色故曰翠微/也左思蜀都賦鬱葐蒀以翠微何遜詩髙山鬱翠微)抱
琴看鶴去(嵇康絶交書抱琴行吟弋釣草野張説詩悠/然白雲意乗興抱琴過孟浩然詩抱琴來取)
(醉垂釣坐乗閒湯恵休詩黄鶴西北去銜我/千里心王勃序徘徊去鶴將别葢而同飛)枕石待雲
歸(陸雲逸民賦策短杖而遂往乃枕石而漱流南史隠/逸傳闗康之寓居南平昌顔延之等入山候之見其)
(散髮被黄布帊席松葉枕一塊白石而卧了不相盻延/之等咨嗟而退謝靈運詩雲歸日西馳鮑照詩朝朝見)
(雲歸梁元帝詩/雲歸山望濃)野坐苔生席(李嶠詩野席蘭琴奏宋書/五行志謝靈運每出入自)
(扶接者常數人民間謠曰四人挈衣裙三人捉坐席梁/元帝詩苔生岸泉緑沈約詩客位紫苔生江淹思歸賦)
(青苔生兮綴衣巾杜/甫詩隨意坐莓苔)髙眠竹挂衣(耿湋竹庭詩閒詠疎/篁近髙眠逺岫微李)
(華與弟莒書未遇趙公之舉馬廏髙眠古今一/也韋應物詩横竹挂朝衣杜甫詩絺衣挂蘿薜)舊山東
望逺(謝靈運詩剖竹守滄海挂帆過舊山鮑照詩願遂/宿志意不使舊山空陳琳詩東望看疇野迴顧覽)
(園林蘇頲詩東望望春春可憐楊炯/詩極望關山逺李白詩望逺増離憂)惆悵暮花飛(馮衍/顯志)
(賦情惆悵以増傷晉書習鑿齒傳徘徊移日惆悵極多/杜甫詩臨風黙惆悵蕭慤詩窗梅落晚花庾成師詩憶)
(别春花飛韋述詩花飛樵路/香杜甫詩一片花飛減却春)
　　耿湋
　　　早朝(韻㑹朝見曰朝夕見曰夕劉向賢明讃於/鑠姜后光配周宣晏起早朝永巷告愆江)
　　　　(總詩五侯新拜/寵七貴早朝歸)
鐘鼓餘聲裏(詩鐘鼔既設一朝饗之禮記鍾鼔干戚所/以和安樂也案鐘古作鍾七啟鐘鼓俱振)
(簫管齊鳴沈佺期詩嶺上樓臺千里起城中鐘鼔四天/聞文心雕龍韻氣一定故餘聲易遣案唐汝詢解本餘)
(聲作音聲禮記君子聴鐘聲則思/武臣聴鼓鼙之聲則思將帥之臣)千官向紫微(荀子古/者天子)
(千官諸侯百官春秋合誠圖北辰其星五在紫微中春/秋元命苞紫之言此也言天神運動隂陽開閉皆在此)
(中也晉書天文志紫微大帝之座天子之常居也孔融/薦禰衡表龍躍天衢振翼雲漢揚聲紫微垂光虹蜺)
冐寒人語少(晉子夜歌塗澁無人行冐寒往相覔南史/梁武帝紀冬月四更竟即勅把燭看事執)
(筆觸寒手為皴裂世説有北來道人好才理與林公相/遇瓦官寺講小品於時竺法深孫興公悉共聴此道人)
(語李白詩若耶溪邊采蓮女笑隔荷花共/人語魏志邢顒傳言少理多真雅士也)乗月燭來稀
(晉書袁宏傳謝尚鎮牛渚秋夜乘月率爾與左右微服/泛江又庾亮傳亮鎮武昌佐史殷浩之徒乗月登南樓)
(不覺亮至將起避之亮曰諸君少住老子於此興復不/淺王績詩青溪歸路直乗月夜歌還張九齡望月詩滅)
(燭憐光滿披/衣覺露滋)清漏聞馳道(謝朓酬徳賦忘清漏之不緩/惜曉露之方睎杜審言詩霜)
(白宵鐘徹風清曉漏聞史記始皇紀二十七年治馳道/注馳道天子道也謝朓詩飛甍夾馳道垂楊䕃御溝陽)
(固詩御溝屬清/洛馳道通丹屏)輕霞映瑣闈(謝莊詩夕天霽晚氣輕霞/澄暮隂謝瞻詩輕霞冠秋)
(日迅商薄清穹王維詩山鳥羣飛日隠輕霞郭璞三珠/樹賛濯彩丹波自相霞映江總木槿賦朝霞映月殊未)
(妍珊瑚照水定非鮮漢舊儀黄門郎日暮入對青瑣闈/拜名曰夕郎王洙杜甫詩緩步歸青瑣注青瑣謂省門)
(也以青畫户邊鏤刻爾/雅宫中之門謂之闈)猶看嘶馬處(庾信詩連峯對嶺/度嘶馬隔河聞呉)
(均詩日昬笳亂動天曙馬爭嘶庾/信詩胡笳遙警夜塞馬暗嘶羣)未啟掖垣扉(薛元超/詩儲禁)
(銅扉啟宸行玉路遙蔡夢弼杜甫詩晚出左掖注宣政/殿東有東上閤門西有西上閤門故以掖稱劉楨詩誰)
(謂相去逺隔此西掖垣董思恭星詩歴歴東井舍昭昭/右掖垣王勃九成宫頌宸扉既闢一宇宙而來王聖籙)
(潛躋貳乾/坤而作帝)
　　　贈田家翁
老人迎客處(禮記七十曰老又客至於寝門主人出/迎客王維詩田舍有老翁垂白衡門裏)籬
落稻畦間(廣韻籬藩籬也落聚落也急就篇注/田區謂之畦今之種稻及菜者取名)蠶屋朝
寒閉(禮記古者天子諸侯必有公桑蠶室近川而為之/築宫仞有三尺棘牆而外閉之楊泉蠶賦粤召夫)
(役築室于房于房伊何在庭之東東受日景西望餘/陽庾肩吾詩蠶寒更養身蠶書居蠶欲温居繭欲凉)田
家晝雨閒(庾信詩田家足閒暇/鮑照詩晝夜淪霧雨)門閭新薙草(爾雅巷門/謂之閭禮)
(記仲夏門閭毋閉孟冬戒門閭周禮薙氏掌殺草月令/季夏之月大雨時行燒薙行水利以殺草如以熱湯鄭)
(注薙猶迫也芟草也謂萊地先薙其草乾燒/之至此月大雨水潦蓄其中而田美可稼也)樵採舊諳
山(史記孫叔敖為相勸民冬秋山採春夏以水/各得其便范雲詩田家樵採去薄暮方來歸)自道誰
相友(孟子出/入相友)邀人試往還(文心雕龍木沓水匝樹雜雲/合目既往還心亦吐納劉長)
(卿詩田家/或往還)
　　李嘉祐(字従一趙州人天寳七年擢第授秘書正/字歴鄱江江隂令入為中臺郎上元後歴)
　　　(台州袁州刺史與嚴維劉長卿冷朝/陽諸人友善為詩麗婉有齊梁風)
　　　和張舍人中書寓直(通典漢尚書郎直宿建禮/門奏事明光殿及為詔令)
　　　　(乃中書舍人也記纂淵海中書省令/二人總判省事唐開元改紫微令)
漢主留才子(皇甫謐釋勸論輔唐虞之主化堯舜之人/王襃頌遇明君遭聖主洪子輿詩漢主召)
(子陵任昉文預奉恩留左傳昔髙陽氏有才子八人天/下之民謂之八愷髙辛氏有才子八人天下之民謂之)
(八元潘岳西征賦終童山東/之英妙賈生洛陽之才子)春城直紫微(呉邁逺詩緑/樹搖雲光春)
(城起風色王維詩栁暗百花明春深五鳳城蘇頲春晚/紫微省直詩直省清華接建章晉書天文志紫微太帝)
(之座天子之常居也唐書百官志開元元年改中/書曰紫微省岑參詩聨步趨丹陛分曹限紫微)對花
閶闔靜(何遜詩誰能北窗下獨對後園花岑參詩三殿/花香入紫微白居易詩獨坐黄昬誰是伴紫微)
(花對紫微郎離騷吾令帝閽開關兮倚閶闔而望予漢/書禮樂志遊閶闔觀玉堂注閶闔天門崔顥詩夜直千)
(門/靜)過竹吏人稀(蔣渙和徐侍郎中書叢竹韻中禁夕沈/沈幽篁别作林喬知之寓直詩開軒竹)
(氣靜蘇頲詩竹下鵷雛繞鳳凰岑參詩/條山暎吏人王維詩省中啼鳥吏人稀)裁詔催添燭(通/典)
(中書舍人下筆為詔誥文士之極任諸官莫比王維詩/朝罷須裁五色詔吕氏春秋管仲觴桓公樂之而徴燭)
(唐書栁公權傳公權充翰林書詔學士嘗夜召對于亭/燭窮而語未盡宫人以爉液濡紙繼之韓翃詩日暮漢)
(宫傳/爉燭)將朝欲更衣(左傳趙宣子盛服將朝尚早坐而假/寐張華詩束帶俟將朝廓落晨星稀)
(詩東方未明顛倒衣裳漢/書灌夫傳坐乃起更衣)玉堂宜嵗久(三輔黄圖未央/宫有殿閣三十)
(二椒房玉堂在其中風賦徜徉中庭北上玉堂隂鏗詩/瀛洲玉作堂詩奉璋峩峩髦士攸宜唐書楊綰傳舍人)
(年久者為閣老杜/甫詩長番嵗時久)且莫厭彤闈(漢書嚴助傳厭承明之/廬勞侍従之事劉孝綽)
(詩積照朗彤闈庾信詩傳/呼擁絳節交㦸映彤闈)
　　　和都官苗員外秋夜寓直對雨簡諸知已(唐書/百官)
　　　　(志刑部都官郎中員外/郎各一人掌俘𨽻簿録)
多雨南宫夜(楚辭山峻髙以蔽日兮下幽晦以多雨漢/書天文志月失中道移而西入畢則多雨)
(故詩云月離于畢俾滂沱矣言多雨也杜甫詩碧澗雖/多雨秋沙先少泥史記天官書注太微天帝南宫也郎)
(位五星在太微中帝坐東北何遜詩/鄭履入南宫庾信詩南宫生絳雲)仙郎寓直時(王維/詩仙)
(郎有意憐同舍李頎詩漢宫題柱憶仙郎潘岳秋興賦/序寓直於散騎之省唐書百官志侍御史凡二司理事)
(與給事中中書舍人更直/朝堂何遜詩寓直慚虎賁)漏長丹鳳闕(劉孝威詩赤道/漏猶長李憕詩)
(雙闕天河近千門夕漏長唐六典丹鳳門在含光殿前/漢書東方朔傳陛下以城中為小圖起建章左鳳闕右)
(神明號稱千門萬户唐太宗詩爽氣/浮丹闕王維詩帝子逺辭丹鳳闕)秋冷白雲司(潘岳/秋興)
(賦露淒清以凝冷薛道衡詩月冷疑秋夜虞世南詩紫/殿秋風冷漢書百官公卿表注黄帝受命有雲瑞故以)
(雲紀官春官為青雲夏官為縉雲秋/官為白雲冬官為黒雲中官為黄雲)螢影侵階亂(蕭和/螢火)
(賦時臨池而泛影陽縉照帙秋螢詩飛/影黄金散李邕詩瀑水侵階濺舞衣)鴻聲出苑遲(禮/記)
(季秋之月鴻雁來賔謝靈運詩飛鴻響聲/逺音陳後主夜亭度雁賦聴霜鴻之度)蕭條人吏散(楚/辭)
(山蕭條而無獸兮野寂寞而無人鮑照舞鶴賦臨驚風/之蕭條後漢書第五倫傳蜀地肥饒人吏富貴南史張)
(纉傳為呉興太守省煩苛務清淨人吏/便之李白詩政成聞雅頌人吏皆拱手)小謝有新詩(李/白)
(宣州謝朓樓詩蓬萊文章建安骨中間小謝又/清發張華詩援翰賦新詩陶潛詩登髙賦新詩)
　　　送韋邕歸鍾山(輿地志鍾山古名金陵山一名/北山齊周顒隠於此其山磅礴)
　　　　(竒秀比諸山特髙宋濓遊鍾山記鍾山一名/金陵山漢未秣陵尉蔣子文逐賊死山下呉)
　　　　(大帝封蔣侯大帝祖諱鍾又更名蔣山實/作揚都之鎮武侯所謂鍾山龍蟠是也)
祁門官罷後(唐書地理志歙州新安郡縣六歙休寧黟/績溪婺源祁門一統志祁門在徽州府城)
(西一百八十里本漢黟縣地唐永泰初土寇作亂偽置/閶門縣後討平因其壘置縣以縣東北有祁山西南有)
(閶門灘乃合名祁門李白詩/黄霸初臨郡陶潛未罷官)負笈向桃源(謝承後漢書/袁宏博覽羣)
(書六藝常負笈尋師又髙𢎞到官自負笈單步入界荆/州先賢傳董正少有美姿太守舉孝亷正負笈單步上)
(還舉版也葉少藴桃花源述淵明所謂桃花源今鼎州/桃花觀即是其處湖湘間人頗能言其勝事云自晉宋)
(來由此上昇者六人山十里間無雜禽惟二鳥往來觀/中未嘗有増損淵明言劉子驥聞知欲往不果子驥見)
(晉書隠逸傳儲光羲詩去時能/憶竹園遊來時莫忘桃源記)萬巻常開帙(博物志蔡/邕有書近)
(萬巻王維詩開軒御衣服散帙/理章句張謂詩不用開書帙)千峯不閉門(呉均與朱/元思書爭)
(髙直指千百成峯李白詩千峯爭攅聚萬壑絶凌歴後/漢書孫敬常閉户號閉户先生晉書後人為羊祜諱以)
(户為門庾信小園/賦雖有門而長閉)緑楊垂野渡(本草注江東人通名楊/柳北人都不言楊楊樹)
(枝葉短柳樹枝葉長又楊枝硬而揚起故謂之楊柳枝/弱而垂流故謂之栁益一物二種也梁元帝緑柳詩長)
(條垂拂地張正見詩楊栁未垂空説文津水渡/也王維新晴野望詩郭門臨渡頭村樹連谿口)黄鳥傍
山邨(禽經倉庚黧黄黄鳥也今謂之黄鶯黄鸝野民曰/黄栗留語聲囀耳其色黧黒而黄故名黧黄詩云)
(黄鳥以色呼也杜甫詩黄鳥時兼白鳥/飛王維詩嵗晏輸井税山邨人夜歸)念爾能髙枕(詩/無)
(念爾祖孟浩然詩念爾習詩禮未曽違户庭漢書酈寄/説吕産吕禄云髙枕王千里李白詩羨君無紛喧髙枕)
(碧霞裏岑參詩郡/中無事髙枕眠)丹墀㑹一論(李白詩鼓鐘出朱邸金/翠照丹墀蕭穎士詩紫)
(英黄萼照灼丹墀鮑照詩/寧能與爾曹瑕瑜稍辨論)
　　呉鞏(少微子以文行知名/開元中為中書舍人)
　　　白雲溪(爾雅水注/川曰谿)
山徑入脩篁(水經注山徑委深王績詩山徑本幽迴杜/審言詩薜蘿山徑入荷芰水亭開任昉秋)
(竹賦臨池沼夾脩篁顧野王虎/丘山序曲澗潺湲脩篁䕃映)深林蔽日光(宋之問詩/林篁天際)
(宻漢書嚴助傳行數百千里夾以深林叢竹荀子芷蘭/生於深林非以無人而不芳劉向九歎阜杳杳以蔽日)
(後漢書丁鴻傳干雲蔽日之木起於蔥青楊/子赫赫乎日出之光阮籍詩皎若白日光)夏雲生嶂
逺(顧愷之詩夏雲多竒峯沈約詩夏雲清朝景謝靈運/詩雲生嶺逾疊謝朓詩雲生樹隂逺盧思道詩極野)
　(雲峯合遙嶂日輪低張/九齡詩雲嶂天涯盡)瀑水引溪長(梁簡文帝招真館/碑瀑水懸流雜天)
　(河而俱洒盧照隣詩瀑水含秋氣垂藤引夏涼蘇/味道詩瀑水交飛雨氣寒宋之問詩逶迤碧水長)秀跡
　逢皆勝(劉孝綽詩林塘多秀色王勃山亭宴序留美跡/於芳亭晉書孫統傳淪跡下邑窮觀勝地南史)
　(梁始興王憺傳勝境名山多/所尋履王同詩美景多勝跡)清芬坐轉凉(陸機文賦誦/先人之清芬)
　(謝靈運山居賦旦延隂而物清夕栖芬而氣敷楚辭風/伯為余先驅兮氛埃辟而清凉陶潛詩清凉素秋節)
　回看玉樽夕(神異經西北荒中有玉饋之酒酒泉注馬/上有玉樽玉籩取一尊一尊復生與天同)
　(休無乾時曹植樂府日苦短樂有餘乃置玉/樽辦東㕑江淹詩共惜玉樽暮願使光隂遲)歸路賞前
　忘(陶潛詩行行循歸路沈佺期詩歸路烟霞晚謝靈運/詩清暉能娯人游子憺忘歸沈約詩忘歸屬蘭杜)
　
　
　
　
　
　
　
御選唐詩巻十四
　欽定四庫全書
御選唐詩巻十五
　　五言律
　　　竇叔向(字遺直京兆人代宗時常衮為相引為左/拾遺内供奉貶漂水令五子羣常牟庠鞏)
　　　　(皆工詞章有聨珠集行于/時叔向工五言名冠時輩)
　　　　春日早朝應制
　紫殿俯千官(三輔黄圖武帝起紫殿雕文刻鏤黼黻以/王飾之成帝永始四年行幸甘泉郊泰時)
　(神光降于紫殿鮑照詩紫殿爭朝光謝朓詩紫殿肅隂/隂沈佺期詩徑狹千官擁王維詩芙蓉闕下㑹千官)
　春松應合歡(曹植賦華茂春松漢宫闕名長安有合歡/殿張衡西京賦後宫則昭陽飛翔増城合)
　(歡注皆/殿名)御爐香燄暖(何遜詩晴軒連瑞氣同惹御香芬/沈佺期詩爐氣晨飄接御香賈至)
　(詩衣冠身惹御爐香左思呉都賦飛/爓浮烟傅宰博山香爐賦寒夜含暖)馳道玉聲寒(史記/秦始)
　(皇紀二十七年賜爵一級治馳道注馳道天子道也謝/朓入朝曲飛甍夾馳道丘遲詩詰旦閶闔開馳道聞鳳)
　(吹禮記古之君子必佩玉左徵角右宫羽注玉聲中也/拾遺記翔風妙别玉聲言西方北方玉聲沈重而性温)
　(潤佩服者益人性靈東方南方玉聲/輕潔而性清凉佩服者利人精神)乳燕翻珠綴(鮑照/樂府)
　(乳燕逐草蟲杜甫詩鳴鳩乳燕青春深王融詠幔詩幸/得與珠綴羃䍥君之楹何遜七召璧璫自耀珠綴恒響)
　(梁簡文帝東飛伯勞/歌網户珠綴曲瓊鈎)祥烏集露盤(呉志孫權傳赤烏元/年詔曰間者赤烏集)
(于殿前朕所親見若神靈以為嘉祥者改年宜以赤烏/為元宋書符瑞志蒼烏者賢君修行孝慈于萬姓不好)
(殺生則來南史范雲傳進見齊髙帝㑹有獻白烏帝問/此何瑞靈曰臣聞王者敬宗廟則白烏至援神契徳至)
(鳥獸則白烏下三輔舊事建章宫承露盤以銅為之上/有仙人掌承露和玉屑飲之梁簡文帝詩定用方諸水)
(持添承露盤庾信詩露/盤髙掌滴風烏平翅迴)宫花一萬樹(王昌齡詩西宫夜/靜百花香李白詩)
(宫花爭笑日張説/詩堤含宫樹春)不敢舉頭看(晉書明帝紀舉頭見日/李白詩舉頭看明月)
　　韓翃(字君平南陽人登天寳十三載進士第臨淄/侯希逸宣武李勉相繼辟幕府建中初以詩)
　　　(受知徳宗除駕部郎中知制誥擢中書舍人翃/與錢起盧綸輩號大厯十才子為詩興致繁富)
　　　(一篇一詠/朝野珍之)
　　　題蘇許公林亭(唐書本傳蘇頲字廷碩雍州武/功人隋尚書僕射威之孫左僕)
　　　　(射許國公瓌子襲封仕至同紫微黄門平章/事罷為禮部尚書與張説以文章顯時號燕)
　　　　(許大/手筆)
平津東閣在(漢書公孫𢎞傳元朔中封丞相𢎞為平津/侯其後以為故事至丞相封自𢎞始也又)
(𢎞自起徒步數年至宰相封侯於是起客館開東閤以/延賢人與參謀議孫逖詩作京雄近縣開閤寵平津爾)
(雅小閨/謂之閤)别是竹林期(魏氏春秋嵇康寓居河内之山陽/縣與之遊者陳留阮籍河内山濤)
(河南向秀籍兄子咸琅邪王戎沛人劉伶相與友善遊/于竹林號為七賢世説謝公道豫章若遇七賢必自把)
(臂入林庾信思舊銘嵇叔夜之山庭尚多楊柳王子猷/之舊徑唯餘竹林李白詩且耽田家樂遂曠林中期)
萬葉秋聲裏(陸雲頌靈根既茂萬葉垂林江淹賦一枝/百頃萬葉共隂江總詩千行珠樹出萬葉)
(瓊枝長蕭慤詩野禽喧曙色山樹/動秋聲周𢎞讓詩木葉動秋聲)千山落照時(孫綽天/台山賦)
(序或匿峯于千嶺梁簡文帝詩千峯共隠天宋之問詩/豈意南中岐路多千山萬水分鄉縣梁簡文帝詩宻房)
(寒日晚落照度窓邊駱賔王詩掩/映飛軒垂落照參差步障引朝霞)門隨深巷靜(崔顥詩/夜直千)
(門靜張正見詩塵隨幽巷靜嘯逐逺風清李嶠詩巷靜/遊禽入門閒過客稀王維詩洒空深巷靜積素廣庭閒)
(又詩深巷斜暉/靜門閒髙栁疎)窻過逺鐘遲(梁簡文帝賦玩飛花之度/窻考工記鐘小而長則聲)
(舒而聞逺李白詩螢飛秋窻滿月度霜/閨遲岑參詩日沒鳥飛急山髙雲過遲)客舍苔生處(水/經)
(注漫澗水北有逆旅亭謂之漫口客舍蔡希寂詩綿綿/鐘漏洛陽城客舍貧居絶送迎王維詩客舍青青柳色)
(新梁元帝詩露出浦流紅苔生岸泉/緑沈約詩賔階緑錢滿客位紫苔生)依依又賦詩(梁簡/文帝)
(詩行行異沂海依依别路岐江總詩共此依依情無奈/年年别陶潛歸去來辭臨清流而賦詩又遊斜川詩序)
(欣對不足/率爾賦詩)
　　蔣渙(洌之弟擢進士天寳未為給事中永泰初歴/鴻臚卿日本使嘗遺金帛不受惟取牋一畨)
　　　(為書以貽其副/終禮部尚書)
　　　和徐侍郎中書叢篠韻(唐書百官志中書省侍/郎二人廣韻篠細竹也)
　　　　(張九齡詩片雲自/孤逺叢篠亦清深)
中禁夕沈沈(沈佺期詩上台行揖讓中禁動光輝宗楚/客詩九重中禁啟史記陳涉傳故人入宫)
(見殿屋帷帳曰涉之為王沈沈者注沈沈宫室深邃之/貌上林賦沈沈隠隠沈佺期詩雲竇下沈沈張九齡詩)
(未央鐘漏晚仙宇藹沈沈/李白詩月寒天清夜沈沈)幽篁别作林(楚辭九歌余處/幽篁兮終不見)
(天鮑照詩幽篁愁暮見王維詩獨坐幽篁裏彈琴復長/嘯郭璞蜜蜂賦迴騖林篁經營堂窟劉峻金華山棲志)
(蕙樓菌榭隠映林篁宋之問詩林篁天際宻穆天/子傳天子西征至于樂池乃樹之竹是曰竹林)色連
雞樹近(傅休奕賦嘉竹翠色江淹竹賦窓崢嶸而緑色/世語劉放孫資久典機任獻肇心内不平殿中)
(有雞栖樹二人相謂此亦久矣其能復㡬指謂放資急/就篇注雞栖樹即皂莢樹北史隠逸傳雞樹騰聲鵷池)
(播美盧思道詩/丰茸雞樹宻)影落鳳池深(庾信銘窻銜竹影賀循詩/緑竹影參差葳㽔帶曲池)
(張文琮詩影照鳳池水香飄雞樹風晉書荀勗傳勗自/中書監除尚書令人賀之勗曰奪我鳳皇池何賀耶)
為重凌霜節(江逌竹賦凌驚風茂寒鄉籍堅氷負雪霜/謝靈運山居賦樹凌霜而振緑北史節義)
(傳序内懐鐵石之心外負凌霜之節顧野王拂崖篠賦/等貞節之嵗寒張正見山中翠竹詩複澗蔵髙節)
能虛應物心(老子聖人虛其心實其腹晉書王濛傳晚/節虛已應物恕而後行莫不愛敬焉江逌)
(竹賦含虛中以象道劉孝先竹/詩無人賞髙節徒自抱貞心)年年承雨露(陶潛詩年/年見霜雪)
(誰謂不知時李白詩年年桃李月羅綺自相親禮記雨/露既濡君子履之必有怵惕之心江逌竹賦翕幽液以)
(潤本承清露以擢莖蕭大圜/竹花賦縹枝承露緗箬來風)長對紫庭隂(後漢書皇甫/規傳生長邊)
(逺希涉紫庭傅休奕詩蘭茝出荒野萬里升紫庭陸機/桑賦夫何佳樹之洪麗超托居乎紫庭王融詩紫庭風)
(日好青槐枝葉新鮑照月下登樓聨句繽紛/篁霧隂王儉靈丘竹賦靈丘深沈蔓竹凝隂)
　　崔峒(博陵人登進士第為拾遺集賢學士終於州/刺史藝文傳云終右補闕大厯十才子之一)
　　　(也詩/一巻)
　　　送師弟往台州(按全唐詩作潤州送師弟自江/夏往台州一統志隋開皇中置)
　　　　(潤州大業初州廢以其地屬江都郡唐初復/置潤州治丹徒又漢置江夏郡治沙羡唐為)
　　　　(鄂州天寳初改江夏郡唐書地理志台州臨/海郡武徳四年置一統志唐置海州尋改台)
　　　　(州因天台山為名杜甫詩台州/地闊海冥冥雲水長和島嶼青)
逺客乗流去(史記天官書翼為羽翮主逺客楚辭去鄉/離家兮來逺客古詩人生天地間忽如逺)
(行客賈誼賦乗流則逝兮得坻則止枚乗七發汨乘流/而下降兮或不知其所止左思呉都賦汨乗流以砰宕)
(翼颸風/之䬟䬟)孤帆向夜開(梁簡文帝與劉孝綽書夕鳥歸林/懸孤帆而未息陳子昂詩古木生)
(雲際孤帆出霧中陶潛詩向夕長風起寒雲/沒西山劉孝威詩幸息榜人唱聊望髙帆開)春風江上
使(鮑照詩六樂陳廣坐組帳揚春風梁元帝纂要春風/曰暄風陽風吕氏春秋伍員至江上欲涉有一丈人)
(刺小船度之問其名不告荆州記陸凱詩曰折梅/逢驛使寄與隴頭人江南無所有聊贈一伎春)前日
漢陽來(古詩前日風雪中故人従此去左傳欒貞子曰/漢陽諸姬楚實盡之梁武帝詩宓妃生洛浦遊)
(女出漢陽唐書地理志鄂州江夏郡漢陽縣一統志唐/置沔州治漢陽縣天寳初改漢陽郡又漢水在府城北)
(五里禹貢嶓冢導漾東流為漢是也穀梁/天王狩于河陽傳山南為陽水北為陽)别路猶千里
(徐陵詩青雀離帆逺朱鳶别路遙唐太宗詩深愁黄鶴/孤帆逺獨歎青山别路長王勅詩去驂嘶别路歸棹隠)
(寒洲蘇武詩黄鵠一逺别千里顧徘徊陶潛詩我行豈/不遙登陟千里餘謝莊月賦美人邁兮音塵絶隔千里)
(兮共/明月)離心重一杯(宋孝武帝詩連嵗矜離心今兹幸良/集鮑照舞鶴賦心惆悵而哀離陶潛)
(詩故老贈余酒乃言飲得仙試酌百情逺重觴忽忘天/晉書嵇康傳但守陋巷教養子孫濁酒一杯彈琴一曲)
(志願畢矣又張翰傳翰任心自適不求當世或謂之曰/卿乃可縦適一時獨不為身後名耶答曰使我有身後)
(名不如即/時一杯酒)剡溪木未落(謝靈運詩暝投剡中宿明登天/姥岑李白夢遊天姥吟湖月照)
(我影送我到剡溪一統志剡溪在紹興府嵊縣治南一/名戴溪即晉王徽之雪夜訪戴逵處屈原離騷惟草木)
(之零落兮恐美人之遲暮張載詩池寒稍下雁木落久/無蟬謝靈運詩鳥鳴識夜栖木落知風發屈原離騷及)
(榮華之未落兮/相下女之可貽)羨爾過天台(孫綽遊天台山賦序天台/山者葢山嶽之神秀者也)
(涉海則有方丈蓬萊登陸則有四明天台㑹稽記赤城/山内則有天台靈岳玉室璇臺張正見神仙篇鸞歌鳳)
(舞集天台金闕銀宫相對開洞天福地記天台赤城山/髙一萬八千丈周迴五百里上應台星故曰天台一統)
(志浙江台州府天台山在/天台縣西一百一十里)
　　張繼(字懿孫襄州人登天寳進士第大厯未檢校/祠部員外郎分掌財賦於洪州髙仲武謂其)
　　　(累代詞伯秀發當時/詩體清迥有道者風)
　　　晚次淮陽(水經注淮水又東逕淮陽城北臨泗/水岨于二水之間述征記淮陽太守)
　　　　(治自後置戍縣亦有廢興也一統志古淮陽/城在泗州故徐城東北一百五十里晉義熙)
　　　　(中置/郡)
微凉風葉下(曹植樂府秋風發微凉寒蟬鳴我側盧諶/賦微凉漸屆溽暑日收孫綽詩疎林積凉)
(風虛岫結凝霄張正見詩睢苑凉風舉章臺雲氣收繁/欽秋思賦風清凉以激志兮樹動葉而鼔條謝莊文秋)
(風散兮凉葉稀楚辭洞庭波兮木葉下論衡/風衰葉下集于道路何遜詩樹葉下簷飛)楚俗轉清
閒(史記貨殖傳越楚則有三俗淮北西楚其俗剽輕彭/城以東東楚其俗類徐僮衡山九江南楚其俗大類)
(西楚張衡賦處幽泉以閒清陸機擬古詩佳人撫琴瑟/纎手清且閒謝瞻詩夕霽風氣凉閒房有餘清宋之問)
(詩竹房/閒且清)候館臨秋水(周禮地官凡國野之道五十里有/市市有候館候館有積九歌登山)
(臨水兮送將歸莊子秋水時至百川灌河晉書阮籍傳/賛秋水揚波春雲斂映梁簡文帝賦重以秋水揚波秋)
(雲似羅庾信詩/秋水牽沙落)郊扉掩暮山(顔延之詩側同幽人居郊/扉常晝閉謝朓詩嵗華春)
(有酒初服偃郊扉沈約詩四衢道難闢八正扉猶掩梁/簡文帝詩偃蹇暮山虹王勃滕王閣序烟光凝而暮山)
(紫/)月明潮漸近(夏侯湛謠星稀兮月明謝靈運詩天髙/秋月明抱朴子月之精生水是以月盛)
(而潮大海嶠志潮隨月盈虧楊泉物理論月水/之精潮有大小月有虧盈虞茂詩鏡中看月近)露濕雁
初還(何遜詩露濕寒塘草陽休之詩露濕後園薇盧思/道詩春朝露濕九芝田禮記仲秋之月鴻雁來梁)
(簡文帝賦得隴坻雁初飛詩隴狹朝聲聚風急雁行稀/鮑照詩木落江渡寒雁還風送秋庾信詩稻粱俱可戀)
(飛去復/飛還)浮客了無定(謝恵連詩悽悽留子言眷眷浮客/心鮑照詩旅雁方南過浮客未西)
(歸陶潛詩蕭索空宇中了無一可悦梁武帝詩逺思如/可取近至了無形張協詩羈旅無定心翩翩如懸旌王)
(淑英妻劉氏昭君/怨一生竟何定)萍流淮海間(周禮秋官萍氏掌禁川/游者疏萍草無根取名)
(不沈溺海賦或乃萍流而浮轉呉均詩瀾漫紫萍流孔/魚詩木舌無時用萍流復在余書淮海惟揚州潘岳西)
(征賦漕引淮海之粟沈約詩翠鳳/翔淮海史記陸賈傳﨑嶇山海間)
　　張南史(字季直幽州人以試參軍居/揚州折節讀書深入詩境)
　　　富陽南樓望浙江風起(漢書地理志泰山郡縣/富陽晉書地理志呉郡)
　　　　(統富陽縣記纂淵海富陽漢富春縣屬㑹稽/郡東漢屬呉郡三國呉置安東郡晉改富陽)
　　　　(隋屬餘杭郡唐屬杭州史記貨殖傳浙江南/則越唐書地理志浙水出丹陽黝縣郭璞謂)
　　　　(今錢唐浙江是也其水經建徳合婺溪過富/春江入於海有山居江中潮水投山十折而)
　　　　(曲故云/浙江)
南樓渚風起(晉書庾亮傳亮鎮武昌與諸佐史殷浩之/徒乗月登南樓杜甫詩貧居類村塢僻近)
(城南樓樂府古辭新亭送客渚謝靈運詩款曲洲渚/言楚辭衝風起兮横波江淹别賦乍秋風兮暫起)樹
杪見滄波(王維詩山中一夜雨樹杪百重泉王儉文鼔/棹則滄波振蕩柳惲詩太液滄波起長楊髙)
(樹/秋)稍覺征帆上(何遜詩無由下征帆獨與暮潮歸庾信/詩路塵猶向水征帆獨背闗淮南子金)
(之性沈託之/於舟上則浮)蕭蕭暮雨多(荆卿歌風蕭蕭兮易水寒劉/向九歎白露紛以塗塗兮秋)
(風瀏以蕭蕭楊炯少姨廟碑陽臺之下暮雨潛通盧照/隣詩江南飛暮雨梁簡文帝詩逺江艫舳少遥山烟霧)
(多/)沙洲殊未極(薛道衡詩跳波鳴石磧濺沬擁沙洲王/襃詩沙漲湧新洲陳子昂詩烟沙分兩)
(岸露島夾雙洲琴賦邈難/極兮江淹詩長望竟何極)雲水更相和(杜甫詩霏霏雲/氣重閃閃浪花)
(翻又詩稻穫空雲水王昌齡詩日暮蒹葭空水雲李適/詩故鄉雲水地梁簡文帝七勵蘭閨寂晚曲韻相和)
欲問任公子(江總詩借問蔵書處莊子任公子為大釣/巨綸五十犗以為餌蹲㑹稽投竿東海旦)
(旦而釣謝靈運詩目覩嚴子瀨想屬任公釣/楚辭沅有芷兮澧有蘭思公子兮未敢言)垂綸意若
何(列子詹何曰投綸沈鈎手無輕重抱朴子引沈綸以/拔潛鱗嵇含文圖莊生垂綸之象杜甫詩勿云江漢)
(有垂綸王叡詩海/燕雙飛意若何)
　　　奉酬李舍人秋日寓直見寄(李舍人無考詩秋/日凄凄梁元帝詩)
　　　　(秋日心容與潘岳秋興賦序/以太尉掾寓直於散騎之省)
秋日金華直(漢書叙傳班伯少受詩於師丹時上方嚮/學鄭寛中張禹朝夕入説尚書論語於金)
(華殿中詔伯受焉初學記漢有/甘泉函徳白虎金華諸殿)遙知玉佩清(王維九日/詩遙知兄)
(弟登髙處徧插茱萸少一人詩何以贈之瓊瑰玉佩拾/遺記石虎於太極殿前起樓髙四十丈結珠為簾垂五)
(色玉佩風至鏗鏘和鳴清雅杜甫詩羣公蒼玉佩天子/翠雲裘謝朓直中書省詩兹言翔鳳池鳴佩多清響)
九重門更肅(楚辭君之門以九重又圜則九重孰營度/之庾信詩自有南風曲還來吹九重禮記)
(心莊則體舒/心肅則容敬)五色詔初成(鄴中記石虎詔書以五色紙/著鳳皇口中令銜之飛下端)
(門王維早朝詩朝罷須裁五色詔佩聲歸到鳳池頭文/心雕龍子虛初成漢武恨不同時南史裴子野傳普通)
(七年勅子野為移/魏文受詔立成)槐落宫中影(爾雅守宫槐葉晝聶宵/炕疏聶合也炕張也言)
(其葉晝合夜開者别名守宫槐庾信詩濕庭凝墜露摶/風巻落槐潘岳賦庭樹摵以灑落戢國策居深宫之中)
(諸葛亮表宫中府中俱為/一體庾信詩槐影向窓明)鴻髙苑外聲(禮記季秋之月/鴻雁來賔法言)
(鴻飛冥冥儲光羲詩朝遊天苑外忽見法筵開杜甫詩/苑外江頭坐不歸水精宫殿轉霏微岑參詩鴻聲出苑)
(遲/)翻従魏闕下(莊子身在江海之上心居魏闕之下淮/南子魏闕之髙上際青雲大厦増加擬)
(於崑崙沈佺期詩不能/懷魏闕心賞獨泠然)江海寄幽情(左思魏都賦流為/江海結為山岳謝)
(靈運詩江海經邅迥山嶠備盈缺傅毅舞賦嚴和顔而/怡懌兮幽情形而外揚班固西都賦願賔攄懐舊之蓄)
(念發思古之幽情王羲之蘭亭/序一觴一詠亦足以暢叙幽情)
　　　同韓侍御秋朝使院(唐書百官志侍御史六人/従六品下掌糾舉百寮及)
　　　　(入閣承詔知/推彈雜事)
重門啟曙闗(易重門擊柝左思蜀都賦重門洞開張正/見詩重門平旦開戰國䇿屈葢為楚和于)
(秦秦啟闗而聴楚使駱賔王/詩碧落澄秋景𤣥門啟曙闗)一葉報秋還(淮南子一葉/落而天下知)
(秋陶潛詩空庭多落葉慨然知已秋陸機文/賦悲落葉于勁秋沈約梧桐詩秋還遽已落)露井桐柯
濕(古樂府桃生露井上梁簡文帝詩飛花入露井湯僧/濟詩摘花露井邊梁簡文帝詩寒疎井上桐江總詩)
(見桐猶識井王僧達詩秋還露泫/柯梁昭明太子詩霜流樹條濕)風庭鶴翅閒(謝朓阻/雪聨句)
(風庭舞流霰謝偃聴歌賦臨風庭而自逸世説支遁好/鶴有遺其雙鶴者翅長欲飛支鎩其羽鶴乃反顧翅如)
(有懊喪意支曰既有凌霄之姿何肯為人作耳目近翫/養令翮成置使飛去曹植白鶴賦得奮翅而逺游鮑照)
(舞鶴賦矯/翅雪飛)忘情簪白筆(晉書王衍傳聖人忘情最下不/及于情李巨仁詩忘情漆園吏)
(魏畧殿中侍御史簪白筆側堦而立上問此何官辛毘/對曰御史簪筆晉書輿服志笏者有事則書之故常簪)
(筆今之自筆是其遺象唐書車服志七品/以上以白筆代簪李白詩憶昔簪白筆)假夢入青山
(潘岳賦願假夢以通靈兮目炯炯而不寝晉書許邁傳/入臨安西山眇爾自得有終焉之志鄭公超詩舊宅青)
(山逺歸踏白雲深陳子良詩我家呉/㑹青山逺盧思道詩歸去來青山下)惆悵祗應此(後漢/書馮)
(衍傳情惆悵而増傷陶潛歸去來辭既自以心為/形役奚惆悵而獨悲阮籍咏懐詩惆悵念所思)難裁
語黙間(後漢書左雄傳論榮路既廣􁦠望難裁楊師道/詩兹辰悵多緒懐友自難裁陶潛詩時有語黙)
(張正見白頭吟語黙妍媸際髙適陪竇/侍御宴詩祇言殊語黙何意忝遊陪)
　　朱灣(字巨川西蜀人自號滄洲子貞/元元和間為李勉永平従事)
　　　九日登青山(西京雜記漢武帝宫人賈佩蘭九/月九日佩茱萸食餌飲菊花酒云)
　　　　(令人長夀晉書袁宏為桓温府記室嘗召遊/青山飲酒歸命宏同載一統志青山在當塗)
　　　　(縣東南三十里齊宣城太守謝朓築室于山/南朓詩不對芳春酒還望青山郭李白詩宅)
　　　　(近青山/同謝朓)
昔人惆悵地(蘭亭序毎覽昔人興感之由若合一契楚/辭惆悵兮而私自憐易林内懐惆悵張衡)
(詩路逺莫致倚惆悵鮑照詩澄神自/惆悵晉書郭文傳窮谷無人之地)繫馬又登臨(劉琨/詩繫)
(馬長松下庾信賦倚弓於玉女窓扉繫馬於鳳皇樓柱/楚辭登山臨水兮送將歸梁宣帝賦盡登臨之雅致悦)
(喧囂之暫屏庾信/詩游客喜登臨)舊處烟霞在(杜甫詩不是定王城舊/處常懐賈傳井依然岑)
(參詩老竹移時小新花舊處飛賈至詩共説金華舊遊/處北史隠逸傳飡松餌术棲息烟霞謝朓詩烟霞潤色)
(荃荑結芳胡師躭詩烟霞亂鳥道/庾信枯樹賦紛披草樹散亂烟霞)多時草木深(杜甫詩/雪殘鳷)
(鵲亦多時易百穀草木麗乎土禮記天地和同草木萌/動陶潛詩孟夏草木長繞屋樹扶疎魏志李典傳劉表)
(使劉備北侵至葉太祖遣典従夏侯惇拒之備燒屯去/惇追擊之典曰南道狹窄草木深不可追也杜甫詩城)
(春草/木深)水將天一色(梁元帝臨秋賦雲出山而相似水含/天而難别又詩水際含天色虹光入)
(浪浮江淹賦水則逺天相逼浮雲共色宗楚客詩太液/天為水蓬萊雪作山庾信賦楊柳共春旗一色王勃序)
(秋水共長/天一色)雲與我無心(陶潛歸去來辭雲無心以出岫/鳥倦飛而知還又世與我而相)
(遺兮復駕言以焉求世説我與我周旋久寧作我李白/詩常誇雲月好邀我敬亭山列子亦非無心者所能得)
(近/)想見龍山㑹(梁簡文帝詩想見夜窓開晉書孟嘉傳/為征西桓温參軍九月九日温燕龍山)
(寮佐畢集有風至吹嘉帽墮落不之覺桓使左右勿言/嘉良久如厠温令孫盛作文嘲嘉嘉還見即答之其文)
(甚美四座嗟歎一統志龍山在荆州府城西北二十五/里今有落帽臺李白詩九日龍山飲黄花笑逐臣醉看)
(風落帽舞/愛月留人)良辰亦似今(楚辭吉日兮辰良梁元帝纂要/辰曰良辰東征賦撰良辰而將)
(行陸景初詩九秋光順豫重節霽良辰吕氏春秋察今/則可以知古鹽鐵論道古者稽之今言逺者合之近)
　　張籍
　　　送従弟戴𤣥往蘇州(一統志周武王封仲雍曽/孫於此為呉國秦置㑹稽)
　　　　(郡治呉後漢順帝分此為呉郡陳置呉州隋/開皇改曰蘇州唐天寳初改呉郡乾元初復)
　　　　(為蘇州宋政和初改平江府元為/平江路明太祖呉元年改為蘇州)
楊柳閶門路(詩昔我往矣楊柳依依古樂府楊柳得春/風梁元帝詩門前楊柳亂如絲呉越春秋)
(立閶門者以象天門通閶闔風也陸機呉趨行閶門何/峩峩髙閣跨連波梁元帝賦臨閶門之跨水聳重闕而)
(開/都)悠悠水岸斜(詩驅馬悠悠言至于漕梁昭明太子詩/悠悠道路長江總詩河梁望隴頭分手)
(路悠悠詩淇則有岸/柳惲詩斜岸水依依)乗舟向山寺(禮記季春之月天子/始乘舟薦鮪于寝廟)
(史記越世家范蠡裝其輕寳珠玉與其私徒屬乗舟浮/海以行終不反庾信詩山寺響晨鐘孟浩然詩松門山)
(寺/深)著屐到漁家(晉書阮孚傳孚性好屐或有詣阮正見/自蠟屐因自歎曰未知一生當著㡬量)
(屐史記龜策傳泉陽令乃使按籍視圖水/上漁者五十五家劉長卿詩漁家帶夕陽)夜月紅柑樹
(梁簡文帝筝賦吟夜月而怨歌庾信詩夜月照心明南/方草木狀柑有黄者有頳者頳者謂之壺柑劉韶柑樹)
(賦豐條翠葉係以丹實徐陵詠/柑詩朱實挺荆南苞品擅珍淑)秋風白藕花(漢武帝秋/風辭秋風)
(起兮白雲飛謝靈運詩嫋嫋秋風過江淹蓮華賦秋風/駛兮舟容與梁簡文帝七勵擢素藕於石鏡爾雅荷芙)
(蕖其根藕呉地記婁門東南有華墩陂中生千葉蓮花/其荷與衆蓮荷無異菡萏色白豈佛經所載者也)
江天詩景好回日莫令賒(謝莊詩霧罷江天分杜/甫詩江天漠漠鳥雙去)
　　　夜到漁家
漁家在江口(王維詩樂府裁龍笛漁家伐釣竿劉長卿/詩驛路收殘雨漁家帶夕陽張正見釣竿)
(篇結宇長江側垂釣廣川潯晉書陶回傳蘇峻之役回/與孔坦言於導請早出兵守江口僧法雲三洲歌三洲)
(㫁江/口)潮水入柴扉(左思呉都賦結輕舟而競逐迎潮水/而振緡梁簡文帝詩早燈蔵石磴寒)
(潮浸水門隋煬帝詩流波將月去潮水帶星來李白詩/潮水空可信天風難與期張正見詩激水入公田范雲)
(詩有客款柴扉王/維詩日暮掩柴扉)行客欲投宿(古詩人生天地間忽如/逺行客曹植詩悠悠逺)
(行客去家千餘里潘岳詩漫漫三千里迢迢逺行客盧/照鄰詩行客見之思已深劉向九歎平明發兮蒼梧夕)
(投宿兮石城謝靈運詩暝投剡中宿宋之問詩晨拂鳥/路行暮投人烟宿王維詩欲投人處宿隔水問樵夫)
主人猶未歸(後漢書耿弇傳光武指弇曰是我北道主/人也長楊賦聊因筆墨之暇為文章故藉)
(翰林為主人子墨為客卿以風西都賦有西都賔問于/東都主人謝靈運詩君子行未歸王融詩遊禽暮知返)
(行人獨未歸沈約詩客子方未歸髙適/詩主人酒盡君未醉薄暮途遙歸不歸)竹深村路逺(王/儉)
(靈丘竹賦靈丘深沈蔓竹凝隂杜甫詩竹深留客處荷/凈納凉時宋之問詩烟嵐出逺村杜甫詩寒食江村路)
(張衡四愁詩路逺莫致倚逍/遙李百藥詩日落征途逺)月出釣船稀(詩月出皎兮/劉楨詩月出)
(照園中阮籍達莊論月東出日西入謝朓有所思徘徊/東陌上月出行人稀庾信詩宻菱障浴鳥髙荷沒釣船)
(岑參詩桑帶隠村/户蘆花映釣船)遙見尋沙岸(梁簡文帝詩還従飛閣/内遙見崫山中蕭慤詩)
(遙見飛舄下懸知葉縣來姚崇詩聴草遙尋岸聞香暗/識蓮李白詩相約相期何太深棹歌揺艇月中尋謝靈)
(運詩曠野沙岸淨天髙秋月明王僧孺牛渚詩/楓林暖似晝沙岸淨如掃祖詠詩江火明沙岸)春風動
草衣(淮南子春風至則甘雨降生育萬物蕭綜詩春風/春日此時同謝朓詩四面動春風温子昇詩光風)
(動春樹北周明帝貽韋居士詩風動秋蘭佩香飄蓮葉/衣後漢書崔寔傳寔為五原太守五原土宜麻枲而俗)
(不知織績民冬月無衣見吏則衣草而出説文蓑草雨/衣也公羊定元年不蓑城也注若今以草衣城顔延之)
(侍東耕詩草/服薦同穂)
　　李徳裕(字文饒趙郡人宰相吉甫子也以䕃補校/書郎拜監察御史穆宗即位擢翰林學士)
　　　(再進中書舍人未㡬授御史中丞出為浙江觀/察使太和三年召拜兵部侍郎復出為鄭滑節)
　　　(度使徙劒南西川以兵部尚書召俄拜中書門/下平章事封賛皇縣伯貶太子賔客分司東都)
　　　(再貶袁州刺史徙滁州開成初起為浙西觀察/使遷淮南節度使武宗立召為門下侍郎同中)
　　　(書門下平章事拜太尉封衞國/公宣宗即位貶崖州司户參軍)
　　　望伊川(漢書地理志伊水出𢎞農盧氏縣束熊/耳山東北流入洛按李徳裕集有春暮)
　　　　(思平泉雜詠二十首在淮南作望伊川其一/也平泉徳裕洛中别墅名時徳裕為淮南節)
　　　　(度使故/思之)
逺村寒食後(梁元帝詩逺村雲裏出王維詩山下孤烟/逺村嵗時記去冬節一百五日即有疾風)
(甚雨謂之寒食禁火三日又據厯合在清明前二日亦/有去冬至一百六日者鄴下記寒食㫁火起於子推嵗)
(時記據左傳及史記並無介子推事按周禮司烜氏仲/春以木鐸循火禁於國中注云為季春將出火也今寒)
(食準節氣是仲春之未清明是三/月之初然則禁火葢周之舊制)細雨度川來(梁簡文/帝詩冷)
(風雜細雨張正見詩細雨濯梅枝杜甫詩冥/冥細雨來又雨詩驟看浮峽過宻作度江來)芳草連溪
合(説苑十步之内必有芳草陸機詩芳草久已茂王維/詩芳草相隠處白雲餘故岑李頎詩湖連芳草春錢)
(起詩靜與溪色連何遜詩草光天際合/沈約詩徑荒寒草合爾雅水注川曰谿)梨花映墅開(劉/孝)
(綽梨花詩詎匹龍樓下素蕋映朱扉庾/信詩花雜映河陽沈約詩薄言出田墅)槿籬懸落照(禮/記)
(仲夏之月木槿榮説文舜木槿也朝榮暮落謝靈運詩/插槿當列墉沈約詩槿籬疎復宻劉顯詩落日懸秋浦)
(梁簡文帝詩宻房寒/日晚落照度雲窗)松竹長新苔(洛陽伽藍記庭列修/竹簷拂髙松王勃詩)
(烟霞春早賞松竹故年心釋恵標詩松門夾細葉/石磴染新苔唐太宗詩碧林青舊竹緑沼翠新苔)向夕
亭臯望(陶潛詩向夕長風起孟浩然詩向夕槐烟起漢/書司馬相如傳亭臯千里靡不被築注言為亭)
(堠於臯隰中柳惲詩亭臯木葉下隴首秋雲飛揚雄/蜀都賦亭臯彌望鬱乎青蔥王勃詩亭臯分逺望)遊
禽㡬處迴(謝萬詩翔禽撫翰遊王融詩遊禽暮知返行/人獨未歸沈佺期詩向夕林鳥還王縉詩浮)
(雲㡬處滅飛鳥何時還孫逖詩忽見/雲間一雁迴劉長卿詩雁迴初日暮)
　　許渾
　　　赴闕題潼闗驛(水經河水又南至華隂潼闗渭/水注之注河在關内南流潼激)
　　　　(關山因謂之潼關一統志潼闗在/華隂縣東四十里厯代皆為要地)
紅葉晚蕭蕭(江淹賦或採丹葉或拾翠條張正見詩秋/葉奪粧紅沈約詩上林晚葉颯颯鳴楚辭)
(風颯颯兮木蕭蕭蘇頲詩雲山/一一看皆美竹樹蕭蕭畫不成)長亭酒一瓢(王襃詩河/橋望行旅)
(長亭送故人李白詩沙墩至梁苑二十五長亭論語一/簞食一瓢飲逸士傳許由手捧水飲人遺一瓢挂木上)
(風吹有聲由以為煩去之沈炯獨酌謠不愚復/不智誰當余見招所以成獨酌一酌傾一瓢)殘雲歸
太華(駱賔王詩霞殘疑製錦雲度似飄纓鮑照詩日落傾/嶺雲歸梁元帝詩日照池光淺雲歸山望濃書西)
(朱圉鳥鼠至于太華山海經太華山削成而四方髙五/千仞廣十里班固西都賦左據函谷二崤之阻表以太)
(華終南之山一統志太華山在華隂縣南一/十里即西岳也以西有少華山故曰太華)疎雨過中
條(孟浩然詩微雲淡河漢疎雨滴梧桐江總詩終南雲/影散渭北雨聲過括地志蒲州河東縣雷首山一名)
(中條山唐書地理志儀鳳二年詔引中條山水溉洓隂/田一統志中條山在蒲州東南一十五里此山跨平陸)
(芮城安邑夏/縣解州境)樹色隨闗迥(江淹江上之山賦草自然而/千花樹無情而百色何遜詩)
(山烟涵樹色江水映霞暉沈約樂府闗樹抽紫葉塞草/發青芽王襃詩塞禽唯有雁闗樹但生榆崔顥行經華)
(隂詩河山北枕秦闗險驛樹西連漢畤/平庾信詩塞迥翻榆葉闗寒落雁毛)河聲入海遙(水/經)
(注巖層岫衍澗曲崖深巨石疎崇壁立千仞河流激盪/濤湧波襄雷奔雲洩震天動地木蘭辭但聞黄河流水)
(鳴濺濺書太行恒山至于碣石入于海史記封禪書七/曰日主祠成山成山斗入海注成山在東萊斗入海謂)
(斗絶曲入海也唐明皇帝詩/城闕天中近蓬瀛海上遙)帝鄉明日到(後漢書劉隆/傳河南帝城)
(多近臣南陽帝鄉多近親陶潛歸去來辭帝鄉不可/期論語明日子路行以告鮑照詩明日對鏡復已盈)猶
自夢漁樵(莊子方其夢也不知其夢也覺而後知其夢/也何遜詩爾情深鞏洛予念返漁樵劉孝威)
(詩散步懐漁樵岑參詩遂/躭山水興盡作漁樵言)
　　　早秋
遙夜泛清瑟(楚辭靚杪秋之遙夜兮張九齡詩遙夜客/情懸徐彦伯歌倚清瑟兮横凉琴儲光羲)
(詩時閒/撫清瑟)西風生翠蘿(晉書王導傳庾亮居外鎮而執朝/廷之權導内不平常西風塵起舉)
(扇自蔽曰元規塵汚人終南十志/羃翠庭者峯巘積隂林蘿沓翠)殘螢栖玉露(禮記季/夏之月)
(腐草為螢江總詩早露飛螢暗裏來梁昭明太子書玉/露夕流金風時扇梁簡文帝南郊頌金車出野玉露霑)
(墀李白詩秋/露白如玉)早雁拂金河(南史豫章王嶷子子顯傳早/雁初鶯開花落葉梁昭明太)
(子詩隂池宿早雁張正見詩上林賔早雁隋書地理志/榆林郡統縣三榆林富昌金河唐書地理志單于大都)
(䕶府龍朔三年置縣金河盧照鄰秋霖賦金河别雁/銅柱辭鳶駱賔王秋雁詩陣去金河冷書歸玉塞寒)髙
樹曉還宻(呉越春秋秋蟬登髙樹飲清露隨風撝撓長/吟悲鳴自以為安顔延之詩回飇巻髙樹謝)
(朓詩颯颯髙樹秋劉禹錫詩清商一/來秋日曉梁簡文帝詩宻樹臨寒水)逺山晴更多(謝靈/運詩)
(逺山映疎木儲光羲詩落日登髙嶼/悠然望逺山韓愈詩野晴山簇簇)淮南一葉下(淮南/子一)
(葉落而天下知秋駱賔王秋宴序一葉驚寒下/陳柯而惓翠李白詩梧桐落全井一葉飛銀床)自覺洞
庭波(楚辭洞庭波兮木葉下邊讓章華臺賦前方淮之/水左洞庭之波謝莊月賦洞庭始波木葉微脱)
　　王勃
　　　入秦川界(蜀志諸葛亮傳將軍身率益州之衆/以出秦川名勝志陜之平川盡處過)
　　　　(此而東則雍/之秦川也)
隴坂長無極(晉書慕容徳載記欲飲馬長江懸旌隴阪/張衡詩我所思兮在漢陽欲往従之隴坂)
(長應劭注天水有大坂名曰隴坂左傳女徳無極晉/書天文志髙逺無極江淹賦紫臺稍逺闗山無極)蒼
山望不窮(謝朓詩眇眇蒼山色沈沈寒水波又謁帝/蒼山垂後漢書戴憑傳解經不窮戴侍中)石
徑縈疑㫁(水經注巖障深髙山岫邃宻石徑﨑嶇人跡/裁交北山移文澗户摧絶無與歸石徑蒼涼)
(徒延佇唐太宗/詩園荒一徑㫁)回流映似空(陸雲南征賦若溟海之引/回流岱靈之吐行雲王僧)
(孺詩交枝隠修逕回流影/遙阜劉楨詩楚水清若空)花開緑野霧(梁元帝詩春花/犯雪開謝靈運)
(詩春晚緑野秀巖髙白雲屯虞世南詩緑野明斜日青/山澹晚烟沈約詩遊絲暖如烟落花紛似霧鮑照詩曀)
(曀含野霧蒼蒼隂山栢梁/簡文帝詩窻寮野霧入)鶯囀紫巖風(徐陵文春鶊妙/囀必具籠筐陸)
(璣詩疏鶯以喜囀南史劉峻傳遊東陽紫巖山築室居/焉為山栖志甚美王績詩幽人在何所紫巖有仙躅袁)
(淑詩縦横/起岩風)春芳勿遽盡(應璩與従弟君苗君胄書結春/芳以崇佩折若華以翳日陸機)
(詩遊客芳春林春芳傷客心梁元帝/詩處處春芳動王融詩春盡風颯颯)留賞故人同(南史/江斆)
(傳斆為丹陽丞時袁粲為尹每與宴賞留連日夜江總/題永陽王齋後山亭銘叢桂留賞散金匪惜陶潛詩故)
(人賞我趣挈壺相與至又脱有經過便念來/存故人謝朓詩山中上芳月故人清樽賞)
　　駱賔王
　　　秋雁(禮記季秋之月鴻雁來賔/江淹别賦值秋雁兮飛日)
聨翩辭海曲(魏文帝彈棋賦聨翩靃繹展轉盤縈陸機/文賦浮藻聨翩若翰鳥纓繳而墜曽雲之)
(峻呉均詩别鶴尋故侣聨翩遼海間書島夷皮服傳海/曲謂之島陸機遂志賦系姜叟於海曲又齊謳行營丘)
(負海曲沃/野爽且平)遙曳指江干(摯虞思遊賦乗大虛而遙曳沈/約詩遙裔發海鴻連翻出簷燕)
(晉書食貨志江干/橘柚河外舟車)陣去金河冷(庾肩吾詩雁與雲俱陣/唐太宗詩側陣移鴻影)
(隋書地理志榆林郡統縣金河唐書地理志單于大都/䕶府龍朔三年置縣一金河上官儀王昭君詩玉闗春)
(色晚金河/路㡬千)書歸玉塞寒(漢書蘇武傳常恵教使者言天/子射上林中得雁足有繫帛書)
(言武等在某澤中漢武帝辭秋風起兮白雲飛草木黄晉/落兮雁南歸庾信王昭君詩寄信秦樓下因書秋雁歸)
(書秃髮烏孤載記控弦玉塞躍馬金山沈約表旌懸玉/塞貳師尚黜其功庾信詩塞迥翻榆葉闗寒落雁毛)
帶月凌空易(陶潛詩帶月荷鋤歸虞世南詩帶月下虹/橋何遜詩獨鶴凌空逝雙鳬出浪飛庾肩)
(吾詩天衣疑拂/石鳳翅欲凌空)迷烟逗浦難(唐太宗詩散袖飄雲葉迷/路飛烟鴻梁簡文帝詩逗)
(浦憶/辰陽)何當同顧影(呉均梅花落何當與春日共映芙蓉/池後漢書昭君顧影裴回竦動左右)
(晉書何晏傳行步自顧/影謝朓詩顧影慙騑服)刷羽泛清瀾(梁簡文帝詩刷羽/白沙洲沈約詩將)
(隨渤海去刷羽泛清源庾信賦浮波弄影刷羽乗風王/冑賦得雁詩何如侣泛泛刷羽戲方塘郭璞客傲凌扶)
(搖而竦翮揮清瀾以濯鱗唐髙/宗詩誰能重操杼纎手濯清瀾)
　　韋承慶(字延休鄭州陽武人事繼母以孝聞舉進/士官太子司議屢有諫納長夀中累遷鳳)
　　　(閣侍郎三掌天官選事銓授平允尋知政事神/龍初坐附張易之流嶺表起為秘書監授黄門)
　　　(侍郎未/拜卒)
　　　淩朝浮江旅思(呉均詩淩朝憩枉渚呉書/呉王浮江萬艘帶甲百萬)
天晴上初日(水經注隂陽石隂石常濕陽石常燥旱則/鞭隂石應時雨多雨則鞭陽石俄而天晴)
(梁簡文帝詩雲穿天半晴曹植賦其始進也皓若初日/照屋梁庾肩吾詩早發麗初日江總詩秦樓初日度陽)
(臺/)春水送孤舟(陶潛詩春水滿四澤劉孝綽詩洞庭春/水緑陶潛詩眇眇孤舟逝王襃詩孤舟)
(隠荷出輕/棹染苔歸)山逺疑無樹(謝靈運詩杪秋尋逺山山逺行/不近陳後主詩山逺風烟麗庾)
(信詩有城仍舊/縣無樹即新村)潮平似不流(王僧孺詩瀁瀁旦潮平江/總天淵池銘蘭渚潮平又)
(詩㫁山時結霧平海若無流/水經注池水澂渟淵而不流)岸花開且落(何遜詩岸花/臨水發庾肩)
(吾詩迥岸髙花發沈約詩氛氲桃李花青/跗含素萼既為風所開復為風所落)江鳥沒還浮(摯/虞)
(鵁鶄賦一低一昴乍浮乍沒張正見釣竿篇/人來水鳥沒沈約湖中雁詩羣浮動輕浪)羈望傷千
里(水經注博水又東逕陽城縣散為澤渚至若孌童丱/角弱年女子或單舟採蓮彧疊舫折芰長歌陽春深)
(愛緑水于時行旅過屬亦有慰于羈望矣楚辭目極/千里兮傷春心謝朓詩已惕慕歸心復傷千里目)長
歌遣四愁(張衡觀舞賦展清聲而長歌梁簡文帝七勵/長歌促節綺羅人古今樂録平調七曲一曰)
(長歌行張衡四愁詩序張衡不樂久處機宻/陽嘉中出為河間相鬱鬱不得志為四愁詩)
　　沈佺期
　　　夜宿七盤嶺(一統志七盤嶺在漢/中府襃城縣治北)
獨遊千里外(夏侯湛賛邁邁莊周騰世獨遊陶潛時運/詩序偶影獨遊欣慨交心南史陶𢎞景傳)
(有時獨遊泉石望見者以為仙人莊子車軌結乎千里/之外漢書張良傳决勝千里之外鮑照蕪城賦直視千)
(里外沈約詩以我徑/寸心従君千里外)髙卧七盤西(晉書謝安傳髙卧東/山又陶潛傳夏月虛)
(閒髙卧北窓之下自謂羲皇上人通典七盤十二/䋫藍闗之險路也梁元帝詩日暮徙倚渭橋西)山月
臨窻近(陶𢎞景尋山誌日負嶂以共隠月披雲而出山/呉均詩挂月青山下庾信對燭賦山月沒客衣)
(單梁簡文帝詩迴月臨窓度庾信詩還是/臨窓月今秋迥照松虞茂詩鏡中看月近)天河入户低
(詩倬彼雲漢箋雲漢謂天河也博物志舊説云天河與/海通中山王文木賦拂天河而布葉北史權㑹傳忽有)
(旋風吹雪入户古樂/府隴上明星髙復低)芳春平仲緑(陸機詩麗服鮮芳春/梁元帝纂要春曰芳)
(春呉都賦平仲君遷松梓古度注平仲之木實白如銀/漢書注僻平仲木也亦云火槖木一云玉精食其子得)
(為神仙梁元帝栁/詩露沾疑染緑)清夜子規啼(長門賦徂清夜于洞房/魏文帝詩清夜延貴客)
(曹植詩消夜遊西園蜀記昔有人姓杜名宇王蜀號曰/望帝化為子規于規鳥名禽經江左曰子規蜀右曰杜)
(宇甌越曰怨鳥一名杜鵑埤雅鶯以喜/轉䳌以悲啼蕭大圜賦鵑欲啼而芷歇)浮客空留聴(孔/安)
(國尚書傳浮行也鮑照詩浮客未西歸謝恵連詩眷眷/浮客心辛徳源歌落花従風俄度春空留可憐何處行)
(江總詩空留折桂心徐悱妻劉氏聴/百舌詩注意歡留聴誤令粧不成)襃城聞曙雞(唐書/地理)
(志興元府襃城義寧二年更名襃中貞元三年復故名/一統志襃城縣屬漢中府在府城西北四十五里王融)
(詩綿蠻山雨聞庾信詩一羣催曙雞/數處驚眠鳥王襃詩伺潮聞曙雞)
　　李嶠
　　　詠笛(風俗通笛滌也所以/滌邪穢納之雅正也)
羌笛寫龍聲(説文笛七孔角也羌笛三孔風俗通笛長/二尺四寸七孔其後又有羌笛馬融長笛)
(賦近世雙笛従羌起羌人伐竹未及已龍吟水中不見/已截竹吹之聲相似劉孝先詠竹詩誰能制長笛當為)
(吐龍/吟)長吟入夜清(梁簡文帝箏賦抗長吟以靡曼魏文/帝詩長笛吐清氣賀徹詩羌笛吐清)
(音劉孝綽詩/凉秋夜笛鳴)闗山孤月下(陸瓊闗山月邊城與明月俱/在闗山頭徐儀詩蒼茫孤月)
(上樂府詩集大横吹部其樂器有/笛樂府解題横吹曲有闗山月)來向隴頭鳴(通典天/水郡有)
(大坂名曰隴坁亦曰隴山即漢隴闗也三秦記其坂九/回上者七日乃越上有清水四注下所謂隴頭水也一)
(統志隴山在鳳翔府隴州西北六十里張正見詩隴頭/鳴四注又羌笛含流咽虞羲詩羌笛隴頭鳴樂府解題)
(漢横吹曲二十八解/李延年造二曰隴頭)逐吹梅花落(劉峻詩輕香共逐吹/江淹詩長安少年多)
(輕薄兩兩共唱梅花落張正見詩不分梅花落還同横/笛吹樂府解題横吹曲有梅花落樂府詩集梅花落本)
(笛中/曲也)含春柳色驚(梁簡文帝賦草含春而色動虎世南/詩春光催栁色陳後主折楊栁楊柳)
(動春情倡園妾屢驚祖孫登栁詩欲驗傷攀折三春横/笛中樂府解題漢横吹曲二十八解七曰折楊柳唐書)
(禮樂志梁樂府有云上馬不捉鞭反抝楊柳枝下/馬吹横笛愁殺行客兒此即横吹曲折楊柳枝也)行觀
向子賦坐憶舊鄰情(晉書向秀傳秀作思舊賦云余與/嵇康吕安居止接近其後並以事)
(見法逝將西邁經其舊廬于時鄰人有吹笛者發聲寥/亮追思曩昔游宴之好感音而歎故作賦劉孝孫笛詩)
(征客懐離緒鄰人思舊情庾肩/吾詩廣陵餘故曲山陽有舊鄰)
　　張説
　　　鳳樓尋勝地(鮑照詩鳳樓十二重四户八綺窓霞/顧野王詩鳳樓臨廣陌仙掌入烟)
　　　　(舊唐書明皇紀開元九年九/月御丹鳳樓宴突厥首領)
西掖持醇酒(劉楨贈徐幹詩誰謂相去逺隔此西掖垣/初學記中書省在右因謂中書為右省又)
(稍西掖鄒陽酒賦凝醳醇酎千日一醒張載酃酒賦中/山冬啟醇酎秋發酒經空桑穢飲醖以稷夌以成醇醪)
(酒之/始也)東山就白雲(晉書謝安傳寓居㑹稽與王羲之及/許詢桑門支遁遊處出則漁弋山水)
(入則言詠屬文雖受朝寄然東山之志始未不渝形於/言色謝靈運詩偶與張邴合久欲還東山六朝事跡晉)
(謝安寓居㑹稽棲遲東山後於金陵土山營築以擬東/山今去上元縣二十里謝靈運詩春晚緑野秀巖髙白)
(雲屯陶𢎞景詩山中何所有嶺上多白雲南史褚伯/玉傳王僧達答丘珍孫曰褚先生従白雲遊舊矣)開
軒緑池映(張協七命望玉繩而結極承倒影而開軒阮/藉詩開軒臨四野登髙望所思傅休奕蓮歌)
(緑葉映長波陳子昂詩巖潭相映媚梁簡/文帝春賦苔染池而盡緑桃含山而併紅)命席紫蘭芬
(禮記哀公曰敢問儒行孔子對曰遽數之不能終其物/悉數之乃留更僕未可終也哀公命席曹植七啟紫蘭)
(丹椒施和必節江淹詩秋夜紫蘭生湛湛明月光/梁昭明太子七契下筆蘭芬張率詩冉冉蘭麝芬)舞度
花為伴(梁簡文帝舞賦響玉砌而遲前度金扉而斜入/沈約秦筝曲迎歌度舞遏歸風張衡舞賦増芙)
(蓉之紅花兮光的爍以發揚謝偃觀舞賦似兩艶之同/發類雙花之偶然梁昭明太子林下作伎詩泉將影相)
(得花與/面相宜)鶯來管作羣(唐太宗詩芝田初雁去綺樹巧鶯/來梁昭明太子啟鳥哢芳園韻響)
(王喬之管王粲鶯賦歴長/夜以向晨聞倉庚之羣鳴)太平多樂事(漢書食貨志三/考黜除餘三年)
(食進業曰登再登曰平三登曰泰平後漢書謝夷吾傳/堯登稷契政隆泰平魏武帝詩對酒歌太平時吏不到)
(門謝靈運詩序天下良辰/美景賞心樂事四者難并)春物共氛氲(謝朓詩朋情以/鬰陶春物方駘)
(蕩沈約賦看春物而懐之聞好音於庭樹何遜詩旅客/長憔悴春物自芳菲謝莊雪賦散漫交錯氛氲蕭索梁)
(簡文帝序氛氲四照暉嚴五色江/總詩祥露曉氛氲上林朝晃朗)
　　張九齡
　　　三月三日申王園亭宴集(後漢書禮儀志三月/上已日官民皆禊于)
　　　　(東流水上宋書禮志魏以後但用三日不復/用已唐書三宗諸子傳恵莊太子撝本名成)
　　　　(義垂拱三年始王恒俄改/王衡陽睿宗立進王申)
稽亭追往事(晉書王羲之傳嘗與同志宴集于㑹稽山/隂之蘭亭自為序以申其志史記太史公)
(自序述往事思來者後漢書馮異/傳明鏡所以照形往事所以知今)睢苑勝前聞(九域志/睢陽郡)
(有梁孝王東苑方三百里王筠詩昔入睢陽苑連步披/風雲張正見詩睢苑凉風舉一統志睢州在歸徳府城)
(東一百二十里晉書外戚傳序詳觀往誥逖聴前聞梁/簡文帝七勵堯舜垂拱煥彼前聞又登城北望詩登樓)
(傳昔賦出/薊表前聞)飛閣凌芳樹(三輔黄圖帝作建章宫在未央/宫西長安城外帝以城中為小)
(乃於宫西跨城池作飛閣通建章宫搆輦道以上下洛/陽伽藍記瑤光寺北有金墉城髙祖在城内作光極殿)
(重樓飛閣遍城上下従地望之有如雲也崔駰七依丹/柱雕楹飛閣層樓梁武帝遊女曲舞飛閣歌長生陸機)
(詩芳樹發華顛王融詩復/此佳麗人含情結芳樹)華池落采雲(陸機詩移居華/池邊何遜詩禁)
(林終宴晚華池物色新沈約白雲詩倒影入華池南史/齊髙帝紀有虞揖譲卿雲發采庾信三月三日華林園)
(馬射賦序正/繪五采之雲)藉草人留酌(孫綽蘭亭集後序藉芳草鑑/清流謝恵連詩藉草繞迴壑)
(江總賦經行藉草宴坐臨渠蘇武詩我有一尊酒欲以/贈逺人願子留斟酌叙此平生親劉峻金華山棲志班)
(荆林下陳/樽置酌)銜花鳥赴羣(梁簡文帝詩銜花落北户劉孝/孫詩銜花向玉墀曹植詩飛鳥)
(繞樹翔噭噭鳴索羣阮籍詩/焉見孤翔鳥翩翩無匹羣)向來同賞處(陳書孫瑒傳/毎良辰美景)
(賔僚並集泛長江而置酒亦一時/之勝賞焉駱賔王詩一朝心賞同)惟恨碧林曛(謝萬蘭/亭詩碧)
(林輝翠萼朱异/詩暮坐極林曛)
　　　自豫章南還江上作(漢書地理志豫章郡髙帝/置莽曰九江屬揚州漢官)
　　　　(儀豫章郡樹生庭中故以名郡一統志江西/南昌府漢始置豫章郡唐為洪州天寳初改)
　　　　(豫章郡唐書九齡出為冀州刺史以母不肯/去鄉里故表換洪州都督徙桂州兼嶺南按)
　　　　(察選補使召為祕書少監集賢院學士知院/事按此詩應是洪州徙嶺南時作九齡韶州)
　　　　(人故云/南還也)
歸去南江水(晉書陶潛傳義興三年解印去縣乃賦歸/去來辭後漢書贛有豫章水謝靈運詩啟)
(户向/南江)磷磷見底清(詩揚之水白石粼粼韻㑹水生崖石/間與磷同浙中記浙水至清雖深五)
(六丈見底了了然陶𢎞景書髙峯入雲/清流見底呉均書水皆縹碧千丈見底)轉聞空闊處(列/子)
(吾側聞之試以告語李百/藥泂簫賦對吟空闊之情)聊洗滯留情(王羲之書蕩滌/塵垢研遣滯慮)
(太史公自序留滯周南不得與封禪之/事魏文帝詩呉㑹非吾鄉安得乆留滯)浦樹遙相待(宋/之)
(問詩浦樹浮鬱鬱禮記久相待也逺/相致也江總樂府雲車欲發應相待)江鷗近若迎(南越/志江)
(鷗一名海鷗在漲海中隨潮上下庾信詩野/鶴能自獵江鷗解獨漁江淹詩可以狎鷗鳥)津途别有
趣(抱朴子津途殊闢傅亮表伊洛榛蕪/津途久廢王融芳樹曲萱風良有趣)況乃濯吾纓(謝/朓)
(詩况乃故人杯孟子滄浪之水清兮可以濯我纓李陵/與蘇武詩臨河濯長纓曹植文濯纓彈冠諮諏榮貴)
　　　耒陽溪夜行(一統志湖廣衡州府耒陽縣在府/城東南一百三十五里秦置耒縣)
　　　　(屬長沙郡漢初改曰耒陽縣屬桂陽郡以在/耒水之陽故名隋改耒隂唐復曰耒陽爾雅)
　　　　(水注川/曰谿)
乗夕棹歸舟(何劭詩秋風乗夕起明月照髙樹王彪之/詩汎舟理飛棹王勃詩歸棹隠寒洲謝靈)
(運詩夢寐佇歸舟釋我吝/與勞謝朓詩天際識歸舟)縁源路轉幽(謝朓詩縁源殊/未極歸徑窅如)
(迷楚辭九章修路幽蔽道逺忽兮新論石泉潛流不/以澗幽而不清陳子昂詩路迥光逾逼山深興轉幽)月
明看嶺樹(子夜歌秋夜凉風起天髙星月明魏武帝樂/府月明星稀烏鵲南飛梁簡文帝詩星芒侵)
(嶺樹月暈/隠城樓)風靜聴溪流(劉孝綽詩日入江風靜安波似/未流戰國策飲茹溪之流謝朓)
(詩溪流/春穀泉)嵐氣船間入(江淹詩嵐氣隂不極日色半虧天/説苑恵子欲之梁渡河而遽墮水)
(中船人救之恵子曰子/居艘楫之間吾不如子)霜華衣上浮(謝朓詩嵗逺荒城/思霜華宿草陳梁)
(武帝詩衣上芳猶在梁簡文/帝序氣冷金扉霜浮玉管)猿聲雖此夜(水經注巴束/三峽巫峽長)
(猿鳴三聲涙霑裳謝靈運詩噭噭夜猿啼沈佺期詩何/忍猿啼夜荆王枕席間謝朓詩蕙風入懐抱聞君此夜)
(琴又飢鼯此夜啼陳/後主詩山花此夜光)不是别家愁(楚辭九辨去鄉離家/兮來逺客有美一人)
(兮心不懌陳子昂詩違此鄉山别長謠去/國愁庾信詩離闗一長望别恨㡬重愁)
　　李白
　　　送殷淑
白鷺洲前月(楊齊賢集注秦淮與外江夾一洲曰白鷺/一統志江南江寧府白鷺洲在府西南江)
(中何遜詩違鄉已/信次江月初三五)天明送客回(書曰暘谷傳日出于谷/而天下明故稱暘谷王)
(逸九思天庭明兮雲霓蔵三光朗兮鏡萬方史記淳于/髠傳日暮酒闌盃盤狼藉堂上燭滅主人留髠而送客)
(三輔黄圖灞橋在長安東跨水作橋漢人送客至/此橋折柳贈别江奄别賦張飲東都送客金谷)青龍
山後日(一統志江南江寧府青龍山在府東南三十五/里又句容縣南七十里亦有青龍山江總詩霧)
(暗山中日風/驚隴上秋)早出海雲來(墨子賢者之治道也早出莫/入書寅賔出日疏恭敬導引)
(將出之日帝王世紀日出而作日入而息古樂府日出/東南隅照我秦氏樓淮南子湯禱桑林而四海之雲湊)
(千里之/雨至)流水無情去(詩沔彼流水朝宗于海北史蕭大/圜傳面修原而帶流水倚郊甸而)
(枕平臯庾信詩春洲鸚鵡色流水桃花香劉勰新論魚/不畏網而畏鵜復讐者不怨鏌鋣而怨其人網無心而)
(鳥有情劍無情/而人有心也)征帆逐吹開(何遜詩無由下征帆獨與/暮潮歸庾信詩路塵猶向)
(水征帆獨背闗袁朗詩枯蓬惟逐吹墜葉不/歸林劉孝威詩幸息榜人唱聊望髙帆開)相看不忍
别(梁簡文帝賦回照金屛裏脈脈兩相看陸瑜束飛伯/勞歌西王青鳥秦女鸞姮娥婺女慣相看詩行道遲)
(遲箋行于道路之人至將離别尚舒行江淹/别賦攀桃李兮不忍别送愛子兮霑羅裙)更進手中
杯(禮記侍飲于長者酒進則起陶潛詩一觴雖獨進盃/盡壺自傾梁元帝懐舊賦序清酒繼進甘果徐行世)
(説畢卓嘗謂人曰給酒數百斛船左手持蟹/螯右手持酒杯拍浮酒船中便足了一生矣)
　　　過崔八丈水亭
髙閣横秀氣(後漢書樊宏傳所居廬舍皆有重堂髙閣/陂渠灌注潘岳秋興賦序髙閣連雲陽景)
(罕曜文心雕/龍秀氣成采)清幽併在君(唐明皇帝詩/尋勝在清幽)簷飛宛溪水(謝/朓)
(聨句玉溜簷下垂謝靈運山居賦流泉傍出潺湲於東/檐劉峻詩激水簷前溜庾信詩泉飛疑度雨一統志宛)
(溪在寧國府城東源/出嶧陽山其流清激)窻落敬亭雲(謝朓遊敬亭山詩兹/山亘百里合沓與雲)
(齊朱异詩窻引北巖雲江總詩散漫繞窓雲又終/南雲影落一統志敬亭山在寧國府城北一十里)猿嘯
風中㫁(水經注三峽每晴初霜旦林寒澗肅有髙猿長/嘯屬引凄異空岫傳響庾信詩猿嘯風還急梁)
(簡文帝詩猿啼㫁還續/袁朗詩猿聲出峽㫁)漁歌月裏聞(外史陸續曰續家/於呉中漁釣而歌)
(以畢吾志郭璞江賦嘆漁父之櫂歌王勃序榜謳齊引/漁歌互起謝莊月賦愬皓月而長歌世説桓子野每聞)
(清歌輒/喚奈何)閒隨白鷗去沙上自為羣(何遜詩可憐雙白鷗/朝夕水上游謝朓詩)
(鷗鳬戲沙衍張均詩寒沙聚夜鷗西京雜記太液/池邊多平沙沙上鵜鶘鷓鴣鵁鶄鴻鶂動輒成羣)
　　孟浩然
　　　題融公蘭若(釋氏要覽梵言阿蘭若唐言無諍/一云閒靜處又浩然詩問法尋蘭)
　　　　(若/)
精舍買金開(晉書孝武帝紀帝初奉佛法立精舍於殿/内引諸沙門以居之經律異相須達多長)
(者欲營精舍請佛住有祗陀太子園廣八十頃可居白/太子太子戲曰滿以金布便當相與長者出金布八十)
(頃精舍告成漢書直不疑傳其同舍有告歸誤持同舍/郎金去已而金主覺亡意不疑不疑謝有之買金償陳)
(子昂詩山/水開精舍)流泉遶砌迴(詩相其隂陽觀其流泉薛道衡/賦水逶迤而遶砌梁元帝詩遶)
(砌縈流水沈佺期/詩神池遶漢回)芰荷薫講席(説文芰菱也爾雅荷芙/蕖離騷製芰荷以為衣)
(兮集芙蓉以為裳法苑珠林淨居天有千枝蓮華香氣/芬薰齊書良政傳裴覬於聰明觀聴講不讓劉秉席)
松栢映香臺(國語松栢之地其土不肥蜀都賦松栢蓊/鬱於山峯張協賦松林摻映以攅列宋大)
(始歌舞曲江波澈映石栢開文盧照鄰/詩香臺接漢髙宋之問詩香臺隠翠微)法雨晴飛去(法/華)
(經諸飢渴衆生以法雨充滿謝靈運文仰𢎞如來宣揚/法雨潘岳閒居賦微雨新晴六合清朗張九齡詩初逢)
(山雨晴畫史張僧繇/畫龍㸃晴即飛去)天花晝下來(維摩經時維摩詰室/有一天女聞所説法)
(即以天花散諸菩薩髙僧傳梁僧法雲講次天花/散墜張説詩搖揚花雜下庾信詩中天梵響來)談𤣥
殊未已(世説王夷甫妙於談𤣥庾肩吾詩談𤣥止谷神/王勅詩日暮情何已李白序幽賞未已髙談轉)
(清/)歸騎夕陽催(梁簡文帝詩歸騎息金隍唐明皇詩興/闌歸騎轉詩度其夕陽孫逖詩傳車春)
(色逺離興/夕陽催)
　　　宿立公房
支遁初求道(沙門傳支遁字道林河内林慮人或曰陳/留人本姓闗氏少而任心獨往風期髙亮)
(嘗于餘杭沈思道行泠然獨畼年二十/五始釋形入道李鏡逺詩求道志新堅)深公笑買山(世/説)
(支道林就深公買卬山深公曰未聞巢由/買山而隠沈佺期詩支遁愛山情漫切)如何石巖趣
(三輔黄圖雲陽宫東北有石門山岡巒糾紛干霄秀出/有石巖容數百人晉書顧愷之傳嘗圖謝鯤象在石巖)
(裏云此子宜置丘壑中/韋述詩自然成野趣)自入户庭間(沈佺期詩天河入/户低易不出户庭)
(无咎陶潛詩/户庭無塵雜)苔澗春泉滿(宋之問詩苔澗深不測梁昭/明太子書理與春泉爭溢庾)
(闡詩手澡春泉潔薛道衡碑春泉如/醴出自京師庾信詩白石春泉滿)蘿軒夜月閒(鮑照/詩攀)
(蘿席中軒參同契碧潭夜月青山暮雲無非金丹法象/阮籍達莊論季秋遙夜之月梁武帝詩懐情入夜月張)
(説詩瑤臺/紫月閒)能令許𤣥度(晉陽秋許詢字𤣥度與支遁相/善世説簡文曰𤣥度才情故未)
(易多有許又劉尹云/清風朗月輒思𤣥度)吟卧不知還(後漢書曹襃傳襃慕/叔孫通為漢禮儀沈)
(吟専思寝則懐抱筆札行則誦習文書晉書陶潛傳夏/月虛閒髙卧北窓之下陳子昂詩幽卧不知春陶潛歸)
(去來辭鳥倦/飛而知還)
　　　宿武陽川(武陽川一作/武陵川未詳)
川暗夕陽盡(何遜詩江暗雨欲來庾信詩澗暗泉偏冷/詩度其夕陽爾雅山西曰夕陽注暮乃見)
(日埤雅雨氣成虹朝陽射之/則在西夕陽射之則在東)孤舟泊岸初(陶潛歸去來/辭或命巾車)
(或棹孤舟又詩眇眇孤舟逝綿綿歸思/紆王襃詩對樓還泊岸迎波暫守風)嶺猿相叫嘯(徐/陵)
(銘飛猿之嶺喬木森於雲日陳後主詩風巖朝蕋落霧/嶺晚猿吟木華海賦更相叫嘯詭色殊音鮑照詩嘈囋)
(晨鵾思叫嘯夜猿清王融詩/滴瀝寒泉溜叫嘯秋猿啼)潭影似空虛(薛道衡詩澗/影落長松莊)
(子形充空虛乃至委蛇/羽獵賦勝空虛距連巻)就枕滅明燭(漢書王莽傳因凴/几寐不復就枕矣)
(史記滑稽傳日暮酒闌合尊促坐男女同席堂/上燭滅楚辭蘭膏明燭魏文帝詩明燭發髙光)扣舷聞
夜漁(江賦忽忘夕而宵歸咏采蔆以扣舷水經注宓子/治單父孔子使巫馬期觀焉入其境見夜漁者)
雞鳴問何處(詩風雨凄凄雞鳴喈喈春秋説題辭雞為/積陽南方之象故陽出雞鳴以類感也焦)
(仲卿妻詩雞鳴外欲曙江淹詩獨坐東軒下雞鳴/夜已晞張率詩何處訪公子讀曲歌蓮儂在何處)人物
似秦餘(呉志顧雍傳心精體宻貫道達微才照人物徳/允衆望晉書劉毅傳少勵清節然好臧否人物)
(阮瑀詩布恵綏人物西京賦獲林光于秦餘桃/花源記自云先世避秦亂來絶境問今何世)
　　岑參
　　　宿嚴給事别業(唐書百官志門下省給事中四/人掌侍左右分判省事凡百司)
　　　　(奏抄侍中既審則駁正違失詔勅不便者/塗竄而奏還謂之塗歸季終奏駁正之目)
郭外山色暝(管子内為之城外為之郭釋名郭廓也廓/落在城外也江淹詩山色與雲平謝靈運)
(詩林壑斂暝色蕭子/範詩暝景促西暉)主人林館秋(西都賦有西都賔問/於東都主人世説王)
(徽之字子猷呉中士大夫家有美竹欲觀之便乗輿造/竹下詠嘯良久主人灑掃請坐不顧而去郭璞蓬萊山)
(賛蓬萊之山玉碧搆林金臺雲館皜哉/獸禽庾信詩寒谷梨應重秋林栗更肥)疎鐘入户内(徐/孝)
(克詩晨朝宣賛偈寒夜斂疎鐘釋慧淨詩塵飛揚雅範/風度引疎鐘北史權㑹傳㑹方處學堂講説忽有旋風)
(吹雪入户沈佺期詩山月臨窓近天河入户低儀禮特/牲饋食禮主人従西面於户内管子聚于户内阮籍詩)
(外厲貞素談/户内滅芬芳)片月到牀頭(徐陵詩片月窺花簟輕寒入/錦巾晉書王湛傳兄子濟嘗)
(詣湛見牀頭有周易問曰叔父何/用此為鮑照詩牀頭恒有沽酒錢)遙夜惜已半(楚辭靚/杪秋之)
(遙夜兮陶潛詩愁人難為辭遙遙春夜長淮南子雞知/將旦鶴知夜半白虎通周以十一月為正色尚赤以夜)
(半為朔樂府/嚴霜半夜落)清言殊未休(晉書樂廣傳廣善清言而不/長于筆南史蕭思話傳子眎)
(性靜退少嗜欲好學能清言榮利不闗于中北史崔逞/傳子瞻酒後清言聞者莫不傾耳陶潛扇上畫賛交酌)
(林下清言究微蘇武詩歡樂殊未央謝朓詩縁源殊未/極後漢書賈逵傳諸儒為之語曰問事不休賈長頭)
君雖在青瑣(漢書元后傳赤墀青瑣注青瑣者刻為連/環文而青塗之也後漢書梁冀傳連房洞)
(户柱壁雕鏤加以銅漆窓牖皆有綺疏青瑣圖以雲氣/漢官儀給事黄門之職日暮入對青瑣門拜名曰夕郎)
(呉都賦雕欒鏤楶青瑣丹楹注户兩邊以青/畫為瑣文景福殿賦青瑣銀鋪是為閨闥)心不忘滄
洲(史記髙祖紀豐吾所生長極不忘耳南史表粲傳粲/愛好虛逺嘗作五言詩訪迹雖中宇循寄乃滄洲又)
(張充傳飛竿釣渚濯足滄洲謝/朓詩既懽懐禄情復協滄洲趣)
　　杜甫
　　　野望
清秋望不極(殷仲文詩獨有清秋日能使髙興盡劉峻/詩薊門秋氣清盧諶詩登髙眺遐荒極望)
(無崖㟧謝朓詩滄波不可望望極/與天平梁武帝詩長洲望不極)迢逓起層隂(謝瞻詩/迢逓封)
(畿外謝靈運詩迢逓陟陘峴謝朓詩結搆何迢逓瞻望/極髙深江淹詩日落長洲浦曽隂萬里生陸沖詩重巒)
(有層/隂)逺水兼天淨(韓子失火而取水于海海水雖多火/必不滅矣逺水不救近火也隋煬帝)
(詩逺水翻如岸薛道衡詩逺水舟如葉/莊子道兼于天駱賔王詩水淨望如空)孤城隠霧深(庾/肩)
(吾詩寒鳥歸孤城楊素詩孤城絶四鄰謝朓詩終/隠南山霧梁元帝晉安寺碑分佩隔浦艎檣隠霧)葉稀
風更落(庾成師詩憶别春花飛已見秋葉稀梁簡文帝/詩亟搖故葉落陸機賦序落葉俟微風以隕)
山迥日初沈(陳子良詩峯迥雜花明沈佺期闗山月樂/府暈落闗山迥隂鏗詩昬昬隴日沈潘徽)
(詩日沈山氣合虞世/南詩雕甍落日沈)獨鶴歸何晚(謝朓詩獨鶴方朝唳/何遜詩獨鶴凌空逝)
(劉峻書暮聴羈雌獨鶴班婕/妤𢷬素賦哀離鶴之歸晚)昬鴉已滿林(何遜詩城隂/度塹黒昬鴉)
(接翅歸鮑照詩今年陽初花滿林/謝朓詩蕭瑟滿林聴輕明響澗音)
　　　螢火(爾雅螢火即炤注螢火夜飛腹下如/火光故曰即炤博雅景天螢火䗲也)
幸因腐草出(禮記季夏之月蟋蟀居壁腐草為螢疏腐/草得署濕之氣故為螢梁昭明太子六月)
(啟螢飛腐草光浮帳裏之書蟬噪繁柯影入/機中之髩庾信詩螢排亂草出雁捨㫁蘆飛)敢近太陽
飛(説文日者實也太陽之精君象也謝莊雪賦太陽曜/不固其節駱賔王螢火賦共爝火而齊息避太陽于)
(始旦沈旋詠螢火詩雨墜弗虧光陽昇反奪照梁簡文/帝詩朧朧月色上的的夜螢飛梁元帝池中燭影詩度)
(渚若/螢飛)未足臨書卷(晉書夏月則練嚢盛數十螢火以照/法言一巻之書不勝異説焉必立之)
(師漢武内傳帝見王母中笈中有一巻書盛以紫錦之/嚢帝問此書可得瞻盼否王母出以示之曰此五嶽真)
(形圖也演繁露古書皆巻/至唐始為葉子今書册也)時能㸃客衣(庾信對燭賦龍/沙雁塞甲應寒)
(天山月沒/客衣單)隨風隔幔小(李嶠詩寒催數雁急風送一螢/來張率白紵歌明月入牖風吹)
(幔終夜悠悠坐申旦南史栁惔傳栁惔甚重其婦頗成/畏憚女妓精麗畧不敢視僕射張稷為惔妻賞敬惔每)
(欲見妓恒因稷請奏其妻隔幔坐妓然後/出張正見詩分簾疑碎璧隔幔似垂鈎)帶雨傍林微
(易林乗雨帶雲與飛鳥俱梁元帝詠螢火詩到來燈下/暗翻往雨中然陶潛詩日入羣動息歸鳥趣林鳴任昉)
(竟陵王狀依林搆宇傍巖拓架張/華鷦鷯賦形微處卑物莫之害)十月清霜重(詩九月/築場圃)
(十月納禾稼又九月肅霜十月滌場史記叔孫通傳漢/七年長樂宫成諸侯羣臣皆朝十月謝朓詩興以暮秋)
(月清霜落素枝薛道衡宴喜賦霜重庭蘭秋/深氣寒孫萬夀詩葉落霜威重蓂疎月色殘)飄零何處
歸(謝莊雪賦憑雲升降従風飄零劉勰新論春蕋雖茂/假朝露而抽翠秋葉誠危因微風而飄零盧照鄰荷)
(詩常恐秋風早飄零君不知庾信詩蓬萊入海底何處/可追尋又不知何處天邊晉書謝安傳嘗與孫綽等泛)
(海風起浪湧諸人並懼安吟嘯自若風轉急安徐/曰如此將何歸耶舟人承言即回衆服其雅量)
　　李頎
　　　晚歸東園
荆扉帶郊郭(爾雅闔謂之扉注闔門扇也陶潛詩白日/掩荆扉王襃詩竹館掩荆扉水經注逺出)
(郊郭絲楊被浦何遜詩郊/郭勤二頃形體憇一廡)稼穡滿東菑(書土爰稼穡傳/種曰稼斂曰穡)
(正義周禮注云種穀曰稼若嫁女之有所生然則穡是/惜也言聚蓄之可惜也共為治田之事分為種斂二名)
(耳虞世南詩稼檣良所重方復悦豐年爾雅田一嵗曰/菑注今江東呼初耕地反草為菑謝朓詩連隂盛農節)
(臺笠聚/東菑)倚杖寒山暮(鮑照詩倚杖牧雞豚庾信詩寒山/無物香隂鏗詩寒山但見松江淹)
(詩悵然/山中暮)鳴梭秋葉時(梁簡文帝詩鳴梭逐動釧蕭詮詩/弄杼鳴梭桃織手王儉表秋葉辭)
(條不假風飇之力何遜詩㡬經秋葉飛/沈佺期詩落葉驚秋婦髙砧促暝機)迴雲覆隂谷(庾/信)
(詩山晴雲倒回又圜丘歌瞻仰迴雲/顔延之詩陽陸團精氣隂谷曳寒烟)返景照霜梨(説文/落光)
(返照其東謂之反景庾信詩夕陽含水氣/返景照河堤急就篇梨柿柰桃待露霜)澹泊真吾事
(魏志盧毓傳注盧欽少居名位不願財利清虛澹泊動/修典禮諸葛亮誡子書非澹泊無以明志非寧靜無以)
(致逺陶潛詩商歌非/吾事依依在耦耕)清風别自兹(南史謝譓傳入吾/室者但有清風)
　　殷遙(句容人天寳間為/忠王府倉曹參軍)
　　　友人山亭
故人従薄宦(古詩悵然逺相望知是故人來謝朓詩故/人清尊賞禮記道合則服従賈誼文贏糧)
(而景従南史陶潛傳弱年薄宦不/絜去就之迹何遜詩薄宦恧師表)往往涉清溪(後漢書/班固傳)
(神池靈沼往往而在古詩涉江采芙蓉謝靈運詩攅念/攻别心旦發清溪隂李白詩清溪清我心水色異諸水)
(張旭詩桃花盡日隨流/水洞在清溪何處邊)鑿牖對山月(淮南子百姓穿户/鑿牖自取照焉杜)
(甫詩鑿翠開户牖劉禹錫詩對酒青山月李白詩峨/眉山月半輪秋陸機詩安寝北堂上明月入我牖)褰
裳拂澗霓(詩子恵思我褰裳涉溱陸雲詩明發有思淩/波褰裳李商隠詩平時避暑拂虹蜺杜甫詩)
(川蜺飲練光江淹赤虹賦序昔登香爐峯/上千接白雲今行九石山下親弄絳霓)遊魚逆水上
(張協七命遊魚瀺灂於緑波陸機文賦若遊魚銜鈎而/出重淵之深枚乗七發江水逆流海水上潮史記秦始)
(皇紀八年/河魚大上)宿鳥向風棲(梁宣帝遊七寳寺賦瑞鳥之所/棲宿唐太宗賦露宿鳥之全翮)
(李白詩所向非徒然杜甫詩吹面受和風蕭琛詩/弱柳向低風韋應物詩今將獨夜意偏知對影栖)一見
桃花發能令秦漢迷(後漢書禰衡傳目所一見易通卦/驗驚蟄大壯初九桃始華王勃序)
(山人對興即是桃花之源王維詩水上桃花紅欲然劉/孝威詩花發是初開杜甫詩我有江隂竹能令朱夏寒)
(史記自序推三代錄秦漢漢書張釋之傳釋之言秦漢/問事文帝稱善獨孤及詩桃花迷聖代杜甫詩詣絶古)
(今/迷)
　　丁仙芝
　　　剡溪館聞笛(晉書王徽之傳居山隂夜雪初霽/忽憶戴逵逵時在剡便夜乗小舟)
　　　　(詣之造門不前而返人問其故曰本乘興而/來興盡而返何必見安道耶一統志溪在嵊)
　　　　(縣治南一名戴溪即晉王/徽之雪夜訪戴安道處)
夜久聞羌笛(梁簡文帝對燭賦夜久惟煩鋏天寒不畏/蛾風俗通笛長二尺四寸七孔其後又有)
(羌笛説文笛七孔筩也羌笛三孔馬融長笛賦近世雙/笛従羌起羌人伐竹未及已梁元帝賦聞羌笛之哀怨)
(陳後主詩風髙夜笛喧劉/孝孫笛詩凉秋夜笛鳴)寥寥虛客堂(左思詩寥寥空/宇内梁昭明太)
(子詩髙宇既清虚堂復靜漢書陳/遵傳性嗜酒毎大飲賔客滿堂)山空響不散(後漢書/段顃傳)
(賛段追兩狄束馬縣鋒紛紜騰突谷靜山空陳後主詩/山空明月深楊炯詩山空夜猿嘯王融詩散響谷雲浮)
(沈約詩江南簫管/地妙響發孫枝)溪靜曲宜長(張九齡詩風靜聴溪流/劉琨扶風歌我欲竟此)
(曲此曲/悲且長)草木生邊氣(禮記天地和同草木萌動宋玉九/辨蕭瑟兮草木搖落而變衰陶潛)
(詩道狹草木長駱賔王詩野昏/邊氣合崔㤗之詩車馬生邊氣)城池泛夕凉(左傳楚國/方城以為)
(城漢水以為池謝朓詩衣巾引/夕凉楊師道詩雲歸起夕凉)虛然異風出(江淹詩風/蕭蕭而異)
(響/)髣髴宿平陽(潘岳賦目彷彿乎平素劉孝綽詩髣髴/鑒窓簾馬融長笛賦序融性好吹笛而)
(為督郵無留事獨卧郿平陽塢中有雒客舍逆旅吹笛/為氣出精列相和注漢書右扶風有郿縣平陽塢聚邑)
(之名也周𢎞讓賦得長笛吐清氣詩氣咽平陽塢傅/縡笛賦殊響抑揚似出平陽庾信詩笛韻平陽塢)
　　　渡揚子江(維揚志揚州府揚子江其源出岷山/經成都下三峽而㑹于洞庭東過武)
　　　　(昌與漢水合過九江㑹為彭蠡下蕪湖又東/過江寧而愈大此江之正派也其在揚子者)
　　　　(西自黄天蕩十步沙與建康為界由𤓰步下/小帆山入儀真縣境横亘縣束南下至鐵釘)
　　　　(港鵞鴒醮與鎮江分界東北入江都爪/洲歴通泰海門而入海所謂揚子江也)
桂楫中流望(王勃書荷裳桂楫拂衣于東海之東漢書/賈誼傳是猶渡江亡維楫中流而遇風波)
(漢式帝秋風辭横中流兮揚/素波丘遲詩櫂歌發中流)空波兩畔明(蘇源明詩月/澄凝兮明空)
(波儀禮士虞禮賔長以肝従實于俎縮右盥疏謂牙兩/畔最長者闗尹子重雲蔽天江湖黯然游魚茫然忽望)
(波明食動/幸賜于天)林開揚子驛(華陽宫記循夀山而西移竹成/林復開小徑至百數步一統志)
(廢揚子縣在儀真縣境唐永淳初置後廢置驛/孫逖揚子江樓詩驛道青楓外人烟緑嶼間)山出潤
州城(李嶠詩霧巻晴山出風恬晚浪收沈佺期詩山出/盡如鳴鳳嶺唐書地理志潤州丹陽郡武徳三年)
(置取潤浦/為州名)海盡邊隂靜(禮記注海水之所委也沈約/詩中有凌風樹迴望川之隂)江
寒朔吹生(江淹賦琴柱急兮江上寒張正見詩寒蟬噪/楊柳朔吹犯梧桐唐太宗詩代馬依朔吹)
更聞楓葉下(列子吾側聞之試以告語謝靈運詩曉霜/楓葉丹江總詩蘆花霜外白楓葉水邊丹)
(梁昭明太子啟風拂林而葉/下唐太宗詩林黄疎葉下)淅瀝度秋聲(謝莊雪賦霰/淅瀝而先集)
(雪紛糅/而遂多)
　　顔真卿(字清臣京兆長安人博學工詞章事親孝/開元中舉進士又擢制科累遷平原太守)
　　　(河朔陷獨平原城守具備即拜户部侍郎代宗/立除檢校刑部尚書封魯國公與元載不合貶)
　　　(峽州别駕遷撫湖二州刺史載誅擢刑部尚書/盧杞當國益惡之李希烈陷汝州杞奏遣真卿)
　　　(往諭拘脅累嵗不屈而死謚文忠真卿立朝正/色剛而有禮非公言直道不萌于心善正草書)
　　　(筆力遒婉/世寳傳之)
　　　登平望橋下作(名勝志望仙橋在平望鎮去縣/東四十里登樓四望湖天一色)
　　　　(唐初屬呉興張祐詩一派呉興水西來此驛/分平望之水源自天目山東流至荻塘㑹爛)
　　　　(溪而出鎮宋紹興中建南北驛堂宇百餘間/専為國信使停宿之所今平望驛仍其故址)
登橋試長望(梁元帝詩登舜橋而延首瞰禹井而淹留/庾信詩上橋還倚望遙看採菱船阮籍賦)
(游平圃以長望兮乗脩水之華旂/庾信詩離闗一長望别恨㡬重愁)望極與天平(漢書蘇/武傳窮)
(目極望不見所識曹植賦野蕭條而極望曠千里而無/人顔延之詩息徒顧將夕極望梁陳分江淹賦水則逺)
(天相逼浮雲共色王勃滕王閣序秋水共/長天一色又采蓮曲葉嶼花潭極望平)際海蒹葭色
(江淹賦平蕪際海千里飛鳥詩蒹葭蒼蒼白露為霜説/文葭葦之未秀者廣韻蘆也韓詩外傳吾出兼葭之中)
(入夫子之門鮑照賦對蒹/葭之遂黄視零露之方白)終朝鳬雁聲(詩終朝采緑不/盈一匊老子飄)
(風不終朝驟雨不終日曹植芙蓉賦觀者終朝情猶未胡/足詩將翺將翔弋鳬與雁西京雜記太液池邊皆是彫)
(紫籜緑節之類其間鳬雛雁子布滿充積劉楨詩方塘/含白水中有鳬與雁隂鏗詩溜船惟識火驚鳬但聴聲)
(薛道衡詩寒夜哀/笛曲霜天㫁雁聲)近山猶髣髴(蕭慤詩泉鳴知水急雲/來覺山近王勃詩物外)
(山川近晴初景靄新曹植賦髣髴兮/若輕雲之蔽月陸機詩髣髴眼中人)逺水忽微明(薛道/衡詩)
(遙原樹若薺逺水舟如葉江總/詩雲前來往色水上動搖明)更覽諸公作(南史劉穆/之傳尋覽)
(篇章校定文藉謝朓啟披覽神勝吟諷知厚/王勃滕王閣序登髙作賦是所望於羣公)知髙題柱
名(後漢書嚴光傳少有髙名與光武同遊學魏志何晏/少以才秀知名成都記司馬相如初西去過昇仙橋)
(題柱曰不乗髙車駟馬不過此橋華陽國志蜀郡城北/十里有昇仙橋有送客觀司馬相如初入長安題市門)
(曰不乘赤車駟/馬不過汝下也)
　　劉長卿
　　　餘干旅舍(一統志餘干縣在饒州府城南一百/二十里本越餘地漢置餘汗縣屬豫)
　　　　(章郡呉屬鄱陽郡隋改為/餘干縣屬饒州唐宋因之)
搖落暮天迥(宋玉九辨蕭瑟兮草木搖落而變衰庾信/詩搖落秋為氣凄凉多怨情王融詩如何)
(將暮天復值西歸日何遜詩天暮逺山青杜/審言詩天迥兔欲落孟浩然詩清旦江天迥)青楓霜葉
稀(爾雅注楓欇天風則鳴故曰欇樹似白楊葉圓而岐/髙適詩責楓江上行人逺謝靈運詩曉霜楓葉丹庾)
(成師詩憶别春花/飛已見秋葉稀)孤城向水閉(庾信文月暈孤城孫萬/夀詩回首望孤城愁人)
(益不平庾信詩路塵猶向水征帆/獨背闗王昌齡詩蕭條郡城閉)獨鳥背人飛(何遜詩/獨鳥赴)
(行槎鮑照詩惟見獨飛鳥千里一揚音劉孝綽詩持此/連枝樹暫作背飛鴻劉斌賦得好鳥鳴髙枝詩安知背)
(飛逺拂霧/獨晨征)渡口月初上(丘為詩渡口水流急何遜詩薄/雲巖際出初月波中上庾信賦)
(兔月先上羊燈次安/徐儀詩滄茫孤月上)鄰家漁未歸(戰國䇿室不能相和/出語鄰家未為通計)
(也杜甫詩處處隣家笛梁簡文/帝詩空園暮烟起逍遙獨未歸)鄉心正欲絶(謝靈運詩/楚人心昔)
(絶越客腸今㫁薛道/衡詩心隨故鄉盡)何處𢷬寒衣(鮑照詩何言年月駛/寒衣已𢷬治庾信啟)
(平陵月夜驚聞𢷬衣又詩寒衣/須及早李白詩白露催寒衣)
　　　過湖南羊處士别業(史記信陵君傳公子聞趙/有處士毛公薛公南史謝)
　　　　(靈運傳靈運祖父始寧縣有故宅及墅遂移/籍㑹稽修營别業傍山帶江盡幽居之美)
杜門成白首(史記商君傳杜門不出後漢書李固傳杜/門不交人事陸厥詩杜門清三徑史記萬)
(石君傳長子建為郎中令建老白首萬石君尚無恙又/范睢蔡澤傳賛遊説諸侯至白首無所遇者所謂説力)
(少也嵇含白首賦序獨以垂立之年/白首無成陶潛讀史述白首抱闗)湖上寄生涯(淮南/子林)
(中不賣薪湖上不鬻魚所有餘也隋煬帝望江南詞湖/上月偏照列仙家又湖上酒終日助清歡張華詩人生)
(若浮寄莊子吾生也有涯沈炯詩生涯/本漫漫庾信啟非常之錫乃溢生涯)秋草閒三徑(孫/楚)
(詩零雨沾秋草楊炯文秋草將腓沈約郊居賦託情魚/鳥歸閒蓬蓽三輔决録蔣詡隠于杜陵舍中三徑唯羊)
(仲求仲従之遊晉書陶潛傳潛謂親朋曰聊欲絃歌以/為三徑之資可乎庾肩吾詩三徑沒荒林隂鏗詩四溟)
(飛旦雨三/徑絶來遊)寒塘獨一家(謝朓詩露濕寒塘水月映清淮/流晉書陸雲傳雲嘗行逗宿故)
(人家夜暗迷路忽望草中有火光于是趨之至/一家便寄宿王勃詩林塘花月下别是一家春)鳥歸村
落盡(梁簡文帝詩帶堞凌城雲亂聚排枝度葉鳥爭歸/陳後主樂府鳥歸花復落欲去却踟蹰又螢光息)
(復起暗鳥去翻歸呉均書歸飛之鳥千翼競來史記五/帝紀舜一年而所居成聚注聚謂村落也岑參詩惆悵)
(飛鳥/盡)水向縣城斜(庾信詩水向蘭池泊日斜細柳營又/有城仍舊縣釋名縣懸也懸於郡也)
(古今注城盛也所以盛受民物也梁簡文帝詩一水/斜開岸雙城遙共雲沈佺期詩雲峯苔壁向溪斜)愛
汝醒還醉(楚辭衆人皆醉我獨醒陶潛飲酒詩序偶有/名酒無夕不飲顧影獨盡忽焉復醉又詩數)
(斟已復醉陳後主/詩午醉醒來晚)東籬菊正花(陶潛詩采菊東籬下宋/書陶潛傳九月九日無)
(酒出宅邊菊叢中坐庾肩吾詩籬下黄花菊丘中白雪/琴江總詩故鄉籬下菊盧照鄰詩南澗泉初冽東籬菊)
(正芳庾信詩菊寒花/正合又停盃待菊花)
　　　送道標上人歸南嶽(髙僧傳居閒處寂為道標/衡山記衡山南嶽也一統)
　　　　(志衡山在衡州府衡山縣西三十里五嶽之/一也書云五月南巡守至于南嶽即此荆州)
　　　　(記衡山朱陵之靈臺太虛之寳/洞赤帝館其嶺祝融宅其陽)
悠然倚孤棹(郭璞詩悠然心永懐渺爾自遐想江淹詩/臨風載悠然王粲詩倚棹泛涇渭日暮山)
(河清長孫佐輔/詩獨隨孤棹去)却憶卧中林(鮑照詩思今懐近憶晉書/陶潛傳嘗言夏月虛閒髙)
(卧北窓之下陳子昂詩茫茫何所思林卧觀無/始詩肅肅兔罝施于中林曹植詩願為中林草)江草將
歸逺(孫逖詩誰知春色朝朝好二月飛花滿江草楚辭/登山臨水兮送將歸祖珽詩無待送將歸楊炯詩)
(雁門歸/去逺)湘山獨往深(水經注衡山東南二面臨映湘川/自長沙至此七百里中九向九背)
(故漁者歌曰帆隨湘轉望衡九面庾肩吾詩郢路方遼/逺湘山轉蔽虧淮南子山谷之人輕天下細萬物而獨)
(往郭璞詩縦情任獨往張/衝詩欲往従之湘水深)白雲留不住(詩英英白雲唐/書狄仁傑傳登)
(太行山見白雲孤飛謂左右曰吾親舍其下瞻/悵久之雲移乃得去劉孝威詩聨翩終不住)緑水去
無心(阮脩詩澄澄緑水澹澹其波張華詩仰䕃髙林茂/俯臨緑水流李頎詩漕水東去逺岑參詩昔時流)
(水至今流萬事皆逐東流去陶/潛歸去來辭雲無心以出岫)衡嶽千峯亂(南史庾承/光傳嘗與)
(道士王僧鎮同遊衡岳湘中記衡山有五峯曰紫葢宻/雲祝融天柱石廪小學紺珠石廪一名石囷一統志衡)
(山盤繞八百里有七十二峯杜甫詩祝融/五峯尊峯峯次低昂李白詩稠疊千萬峯)禪房何處尋
(水經注陽水東逕故七級寺禪房南洛陽伽藍記景林/寺中有禪房一所内置祇洹精舍形製雖小巧搆難比)
(庾信詩蓬萊入海/底何處可追尋)
　　郎士元
　　　送奚賈歸呉(全唐詩注奚/賈富春人)
東南富春渚(梁鴻適呉詩逝舊邦兮遐征將遙集兮東/南古詩孔雀東南飛五里一徘徊後漢書)
(嚴光傳除為諫議大夫不屈乃耕於富春山謝靈運富/春渚詩宵濟漁浦潭旦及富春郭釋名小洲曰渚渚遮)
(也能遮水使旁回也一統志富春山在嚴州府桐廬縣/西三十里一名嚴陵山清麗竒絶號錦峯繡嶺漢嚴子)
(陵漁/釣處)曽是謝公遊(宋書謝靈運傳靈運為永嘉太守郡/有名山大川肆意遨遊動踰旬朔輒)
(為詩賦以致其意焉/杜甫詩遊山憶謝公)今日奚生去(古詩今日良宴㑹歡/樂難具陳曹植詩今)
(日同堂出/門異鄉)新安江正秋(水經注浙江東逕遂安縣南谿/廣二百步上立杭以相通水甚)
(清深潭不掩鱗故名新安駱賔王文余以三伏辰行至/七里灘此地即新安江口也一統志新安江在嚴州府)
(淳安縣南一名清溪出徽州至城南合婺港東入淅江/張正見詩離情暫罷曲别意已經秋庾肩吾詩九江逢)
(七夕初弦/值早秋)水容清過客(韋應物詩淅瀝覆寒騎飄颻暗/川容駱賔王文嚴子釣磯澄潭)
(至清洞澈見底李白詩清溪清我心水色異諸水漢宣/帝詔或擅興繇役飾㕑傳稱過使客注賔客來者稱其)
(意而遣之令過去也李白宴桃/李園序光隂者百代之過客)楓葉落行舟(謝靈運詩/曉霜楓葉)
(丹夕曛嵐氣隂江總詩蘆花霜外白楓葉水前丹魏文/帝善哉行湯湯川流中有行舟梁簡文帝咏楓詩花葉)
(灑行舟仍/持送逺客)遙想赤亭下(楚辭步徙倚而遙思兮怊惝恍/而永懐丘遲詩漁浦霧未開赤)
(亭風已颺謝靈運詩定山緬雲霧赤亭無淹薄注/錢塘西南五十里有定山赤亭定山東十餘里)聞猿
應夜愁(荆州記三峡猿鳴聞者皆淚庾信賦莫不銜怨/而心悲間猿而下淚陳子昂詩卧聞塞鴻㫁坐)
(聴峽猿愁王僧孺詩萬/行朝淚下千里夜愁積)
　　　送元詵還丹陽舊業(一統志丹陽在鎮江府城/東六十四里本秦雲陽縣)
　　　　(始皇鑿北岡使其阿曲改名曲阿縣漢屬㑹/稽郡後屬呉郡三國呉復改雲陽晉復改曰)
　　　　(曲阿屬毘陵郡梁屬蘭陵郡隋屬江都郡唐/武徳初于縣置雲州又改簡州尋廢州以縣)
　　　　(屬潤州天寳初/改名丹陽縣)
已知成傲吏(梁昭明太子詩已知法味樂復悦𤣥言清/薛道衡老氏碑雖復傲吏之寓言抑亦蟬)
(蛻之微㫖郭璞詩漆園有傲吏萊氏有/逸妻李白詩剪竹掃天花且従傲吏游)復見改朝衣(史/記)
(司馬相如傳于是歴吉日以齋戒襲朝衣乘法駕南史/宋元嘉制諸王入齋閣得白服裙帽見人主唯出太極)
(四廂乃備朝衣北齊享廟樂詞禮申官次命/改朝衣謝朓詩還覩司隸章復見東都禮)應向丹陽
郭(王績詩為向東溪道史記楚世家熊繹當周成王之/時舉文武勤勞之後嗣而封熊繹於楚蠻以子男之)
(田姓芈氏居丹陽徐廣注在南郡枝江/縣王維詩帆映丹陽郭楓攅赤岸村)秋山獨掩扉(杜/甫)
(詩星月動秋山鮑照詩宵月向掩扉夜霧當/空白梁簡文帝詩洞門扉未掩金壺漏已催)草堂連古
寺(金陵梵刹志草堂寺在都城外慈仁鄉宋紹興間賜/額本齊周顒捨宅與慧約法師為草堂寺法苑珠林)
(五臺方三百里中有佛光山/仙華山王子塔古寺六所)江日動晴暉(隋煬帝詩日/落滄江靜梁)
(元帝碑銘塹柳/朝緑江暉暝紅)一别滄洲逺(秦嘉詩一别懐萬恨起坐/為不寧南史袁粲傳粲負)
(才尚氣愛好虛逺常作五言詩言訪迹雖中宇循寄乃/滄洲葢其志也謝朓詩既懽懐禄情復協滄洲趣陸雲)
(碑滄洲遁跡/稽山辭位)蘭橈㡬嵗歸(九歌承荃橈兮蘭/旌注橈小楫也)
　　釋無可(范陽人姓賈氏島従弟居/天仙寺詩名亦與島齊)
　　　冬夕寄青龍寺源公
斂屨入寒竹(廣韻屨履屬梁武帝文豈直暴葢露冠不/避寒暑遂乃戢屨杖策風雨必至梁元帝)
(詩復似/凌寒竹)安禪過漏聲(張纉賦尋太傅之故宅今築室以/安禪江總詩金河知證果石室乃)
(安禪王維詩薄暮空潭曲安禪制毒龍/唐髙宗詩路曲迴輪影巖虛傳漏聲)髙松殘子落(張/華)
(賦慕隴底之髙松沈約髙松賦鬱彼髙松栖根得地顔/延之詩惜無丘園秀景行彼髙松洛陽伽藍記永明寺)
(庭列修竹簷拂髙松列仙傳偓佺好食松實能飛行廣/志千嵗老松子色黄白味似栗可食宋之問詩桂子月)
(中落天香/雲外飄)深井凍痕生(説文短綆不可以汲深井顧愷/之氷賦上結薄映下鏡長泉庾)
(信文烟凝不動泉凍無聲張正見詩井泉含凍結魏志/鄧哀王沖傳孫權曽致巨象太祖欲知其斤重沖曰置)
(象大船之上而刻其水痕所至稱物以載之則/校可知矣楊炯詩風響髙窓處流痕曲岸侵)罷磬風
枝動(沈炯詩馴烏逐飯磬狎獸繞禪牀梁簡文帝詩舞/袖寫風枝薛道衡詩風枝響和鐘南史齊宗室子)
(顯傳風動春朝月明秋夜謝朓/詩風動萬年枝日華承露掌)懸燈雪屋明(宋書樂志/金枝委樹)
(翠燈佇懸梁簡文帝詩窓斜八綺燈懸百枝孫逖詩懸/燈千嶂夕巻幔五湖秋世説王子猷居山隂夜大雪眠)
(覺開室命酒四望皎然法苑珠林譬如一室五百燈光/明不相逼迫張正見詩燒田雲色暗古樹雪花明駱賔)
(王詩雪明書帳/冷水靜墨池寒)何當招我宿(朱越詩何當上路晚風吹/還騎塵詩君子陽陽左執)
(簧右招我遊房髙適詩今夜只/應還寄宿明朝拂曙與君辭)乗興上方行(世説王子/猷曰我本)
(乗興而行興盡而返維摩詰經時化菩薩即于㑹前昇/於上方解琬詩瑞塔臨初地金輿幸上方劉長卿詩竹)
(房遙閉上方幽苔徑蒼蒼訪昔遊郎士元/詩月在上方諸品靜心持半偈萬縁空)
　　皇甫曽
　　　送雲門邕上人(水經注山隂縣南有玉笥竹林/雲門天柱精舍並疏山創基架)
　　　　(林裁宇割潤延流盡泉石之好法苑珠林齊/永興林寺有釋𢎞明少出家止山隂雲門寺)
　　　　(誦法華習禪定毎旦則水瓶自滿實感諸天/童子以為給使也一統志雲門山在紹興府)
　　　　(城南三十里晉王獻子居此舊有子敬山亭/永禪師臨書閣雲門寺在雲門山獻之居此)
　　　　(嘗有五色祥雲/詔建寺號雲門)
春山惟一室(庾信詩春山百鳥啼杜甫詩春山無伴獨/相求後漢書陳蕃傳蕃嘗閒處一室而庭)
(宇蕪穢曰大丈夫當掃除天下安事一/室乎王維詩頽然居一室覆載分萬象)獨坐草萋萋(王/維)
(詩獨坐幽篁裏彈琴復長嘯楚辭招隠王孫遊/兮不歸春草生兮萋萋謝靈運詩萋萋春草繁)身寂心
成道(杜甫詩余亦師粲可身猶縛禪寂陳子昂詩水月/心方寂孟浩然詩吾道貴閒寂正宗紀如來以往)
(世㑹然燈佛于蓮華城然燈授之記曰汝後成佛如我/號曰釋迦牟尼更刼無數逮迦葉佛世迺以菩薩成道)
花閒鳥自啼(沈佺期詩閒花開石竹王維詩落花寂寂/啼山鳥杜甫詩野花隨處發春鳥異方啼)
細泉松徑裏(水經注細泉輕流望川競注宋之問詩石/響細泉回杜甫詩竹竿裊裊細泉分劉孝)
(先詩洞户臨松徑虛窓隠竹叢盧照鄰詩松徑/有秦官綦母潛詩羽客北山尋草堂松徑深)返景竹
林西(説文落光反照其東謂之反景王維詩返景入深/林復照青苔上漢書地理志鄠杜竹林南山檀柘)
(魏氏春秋嵇康寓居河内山陽縣阮籍山濤向秀籍兄/子咸王戎劉伶相與遊于竹林號為七賢庾信思舊銘)
(王子猷之舊徑唯餘竹林孟浩然/竹亭詩逸氣假毫翰清風在竹林)晚與門人别(江淹别/賦與子)
(之别思心徘徊徐陵雙林寺傳/大士碑銘噭噭門人承師若親)依依出虎谿(庾信詩故/人迎借問)
(念舊始依依王維詩田夫荷鋤至相見語依依廬山記/恵逺法師送客過虎谿虎輒鳴號送陶元亮陸靜修與)
(語道合不覺送過虎谿因大笑世傳三/笑圖李白詩笑倒廬山逺何須過虎谿)
　　衞葉(爵里/無考)
　　　晚投南村(陶潛詩昔欲居南村非為卜其/宅聞多素心人樂與數晨夕)
客行逢日暮(謝靈運詩客行有苦樂但問客何行何遜/詩客子行行倦年光處處華隂鏗詩蒼茫)
(嵗欲晚辛苦客方行左傳日云莫矣淮南子魯陽公與/韓搆難戰酣日莫援戈而撝之日返三舍王粲詩日莫)
(遊西園顔延之詩日莫行采/歸物色桑榆時按暮古作莫)原野散秋暉(禮記循行國/邑周視原野)
(穆天子傳曠原之野飛鳥之所解羽宋書符瑞志元嘉/二十八年尋陽柴桑菽粟旅生彌漫原野謝莊文躊躇)
(冬愛怊悵秋暉何遜詩山鶯空曙響隴月自秋/暉劉禹錫觀雲篇蔥蘢含晚景潔素凝秋暉)南陌人
初㫁(梁武帝詩河中之水向東流洛陽女兒名莫愁十/三能織綺十四採桑南陌頭王樞詩復聞南陌上)
(日暮採蓮歸陳後主採桑樂府春樓髻梳罷南陌競相/隨宋樂府讀曲歌計約黄昏後人㫁猶未來王湜詩雨)
(驟行人㫁唐明皇詩草/合人蹤㫁塵濃鳥跡深)西林鳥盡歸(曹植賦刈桂蘭而/秣馬舍余車於西)
(林江淹詩明月沒西林許渾詩待月西林月正圓廣庭/無樹草無烟何遜詩夕鳥己西度殘霞亦半消鮑照書)
(旋風四起思鳥羣歸陳後主/詩螢光息復起暗鳥去翻歸)暗蓬沙上轉(鮑照書寒蓬/夕巻古樹雲)
(平李白詩閒隨白鷗去沙上自為羣杜甫詩沙上草閣/柳新暗城邊野池蓮欲紅古詩孤蓬轉霜根司馬彪詩)
(秋蓬獨何辜飄颻隨風轉駱賔/王詩蓬轉俱行役爪時獨未還)寒葉月中飛(何遜詩岸/薺生寒葉)
(村梅落早花李百藥詩喬木下寒葉亭林落曉霜傅休/奕擬天問月中何有白兔𢷬藥酉陽雜俎月中有桂樹)
(髙五百丈下有一人常斫之樹隨合庾肩吾詩寒雲間/石起秋葉下山飛何遜詩㡬經秋葉飛驟見春流瀰李)
(白詩客似秋葉/飛飄颻不言歸)村落無多在(史記五帝紀帝舜所居成/聚注聚謂村落也白居易)
(詩晚出看田畝/閒行傍村落)聲聲近𢷬衣(南史宋鄭鮮之傳劉毅當/鎮江陵武帝㑹于江寧㑹)
(戲積錢隠人毅先擲得雉帝甚不悦良久乃荅之既擲/得盧鮮之大喜徒跣遶牀大叫聲聲相續述異記搗衣)
(山在瑯琊山南絶險巖有方石昔有神女于此搗衣其/石明瑩謂之玉女搗練碪籟紀𢷬衣者秋深治衣之聲)
(也庾信啟平陵月夜驚聞𢷬衣江總宛轉/歌不怨前階促織鳴偏愁别路𢷬衣聲)
　　劉方平(河南人邢襄公政㑹之/後與元徳秀善不仕)
　　　秋夜泛舟
林塘夜發舟(劉孝綽詩林塘多秀色江總詩鳳葢繞林鑒/塘駱賔王賦林塘改夏雲物迎秋晉書王)
(傳髙風啟塗龍舟電發張説/詩江妾晨炊􁐄津童夜濯舟)蟲響荻颼颼(顔延之詩夜/蟬當夏急隂)
(蟲先秋聞陽休之秋詩夜蟲扶砌響輕蛾遶燭飛詩疏/義薍或謂之荻風俗通荻筩也言其聲音荻荻名自定)
(也談苑江東蘆賤而荻賁先一年生者蘆也明年/生者荻也水經注氣蕭蕭以瑟瑟風颼颼而飀飀)萬影
皆因月(陸雲詩如彼日月萬景攸正注萬景萬物之影浮/言物無遺照也梁元帝詩澄江涵皓月水影若)
(天因本經月宫中有影者須彌山大洲中有閻扶提樹/因此樹故名閻扶洲其樹髙大影見月輪因有此影)
千聲各為秋(郭璞江賦千類萬聲自相喧聒栁𧦬陽春/歌春鳥一囀有千聲周𢎞讓詩木葉動秋)
(聲劉孝威詩織素起秋聲蕭慤詩望知雲氣合聴/識水聲秋孫萬夀詩日斜山氣冷風近樹聲秋)嵗華
空復晚(謝朓詩嵗華春有酒盧照鄰詩柳色摇嵗華温/子昇詩空復撫鳴琴詩蟋蟀在堂疏九月之時)
(是嵗晚之候嵗/遂其將欲晚矣)鄉思不堪愁(徐陵書體中何如豈無鄉/思魏徵詩日夕鄉思多梁)
(元帝詩中江離思切蓬髩不堪秋論語人不堪/其憂宋玉賦愁思無已秦嘉詩愁思難為數)西北浮
雲外(古詩西北有髙樓上與浮雲齊魏文帝詩西北有/浮雲亭亭如車葢王融詩浮雲自西北江淹詩懵)
(懵雲外山何遜詩日夕/望髙城眇眇青雲外)伊川何處流(書伊洛澗瀍既入/于河注伊水出熊)
(耳山至洛陽入洛洛㑹伊瀍澗三水以入河梁簡文帝/詩我后懐初照不與伊川同薛道衡詩驚鴻出洛水翔)
(鶴下伊川一統志伊水源出盧氏縣悶頓嶺水流經嵩/縣洛陽偃師縣界入于洛水江淹詩西洲在何處徐陵)
(文何處相望山邊/一樓詩如川之流)
　　韓翃
　　　酬程近秋夜即事見贈
長簟迎風早(潘岳詩長簟竟牀空何遜詩北窓倒長簟/王昌齡詩客來舒長簟開閣延清風張協)
(七命嶤榭迎風陶潛詩緩/帶盡歡娯起晚眠常早)空城淡月華(鮑照樂府雀乳/四鷇空城之阿)
(庾信賦若方鏡而無影似空城而未居孟浩然詩微雲/淡河漢梁元帝烏栖曲共向江頭眺月華江淹詩露彩)
(方泛艶月華始徘徊何遜詩/髙樹北風響空庭秋月華)星河秋一雁(河圖括地象/川徳布精上)
(為星河杜審言詩宫闕星河低拂樹江淹賦值秋雁兮/飛日當白露兮下時庾信詩雲歸一雁征宋之問明河)
(篇烏鵲橋/邊一雁飛)砧杵夜千家(古子夜歌佳人理寒服萬結砧/杵勞何遜詩砧杵鳴四鄰庾信)
(詩今夜長門月應如晝日明説苑景公令吏致/千家之邑於晏子杜甫詩千家山郭靜朝暉)節候看
應晚(晉書天文志華葢杠旁六星曰六甲可以分隂陽/而配節候文心雕龍言節候則披文而見時謝靈)
(運詩衾枕昧節候王維詩舊人/看新厯杜甫詩草木嵗月晚)心期卧已賖(楊公筆録/宋向栁與)
(顔峻友善峻貴柳貧曰我與士遜心期久矣豈可以勢/利處之任昉詩中道遇心期楊巨源詩應將清淨結心)
(期杜甫詩幽事供髙卧/沈約詩方悟大音賖)向來吟秀句(蘇頲詩向來無事/日猶長杜甫詩向)
(來吟橘頌文心雕龍凡篇章秀句裁可/百二詩品謝朓竒章秀句往往遒警)不覺已鳴鴉(孟/浩)
(然詩春眠不覺曉處處聞啼鳥杜甫詩野鴉無/意緒鳴噪自紛紛李白詩東方日出啼早鴉)
　　奚賈(富春/人)
　　　尋許山人亭子
桃源若逺近(陶潛桃花源記晉太元中武陵人捕魚為/業縁溪行忘路之逺近忽逢桃花林夾岸)
(數百步芳草鮮美落英繽紛/馬融賦聿皇求索乍近乍逺)漁子棹輕舟(郭璞江賦于/是蘆人漁子)
(擯落江山劉孝綽釣竿篇釣舟畫彩鷁漁子服水紈陶/潛歸去來辭或命中車或棹孤舟張衡南都賦爾乃撫)
(輕舟兮浮清池陸機/賦泛輕舟於西川)川路行難盡(謝莊月賦臨風歎兮/將馬歇川路長兮不)
(可越謝恵連詩軌息陸塗初枻/鼔川路始杜甫詩去去行難盡)人家到漸幽(庾信賦名/為野人之)
(家是謂愚公之谷王維詩杏樹壇邊漁父桃花源裏人/家蕭子良書含真抱朴比調雲霞背谷居幽寓歡林溆)
(楊炯賦叢菊/芳兮庭之幽)山禽拂席起(張正見詩秋山被旅葛夏户/響山禽杜甫詩山禽引子哺)
(紅果水經注曲池接筵飛沼拂席宋書羊/欣傳嘗詣謝混混拂席改衣然後見之)溪水入庭流
(杜甫詩當時浣花橋溪水纔尺餘謝朓詩山積陵陽阻/溪流春穀泉楚辭水流兮堂下顔延之詩門水環堦引)
(流分席元結詩泉源/在庭户洞壑當門前)君是何年隠(庾信詩何年金竈成/左思詩杖策招隠士)
(王康琚詩小隠隠陵藪庾肩吾/詩仙人翻可見隠士更難尋)如今成白頭(杜甫詩飄/泊到如今)
(史記鄒陽傳白頭如新傾葢如故/杜甫詩白頭行短盡渾欲不勝簪)
　　包何(字幼嗣潤州延陵人融之子登天寳進士第/大厯中為起居舍人與弟佶齊名世稱二包)
　　　江上田家
近海川原薄(博物志天地四方皆海水相通地在其中/葢無㡬也總而言之謂之四海言皆近于)
(海也班固漢書賛中國川原以/百數莫著於四瀆而河為宗也)人家本自稀(史記六國/表詩書所)
(以復見者多蔵人家儲光羲詩深谷有人家梁簡文/帝詩秋風與白團本自不相安杜甫詩沙邊自宿稀)􁐄
苗期臘酒(詩芃芃􁐄苗隂雨膏之謝朓齊雩祭歌族雲/蓊鬱温風扇興雨祁祁黍苗遍崔寔四民月)
(令臘明日更新謂之小嵗進酒尊長脩賀君師又十月/上辛命典饋清麯釀冬酒以供臘祀也岑參詩臘酒飲)
(未盡春衫/縫已成)霜葉是寒衣(左思詩弱葉棲霜雪謝靈運詩/曉霜楓葉丹漢書寒之於衣不)
(待輕煖列子聖人衣足以葢形以禦風寒/楚辭無衣裘以禦寒古詩遊子寒無衣)市井誰相識
(史記平準書孝恵髙后時為天下初定復弛商賈之律/然市井之子孫亦不得仕宦為吏國語管子曰昔聖王)
(之處士也使就閒燕處工就官府處商就市井處農就/田野風俗通市亦謂之市井言人至市有所鬻賣者當)
(於井上洗濯令香潔然後到市也鮑照詩擾擾遊宦/子營營市井人王維詩相顧無相識長歌懐采薇)漁
樵夜始歸(何遜詩爾情深鞏洛予念返漁樵劉孝/威詩散步懷漁樵王維詩山村人夜歸)不須
騎馬問(沈約詩霞衣不待縫雲錦不須織六帖謝靈運/守永嘉人曰騎紫馬者太守也杜甫詩騎馬欲)
(雞/栖)恐畏狎鷗飛(虞世南詩恐畏無人識列子海上之人/好鷗者毎旦之海上従鷗鳥遊鷗烏之)
(至者百數江淹詩物我/俱忘懐可以狎鷗鳥)
　　鄭常(肅代/間人)
　　　寄邢逸人
羨君無外事(老子為無為事無事味無味漢書朱雲傳/在田野無事且留我東閣可以觀四方竒)
(士西京雜記司馬相如為上林子/虛賦意思蕭散不復與外事相闗)日與世情違(陶潛詩/泛此忘)
(憂物逺我遺世情陶𢎞景尋山誌倦世情之易擾乃杖/策而尋山張説詩禪室従來雲外賞香臺豈是世中情)
(莊子方且與世違而心不/屑與之俱是陸沈者也)地僻人難到(漢書南粤王趙/佗傳老夫處僻)
(馬牛羊齒已長杜甫詩百年地僻柴門迥五月江深草/閣寒又五盤詩地僻無網罟水清反多魚祖詠詩蘭若)
(無人到真/僧出復稀)溪深鳥自飛(馬援武溪行滔滔武溪一何深/鳥飛不度獸不能臨隋煬帝詩)
(蟬鳴秋氣近泉吐石溪深嵇康詩魚龍瀺灂山鳥/羣飛梁簡文帝詩朝日斜來照户春鳥爭飛出林)儒衣
荷葉老(禮記哀公問于孔子曰敢問何謂儒服孔子曰/丘少居魯衣逢掖之衣及長居宋冠章甫之冠)
(復漢書桓榮傳建武十九年拜榮為博士駕幸太學㑹/諸博士論難于前榮被服儒衣温恭有藴藉張説詩列)
(筵榮賜食送客貴儒衣楚辭製芰荷以為衣兮集芙蓉/以為裳王勃文荷葉滋而曉露繁李欣詩荷葉裹江魚)
(白甌貯/香秔)野飯藥苗肥(李頎詩樵者乘霽歸野夫及星飯/宋之問詩石髓非一巖藥苗乃萬)
(族髙適詩秋韭何青青藥苗數百畦岑參詩終日看本/草藥苗滿前階王維詩鄖國稻苗秀楚人菰米肥李白)
(詩多雨紅榴折/新秋緑芋肥)若問湖邊意(述異記越州鏡湖世傳/軒轅鑄鏡湖邊因名)而
今憶共歸(詩恵而好我攜手同歸謝莊賦/馳遙思于千里願接手而同歸)
　　戎昱(荆南人登進士第衞伯玉鎮荆南辟/為従事建中中為辰䖍二州刺史)
　　　採蓮曲(南史羊侃傳性豪侈善音律自造采蓮/棹歌兩曲甚有新致相和曲江南可採)
　　　　(蓮蓮葉何田田梁簡文帝採蓮曲/香風起白日低採蓮曲使君迷)
雖聴採蓮曲詎識採蓮心(庾肩吾詩聴曲慙迴顧古詩/令徳唱髙言識曲聴其真魏)
(文帝善哉行知音識曲善為/樂方孟浩然詩歌聲識采蓮)漾檝愛花逺(謝朓詩招招/漾輕檝陳子)
(昂詩騖檝漾輕舟李白詩漾檝怕鷗驚梁簡文/帝採蓮賦驚舟移而花逺杜甫詩花逺重重樹)回船愁
浪深(梁簡文帝詩人歸浦口暗那得久回船崔國輔詩/渡口水流急回船不自由崔顥詩汀長花滿正迴)
(船杜甫詩水/深波浪闊)烟生極浦色(劉孝威詩坐觀暮潮落漸見/夕烟生唐太宗詩烟生遙岸)
(隠日落半崖隂李庾西都賦户閉烟浦家蔵畫舟楚辭/九歌望涔陽兮極浦横大江兮揚靈謝靈運詩入極浦)
(而邅回迷不知其所適江淹詩/停艫望極浦張融賦波色還驚)日落半江隂(謝靈運登/臨海嶠詩)
(日落當棲薄繫纜臨江樓梁簡文帝詩雲斜花影没日/落荷心香鮑照詩日落嶺雲歸延頸望江隂杜甫詩焉)
(得并州快剪刀剪取呉淞半江水/沈約詩雲生嶺乍黒日下溪半隂)同侣憐波靜(南史江/智深傳)
(上宴私甚數多命羣臣三五人遊集智深常為其首同/侣未及前輒獨䝉引進洛神賦命儔嘯侣江總詩石澗)
(水流/靜)看粧墮玉簪(李白採蓮詩日照新粧水底明庾肩/吾詩看粧畏水動斂袖避風吹王維)
(詩愛水看粧坐羞人映花立史記滑稽傳前有墮珥後/有遺簪西京雜記武帝過李夫人就取玉簪搔頭自此)
(宫人搔頭皆用玉玉價倍貴焉梁簡/文帝詩散誕垂紅帔斜柯插玉簮)
　　　題招提寺(増輝記招提者梵言拓鬬提奢唐言/四方僧物後人傳寫以拓為招又省)
　　　　(鬬奢二字止稱招提即/今十方住持寺院是也)
招提精舍好(翻譯名義後魏太武始光二年造伽藍創/立招提之名晉書孝武帝紀帝初奉佛法)
(立精舍於殿内引諸沙門以居之魏書馮熙傳熙信佛/法自出家財在諸州鎮建佛圖精舍七十二處水經注)
(豫章散原山疊嶂四周晉沙門竺曇顯建精舍于山南/僧徒自逺而至者相繼焉事物紀原漢明帝立精舍以)
(處攝摩騰/即白馬寺)石壁向江開(列子趙襄子率徒十萬狩于中/山藉芿燔林煽黒百里有一人)
(従石壁中出隨烟燼上下火過徐行而出若無所經涉/者水經注縣度之國其人山居佃于石壁陶𢎞景書兩)
(岸石壁五色交輝庾信銘横鐫石壁闇鑿山梁鮑至詩/風光逐榜轉山望向橋開李白詩海神東過惡風迥浪)
(打天門石壁開杜甫/詩柴門不正逐江開)山影水中盡(梁元帝詩波横山渡/影雨罷葉生光劉孝)
(標詩月光隨浪動山影逐波流何遜詩草光天際合/霞影水中浮僧洪偃詩樹髙枝影細山盡鳥聲稀)鳥
聲天上來(魏明帝詩髙墉多鳥聲江總詩鳥聲雲裏出/樹影浪中搖庾信春賦新年鳥聲千種囀二)
(月楊花滿路飛易雷在天上大壯君子以非禮弗履庾/信詩已曽天上學詎是世中生隋煬帝詩法輪天上轉)
(梵聲天/上來)一燈傳嵗月(王維詩不須愁日暮自有一燈然/劉長卿詩一燈長照恒河沙雙樹)
(猶落諸天花劉孝綽碑欲使法燈永傳勝因長久張説/詩惟傳無盡燈可使有情悟書嵗月日時無易百穀用)
(成又用明俊民用章家用平康魏文帝樂府今我不樂/嵗月如馳嘉話録江寧縣寺有晉時長明燈色變青不)
(熱隋平陳/猶不滅)深院長莓苔(沈佺期詩誰謂此中難可到自/憐深院得迴翔異苑天台山石)
(有莓苔之險孫綽賦踐莓苔之滑石摶壁立之/翠屏謝靈運賦凌石橋之莓苔越楢溪之䝉紆)日暮雙
林磬(徐勉採菱曲微風吹櫂歌日暮相容與隂鏗詩客/行逢日暮結纜晚洲中傅大士傳大士捨宅于松)
(下建寺因雙樹名雙林梁元帝碑俱㝠四徳脱屣雙林/法苑珠林東晉初沙門帛道猷聞天台山梁終古無度)
(乃揭錫獨往而趣石梁將欲直度/夜宿梁東便聞西寺磬聲經唄)泠泠送客回(東方朔/七諫上)
(葳㽔而防露兮下泠泠而來風葛洪詩洞隂泠泠風佩/清呉均書泉水激石泠泠作響史記淳于髠傳日暮酒)
(闌盃盤狼籍堂上燭滅主人留髠而送客蓮杜髙賢傳/逺法師居東林其處流泉匝寺下入于溪每送客過此)
(輒有虎號鳴因名虎溪后送客未嘗過獨陶淵明與陸/脩靜至語道契合不覺過溪孟浩然詩客至屢縁迴)
　　楊巨源(字景山河中人貞元五年擢進士第為張/𢎞靖従事由秘書郎擢太常博士禮部員)
　　　(外郎出為鳳翔少尹除國子司業年七十致/仕歸時宰白以為河中少尹食其禄終身)
　　　長城聞笛(史記䝉恬傳秦已并天下乃使䝉恬/築長城起臨洮至遼東延袤萬餘里)
　　　　(正義始皇築長城東至/遼水西南至海之上)
孤城笛滿林(庾信文月暈孤城風驚虛援王褒詩闗山/夜月明愁色照孤城江總詩秋城韻晚笛)
(危榭引清風謝朓詩蕭瑟滿林聴輕鳴響/澗音杜甫詩獨鶴歸何晚昏鴉已滿林)㫁續共霜砧
(馬融長笛賦節解句㫁古歌辭長笛續短笛願陛下萬/夀無極隂鏗詩歌聲時㫁續杜甫詩十暑岷山葛三霜)
(楚户/砧)夜月降羌淚(阮籍達生論季秋遙夜之月梁元帝/詩昆明夜月光如練劉孝標出塞詩)
(絶漠衝風急交河夜月明漢書趙充國傳初置金城屬/國以處降羌洛陽伽藍記後魏河間王琛有婢朝雲善)
(吹箎琛為秦州刺史羌叛琛令朝雲假為貧女吹箎而/乞羌聞之皆流涕曰何故捨鄉井在山谷為寇耶即相)
(尋而/降)秋風老將心(漢武帝秋風辭秋風起兮白雲飛魏/武帝燕歌行秋風蕭瑟天氣涼蕭慤)
(聴琴詩絃隨流水急調雜秋風清漢書髙祖紀項羽願/與沛公俱西入闗懐王諸老將皆曰羽所過無不殘滅)
(不如更遣長者扶義而西又趙充國傳時充國年七十/餘上老之使丙吉問誰可將者對曰無踰于老臣者矣)
(王維隴頭吟隴頭明月迥臨闗隴上行人夜/吹笛闗西老將不勝愁駐馬聴之雙淚流)靜過塞壘
遍(王襃洞簫賦其妙聲則清靜厭㥷漢書賈山傳築長/城以為闗塞蔡邕諫伐鮮卑議秦築長城漢起塞垣)
(杜審言詩周流朔塞旋説文壘軍壁也揚雄文蹈烏桓/之壘虞世南従軍行朝摩骨都壘太真外傳上調玉笛)
(以倚曲毎曲遍將換/則遲其聲以媚之)暗入故闗深(李白詩誰家玉笛暗/飛聲散入春風滿洛)
(城盧諶詩伏軾徑入闗江淹去故鄉賦泣故闗/之已盡儲光羲詩送客臨伊水車行出故闗)惆悵梅
花落(後漢書馮衍傳情惆悵而増傷馬融長笛賦惆悵/怨懟古今樂錄梅花落本笛中曲也江總詩長安)
(少年多輕薄雨兩常唱梅花落李嶠詠笛詩逐吹梅/花落李白詩黄鶴樓中吹玉笛江城五月落梅花)山
川不可尋(易地險山川丘陵也班固燕然山銘考傳驗/圖窮覽其山川陳子昂出塞曲星月開天陣)
(山川列地營謝靈運詩髙髙入雲霓還期那可尋李白/詩餘韻渡江去天涯安可尋王昌齡詩横笛怨江月扁)
(舟何/處尋)
　　　秋日韋少府㕔池上詠石(容齋四筆唐人好以/它名標榜官稱縣令)
　　　　(曰明府丞曰賛/府尉曰少府)
主人得幽石(禮記主人者接人以仁以徳厚者也謝靈/運詩白雲抱幽石王臺卿詩石幽銜細草)
日覺公堂清(詩躋彼公堂韋應物詩公堂日為倦幽襟/自兹曠李白詩為邦黙自化日覺氷壺清)
一片池上色(盧詢詩支機一片石庾信詩河邊一片石/不復肯支機謝朓詩已有池上酌岑參孤)
(石詩一片他山石巉巉映小池劉長卿孤/石詩一片孤雲長不去莓苔古色空蒼然)孤峯雲外情
(逺公廬山記孤峯秀起定法師詠孤石詩獨拔羣峯外/孤秀白雲中王襃詩髙峯白雲外恵標詩定知雲壑裏)
(併佇白/雲情)舊溪紅蘚在(古今注苔或紫或青一名員蘚宋/之問詩錦績織苔蘚盧照鄰詩舊)
(石開紅蘚新/荷覆緑池)秋水緑痕生(莊子秋水時至百川灌河晉/書阮籍傳賛秋水揚波春雲)
(斂色張均詩/石痕秋水落)何必澄湖徹(王獻之帖鏡湖澄澈清流瀉/注山川之美使人應接不暇)
(水經注水色澄/澈漏石分沙)移來有令名(南史到溉傳溉第居近淮/水齋前小池冇竒礓石長)
(一丈六尺帝戲與賭之并禮記一部溉并輸焉石即迎/置華林園宴殿前移石之日都下傾城縦觀所為到公)
(石也晉書殷浩傳少標令/名鮑照詩君子樹令名)
　　羊士諤(泰山人登貞元元年進士第累至宣歙巡/官元和初拜監察御史出為資州刺史)
　　　林塘臈候(劉孝綽詩林塘多秀色江總詩鳳葢/繞林塘史記秦本紀恵文公十二年)
　　　　(初臈始皇三十一年更名臈曰嘉平/獨㫁臈者嵗終大祭縦吏民宴飲)
南國氷霜冷(詩滔滔江漢南國之紀江淹詩南國多異/山雜樹共冬榮宋之問詩南國無霜霰鮑)
(照詩君不見氷上霜表裏隂且寒/傅休奕桃賦亦有冬桃冷伴氷霜)年華已暗歸(何遜詩/客子行)
(行倦年光處處華宋之問詩連年見物華梁簡文帝賦/年歸氣新搖芸動塵費昶詩春隨楊柳歸李白詩寒雪)
(梅中盡春/風柳上歸)閒招别館客(宋書雷次宗傳元嘉十五年徵/至京師開館於雞籠山聚徒教)
(授久之還廬山二十五年又徵詣京邑為築室於鍾山/西巖下謂之招隠館杜甫詩並向殊庭謁俱承别館追)
(沈佺期詩選客虛前館徴歌/滿後堂李白詩招客得英才)逺念故山薇(陶潛詩中宵/竚遥念謝靈)
(運詩故山日已逺宋之問詩好採舊山/蔽杜甫詩繫書元浪語愁絶故山薇)野艇虚還過(釋/名)
(船二百斛已下曰艇其形徑挺一二人所乘行也張志/和漁父詞秋山入簾翠滴滴野艇傍檻雲依依莊子方)
(舟而濟于河有虛船來觸雖褊心之人不怒杜甫/詩對君疑是泛虛舟李白詩輕舟已過萬重山)歸禽
宿更飛(陶潛詩日入羣動息歸鳥趣林鳴王維詩暮禽/相與還梁簡文帝序露禽乍聚望比翼之翺翔)
(歸鳥時宿聞同心之夜響沈約詩飄薄出孤/嶼未曽宿蘭渚飛飛忽云倦相鳴集池籞)忘言亦何
事(莊子得意忘言得言忘象陶潛詩欲辨已忘言孟浩/然詩従此願忘言王維詩仙家未必能勝此何事吹)
(簫向碧空杜甫詩/獨鶴不知何事舞)酣賞步清暉(北齊書邢邵傳終日酣/賞盡山泉之致謝靈運)
(詩昏旦變氣候山水含清暉李/白詩清暉映竹日翠色明松雲)
　　劉禹錫
　　　鶴歎(并引/)
　　友人白樂天去年罷呉郡(唐書白居易傳字樂天/以太子左右庶子分司)
　　(東都復拜/蘇州刺史)挈雙鶴雛以歸余相遇於揚子津(李白/詩横)
　　(江西望阻西秦漢/水東流揚子津)閱玩終日翔舞調態一符相書
　　(唐書藝文志浮丘/公相鶴經一巻)信華亭之尤物也(陶𢎞景瘞鶴/銘鶴夀不知)
　　(其㡬壬辰嵗得於華亭唐書地理志蘇州華亭天/寳十載析嘉興置夢溪筆談鶴惟華亭之鶴窠村)
　　(所出為得地他雖有凡格也/左傳夫有尤物足以移人)今年春樂天為秘書
　　監(唐書白居易傳文/宗立以秘書監召)不以鶴隨置之洛陽第(漢書/地理)
　　(志河南郡/縣雒陽)一旦予入門問訊其家人鶴軒然來睨
　　如記相識(相鶴經軒於前故後指短桓/敬道鶴賦延脩頸以軒矚)徘徊俯仰
　　(鮑照舞鶴賦躑躅徘徊振迅躍/摧沈約夜鶴篇俛仰弄清音)似含情顧慕填膺
　　而不能言者(相鶴經鶴燕膺鳳翼江淹恨賦置酒/欲飲悲來填膺賈誼鵩鳥賦鵩迺太)
　　(息舉首奮翼口不/能言請對以臆)因作鶴歎以贈樂天(范蔚宗詩/序客有寄)
　　(余雙鶴者其一揚翰皎潔響逸九臯其一翅/折志哀自視缺然余因歎玩之遂為之詩)
寂寞一雙鶴(謝靈運詩心跡雙寂寞李白鶴賛長唳風/宵寂立霜曉曹植詩雙鶴俱遨遊何晏詩)
(雙鶴比翼遊/羣飛戲太清)主人在西京(後漢書耿弇傳光武指弇曰/是我北道主人也班固西都)
(賦有西都賔問於東都主人江淹别賦惟世間兮重别/謝主人兮依然帝王世紀漢髙帝都長安光武都洛陽)
(時人是以謂洛陽為東京長安/為西京曹植詩驅馬過西京)故巢呉苑樹(易林鳥反/故巢歸其)
(室家傅休奕詩孤雌翔故巢隋書五行志烏程有樹髙/百尺旁無附枝上有鶴巢民欲取之不可上王維詩鶴)
(巢松樹遍杜甫詩古木松杉巢水鶴毛詩義疏鶴蒼色/者謂之赤頰今呉人園中皆養之一統志長洲苑在太)
(湖北岸呉王闔閭遊獵處/韋應物詩依微呉苑樹)深院洛陽城(沈佺期詩誰謂/此中難可到自)
(憐深院得迴翔宋子侯詩洛陽城東路/桃李生路傍庾信詩諸花舊滿洛陽城)徐引竹間步(盧/思)
(道賦晨沐清露安趾徐步陳書馬樞傳鄱陽王欽其髙/尚别築空以處之樞惡其崇麗乃於竹林間自營茅茨)
(而居焉隂鏗咏鶴詩乍動軒墀步/宋臨川康王鶴賦趾象虯以振步)逺含雲外情(水經注/清暑臺)
(秀宇澄明通望周博遊者登之以暢逺情宋之問詩江/樹逺含情相鶴經翔於雲故毛豐而肉疎江洪鶴詩猶)
(冀凌雲志萬里共翩翩庾信/鶴賛雲飛欲舞露落先鳴)誰憐風月好(南史褚彦回/傳嘗聚袁粲)
(舍初秋凉夕風月甚美彦回援琴奏别鵠之曲沈約聞/夜鶴篇對此孤明月臨風振羽儀李白詩㑹稽風月好)
(却遶剡/溪迴)鄰舍坐吹笙(原注東鄰即王家西京雜記匡衡/勤學而無燭鄰舍有燭而不逮衡)
(乃穿壁引其光以書映光而讀之顔延之文伊好之洽/接閻鄰舍列仙傳王子喬好吹笙作鳳皇鳴後告其家)
(曰七月七日待我於緱氏/山頭及期果乗白鶴而去)
　　李徳裕
　　　書樓晴望(庾信文王仲宣/有讀書之樓)
幽居人世外(禮記幽居而不淫杜甫詩梅發對幽居李/頎詩開士幽居祇樹林潘岳秋興賦放曠)
(乎人間之世劉孝綽詩既異人世勞聊比化城樂江總/瓊法師碑銘屑屑人世茫茫大千宋書孔淳之傳緬想)
(人外三十年矣文心雕龍心纒㡬務而虛/述人外崔顥詩寥寥人境外閒坐聴春禽)久厭市朝喧
(崔曙瓢賦許何挂而厭喧顔何飲而為樂盧綸詩嵇康/本厭喧周禮夏官量人量市朝道巷門渠戰國策爭名)
(者于朝爭利者于市今三川周室天下之市朝也史記/孟嘗君傳日暮之後過市朝者掉臂而不顧陸機詩遺)
(情市朝永志丘園孫綽詩交情逺市朝王維詩秋野田/疇盛朝光市井喧杜甫詩始為江山靜終防市井喧)
蒼翠連雙闕(謝朓詩蒼翠望寒山崢嶸瞰平陸韋應物/詩氛氳緑樹多蒼翠千山出曹植賦建髙)
(門之嵯峨兮浮雙闕乎太清繁欽詩嘉樹吐翠葉列在/雙闕涯鮑照樂府九塗平若水雙闕似雲浮盧照鄰詩)
(巖巖雙闕/似芙蓉)微茫辨九原(陳子昂詩巫山綵雲沒髙丘正/微茫張九齡詩微茫空裏烟李)
(白賦試登髙而望逺極雲海之微/茫禮記趙文子與叔譽觀乎九原)殘虹映鞏樹(褚亮詩/晴天度)
(旅雁斜影照殘虹杜審言詩日氣抱殘虹庾肩吾詩雲/邊開鞏樹唐明皇詩郊明鞏樹紅宋之問詩遙憐鞏樹)
(花應/滿)斜日照轘轅(虞世南詩緑野明斜日陳子昂詩斜/日隠離亭梁簡文帝詩杏梁斜日照)
(王勃詩斜照移仙影李白詩日照錦城頭張衡東京賦/迴行道乎伊闕邪徑捷乎轘轅注轘轅十二曲道將去)
(復還故曰轘轅庾信思舊銘原隰載馳轘轅/長别劉孝孫詩清晨發巖邑車馬走轘轅)薄暮柴扉
掩(楚辭薄暮雷電廣韻薄至也魏文帝善哉行上山采/薇薄暮苦飢范雲詩田家樵采去薄暮方來歸還聞)
(稚子説有客款柴扉王維詩/山中相送罷日暮掩柴扉)誰知仲蔚園(三輔决録注/張仲蔚扶風)
(人也少與同郡魏景卿隠身不仕所居蓬蒿沒人陶潛/詩仲蔚愛窮居遶宅生蒿蓬岑參詩若訪張仲蔚衡門)
(滿蒿/萊)
　　　東谿(本集春暮思平泉雜咏二十首之一劇談/録李徳裕東都平泉莊去洛城三十里卉)
　　　　(木臺榭若造仙府逺方之人多以異物奉之/一統志平泉莊在縣南三十里李衞公園也)
　　　　(有平泉/樹石記)
近蓄東谿水(周禮地官稻人以瀦畜水以防止水南史/劉勔傳聚石畜水髣髴丘中任昉東溪詩)
(交柯溪易隂反景澄餘映王昌齡詩/谿水上䝉蘢杜甫詩溪水纔尺餘)悠悠起渌波(張説/詩聞)
(道神仙不可接心隨湖水共悠悠曹植賦遂乃背通谷/對緑波别賦春草碧色春水緑波李白詩芙蕖嬌緑波)
綵鴛留不去(蕭鈞詩浪隨文鷁轉渡逐綏鴛浮謝靈運/詩風來不可託鳥去豈為聴李白詩白鷗)
(閒不去爭/拂酒筵飛)芳草日應多(楚辭芳草生兮萋萋西都賦竹/林果園芳草甘木曹植詩子好)
(芳草豈忘爾貽崔顥詩芳草萋萋鸚/鵡洲古詩涉江採芙蓉蘭澤多芳草)夾岸生竒篠(水經/注孟)
(門即龍門上口也夾岸崇深傾厓返棹張正見詩柳影/縁溝合槐花夾岸飛隂鏗詩夾篠澄深緑含風結細漪)
(張説詩倚棹攀岸篠憑船弄波月韋應物詩/岸篠復迴溪溪溪曲如月廣韻篠細竹也)縁巖覆女
蘿(孫逖詩涉澗猜行潦縁厓畏宿氛魏書李謐傳結宇/依巖憑厓鑿室詩蔦與女蘿傳女蘿兔絲松蘿也爾)
(雅女蘿色青而細長無雜蔓九歌若有人兮山之阿披/薜茘兮帶女蘿王昌齡詩女蘿覆古壁劉孝綽詩倚巖)
(忽迴望援/蘿遂上征)蘭橈思無限(梁簡文帝采蓮曲桂檝蘭橈浮/碧水江花玉面兩相似庾信詩)
(錦纜回沙磧蘭橈避荻洲唐太宗詩飛葢去芳園蘭橈/遊翠渚梁武帝詩連山去無限長洲望不極李白詩出)
(門見南山引/領意無限)為感濯纓歌(孟子有孺子歌曰滄浪之水/清兮可以濯我纓蘇武詩臨)
(河濯長纓念子悵悠悠劉孝勝/詩羞學滄浪水濯足復濯纓)
　　顧非熊(元和時人況之子為盱貽/尉棄官隠茅山詩一巻)
　　　桃巖憶賈島(案文苑英華作/姚巖寺路懐友)
路向桃巖去(案桃巖去英華作姚巖寺陶潛桃花源記/此中人語云不足為外人道也既出得其)
(船便扶向路嚴維送桃巖成上人歸/本寺詩長老歸縁起桃花憶舊巖)多行洞壑間(謝靈/運詩)
(邦君難地險旅客易山行後漢書班固傳超洞壑越峻/崖郭璞江賦域之以盤巖豁之以洞壑洛陽伽藍記司)
(馬張倫造景陽山有若自/然深溪洞壑邐逶連接)鶴聲兼野靜(詩鶴鳴于九臯/聲聞于天到溉)
(詠琴詩無勞别鶴聲隂鏗詠鶴詩乍動軒墀/步時轉入琴聲韓非子時雨降集曠野閒靜)溪色帶村
閒(張融海賦瀾文不動波色還驚梁簡文帝詩窓隂隨/影度水色帶風移錢起詩一逕入溪色數家連竹隂)
(廣韻村墅也増韻聚落也任昉汎/東溪詩黝黝桑柘繁芃芃麻麥盛)疎葦秋前渚(詩七月/流火八)
(月雈葦疏初生為葭長大為蘆成則名為葦李頎詩八/月寒葦花秋江浪頭白蕭慤詩池亭三伏後林館九秋)
(前栁惲詩相思白露亭永望秋風渚李白詩秋/渚晦寒姿詩江有渚傳渚小洲也水岐成渚)斜陽雨
後山(詩度其夕陽梁簡文帝招真館碑旭日晨臨同迎/若華之色夕陽斜影俱成拂鏡之暉岑參詩深巷)
(斜陽暮鳥還儲光羲詩涼氣生霽後張籍/詩謝家兄弟重城裏不得同看雨後山)憐君不得見
(宋玉九辨専思君兮不可作君不知兮可奈何古詩思/君令人老嵗月忽己晚論語君子之至於斯也吾未嘗)
(不得見也詩壹者之來箋/終不得壹者之來見我)詩思最相闗(韋應物詩怪來/詩思清人骨門)
(對寒流雪滿山錢起詩詩思竹間得道心松下/生杜甫詩幽事頗相闗劉長卿詩勝事且相闗)
　　白居易(字樂天下郢人貞元中擢進士第補校書/郎元和初對制策入等調盩厔尉尋為翰)
　　　(林學士左拾遺貶江州司馬俄起主客郎中知/制誥厯蘇杭二州刺史遷刑部侍郎㑹昌初以)
　　　(刑部尚/書致仕)
　　　草
離離原上草(詩彼􁐄離離彼稷之苗注離離垂也岑參/詩棧道溪雨滑畬田原草乾王維詩迴風)
(城西雨返景原上村古詩青青/河畔草謝靈運詩池塘生春草)一嵗一枯榮(漢書律厯/志春秋二)
(以目嵗易兩儀之中也注春為陽中萬物以生秋為隂/中萬物以成舉春秋以目一嵗也爾雅木謂之華草謂)
(之榮左思詩俛仰生榮華咄嗟復彫枯李白詩如何同/枝葉各自有枯榮王維詩霜風與春日㡬度遣枯榮)
野火燒不盡(史記龜策傳野火不及斧斤不至是為嘉/林曹植樂府願為中林草秋隨野火燔江)
(總詩野火初烟細崔顥詩山頭野火寒多燒司空曙詩/晚燒平蕪外杜甫詩無邊落木蕭蕭下不盡長江衮衮)
(來/)春風吹又生(春秋繁露聖人之為天下興利也其猶/春氣之生草也江淹賦春草暮兮秋風)
(驚秋風罷兮春草生崔顥詩春/風吹淺草杜甫詩春泥百草生)逺芳侵古道(崔融報李/少府書院)
(草侵堦而不薙為其十步有芳也庾肩吾詠草詩委翠/似知節含芳如有情唐太宗詩如何仙嶺側獨秀隠遙)
(芳李白詩撥雲尋古道杜甫/詩田舍清江曲柴門古道傍)晴翠接荒城(權徳輿詩秋/光連瀑布晴)
(翠辨香爐駱賔王詩草帶消寒翠庾信詩雖連博/望苑還接銀沙城又日晚荒城上蒼茫餘落暉)又送
王孫去萋萋滿别情(楚辭王孫遊兮不歸春草生兮萋/萋江淹别賦春草碧色春水緑波)
(送君南浦傷如之何謝靈運詩萋萋春草生王/孫遊有情謝朓詩想折中園草共知千里情)
　　張祜
　　　溪行寄京師故人道侣
白日長多事(班固答賔戲未仰天庭而覩白日也秦嘉/詩曖曖白日引曜西傾太𤣥經㫁多事喜)
(無窮金人銘毋/多事多事多患)清溪偶獨尋(謝靈運詩旦發清溪隂李/白詩夜發清溪向三峽又)
(宣州清溪詩清溪清我心水色異諸水杜甫詩相伴宿/清溪又春草封歸恨花源費獨尋韋應物詩幽徑還獨)
(尋/)雲歸秋水闊(鮑照詩日落嶺雲歸梁元帝詩日照池/光淺雲歸山望濃庾信詩日落含山氣)
(雲歸帶雨餘莊子秋水時至百川灌河陶𢎞景賦秋水/方至層濤架山劉孝威詩水闊牽牛遙賈至詩莫道巴)
(陵湖水闊劉長卿/詩洞庭秋水闊)月出夜山深(詩月出皎兮劉楨詩月/出照船中阮籍達莊論)
(月東出日西入杜甫詩夜深殿突兀史記貨殖傳淵深/而魚生之山深而獸往之庾信詩山深雲濕衣江洪詩)
(逺山深/無雲)坐想天涯去(唐太宗詩調軫坐相娯徐陵書惟/桑與梓翻若天涯髙適詩五畝就)
(荒天一涯李白賦寄遙影於明月送夫/君於天涯髙適詩意氣能甘萬里去)行悲澤畔吟(江/總)
(樂府自悲行處緑苔生史記屈原傳屈原至於江濵被/髮行吟澤畔張正見詩邊城少灌木折此自悲吟李白)
(詩空將澤畔吟寄爾江南管賈/至詩思與朝中舊同為澤畔吟)東郊故人在(書命女尹/兹東郊禮)
(記立春之日天子親帥三公九卿諸侯大夫以迎春于/東郊劉憲詩春郊道上轉青旂古詩悵然逺相望知是)
(故人來呉均詩故人杯酒别謝朓詩故人/清尊賞南史傅昭傳披其室其人斯在)應笑未抽簪
(梁簡文帝詩薄笑未為欣南史庾子輿傳汝若固志吾/亦抽簪沈約詩將陪告成禮待此未抽簪庾信賦試偃)
(息于茂林迺/久羡于抽簪)
　　　題樟亭(名勝志錢塘江昔有樟亭可/以觀濤今浙江驛是其故址)
曉霽憑虛檻(陳子昂詩曉霽望嵩丘白雲半巖足夏侯/湛賦臨虛檻而褰裳陸雲賦憑虚檻而逺)
(想兮審歴/命於斯堂)雲山四望通(枚乘七發山出内雲日夜不止/皇甫曽詩雲山若待人王粲賦)
(登兹樓以四望江/總詩山雲四面通)地盤江岸絶(杜甫詩地平江動蜀又/陟巘仍萬盤又野老籬)
(前江岸迴又/岸絶兩壁對)天映海門空(王維詩渭水天邊映王昌齡/詩殘月生海門李中詩海門)
(吟處水雲秋馬戴/詩山闊海門空)樹色連秋靄(江淹詩風光多樹色何/遜詩山烟涵樹色江水)
(映霞輝岑參詩烟靄呉楚連樊宗/師詩徂秋試登臨大靄屯髙空)潮聲入夜風(一統志/錢塘江)
(通海潮每晝夜再至羊士諤詩樟亭八月又觀濤李羣/玉詩㫁岸落潮聲崔國輔詩須臾遂入夜梁簡文帝詩)
(金華拂/夜風)年年此光景(劉瑗詩年年情不窮王勃詩寂寂/寥寥揚子居年年嵗嵗一床書杜)
(甫詩従此具扁舟彌年逐/清景韓愈詩晴日占光景)催盡白頭翁(杜甫詩朝夕催/人自白頭回紇)
(曲須臾變/作白頭翁)
　　　晚夏歸别業
古岸扁舟晚(王績詩古岸多磐石春泉足細流王昌齡/詩桃花遺古岸金澗流春水李百藥詩横)
(舟石岸前史記貨殖傳范蠡乃乗扁舟浮于江湖庾信/賦吹落葉之扁舟飄長風于上游髙適詩寸心仍有適)
(江海一/扁舟)荒園一徑微(陶潛詩開荒南野際守拙歸園田/謝莊詩窮園自荒深世説張仲蔚)
(隠居平陵蓬蒿滿宅唯開一行徑/裴迪詩一徑通山路行歌望舊岑)鳥啼新果熟(梁武帝/詩别時)
(鳥啼户今晨雪滿扉庾信詩野戍孤烟起春山百鳥啼/北史蘇瓊傳郡人趙穎欲貢新果搜神記南康郡南東)
　(望山有三人入山見山頂有果樹衆果畢植行列齊整/如人行甘子正熟三人共食至飽陳子昂詩仲冬山果)
　(熟正月/野花開)花落故人稀(子夜春歌春風振榮林長恐花落/去謝朓詩葉依黄鳥花落春池梁)
　(元帝詩池紅蚤花落水緑晚苔生史記范睢謂須賈曰/戀戀有故人之意任昉詩猶我故人情范彦龍詩恨不)
　(具雞􁐄得與故人揮謝朓詩/邊郊阻游衍故人盈契闊)宿潤侵苔甃(易潤之以風/雨李嶠詩花)
　(舍宿潤開世説王景𤣥棲遲環堵之室苔/草沒堦李頎詩白石抱新甃蒼苔依舊欄)斜陽照竹扉
　(雲南志㸃蒼山十九峯有斜陽峯呉均詩抽蘭開石/路剪竹製山扉杜甫詩野寺江天闊山扉花竹幽)相
　逢盡鄉老(陳子昂詩相逢慰疇昔禮記五十養于鄉白/帖漢髙舉民年五十已上有修行能率衆善)
　(置為三老鄉一人擇鄉三老/為縣令丞尉以相教勿繇戌)無復話時機(莊子子貢過/漢隂見丈人)
　(為圃鑿隧入井抱甕出灌力多功寡曰有械于此日浸/百畦鑿木為機後重前輕挈水若抽其名桔橰丈人笑)
　(曰有機械必有機事有機事必有機心吾不為也江表/傳呉太子登使侍中胡綜作賔友目精識時機達幽究)
　(微則/顧譚)
　
　
　
　
御選唐詩卷十五
　欽定四庫全書
御選唐詩巻十六
　　五言律
　　　賈島(字浪仙范陽人初為浮屠韓愈教其為文遂/舉進士詩思人僻當其苦吟雖逢公卿不之)
　　　　(覺/也)
　　　　憶江上吳處士(荀子古之所謂處士者徳盛者/也能靜者也修正者也知命者)
　　　　　(也著是者也晉書天文志少微/四星在太微西南第一處士星)
　閩國揚帆去(周禮職方氏疏叔熊避難於濮蠻墮其俗/後分七種謂之七閩史記東越傳閩越王)
　(無諸及越東海王搖者皆越王勾踐之後也秦併天下/以其地為閩中郡謝靈運詩揚帆采石華挂席拾海月)
　(劉潛詩揚帆乘浪/華噪鼓要風力)蟾蜍虧復團(後漢書天文志注羿請/藥於西王母姮娥竊之)
　(以奔月是為蟾蜍五經通義月中有兔與蟾蜍何也兔/隂也蟾蜍陽也而與兔並明隂係陽也唐太宗望月詩)
　(輪虧鏡彩缺吳均賦挂皎月而常團駱賔王秋月詩雲/披玉繩淨潮滿鏡輪團杜審言月詩暫將弓並曲翻與)
　(扇俱/團)秋風吹渭水(楚辭嫋嫋兮秋風江淹詩烟光拂夜/色華舟盪秋風沈約詩夏雲清朝景)
　(秋風揚早蟬吳均詩風吹承露臺山海經鳥鼠同穴之/山渭水出焉而東流注于河河圖括地象鳥鼠同穴山)
　(地之幹也渭水出其中後漢書郡/國志隴西郡渭水所出東流長安)落葉滿長安(陸機文/賦悲落)
　(葉於勁秋陶潛詩櫚庭多落葉三輔黄圖三輔共治長/安城中班固西都賦漢之西都實在雍州名曰長安梁)
(元帝賦洛陽小苑之/西長安大道之東)此地聚㑹夕(劉繪詩江山信多美/此地最為神庾信遊)
(山詩道士封君達仙人丁令威煑丹於此地居然未肯/歸漢書地理志鄭土陿而險山居谷飲男女亟聚㑹何)
(遜詩一同心賞夕暫解去鄉愁杜/甫詩披霧初歡夕髙秋爽氣澄)當時雷雨寒(孫萬夀/詩當時)
(金谷裏昔日平陵東易天地解而雷雨作雷雨作而百/果草木皆甲拆晉書天文志栁八星主雷雨左思魏都)
(賦雷雨窈㝠而未半皦日籠光於綺寮阮籍賦/寒雨淪而下降王昌齡詩寒雨連江夜入吳)蘭橈殊
未返(廣韻橈楫也梁簡文帝采蓮曲桂楫蘭橈浮碧水/江花玉面兩相似梁元帝采蓮賦水濺蘭橈蘆侵)
(羅􁳜庾信詩錦纜迴砂磧蘭橈避荻洲李白金陵/江上遇蓬池隠者詩羅浮麻姑臺此去或未返)消息
海雲端(蔡琰詩迎問其消息輒復非鄉里梁元帝詩欲/覔行人寄消息駱賔王詩鴻來雁度無消息杜)
(甫詩碧知湖外草紅見海東雲古善哉行淮南八公要/道不煩叅駕六龍游戲雲端陸機詩乘風逺遊騰雲端)
(謝朓詩雲端楚山/見林表吳岫微)
　　　題李凝幽居
閒居少隣並(禮記孔子閒居子夏侍文中子子謂賈瓊/王孝逸凌敬曰諸生何樂瓊曰樂閒居曹)
(植賦靜閒居而無事潘岳閒居賦序乃作閒居賦以歌/事遂情焉孟浩然詩行樂悵無隣南史陸慧曉傳慧曉)
(與張融/並宅)草逕入荒園(南史孔惇之傳茅室蓬户庭草蕪/徑劉孝威詩丹庭斜草逕王勃詩)
(小逕偏宜草陶潛歸去來辭田園將蕪何不歸謝莊/北宅秘園詩窮園自荒深唐太宗詩園荒一徑㫁)鳥
宿池中樹(説苑樹髙者鳥宿之枚乘七發朝則鸝黄鳱/鴠鳴焉暮則羈雌迷鳥宿焉魏文帝詩離鳥)
(夕宿在彼中洲西京雜記積草池中有珊瑚樹一本三/柯又孤樹池中有洲洲上煔樹一株六十餘圍望之重)
(重如蓋謝靈運樂/府鬱鬱河邊樹)僧敲月下門(庾信詩山僧或見尋陶/潛詩叩門拙言辭王維)
(宫槐陌詩譍門但迎掃畏有山僧來李白詩㑹向瑤臺/月下逢隋唐嘉話島初赴舉京師一日於馬上得句云)
(鳥宿池中樹僧敲月下門初欲作推字練之未定不覺/衝尹時韓吏部權京兆左右擁至前島具告所以韓立)
(馬良久曰作/敲字佳矣)過橋分野色(杜甫詩攜錢過野橋謝朓詩/月隂洞野色宋之問詩野色)
(遍呈秋李白詩/芳草換野色)移石動雲根(論衡湍瀨之流沙石轉而/大石不移何者大石重而)
(沙石輕也南史到溉傳溉齋前有竒礓石帝戲與賭之/溉輸焉即迎置華林園移石之日都下縦觀所謂到公)
(石也張協詩雲根臨八極沈君攸/桂檝泛河中詩渺渺雲根侵逺樹)暫去還來此(郭璞詩/去來山)
(林客孟浩然詩岩扉松徑/長寂寥惟有幽人自來去)幽期不負言(謝靈運撰征賦/石幽期而知賢)
(案石謂黄石公古詩誓天不相負劉歆新序論文不負/原之期案文謂晉文圍原期以三日不爽約而原降公)
(羊傳荀息可謂不食其言矣賈/充詩若能不食言與君同所宜)
　　　暮過山村
數里聞寒水(水經注渚水濖漲方數里又聲聞數里十/八拍夜聞隴水兮聲鳴咽王僧孺詩夜風)
(入寒水沈約詩/開襟濯寒水)山家少四鄰(呉均山中詩山中自有宅/李爽山家閨怨詩山中無)
(早梅荆扉達曙開左傳諸侯守/在四鄰李白詩蒼茫空四鄰)怪禽啼曠野(埤雅䲭鵂/釋鳥所云)
(怪䲭是也陳後主詩啼禽靜或諠詩匪兕匪虎率彼曠/野阮籍詩登髙望九州悠悠分曠野陸機詩野途曠無)
(人/)落日恐行人(謝朓詩落日飛鳥逺又藩日髙城上梁/元帝詩欲覔行人寄消息何遜詩寂寂)
(行人/疎)初月未終夕(向遜七召映景星于初月謝靈運詩/眷西謂初月謝朓送神曲雨㝠㝠又)
(終/夕)邊烽不過秦(後漢書祭肜曰卧鼔於邊庭滅烽於幽/嶂張協詩烽火列邊亭地理通釋秦形)
(勝之國也帶河阻山縣隔千里持㦸百萬秦得百二焉/地勢便利其以下兵於諸侯譬猶居髙屋之上建瓴水)
(也杜甫秦州雜詩西征/問烽火又沱江不向秦)蕭條桑柘外(淮南子蕭條者形/之君寂寞者音之)
(主也楚辭山蕭條而無獸兮江淹詩適見葉蕭條禮記/命野虞毋伐桑柘潘岳詩桑柘何奕奕李嶠詩鬱鬱桑)
(柘/繁)烟火漸相親(史記律書天下殷富粟至十餘錢鳴雞/吠狗烟火萬里可謂和樂者乎江淹詩)
(歸人望烟火穉子候簷隙王縉/詩南過竹里館日與道相親)
　　　宿孤館
落日投村戍(謝靈運撰征賦望新晴於落日王維詩髙/城眺落日極浦映蒼烟廣韻戍舍也從人)
(荷戈也杜甫詩/日色隠孤戍)愁生為客途(杜甫詩江草日日喚愁生/儲光羲詩河洲多青草朝)
(暮増客愁梁昭明太子詩行客/行路遥王灣詩客路青山外)寒山晴後緑(謝靈運詩/南州實炎)
(德桂樹陵寒山王維詩寒山轉蒼翠秋水日潺湲崔顥/遊天竺詩青翠滿寒山藤蘿覆冬沼張九齡詩試上江)
(樓望初逢/山雨晴)秋月夜深孤(顧愷之詩秋月揚明輝陶潛詩/叩枻新秋月臨流别友生陸彦)
(章月夜詩明月偏憐汝幽人獨夜深梁簡文帝詩夕波/照孤月杜甫詩永夜月同孤孟浩然詩開軒琴月孤)
橘樹千株在(杜甫詩楓林橘樹丹青合盧綸詩橘樹當/家童襄陽耆舊傳李衡作宅於武陵龍陽)
(汎洲上種橘千株勅其子曰吾有千頭木奴不責汝衣/食嵗上一匹絹可以不貧矣沈約郊居賦李衡則橘林)
(千樹石崇則雜果萬株李/華文千株茂樹百道春泉)漁家一半無(王維詩漁家伐/釣竿劉長卿詩)
(漁家帶夕陽李嘉祐詩漁家足水禽唐太宗望/雪詩迎風一半斜王維詩秦川一半夕陽開)自知風
水靜(杜甫詩窮冬急風水逆浪開帆難陶𢎞景尋山志/日斜雲而色黛風過水而安流庾信詩日落江風)
(靜王勃詩日落山/水靜為君起松聲)舟繫岸邊蘆(杜甫詩孤舟一繫故園/心又繫舟今夜逺崔國)
(輔詩泗水入淮處南邊古岸存何遜詩沙汀/暮寂寂蘆岸晚修修大戴禮葦未秀為蘆)
　　　憶吳處士
半夜長安雨(淮南子雞知將旦鶴知夜半古樂府嚴霜/半夜落班固西都賦漢之西都乃在雍州)
(名曰長安杜甫/詩夜雨翦春韭)燈前越客吟(劉邈詩燈前裁獸錦史記/陳軫傳越人莊舄仕楚而)
(病楚王曰舄故越人也亦思越否中謝對曰凡人之思/故在其病也彼思越則越聲不思越則楚聲使人往聽)
(之猶尚越聲也謝靈運詩越客腸/今㫁王粲登樓賦莊舄顯而越吟)孤舟行一月(陶潛詩/渺渺孤)
(舟逝劉長卿詩寒雨泊孤舟李/白詩山逐泛舟行詩一月三㨗)萬水與千岑(宋之問詩/豈意南中)
(岐路多千山萬水分鄉/縣廣韻山小而髙曰岑)島嶼夏雲起(左思吳都賦島嶼/綿邈江總賦望島)
(嶼之邅迴晉子夜歌昔别春風起今/還夏雲浮盧思道詩夏雲樓閣起)汀洲芳草深(楚辭/搴芳)
(洲兮杜若古辭長樂戲汀洲隂鏗詩汀洲浪已息古/詩涉江採芙蓉蘭澤多芳草陸機詩芳草忽已茂)何
當折松葉(庾肩吾詩何當風日好目極長沙垂爾雅/樅松葉拍身本草松葉有一鬛五鬛七鬛)拂
石剡溪隂(梁簡文帝謝賚袈裟啓拂石慚華裁金非重/庾肩吾詩天衣初拂石世説王子猷居山隂)
(夜大雪忽憶戴安道時安道居剡即便夜乘小船就之/一統志剡溪在嵊縣治南一名戴溪唐太宗詩溪隂寸)
(寸生孟浩然詩/雲度綠溪隂)
　　姚合
　　　郡中西園
西園春欲盡(後漢書馬融傳宿麒麟於西園魏文帝芙/蓉池詩乘輦夜行遊逍遙步西園李白長)
(干行八月蝴蝶來雙飛西園草王融詩春盡風颯颯孟/浩然詩林卧愁春盡開軒覽物華李白詩别來門前草)
(春盡秋轉碧庾信/詩夏餘花欲盡)芳草逕難分(西都賦竹林果園芳草/甘木孫綽蘭亭後序藉)
(芳草鑑清流崔顥詩芳草萋萋鸚鵡洲張正見詩草長/三徑合楊師道詩芳草無行逕殷遙詩暗草侵苔徑晴)
(楊掃石磯朱异/詩耿耿樵路分)靜語唯幽鳥(李嶠詩巷靜逰禽入門閒/過客稀後漢書蔡邕傳伯)
(翳綜聲於鳥語幽明錄五月五日翦鸜鵒舌教學人語/無所不名杜甫詩日長惟鳥雀詩出自幽谷遷于喬木)
(劉禹錫詩晝/長幽鳥喧)閒眠獨使君(漢書汲黯傳黯拜淮陽太守/不受印綬上曰淮陽吏民不)
(相得吾徒得君重卧而治之隂鏗詩獨眠雖已慣岑參/詩有時著書暇盡日窓中眠後漢書冦恂傳使君建節)
(銜命以臨四方三國志曹公從容謂先主曰天下英雄/唯使君與操耳晉書桓伊傳使君於此不凡古樂府使)
(君從/南來)宻林生雨意(謝靈運詩宻林含餘清逺峯隠半規/孟浩然詩飛猿嘯宻林顔延之詩山)
(烟冒壠生劉孝威詩雲樹交為宻雨日共成虹詩藴隆/蟲蟲疏暑氣藴藴然雷聲隆隆然熱氣蟲蟲然如此無)
(復雨/意)古石帶苔文(隂鏗詩古石何年卧枯樹幾春空唐/太宗詩古石衣新苔新巢封古樹王)
(績詩崩榛横古蔓荒石擁寒苔王融迴文斜峯/繞逕曲聳石帶山連常建詩藥院滋苔文)雖去清秋
逺(殷仲文詩獨有清秋日能使髙興盡杜甫詩清秋望/不極迢遞起層隂史記中間相去不甚逺謝靈運詩)
(不惜去/人逺)朝朝見白雲(髙唐賦朝朝暮暮陽臺之下梁簡/文帝詩綠葉朝朝黄陳後主詩瓊)
(樹朝朝新唐書狄仁傑傳仁傑登太行山反顧見白雲/孤飛孔椎珪文白雲誰侣陶𢎞景詩山中何所有嶺上)
(多白雲孔紹安詩欲識/相思處山川間白雲)
　　　過靈泉寺(水經注華嶽靈泉二所一名蒲池西/流注於澗一名太上泉東注澗下上)
　　　　(官神廟近/東北隅)
偶尋靈跡去(宋之問詩徒尋靈異跡周顧愜心目江淹/文靈跡深潭江總攝山栖霞寺碑銘我開)
(梵宇面壑臨丘我圖靈跡果植因修/宋之問詩古今信靈跡中州莫與京)幽徑入氲氛(庾信/詩幽)
(徑忽春臨胡師耽詩墮葉積幽徑廬山記孤峯秀/起游氣籠其上則氛氲若烟沈約詩氛氲屢迴沒)轉壑
驚飛鳥(謝朓遊山詩凌崖必千仞尋壑/將萬轉張九齡詩濺沫驚飛鳥)穿山踏亂雲(呉/均)
(詩山上萬重雲庾信詩山深雲濕衣王筠/詩連山捲亂雲宋之問詩間闗踏雲雨)水從巖下落
(水經注瀑布垂巖懸河注壑謝靈運詩巖下/雲方合張九齡望瀑布水詩閃閃青崖落)溪向寺前
分(廬山道人石門詩序清泉分流/而合注水經注溪水自湖兩分)釋子遊何處(水經注/脩脩釋)
(子渺渺禪棲徐陵雙林寺碑釋子彈琴歌為千偈而已/長阿含經聞四子端正曰此真釋子也陶潛詩今復在)
(何處庾信詩/何處更相尋)空堂日漸曛(司馬相如賦日黄昬而絶望/兮長獨託於空堂阮籍詩徘)
(徊空堂上江淹詩孤景吟空堂庾肩吾/詩林殿日先曛蘇頲詩蘿翳漸移曛)
　　　秋夜月中登天壇(禮記燔柴於泰壇祭天也後/漢書祭祀志注上帝壇圜八)
　　　　(觚徑五丈髙九尺李益詩朝遊/碧峯三十六夜上天壇月邊宿)
秋蟾流異彩(顧愷之詩秋月揚明輝江淹别賦秋露如/珠秋月如珪後漢書天文志注羿請藥於)
(西王母姮娥竊之以奔月是為蟾蜍五經通義月中有/兔與蟾蜍應瑒賦摛雲藻之雕色流輝采之渾黄謝莊)
(月賦白露曖空素月流天又増華台室揚采/軒宫張正見詩長河上桂月澄彩照髙樓)齋潔上壇
行(蔡邕荅齋議宫室至大指使至微不在齋潔之處張/説開元樂章齋戒豐潔俎豆有馨左思魏都賦㳙吉)
(日陟/中壇)天近星辰大(張九齡詩巫山與天近烟景長青熒/孫逖詩竹磵入山多松崖向天近李)
(白詩騰身轉覺三天近舉足回看萬嶺低書厯象日月/星辰敬授人時史記五帝紀旁羅日月星辰水波土石)
(金玉杜甫詩仰/見明星當空大)山深世界清(孟子舜之居深山之中史/記貨殖傳山深而獸往之)
(庾信詩風逆花迎面山深雲濕衣楞嚴經何名為衆生/世界上下為界過去未来現在為世岑參詩登臨出世)
(界磴道盤虛空杜甫詩鶯/花隨世界樓閣倚山巔)仙飈石上起(沈約風賦搖玉扇/響金扉拂九霄)
(之羽蓋轉八風之珠旂此羽客之仙風也揚庶詩寶鐸/含飈響仙輪帶日紅謝靈運詩暝還雲際宿弄此石上)
(月宋玉風賦夫風生於地起於青蘋/之末梁簡文帝詩蓮疎折藕香風起)海日夜中明(山海/經東)
(南海之水甘泉之間有羲和國有女子曰羲和嘗浴日/於甘泉李白詩半壁見海日空中聞天雞鮑照詩行子)
(夜中飯王融樂府夜中心愛促覺後阻河曲李/善頭陀寺碑注魯莊七年夜明佛生之日也)何計長
來此(陶潛桃花源記率妻子邑/人來此絶境不復出焉)閒眠過一生(莊子彼至/人者歸精)
(神乎無始而髙眠乎無何有之鄉徐陵書門前擾擾我/且安眠晉書畢卓傳嘗謂人曰得酒滿數百斛四時甘)
(味置兩頭右手持酒杯左手持蟹螯拍浮酒船/中便足了一生矣李白詩一生好入名山遊)
　　許渾
　　　南樓春望
南樓春一望(晉書庾亮傳在武昌諸佐吏乘秋夜登南/樓俄不覺亮至諸人將起避之亮曰諸君)
(少住老子於此處興復不淺梁簡文帝詩試起登南樓/還向華池遊謝變詩登樓一迴望望見東陌頭王融詩)
(相望早春日烟花雜如霧袁奭詩天游響仙蹕春/望動神衷梁元帝賦登髙一望但見逺樹含烟)雲水
共昬昬(李頎塞下曲鐵馬嘶雲水杜甫詩昬昬阻雲水/顔真卿翫月詩天月淨水雲昬隂鏗詩昬昬隴)
(日/沈)野店歸山路(杜甫詩野店引山泉庾信詩遙想山中/店懸知春酒濃陶潛詩行行循歸路劉)
(禹錫詩三山歸路迷駱/賔王詩山路猶南屬)危橋帶郭村(戴叔倫詩危橋共/鳥尋劉長卿詩草)
(色村橋晚史記貨殖傳名國萬家之城帶郭千畞應璩/與程文信書忽此蘇子帶郭之業杜甫詩村村自花栁)
晴烟和草色(宋之問詩江鶴弄晴烟宗楚客詩樹色帶/晴烟江令詩草色斂窮水李白詩水石潺)
(湲萬壑分烟光/草色俱氛氲)夜雨長溪痕(曹植詩時雨中夜降張載/詩霖雨餘旬朔濛昧日夜)
(墜潘尼苦雨賦旦漎漎以達暮夜淋淋以極明王維詩/山中一夜雨樹杪百重泉鮑照詩登髙觀水長韓愈詩)
(雨多添栁耳水長減蒲芽杜甫詩/急雨捎溪足岑參詩水痕侵岸栁)下岸誰家住(賈彦璋/詩水包)
(城下岸杜甫詩下塹萬尋岸蒼濤鬱飛翻張正見詩借/問是誰家杜甫詩帆過宿誰家崔顥詩君家住何處妾)
(住在/横塘)殘陽半掩門(湛方生遊園詠乘夕陽而含咏陶潛/詩長吟掩柴門南史袁粲傳席門常)
(掩/)
　　　晚泊七里灘(顧野王輿地志七里灘在東陽江/下與嚴陵瀨接一統志在桐廬縣)
　　　　(西諺云有風七里無風七十里蓋舟/行難於挽縴惟視風以為遲速耳)
天晚日沈沈(謝莊詩夕天霽晚氣楊思道詩登臨日將/晚上林賦沈沈隠隠注沈沈宫室深邃之)
(貌李白詩月寒/天清夜沈沈)孤舟繫栁隂(陶潛詩眇眇孤舟逝馬周/詩春水送孤舟李端詩楚)
(天涼雨在孤舟汝南先賢傳長隨杞栁之隂/杜甫詩官橋帶栁隂盧綸詩重門接栁隂)江村平見
寺(虞騫詩孤嶺枕江村張九齡詩江村投暮烟岑參詩/江村片雨外野寺夕陽邊又近鐘清野寺逺火㸃江)
(村/)山郭逺聞砧(岑參詩山郭冷秋雲白樂天詩山郭燈/火稀崔峒詩逺浪搖山郭平蕪到縣門)
(杜甫詩野樹欹還倚秋砧醒却聞儲嗣宗詩更/想逢秋節那堪聞夜砧鄭駰詩風前間逺砧)樹宻猿
聲響(梁簡文帝詩樹宻風聲繞水經注冬春猨鳴至清/山谷傳響冷冷不絶梁元帝詩寒夜猿聲徹謝靈)
(運詩哀猿/響南巒)波澄雁影深(頭陀寺碑川靜波澄孟浩然詩/波澄水更清司空曙詩波澄乍)
(露魚杜甫詩/衡陽雁影徂)榮華暫時事(史記外戚世家大夫當時富/貴百惡滅除光耀榮華貧賤)
(之時何足以累之哉李白長歌行榮/華照當年張正見詩隴月暫時明)誰識子陵心(梁簡/文帝)
(詩空令誰雅識後漢書嚴光傳光字子陵少與光武同/遊及光武即位引光論道舊故因共偃卧光以足加帝)
(腹上明日太史奏客星犯帝座甚急帝曰朕故人嚴子/陵共卧耳髙士傳車駕幸其館光卧不起帝即卧所撫)
(其腹曰咄咄子陵不可相助為理耶光又眠不應良久/乃張目而言曰昔唐堯著德巢父洗耳士固有志何至)
(相迫乎水經注自桐廬至於潛凡有十六瀨第二是嚴/陵瀨瀨帶山山下有石室漢光武時嚴子陵之所居也)
　　　送段覺歸杜曲閒居(雜錄樊川韋曲東十里有/南杜北杜杜固謂之南杜)
　　　　(杜曲謂之北杜雍錄杜曲在啓夏門外向西/即少陵原也一統志杜曲在西安府城南)
書劒南歸去(陳子昂詩平生聞髙義書劒百夫雄晉書/陶潛傳解印去縣賦歸去來辭李白詩醉)
(罷欲歸去花枝宿鳥喧岑/參詩歸去磻溪夢裏山)山扉别幾年(吳均詩剪竹製/山扉何遜詩向)
(夕敞山扉臨窓翫餘帙杜甫詩山扉花竹/幽江總闗山月無期從此别復欲幾年行)苔侵巖下路
(虞世南詩階上緑苔侵錢起詩橡栗石上村莓苔水中/路法言谷口鄭子真不屈其志而耕乎巖石之下宋書)
(雷次宗傳徵詣京邑為築室于鍾山西巖下謂之招隠/館李頎詩獨居巖下石長似定中身白居易朱藤謠紫)
(霄峯頭黄/石巖下)果落洞中泉(杜甫詩青蟲懸就日朱果落封/泥又秋庭風落果元稹詩夢入)
(深洞中遂/果平生起)紅葉髙齋雨(錢起詩茅茨隠紅葉元稹詩風/落秋池紅葉多吕温詩迎霜紅)
(葉早過雨緑苔鮮南史庾肩吾傳為晉安王常侍/被命與劉孝威等十人抄撰衆籍號髙齋學士)青蘿
曲檻烟(江淹江上之山賦挂青蘿兮萬仞王昌齡遊松隠寺/詩山館人己空青蘿換風雨李白詩青蘿嫋嫋)
(挂烟樹薛道衡老子碑梅梁桂棟曲檻叢楹羊/士諤郡樓晴望詩褰開臨曲檻蕭颺換輕衣)寧知逺
遊客(楚辭願輕舉而逺遊曹植樂府逺遊臨四海俯仰/觀洪波潘岳詩漫漫三千里迢迢逺行客顔延年)
(詩曷為久逰客/憂念坐自殷)羸馬太行前(古西門行遊行去去如雲/除弊車羸馬為自儲李頎)
(詩裹糧顧庭草羸馬詰朝鳴白居易詩羸馬放青菰書/太行恒山至于碣石劉歆遂初賦馳太行之嚴峻兮入)
(天井之喬闗魏武帝樂府北上太行山艱哉何巍/巍地理通釋太行山連亘河北諸州為天下之脊)
　　　憶長洲(吳越春秋興樂石城走犬長洲一統志/長洲縣蘇州府附郭本吳長洲苑漢為)
　　　　(吳縣地唐萬嵗通天初析/置長洲縣宋及本朝因之)
香徑小船通(智積記硯石山在吳縣西闔閭置官苑琴/臺響屧廊館娃宫山前十里採香逕吳地)
(記香山吳王遣美人採香于山因以為名故有採/香徑庾信詩小船行釣鯉杜甫詩城隅進小船)菱歌
遶故宫(古今樂錄採菱曲和云菱歌女解佩戲江陽謝/靈運詩依稀採菱歌彷彿含嚬怨鮑照詩菱歌)
(清漢南述異記邯鄲有故宫基存焉中有趙王果園梅/李冬花春而得食一統志靈巖山吳王館娃宮故地)
魚沈秋水靜(淮南子擊舟水中魚沈而鳥揚庾信贊禽/巢惟逺魚沈惟深莊子秋水時至百川灌)
(河謝靈運詩逝將候秋水息景偃舊巖莊/子水靜則明燭眉髮江總詩石磵水流靜)鳥宿暮山空
(説苑樹髙者鳥宿之江淹詩宿鳥驚東林梁簡文帝詩/偃蹇暮山虹陳後主詩山空明月浮隋煬帝詩雲散逺)
(山/空)荷葉橋邊雨(庾肩吾詩荷葉滿江鮮丘遲詩魚戲雖/南北終還荷葉邊隂鏗詩荷生不避橋)
(陳後主詩相/望渭橋邊)蘆花海上風(江總詩蘆花霜外白駱賔王/詩雁起蘆花晚隂鏗詩春雲)
(海上雜國語是嵗也海多大/風李白瀑布詩海風吹不㫁)歸心無托處(杜甫詩歸心/折大刀韓翃)
(詩過江秋色在詩興與歸/心顔延之詩深心託毫素)髙枕畫屏中(論衡髙枕幄卧/以俟其時謝靈)
(運詩髙枕東窓下杜甫詩髙枕乃吾廬西京雜記昭陽/殿木畫屏風文如蜘蛛絲縷江淹賦曲帳畫屏李白詩)
(山逼畫/屏新)
　　李商隠
　　　河清與趙氏昆弟讌集得擬杜工部(舊唐書河/清縣屬河)
　　　　(南府咸亨四年置大基/縣先天二年改為河清)
勝概殊江右(李白宴姑孰亭序此亭跨姑孰之水可稱/為姑孰亭嘉名勝概自我作也杜甫詩勝)
(概憶桃源岑參詩勝概日相與元結詩及觀茅閣成始/覺形勝殊南史顔延之傳江右稱潘陸江左稱顔謝)
佳名逼渭川(楚辭皇覽揆余于初度兮肇錫余以嘉名/杜甫詩栗亭名更佳張纘賦名既逼而逾)
(賞言雖聞而彌親史記齊世家西伯獵遇太公于渭之/陽漢書貨殖傳渭川千畞竹曹植詩太公未遇文釣魚)
(終渭川庾信詩/垂綸在渭川)虹收青嶂雨(初學記收絳虹于漢隂張/正見詩殘虹收度雨楚辭)
(虹蜺紛其朝覆兮夕淫淫而霖雨梁簡文帝詩秋雨暮/成虹沈約鍾山詩鬱律搆丹巘崚嶒起青嶂楊炯詩青)
(嶂倚丹田王勃/序虹消雨霽)鳥沒夕陽天(張正見釣竿篇人來水鳥/沒楫渡岸花沈許敬宗詩)
(去鳥隨看沒來雲逐望生詩度其夕陽傳山西曰夕陽/疏夕乃見日故名夕陽陶峴詩鴉翻楓葉夕陽動張説)
(詩鴻飛/白露天)客鬢行如此(江總詩塞外離羣客容髩早如蓬/駱賔王疇昔篇客鬢年年異春華)
(嵗嵗同楊炯詩行看轉牛斗持此報張華晉書桓温傳/木猶如此人何以堪謝靈運遊山詩素心正如此庾信)
(賦樹猶/如此)滄江坐渺然(任昉詩滄江路窮此李白詩開窓/碧嶂滿拂鏡滄江流杜甫詩東郭)
(滄江合江總詩拱坐面林泉王褒聖主得賢臣頌何必/偃仰詘信若彭祖呴噓呼吸若喬松眇然絶俗離世哉)
(何邵遊仙詩長懐慕仙類眇然/心綿邈髙適詩渺然波上秋)此中真得地(陶潛桃花/源記此中)
(人語云不足為外人道也庾信詩此中一分手相逢知/幾年許敬宗詩此中餞行邁不異上河梁陶潛詩此事)
(真復樂聊用忘華簮杜甫/古柏行落落盤踞雖得地)漂蕩釣魚船(南史齊紀蠲遇/水資財漂蕩者)
(今年調稅杜甫詩緣情慰漂蕩南史王𢎞之性好釣魚/嘗垂綸於上虞江莊子釣魚閒處無為而已矣張正見)
(詩分火照漁船杜甫詩吹/花隨水去翻却釣魚船)
　　馬戴(字虞臣㑹昌四年進士大中初太原李司空/辟掌書記斥為龍陽尉咸通末佐大同軍幕)
　　　(終太學/博士)
　　　宿陽臺觀(真誥王屋山仙之别天所謂陽臺是/也諸始得道者皆詣陽臺是清虛之)
　　　　(宫也一統志天壇山在河南懐慶府濟源縣/西一百二十里王屋山北上有陽臺宫晉烟)
　　　　(蘿子棲/真之所)
玉洞仙何在(名山記王屋山有洞周迴萬里名小有清/虛之天庾信入道士觀詩金華開八景玉)
(洞上三危王績詩八洞玉為天王勃詩金壇疎俗宇玉/洞侣仙羣宋之問詩深篁隠洞仙李白寄王屋山人詩)
(願隨夫子天壇上閑與仙人掃落花漢書原涉傳/拜天水太守諸假號素聞涉名爭問原尹何在)鑪香
客自焚(古樂府博山鑪中百和香鬱金蘇合及都梁梁/簡文帝詩薰爐滅復香李嶠謝表青牛帳裏未)
(輟爐香髙適詩傳道招提客/皇甫曽詩靜夜名香手自焚)醮壇圍古木(一統志天壇/山山峯突兀)
(絶頂有石壇旦夕有五色影夜有仙燈戎昱詩孤猿傍/醮壇豫章漫抄開先寺道傍長松二百餘株一徑深入)
(就列數圍江總詩閒堦薙宿薺古木㫁懸蘿杜甫歌古/木巃嵸枝相樛王維過香積寺詩古木無人境深山何)
(處/鐘)石磬響寒雲(石譜婺州智者三洞洞中有石磬擊之/有聲卞斌詩泗濵磬響徹崔峒詩清磬)
(度山翠劉長卿詩寒磬滿空林栁惲詩寒雲/晦滄洲庾肩吾詩寒雲間石起秋葉下山飛)曙月孤霞
映(王維詩曙月孤鶯囀空山五栁春錢起詩曙月稀星/裏常建詩日入孤霞繼常衮詩孤霞一片光杜甫詩)
(雜花分/户映)懸流峭壁分(水經注廬山北石門水有雙石髙/竦其狀如門水導雙石之中懸流)
(飛瀑望之連天若曳飛練於霄中矣梁簡文帝碑文瀑/水懸流雜天河而俱洒陳後主詩巫山巫峽深峭壁聳)
(春林髙適詩峭壁連空洞攢峯疊翠微陳/子昂東陽峽詩倐忽猶疑及差池復兩分)心知人世隔
(史記五帝本紀贊好學深思心知其意潘岳秋興賦放/曠乎人間之世陶潛桃花源記自云秦時來此絶境遂)
(與外人間隔唐明/皇詩跡與塵囂隔)坐與鶴為羣(名勝志天壇山有尚書/谷谷内有憩鶴堂李白)
(詩常與鳳為羣常建詩余/亦謝時去西山鸞鶴羣)
　　許渾
　　　江行(山海經岷束北百三十里峽山江水出焉/又東北五十里崌山江水出焉而東流注)
　　　　(於大/江)
吳楚半秋色(江淹江上之山賦潺湲澒溶兮楚水而吳/江李白江行寄逺詩刳木出吳楚危槎百)
(餘尺謝朓望三湖詩葳蕤向春秀芸黄共秋色/梁元帝詩桂影含秋色唐髙宗詩鳳闕澄秋色)渡江逢
葦花(家語楚昭王渡江江有物大如斗圎而赤使問孔/子孔子曰此萍實也晉書祖逖傳逖渡江中流擊)
(楫王獻之桃葉辭渡江不用檝李/頎詩八月寒葦花秋江浪頭白)雲侵帆影落(江總詩/終南雲)
(影落𢎞執恭詩帆影出雲飛李白/詩帆影挂清川又帆落湖中天)風逼鴈行斜(淮南子/雁從風)
(而飛以愛氣力梁簡文帝隴坻雁初飛詩風急暮行稀/李巨仁詩連漪冩雁行盧綸詩露如輕雨月如霜不見)
(星河見雁行李義/府詩征鴻曉陣斜)返照開嵐翠(宋書髙祖紀二儀廓清/三光返照杜甫詩返照)
(入江翻石壁江淹賦跨金/峯與翠巒涉桂水與碧湍)寒潮漾浦沙(郭璞江賦吐納/靈潮王維詩月)
(明寒潮廣張説詩差池截浦沙李頎漁父/歌浦沙明濯足李白江上詩浦沙淨如洗)自將何所往
(吳均詩問/子將何去)海嶠欲營家(劉長卿詩羣峯趨海嶠李德裕/詩望烟歸海嶠梁書徐勉傳雖)
(居顯位不管産業家無蓄積韓愈桃花源圖詩初來猶/自念鄉邑嵗久此地還成家十洲記洲在東海丑寅之)
(間接蓬萊上/有仙家數萬)
　　　早登故山作
雲門夾峭石(南史何𦙍以㑹稽山多靈異往逰焉居若/邪山雲門寺北征賦歴雲門而返顧水經)
(注積石河北有層山甚靈秀山峯之上立石數百丈亭/亭傑竪劍門山記削壁中㫁兩崖相􁁉如門斯闢如劍)
(斯/植)石路䕃長松(洛陽伽藍記﨑嶇石路似壅而通崢嶸/澗道盤紆復直謝朓賦明沙宿莽石路)
(相懸岑參詩蒼旻霽涼雨石路無飛塵李益詩石路瑤/草散松門寒影深孫綽賦䕃落落之長松薛道衡詩澗)
(影落/長松)谷響猿相應(謝萬蘭亭詩谷流清響謝靈運詩哀/猿響南巒張説詩卧聞峽猿響虞騫)
(詩空嶺應鳴猿/易同聲相應)山深水復重(史記貨殖傳淵深而魚生/之山深而獸往之常建詩)
(夕翠映山深顔延之詩河山/信重複楊炯詩山川亘百重)飡霞人不見(南史楮伯玉/傳却粒之士)
(飡霞之人乃可暫致不宜久羈曹植詩餐霞潄沆瀣毛/羽被身形顔延之詩中散不偶世本自餐霞人唐明皇)
(詩餐霞卧九霄易行其庭不見其人/李賀詩暘谷耳曽聞若木眼不見)采藥客猶逢(後漢/書龎)
(公傳攜妻子登鹿門山因採藥不返又逸民傳臺佟鑿/穴為居採藥自給梁簡文帝詩結友尋方岳採藥訪圓)
(丘李德裕詩採藥逢三島尋真值九仙耿湋/詩白社靜逢人李德裕詩春日惟應羽客逢)獨宿靈潭
側(詩敦彼獨宿亦在車下劉向九歎夕徬徨而獨宿鮑/照詩羈心若獨宿李白詩獨宿天霜寒武平一詩皎)
(潔靈潭圖日月參/差畫舸結樓臺)時聞嶽頂鐘(庾信詩尚聞香閣梵獨/聽竹林鐘李白詩華頂)
(窺絶溟劉長卿/詩雲外春山鐘)
　　杜牧(字牧之京兆萬年人太和初進士累官知制/誥中書舍人剛正有竒節敢論列大事詩致)
　　　(豪邁人號小/杜以别甫云)
　　　禪智寺(苕溪漁隠毛文錫茶譜云揚州禪智寺/寺傍蜀岡其茶甘香味如䝉頂焉名勝)
　　　　(志芍藥圃在禪智寺前芍藥壇寺側為崑丘/臺取蕪城賦軸以崑崗為名一統志禪智寺)
　　　　(在府城東/一十五里)
雨過一蟬噪(種樹書栽竹無時雨過便移江總詩終南/雲影落渭北雨聲過莊子覩一蟬方得美)
(䕃李端詩盤雲雙鶴下隔水一蟬鳴謝靈運燕歌行秋/蟬噪栁燕辭楹沈約詩八翻海鶴九噪巖蟬張正見詩)
(寒蟬噪/楊栁)飄蕭松桂秋(杜甫詩飄蕭覺素髮凜欲衝儒冠/鮑照詩松桂盈膝前北山移文誘)
(我松桂欺我雲壑駱賔王詩/一遣樊籠累唯餘松桂心)青苔滿階砌(淮南子窮谷/之汙生以青)
(苔江淹青苔賦嗟青苔之依依兮無色類而可方又别/賦春宮閟此青苔色拾遺記采綠苔以被階引渠水以)
(繞砌梁簡文帝詩翠帶留餘結苔階沒故綦江淹詩山/中忽緩駕暮雪將盈階髙適詩階砌思攀陟門闈尚阻)
(脩/)白鳥故遲留(西京雜記白鳥朱冠鼓翼池干沈約詩/紫籜開緑篠白鳥映青疇張華歸田賦)
(低徊往留栖遲奄藹齊竟陵王子/良詩丘壑每淹留風雲多賞㑹)暮靄生深樹(江淹詩/虛堂起)
(青靄崦嵫生暮霞阮瑀詩深樹猶沾裳席豫詩樹深烟/羃羃灘淺水磷磷王灣詩月深宫樹轉河近禁樓氷)
斜陽下小樓(梁簡文帝文旭日晨臨同迎若華之色夕/陽斜影俱成拂鏡之暉虞世南日午詩五)
(樹隂初正桐圭影未斜蜀志周羣傳於庭中作小樓常/令奴更直於上凡有氣候無不見之是以所言多中王)
(績詩望氣登重/閣占星上小樓)誰知竹西路(詩誰知鳥之雌雄寶祐志/竹西亭在禪智寺前官河)
(北岸取杜牧詩語也其/後向子固易名歌吹亭)歌吹是揚州(鮑照蕪城賦歌吹/沸天徐悱妻詩風)
(傳鼔吹聲一統志揚州漢初為淮南國更為吳國東漢/為廣陵郡隋始改為揚州唐以後因之世説諺云揚州)
(獨步王文度盧僎詩歸流赴淮海征帆下揚州/杜甫詩東閣官梅動詩興還如何遜在揚州)
　　薛能(字太拙汾州人登㑹昌六年進士第大中末/書判中選補盩厔尉李福鎮滑表置觀察判)
　　　(官歴御史都官刑部貟外郎福徙西蜀奏以自/副咸通中攝嘉州刺史遷主客度支刑部郎中)
　　　(知京兆尹事授工部尚書節度徐州徙忠武軍/廣明元年徐州軍戍溵水經許能以舊卒館之)
　　　(城中軍懼見襲大將周岌乘衆疑逐/之因屠其家能癖於詩日賦一章)
　　　贈隠者
門前雖有徑(李適之詩借問門前客今朝幾箇來杜甫/詩車馬何蕭索門前百草生六帖蔣詡歸)
(杜陵門有三徑劉長/卿詩門徑蒼苔合)絶向世間行(史記魏豹傳人生一/世間如白駒過隙耳)
(江淹詩不逐世間人鬬雞東郊道胡/師耽詩且對一壺酒安知世間名)薙草因逢藥(周禮/薙氏)
(掌凡殺草之政令江總棲霞寺碑刋木架峯薙草開徑/庾信馬射賦河湄薙草渭口澆泉説苑鋭金石雜草藥)
(以攻疾石崇金谷詩序余有别廬在金谷澗中衆果竹/柏藥草之屬莫不畢具劉峻山棲志丘阿陵曲衆藥灌)
(叢/)移花便得鶯(王筠蜀葵花賦惟茲異革遷花蜀道丘/遲與陳伯之書雜花生樹羣鶯亂飛杜)
(甫詩鶯花隨世界陽愼詩新樹/已遷鶯郎士元詩鶯花不獻貧)甘貧原是道(蔡邕釋誨/安貧樂賤)
(與世無營王維詩與我/同心人樂道安貧者)苦學不為名(後漢書桓榮少學/長安貧窶無資傭)
(力自給力學不倦列子凡為名者必㢘㢘斯貧為名/者必讓讓斯賤漢書直不疑傳不好立名稱為長者)莫
怪蒼髭晚(鮑照詩流浪漸冉經三齡忽有白髮/素髭生增韻口上曰髭在下曰鬚)無機任
世情(庾信詩無機抱甕汲張九齡龍池聖德頌序無機/而神池浸廣陶𢎞景尋山志倦世情之易擾乃䇿)
(杖而尋山張説詩/香臺豈是世中情)
　　趙嘏(字承祐山陽人㑹昌二年登進士第官至渭/南尉杜牧嘗愛其長笛一聲人倚樓之句因)
　　　(日為趙/倚樓)
　　　靈巖寺(捫蝨新話姑蘇靈巖寺本吳王别館一/統志江南蘇州府靈巖山在府城西二)
　　　　(十五里靈巖寺/在靈巖山梁建)
明月溪頭寺(宋玉神女賦其少進也皎若明月舒其光/班媫妤樂府裁成合歡扇團團似明月南)
(史謝譓傳入吾室者但有清風對吾飲者惟當明月王/績詩歸來南陌上更坐北溪頭王維詩暮持笻節杖相)
(待虎/溪頭)蟲聲滿橘洲(文心雕龍一葉且或迎意蟲聲有足/引心人物志采蟲聲之善音贊愚人)
(之偶得杜甫詩萬壑樹聲滿千崖秋氣髙吳志孫休傳/注李衡於武陵龍陽汎洲上種甘橘千株敕兒曰吾州)
(里有千頭木奴不責汝衣食嵗上一匹絹亦足用耳水/經注湘水又北逕南津城西西對橘州張九齡詩兩邊)
(楓作岸數處橘為洲蘇舜欽水月院記有山/七十二惟洞庭稱雄民俗以橘柚為常産)倚船香逕
晚(盧照鄰詩倚櫂春江上横舟石岸前孟浩然詩河縣/栁林邊河橋晚泊船白居易詩娃宫屧廊尋已傾硯)
(池香徑又欲平李賀詩緑蓋獨穿香逕歸白馬花竿前/了了元和郡縣志吳王闔閭起響屧廊采香徑一統志)
(靈巖山有西施洞翫花/池采香逕琴臺諸勝)移石太湖秋(南史江革傳遷㑹/稽郡丞除都官尚)
(書將還惟乘臺所給一舸舸艚偏欹或請徙重物以迮/輕艚乃於西陵岸取石十餘片以實之大業拾遺大業)
(七年造釣臺運石者困於役一統志太湖石洞庭西山/出以生水中者為貴形嵌空性温潤扣之鏗然書三江)
(既入震澤底定傳震澤吳南太湖名越絶書太湖周三/萬六千頃一統志江南蘇州府太湖在府城西南五十)
(里周官爾雅謂之具區國語史記謂之五湖跨蘇/常嘉湖四府界孫逖詩懸燈千嶂夕巻幔五湖秋)樹老
雲歸盡(王維詩問年松樹老有地竹林多耿湋詩樹色/迎秋老蟬聲過雨稀李賀詩今日菖蒲花明朝)
(楓樹老宋之問緱山廟詩徒聞滄海變不見白雲歸杜/甫詩歸雲擁樹失山村許渾月詩中秋雲盡出滄海半)
(夜露寒/當碧天)苔荒水更流(案苔荒品彚本作臺荒杜甫贈鄭/廣文詩先生早賦歸去來石田茅)
(屋荒蒼苔易水流而不盈張華詩仰䕃髙林茂/俯臨緑水流杜甫詩水流心不競雲在意俱遲)無人見
惆悵(易窺其户闃其無人梁簡文帝冬曉詩㑹是無人/見何用早紅粧吳均閨怨詩四時無人見誰復重)
(羅紈宋玉九辨廓落兮羈旅而無友生惆悵兮而私自/憐晉書習鑿齒傳與桓秘書曰縱目檀溪念崔徐之友)
(肆睇魚梁追二德之逺/徘徊移日惆悵極多)獨上最髙樓(北齊祖鴻勲傳心/悠悠以孤上身飄)
(飄而將逝古詩西北有髙樓上與浮雲齊魏志公孫瓚/傳注瓚諸將家家各作髙樓樓以千計晉書宋纎傳隠)
(居酒泉南山太守馬岌具威儀造焉纎髙樓重閣距/而不見張籍詩下藥逺求新熟酒看山多上最髙樓)
　　于武陵(㑹昌時人詩一巻/通考大中進士)
　　　夜尋僧不遇
數歇渡烟水(宋之問詩攀幽紅處歇躋險綠中行庾信/春賦沙頭渡水人南史孫瑒傳秋風動竹)
(烟水驚波張正見詩水狹度/浮烟祖詠詩細烟生水上)漸非塵俗間(任昉王儉集/序司徒表粲)
(有髙世之度脱落塵俗劉潛和鍾山解講詩雖窮理逰/盛終為塵俗喧李白詩桃花流水沓然去别有天地非)
(人/間)泉聲入秋寺(王勃詩逺近聽泉聲王維詩泉聲咽危/石蓮社髙賢傳逺法師居東林其處流)
(泉匝寺下入於溪符載陟屺寺畫松贊髙秋古寺/僧室虛白顧非熊詩夜僧同靜語秋寺近嚴城)月色
遍寒山(晉書王徽之傳月色清朗四坐皓然江淹詩譬/如明月色流采映嵗寒駱賔王詩山空月色深)
(梁簡文帝詩山峯染月寒謝朓詩蒼/翠望寒山劉希夷詩寒山夜月明)石路幾迴雪(水經/注石)
(路崎嶇巖鄣峻嶮謝朓賦明沙宿莽石路/相懸徐陵詩山寒微有雪石路本無塵)竹房猶閉闗
(劉長卿詩竹房遙閉上方幽苔逕蒼蒼訪昔遊江淹書/子陵閉闗於東越仲蔚杜門於西秦李白詩向晚竹林)
(寂無人空閉闗又築室/在人境閉闗無世喧)不知雙樹客(翻譯名義集娑羅/樹東西南北四方)
(各雙故曰雙樹方面悉皆一榮一枯隂鏗/游巴陵空寺詩網交雙樹葉輪㫁七燈輝)何處與雲閒
(庾信詩不知何處天邊/李白詩心與浮雲閒)
　　　贈王隱人
石室掃無塵(謝靈運詩石室冠林陬飛泉發山椒庾肩淮/吾贈周處士詩九丹開石室三徑沒荒林)
(南子風伯掃塵陶/潛詩户庭無塵雜)人寰與此分(鮑照舞鶴賦去帝鄉之/岑寂歸人寰之喧卑江)
(總詩每從芳杜性須與俗人分成公綏賦爾乃/清濁剖分江淹詩涇渭各異流恩情於此分)飛來南
浦樹(杭州圖經西域僧惠理登飛來峯歎曰此靈鷲山/之小嶺不知何年飛來江淹别賦送君南浦傷如)
(之何王勃詩畫棟朝飛南/浦雲張説詩浦樹懸秋影)半是華山雲(杜甫詩今之畫/圖無乃是爾雅)
(華山為西嶽山海經太華之山削成而四方其髙五千/仞其廣十里王維詩西嶽出浮雲積氣在太清連天凝)
(黛色百里/遙青㝠)浮世幾多事(阮籍大人先生傳逍遙浮世李/商隠詩浮世本來多聚散魏氏)
(春秋阮籍曠逺不羈遺落世事李山甫秋詩來時將/得幾多鴈神仙傳人苦多事杜甫詩多少残生事)先
生應不聞(禮記冠義遂以摯見於卿大夫鄉先生戰國/策梧下先生魏之隠士韓詩外傳古之謂知)
(道者曰先生何也猶之先醒也杜甫詩應用酒為/年詩不聞亦式韓愈詩人皆勸我酒我若耳不聞)寒川
滿斜日(謝靈運賦起春波於寒川閻防詩陽雁照平楚/秋風急寒川皇甫曽詩返照寒川滿梁簡文帝)
(詩斜日晚駸駸虞世/南詩緑野明斜日)空照雁來羣(駱賔王詩潭虛夕照/空上官儀詩池色搖)
(晚空巖花斂餘照淮南子季秋之月候鴈來賔崔/塗詩晴逢雁正來沈佺期詩北望衡陽雁幾羣)
　　李羣玉(字文山澧州人性曠逸赴舉一上而止唯/以吟詠自適裴休觀察湖南延致之及為)
　　　(相以詩論薦授/𢎞文館校書郎)
　　　湖濶(一作/閣)
楚色籠青草(崔國輔石頭灘作楚色有微靄夏侯湛文/籠畢靡前一統志青草湖一名巴丘湖北)
(連洞庭南接瀟湘東納汨羅之水每夏秋水泛與洞庭/為一水涸則此湖先乾青草生焉張志和詩青草湖中)
(月正圎杜甫詩洞庭/猶在目青草續為名)秋風洗洞庭(漢武帝秋風辭秋風/起兮白雲飛杜甫詩)
(秋風渡江來水經注洞庭湖廣貟五百餘里日月若出/沒於其中博物志吳左洞庭右彭蠡謝莊月賦洞庭始)
(波木葉微脱孟浩然詩洞庭秋正/闊一統志洞庭湖在岳州城西南)夕霏生水寺(謝靈運詩雲/霞收夕霏劉)
(孝綽詩淹留望夕霏白/居易詩行吟水寺前)初月盡雲汀(何遜七召映景星/於初月陳後主詩)
(初月似愁眉杜甫/詩鶴下雲汀近)棹響來空濶(𢎞執恭詩棹聲喧岸度/盧照鄰七夕泛舟詩連)
(橈渡急響鳴棹下浮光李百藥洞簫賦對吟空濶之情/復感神仙之術張九齡自彭蠡湖初入江詩江岫殊空)
(濶/)漁歌發杳冥(王勃上已浮江宴序榜謳齊引漁歌互/起晉書夏統傳風波振駭雲霧杳冥孟)
(浩然泛湖歸越詩杳冥/雲外去誰不羨鴻飛)欲浮䦨下艇(淮南子越舲蜀艇/不能無水而浮劉)
(孝綽詩解纜覺船浮白居/易詩花堂闌下月明中)一到斗牛星(晉書張華傳斗/牛之間常有紫)
(氣博物志近世有人居海渚者年年八月有浮槎去來/乃乘槎而去至一處有城郭狀遙望宫中有織婦見一)
(丈夫牽牛渚次飲之此人拜問曰此是何處答曰君還/問嚴君平則知之因還至蜀問君平曰某年某月有客)
(星犯牽牛宿計其年月正是此人到天河時也孫萬夀/詩天津望牛斗李邕詩今日還同犯牛斗乘槎共泛海)
(潮/歸)
　　　送秦鍊師(唐六典道士德髙/思精謂之鍊師)
紫府靜沈沈(抱朴子項曼都言到天上先過紫府金床/玉几晃晃昱昱庾信黄帝見廣成子贊治)
(身紫府問政青丘劉孝綽詩舒雲類紫府標霞同赤城/史記陳涉傳注沈沈宫室深䆳之貌上林賦沈沈隠隠)
(砰磅訇磕李白詩/秋夜沈沈此送君)松軒思别吟(王勃九成宫頌竹殿栖/寒松軒秘景蕭子良詩)
(蘿徑轉連綿松軒方杳藹東觀漢記東平王蒼與諸王/朝京師月餘還臨送歸官悽然懐思乃遣使手詔諸國)
(曰辭别之後獨坐不樂/因就車歸乃伏軾而吟)水流寧有意(山海經注水别流/為派張華詩仰䕃)
(髙林茂俯臨緑水流史記蘇秦傳今乃有意西面而/事秦世説郗司空家有傖奴知及文章事事有意)雲
從本無心(易雲從龍風從虎淮南子食土者無心而慧/陶潛歸去來辭雲無心以出岫劉勰新論網)
(無心而鳥有情顔眞卿詩/白雲留不住緑水去無心)錦洞桃花逺(天台山記桃源/洞即漢永平中)
(劉晨阮肇遇仙處張正見衰桃賦爾乃萬株成錦千林/似翼王維桃花源行出洞無論隔山水庾信詩流水桃)
(花香李白詩夾/岸桃花錦浪生)青山竹葉深(入蜀記姑熟溪東南數峯/如黛蓋青山也謝朓詩不)
(對芳春酒還望青山郭駱賔王詩明月臨溝水青山幾/萬重格物總論竹種族最多大抵皆自根而莖莖皆有)
(節莖間節處生枝枝每兩之枝亦有節枝間/節處生葉葉每三之杜甫詩竹深留客處)不因時賣
藥(髙士傳韓康採藥賣於長安市中口不二價者三十/餘年搜神記薊子訓不知所來時有百嵗公説小兒)
(時見訓賣藥㑹稽市顔色如此王翰詩故人家在西長/安賣藥往來投此山左思詩韓公論賣藥梅生隠市門)
何路更相尋(武夷山志許眞人少學道於王屋山周遊/名山洞府常至武夷絶頂險處題云許碏)
(自莪山尋偃月子到此陸機詩纒/綿自相尋張翰詩賤與老相尋)
　　　遊玉芝觀
尋仙向玉清(郭璞詩尋仙萬餘日今乃見子喬靈寳本/元經四人天外曰三清境玉清太清上清)
(亦名三天太眞經三清之間各有正位聖登玉清真登/上清仙登太清西王母傳紫虛元君魏華存夫人清齋)
(於隠元之臺西王母與金闕聖君降于臺中乘八景輿/同詣清虛上官傳玉清隠書四巻授華存陶𢎞景賦謁)
(三素於/玉清)獨倚雪初晴(楚辭澹容與而獨倚兮蟋蟀鳴此/西堂梁元帝詩栁絮飄晴雪荷珠)
(漾水銀王胄詩初晴物候涼夕景照山/莊張正見詩春樓曙鳥驚蠶妾候初晴)木落寒郊迥(周/禮)
(疏雁隨陽南北木落南翔氷泮北徂謝靈運詩鳥鳴識/夜栖木落知風發鮑照詩木落江度寒鴈還風送秋江)
(淹詩寒郊無留影秋日懸清光庾信詩送客/風塵擁寒郊霜露濃謝朓詩地迥翻旗迴)烟開疊嶂
明(梁簡文帝詩景落商飈靖烟開四郊謐鮑照採菱歌/烟曀越嶂深箭迅楚江急庾信文烟霾沓嶂霧失遙)
(村唐太宗文叠嶂參差凝烟含翠梁武帝詩夕/池出濠渚朝雲生叠嶂顔延之詩山明望松雪)片雲盤
鶴影(梁簡文帝詩可憐片雲生陳子昂詩片雲生極浦/斜日隠離亭梁簡文帝頌盤雲轉蝶塵開沈佺期)
(詩青玉紫騮鞭矯首影屢盤李端詩盤雲雙鶴下隔水/一蟬鳴鮑照舞鶴賦叠霜毛而弄影振玉羽而臨霞駱)
(賔王鶴詩虛言恒/警露孤影尚凌烟)孤磬雜松聲(詩既和且平依我磬聲/髙唐賦不見其底虛聞)
(松聲鮑照詩複澗隠松聲重厓/伏雲色李那詩松聲薄暮來)且共探𤣥理(南史朱百/年傳頗言)
(𤣥理時為詩詠往往有髙勝之言/又謝舉傳舉托情𤣥勝尤長佛理)歸途月未生(陸機詩/感彼歸)
(途艱孔德紹詩今日桃源客相顧失歸途禮記大明生/于東月生于西此隂陽之分夫婦之位也古兩頭纎纎)
(詩兩頭纎/纎月初生)
　　李郢(字楚望長安人大中十/年第進士終侍御史)
　　　遊天柱觀(名勝志大滌山在餘杭縣西南十八/里其中峯一名嚴山有許邁升天壇)
　　　　(及丹竈遺跡兩旁崖石委曲夾道中一石若/柱倒懸過柱一穴如竇内濶丈餘中有圎井)
　　　　(無底惟聞琅琅聲漢元封三年建洞霄宫壇/於洞前唐𢎞道元年有潘先生者建天柱觀)
　　　　(於洞下有少年寄止傳以/符篆祛疾赴之者如市)
聽鐘到靈觀(庾信詩尚聞仙閣梵猶聽竹林鐘孔德紹/詩映流看夜月臨風聽曉鐘太上決疑經)
(元始天尊在/協辰靈觀)仙子喜相尋(孟浩然詩方知仙子宅未有/世人尋李白詩伯陽仙家子)
(梁書劉孝綽傳殿下降情白屋存問/相尋庾信詩何處相尋𤣥武陂)茅洞幾千載(司空曙/詩茅洞)
(玉聲流水暗孔稚主北山移文山阿寂寥/千載誰賞吳均賦古樹荒烟幾千百年)水聲寒至今
(劉孝綽詩夜水聲帷薄江總詩罕有知音者空勞流水/聲山海經齊前之山上有水焉甚寒而清帝臺之漿也)
(庾信詩中/流覺水寒)讀碑丹井上(後漢書禰衡傳衡與黄祖子射/俱游共讀蔡邕所作碑文射愛)
(其辭還恨不譜冩衡曰吾猶能識之因書出之射使寫/碑還校如衡所書莫不歎服江淹詩丹井復㵳泬劉長)
(卿詩潄玉/臨丹井)坐石澗亭隂(晉書謝安寓居㑹稽嘗往臨安/山坐石室臨濬谷悠然歎曰此)
(去夷齊何逺庾信詩度橋猶徙倚坐石未傾/壺鮑照詩刈禾寒澗隂李頎詩黄花生澗隂)清興未云
盡(晉書王徽之傳嘗居山隂夜雪初霽忽憶戴安道在/剡乘船訪之到門而返人問其故曰我本乘興而來)
(興盡而返何必/見戴安道耶)烟霞生夕林(江淹賦究烟霞之繚繞具/林石之巑岏劉孝綽詩烟)
(霞起將夕鮑照/詩鳥還暮林喧)
　　張喬(池州人咸通中進士黄巢/之亂罷舉隠九華詩二巻)
　　　尋桃源(陶潛桃花源記晉太元中武陵人捕魚/為業縁溪行忽逢桃花林夾岸數百步)
　　　　(林盡水源便得一山山有小口髣髴若有光/便捨舟從口入初極狹復行數十步土地平)
　　　　(曠屋舍儼然有良田美池桑竹之屬見漁人/乃大驚云先世避秦時亂來此絶境遂與外)
　　　　(人間隔問今是何世乃不知有漢無論魏晉/一統志湖廣常德府桃源山在桃源縣南三)
　　　　(十里其西南有桃源洞一/名秦人洞洞北有桃花溪)
武陵春草齊(張九齡詩且言臨海郡兼話武陵溪一統/志湖廣長德府漢初為武陵郡梁置武州)
(後改曰沅州隋罷郡改沅州為朗州治武陵縣大業初/改為武陵郡唐復為朗州天寶初又改武陵郡古詩青)
(袍似春草謝靈運詩池塘生/春草楊凝詩暄風草色齊)花影隔澄溪(梁簡文帝詩/雲斜花影沒)
(日落荷心香謝靈運長溪賦潭結緑而澄清瀨/揚白而戴華鮑照詩霞輝兮澗朗日靜兮川澂)路逺無
人去(古詩馨香盈懐袖路逺莫致之揚雄河東賦既發/軔於平盈兮誰謂路逺而不能從沈約詩神交疲)
(夢寐路逺隔思存晉子夜歌/塗澁無人行冒寒逺相覔)山空有鳥啼(陶𢎞景詩空/山霜滿髙烟)
(平鮑照詩願遂宿知意不使舊山空王維詩人閒桂花/落夜靜春山空詩有鳥髙飛亦傅于天劉琨詩有鳥翻)
(飛不遑休息沈充前溪曲當曙與未曙百鳥啼怱忽梁/武帝詩别時鳥啼户今晨雪滿墀庾信詩野戍孤烟起)
(春山百/鳥啼)水垂青藹㫁(鮑照詩回風蕩流霧珠水逐條垂/水經注洩谿有三洩上洩懸二百)
(餘文望若雲垂鮑照登大雷岸與妹書左右青藹表裊/紫霄王筠詩日坂散朱氛天隅斂青藹江淹詩虛堂起)
(青藹孫綽遊天台山/賦瀑布飛流以界道)松偃緑蘿低(孔德紹詩嵗積松方/偃年深椿欲秋曹植)
(詩緑蘿縁玉樹光曜粲相暉水經注沅水東歴三石澗/又東帶緑蘿山頽巖臨水懸蘿鈎渚儲光羲詩澗靜緑)
(蘿深陶𢎞景尋山志髙松上/兮亟停雲低蘿下兮屢迷鳥)世上迷途客(徐陵諫深法/師罷道書世)
(上白衣可訾何限王維詩科頭箕踞長松下白眼看他/世上人莊子黄帝將見大隗于具茨之山方明為御昌)
(㝢驂乘七聖皆迷無所問途陶潛桃花源記漁人辭去/詣太守説如此即遣人隨往遂迷不復得路又歸去來)
(辭實迷途其未逺/覺今是而昨非)經茲盡不迷(詩天子是毗俾民不迷/班固幽通賦乘髙而遌)
(神兮道遐邇而不迷魏略劉雄鳴每出/行霧中識道不迷時人因謂能為雲霧)
　　　再題敬亭清越上人山房(一統志敬亭山在/寧國府城非十里)
重來訪惠休(宋書沙門惠休善屬文徐湛之與之甚/厚世祖命還俗本姓湯位至揚州從事)已
是十年遊(王勃文半面十年一别千里李頎詩與子十/年舊其如離别何魏文帝與吳質書追思昔)
(遊猶在心目戴叔倫詩闗/山明月到悽愴十年遊)向水千松老(阮籍賦背險向/水古詩鬱鬱澗)
(底松周景式廬山記石門北巖有數百樹松大皆連拱/攢生絶崖上南臨石門澗常建題法院詩勝景門閒對)
(逺山竹深松老半含烟/王維詩瀑水映杉松)空山一磬秋(陶𢎞景詩空山霜/滿髙烟平王維詩)
(空山新雨後天氣晚來秋/五經要義磬立秋之樂也)石窓清吹入(江總詩風窓穿/石竇月牖拂霜)
(松陶潛詩今日天氣佳清吹與鳴彈/薛道衡詩浮雲半空上清吹隔池來)河漢夜光流(詩維/天有)
(漢注河漢天河也江淹賦於是乘河漢之光/氣古詩明月皎夜光傅休奕詩光流而星布)久别多
新作(古詩上言長相思下言久離别梁元帝閨怨詩適/言新作裂紈詩誰悟今成纎素辭李白鳴臯歌送)
(君之歸兮動/鳴臯之新作)長吟洗俗愁(魏文帝詩短歌微吟不能長/江總賦聊暇日以須臾每長)
(吟以鬱紆杜甫詩陶冶性靈存底物新詩改罷自長吟/梁昭明太子詩塵根久未洗劉孝威詩聊驅塵俗累杜)
(甫詩迥然/洗愁辛)
　　王貞白(字有道永豐人乾寧二年張貽憲榜進士/後七年始授校書郎嘗與羅隠方干貫休)
　　　(同倡和有靈/溪集七巻)
　　　御溝水(古今注長安御溝謂之楊溝以植楊於/其上也吳均歌青瑣門外安石榴連枝)
　　　　(接葉夾御溝蕭鈞詩龍/門依御溝鳳轄轉芳洲)
一派御溝水(李紳詩洪河一派接清淮/許渾詩先劈崑崙一派流)緑槐相䕃清(魏/文)
(帝槐賦修幹紛其璀錯緑葉萋而重隂梁簡文帝昭明/太子集序致深黄竹文冠緑槐左思魏都賦疏通溝以)
(濵路羅清槐以䕃塗庾儵大槐賦赤松王喬馮夷之/倫逍遙茂䕃濯纓其濵武元衡詩古槐髙栁夏隂清)此
中涵帝澤(陶潛詩此中有真意曹植求自試表/沐浴聖澤潛潤徳教可謂厚幸矣)無處濯
塵纓(宋玉髙唐賦風止雨霽雲無處所楚辭滄浪之水/清兮可以濯我纓李陵詩臨河濯長纓念子悵悠)
(悠孔稚圭北山移文昔聞投/簮逸海岸今見解蘭縛塵纓)鳥道來雖險(南中八志鳥/道四百里以)
(其險絶獸猶無蹊特上有飛鳥之道耳隂鏗詩瞻雲望/鳥道對栁憶象園庾信佛龕銘鳥道下窮羊腸或㫁又)
(詩道險卧轆轤案長安志及雍錄御溝/之水出於龍首山山髙四十丈故云)龍池到自平(唐/六)
(典興慶宫在王城之東南初上居此第宅東有舊井忽/涌為小池嘗有雲氣見黄龍於其中至景龍中其沼浸)
(廣遂洪洞為龍池焉長安志龍池在躍龍門南本是平/地垂拱初因雨水流潦成小池後又引龍首渠分溉之)
(至景龍中彌亘數里深至數丈管子水平而不流陶潛/詩昭昭天宇濶皛皛川上平杜甫詩秦川對酒平如掌)
朝宗心本切(書江漢朝宗于海詩沔彼流水朝宗于海/王維詩君王來祓褉灞滻亦朝宗李白詩)
(詞單意窮/心切理直)願向急流傾(薛道衡詩仗節遵嚴㑹揚舲泝/急流髙適詩湍上急流聲若箭)
(管輅别傳樹上有少女微風樹間隂鳥和鳴須/臾大雨河傾杜甫詩相期一諾重歘使寸心傾)
　　　遊仙(郭璞遊仙詩注凡遊仙之篇皆所以滓穢/塵網錙銖纓紱飡霞倒景餌玉𤣥都而璞)
　　　　(之製文多自叙雖志狹中區而/辭無俗累見非前識良有以哉)
我家三島上(北史楊愔傳此兒駒齒未落己是我家龍/文曹植詩崑崙本吾宅中州非我家神仙)
(傳海上有三神山曰蓬萊曰方丈曰瀛洲謂之三島東/方朔與友人書怡然長笑脱去十洲三島相期拾瑤草)
(吞日月光華共輕舉耳徐陵天台山/徐則法師碑來去二島賔遊二童)洞户枕波濤(後漢/書梁)
(冀傳冀大起第舍堂寢皆有隂陽奥室連房洞户柱壁/雕鏤茅君内傳大天之内有地之洞天三十六所乃真)
(仙所居虞茂歌雕軒洞户青蘋吹徐陵詩簷前初月照/洞户朱帷垂班固西都賦揚波濤于碣石顧愷之觀濤)
(賦既藏珍而納景/且激波而揚濤)醉背雲屏卧(劉希夷詩醉罷卧明月/乗夢遊天台七命雲屏)
(爛汗瓊壁青蔥王延齡夢遊/仙庭賦蕊珠履地雲屏匝廊)誰知海日髙(詩其誰知之/屈原卜居吁)
(嗟嘿嘿兮誰知吾之㢘貞李白詩半壁見/海日空中聞天雞唐太宗詩心隨朗日髙)露香紅玉樹
(李白清平調一枝濃艷露凝香山海經開明北有珠樹/文玉樹玗琪樹注玗琪赤玉屬也吳天璽元年臨海郡)
(吏伍曜在海水際得石樹髙二尺餘莖葉紫色詰曲傾/靡有光彩即玉樹之類也李白詩清都緑玉樹灼爍瑤)
(臺/春)風綻碧蟠桃(續博物志海中有庭朔山上有桃木蟠/屈三千里十洲記東海有山名度索山)
(有大桃樹屈盤/數千里曰蟠桃)悔與神仙别(史記孝武本紀天子既聞/公卿及方士之言黄帝以)
(上封禪皆致怪物與神通欲放黄帝以嘗接神仙人蓬/萊士髙世比德于九皇漢書郊祀志燕齊方士言有神)
(仙祭祀致福者以萬數大隱子在人曰人仙在天曰天/仙在地曰地仙在水曰水仙能通變曰神仙郭璞詩神)
(仙排雲出謝靈運/詩與子别山阿)思歸夢釣鼇(魏武帝苦寒行思欲一/東歸魏文帝燕歌行慊)
(慊思歸戀故鄉列子龍伯國之大人一釣而連六/鼇合負而歸孟浩然詩今日觀東海垂綸學釣鼇)
　　張蠙(字象文清河人初與許棠張喬齊名登乾寧/二年進士第為校書郎櫟陽尉犀浦令入蜀)
　　　(拜膳部/貟外郎)
　　　過山家
避暑得探幽(班固扇詩來風堪避暑靜夜致清涼梁/昭明太子七契紾絺避暑緼袍禦冬梁)
(簡文帝納涼詩避暑髙梧側輕風時入襟王僧孺詩迴/鑾避暑宫下輦迎風館晉書隠逸傳序文繫探幽貞遯)
(以成其象陸龜䝉詩探幽非遯世又/不必探幽上鬱岡公齋吟嘯亦何妨)忘言遂久留(莊子/言者)
(所以在意得意而忘言晉書山濤與嵇康吕安善後遇/阮籍便為竹林之交著忘言之契鄭曼季詩誠在心德)
(愛結忘言陶潛詩此中有真意欲辨已忘言易山上有/火疏火在山上逐草而行勢不久留故為旅象招隠士)
(王孫兮歸來山中兮不可/久留李陵詩行人難久留)雲深窗失曙(張正見詩龍橋/丹桂偃鷲嶺白)
(雲深武元衡詩㑹因南國使得放海雲深庾信對燭賦/蓮帳寒檠窗拂曙李白宫中行樂詞繡户香風暖紗窗)
(曙色新王維洛陽女兒行春窗/曙滅九微火九微片片飛花璅)松合徑先秋(祖鴻勲與/陽休之書)
(月松風草縁庭綺合劉孝先詩洞户臨松徑虛窗隠竹叢庾信文/松徑寒深盧照鄰詩桃源迷漢姓松徑有秦官李嘉祐呈嚴維詩)
(潘生秋徑草嚴子意如何錢起/詩苦雨暗秋徑寒花垂紫苔)響谷傳人語(水經注每/至晴初霜)
(旦林寒澗肅常有髙猿長嘯屬引淒異空谷傳響又風/泉傳響於青林之下謝萬蘭亭詩谷流清響條鼓鳴音)
(禮記五方之人言語不通嗜欲不同李白/詩若耶溪邊採蓮女笑隔荷花共人語)鳴泉洗客愁
(陳子昂詩巖庭交雜樹石瀨瀉鳴泉李嶠賦風烈烈而/鳴泉何遜詩客心愁日暮從倚空望歸劉孺詩詎使客)
(愁生庾信詩倡樓驚/别怨征客動愁心)家山不在此(錢起詩蓮舟同浦宿/栁岸向家山左傳子)
(太叔賦褰裳宣子曰起在/此敢勤子至于他人乎)至此可歸休(漢書孔光傳光/沐日歸休兄弟)
(妻子燕語終不及朝省政事陶潛歸去來辭感吾/生之行休韋應物詩府中徒冉冉明發可歸休)
　　翁承贊(字文堯閩人乾寧二年進士又擢宏詞科/任京兆府叅軍天佑元年以右拾遺受詔)
　　　(冊王審知為王梁開平四年復為閩王冊禮副/使尋擢諫議大夫福建鹽鐵副使就加左散騎)
　　　(常侍御史大/夫留相閩)
　　　晨興
晨起竹軒外(温庭筠詩晨起動征鐸杜牧詩多為裁詩/步竹軒有時凝思過朝昬陸海詩一磬竹)
(林/外)逍遙清興多(詩所謂伊人于焉逍遙莊子逍遙遊注/夫大小雖殊而放於自得之場則逍遙)
(一也離騷折若木以拂日兮聊逍遙以相羊潘岳詩修/日朗月攜手逍遙李商隠詩清興恭聞命言詩未敢迴)
(李白詩狂客/歸舟逸興多)早涼生户牖(陸倕詩葭葦日蒼蒼親知慎/早涼楊炯詩池風泛早涼韋)
(應物詩河漢有秋氣南宫生早涼洛陽伽藍記靈芝釣/臺風生户牖雲起梁棟阮籍詩蟋蟀在户牖蟪蛄號中)
(庭張華詩昔邪生/户牖庭内自成隂)孤月照闗河(梁簡文帝詩夕波照孤月薛道衡/賦横長河之耿耿挂孤月之團團)
(李頻詩毗陵孤月出詩月出照兮張華詩晨月照幽房/史記蘇秦傳秦被山帶渭東有闗河謝朓歌旌節去闗)
(河李乂詩闗/河雲外連)旅食甘藜藿(魏文帝與吳質書馳騁北場/旅食南館王維詩出門當旅)
(食杜甫詩旅食京華春七啓余甘藜藿未暇此食阮籍/詩甘彼藜藿食樂是蓬蒿廬晉書葛洪傳藜藿有八珍)
(之甘王維詩幸/沾同舍甘藜藿)歸心憶薜蘿(杜甫詩滿目飛明鏡歸心/折大刀韓翃詩過江秋色)
(在詩興與歸心楚辭九歌若有人兮山之阿被薜荔兮/帶女蘿南史宗測傳量腹而進松术度形而衣薜蘿賈)
(島詩一路白雲/裏飛泉灑薜蘿)一尊如有地(沈約詩勿言一尊酒明日/難重持王昌齡詩一尊廣)
(陵酒十載衡陽心杜牧詩留我一尊酒前山/看春雨王維詩問年松樹老有地竹林多)放意且狂
歌(列子不治世故放意所好陶潛詩放意樂餘年杜甫/詩代公尉通泉放意何自若樂府解題古辭曰將進)
(酒乘大白大畧以放歌為言王維詩復值接輿醉/狂歌五栁前杜甫詩躭酒須微祿狂歌托聖朝)
　　任翻(唐末人詩/集一巻)
　　　春晴
楚國多春雨(國語赫赫楚國而君臨之甯戚飯牛歌吾/當與爾適楚國孫楚韓王臺賦薄邯鄲之)
(叢臺陋楚國之章華謝朓詩多雨亦淒淒杜甫詩峽内/多雲雨管子春發五政一論孤幼赦有罪二賦爵列授)
(祿位三脩溝洫復亡人四治封疆正阡陌五無殺麛卵/無絶華萼五政得時春雨乃來夏侯湛愍桐賦納谷風)
(以疏葉含春雨以濯莖梁簡文帝菩提頌序秋荼不設/廢九律之嚴科春雨愛生解三驅之宻網庾信豆盧公)
(碑春雨潤木/自葉流根)柴門喜晚晴(陶潛文翳翳柴門事我宵晨/范雲詩還聞穉子説有客欵)
(柴扉杜甫詩白沙翠竹江村暮相送柴門月/色新何遜喜晴詩振衣喜初霽褰裳對晚晴)幽人臨水
坐(易履道坦坦幽人貞吉陳後主樂府花落幽人徑賀/循詩欲識幽人蘭杜徑山窓芳桂復叢生楚辭登山)
(臨水兮送將歸南史蕭子顯傳登髙目極臨水送歸陶/潛詩望雲慙髙鳥臨水愧遊魚白居易詩弄日臨溪坐)
(尋花繞/寺行)好鳥隔花鳴(曹植詩好鳥鳴髙枝杜甫詩美花/多映竹好鳥不歸山庾信結客少)
(年塲行隔花遙勸酒就水更移牀詩伐木丁丁鳥鳴嚶嚶/謝靈運詩鳥鳴識夜栖木落知風發王籍詩蟬噪林逾靜)
(鳥鳴山更幽李白詩覺/來盼庭前一鳥花間鳴)野色連空濶(李白詩芳草換野/色杜甫詩竹風連)
(野色李嶠楚望賦霜盡川長雲平野濶李百藥洞簫賦/對吟空濶之情復感神仙之術杜甫馬詩所向無空濶)
江流接海平(謝朓詩大江流日夜客心悲未央又結軫青/郊路迴瞰蒼江流王維詩江流天地外山)
(色有無中江淹四時賦冬隂北邊/永夜不曉平蕪際海千里飛鳥)門前向溪路(陶潛詩/舫舟䕃)
(門前梁元帝詩門前楊栁亂如絲徐陵諫深法師罷道/書門前擾擾我且安眠謝靈運歸塗賦背海向谿乘潮)
(傍山王勃序何年風月三山滄海之春何處風花一曲/清溪之路崔曙詩寥寥逺天淨溪路何空濛張籍詩幾)
(時更踏/門前路)今夜月分明(庾信夜聽搗衣詩今夜長門月應/如晝日明張九齡詩故鄉臨桂水)
(今夜渺星河杜甫詩露從今夜白月是故鄉明晉子夜/歌秋夜涼風起天髙星月明李白寄吳山人詩夫君弄)
(月明滅景清淮裏周𢎞正詩/斜光入丹扇的的最分明)
　　薛瑩(文宗時人洞/庭詩集一巻)
　　　秋晚同友人閒步
藉草與行莎(北史達奚武傳藉草而宿江總修心賦經/行藉草宴座臨渠王維詩藉草飯松屑爾)
(雅翼莎莖葉似三稜根周匝多毛謂之香附子/一名雀頭香謝朓詩幸留青尊味言藉故田莎)相看日
未斜(梁簡文帝賦脉脉兩相看李白詩相看兩不厭顔/延之詩序歡洽日斜梁元帝詩西山晚日斜梁簡)
(文帝詩北窗聊就/枕南簷日未斜)斷崖分鳥道(鮑照蕪城賦崪若斷岸/周賀詩逺洞省穿湖底)
(過斷崖曽向壁中禪李巨仁臨名山篇分崖若斷烟南/中志鳥道西百里以其險絶獸猶無蹊特上有飛鳥之)
(道耳隂鏗詩瞻雲望鳥/道王褒詩鳥道無蹊徑)疎樹見人家(庾肩吾詩疎樹出/龍樓何遜詩疎樹)
(翻髙葉蕭慤詩葉疎知樹落庾信小園賦名為野人之/家是謂愚公之谷蘇頲詩竹妨山鳥路藤蔓野人家王)
(維詩雨中春/樹萬人家)望逺臨孤石(穀梁傳望逺者察其貌而不/察其形王勃思春賦惜青樓)
(之望逺崔湜詩春樓望逺背朱城梁書沈約傳開閣室/以逺臨釋惠標詠孤石詩中原一孤石地理不知年劉)
(刪詩孤石滄波裏杜/甫詩倚杖看孤石)吟餘落片霞(楚辭立江介而長吟/兮禇遂良詩獨有狂)
(歌客來承歡宴餘梁簡文帝詩落霞乍續斷王勃/滕王閣序落霞與孤鶩齊飛杜甫詩流霞分片片)野情
看不足(庾信詩野情風月曠山心人事疎王績詩野情/貪藥餌詩唯日不足陶潛遊斜川詩序遙想靈)
(山有愛嘉名欣對不足率爾賦詩沈/約六憶詩相看常不足相見乃忘饑)歸路思猶賒(陶潛/詩行)
(行循歸路計日望舊居謝靈運詩始得傍歸路梁簡文/帝阻歸賦終知客遊之阻無解歸路之賒庾肩吾詩方)
(愁别路賒王績詩策杖尋隠士行行/路漸賒隋煬帝望江南清賞思何賒)
　　　宿東巖寺曉起
野寺寒塘曉(杜甫詩野寺隠喬木山僧髙下居岑參詩/野寺荒臺晚謝朓詩露濕寒塘水劉長卿)
(詩秋草無三徑寒塘獨一/家栁宗元詩露白秋江曉)遊人一夢分(王勃詩歸驂將/别棹俱是倦遊)
(人杜審言詩獨有宦遊人偏驚物候新列子神遇為夢/吕氏春秋一體而兩分同氣而異息沈佺期詩春夢失)
(陽闕王筠詩倐忽方/千里戀茲岐路分)鐘殘數樹月(李白詩霜清東林鐘/水白虎溪月杜審言)
(詩霜白宵鐘徹張祜詩碁罷嶽鐘殘洛陽伽藍記叢樹/數株枝條繁茂庾信詩古松栽數樹王粲詩殘月半山)
(低/)僧起半巖雲(權德輿詩龎眉倚杖禪僧起錢起登玉/山詩半巖採珉者一㸃如片雪温庭筠)
(老君廟詩紫氣氤氲抱半巖何遜詩/薄雲巖際出謝靈運詩巖髙白雲屯)宿鳥驚初見(唐太/宗賦)
(露宿鳥之全翮李白詩花枝宿鳥喧劉希夷詩河洲宿/鳥驚庾信詩山鳥一羣驚公羊傳六鷁退飛記見也楚)
(辭左見/兮鳴鵙)幽泉落不聞(蜀都賦火井沈熒於幽泉孫楚井/賦幽泉騰涌津澤傍潤鄭巢詩石)
(中泉暗落韓愈詩人皆勸我酒我若耳不聞傳燈錄/道樹禪師曰野人多色伎倆只消老僧不見不聞)吟
餘凭前楹(杜甫詩吟多意有餘楊師道詩髙吟覺思寛/白居易詩五字新題思有餘王粲賦慿軒檻)
(以遙望兮向北風而開襟李/商隠詩後門前檻思無窮)紅葉下紛紛(張均詩園紅/柿葉稀吕温)
(詩迎霜紅葉早錢起詩村落通白雲茅茨隠紅葉長孫/無忌詩颯颯風葉下庾信詩桑葉紛紛落薊門吳均詩)
(落葉向/紛紛)
　　郭良(金部負/外郎)
　　　早行
早行星尚在(詩三星在户謝靈運詩星闌命行役鮑照/詩侵星赴早路晉書夏統傳每採梠求食)
(星行/夜歸)數里未天明(左傳銅鞮之宫數里詩東方未明吳/越春秋吳師臨晉夫差昬秣馬食士)
(服兵被甲勒馬銜枚闇行而進雞鳴而定陳去晉軍一/里天尚未明王逸九思天庭明兮雲霓藏三光朗兮鏡)
(薾/方)不辨雲林色(禮記朝辨色而入陸雲九思虎鳴飈以/拂谷螭囘雲而結林宋之問詩雲林浩)
(蔽虧儲光羲詩清露洗/雲林江淹書浮雲色曉)空聞風水聲(梁簡文帝詩空聞/北窗彈庾信詩空)
(聞吹笛悲易風行水上渙吳地記闔閭使靈威大人再/入洞庭穴經二十日却返云不似前也惟聞風水波濤)
(前去不得庾信終南山義/谷銘松桂危懸風泉虛韻)月從山上落(張正見詩闗山/度曉月王褒詩)
(殘月半山低吳均詩山上萬雲重鮑照賦星翻漢/迴曉月將落伏知道詩四更星漢低落月與山齊)河入
斗間横(物理論水之精氣上浮宛轉隨流水名曰天河/史記天官書漢中四星曰天駟旁有八星絶漢)
(曰天潢南斗為廟牽牛為犧牲其北河鼓梁元帝詩星/稀月初上雲開河尚横宋之問明河篇昬見南樓清且)
(淺曉落西/山縱復横)漸至重門外(易重門擊柝梁簡文帝樂府重/門皆已閉謝朓詩平明振衣坐)
(重門猶/未開)依稀見洛城(丘遲還林賦依稀子陵之釣髣髴/滄浪之歌庾信詩依稀映村塢漢)
(樂府驅車出北門遙觀洛陽城謝朓詩徘徊/憐春暮惟有洛城隔庾信詩寧知洛城晚)
　　禇朝陽(天寶/進士)
　　　登少室山寺(戴延之西征記嵩髙山中岳也東/謂太室西謂少室相去十七里嵩)
　　　　(髙其總名也謂之室者以其下各有石室焉/少室髙八百六十丈上方十里與太室相埒)
　　　　(但小耳一統志少林寺在登封縣西少室山/北麓後魏時建梁時逹摩居此面壁九年)
飛閣青雲裏(班固西都賦輦路經營修除飛閣王屮頭/陀寺碑飛閣逶迤下臨無地魏文帝詩置)
(酒坐飛閣逍遙臨華池楚辭涉靑雲以泛濫遊兮忽臨/睨夫舊鄉曹植賦青雲鬱其西翔飛鳥翻而上匿古樂)
(府上葉拂青雲江總詩鳥/聲雲裏出樹影浪中搖)新秋獨早涼(南齊書世祖在/東宮賜禇淵銀)
(柱琵琶又嘗㑹宴袁粲舍時初秋涼夕風月甚美淵援/琴奏别鶴之曲張正見詩髙軒揚麗藻自是賦新秋陸)
(倕詩葭葦日蒼/蒼親知慎早涼)天花映窗近(髙僧傳梁僧法雲講次天/花散墜梁簡文帝述聽講)
(事書法水晨流天花夜落王褒突厥寺碑香隨微雨自/灑風塵幡雜天花常調絲竹崔涯詩傍窗緑砌遍庭栽)
月桂拂簷香(酉陽雜俎舊言月中有桂有蟾蜍故異書/言月桂髙五百丈下有一人常斫之樹創)
(隨合江總詩河邊月桂秋梁元帝詩拂簷應有意/崔琪桂林一枝賦光雨露之新沐拂香風以徐吹)華岳
三峯小(名山志華山五岳之西岳也郭璞華山贊華岳/靈峻削成四方白虎通西方太隂用事萬物生)
(華故曰華山是山削成四方髙五千仞有芙蓉明/星玉女三峯述征記華山有三峯直上數千仞)黄河
一帶長(漢書注孟津號黄河一統志黄河自潼闗界流/入闕鄉縣境經靈寶陜州澠池新安洛陽孟津)
(鞏縣入開封府界梁簡文帝京洛篇黄河入洛水/丹泉繞射熊史記漢髙祖封功臣誓曰黄河如帶)空間
指歸路(陶潛詩行行循歸路計日望/舊居謝靈運詩始得傍歸路)烟處有垂楊(梁簡/文帝)
(詩逺烟生兮含山勢庾信小園賦觀受釐于宣室賦垂/楊于直廬梁元帝詩落花洒行路垂楊拂砌塵乂巫山)
(巫峽長垂栁復垂楊謝朓詩/飛甍夾馳道垂楊䕃御溝)
　　顧在鎔(蘇州人光啓/二年進士第)
　　　宿麻平驛
及到怡情處(中論學也者所以疏神達思怡情理性聖/人之上務也王融靜行詩心怨動紛繞情)
(怡輒/遷互)暫忘登涉勞(易説以先民民忘其勞晉書苻朗載/記苻朗為方伯有若素士登涉山水)
(不知老之將至詩山/川悠逺維其勞矣)青山看不厭(何遜詩家本青山下/愛上青山上張正見)
(詩雪盡青山路氷銷緑水池陶潛詩晨夕看山川事事/悉如昔張謂詩晝行不厭湖上山李白詩相看兩不厭)
(只有敬/亭山)明月坐來髙(魏武帝樂府明明如月子夜歌冶/遊步明月别賦秋帳含茲明月光)
(王昌齡詩昨夜風開露/井桃未央前殿月輪髙)犬為孤村吠(潛夫論一犬吠形/百犬吠聲新語犬)
(不夜吠鳥不夜鳴陶潛詩荒路曖交通雞犬互鳴吠王/維山中與裘秀才書寒犬吠聲如豹隋煬帝詞寒鴉飛)
(數㸃流水/繞孤村)猿因冷木號(淮南子猿得木而㨗魚得水而/騖又楚有白猿王自射之則搏)
(矢而顧使養由基射之始調弓矯矢未發而猿抱樹號/矣幽通賦養流睇而猿號兮李虎發而石開唐太宗詩)
(蟬啼覺樹冷螢火不温風岑參/詩杉冷曉猿悲楚客心欲絶)微吟還獨酌(魏文帝燕/歌行短歌)
(微吟不能長魏都賦干戚羽毛之飾好清歌微吟之要/妙南史謝惠連傳不妄交接有時獨酌曰入吾室者但)
(有清風對吾飲者惟當明月又顔延之傳布衣蔬食獨/酌郊野江淹自序傳獨酌虛室沈炯獨酌謠獨酌獨長)
(謠再酌吟許史/三酌傲松喬)多興憶同袍(文心雕龍觸興致情因變/取㑹王勃滕王閣序遙吟)
(俯暢逸興遄飛詩豈/曰無衣與子同袍)
　　僧靈一(姓吳氏廣陵人居餘杭宜豐寺禪誦之暇/輒賦詩歌與朱放張繼皇甫曽諸人為塵)
　　　(外/友)
　　　宜豐新泉
泉源新湧出(詩泉源在左張説詩白雲慙幽谷清風愧/泉源祖詠詩引水開泉源後漢書光武帝)
(紀中元二年京師醴泉湧出北史齊趙/郡王叡傳無水處禱而掘井泉源湧出)洞澈映纎雲(水/經)
(注明月池白璧灣灣清潭鏡澈王獻之帖鏡湖澄澈清/流瀉注沈約新安江詩洞澈隨深淺皎鏡無冬春傅休)
(奕詩纎雲時髣/髴渥露沾我衣)稍落芙蓉沼(薛道衡詩水溢芙蓉沼花/飛桃李蹊魏元忠詩前對)
(芙蓉沼旁/臨杜若洲)初淹苔蘚文(何遜詩水緑半含苔又隂岸生/駁蘚劉孝威曲澗詩石岸生寒)
(蘚沈根漬水苔沈佺期詩乳竇何淋漓/苔蘚更彩錯岑參詩雨滋苔蘚侵階緑)素將空意合(鮑/照)
(觀漏賦抱空意其如玉江淹詩烟景抱空意蘅/杜綴幽心張九齡詩日夕懐空意人誰感至精)淨與衆
流分(水經注漣水徑連道縣控引衆流合成一溪謝靈/運山居賦衆流所凑萬泉所回汎濫異態首毖終)
(肥石林詩話禪宗論雲門有三種語其二為截斷衆流/句謂超出言外非情識所到班固幽通賦道混成而自)
(然兮術同源而分流庾/肩吾詩分流合智津)每到清宵月(梁武帝詩清宵一/已曙藐爾泛長洲)
(杜甫詩思家/步月清宵立)泠泠夢裏聞(宋玉風賦清清泠泠愈病析/酲陸禨文賦音泠泠以盈耳)
(湘中記衡山有懸泉滴瀝嵓間泠泠如弦吳均與朱元/思書泉水激石泠泠作響張九齡望月詩所思如夢裏)
(相望在庭中李白/詩漁歌月裏聞)
　　皎然
　　　題沈少府書齋(錦繡萬花谷李白贈瑕丘王少/府别西河劉少府贈秋浦栁少)
　　　　(府杜甫貽華陽栁少府如此則當是唐時縣/尉多稱少府也王字安成記太和中陳郡殷)
　　　　(府君引水入城穿池仲堪又于池北/立小屋讀書百姓于今呼曰讀書齋)
不下南昌縣(漢書韓延夀傳入守左馮翊嵗餘不肯出/行縣一統志江西南昌府南昌縣附郭本)
(漢舊縣為豫章郡治隋改為豫章/縣屬洪州大業初復名南昌縣)書齋每日閒(王勃詩/直當花)
(縣裏書齋望曉開陶潛詩/户庭無塵雜虚室有餘閒)野花當砌落(江總詩野花不/識采旅行本無)
(行王冏詩野花奪人眼山鶯紛可喜陶𢎞景詩枯葉未/落寒花委砌宋子侯董嬌嬈詩纎手折其枝花落何飄)
(颺沈玩前溪歌花落/逐水去何當順流還)溪鳥逐人還(庾信詩愛静魚爭樂/依人鳥入懐陶潛歸)
(去來辭雲無心以出岫鳥倦飛而知/還又詩山氣日夕佳飛鳥相與還)有興常臨水(晉書/庾亮)
(傳亮在武昌諸佐吏殷浩之徒乘秋夜登南樓俄而亮/至諸人將起避之亮徐曰諸君少住老子於此處興復)
(不淺宋玉九辨登山臨水兮送將歸梁簡文帝詩金/門玉堂臨水居蕭銓詩共君臨水别勞此送將歸)無
時不見山(孟子出入無時沈約早發定山/詩夙齡愛逺壑晚蒞見竒山)千峯數可盡
(孫綽遊天台山賦或倒景於重溟或匿峯於千嶺吳均/與朱元思書自富陽至桐廬一百許里夾岸髙山皆生)
(寒樹爭髙直指千百成峯禮記/悉數之乃留更僕未可終也)不出小窗間(謝朓詩窗/中列逺岫)
(庭際俯喬林王筠詩閒牖聽奔濤開窓延/疊嶂陳後主詩夕陽如有意偏傍小窓明)
　　　送重鈞上人遊天台(臨海記天台山超然秀出/有八重視之如一周迴八)
　　　　(百里孫綽賦序天台山者蓋山嶽之神秀者/也涉海則有方丈蓬萊登陸則有四明天台)
　　　　(天台山志是山髙一萬八千丈上應台星/一統志天台山在天台縣西一百一十里)
漸看華頂出(徐防觀濤詩漸看遙樹沒稍見逺天浮陽/休之詩漸看階􁈙蔓稍覺池蓮長洞天福)
(地記華頂峯在天台縣東北六十里蓋天台第八重最/髙處髙一萬丈西征賦眺華頂之隂崖釋慧標詩霧巻)
(蓮峰/出)幽賞意隨生(鮑照詩目逺幽情周王融詩結賞自/貟嶠移宴乃方壺劉洎詩㑹賞叶幽)
(棲上官昭容詩逐仙賞展幽情謝靈運詩且申獨徃意/梁簡文帝詩春風隨意來庾信詩細草横堦隨意生張)
(説詩空山寂/歴道心生)十里行松色(拾遺記洞庭山有靈洞采藥/之人入行十里迥然天清覆)
(耀花芳栁暗庾信詩千尋文杏照十里木蘭香天台山/志至古石門左柱旁上有舊刻曰萬松徑約數十步建)
(浮圖二松廢/而徑猶存)千重過水聲(謝靈運傳巖嶂千重莫不備/盡唐太宗望雪詩入牖千重)
(碎陶潛別傳淵明嘗聞田水聲倚杖聽之曰此水過吾/師丈人矣江總詩罕有知音者空勞流水聲蕭慤詩望)
(知雲氣合聽識水聲秋天台山志福/溪水險而清又中有三溪冬温夏冽)海容雲正盡(洞天/福地)
(記華頂峯絶頂東望滄海俗號望海尖草木薰郁殆非/人世謝靈運登海口盤嶼山詩彷彿含嚬容徐防詩雲)
(容雜浪起髙氏騷略月澄午兮/收雲劉孝綽詩白雲夏峯盡)山態雨初晴(梁簡文帝/詩登樓望)
(曖曖山川自分態又南郊頌序澎湃嶤屼山川異態潘/岳閒居賦微雨新晴六合清朗張九齡詩試上髙樓望)
(初逢山雨晴唐太宗詩晚/霞聊自怡初晴彌可善)事事將心證(陶潛詩聖賢留/餘跡事事在中)
(都又晨夕看山川事事悉如昔楊衡宿/陟岵寺詩心證紅蓮喻跡羈青眼律)知君道可成(謝/朓)
(詩知君宻見親寸心傳玉盌隋書經籍志佛經有四等/之果一曰須陁洹二曰斯陁含三曰阿羅含四曰阿羅)
(漢阿羅漢已上至菩薩者深見佛性以至成道太極眞/人歌勤研𤣥中思道成更相過阮籍達莊論形神在我)
(而道/可成)
　　　題沈道士新亭
何處好攀躋(小長干曲君家住何處崔顥詩日暮鄉闗摯/何處是元結詩問我常偃息泉上何處好)
(虞賦攀招搖而上躋兮岑參/詩山髙徒仰止不得日攀躋)新亭俯舊溪(庾信詩樹似/新亭岸杜甫)
(詩新亭結搆罷張華詩俯臨緑/水流岑參詩悔别青山憶舊溪)座中千里近(盧僎詩吹/笙玉座中)
(禮記自恒山至于南河千里而/近自南河至于江千里而近)簷下四山低(陶潛詩藍/縷茅簷下)
(未足為髙棲吳均詩蜘蛛簷下挂水經注浙江又東逕/靈隠山山在四山之中謝靈運山居賦四山周迴雙流)
(逶迤岑參詩玉壘天/晴望諸峯盡覺低)小浦依林曲(劉楨京口記過長岡/五里得屠兒浦者昔)
(諸屠兒居此小浦因以為名也薛道衡詩曲浦騰烟霧/任昉文依林構宇傍巖拓架杜甫詩結宇依空林范雲)
(詩乃鑒/長林曲)回塘繞郭西(南都賦收歡命駕分背迴塘梁簡/文帝詩泛水入迴塘又迴塘繞碧)
(莎杜甫雨詩/正灑郭西田)桃花春滿地(禮記仲春之月桃始華王維/詩水上桃花紅欲然李白詩)
(池花春映日釋氏通鑑/樂聲振空雨花滿地)歸路莫相迷(陶潛詩行行循歸/路計日望舊居謝)
(靈運詩始得傍歸路杜甫莫相疑行不/爭好惡莫相疑徐安貞詩唯愁仙路迷)
　　　若邪春興(水經注若邪溪水上承嶕峴麻溪溪/之下孤潭周數畝下注若邪溪水至)
　　　　(清照衆山倒影窺之如畫一統志若邪溪在/紹興府城東南二十五里與鏡湖合西施採)
　　　　(蓮歐冶鑄/劍於此)
春生若溪水(春秋繁露少陽因木而起助春之生也陸/機周處碑春水方生揮插同於雲雨杜甫)
(詩好雨知時節當春乃發生李白詩宛似雲/門對若溪王維詩言入桃花川每逐青溪水)雨後漫流
通(淮南子春風至則甘雨降元稹詩繞郭烟嵐新雨後/仲長統昌言澶漫瀰流無所底極宋之問詩漸見江)
(勢濶行嗟水流漫蕭琛詩/荆吳渺何際烟波千里通)芳草行無盡(班固西都賦竹/林果園芳草甘)
(木杜甫詩但訝鹿皮翁忘機對芳草左思吳都賦草則/布濩臯澤蟬聨陵丘夤縁山岳之岊羃䍥江海之流)
清源去不窮(張衡賦旦余沐于清源兮晞余髪於朝陽/沈約詩清源泛緑苔杜甫詩湛湛長江去)
(枚乘七發汨乘流而下/降兮或不知其所止)野烟迷極浦(梁簡文帝詩古樹/無枝葉荒郊多野)
(烟劉禹錫詩揚子江頭烟景迷九歌/望涔陽兮極浦江淹詩停艫望極浦)斜日起微風(梁簡/文帝)
(詩斜日晚駸駸虞世南詩緑野明斜/日青山淡晚烟吳筠詩獵獵起微風)數處乘流望(左思/吳都)
(賦汨乘流以砰宕何遜詩單艫時向浦獨楫/乍乘流髙適詩春流自茲逺倚楫時一望)依稀似剡
中(李賀詩依稀和氣排冬嚴一統志漢剡縣地屬㑹稽/郡南史隠逸傳㑹稽剡縣多名山晉書王徽之字子)
(猷嘗雪夜泛舟剡溪訪戴安道造門即返或問之曰乘/興而來興盡而返李白詩此行不為鱸魚膾自愛名山)
(入剡/中)
　　僧泚(大厯/時人)
　　　北原别業
野外車騎絶(杜甫詩野外堂依竹籬邊水向城又不愁/野外無供給史記蘇秦傳過洛陽車騎輜)
(重諸侯各發使送之甚衆又司馬相如傳相如之臨卭/車騎雍容閒雅甚都陶潛詩結廬在人境而無車馬喧)
古原松柘隂(李商隠詩驅車登古原潘岳詩春草鬱青/青松柘何奕奕江淹詩翩翩征鳥翼蕭蕭)
(松柏/隂)流鶯出谷靜(張説詩繞殿流鶯凡幾樹賈至詩百/囀流鶯繞建章詩出於幽谷遷於喬)
(木梁昭明太子啓啼鶯出谷爭傳求友之音/李白詩花飛出谷鶯陳書武帝紀谷靜山空)春草閉門
深(謝靈運詩池塘生春草後漢書陳寔傳閉門懸車棲/遲養老孟浩然詩吾昔與爾輩閉門常讀書杜甫詩)
(草深迷市井王維詩一/向石門裏任君春草深)學稼農為業(論語樊遲請學稼/子曰吾不如老農)
(漢書蕭望之傳杜/陵家世以農為業)忘情道作心(晉書王衍傳聖人忘情/最下不及於情情之所)
(鍾正在我輩髙適詩感時常激切於己即忘情王僧達/詩珪璋既文府精理亦道心李端詩月明潭影澄空性)
(夜靜猿聲/證道心)因知上皇日(詩譜序詩之興也諒不於上皇/之世疏上皇謂伏羲三皇之最)
(先者王績詩何忝上皇人/沈約詩堯年舜日歡無極)鑿井在雲林(擊壤歌日出而/作日入而息鑿)
(井而飲耕田而食李白詩鑿井當及泉儲調/光羲詩清露洗雲林孟浩然詩雲林有同)
　　法振(大厯貞元/間以詩名)
　　　越中贈程先生
紗帽度殘春(宋書徐瑗曰帽名猶冠也古者有冠無幘/冠下有纚以繒為之後世施幘於冠因裁)
(纚為帽隋書禮儀志帽自天子下及士人通冠之以白/紗者名髙頂帽又有繒皂雜紗為之髙屋下裙蓋無定)
(准鮑令暉詩經秋復度春/李嘉祐詩山木暗殘春)虛舟寄一身(陶潛詩虚舟縱/逸棹回復遂無)
(窮謝靈運詩溟漲無端倪虚舟有超越晉/書託虛寂以寄身世説一身之外無長物)溪邊逢越女
(韋元旦賦越女浣紗眇鮮明之莫及李白詩西施越/溪女出自苧羅山杜甫詩越女天下白鑑湖五月涼)花
裏問秦人(王融詩花裏寄春情陶潛桃花源記太元中/武陵人捕魚忽逢桃花林林盡便得一山捨)
(舟從口入其中種作人見漁人問所/從來便要還家自云秦時來此絶境)古塞連山靜(岑參/詩古)
(塞千年空隂山獨崔嵬崔國輔詩山深古塞秋水經注/兩岸連山畧無闕處沈約樂府連山無斷絶易疏艮象)
(山山體靜止/故留止也)隂霞落海新(謝靈運詩水宿淹晨暮隂霞/屢興沒王籍詩隂霞生逺岫)
(王勃滕王閣序落霞與孤鶩/齊飛杜審言詩雲霞出海曙)有時城郭去(陶潛詩有時/不肯言釋名)
(城盛也盛受國都也又郭廓也廓落在城外也汲冡周/書城郭溝渠髙厚是量陸機樂府命駕登北山延佇望)
(城/郭)暗與酒家親(淮南子酤酒買肉不離屠酟之家列仙/傳酒客梁市上酒家客也杜甫飲中八)
(仙歌李白一斗詩百篇長安市上酒家眠/曹植酒賦和睚眥之宿憾雖怨讐其必親)
　　處黙(初與貫休同薙染後/入廬山與脩睦棲隠)
　　　聖果寺(一統志聖果寺在杭州鳳凰山右/寺有排衙石石洞郭公泉月巖)
路自中峯上(庾信詩鵠蓋上中峯沈佺期詩諸嶺皆峻/秀中峯特美好王績黄頰山詩步步攀藤)
(上/)盤回出薜蘿(韓愈桃源圖詩流水盤回山百轉杜甫/詩拄策忘前期出蘿已亭午楚辭被薜)
(荔兮帶女蘿李紳詩山城小/閣臨青嶂紅樹蓮宫接薜蘿)到江吳地盡(郭璞地理註/錢唐浙江水)
(經建德合婺溪過富春江入於海史記正義吳地斗牛/之分野今之㑹稽九江丹陽豫章廬江廣陵六安臨淮)
(郡皆是也郎士元詩客來吳地/早霜久岑參詩尋河愁地盡)隔岸越山多(駱賔王詩/碎影涵流)
(動浮香隔岸聞錢起詩隔岸江流若千里吳越春秋越/王至浙江之上望見大越山川重秀韋應物詩尋陽山)
(水多草木/俱紛衍)古木叢青靄(江總詩閒階薙宿薺古木斷懸/蘿陳子昂詩深山古木平江淹)
(詩虛堂起青靄王筠詩天隅斂青靄/王維詩白雲迴望合青靄入看無)遙天浸白波(張正/見詩)
(風伯靜遙天白居易詩别時茫茫江浸月莊子/白波若山海水震蕩李白詩白波連山倒蓬壺)下方城
郭近(張九齡白羽扇賦彼鴻鵠之弱羽出江湖之下方/國語清風至而脩城郭宫室陸機詩命駕登北山)
(延佇望城郭李乂/詩城邑南樓近)鐘磬雜笙歌(左思蜀都賦庭叩鐘磬/堂撫琴瑟又詩南鄰擊)
(鐘磬戴叔倫詩蕩搖清管雜王維詩嚴城時/未啓前路擁笙歌白居易詩笙歌歸院落)
　　齊已(初名得生姓胡氏潭之益陽人出家大溈山/同慶寺復棲衡嶽東林後經江陵髙從誨留)
　　　(為僧正居/之龍興寺)
　　　早梅
萬木凍欲折(梁簡文帝賦層城之宫靈苑之中竒木萬/品庶草千叢髙適詩驚飈蕩萬木秋氣屯)
(髙原杜甫詩含風翠壁孤雲細背日丹楓萬木稠李嶠/詩氷深遙架浦雪凍近封條王績古意不知嵗月久稍)
(覺枝/幹折)孤根暖獨回(國語孤其根本宻其枝葉古詩冉冉/孤生竹結根太山阿庾信啓黍谷長)
(寒於今更暖孟浩/然詩帶雪梅初暖)前村深雪裏(儲光羲田舍詩自説年/來稔前村酒可賒詩傳)
(豐年之冬多積雪沈約雪贊委谷不辭深因岩豈知峻/梁簡文帝詩絶訝梅花晚爭來雪裏窺庾信詩不信今)
(春晚俱來/雪裏看)昨夜一枝開(鮑照詩昨夜宿南陵杜甫詩江/浦雷聲喧昨夜陸凱贈范蔚宗)
(詩折梅逢驛使寄與隴頭人江南無所有聊贈一枝春/何遜詩銜霜當路發映雪犯寒開江總詩梅花芬芳臨)
(玉臺朝攀晚折還復開王/昌齡詩昨夜風開露井桃)風遞幽香出(梁簡文帝賦標/半落而飛空香)
(隨風而逺度晉書摯虞傳芳處/幽而彌馨兮寶在夜而愈光)禽窺素艷來(鶡冠子籠/中之鳥空)
(窺不出梁簡文帝詩荇間魚共樂桃上鳥/相窺杜甫詩細葉帶浮毛踈花披素艷)明年如應律
(庾信詩明年花樹下月月來相尋晉書律厯志隂陽/和則景至律氣應則灰飛梁簡文帝文倉庚應律)先
發望春臺(王筠詩今春競時發猶是昔年枝陳變詩迎/春故早發獨自不疑寒唐書地理志京兆萬)
(年縣有望春宫臨滻水西岸有北望春宫蘇頲詩東望/望春春可憐更逢晴日栁含烟宋之問詩青旗遙倚望)
(春/臺)
　　韋應物
　　　月夜㑹徐十一草堂
空齋無一事(史記游俠傳季次原憲終身空室蓬户褐/衣蔬食不厭南齊書劉善明傳質素不好)
(聲色所居茅齋斧木而已漢書朱雲傳薛宣謂雲曰在/田野無事且留我東閣可以觀四方竒士曹植賦靜閒)
(居而/無事)岸幘故人期(晉書謝奕傳辟為安西司馬岸幘嘯/咏無異常日蔡邕獨斷幘者古之卑)
(賤執事不冠者之所服也李白詩日暮岸幘歸謝朓詩/山中上方月故人清尊賞何遜詩故人篤久要何承天)
(詩逺期千里客/肅駕候良辰)暫輟觀書夜(江淹為蕭太尉讓表特輟/策書時停鴻冊左傳晉候)
(使韓宣子來聘觀書于太史氏左思詩卓犖/觀羣書庾信詩池水朝含墨流螢夜聚書)還題翫月
詩(三輔黄圖滄池在長安城中武帝鑿以翫月謝靈/運賦滅華燭兮弄曉月謝莊月賦愬皓月而長歌)逺
鐘髙枕後(考工記鐘小而長則聲舒而聞逺喬潭霜鐘/賦不鼓而鳴者其聲逺謝朓詩髙枕東窗下)
清露捲簾時(張衡西京賦承雲表之清露阮籍詩清露/被臯蘭陸雲詩清露墜素輝古樂府捲簾)
(天自髙海水搖空緑梁/簡文帝詩迎春試捲簾)暗覺新秋近(李白詩不覺碧山/暮陶潛詩空庭多)
(落葉慨然知己秋張正見詩/髙軒揚麗藻自是賦新秋)殘河欲曙遲(漢昭帝歌雲/光開曙月低)
(河梁簡文帝文曉河未落拂桂棹而先征謝朓詩秋河/曙耿耿晉書循吏傳鄧攸歌曰紞如打五鼔雞鳴天欲)
(曙/)
　　李端
　　　雨後輞川(唐書王維傳維别墅在輞川地竒勝/一統志輞川在藍田縣西南輞谷口)
驟雨歸山盡(老子驟雨不終日盧照鄰詩驚濤亂水脉/驟雨暗峯文杜審言詩江聲連驟雨曹植)
(詩朝雲不歸山/霖雨成川澤)頽陽入輞川(謝朓詩頽陽照通津夕隂/曖平陸王冷然賦望頽陽)
(之初落見凝月之孤生岑參詩聞/道輞川多勝事玉壺春酒正堪攜)看虹登晚墅(江淹詩/下視雄)
(虹照俯㸔綵霞明蔡邕月令虹螮蝀也隂陽交接之氣/著於形色者也梁簡文帝詩晴天歇晚虹蕭慤詩飛梁)
(照晚虹晉書謝安傳安於土山營/墅樓館林竹甚盛廣韻墅田廬也)踏石過春泉(孫綽天/台山賦)
(踐莓苔之滑石摶壁立之翠屏左思詩石泉潄瓊瑤梁/昭明太子書志與秋天競髙理與春泉爭溢庾信詩白)
(石春泉滿薛道衡文/春泉如醴出自京師)紫葛藏仙井(洞㝠記地花氣葛於/地下生花入地十丈)
(乃得此葛其根倒出名紫花葛亦名金虎鬚草王昌齡/詩紫葛蔓黄花娟娟寒路中張正見詩雲歸仙井暗霧)
(解石橋通張九齡詩仙/井今猶在洪崖久不還)黄花出野田(禮記鞠有黄華張/協詩寒花發黄彩)
(秋草含緑滋魏文帝詩野田廣開闢川梁互相經潘岳/詩譬如野田蓬幹隨流風飄鮑照詩酒出野田稻菊生)
(髙岡/草)自知無去路(杜甫詩車箱/入谷無歸路)迴步就人烟(謝偃賦始/綽約而迴)
(步乃遷延而就列宋之問詩望諧舟客趣思/發海人烟李白詩人烟寒橘柚秋色老梧桐)
　　錢起
　　　酬寄皇甫侍御(書正于侍御之臣唐書百官志/御史臺其屬有二院一臺院侍)
　　　　(御史𨽻焉二殿院殿中侍御史/𨽻焉三察院監察御史𨽻焉)
欲知愚谷好(南史陳後主紀欲知吾家處朱門當水開/説苑齊桓逐鹿入谷中見一老公問為何)
(谷對曰為愚公之谷以臣名之臣故畜大牸牛生子大/賣之而買馬少年曰牛不能生馬遂持駒去鄰人以臣)
(為愚故名愚公谷水經注時水又北逕杜山北/有愚公谷南史隠逸傳藏景窮巖蔽名愚谷)久别與
春還(古詩上言長相思下言久離别王羲之帖濶别稍/久眷與時長宗楚客人日詩九重中禁啓七日早)
(春/還)鶯暖初歸樹(陸璣詩疏黄鳥黄鸝留也或謂之黄栗/留幽州人謂之黄鶯朱超詩近日毛雖)
(暖聞弦心尚驚唐太宗詩緑樹巧鶯啼/盧照鄰詩鶯啼非選樹魚戲不驚綸)雲晴却戀山(蕭/子)
(雲詩泬寥晚霖霽重疊晴雲新庾信詩雨住便生熱雲/晴即作峯春秋元命苞山者氣之包含所以含精藏雲)
(吳均詩水中千丈/月山上萬重雲)石田耕種少(左傳子胥曰得志于齊/猶獲石田也無所用之)
(易林石田無稼苦費功力漢書食貨志二千石遣令長/三老力田及里父老善田者受田器學耕種養苗法獨)
(斷春扈氏趣民耕種法苑珠林村落/次比雞鳴相聞耕種雖少收實巨多)野客性情閒(杜審/言詩)
(遊宴成野客形勝得山家易乾元者始而亨者也利/貞者性情也孫綽天台山賦遊覽既周體靜心閒)求
仲應難見(三輔決錄蔣詡字元卿隠於杜陵舍中三徑/惟羊仲求仲從之遊二仲皆挫廡逃名之士)
殘陽且掩闗(梁簡文帝詩夕陽斜景俱成拂鏡之暉謝/莊詩迴舲拓繩户收櫂掩荆闗梁昭明太)
(子荅湘東王啓陟龍樓/而靜拱掩鶴闗而髙卧)
　　楊巨源
　　　池上竹
一叢嬋姢色(謝朓詩窗前一叢竹青翠獨言竒隂鏗詩/夾池一叢竹垂翠不驚寒宋之問詩脩竹)
(嬋姢同一色杜甫詩嬋/姢碧蘚淨蕭槭寒籜聚)四面清泠波(湘中記邵陵髙平/縣有文竹山上有)
(石牀四面緑竹扶疎常隨風委拂此牀王維詩桃源四/面絶風塵張説詩四面清風來張協洛禊賦川流清泠)
(以汪濊陸雲詩雲垂靄下泉洌清泠魏文帝詩俯視清/水波仰看明月光虞羲江邊竹賦秋波潄下趾冬雪封)
(上/枝)氣潤曉烟重(曹植表草木荷恩含氣受潤張説賀雨/表雲平雨細氣潤風和劉孝綽詩翠蓋)
(承朝景朱旗曳曉烟武/元衡詩暮色秋烟重)光閒秋露多(駱賔王詩汎掌光/通淨江淹别賦秋)
(露如珠秋月如珪薛道衡老氏碑秋露/凝甘遍於竹葦詩豈不夙夜謂行多露)翠筠入疎栁(江/淹)
(靈丘竹賦於是緑筠繞岫翠篁綿嶺/蕭慤詩芙蓉露下落楊栁月中疎)清影拂圎荷(杜甫/詩隂)
(壑生靈籟月林散清影又圎荷浮小葉/韋應物詩圎荷既出水廣厦可淹留)嵗晏琅玕實(楚/辭)
(留靈脩兮憺忘歸嵗既晏兮孰華予顔延之秋胡行慘名/悽嵗方晏山海經琅玕出崑崙山實如珠一名石珠一)
(青珠阮籍詩朝食琅/玕實夕宿丹山際)心期有鳳過(南史宋向栁與顔竣/友善竣貴栁貧曰我)
(與士遜心期久矣豈可以勢利處之任昉詩中道遇心/期梁元帝賦竹詩冠學芙蓉樣花堪威鳳遊江洪竹詩)
(願抽一莖實試看翔鳳來賀循/詩來風韻晚徑集鳳動春枝)
　　嚴維(字正文越州山隂人至德二載進士擢辭藻/𢎞麗科調諸暨尉辟河南幕府終秘書省校)
　　　(書/郎)
　　　秋夜船行
扁舟時屬暝(史記貨殖傳范蠡既雪㑹稽之恥乃乘扁/舟浮于江湖隂鏗詩大江靜猶浪扁舟獨)
(徂征廣韻暝夕也盧思道採蓮/曲菱歌惜不唱須待暝歸時)月上有餘輝(庾信七夕/賦兔月先)
(上羊燈次安劉希夷𢷬衣篇東南月上浮纎手王粲從/軍詩白日半西山桑梓有餘暉陶潛詩晨鳥暮來還懸)
(車斂/餘暉)海燕秋還去(宋玉九辨燕翩翩其辭歸兮吳均詩/一燕海上來沈佺期詩海燕雙栖玳)
(瑁梁古樂府秋去春還雙燕子沈君攸/雙燕詩雙入幕雙出惟秋風去春風歸)漁人夜不歸(管/子)
(漁人入海利在水也徐訪詩漁人迷舊浦詩我徂東山/滔滔不歸劉安招隠士王孫遊兮不歸春草生兮萋萋)
中流何寂寂(鶡冠子中流失船一壺千金漢武帝秋風/詞泛樓船兮濟汾河横中流兮揚素波丘)
(遲詩櫂歌發中流梁簡文帝詩寂寂暮/簷響何遜詩沙汀暮寂寂蘆岸晚脩脩)孤棹也依依(陶/潛)
(詩渺渺孤舟逝綿綿歸思紆詩昔我往矣楊栁依依李/陵荅蘇武書望風懐想能不依依岑參詩可憐汾上栁)
(相見也/依依)一㸃前村火(江淹詩始獲瓊歌贈一㸃重如金/儲光羲詩前村酒可賒杜甫詩前)
(村山路險庾信/詩空山夜火明)誰家未掩扉(曹植詩借問誰家子劉孝/先詩誰家有明鏡暫借照)
(心看陶潛詩白日掩荆扉虚室/絶塵想沈約詩去去掩柴扉)
　　司空曙
　　　望水
髙原晴見水(爾雅髙平曰原揚雄羽獵賦相與列乎髙/原之上王維詩天邊獨鳥髙原儲光羲詩)
(逍遙望晴川古詩臨髙臺下/見清水李白詩下見江水流)楚色藹相和(崔國輔詩楚/色有微靄鮑)
(照詩廣望周千里江郊藹微明又白紵曲天色/淨渌氣妍和杜甫詩日出清江望暄和散旅愁)野極空
如雪(張衡西都賦原野蕭條目極四裔湘中記湘水/至清雖深五六丈見底了了然白沙如霜雪)天
遙不辨波(錢起詩河廣篷難度天遥雁漸低爾雅風吹/水涌曰波劉向九歎水波逺以冥冥兮眇不)
(覩其東西梁簡文帝書白雲在天/蒼波無極宋務光詩天波混莫分)永無人跡到(漢書嚴/助傳人)
(跡所絶車道不通張協詩溪壑無人跡司/馬相如難蜀父老文舟車不通人跡罕到)獨有鳥聲過
(盧照鄰詩澗户無人跡山窗聽鳥聲張説詩/虛谷迢遙野鳥聲宋之問詩書幌見禽過)況在蒼茫
外(庾信詩蒼茫餘落暉姚崇詩夜渚帶浮/烟蒼茫晦逺天王維詩秋原人外閒)殘陽照更多
(耿湋詩髙樹有殘陽孟浩然詩夕陽開返/照皇甫冉詩岸明殘雪在潮滿夕陽多)
　　皎然
　　　夏日集裴錄事北亭避暑(干寶司徒儀錄事之/職掌總錄衆曹管其)
　　　　(文案唐書百官志省臺/寺監衞府皆有錄事)
前林夏雨歇(張載詩秋風吐商氣蕭瑟掃前林張正見/詩魏帝指前林禮記季夏之月土潤溽暑)
(大雨時行説苑管仲曰吾不能以春風風人夏雨/雨人庾信詩雨歇殘虹斷虞世南詩雨歇連峯翠)為我
生涼風(杜甫詩悲風為我從天來王勃詩肅肅涼景生/爾雅北風謂之涼風潘岳詩涼風自逺集輕衿)
(隨風吹劉孝威詩出林/避炎景步逕逐涼風)一室煩暑外(後漢書陳蕃傳蕃/嘗閒處一室繁欽)
(暑賦温風淟涊動靜増煩李德林詩夏景多煩蒸潘岳/西征賦開襟乎清暑之館程曉詩閉門避暑卧杜甫詩)
(脩竹不/受暑)衆山清影中(法言升東嶽而知衆山之峛崺也/謝靈運詩羣木既羅户衆山亦對)
(窗孟浩然詩泉山遙對酒杜甫/詩隂壑生靈籟月林散清影)忘歸親野水(晉書許邁/傳邁入臨)
(安西山登巖茹芝眇爾自得有終焉之志羲之造之/未嘗不彌日忘歸相與為世外之交九歌留靈修兮)
(憺忘歸管子食/野草飲野水)適性許雲鴻(張華瓌材枕箴興寝有/節適性和神張載賦遣)
(憂消患適性順情江淹詩雲鴻盡來翔/稽康設難将舒翼揚聲若雲間之鴻乎)蕭散都曹吏
(隋書文學傳左琴右書蕭散烟霞之外謝朓詩因此得/蕭散垂竿深澗底江淹詩蕭散得遺慮釋名同事曰曹)
(蜀志古者官職不言曹漢未名/官盡言曹吏言屬曹卒言侍曹)還將靜者同(謝靈運過/始寧墅詩)
(拙疾相倚薄還得靜者便孟浩然詩所居最幽絶/所住皆靜者李益詩心將靜者論孟子善典人同)
　　　題鄭容江畔桐齋
客齋開别徑(王維詩栁條疎客舍謝靈運山居賦翦/榛開徑尋石覔崖楊炯詩亂竹開三徑)坐
占緑江濆(曹植閒居賦遂乃背通谷對緑波詩遵彼汝/墳註水涯曰墳謂大防也陸雲詩于時翻飛)
(虎嘯/江濆)流水非外物(詩沔彼流水韓詩外傳伯牙鼔琴志/在流水梁書陶𢎞景傳雖在朱門閉)
(影不交外物陸機文繫情/累於外物留曲念於閨房)閒雲長屬君(崔峒詩清磬度/山翠閒雲來竹)
(房李白詩孤雲獨去閒又秦山/楚山皆白雲白雲處處長隨君)浮榮未可累(王融淨行/頌實相豈)
(或照浮榮未能捨李白詩浮榮安足珍江總修心賦久/遺榮於勢利庶忘累於妻子嵇康詩未若捐外累肆志)
(養浩/然)曠達若為羣(晉書裴頠傳奉身散其㢘操謂之曠/達北史王晞傳意識深逺曠達不羈)
(梁書劉顯傳聰明特達出類拔羣江總碑/幽棲抗志獨往絶羣李白詩沈㝠道為羣)風起髙桐下
(楚辭衝風起兮横波謝靈運詩習習和風起李白詩岩/髙長風起枚乘七發龍門之桐髙百尺而無枝何遜遊)
(山記吹臺有髙桐皆百圍嶧陽孤桐方此為劣蕭/瑱詩垂栁對髙桐庾信賦桐間露落栁下風來)清絃
日日聞(郭璞詩中有寂寞士靜嘯撫清絃鮑照詩當户/弄清絃杜甫詩朝回日日典春衣又江草日日)
(喚愁/生)
　　李端
　　　題從叔沆林園
阮宅閒園暮(晉書阮咸傳咸字仲容與叔父籍為竹林/之游咸與籍居道南諸阮居道北杜甫詩)
(俱過阮宅來江洪詩閒園有/孤鶴元結詩其陽有閒園)窗中見樹隂(謝朓詩窗中/列逺岫庭際)
(俯喬樹北史魏收傳收折節讀書夏日坐/板牀隨樹隂諷誦諸葛穎詩髙樹肅清隂)樵歌依逺草
(杜甫詩樵歌稍出村梁書丘遲傳遲詩㸃綴映/媚如落花依草劉長卿詩新年草色逺萋萋)僧語過
長林(廬山記惠逺法師送陶元亮陸静修與語道合不/覺送過虎溪嵇康書思長林而志在豐草王筠詩)
(長林息/衆籟)鳥弄花間曲(陶潛詩鳥弄歡新節徐悱妻劉氏/詩戲蝶花間舞蘇頲詩往往花間)
(逢綵石王僧孺詩復聞/黄鳥聲全作相思曲)人彈竹裏琴(崔尚詩鳥和樂人/彈何遜詩竹裏見)
(螢飛庾信詩竹裏蟬爭散晉書嵇康傳濁酒一杯彈琴/一曲李白詩琴彈竹裏風王維詩獨坐幽篁裏彈琴復)
(長/嘯)自嫌身未老(杜甫詩畏人嫌我真/李白詩朱顧君未老)已有住山心(丘為/詩住)
(山年已逺庾信詩野情/風月曠山心人事疎)
　　　送友人遊江東
江上花開盡(江淹詩雷萌雪中草雲煦江上花庾信詩/檻前聞鳥囀園裏對花開蕭慤詩不畏花)
(不飛倒畏/花飛盡)南行見杪春(詩悠悠南行邵伯勞之廣韻杪/末也宋玉賦向春之末迎夏之)
(陽/)鳥聲悲古木(鮑照詩春山茂春日明園中鳥多佳聲/庾信詩昨夜鳥聲春驚啼動四鄰駱賔)
(王詩層雲/籠古木)雲影入通津(蕭綸詩霧濃光若晝雲駛影疑/流王胄詩複道含雲影重簷照)
(日暉王凝之蘭亭詩駕/言與時遊逍遙映通津)返景斜連草(山海經注日入則/景返東照劉孝綽)
(詩返景入池林餘光照泉石庾信詩夕陽含水氣返景/照河堤江淹詩蕭條晚秋景旻雲承影斜岑參詩春草)
(連袍/緑)迴潮暗動蘋(梁元帝詩復聞朱鷺曲鉦管雜廻潮/夏侯湛浮蘋賦流息則寜濤擾則動)
(沈約詩時嚶起稚/葉蕙氣動初蘋)謝公今在郡應喜見詩人(南史謝靈/運傳為永)
(嘉太守郡有名山水靈運所好愛肆意遊遨所至輒為/詩咏以致其意在郡一周稱疾去職又為臨川内史在)
(郡遊遨不異永嘉李白詩夕向北樓上臨風懐謝公漢/書司馬相如傳詩人之賦麗以則辭人之賦麗以浮楚)
(辭竊慕詩人/之遺風兮)
　　盧綸(字允言河中蒲人大厯初以元載薦補閥鄉/尉累遷監察御史渾城鎭河中辟元帥判官)
　　　(遷檢校户/部郎中)
　　　題雲際寺上方(長安志雲際山大定寺在鄠縣/東南六十里維摩詰經時化菩)
　　　　(薩即於㑹前/昇於上方)
松髙蘿蔓徑(詩蔦與女蘿施于松柏注女蘿兔絲也蔓/連草上黄赤如金晉書史祥傳松柏之髙)
(蔦蘿斯托謝靈運嶺表賦蘿蔓絶攀苔衣/深滑陶潛歸去來辭三徑就荒松菊猶存)中有石牀平
(郭璞詩清溪千餘仞中有一道士水經注夷水束徑石/室村人駱都到此室邊採蜜見一仙人坐石牀上劉珊)
(詩石牀新溜乳王維/詩雨花應共石牀平)下界水長急(劉孝威啓氣馥上天/薰流下界顧況五原)
(訣下界功滿方超上界晉書蔡謨傳自沔/以西水急岸髙疎後主詩水急溜輕杯)上方燈自明
(解琬詩金輿幸上方郎士元詩月在上方諸品靜隋唐/嘉話江寧縣寺有晉常明燈嵗久火色變青而不熱沈)
(約啓惟願燈明道成長為八喜/之侣何處士詩花燈慧火明)空門不易啓(北山移文/談空空於)
(釋部榜嚴經歸元性無二方便有多門郃陵王啓/髙門洞啓不因銅馬之飾唐明皇詩元元妙門啓)初地
本無程(法苑珠林十地頌曰如竹破初節餘節速能破/得初地真智諸地即當得解琬詩瑞塔臨初地)
(劉長卿詩已依初地長/杜甫詩山行有常程)回步忽山盡(謝偃賦始綽約以/迴步顧況詞回步)
(遊三洞朱超詩落照依山/盡王之渙詩白日依山盡)萬縁從此生(傳燈錄達摩謂/二祖汝但外息)
(諸緣可以入道二祖從此皆息萬緣心/如枯木郎士元詩心持半偈萬縁空)
　六言律
　　韓翃
　　　送陳明府赴淮南(書導淮自桐柏漢書諸侯王/年表北界淮瀕畧廬衡為淮)
　　　　(南唐書地理志淮南採訪使治揚州初學記/淮南道者禹貢揚州之域又得荆州之東界)
　　　　(自淮以南畧江/而西盡其地也)
年華近過清明(陳叔達詩玉律動年華孝經緯春分後/十五日斗指乙為清明淮南子距冬至)
(四十五日條風至條風至四十五日明庶風至明庶/風至四十五日清明風至皇甫冉詩已度清明節)落
日微風送行(謝靈運撰征賦望新晴於落日李白詩烟/花宜落日絲管醉春風吳均詩獵獵起微)
(風又李白詩送行駐金羈/髙適詩無那春風欲送行)黄鳥綿蠻芳樹(詩綿蠻黄鳥/傳綿蠻小鳥)
(貌詩義疏黄鳥鸝鶹或謂黄栗留幽州謂之黄鶯阮㙖/詩黄鳥鳴髙桑盧照鄰詩出谷有綿蠻韋應物詩綿綿)
(蠻蠻如有情宋之問詩芳樹/搖春晚李嶠詩芳樹雜花紅)紫騮躞蹀東城(詩騏騮是/中箋馬赤)
(身黒鬣曰騮陳後主詩蹀躞紫騮馬又陳後/主樂府蹀躞紅塵飛李白詩暫出東城邊)花間一杯
促膝(徐悱妻劉氏詩戲蝶花間舞蘇頲詩往往花間逢/綵石晉書嵇康傳濁酒一杯彈琴一曲庾信詩眼)
(前一杯酒南史王瞻傳嘗詣劉彦直曰引滿促/膝唯余二人何遜詩促膝今何在銜杯誰復同)烟外千
里含情(梁簡文帝詩浮烟槐外通沈約詩以我徑寸心/從君千里外劉長卿詩故人千里道滄波一年)
(别杜甫詩漸衰那/此别忍淚獨含情)應渡淮南信宿(隋煬帝早渡淮詩淮/甸未分色李白詩復)
(作淮南客因逢桂樹留詩於汝/信宿傳宿猶處也再宿曰信)諸侯擁斾相迎(孟浩然/詩行縣)
(擁諸侯儲光羲詩今之太守古諸侯出入雙旌垂七旒/劉長卿詩長驅擁斾旌易林我有好爵與喜相迎源乾)
(曜詩歡娛此無/限詩酒自相迎)
　　盧綸
　　　送萬臣
把酒留君聽琴(杜甫詩把酒從衣濕丁仙芝詩醉後留/君待明月禮記君子聽琴瑟之聲則思)
(志義之臣李孝貞鳴/雁行聽琴旋蔡子)難堪嵗暮離心(詩曰歸曰歸嵗亦/暮止顔延之詩嵗)
(暮臨空房涼風起坐隅楚詞衆駭遽以離心兮又何/以為此伴也宋孝武帝詩連嵗矜離心今茲幸良集)霜
葉無風自落(謝靈運詩曉霜楓葉丹范雲詩霜葉㫁/霜枝張正見賦風落新枝霜飛故葉)秋
雲不雨空隂(鮑照詩散漫秋雲逺蕭蕭霜月寒栁惲詩/亭臯木葉下隴首秋雲飛易宻雲不雨易)
(林不風不雨白日皎皎/唐太宗詩雲空㸃綴隂)人愁荒村路細(沈約詩望逺使/人愁孫萬夀詩)
(人愁慘雲色隂鏗詩村路入江/窮杜甫詩石古細路行人稀)馬怯寒溪水深(江淹别/賦馬寒)
(鳴而不息庾信詩寒水細澄沙沈約詩溪水徒自清張/衡詩我所思兮在桂林欲往從之湘水深隋煬帝詩蟬)
(鳴秋氣近泉/吐石溪深)望盡青山獨立(水經注望諸山畧盡其勢/謝朓詩還望青山郭江總)
(詩青山去去愁梁武帝/詩嬌怨獨立特為誰)更知何處相尋(庾信詩不知何/處天邊又何處)
(更相尋李德林/詩相尋欲逐名)
　　温庭筠(字飛卿太原人宰相彦博裔孫工為詞章/小賦與李商隠齊名稱温李然行無檢愊)
　　　(數舉進士不第思神速每入試押官韻作賦凡/八叉手而成時號温八又徐商鎮襄陽署為巡)
　　　(官不得志去歸江東後商知政事欲白用㑹/商罷相楊收疾之貶方城尉再遷隋縣尉)
　　　送李億東歸
黄山逺隔秦樹(漢書地理志右扶風槐里縣有黄山宫/張衡西京賦掩長楊而聨五柞繞黄山)
(而欵牛首王維詩黄山舊繞漢官斜李白/詩雲陽一去已逺隔杜甫詩兩行秦樹直)紫禁斜通渭
城(張衡西京賦正紫宫於未央謝莊文掩影瑤光收華/紫禁韓翃詩緑水斜通宛轉橋水經注太史公曰長)
(安故咸陽也髙帝更名/新城武帝别為渭城)别路青青栁弱(徐陵詩朱鳶别/路遙王勃詩去)
　　(驂嘶别路王維詩渭城朝雨裛輕塵客舍青青/栁色新杜審言詩烟銷垂栁弱霧巻落花輕)前溪漠
　　漠苔生(樂府前溪歌憂思出門倚逢郎前溪度謝朓遊/東田詩逺樹暖阡阡生烟紛漠漠梁元帝詩露)
　　(出浦流紅苔生岸泉緑沈約/詩賔階緑泉滿客位紫苔生)和風澹蕩歸客(王羲之蘭/亭序惠風)
　　(和暢陶潛詩日暮天無雲春風扇微和杜甫詩吹面受/和風鮑照白紵曲春風澹蕩佚思多謝靈運詩歸客謝)
　　(海/隅)落月殷勤早鶯(鮑照舞鶴賦星翻漢迥曉月將落杜/甫詩落月在屋梁司馬遷報任少卿)
　　(書未嘗銜杯酒接殷勤之餘惟李白詩惜别空殷勤梁/書蕭子顯傳風動春朝月明秋夜早雁初鶯開花落葉)
　　(孫萬夀詩幽/谷早鶯鳴)灞上金樽未飲(三輔黄圖霸水出藍田谷/西北入渭霸橋在長安東)
　　(跨水作橋漢人送客至此橋折栁贈别史記髙帝紀漢/元年十月沛公兵遂先諸侯至霸上謝靈運詩金尊盈)
　　(清湑陳子昂詩金樽對綺筵梁簡文帝/與蕭臨川書黒水初旋未申十千之飲)讌歌己有餘聲
　　(北齊書宋游道傳時將還鄴㑹霖雨行旅擁於河橋遊/道於幕下朝夕讌歌杜甫詩吟多意有餘陶潛詩來雁)
　　(有餘聲文心雕龍韻/氣一定故餘聲易遣)
　
　
　
　
御選唐詩巻十六
　欽定四庫全書
御選唐詩巻十六補編
　　五言律
　　　張九齡
　　　　蘇侍郎紫薇庭各賦一物得芍藥(唐書蘇頲由/工部侍郎進)
　　　　　(紫薇侍郎又百官志開元元年改中書省曰/紫薇省中書令曰紫薇令韓偓集注玉堂及)
　　　　　(西掖㕔前皆植紫薇花/古今注芍藥一名將離)
　仙禁生紅藥(景龍文館記駐蹕芳苑鳴笳仙禁謝朓/詩紅藥當堦翻王樞詩紅藥間青薇)微
　芳不自持(阮籍詩順風振微芳陸機詩微芳/不足宣盧思道詩輕盈不自持)幸因清切
　地(劉楨贈徐幹詩誰謂相去逺隔此/西掖垣拘限清切地中情無由宣)還遇艷陽時(鮑照/詩艷)
　(陽桃/李節)名見桐君錄(陶𢎞景本草序有桐君採藥錄説其/花葉形色本草注桐君黄帝時臣也)
　(采藥錄二巻/今已不傳)香聞鄭國詩(詩鄭風惟士與女伊其相謔/贈之以芍藥傳芍藥香草)
　孤根若可用(國語孤其根本宻其枝葉本草别錄芍藥/生中岳川谷及丘陵二八月采根曝乾)
　非直愛華滋(詩匪直也人古詩中庭有竒樹緑葉/發華滋梁簡文帝詩庭樹吐華滋)
　　　　送廣州周判官(吳志士變傳黄武五年權以交/趾縣逺乃分合浦以北為廣州)
　　　　　(交趾以南/為交州)
海郡雄蠻落(漢書主父偃傳秦皇帝又使天下飛芻挽/粟起于黄腄瑯琊負海之郡轉輸北河宋)
(之問桂州三月三日詩永和九年刺海郡陳子昂詩/言追六郡雄華陽國志降夷人安種落蠻夷率服)津
亭壯越臺(劉潛連珠津亭掩馥廣州記尉陀立臺以朝/漢圎基千步直峭百丈一統志番禺縣西越)
(王山上有臺/趙佗所築)城隅百雉映(詩俟我于城隅周禮城隅之/制九雉公羊傳雉者何五版)
(而堵五堵而/雉百雉而城)水曲萬家開(周禮地官保氏五馭注鳴和/鸞逐水曲梁簡文帝詩水曲)
(文魚聚史記年表大侯不過萬家/庾信碑文户牖萬家陳平之鄉里)里樹桄桹出(宋之問/詩里樹)
(橘猶新南方草木狀桄桹樹似栟櫚皮中有屑如麵出/九眞交趾沈佺期詩窮巷倚桄桹謝朓詩離離海樹出)
時禽翡翠來(水經注時禽異羽翔集間闗後漢書西南/夷傳哀牢出孔雀翡翠埤雅翠鳥或謂之)
(翡翠雄赤曰翡雌青曰/翠郭璞詩翡翠戲蘭苕)觀風猶未盡(禮記命太師陳詩/以觀民風曹植賦)
(觀者終朝/情猶未足)早晚使車回(詩夜如何其箋問早晚之辭周/禮夏官馭夫掌馭貳車從車使)
(車傅休奕賦乃/憑軾以迴軌)
　　宋之問
　　　奉和立春日侍宴内出剪綵花應制(大業拾遺/記煬帝築)
　　　　(西苑宮樹秋冬凋落乃/剪綵為花葉綴於條)
金閣籹仙杏(舞鶴賦舞飛容于金閣唐太宗詩禁苑春/暉麗花蹊倚樹籹神仙傳董奉居廬山為)
(人治病輒愈重者種/杏五株輕者一株)瓊筵弄綺梅(舊唐書文宗二子傳/論對食瓊筵梁簡文)
(帝詩日色花上綺陳/後主詩金砌落芳梅)人間都未識(史記留侯世家留侯/曰願棄人間事從赤)
(松子遊耳髙士傳宗測少靜退不樂人間/遂往廬山止祖舊宅江總詩野花不識采)天上忽先開
(易雷在天上庾信詠舞詩已曽天上學詎是世中生梁/元帝詩春花犯雪開劉孝威詠剪綵花詩花發是初開)
蜨繞香絲住(張正見詩蛺蝶繞承華唐太宗述聖賦序/舞蝶遊絲帯清飈而散影廣韻住止也)
蜂憐艷粉迴(王僧孺詩緑草閒遊蜂庾肩吾詩蜂歸憐/蜜熟蕭慤詩艷粉拂輕紅張正見詩艷粉)
(驚飛/蝶)今年春色早(蕭子顯詩四五今年朝謝朓詩春色/滿皇州梁簡文帝詩春色映宫來王)
(勃賦霜前雪/裏知春早)應為剪刀催(爾雅注南方呼剪刀為劑刀/庾信詩龍文鏤剪刀徐延夀)
(人日剪綵詩葉催情/綴色花寄手成春)
　　杜審言
　　　登襄陽城(一統志襄陽本漢舊縣屬南郡建/安中置襄陽郡隋唐皆為襄州治)
旅客三秋至(白怗後漢周陽少孤微嘗修逆旅以供過/客而不受報梁元帝纂要秋日三秋王融)
(文四境無虞/三秋式稔)層城四望開(淮南子崑崙山有層城九重/王粲賦登茲樓以四望兮聊)
(暇日以/消憂)楚山横地出(一統志襄陽春秋時屬楚韓非子/卞和得石於楚山中宋孝武帝詩)
(楚山帶舊苑梁簡文/帝詩亘原横地險)漢水接天回(左傳楚國方城以為/城漢水以為池左思)
(蜀都賦流漢湯湯驚浪雷/奔望之天回即之雲昏)冠蓋非新里(襄陽耆舊傳襄/陽郡峴山南至)
(宜城百餘里漢宣帝時有卿士刺史二千石數十/家冠蓋掩映荆州刺史歎其盛號之曰冠蓋里)章華
即舊臺(左傳楚子成章華之臺願與諸/侯落之注臺今在華容城内)習池風景異(晉/書)
(山簡傳簡鎭襄陽諸習氏有佳園池簡每出嬉遊多之/池上置酒輒醉名之曰髙陽池又王導傳風景不殊舉)
(目有江/山之異)歸路滿塵埃(陶潛詩行行循歸路史記屈原傳/濯淖汙泥之中蟬蜕於濁穢以浮)
(游塵埃之外後漢書光武/帝紀旗幟蔽野埃塵連天)
　　王維
　　　送李判官赴江東
聞道皇華使(詩皇皇者華王融策秀/才文歌皇華而遣使)方隨皂蓋臣(後漢/書輿)
(服志中二千石二千/石皆皂蓋朱兩幡)封章通左語(漢書張安世傳魏相/上封事宜宣章盛德)
(以示天下禮記五方之言語不通/蜀王本紀是時人民椎髻左語)冠冕化文身(左傳王/使詹桓)
(伯辭于晉曰我有伯父猶衣服之有冠冕乂太伯端委/以治周禮仲雍嗣之斷髮文身臝以為飾莊子宋人資)
(章甫而適諸越越人/斷髮文身無所用之)樹色分揚子(江淹詩風光多樹色/何遜詩山烟涵樹色)
(江水映霞暉舊唐書地理志淮南/道揚子永淳元年析江都縣置)潮聲滿富春(東方朔/七諫聽)
(大壑之波聲左思蜀都賦潮波汨起迴復萬里地理志富/春江在富春縣南即浙江之上流謝靈運富春渚詩宵)
(濟漁浦潭旦/及富春郭)遙知辨璧吏(新書梁王召朱公曰梁有疑/獄柰何朱公曰臣鄙人也不)
(知審獄然臣家有二白璧其色相如也其徑相如也其/澤相如也然其價一者千金一者五百金王曰何也朱)
(公曰側而視之其一者厚倍之是以千/金王曰善故獄疑則從去賞疑則從予)恩到泣珠人(述/異)
(記南海中有鮫人水居如魚不廢機織其眼/能泣泣則出珠吳都賦淵客慷慨而泣珠)
　　孟浩然
　　　夏日浮舟過陳大水亭
水亭涼氣多(劉孝威詩臨池愛水涼拾遺記靈帝遊於/西園奏招商之歌以來涼氣阮籍詩開秋)
(兆涼氣蟋/蟀鳴牀帷)閒櫂晚來過(陶潛詩虚舟縱逸櫂劉孝綽詩/夫君近燕喜十日逓來過張説)
(詩乘月/夜相過)澗影見松竹(薛道衡詩澗影落長松庾信銘壁/繞藤苗窗銜松影江淹詩寧知霜)
(雪後獨見松竹心徐陵/書山澤晻靄松竹參差)潭香聞芰荷(劉緩詩聞香知異/春梁簡文帝詩雲)
(斜花影沒日落荷心香楚辭製芰荷以為衣兮又/芙蓉始發雜芰荷些漢昭帝歌揮纎手兮折芰荷)野童
扶醉舞(張衡賦齊童唱兮列趙女坐南歌兮起鄭舞鮑/照舞鶴賦燕姬色沮巴童心恥詩鼔咽咽醉言)
(舞/)山鳥助酣歌(鹽鐵論曽子倚山而吟山鳥下翔劉勰/新論漢順帝聽山鳥之音云勝絲竹之)
(響庾信文故老親賔酣歌相慶宋之問/詩野老不知堯舜力酣歌一曲太平人)幽賞未云徧(謝/朓)
(詩江垂得清賞山際果幽/尋杜審言詩詔酺歡賞徧)烟光奈夕何(王勃滕王閣序/烟光凝而暮山)
(紫王融詩髙樹升夕烟陳子昂詩月露宵光冷楚詞/九歌愁人兮奈何世説桓子野毎聞清歌輒喚奈何)
　　韋應物
　　　賦得暮雨送李胄
楚江微雨裏(李白詩天門中㫁楚江開陶潛詩微雨/從東來王褒文香隨微雨自灑風塵)建
業暮鐘時(吳志孫權傳十六年徙治秣陵明年城石頭/改秣陵為建業左思吳都賦作離宫於建業)
(孫逖詩輦道惟聞建業鐘傳/燈錄擾擾囱囱晨雞暮鐘)漠漠帆來重(張纘秋雨賦/油雲興而漠)
(漠陳後主詩霄烟近漠/漠李白詩來帆出江中)㝠㝠鳥去遲(禮記氛霧㝠㝠雷/乃發聲江淹騷體)
(林中電兮雨㝠㝠王勃賦葉動猿來/花驚鳥去梁簡文帝詩濕鳥羽飛遲)海門深不見(王昌/齡詩)
(殘月生海門玉篇瑤山益峻少/海增深庾信詩山川遙不見)浦樹逺含滋(宋之問詩/浦樹浮鬱)
(鬱張説詩浦樹懸秋影梁昭明/太子七啓碧樹初蕊緑草含滋)相送情無限(史記滑稽/傳君子相)
(送以言謝惠連詩相送越坰林梁武帝/詩連山去無限李白詩引領意無限)沾襟比散絲(家/語)
(反袂拭面涕泣沾襟沈炯賦泣沾/襟而雜露張協詩宻雨如散絲)
　　皇甫曽
　　　送李中丞歸本道
上將還專席(晉書天文志文昌六星在北斗魁星前天/六府也主集計天道一曰上將王維詩終)
(登上將壇禮記三獻之介君專席而酢焉漢官儀/御史大夫尚書令司𨽻校尉皆專席號三獨坐)雙旌
復出秦(唐書百官志節度使掌總軍旅辭日賜雙旌雙/節行則建節樹六纛顔延年五君詠屢薦不入)
(官一麾/乃出守)闗河三晉路(史記項羽本紀闗中阻山河四塞/地肥饒可都以霸孟子晉國天下)
(莫强焉注韓魏趙本晉六卿當此時號/三晉庾信崔訦碑威振兩河名凌三晉)賔從五原人(左/傳)
(車馬有所賔從有代左思賦締交翩翩賔從奕奕後漢/書郡國志并州五原郡秦置為九原武帝更名長安志)
(長安萬年二縣之外有畢原白鹿/原少陵原髙陽原細栁原為五原)孤戍雲連海(杜甫詩/日色隠)
(孤戍李白詩明月出天山蒼茫雲海間張仲/素詩交河北望天連海蘇武曽將漢節歸)平沙雪度
春(何遜詩野岸平沙合連山逺霧浮庾信詩平沙/臨浦口髙栁對樓前鮑令暉詩經秋復度春)酬恩
看玉劒(舊唐書徐有功傳臣無以上荅至造願以執法/酬恩禇亮詩懷德良知久酬恩識命輕説苑襄)
(成君始封之日衣翠衣帶玉劒履縞舄立于遊/水之上盧照鄰詩玉劒浮雲騎金鞭明月弓)何處有
烟塵(杜甫詩烟塵犯雪嶺鼓角動江/城又烟塵多戰鼔風浪少行舟)
　　杜甫
　　　重過何氏(長安志塔坡在韋曲/西何將軍之山林也)
落日平臺上(謝靈運賦望新晴于落日盧照鄰詩落日/似懸金漢書梁孝王大治宫室為複道連)
(屬于平臺謝朓/詩平臺盛文雅)春風啜茗時(蕭慤賦二月春風已復流/茶經豫章王子尚詣曇濟)
(道人於八公山道人設茶/茗子尚味之曰此甘露也)石闌斜㸃筆(南史江夏王傳/鋒年四嵗性方)
(整好學書無紙札乃倚井闌為書畫譜梁廣善/畫名載譜錄為時所稱云梁廣丹青㸃筆遲)桐葉坐
題詩(史記晉世家成王與叔虞戲削桐葉為圭以與叔/虞曰以此封若范雲詩桐葉何離離太平廣記于)
(祐于御溝中拾/一紅葉題詩)翡翠鳴衣桁(左思賦翡翠列巢以重行/説文翡赤羽雀翠青羽雀)
(也古樂府還視桁上無懸衣劉得/仁詩藍衫懸竹桁韻㑹桁竹竿也)蜻蜓立釣絲(廣韻蜻/蜓蟪蛄)
(别名詩其釣維何維絲伊緡/列子詹何之釣以獨繭為絲)自今幽興熟來往亦無期
(詩自今以始嵗其有梁書王筠傳懽興彌深陶/潛詩時復墟曲中披草共來往詩逸豫無期)
　　　西郊
時出碧雞坊(漢書郊祀志宣帝即位或言益州有金馬/碧雞之神可醮祭而致遣諫議大夫王褒)
(使持節求之注金形似馬碧形似雞益州/記成都之坊百有三十第四曰碧雞坊)西郊向草堂
(易宻雲不雨自我西郊駱賔王詩南陸銅渾改西郊玉/葉輕北山移文鍾山之英草堂之靈老學菴筆記杜少)
(陵在成都有兩草堂一在萬里/橋西一在浣花溪北皆見於詩)市橋官栁細(後漢書吳/漢傳進軍)
(攻廣都燒成都市橋水經注成都有七橋直西門郫江/冲里橋西南石牛門曰市橋晉書陶侃傳侃嘗課諸營)
(種栁都䕶夏施盜官栁植之己門侃後見/駐車問曰此是武昌西門前栁何因盜來)江路野梅香
(謝朓詩江路西南永歸流東北騖盧照鄰詩/序訪戴逵於江路張説詩風吹梅李一園香)傍架齊書
帙(瑯環記張茂先嘗遊於洞宫遇一人共至大石中忽/然有門引入一室中陳書滿架華問地名對曰瑯環)
(福地也拾遺記蘇秦張儀剥樹/皮編為書帙以陳天下良書)看題減藥囊(晉書顧愷/之傳嘗以)
(一厨畫糊題其前寄桓靈寶桓發厨取畫還之愷之見/封題如初但失其畫直云好畫通靈變化而去亦猶人)
(之登仙也列仙傳劉商遊廣陵逢一道士/賣藥出小藥囊贈商開嚢視之得九粒藥)無人覺來往
(易閴其無人梁簡文帝詩㑹是無/人覺何用早紅糚易往來井井)踈懶意何長(嵇康書/性復疎)
(懶筋駑肉緩北齊書李繪傳膚體疎懶手足遲鈍宋/書樂志歡來何晚意何長江淹賦視浮雲而意長)
　　　水檻遣心(説文檻櫳也廣韻檻闌也黄鶴注甫/所居草堂有水檻集有詩云茅軒駕)
　　　　(巨浪/是也)
去郭軒楹敞(史記蘇秦傳使我有洛陽負郭田二頃我/豈能佩六國相印乎集異記益州城距郭)
(十五里謝惠連詩落日/隠櫩楹升月照簾櫳)無村眺望賒(廣韻村墅也異苑/陸機初入洛次河)
(南之偃師時久隂結問逆旅嫗嫗曰此東數十里無村/落禮記仲夏之月可以居髙明可以逺眺望蔡琰詩登)
(髙逺眺望楊炯詩原野/烟氛接闗河遊望賒)澄江平少岸(謝朓詩餘霞散成/綺澄江淨如練本)
(草江水多鼉力至猛能攻陷江岸駱/賓王詩客似遊江岸人疑上灞陵)幽樹晚多花(謝靈/運詩)
(幽樹雖改觀終始在初生蕭慤詩窗梅落晚花/池竹開初筍何遜詩幽蝶弄晚花清池映疎竹)細雨魚
兒出(梁簡文帝詩冷風雜細雨張正見詩細雨濯梅林/荀子瓠巴鼓瑟而遊魚出聽陳後主詩絲調聽魚)
(出吹響/問蟬聲)微風燕子斜(吳均詩皎皎日將上獵獵起微風/水經注下臨深潭微風鼓浪家語)
(夫子之在此猶燕子巢于幕也魏樂府楊白/花歌秋去春還雙燕子願銜楊花入窠裏)城中十萬
户(史記田單列傳田單令城中人食必祭其先祖於庭/飛鳥悉翔舞城中下食燕人怪之吳越春秋闔閭春)
(夏治于城中秋冬治于城外魏/志文帝紀欲徙十萬户實河南)此地兩三家(漢書溝洫/志河決率)
(常于平原東郡左右其土疏惡聞禹治水時本空此地/以為水隈唐太宗詩一朝辭此地四海遂為家宋書律)
(志一郡分為四五一縣割成兩三/漢樂府兄弟兩三人中子為侍郎)
　　　江亭
坦腹江亭暖(晉書郗鑒求壻於王導使人遍觀諸子弟/惟羲之在東牀胆腹食獨若不聞鑒曰此)
(正佳壻也王勃詩/江亭明月帶江流)長吟野望時(楚辭立江介而長吟兮/陸機詩長吟泰山側陳)
(琳詩東望看疇野應/璩書北有曠野之望)水流心不競(張華詩俯臨緑水流/祖孫登詠水詩請君)
(看皎潔知有淡然心莊子/舜之治天下使民心競)雲在意俱遲(穆天子傳白雲/在天岑參詩山)
(髙雲/過遲)寂寂春將晚(何遜詩沙汀暮寂寂禇亮詩莫言春/稍晚自有鎮開花宋之問詩芳樹搖)
(春/晚)欣欣物自私(陶潛歸去來辭木欣欣以向榮私/晉書潘尼傳自私者不能成其)故林歸
未得排悶强裁詩(謝靈運詩迷鳥懐故林孔紹安詩猶/言惜故林鍾嶸詩品使貧賤易安幽)
(居無悶莫/尚於詩矣)
　　　秦州雜詩
傳道東柯谷(杜詩原注東柯谷在秦州東南五十里有/杜甫祠即甫寓居姪佐草堂也趙傁注天)
(水圖經載秦州隴城縣有杜工部故居及其/姪佐草堂在東柯谷之南麥積山瑞應寺上)深藏數十
家(楚辭或隠居而深藏司馬遷報任安書深藏/巖穴隋書禮儀志百姓則二十五家為一社)對門藤
蓋瓦(説苑行不敏禮不合對門不通矣祖詠詩田家遙/對門何遜詩荒藤已上扉資暇錄組藤為蓋古史)
(考夏時昆/吾氏作瓦)映竹水穿沙(謝靈運山居賦岸靡沙而映竹/何遜詩映竹見牀空水經注泗)
(水冬春淺澁常排沙通/道庾信詩秋水牽沙落)瘦地翻宜粟(淮南子瘠地之民/多有心者勞也周)
(禮草人掌土化之法以物/相地宜廣韻粟禾子也)陽坡可種瓜(杜田注毛文錫/茶譜宣州宣城)
(縣有塢如山其東為朝日所燭號曰陽坡史記召平種/瓜于長安城東吳志步隲傳隲避難江東以種瓜自給)
船人近相報(史記陳丞相世家平渡河船人見其美丈/夫獨行疑其亡將要中當有金玉寶器新)
(序船人固桑進/對廣韻報告也)但恐失桃花(禮記仲春之月桃始華陶/潛桃花源記武陵人捕魚)
(為業忽逢桃花林張旭/詩桃花盡日隨流水)
　　　後遊
寺憶曽遊處(南史宋武帝紀嘗遊竹林寺獨卧講堂前之/上有五色龍章魏文帝書每念昔日南皮)
(遊曽不可忘史記孝武帝紀李少君從武安侯飲坐/中有年九十餘老人少君乃言與其大父遊射處)橋
憐再渡時(庾信詩河/橋爭渡喧)江山如有待(栁𧦬詩四望江山春/王勃文野曠川明風)
(景挾江/山之助)花栁更無私(應璩書吟詠花栁之下隋煬帝/詩是月春之季花栁相依依)野
潤烟光薄(宋之問詩野含宿雨潤江淹詩烟/光拂夜色梁知微詩孤嶼早烟薄)沙暄日色
遲(説文沙水散石也劉孺詩日照汀沙素何遜詩游揚/日色淺詩春日遲遲疏遲遲者日長而暄之意故為)
(舒/緩)客愁全為減(何遜詩客心自有緒對此空復愁/劉孺詩若非今宴適詎使客愁輕)捨此
復何之(陶潛歸去來辭胡/為遑遑欲何之)
　　韓翃
　　　送元詵還江東
過江秋色在(李嶠詩過江千尺浪謝朓詩芸黄/共秋色梁元帝詩桂影含秋色)詩興與
歸心(杜甫詩東閣觀梅動/詩興又歸心折大刀)客路隨楓岸(王灣詩客路青/山外王維詩郭)
(門隠楓岸賈至詩/楓岸紛紛落葉多)人家掃橘林(王維詩雨中春樹萬人/家張九齡詩江南有丹)
(橘經冬/猶緑林)潮聲當晝起(王維詩潮聲滿富春吳都賦潮波/汨起迴復萬里唐書封倫傳贊妖)
(禽孽狐當/晝則伏)山翠近南深(蕭子鈞詩山翠餘烟積/杜甫詩翠深開斷壁)幾日華
陽洞(南史陶𢎞景傳上表辭禄止于句曲山恒曰此山/下是第八洞宫名金陵華陽之天乃中山立館自)
(號華陽陶隠居儲光羲/詩華陽洞口片雲飛)寒花引獨尋(張協詩寒花發黄/采杜甫詩源花廢)
(獨/尋)
　　韓愈
　　　木芙蓉(本草木芙蓉八九/月始開亦名拒霜)
新開寒露叢(劉孝威詩花發自初開李嶠表發秀寒露/之辰王融詩細雨亂寒叢唐太宗詩珠穿)
(曉露/叢)逺比水間紅(古詩盈盈一水間王粲詩逍遙波水/間𢎞執恭詩凌波獨吐紅隋煬帝詩)
(蓮開水/上紅)艷色寧相妬(曹植七啓艷色過于芙蓉李白詩/愛君芙蓉之艷色色可餐兮難再)
(得素書同美相妬萬楚/詩紅裙妬殺石榴花)嘉名偶自同(離騷肇錫余以嘉/名潘岳西征賦嘉)
(美名之在茲爾雅疏江/東人呼荷華為芙蓉)採江官渡晚(古詩涉江採芙蓉/蘭澤多芳草杜甫)
(詩北轅就涇渭官渡又改轍獨孤及官渡栁歌君不/見官渡河兩岸三月楊栁枝李百藥詩寂寞江山晚)搴
木古祠空(楚辭九歌搴芙蓉兮木未盧思道詩古祠臨/渭北杜甫詩苔蘚山門古丹青野殿空朱子)
(考異此詩言荷華與木芙蓉生不同處而色皆美名又/同故以採江搴木二事相對言其生處而九歌者祭神)
(之辭故曰/古祠也)願得勤來看(杜甫詩一日須來一百回/晉江陵曲暫出後園看)無令
便逐風(温子昇詩紅花逐風散丁六娘/詩寄語落花風莫吹花落盡)
　　　同竇韋尋劉尊師不遇(本集注愈時任都官貟令/外同洛陽令竇牟河南)
　　　　(韋執中訪之元和五年也詩/以同尋師為韵人各一首)
秦客何年駐仙源此地深(陶潛桃花源記居人自云先/世避秦時亂來此絶境不復)
(出焉王維詩春來遍是桃花水不辨仙/源何處尋杜甫詩來遊此地不知還)還隨躡鳬騎(後/漢)
(書王喬傳喬為葉令每月朔望詣臺朝帝怪其來數宻/令太史伺之有雙鳬從東南飛來舉網張之得雙舄乃)
(所賜尚書官屬履也/吳均詩躑躅雙鳬騎)來訪馭風襟(莊子列子御風而行/泠然善也杜甫詩爽)
(合風/襟靜)院閉青霞入(杜甫詩天黒閉春院沈約詩青霞/雜桂旗楊炯文青霞起而照天)松
髙老鶴尋(隋書史祥傳松柏之髙蔦蘿斯託沈約松賦/鬱彼髙松栖根得地杜甫詩老鶴萬里心)
猶疑隠形坐(神仙傳李仲甫者少學道於王君能步訣/隠形年百餘嵗轉少初隠百日後遂長隠)
(曹植贊嗟爾四/皓避秦隠形)敢起竊桃心(漢武帝内傳帝好長生七/夕西王母降其宫有頃索)
(桃七枚以四放與帝自食三枚曰此桃三千年一實時/東方朔從殿東廂牖中窺母母謂帝曰此窺牖兒嘗三)
(來偷吾/此桃)
　　張籍
　　　送越客
見説孤帆去(梁簡文帝與劉孝綽書夕鳥歸林懸孤帆/而未息陳子昂詩孤帆出霧中髙適詩雲)
(開汶水/孤帆逺)東南到㑹稽(周禮夏官職方氏東南曰揚州其/鎭曰㑹稽史記夏本紀禹㑹諸侯)
(江南計功命曰㑹稽㑹稽者㑹計也注禹到大越/上苗山大㑹計爵有徳封有功因名苗山曰㑹稽)春雲
剡溪口(易通卦騐立春青陽雲出房如積氷春分正陽/雲出張如白鵠張正見詩西北春雲起一統志)
(剡溪在紹興府嵊縣治南一名/戴溪即晉王徽之雪夜訪戴處)殘月鏡湖西(李嶠詩暗/花臨户發)
(殘月下簾欹㑹稽記漢順帝永和五年㑹稽太守馬臻/創立鏡湖在㑹稽山隂兩縣界輿地志山隂南湖即鏡)
(湖/也)水鶴沙邊立(杜甫詩古廟山松巢水鶴朱慶餘/郡齋雙鶴詩立近清池意自髙)山鼯
竹裏啼(爾雅鼯鼠夷□注似蝙蝠肉翅飛且乳亦名飛/生立如人食火烟謝朓敬亭山詩飢鼯此夜啼)
(劉孝光詩湍/鳴竹裏泉)謝家曽住處(南史謝靈運移籍㑹稽脩管/舊業傍山帶江盡幽居之美)
烟洞入應迷(王勃九成宫頌丹溪碧洞吐納虹霓盧照/鄰詩尋洞不知名陶潛桃花源記竟迷不)
(得路張説詩/尋玩往還迷)
　　白居易
　　　太湖石(舊唐書白居易傳杭州得天竺石一華/亭鶴二蘇州得太湖石五俱置于里第)
　　　　(池上居易本集詩一雙/華亭鶴數片太湖石)
烟翠三秋色(岑參詩峩嵋烟翠新梁元帝纂要/秋曰三秋謝朓詩芸黄共秋色)波濤萬
古痕(虞茂詩長瀾疑浴日連島類奔濤杜甫石/笋行古來相傳是海眼苔蘚蝕盡波濤痕)削成青
玉片(西岳記太湖之山削成而四方張衡賦何/以報之青玉案沈佺期詩四蹄碧玉片)截斷碧
雲根(江淹詩日暮碧雲合北史裴衍傳棲素/雲根餌芝清壑劉孝孫詩髙嶂接雲根)風氣通岩
穴(風賦枳句來巢空谷來風其所託者然則風氣/殊焉謝朓詩夕霽風氣涼左思詩岩穴無結搆)苔文
䕶洞門(常建詩藥院滋苔紋吳都賦髙闈有閌/洞門方軌杜甫詩洞門對靄常隂隂)三峰具
體小(述征記華山有三峰直上數千仞崔顥詩天外/三峰削不成孟子冉牛閔子顔淵則具體而微)應
是華山孫(書歸馬於華山之陽周禮夏官職方氏河南/曰豫州其山鎮曰華山杜甫詩諸峰羅立似)
(兒/孫)
　　　宴散
小宴追涼散(庾肩吾詩向夕紛喧屏追涼飛觀中/李德林詩夏景多煩蒸山水暫追涼)平橋
步月迴(杜甫詩野橋分子細沙岸繞微茫南史王藻傳/夜步月而弄琴晝拱袂而披巻薛道衡詩空庭)
(聊步月閒/坐獨臨風)笙歌歸院落(孔稚圭禇先生碑子晉笙歌馭/鳳于天海江淹麗色賦笙歌畹)
(右琴舞池東杜甫詩退朝花底散歸/院栁邊迷廣韻院垣院落聚落也)燈火下樓臺(漢書/王莽)
(傳政令煩多前後相承常御燈火至明猶不能勝沈佺/期詩燈火灼爍九微映香氣氛氳百和然蕭慤詩春庭)
(聊縱望樓臺自相隠隂鏗詩/新宫實壯哉雲裏望樓臺)殘暑蟬催盡(沈佺期詩小/池殘暑退髙)
(樹早涼歸古詩秋蟬鳴樹間江/總詩山階步皎月澗户聽涼蟬)新秋雁帶來(張正見詩/髙軒揚麗)
(藻自是賦新秋張九齡詩林鳥飛舊里園果讓新秋江/淹别賦值秋雁兮飛日當白鷺兮下時庾信詩寄信秦)
　(樓下因書秋雁歸禮記仲秋之月/鴻雁來又季秋之月鴻雁來賔)將何迎睡興(南方草/木狀綽)
　(菜食之令人思睡呼為暝菜徐陵荅/梁長孺書多慚于協律致睡于文侯)臨卧舉殘杯(唐書/王勃)
　(傳屬文初不精思先磨墨數升則酣飲引被覆面卧及/寤援筆成篇李白詩舉杯邀明月對影成三人顔氏家)
　(訓殘杯冷炙之辱戴安/道猶遭之況爾曹乎)
　　　馬戴
　　　　宿翠微寺(談苑驪山絶/頂有翠微寺)
　處處松隂滿(蕭子顯詩處處動春心/杜甫詩杖藜長松隂)樵開一徑通(南史/孫陽)
　(傳幾人樵徑何處山阿白帖後漢張仲蔚蓬/蒿滿室惟開一行徑杜甫詩金盤小徑通)鳥歸雲壑
　靜(謝靈運詩鳥歸息舟楫杜甫詩林暮鳥知歸北山移/文誘我松桂欺我雲壑江淹頌烟岫相珍雲壑共寶)
　僧語石樓空(杜牧詩僧語淡如雲袁彦伯文仰望石樓/眇然若在雲中韋應物至西峰蘭若詩聊)
　(登石/樓憩)積翠含微月(顔延之詩積翠亦蔥芊唐太宗賦其/地則有積翠凝碧傅休奕詩清風何)
　(飄搖微月出西方常/建詩松際露微月)遙泉韻細風(王維詩清夜聞遙泉/庾信銘松桂危懸風)
　(泉虚韻梁元帝詩風細雨/聲遲杜甫詩春臺引細風)經行心不厭(李鏡逺詩經行/林樹下魏武帝)
　(樂府山不厭髙水不厭深魏文帝/典論自叙日多體健心毎不獻)憶在故山中(謝靈運/詩故山)
　(日已/逺)
御選唐詩巻十六補編
　欽定四庫全書
御選唐詩巻十七
　　七言律
　　中宗皇帝
　　　　立春日逰苑迎春(禮記某日立春盛徳在木後/漢書禮儀志立春之日夜漏)
　　　　　(未盡五刻京都百官皆衣青衣施土牛耕人/於門外以示兆民離錄太極宫北冇内苑有)
　　　　　(禁苑宫居都城之北内苑又居宫北禁苑又/居内苑之北也禮記立春之日天子親帥三)
　　　　　(公九卿諸侯大夫/以迎春於東郊)
　神臯福地三秦邑(張衡西京賦爾乃廣衍沃野厥田上/上實惟地之奥區神臯注自古以雍)
　(州積高神明之隩故立畤郊上帝諸神祠皆聚之臯局/也謂神明之界局也張正見神仙篇神岳吹笙遥謝手)
　(當知福地有仙才盧思道詩大川開寳匣福地下金繩/史記髙帝紀項羽三分關中立秦三將章邯為雍王司)
　(馬欣為塞王董翳為翟王又淮隂侯/傳大王舉而東三秦可傳檄而定也)玉臺金闕九仙家
　(漢書郊祀歌逰閶闔觀玉臺注玉臺上帝之所居陶𢎞/景水仙歌迎九位於金闕謁三素於玉清張正見神仙)
　(篇金闕銀宫相向開列仙傳涓子著天人經四十八篇/隠宕山能致風雨受伯陽九仙法沈約詩眷言採三秀)
　(徘徊望九仙十洲記生洲在東/海丑寅之間上有仙家數萬)寒光猶戀甘泉樹(鮑照/詩寒)
　(光宛轉時欲沈史記樂書漢家嘗以正月上辛祠太乙/甘泉漢書文帝紀三年五月上幸甘泉注本秦林光宫)
(又揚雄傳上方郊祀甘泉泰畤后土以求繼嗣正月従/上甘泉還奏甘泉賦以風左思三都賦序揚雄賦甘泉)
(而陳玉/樹青蔥)淑氣偏臨建始花(陸機詩蕙草饒淑氣魏志武/帝紀注帝自漢中至洛陽起)
(建始殿庾信詩建始移交讓徽音種合昏/又枯樹賦開花建始之殿落實睢陽之園)䌽蝶黄鶯未
歌舞(六朝錄劉子卿居廬山有五綵雙蝶來逰花上其/大如燕詩黄鳥于飛陸機詩疏今謂之黄鶯黄鸝)
(也謝偃詩黄鶯始哢即嬌人古樂府花/笑鶯歌舞梁簡文帝詩蝶颺縈空舞)梅香栁色已矜
誇(鮑照詩細葉發梅香晉子夜歌梅花落已盡栁花隨/風散江總詩梅花栁色春難遍又二月梅爭栁顔氏)
(家訓孫楚矜誇凌上隋/書李諤傳矜誇自大)迎春正啟流霞席(古三墳雲氣/流霞揚雄甘)
(泉賦噏青雲之流霞兮飲若木之露英/陳子良詩流霞席上滿迥雪掌中飛)蹔囑曦輪勿遽
斜(廣韻曦日光也梁簡文帝文器冇水縁方見圓曦之/影劉孝威詩秦雲猶變色魯日尚迴輪顔延之曲水)
(詩序情盤景遽歡洽日斜/梁元帝詩西山晚日斜)
　明皇帝
　　　春日出苑逰矚(太子/時作)
三陽麗景早芳辰(書洪範三曰木疏正月為春木位也/三陽己生故三為木數晉白苧舞歌)
(鳴絃清歌及三陽李嶠詩三陽偏勝節謝朓侍宴曲水/詩麗景則春儀方在震虞羲春郊詩景麗鳥和春劉孝)
(綽詩麗景花上鮮梁昭明太子啟東風拂地啟青陽之/芳辰梁元帝纂要春曰青陽辰曰良辰嘉辰芳辰李嶠)
(立春日詩剪/綵學芳辰)四序佳園物候新(沈約明堂登歌布徳焉/在四序將收北齊元㑹)
(大享歌四序氤氲三光昭晰蕭慤詩隨時四序合晉書/山簡傳諸習氏荆土豪族有佳園池簡毎出逰嬉多之)
(池上置酒輒醉名曰高陽池梁簡文帝晚春賦嗟時序/之迴斡嘆物候之推移虞綽詩况當此春節物候驚田)
(里杜審言詩獨有宦/逰人偏驚物侯新)梅花百樹障去路(白帖大庾嶺上/梅花南枝已落)
(北枝方開梁簡文帝詩絶訝梅花晚爭來雪裏窺梁元/帝詠梅詩梅含今春樹庾信詩細塵障路起何遜梅花)
(詩銜霜/當路發)垂栁千條暗囘津(梁元帝樂府巫山巫峽長垂/栁復垂楊庾信行雨山銘横)
(藤礙路垂栁低人梁簡文帝春日想上林詩栁條恒著/地王褒詩楊栁拂地數千條王瑳折楊栁枝影侵雲暗)
(謝偃詩參差/濃葉暗桑津)鳥飛直為驚風葉(史記老子傳孔子曰鳥/吾知其能飛丘遲詩巢)
(空初鳥飛韋鼎詩一鳥忽相驚庾信詩荷風驚宿鳥陳/子良詩驚鳥屢飛恒失侣梁昭明大子啟風拂林而下)
(葉/)魚沒都由怯岸人(莊子夢為魚而沒於淵梁簡文帝/賦鱓魚逰而不沒庾信詩懸知岸)
(上人遥振江中鼓北魏咸陽王謠/洛水湛湛彌岸長行人那得渡)惟願聖主南山夀(後/漢)
(書第五倫傳毎讀詔書常歎息曰此聖主也一見決矣/楊惲報孫㑹宗書伏惟聖主之恩不可勝量王褒聖主)
(得賢臣頌遇明君遭聖主詩如南山之夀王融曲水詩/序上陳景福之賜下獻南山之夀梁簡文帝南郊頌序)
(南山之夀無極七百之基永固張正見樂/逰苑侍宴詩願薦南山夀明明奉萬年)何愁不賞萬
年春(詩天子萬年庾信詩有慶兆民同論年天子萬鶡/冠子斗柄東指天下皆春唐髙宗詩方期六合泰)
(共賞萬/年春)
　　鄭愔(字文靖滄州人年十七進士擢第天后時為/殿中侍御史貶宣州司户既遷吏部侍郎)
　　　人日侍宴大明宫(北史魏收傳初魏帝宴百僚/問何故名人日收對曰正月)
　　　　(一日為雞二日為狗三日為猪四日為羊五/日為牛六日為馬七日為人雍録唐有三大)
　　　　(内太極宫在西名西内大明宫在東名東内/别冇興慶宫號南内三内迭受朝而大明最)
　　　　(數/)
瓊殿含光暎早輪(南史升紫霄之丹地排玉殿之金扉/謝莊宋明堂歌璇庭寂玉殿虚晉書)
(皇甫謐傳泰液含光元氣混蒸秋興賦月朣朧以含光/兮露凄清以凝冷王褒詩人傳陌上桑未曉已含光梁)
(簡文帝詩夜輪懸/素魄朝光蕩碧空)玉鑾嚴蹕望初晨(離騷揚雲霓之晻/靄兮鳴玉鸞之啾)
(啾劉義暴白馬賦揚玉鑾之玲瓏沈約詩玉鑾隠雲霧/劉禕之詩帝圃疏金闕仙臺駐玉鑾後漢書楊秉傳王)
(者至尊出入冇常警蹕而行靜室而止唐書儀衛志/天子升路太僕授轡黄門侍郎奏請發鑾駕動警蹕)池
開凍水仙宫麗(禮記冰凍消釋江總詩隴水凍無聲何/遜詩㶑灧故池水蒼茫落日暉南康記)
(雩都縣冇君山大風雨後聞絃歌其/山謂之仙宮武后詩望駕幸仙宫)樹發寒花禁苑新
(張協詩寒花發黄采秋草含緑滋張正見詩霜雁排空/㫁寒花暎日鮮西都賦西郊則有上囿禁苑林麓藪澤)
(西京賦上林禁苑跨谷彌阜唐太/宗詩禁苑春暉麗花蹊綺樹粧)佳氣徘徊籠細網(後/漢)
(書光武帝紀望氣者蘇伯阿為王莽使至南陽遥望見/舂陵郭唶曰氣佳哉欝欝葱葱然宋書符瑞志徘徘徊)
(徊雍雍喈喈南都賦彈琴擫籥流風徘徊梁簡文帝與/僧正教琉璃密室自可輕風難入龍鬚細網足使飛燕)
(不/過)殘霙淅瀝染輕塵(謝靈運雪賦霰淅瀝而先集雪粉/糅而遂多海賦輕塵不飛纎羅不)
(動李康逰山序若流電之/過户牖輕塵之棲弱草)良時荷澤皆迎勝(李陵詩良/時不再至)
(顔延之詩良時為此别漢書劉向傳聖人即天地以耀/物常無私於上均徳澤於下協和萬邦黎民無怨曹植)
(對酒行含生䝉澤草木茂延/又表沐浴聖澤潛潤徳教)窮谷晞陽猶未春(左傳日/在北陸)
(而藏冰西陸朝覿而出之其藏冰也深山窮谷固隂沍/寒於是乎取之嵇康詩抗首潄朝露晞陽振羽儀支遁)
(詩晞陽/熙春圃)
　　崔日用(滑州靈昌人進士舉大足元年為宗楚客/稱薦擢新豐尉神龍中附楚客三思驟遷)
　　　(兵部侍郎兼脩文館學士復預討韋庶人謀授/黄門侍郎參知機務開元中拜吏部尚書終幷)
　　　(州大都/督長史)
　　　奉和聖製春日幸望春宫應制(雍録望春亭在/禁苑東南高原)
　　　　(之上舊記多云望春宫其東正臨滻水也一/統志望春宫在西安府城東一十里滻水西)
　　　　(岸/)
東郊風物正薫馨(禮記立春之日天子親率三公九卿/諸侯大夫以迎春於東郊陶潛斜川)
(詩序天氣澄和風物閒美蘇武/詩芬馨良夜發隨風聞我堂)素滻鳬鷖戲緑汀(潘岳/西征)
(賦南冇𤣥灞素滻湯井温谷盧思道詩今留素滻曲夏/木已成隂駱賓王詩我住青門外家臨素滻濱一統志)
(滻水在西安府城東一十五里源出藍田縣詩鳬鷖在/涇傳鳬水鳥也鷖鳬屬太平則萬物衆多張衡南都賦)
(汰瀺灂兮船容裔陽侯澆兮掩鳬鷖王/勃春思賦春水春魚樂春汀春鴈舉)鳯閣斜通平樂
觀(謝靈運詩朝逰登鳯閣鮑照凌雲樓序鳯閣起於漢/京唐書百官志光宅元年改中書省曰鳯閣漢書西)
(域傳烏孫元貴靡願復尚漢公主天子自臨平樂觀㑹/外國君長大角觝設樂而遣之王褒従軍行講戎平樂)
(觀學戲/羽林亭)龍旗直逼望春亭(詩龍旗十乗禮記龍旗九旒/天子之旌也淮南子大路龍)
(旗羽葢垂緌梁昭明太子七契鵠葢龍/旗初不闗意一統志望春亭在滻水傍)光風揺動蘭英
紫(楚辭光風轉蕙汎崇蘭些注光風謂雨已日出而風/草木皆有光也南史蕭子顯傳風動春朝王融詩薫)
(風動蘭月魏文帝賦隨囘風以揺動兮吐芬氣之穆清/又秋胡行俯折蘭英江淹青苔賦春禽悲兮蘭莖紫)
淑氣依遲栁色青(陸機詩蕙草饒淑氣沈約三日侍林/光殿宴詩淑氣婉登晨劉孝綽詩迴)
(風飄淑氣落景煥新光唐太宗春日宴羣臣詩韶光開/令序淑氣動芳年梁昭明太子七契夾鍾之節春景依)
(遲碧樹初蕋緑草含滋何遜詩輕烟滲栁/色鮑照三日詩氣暄動思心栁青起春懐)渭浦明晨脩
禊事(徐陵傅大士碑巖溪藴徳渭浦呈祥王勃九成宫/頌大輅徜徉載飛熊於渭浦一統志渭河在西安)
(府城北五十里出渭源縣曹植詩明晨秉機杼日昃不/成文王羲之蘭亭序永和九年嵗在癸丑暮春之初㑹)
(于㑹稽山隂之/蘭亭脩稧事也)羣公傾賀水心銘(詩羣公先正晉書束/晢傳武帝問摯虞三)
(日曲水之義晢進曰秦昭王以三日置酒河曲金人捧/水心之劍曰令君制有西夏乃霸諸侯因此立為曲水)
(二漢相縁/皆為盛集)
　　韋元旦(京兆萬年人擢進士第補東阿尉遷左臺/監察御史與張易之為姻屬易之敗貶感)
　　　(義尉後復進用/終中書舍人)
　　　興慶池侍宴應制(雍錄六典所記曰隆慶坊舊/宅有井忽湧為小池周袤十)
　　　　(數畝常有雲氣或黄龍出其中至景雲間潛/復出水其沼浸廣里中悉移居遂澒洞為龍)
　　　　(池焉開元初以為離宫後又増廣遂為南内/又開元二年七月以宅為宫既取隆慶坊名)
　　　　(以為宫名而帝之二名其一為/隆故改隆為興是為興慶宫也)
滄池漭沆帝城邊(三秦記漢未央宫有滄池中築漸臺/張衡西京賦顧臨太液滄池漭沆注)
(漭沆寛大也劉孝綽詩滄池誠自廣張正見詩滄池聊/薄逰東觀漢記河南帝城多貴臣南陽帝鄉多近親朱)
(超城上鳥樂府朝飛集帝城/隋煬帝詩洛陽城邊朝日暉)殊勝昆明鑿漢年(漢書武/帝紀減)
(隴西北地上郡戌卒半發謫吏穿昆明也注昆明國有/滇池方三百里漢使求通身毒國而為昆明所閉今欲)
(伐之故作昆明池象之以習水戰在長安西南周囘四/十里江淹遂古篇漢鑿昆明灰炭全兮魏書肅宗紀治)
(歴明時前王茂軌考辰正朔奕代通規是/以北平革定於漢年楊偉草算於魏世)夾岸旌旗疏
輦道(王粲詩蟋蟀夾岸鳴張正見詩槐花夾岸飛孫祖/登詩新蓮夾岸紅周禮析羽曰旌説文析羽注旄)
(首也所以精進士卒也又熊旗五斿以象伐星士卒以/為期釋名熊虎為旗與衆期之於下也戰國䇿旌旗蔽)
(空謝朓詩旌旗散容裔漢書武帝紀建章宮南立神明/臺井幹樓廣五十餘丈輦道相屬庾肩吾詩疏山開輦)
(道隂鏗詩輦/道乗雙闕)中流簫鼓振樓船(説苑魏武侯浮西河而/下中流顧謂左右曰美)
(哉河山之固也漢武帝秋風辭汎樓船兮濟汾河横中/流兮揚素波簫鼓鳴兮發棹歌庾信詩玉軸汎中流江)
(總詩北宫命簫鼓史記平準書大脩昆明池治樓船高/十餘丈旗幟加其上甚壯漢書注作大船上施樓故號)
(樓/船)雲峯四起迎宸幄(王融詩雲峯帝鄉起江淹詩平明/登雲峯杏與廬霍絶庾肩吾詩雲)
(峯入夏池左貴嬪賦風蕭蕭而四起鮑照書旋風四起/羣鳥思歸唐書禮樂志皇太子加元服前一日尚舍設)
(御幄於太極殿前釋名幄屋/也以帛衣板施之形如屋也)水樹千重入御筵(范雲詩/水樹饒)
(蟠枝王景和登浮圖詩綴/葉披天藻吹花散御筵)宴樂已深魚藻詠(詩我有㫖/酒以宴樂)
(嘉賓之心又魚在在藻有頒/其首王在在鎬豈樂飲酒)承恩更欲奏甘泉(庾肩吾/侍宴詩)
(承恩謝命淺念報在身前徐陵詩承恩豫下席應阮獨/何人漢書文帝紀三年五月上幸甘泉注廿泉在雲陽)
(本秦林光宫又揚雄傳召雄待詔承/明之庭従上甘泉還奏甘泉賦以風)
　　蘇瓌(字吕容京兆武功人弱冠舉進士初授豫王/府録事參軍長安中累遷揚州大都督長史)
　　　(神龍初入為尚書右丞遷户部尚書尋拜尚書/右僕射同中書門下三品進封許國公睿宗立)
　　　(轉左僕射以正立朝獨申讜論開/元中詔與劉幽求配享睿宗廟庭)
　　　興慶池侍宴應制(雍録京城東南角有坊名隆/慶中有池後引龍首堰水注)
　　　　(池池面益廣即龍池也明皇改/隆為興以為離宫有龍池殿)
金闕平明宿霧收(漢書郊祀志黄金銀為宫闕陶𢎞景/賦迎九位於金闕張正見詩金闕銀)
(宫相向開漢書叔孫通傳漢七年諸侯羣臣朝十月儀/先平明謁者治禮引以次入殿門任昉詩平明至曛黒)
(車􁟣詩平明發下蔡陶潛詩朝霞開宿霧鮑/照詩暄霧逐風收朱超道詩雲霧四邊收)瑶池式宴
俯清流(穆天子傳觴西王母於瑶池之上神仙傳崑崙/閬風苑立臺九重左瑶池右翠水邢邵詩弭蓋)
(屬瑶池詩君子有酒嘉賓式宴以樂晉書樂志我有嘉/禮式宴百僚張衡東京賦上下通情式宴且盤閭丘冲)
(詩俯鏡清流仰睇天津蓮社髙賢傳清流環/階西都賦祛黼帳鏡清流阮瑀詩濯鱗清流)瑞鳯飛來
隨帝輦(爾雅鷗鳯疏鳯一名鷗郭云瑞應鳥雞頭蛇頸/燕項龜背魚尾五彩色高六尺許漢書鳯凰集)
(上林乃立鳯凰殿以答嘉瑞書法要錄宗炳造瑞應圖/有漢武神鳯古辭飛來䨥白鵠虞世南詩飛來雙白鸐)
(奮翼逺凌烟劉孝威詩高飛帝輦/側楊師道詠弓詩鳥飛隨帝輦)祥魚出戲躍王舟(史/記)
(周紀武王渡河中流白魚躍入王舟中漢書宣帝紀神/魚舞河漢相和歌魚戲蓮葉間謝朓詩魚戲新荷動王)
(僧儒詩戲魚兩相顧張正見魚躍水/花生詩方逰蓮葉外詎入武王舟)帷齊緑樹當筵密
(梁元帝文引葉成帷即樹為柱唐太宗賦樹替錦而成/帷王褒詩離離嶺樹齊賀循賦得庭中有奇樹詩密葉)
(由來好作帷任昉詩緑樹懸宿根王勃文緑樹懸藤網/羅丘壑鮑照詩巻幌結帷羅玉筵盧思道詩丰茸雞樹)
(密/)蓋轉緗荷接岸浮(范雲詩翩翩朱葢轉陳後主樂府/蓋轉時移影香動屢驚衣謝朓詩)
(緗荷紛可襲梁簡文帝詩水烟浮岸起庾肩吾詩遥天/如接岸逺帆似凌空張正見岸花臨水發詩落蕊暎江)
(浮/)如臨竊比微臣懼(詩如臨深淵論語竊比於我老彭/禇淵詩微臣宿多幸梁簡文帝詩)
(微臣今拜手願帝永無窮薛孝通聨句微臣信慶渥何/以答華高曹植賦常戢心以懐懼牛𢎞表史籍是司寢)
(興懐/懼)若濟追陪聖主遊(書若濟巨川用女作舟楫庾肩/吾詩陪歌承睿賞沈約懐舊詩)
(攜手同歡宴比跡共逰陪王冋詩陪逰既伏心聞道方/刻意淮南子下揆三泉上尋九天横廓六合揲貫萬物)
(此聖人之逰也潘尼後園/頌乃延卿士従皇以逰)
　　岑羲(字伯華文本之孫第進士則天時為天部員/外郎中宗朝同中書門下三品景雲初進侍)
　　　(中封南/陽郡公)
　　　奉和春日幸望春宫應制(唐書地理志京兆萬/年縣有望春宫臨滻)
　　　　(水西岸西京記西京禁苑内有望春宫在高/原之上東臨灞滻唐書姚南仲傳王者必據)
　　　　(高明燭幽隠所以因龍首而建望春也玉海/望春宫即望春亭一統志望春宫在陜西西)
　　　　(安府城/東十里)
和風助律應韶年(易緯立春條風至禮記正月律中太/簇注律候氣之管以銅為之中猶應)
(也漢書至治之世天地之氣合以生風天地之風氣正/十二律定注律風氣成聲風和乃律吕調也又風氣正)
(則十二月之氣各應其律不失其序晉書地理志東風/入律孫萬夀詩和風初應律駱賓王春日詩年華開早)
(律王融詩韶年已春仲/蘇味道詩花栁發韶年)清蹕乗髙入望仙(廣韻出言警/入言蹕警戒)
(肅也蹕止行人也晉書載記響清蹕於常道之門王融/詩衡街響清蹕沈約詩清蹕朝萬㝢三輔舊事建章周)
(迴三十里東起别風闕高二十五丈乗高以望逺雍録/望春宫在禁苑東南高原之上舊唐書憲宗紀故事建)
(福望仙等門昬而閉五更而啟與諸坊門/同時雍録望仙門在丹鳯門次東一門)花笑鶯歌迎
帝輦(沈攸之詩花笑鶯歌詠費昶詩花開似含笑盧照/隣詩鶯歌白雲上漢書梁孝王傳出則侍帝同輦)
(南部烟花記洛陽/進合蒂迎輦花)雲披日霽俯皇川(張衡南都賦阿那/蓊茸風靡雲披王)
(融渌水曲日霽沙溆明謝靈運詩雲日相輝暎空水共/澄鮮潘岳賦俯鏡泉流雍録滻水向長樂坡長樂坡基)
(高四面山巒皆見又望/春宫其東正臨滻水也)南山近壓仙樓上(雍録終南山/横亘關中南)
(面西起秦隴東徹藍田凡雍岐郿鄠長安萬年相去亘/八百里而連綿峙據其南者皆此一山也乂于闐南山)
(為南山發迹之始關中南山為南山東出之終一統志/終南山在西安府城南五十里一名南山長安志大明)
(宫北據髙原南望爽塏觀終南如指掌在京坊市可俯/而窺也史記仙人好樓居唐書食貨志韋堅於長樂坡)
(瀕苑牆鑿潭於望/春樓下以聚漕舟)北斗平臨御扆前(三輔黄圖長安城/南為南斗形至今)
(人呼漢京城為斗城李義府詩東城結宇瞰千尋北闕/迴輿具四臨儀禮注扆如綈素屏風畫斧文以示威釋)
(名扆荷也在後所依倚也唐書百官/志尚舍局掌殿庭大朝㑹設黼扆)一奉恩榮同鎬宴
(袁朗詩一奉章臺宴千秋長願斯劉孝威啟叨奉曲恩/徐陵詩承恩豫下席江淹文䝉恩海深詩王在在鎬豈)
(樂飲酒沈約詩宴鎬鏘玉鑾又於/維盛世即軒媯朝豐宴鎬復在斯)空知率舞聴薫絃(書/百)
(獸率舞正義言帝徳及禽獸也帝王世紀舜彈五絃之/琴歌曰南風之薫兮可以解吾民之愠兮南風之時兮)
(可以阜吾民之財兮卞斌觀太常新樂詩小臣濫清耳/長奉南風絃杜正倫侍宴詩湛露晞堯日薫風動舜絃)
　　沈佺期
　　　龍池篇(舊唐書音樂志龍池樂明皇帝所作也/帝龍潛時宅在隆慶坊宅南坊人所居)
　　　　(變為池正位後以坊為宫池水逾大彌漫數/里為此樂以歌其祥也長安志龍池在躍龍)
　　　　(門南本是平地垂拱初因雨水流潦成小池/後又引龍首渠分溉之至景龍中瀰亘數頃)
　　　　(深至/數丈)
龍池躍龍龍已飛(易乾九四或躍在淵无咎象曰或躍/在淵進无咎也古今注甘露二年龍)
(見上郡騰躍五色沈約宋書太祖為宜都王纂大位在/道冇黒龍躍出負上所乘舟易乾九五飛龍在天利見)
(大人象曰飛龍在天大人造也莊子藐姑射之山有神/人焉乗雲氣御飛龍而逰乎四海之外張衡東京賦龍)
(飛白水鳯/翔參墟)龍徳先天天不違(易見龍在田利見大人何/謂也子曰龍徳而正中者)
(也又先天而天弗違後天而奉/天時天且弗違而况於人乎)池開天漢分黄道(唐太/宗詩)
(池開照膽鏡詩維天有漢監亦有光又倬彼雲漢為章/於天漢書蕭何傳語曰天漢其稱甚美又天文志日有)
(中道月有九行中道者黄道也一曰光道月有九行者/黑道二出黄道北赤道二出黄道南白道二出黄道西)
(青道二出/黄道東)龍向天門入紫微(漢書禮樂志天門開詄蕩/蕩北史齊文宣紀従文襄)
(行過遼陽山獨見天門開餘無人見者列子清都紫微/帝之所居晉書天文志紫微大帝之座也天子之常居)
(也/)邸第樓臺多氣色(説文邸屬國之舍也漢書髙帝紀/注第謂甲乙之次第後漢書安帝)
(紀帝自在邸第數有神光照室三齊記海上蜃氣時結/樓臺徐陵詩樓臺非一勢臨玩自多奇何遜詩山中氣)
(色/滿)君王鳬鴈有光輝(説苑君之鳬雁食以菽粟西京雜/記太液池邊皆是彫胡紫蘀緑節)
(之類其間鳬雛雁子布滿充積漢郊祀歌/配上帝兮揚光輝古長歌行萬物生光輝)為報寰中百
川水(梁元帝長沙寺碑咸秩社首義盡於寰中李百藥/詩聲教盡寰中莊子秋水時至百川灌河淮南子)
(百川學海而至於海丘陵學山而不至/於山木華海賦嘘吸百川洗滌淮漢)來朝此地莫東
歸(書江漢朝宗於海傳二水入海有似於朝宗尊也漢/書溝洫志河決率常於平原東郡聞禹治河時本空)
(此地以爲水隈唐太宗過舊宅詩一朝辭此地四/海遂爲家張正見詩塗山萬國仰滄海百川歸)
　　　侍宴安樂公主新宅應制(唐書諸公主傳安樂/公主營第及安樂佛)
　　　　(廬皆憲寫宫省/而工緻過之)
皇家貴主好神仙(蔡邕述行賦皇家赫而天居彰陸機/詩垂慶惠皇家陸雲詩象齒南金來)
(格皇家漢書髙帝紀相魯元公主亦皆貴後漢書皇后/紀漢制皇女皆封縣公主儀服同列侯其尊崇者加號)
(長公主儀服同藩王漢書郊祀志燕齊方士言有神仙/祭祀致福之術者以萬數漢書揚雄傳往時武帝好神)
(仙/)别業初開雲漢邊(南史謝靈運傳移籍㑹稽脩營别/業石崇思歸引序肥遯於河陽别)
(業梁簡文帝詩珠簾影空捲桂户向池開詩倬彼雲漢/為章于天阮籍詩雲漢邈無梁鮑照詩林際無窮極雲)
(邊不/可尋)山出盡如鳴鳯嶺(水經注山形特秀異於衆嶽亭/亭逺出唐書武后紀垂拱二年)
(有山出於新豐縣改新豐為慶山列仙傳蕭史者善吹/簫秦穆公冇女字弄玉妻焉教弄玉吹簫作鳯鳴感鳯)
(凰來集一旦皆隨鳯去一統志鳯翔/府有鳴鳯山舊傳嘗有鳯鳴其上)池成不讓飲龍川
(唐書安樂公主嘗請昆明池為私沼帝曰先帝未有以/與人者主不悦自鑿定昆池延袤數里辛氏三秦記龍)
(首山長六十里頭入渭水尾達樊川云昔有/黒龍従南山出飲渭水其行道因成土山)粧樓翠幌
教春住(盧思道詩粧樓對馳道宋文帝詩瑶軒籠翠幌/唐太宗詩彤庭飛綵斾翠幌曜明璫廣韻幌帷)
(幔也庾信銘比花/依樹登榭要春)舞閣金鋪借日懸(何胥詩舞閣思陽/春陳子良詩綺雲)
(臨舞閣丹霞薄翠臺西都賦排玉户而颺金鋪蜀都賦/金鋪交暎張正見詩飛闥敞金鋪三輔黄圖注金鋪者)
(扉上有金花花中作獸及龍蛇鋪者以銜環也易懸象/著明莫大乎日月劉楨詩仰視白日光皎皎高且懸詩)
敬従乗輿來此地(齊書豫章王嶷傳永明末車馬數逰/幸惟嶷陪従鮑照啟振纓珥筆聨承)
(貴寵豈臣浮朽所可叅從蔡邕獨㫁天子車馬衣服器/械百物曰乘輿子虚賦乗輿弭節徘徊翺翔曹植詩玉)
(馬充乗輿芝蓋樹九華劉繪/詩江山信多美此地最為神)稱觴獻夀樂鈞天(亢倉子/景王步)
(前稱觴為亢倉子夀傅休奕詩臨軒進爵獻夀翩翩漢/書叔孫通傳上夀觴九行史記趙世家趙簡子疾五日)
(寤曰我之帝所甚樂與百神逰於鈞天廣樂九奏萬舞/不類三代之樂其聲動心西京賦昔者大帝悦秦穆公)
(而覲之饗以鈞天廣樂/庾信詩出豫奏鈞天)
　　李嶠
　　　奉和人日宴大明宫恩賜綵縷人勝應制(荆楚/嵗時)
　　　　(記正月七日為人日剪綵為人或鏤金箔為/人帖屏風上亦戴之頭鬢使入新年形容改)
　　　　(新賈充典戒人日造華勝相遺像瑞圖金勝/之形又像西王母戴勝也雍録大明宫本太)
　　　　(極之後苑東北面射殿也地在龍首山上太/宗初於其地營永安宫貞觀九年改名大明)
　　　　(宫高宗龍翔二年就脩大明宫改名蓬萊取/殿後蓬萊池為名也咸亨元年改為含元殿)
　　　　(長安五年又改為大明宫唐書地/理志龍朔後皇帝常居大明宫)
鳯城景色己含韶(六典大明宫南面五門正南曰丹鳯/門杜詩趙注秦穆公女吹簫降其城)
(因號丹鳯城其後言京師之城曰鳯城戴暠詩黒龍過/飲渭丹鳯俯臨城本集詠城詩獨下仙人鳯羣驚御史)
(烏南史宋孝武紀三月乙未建牙於軍門其日牙立之/後景色開霽鮑至詩年還節已仲舒緑氣方韶梁元帝)
(纂要春曰青陽景/曰媚景和景韶景)人日風光倍覺饒(李充登安仁峯銘/正月七日厥日惟)
(人䇿我良駟陟彼安仁謝朓詩風光草際浮江洪詩日/沒風光靜逺山深無雲梁簡文帝詩樹密風聲饒江總)
(洛陽道樂府/槐路風塵饒)桂吐半輪迎此夜(庾肩吾望月詩星流時/入暈桂長欲侵輪吴均)
(詩疎風時吐月劉孝綽望月詩輪光缺不/半扇影出將圓鮑泉望月詩此夜月將弦)蓂開七葉應
今朝(田俅子堯為天子蓂莢生於庭為帝成歴白虎通/蓂莢者樹名月一日一莢生十五日畢至十六日)
(一莢去故夾階而生以明日月也述異記堯爲仁君歴/草生階宋書符瑞志一名歴筴月小則一莢焦而不落)
(劉義恭頌昔在放勲蓂莢數朝薛道衡人日詩入春纔/七日詩以永今朝梁簡文帝三月三日詩握蘭惟是旦)
(採艾亦/今朝)魚猜水凍行猶澁(蜀志諸葛亮傳先主曰孤之/有孔明猶魚之有水也左傳)
(偶俱無猜鮑照擬古詩不受外嫌猜蔡君知君馬黄樂/府水凍恒傷骨蹄寒為踐霜庾信詩橋影聚行魚説文)
(歰不滑也廣韻歰/又作澀俗作澁)鶯喜春深弄欲嬌(謝莊詩夭桃晨暮/發春鶯旦夕喧老)
(子衆人熙熙若享太牢如登春臺潘岳閒居賦凜秋暑/退熙春寒往王褒詩初春麗景鶯欲嬌謝偃詩黄鶯始)
(弄即/嬌人)愧奉登高揺綵翰(漢書登高能賦可以為大夫言/可以與圖政事蔡琰詩登高逺)
(眺望傅休奕詩握素管搦采箋含柔翰張衡歸田賦揮/翰墨以奮藻庾信文譬其毫翰則風雨爭飛論其文采)
(則魚龍/百變)欣逢御氣上丹霄(王融曲水詩序時乗既位御/氣之駕翔焉張正見詩御氣)
(響鈞天庾闡詩神嶽竦丹霄梁武帝詩/青城接丹霄盧思道賦承清露於丹霄)
　　張説
　　　奉和春日出苑矚目應令(文選注秦法/太子稱令)
禁林艷裔發青陽(班固西都賦毛羣内闐飛羽上覆接/翼側足集禁林而屯聚謝朓詩高宴)
(𢎞敞禁林稠密何遜詩禁林終宴晚吴均詩艷裔陽之/春攜手清洛濱爾雅春為青陽注氣青而温陽漢郊祀)
(歌青陽開動根荄已遂郭璞/詩青陽散和氣谷風穆以温)春望逍遥出畫堂(庾信詩/春望上)
(春臺袁爽詩春望動宸𠂻詩羔裘逍遥魏文帝詩逍遥/步西園庾肩吾詩步輦蹔逍遥漢書元后傳生成帝於)
(甲觀畫堂劉遵詩選奉畫/堂中江總詩承華啟畫堂)雨洗亭皋千畝緑(陶潛詩微/雨洗髙林)
(梁昭明太子五月啟凍雨洗梅樹之中漢書司馬相如/傳亭皋千里靡不被築注謂為亭堠於臯隰中梁簡文)
(帝詩風旗爭曳影亭皋共生陰栁惲詩亭皋木葉下禮/記天子為籍千畝史記貨殖傳渭川千畝竹蕭子範詩)
(雨罷葉/増緑)風吹梅李一園香(詩籜兮籜兮風其吹女梁昭/明太子詩靡靡祥風吹庾信)
(賦晚風吹香氣隨左思蜀都賦榹桃函列梅李羅生述/異記邯鄲趙王果園梅李冬花春而得食庾信詩倂作)
(一園春又人/衣香一園)鶴飛不去隨青管(何劭逰仙詩連翩御飛/鶴庾信詩鶴飛疑逐舞)
(拾遺記清絲流管歌玉鳬謝靈運賦奏清/管之依微梁武帝歌飛管促節舞少年)魚躍翻來入
綵航(詩王在靈囿於牣魚躍庾闡詩輕舟汎飛觴鼓枻/觀魚躍史記武王渡河中流白魚躍入舟中武王)
(俯取以祭吴書陸遜破曹休當還西陵公卿/並㑹為遜祖道上賜御船一舫繒綵飾之)睿賞歡承
天保定(庾肩吾詩陪歌承睿賞魏收詩睿賞芳月色賀/凱詩承歡徒聳忭詩天保定爾亦孔之固陸機)
(應令詩儀刑祖/宗永綏天保)遒文更覩日重光(劉峻廣絶交書遒文/麗藻方駕曹王晉書)
(文苑傳贊子安太冲遒文綺爛古今注漢明帝為太/子樂人作歌四章曰日重光月重輪星重輝海重潤)
　　　舞馬千秋萬嵗樂府詞(宋書謝莊傳河南獻舞/馬詔羣臣為賦莊所上)
　　　　(為佳又使莊作舞馬歌令樂府歌之唐書禮/樂志明皇嘗以馬百匹盛飾分左右施三重)
　　　　(榻舞傾杯數十曲壯士舉榻馬不動毎千秋/節舞於勤政樓下李陵與蘇武詩嘉㑹難再)
　　　　(逢三載為千秋漢書武帝紀詔曰朕親登嵩/高御史乗屬在廟傍吏卒咸聞呼萬嵗者三)
　　　　(論衡陸賈新語每奏一篇左右稱曰萬嵗漢/書禮樂志武帝定郊祀之禮乃立樂府采詩)
　　　　(夜誦以李廷年為協律都尉舉司馬相如等/數十人造為詩賦以合八音之調注樂府之)
　　　　(名蓋起於此李孝先樂府詩集序樂府教樂/之官也於殷曰瞽宗周因殷至漢乃有樂府)
　　　　(名/)
金天誕聖千秋節(漢書律歴志少昊帝曰青青者黄帝/之子青陽也是其子孫名縶立土生)
(金故為金徳天下號曰金天氏張衡賦顧金天而歎息/兮吾欲往乎西嬉詩誕彌厥月先生如達江淹答劉休)
(範書惟岳降聖重耀函夏隋唐嘉話八月和五日/明皇生辰為千秋節士庶結承露囊更相遺問)玉醴
還分萬夀觴(十洲記瀛洲在東海中出泉如酒名曰玉/醴泉飲之令人長生揚雄賦飲玉醴以解)
(渴張衡賦噏青岑之玉醴兮餐沆瀣以為糧詩天子萬/夀又萬夀無疆蔡邕表謹奉生頭酒九種稽首再拜上)
(千萬夀漢書叔孫通傳長樂宫成諸侯羣臣朝置法酒/以尊卑次起上夀觴九行潘岳閒居賦夀觴舉慈顔和)
(後漢書班超傳超上疏曰目見西域平定陛/下舉萬年之觴薦勲祖廟布大喜於天下)試聴紫騮
歌樂府(南史羊侃傳車駕逰樂逰苑少府奏新造兩刃/矟成帝因賜侃紫騮馬令試之侃左右擊刺特)
(盡其妙古今樂録紫騮馬蓋従軍久戍懐歸而作也班/固兩都賦序内設金馬石渠之署外興樂府協律之事)
(注樂府聚/樂之所)何如騄驥舞華岡(古詩長跪讀素書書中竟/何如穆天子傳天子命駕)
(八駿之乗右服驊騮而左騄耳右驂赤驥而左白義新/序閭丘卭曰驊騮騄驥天下之駿馬也班固南都賦騄)
(驥齊鑣黄間機張吴均八公山賦袖以華閬帶/以潛淮詩如山如阜如岡如陵釋名山脊曰岡)連鶱勢
出魚龍變(王勃兜率寺碑雕甍湛䨴若鵬飛之麗九天/丹楹連鶱如鳯翔之據千仞史記樂書三步)
(以見方注将欲舞者先舉足三頓為步以表方将舞之/勢也南史梁元帝紀城壕中龍騰出煥爛五色樂動聲)
(儀風雨感魚龍漢書西域傳賛作曼衍魚龍角觝之戲/以觀之注魚龍者為含利獸先戲於庭極畢乃入殿前)
(激水化成比目魚跳躍潄水作霧障日化成黄龍八丈/遨戲於庭炫耀日光張衡西京賦海鱗變而成龍狀蜿)
(蜿以蝹蝹隋書音樂志煬帝總追四方散樂大集積翠/池側冇大鯨魚噴霧翳日倐忽化成黄龍聳踊而出名)
(曰黄/龍變)蹀躞驕生鳥獸行(吴均詩蹀躞青驪馬往戰城南/畿楊師道飲馬詩蹀躞依春澗)
(聨翩度碧潯六書故蹀躞嗜進連步貌書䕫曰於子擊/石拊石百獸率舞庶尹允諧易觀鳥獸之文與地之宜)
(書帝曰疇若子上下草木鳥獸僉曰/益哉周禮東南曰揚州其畜宜鳥獸)嵗嵗相傳指樹日
(盧照隣詩年年嵗嵗一牀書神仙傳老子之母適至李/樹下而生老子生而能言指李樹曰以此為我姓薛道)
(衡老氏碑感星載誕莫測受氣/之由指樹為姓未詳吹律之本)翩翩來伴慶雲翔(詩翩/翩者)
(佳烝然來恩劉孝威驄馬驅樂府翩翩驄馬驅横行復/斜趨虞舜卿雲歌卿雲爛兮糺縵縵兮史記天官書若)
(烟非烟若雲非雲郁郁紛紛蕭索輪囷是為卿雲正義/卿音慶漢書禮樂志甘露降慶雲出曹植五㳺詠九州)
(不足步願得凌雲翔傅休/奕降神歌澤雲翔化風舒)
　　　遥同蔡起居偃松篇(唐書職官志起居郎起居/舎人掌錄天子起居法度)
　　　　(天子御正殿則郎居左舍人居右冇命退而/書之季終以授史官貞觀中以給事諫議大)
　　　　(夫兼知/起居)
清都衆木總芬榮(説文天子所宫曰都列子清都紫微/鈞天廣樂帝之所居沈約松賦清都)
(之念方逺姑射之想悠然謝朓髙松賦以衆木之為選/貫山川而自永陳子昻詩孤松宜嵗晚衆木愛芳春陶)
(潛歸去來辭木欣欣以向榮/孫綽文譬若春圃載芬載敷)傳道孤松最出羣(周禮訓/方氏誦)
(四方之傳道注傳道世之所傳説往古之事也楚辭邃/古之初誰傳道之陶潛歸去來辭撫孤松而盤桓謝偃)
(髙松賦何兹松之挺秀擢脩幹於孤林/後漢書蔡邕傳拔萃出羣揚芳飛文)名接天庭長景
色(法言仰天庭而知天下之居卑也哉魯靈光殿賦高/經華葢仰看天庭鮑照詩松色隨野深江淹詩風光)
(多樹色崔融表得五方/之氣象合四時之景色)氣連宫闕借氛氲(史記松栢為/百木之長也)
(而守宫闕梁簡文帝頌序氛氲四照輝麗五/色沈約詩氛氲屢迴沒吴均詩氛氲如冇意)懸池的的
承華露(晉中興書耆老得敬則松栢受甘露顔師古賦/光風細轉清露㣲懸沈約髙松賦既捎雲於清)
(漢亦倒景於華池李徳林松詩擢秀邇華池注南子注/的的明也梁簡文帝詩的的半臨池三秦記漢上林苑)
(有承露池張正見詩葉淺還承露顧/煊露詩飛空猶藴狀集物始成華)偃蓋重重拂瑞雲
(玉□記千年松樹枝葉四面披起上杪不長望之有如/偃蓋抱朴子天陵偃蓋之松張正見詩西北春雲起遥)
(臨偃蓋松西京雜記太液池西冇一池池上冇洲洲上/有樹一株六十餘圍望之重重如蓋王儉髙松賦上拂)
(天而獨逺下流雲而自重西京雜記瑞雲曰慶雲曰景/雲孫氏瑞應圖捎雲瑞雲也人君徳至則出若樹木捎)
(捎然/也)不惜流膏助仙鼎(古詩不惜歌者苦漢武内傳藥/冇松柏之膏服之可以延年𤣥)
(中記松膏流入地中千年為茯岑江淹詩廣成愛/神鼎淮南好丹經沈佺期詩仙人六膳調神鼎)願將
楨幹奉明君(詩維周之楨傳楨幹也疏周王之國能生/此賢人則是我周家幹事之臣臣能幹事)
(則國以人安晉書凉武昭王傳挺秀幹之菁蔥經嵗寒/而彌芳書元首明哉王粲詩結髪事明君受恩良不訾)
(按此詩舊作七言律全唐詩篇末多二句云莫此㝠/靈南楚樹朽老江邊代不聞遂載入徘律中今仍舊)
　　王維
　　　積雨輞川莊作(舊唐書文藝傳維别墅在輞川/雍録輞川在藍田縣王維别墅)
　　　　(在焉本宋之問别圃也一統志/輞川在西安府藍田縣西南)
積雨空林烟火遲(庾信詩繁雲猶暗嶺積雨未開庭杜/審言詩積雨生昬霧謝靈運詩空林)
(響法鼓列子庖厨之下不絶烟火史記律書天下殷富/粟至十餘錢鳴雞吠狗烟火萬里嵇康養生論意速而)
(事/遲)蒸藜炊黍餉東菑(王褒頌羮藜含糗者不足與論太/牢之滋味詩疏藜莖葉皆如王芻)
(蒸為茹古今注稻之黏者為黍晉書裴楷傳炊黍在甑/詩饁彼南畝傳孫炎曰饁野之餉吴均詩賴此持相餉)
(爾雅田一嵗曰菑謝/朓詩籉笠聚東菑)漠漠水田飛白鷺(陸機君子冇所/思行廛里一何)
(盛街巷紛漠漠謝朓詩逺樹曖阡阡生烟紛漠漠晉書/食貨志東南以水田為業人無牛犢隋書髙穎傳水田)
(早熟蕭慤詩菱潭兩飛鷺劉孝威詩白/鷺隠青苗梁簡文帝詩船移白鷺飛)隂隂夏木囀黄
鸝(漢書禮樂志靈之至慶隂隂王粲思友賦夏木兮結/莖春鳥兮愁鳴陶潛詩夏木獨森疎蘇頲詩黄鸎急)
(囀春風盡詩黄鳥于飛集于灌木其鳴喈喈陸璣詩疏/黄鳥黄鸝留也或謂之黄栗留幽州人謂之黄鶯高隠)
(外書戴顒春日攜雙/柑斗酒往聴黄鸝聲)山中習靜觀朝槿(梁書陶𢎞景傳/自號華陽隠居)
(時人謂為山中宰相沈約詩山中有桂樹易林奇適無/偶習靜獨處王勣逰北山賦聊習靜而為娱埤雅木槿)
(五月始華華如葵潘岳朝菌賦序朝菌者蓋朝華而暮/落世謂之木槿江總木槿詩朝霞暎日殊未妍珊瑚照)
(水定非鮮王僧孺詩妾/意在寒松君心逐朝槿)松下清齋折露葵(陶潛詩班荆/坐松下又維)
(本集詩科頭箕踞長松下舊唐書文藝傳維奉佛居常/疏食不茹葷血晚年長齋不衣文采真誥清齋禮太素)
(支遁詩令月肇清齋唐太宗春池栁詩㑹須君子折宋/玉賦煑露葵之羮潘岳閒居賦緑葵含露古諺觸露不)
(搯/葵)野老與人爭席罷(庾信詩野老時相望山僧或見尋/唐明皇詩野老茅為屋孟子善與)
(人同老子夫惟不爭故天下莫能與之爭莊子陽子居/遇老子蹵然變容曰敬聞命矣其往也舍者避席其反)
(也舍者與之爭席矣北齊書崔暹傳諸公在坐暹/高視徐步而入不讓席而坐徐陵詩日斜馳逐罷)海鷗
何事更相疑(列子海上之人有好鷗鳥者每旦従鷗鳥/逰鷗鳥住而不去其父曰我聞鷗鳥皆従)
(汝逰汝取來我玩之明日之海上鷗鳥舞而不下南越/志海鷗在漲海中隨潮上下庾肩吾詩海鷗時出沒陶)
(潛歸去來辭樂/夫天命復奚疑)
　　崔顥
　　　黄鶴樓(九域志鄂州有黄鶴樓一統志黄鵠山/在武昌府西南一名黄鶴山世傳仙人)
　　　　(騎黄鶴過此因名黄鶴樓在城西南隅黄鶴/磯上世傳仙人子安乗黄鶴過此又云費文)
　　　　(偉登仙駕黄/鶴返憩於此)
昔人已乗黄鶴去(王羲之蘭亭序毎攬昔人興感之由/若合一契謝晦詩功遂侔昔人述異)
(記荀環字叔偉嘗東逰憩江夏黄鶴樓上望西南有物/飄然降自霄漢俄頃已至乃駕鶴之賓也鶴止户側仙)
(者就席羽衣虹裳賓主驩對/已而辭去跨鶴騰空而滅)此地空餘黄鶴樓(唐太宗/詩一朝)
(辭此地四/海遂為家)黄鶴一去不復返(湯惠休詩黄鶴西北去銜/我千里心荆軻歌壯士一)
(去不復還庾信詩流槎一去上/天池王褒詩經年一去不相聞)白雲千載空悠悠(梁昭/明太)
(子詩白雲飛兮江上阻吴均詩白雲方渺渺張正見臨/髙臺詩飛棟臨黄鶴高窻度白雲漢書王褒傳千載一)
(㑹陸機賦天悠悠其彌/高陶潛詩悠悠東去雲)晴川歴歴漢陽樹(袁嶠之詩俯/仰晴川渙古)
(詩天上何所冇歴歴種白榆漢無名氏詩衆星何歴歴/唐書地理志鄂州江夏郡有漢陽縣今爲府屬湖廣一)
(統志漢陽漢安陸地屬江/夏郡隋大業初改曰漢陽)芳草萋萋鸚鵡洲(班固西都/賦竹林果)
(園芳草廿木古詩蘭澤多芳草江淹别賦君結綬兮千/里惜瑶草之徒芳詩維葉萋萋謝靈運詩萋萋春草繁)
(水經注江水又東逕歎父山江之右岸當鸚鵡洲庾信/賦落帆黄鶴之浦藏船鸚鵡之洲一統志鸚鵡洲在武)
(昌府南跨城西大江中尾直黄鵠磯即黄/祖殺禰衡處衡嘗作鸚鵡賦故地得名)日暮鄉關何
處是(説文日落草中曰暮南史栁元景傳少時貧苦嘗/下都至大雷日暮寒甚頗有覊旅之歎沈約詩竚)
(立日已暮周書庾信傳雖位望通顯常有鄉/關之思張説詩相逢皆得意何處是鄉關)烟波江上
使人愁(江總詩日迥烟波長唐太宗詩烟波澄舊碧謝/朓詩心事俱已矣江上徒離憂吴均詩風起秋)
(江上鮑照詩/夕聽江上波)
　　賈至
　　　早朝大明宫呈兩省僚友(唐書地理志大明宫/在禁苑東南貞觀八)
　　　　(年置高宗龍朔二年改曰蓬萊宫長安元年/復為大明宫潛確類書開元中謂尚書省為)
　　　　(南省中書門下為北省又謂門下為/左省中書為右省或通謂之兩省)
銀燭朝天紫陌長(穆天子傳天子之寶璿珠燭銀郭璞/曰銀有精光如燭也顧野王舞影賦)
(列銀燭兮蘭房周禮春見日/朝于仲文詩紫陌結朱輪)禁城春色曉蒼蒼(顔延之/詩朝駕)
(守禁城謝朓詩春色滿皇州莊子天之蒼蒼/其正色耶鮑照詩曀曀寒野霧蒼蒼隂山柏)千條弱栁
垂青瑣(蕭子顯詩楊栁千條共一色祖孫登詩弱栁垂/江翠衛宏漢舊儀黄門郎日暮入對青瑣門拜)
(庾信賦赤墀青瑣/西漢王根之宅)百囀流鶯繞建章(劉孝綽詩百囀似/羣吟沈約詩流鶯)
(復滿枝三輔黄圖武帝太初元年作建章/宫度為千門萬户徐陵詩因來入建章)劍珮聲隨玉
墀步(史記髙祖令蕭何帶劒履上殿禮記行則鳴珮/玉鮑照詩虚容遺劒珮王融樂府丹榮照玉墀)衣
冠身惹御爐香(史記留侯世家衣冠甚偉唐書儀衛志/朝日殿上設黼扆蹋席熏爐香案何遜)
(詩同惹/御香芬)共沐恩波鳯池上(丘遲詩肅穆恩波被晉書荀/勗傳勗久在中書專管機事)
(及失之甚惘惘悵悵或冇賀之者/勗曰奪我鳯凰池諸君賀我耶)朝朝染翰侍君王(宋/玉)
(髙唐賦朝朝暮暮秋興賦序染翰操紙鮑照詩染翰餉/君琴謝朓詩君王嗣徳聲江淹詩君王禮英賢不恡千)
(金/璧)
　　王維
　　　和賈至舍人早朝大明宫之作(唐書賈至字幼/隣擢明經第拜)
　　　　(起居舍人知制/誥歴中書舍人)
絳幘雞人報曉籌(董仲舒上書執事者皆赤幘蔡邕獨/斷幘者古之卑賤執事不冠者之所)
(服也漢官儀宫中輿臺並不得畜雞夜漏未明三刻雞/鳴衛士候於朱雀門外著絳幘雞唱三體詩注絳幘者)
(朱冠以象雞周禮雞人夜嘑旦以嘂百官注夜漏未盡/雞鳴時也説文嘂髙聲廣韻古弔切庾肩吾詩刻燭驗)
(更籌虞世南早朝詩玉/花停夜燭金壺送曉籌)尚衣方進翠雲裘(周禮司服中/士掌王之服)
(辨其名物漢儀注泰置六尚謂尚冠尚衣尚食尚沐尚/席尚書杜氏通典戰國冇尚衣尚冠之職後周有司服)
(上士二人中士二人隋改為尚衣局置奉御二人唐因/之唐書百官志尚衣掌供冕服宋玉諷賦翳承日之華)
(披翠雲之表崔融嵩山啟/母廟碑青霞衣兮翠雲裳)九天閶闔開宫殿(楚辭九天/之際安放)
(安屬吕氏春秋天有九野廣韻九天之際曰九垠九天/之外次曰九陔楚辭吾令帝閽開關兮倚閶闔而望予)
(淮南子西方曰西極之山閶闔之門説文閶闔天門也/沈約詩高馳入閶闔後漢書百官志光禄勲卿一人掌)
(宿衛宫殿門户庾肩吾詩/别筵開帳殿離舟捲幔城)萬國衣冠拜冕旒(易首出庶/物萬國咸)
(寧左傳禹㑹諸侯於塗山執玉帛者萬國後漢書鄭均/傳均拜議郎告歸帝賜以衣冠北周書唐瑾傳退朝休)
(沐恒著衣冠以對妻子禮記天子之冕朱緑藻十有二/旒易君子以蒞衆疏冕旒垂目黈纊塞耳沈佺期詩爽)
(氣臨旌㦸明/光暎冕旒)日色纔臨仙掌動(邢邵詩天高日色淺庾/信詩日色臨平樂風光)
(滿上蘭史記武帝紀作柏梁銅柱仙人掌之屬廟記神/明臺武帝造上有承露盤有銅仙人舒掌捧銅盤玉杯)
(承雲表之露和玉屑服之以求仙道庾信詩擎置/仙人掌應添瑞露漿揚子日動而東天動而西)香烟
欲傍衮龍浮(孫綽逰天台山賦衆香馥以揚烟庾信詩/香烟聚成塔花雨積為臺禮記天子龍衮)
(注畫龍於衮衣也東都賦脩衮龍之法服張/正見詩香浮佳氣裏鮑照詩時見逺烟浮)朝罷須裁
五色詔(史記袁盎傳絳侯為丞相朝罷趨出意得甚唐/書儀衛志朝罷皇帝步入東序門然後放仗陸)
(陲詩議曹坐朝罷尺板嗣芳徽事始石季龍置戲/馬觀上安詔書用五色紙銜於木鳯口而頒行)珮聲
歸到鳯池頭(西京雜記昭陽殿織珠為簾風至則鳴如/珩珮之聲潘岳西征賦想珮聲之遺響謝)
(朓詩兹言翔鳯池鳴珮多清響卞伯玉赴中書省詩/躍鱗龍鳯池揮翰紫宸裏文選注鳯池中書省也)
　　　奉和聖製從蓬萊向興慶閣道中留春雨中春
　　　　望之作(雍録大明宫地本太極宫之後苑射/殿也在龍首山上太宗初於其地營)
　　　　(太極宫以備清暑九年改名大明宮龍朔二/年高宗改名蓬萊宫取殿後蓬萊池為名也)
　　　　(又大興京城東南角有坊名隆慶中冇明皇/為諸王時故宅開元二年七月以宅為宫既)
　　　　(取隆慶以為宫名而帝之二名其一為隆故/改隆為興是為興慶宫也開元二十年築夾)
　　　　(城通芙蓉園自大明宫夾東羅城複道由通/化興安門次經春明門延喜門又可達曲江)
　　　　(芙蓉園而外/人不知也)
渭水自縈秦塞曲(山海經注渭水出隴西首陽縣鳥鼠/同穴山至高陵合涇水經秦漢故都)
(淮南子渭水多力宜黍庾信賦渭水貫於天門蕭賁詩/前登灞陵道還曕渭水流陸雲詩郁郁寒水縈史記蘇)
(秦傳秦四塞之國也被山帶渭沈/炯表西凉義衆阻秦塞而不通)黄山舊繞漢宫斜(漢/書)
(地理志扶風槐里縣冇黄山宫孝惠二年建三輔黄圖/黄山宫在興平縣西三十里武帝微行西至黄山宫即)
(此張衡西京賦繞黄山而歎牛首庾肩吾詩桂宫連複/道黄山開廣路梁宣帝遊七山寺賦望塗山而斜繞蕭)
(子範詩光景斜漢/宫横梁照彩虹)鑾輿迥出千門栁(班固西都賦乗鑾/輿備法駕梁簡文)
(帝啟侍鑾輿而行幸何遜詩鑾輿和八龍史記孝武帝/紀作建章宮千門萬户班固西都賦張千門而立萬户)
(順隂陽以開闔吴均詩出入/千門扉陶潛詩梅栁夾門植)閣道迴看上苑花(張衡西/京賦鈎)
(陳之外閣道相尋王筠詩閣道趨文昌三輔黄圖上林/苑秦之舊苑也周袤三百餘里羣臣逺方各獻名花異)
(卉三十餘種宋之問詩源水看花入吴均詩黄鸝飛上/苑庾肩吾詩迴輿上苑中盧思道詩上林花樹百枝然)
雲裏帝城雙鳯闕(謝朓詩望山白雲裏隂鏗詩雲裏望/樓臺後漢書郭伋傳賢良太守去帝)
(城不逺何遜詩帝城猶隠約漢書東方朔傳起建章左/鳯闕右神明千門萬戸繁欽鳯闕賦築雙鳯之崇闕表)
(大路以遐通水經注建章宫圓闕臨/北道有鳯凰在闕上故號鳯闕也)雨中春樹萬人家
(洛陽伽藍記鳥鳴春樹蝶舞花叢沈約詩春風起春樹/江總樂府春心自浩蕩春樹聊攀折史記年表大侯不)
(過萬家小者五六百户庾信文户牖萬家陳平之/鄉里史記六國年表詩書所以復見者多藏人家)為乗
陽氣行時令(史記封禪書夜明者陽氣動也春夏則發/秋冬則藏禮記是月也生氣方盛陽氣發)
(泄春秋繁露陽氣出於東北入於西北發於孟春畢於/孟冬而物莫不應禮記季冬之月天子乃與公卿大夫)
(共飭國典論時令以待來嵗之宜後漢書明帝紀/詔曰百僚師尹其勉脩厥職順時令以綏兆人)不是
宸遊玩物華(李適詩禁苑秋光入宸遊霽色髙宋之問/詩香刹中天起宸遊滿路輝盧思道詩京)
(洛多妖艷餘香愛物華王勃序物華/天寶楊炯青苔賦春澹蕩兮景物華)
　　　勅賜百官櫻桃(唐書百官志凡王言之制冇七/一曰冊書二曰制書三曰慰勞)
　　　　(制書四曰發勅五曰勅㫖六曰論事勅書七/曰勅牒易百官以治書惟説命總百官博物)
　　　　(志櫻桃大/者如彈丸)
芙蓉闕下㑹千官(三輔舊事建章宫門北起圓闕髙二/十五丈車􁟣洛陽道樂府重關如隠)
(起雙闕似芙蓉庾信終南山詩長虹雙瀑布圓闕兩芙/蓉史記封禪書新垣平使人持玉杯上書闕下獻之班)
(固詩上書詣闕下思古歌雞鳴荀子古者天子千/官諸侯百官吕氏春秋大聖無事而千官盡能)紫禁
朱櫻出上䦨(謝莊文收華紫禁注王者之宫以象紫㣲/故謂宫中為紫禁李嶠詩白玉仙輿紫禁)
(來左思蜀都賦朱櫻春熟素柰夏成案梁簡文帝冇奉/答南平王賚朱櫻詩唐本草熟時深紅色者謂之朱櫻)
(案上䦨古通作上蘭三/輔黄圖上林有上蘭觀)纔是寢園春薦後(三輔黄圖孝/文太后孝昭)
(太后皆冇寢園禮記庶人春薦韭夏薦麥秋薦黍冬薦/稻史記叔孫通傳孝惠帝春出遊離宫叔孫生曰古者)
(有春嘗果方今櫻桃熟可獻願陛下出因取櫻桃獻宗/廟上乃許之諸果獻由此興李綽嵗時記四月一日内)
(園進櫻桃寢廟薦/訖頒賜各有差)非闗御苑鳥銜殘(梁簡文帝詩非關/長信别張衡西京)
(賦上林禁苑跨谷彌阜沈佺期翫雪詩灑瑞天庭裏驚/春御苑中唐書張説傳御苑東西二十里外無牆垣扄)
(禁内冇榛藂谿谷禮記仲夏之月羞以含桃先薦寢廟/呂氏春秋含桃注含桃鸎桃也鸎鳥所含食故言含桃)
(鮑照三日詩鳬雛掇苦薺黄鳥銜櫻梅六/書故口中未茹者皆曰銜與含函嗛通)歸鞍競帶青
絲籠(庾信詩歸鞍畏日晚張説東都酺宴詩洛橋將舉/燭醉舞拂歸鞍古樂府青絲為籠係徐伯陽日出)
(東南隅行圓籠裊裊挂/青絲鐵鈎冉冉勝丹桂)中使頻傾赤玉盤(漢書宦者傳/凡詔所徴求)
(皆令西園騶密約勅號曰中使沈約安陸昭王碑中使/相望注天子私使曰中使杜審言詩禹食傳中使堯尊)
(徧下臣司馬相如上林賦其石則赤玉玫瑰琳珉昆吾/魏志挹婁傳其地出赤玉好貂漢武内傳西王母以七)
(月七日降帝宫命侍女索桃須臾以玉盤盛桃七枚以/四枚與帝自食三枚東觀漢記明帝宴羣臣大官進櫻)
(桃以赤瑛盤賜羣臣月下視之盤/與櫻桃同色羣臣皆笑云是空盤)飽食不須愁内熱(莊/子)
(無能者無所求飽食而遨遊汎若不繫之舟魏志管寧/傳注有隠者焦先河東人也饑則出為人客作飽食而)
(已不取其值本草圖經櫻桃洛中南都者最勝食之調/中益氣但發虚熱耳莊子葉公子髙將使於齊問於仲)
(尼曰吾爨無欲清之人今吾朝受命而/夕飲冰我其内熱與注食美者必内熱)大官還有蔗漿
寒(漢書百官公卿表少府屬官冇大醫大官湯官導官/注大官主膳食後漢書百官志大官令一人六百石)
(掌御飲食楚辭胹鼈炮羔有柘漿些漢耆禮樂志百末/㫖酒布蘭生泰尊柘漿析朝酲南方草木狀諸柘一曰)
(甘蔗彼人謂之石蜜梁元帝謝賚瓜啟味奪蔗漿/甘踰石蜜本草甘蔗性甘寒和中助脾除熱潤燥)
　　　和太常韋主簿五郎温湯寓目之作(舊唐書職/官志太常)
　　　　(寺主簿二人掌印勾檢稽失省署抄目博物/志凡水源有石硫黄其泉則温唐書地理志)
　　　　(京兆府昭應有宫在驪山下貞觀十八年置/咸亨二年始名温泉宫天寶六年更温泉曰)
　　　　(華清宫治湯井為池環山列宫室又築羅城/置百司及十宅雍録温湯在臨潼縣南一百)
　　　　(五十步在驪山西北一統志温泉在西/安府昭應縣驪山庾信詩小臣欣寓目)
漢主離宫接露臺(漢武帝故事驪山湯初始皇砌石起/宇至漢武又加脩飾焉三輔黄圖離)
(宫天子出遊之宫也又漢西郊有苑囿林麓藪澤連亘/繚以周垣四百餘里離宫别館三百餘所司馬相如上)
(林賦離宫别館彌山跨谷漢書文帝紀嘗欲作露臺召/匠計之直百金帝曰百金中人十家之産也吾奉先帝)
(宫室常恐羞之何以臺為注新豐縣南驪/山之頂有露臺鄉文帝所欲作臺之處)秦川一半夕
陽開(三秦記長安正南秦嶺嶺根水流為秦川一名樊/川魏明帝詩出身秦川愛居伊洛隋煬帝詩畫輪)
(途始半爾雅山西曰/夕陽詩度其夕陽)青山盡是朱旗繞(江總詩緑溆明/層殿青山照近)
(樓朱超詩青山麗朝景張衡東京賦髙祖膺籙受圖/杖朱旗而建大號注高祖立為沛公旗幟皆赤故曰)
(朱也梁元帝文朱旗夕建如赤城之霞/起江總詩紅旗照島嶼鳯葢繞林塘)碧澗翻從玉殿
來(南史隠逸傳論碧澗清潭翻成麗矚蕭瑱詩澗水初/流碧南史朱异傳升紫霄之丹地排玉殿之金扉梁)
(簡文帝詩玲瓏玉殿虚雍録/驪山上湯池臺殿環列山谷)新豐樹裏行人度(漢書地/理志京)
(兆新豐縣髙祖七年置注太上皇思東歸於是高祖改/築城市街里以象豐徙豐民以實之故號新豐庾信詩)
(遥識新豐樹李嶠詩樹暗辨新豐庾信銘樹/裏聞歌詩行人彭彭謝朓詩月出行人稀)小苑城邊
獵騎迴(漢書蕭望之傳望之以射䇿甲科為郎署小苑/東門候庾信春賦停車小苑連騎長楊又詩小)
(苑禁門開長楊獵客來/李徳林詩蕭關獵騎旋)聞道甘泉能獻賦懸知獨有子
雲才(漢書揚雄傳揚雄字子雲蜀郡成都人也孝成帝/時客冇薦雄文似相如者上方郊祠甘泉泰畤汾)
(隂后土召雄待詔承明之庭正月従上甘泉還奏甘泉門/賦以風又叙傳淵哉若人實好斯文初擬相如獻賦黄)
(庾信詩懸/知曲不悮)
　　杜甫
　　　奉和賈至舍人早朝大明宫(唐書賈曾傳曾洛/陽人開元初拜中)
　　　　(書舍人與蘇晉同掌制誥皆以文辭時號蘇/賈子至字幼鄰拜起居舍人知制誥歴中書)
　　　　(舍人乂百官志中書省舍人六人掌侍進秦/參議表章起居舍人二人掌脩記言之史通)
　　　　(事舍人十六人掌朝見引納殿庭通奏雍録/唐有三大内迭受朝而大明最數唐書地理)
　　　　(志龍朔後皇帝常居大明宫/髙宗始大興葺曰蓬萊宫)
五夜漏聲催曉箭(漢舊儀省中黄門持五夜五夜者甲/夜乙夜丙夜丁夜戊夜沈佺期詩五)
(夜曉鐘稀後漢書律歴志孔壺為漏浮箭為刻唐髙宗/詩巖虛傳漏聲張説詩寒更玉漏催武平一詩惟愁銀)
(箭曉相催王勃乾元殿頌序/虬箭司更銀漏與三辰合運)九重春色醉仙桃(易林紫/闕九重)
(尊嚴在中冠帶垂衣天下康寧張説詩銜恩向九重謝/朓詩春色滿皇州梁簡文帝詩春色暎宫來先發院邊)
(梅賈至原唱詩禁城春色曉蒼蒼沈佺期詩定是風光/牽宿醉李白詩絲管醉春風漢武帝内傳王母既至命)
(侍女以玉盤盛仙桃與帝酉陽雜俎仙桃出/彬州蘇耽仙壇王昌齡詩昨夜風開露井桃)旌旗日暖
龍蛇動(禮記龍旗九旒天子之旌也唐開元禮大駕鹵/簿道駕龍旗十二潘岳文旌旗電舒岑參詩風)
(恬日暖蕩春光唐明皇詩龍蛇開陣法又甫本集詩古/壁畫龍蛇西京雜記咸陽宫有青玉五枝燈作蟠螭以)
(口銜燈燈然/鱗甲皆動)宫殿風微燕雀高(後漢書百官志光禄勲/卿一人掌宿衛宫殿門)
(户六典大明宫有蓬萊殿吴均詩獵獵起微風又甫本/集詩微風燕子斜班彪王命論燕雀之儔不奮六翮之)
(用阮籍詩燕雀棲下林李白詩寄/言燕雀莫相啅自有雲霄萬里高)朝罷香烟攜滿袖(史/記)
(越世家范蠡曰君王早朝宴罷又袁盎傳絳侯為丞相/朝罷趨出意得甚上禮之恭常目送之賈至詩衣冠身)
(惹御鑪香王維詩香烟欲傍衮龍浮盧照隣詩瓊漿暎/月攜齊髙帝報沈攸之書殷勤攜袖李徳林序加以奏)
(閣趨墀盈/懐滿袖)詩成珠玉在揮毫(隋書周羅㬋傳為左衛率/參宴席陳主曰周左率武)
(將詩毎前成何也孟浩然詩刻燭限詩成荀子贈人以/言重於金石珠玉晉書衛玠傳驃騎將軍武濟毎見玠)
(輙嘆曰珠玉在側覺我形穢又/甫本集詩揮毫落紙如雲烟)欲知世掌絲綸美(本集/自注)
(舍人先世掌絲綸後漢書劉昆傳昆子軼為太子中庶/子遷宗正遂世掌宗正焉禮記王言如絲其出如綸翰)
(林志惟翰林之司掌絲綸之/命左傳世濟其美不隕其名)池上於今有鳯毛(賈至詩/共沐恩)
(波鳯池上岑參和賈至詩獨有鳯凰池上客左傳絳縣/人曰臣生之嵗正月甲子朔四百冇四十五甲子矣其)
(季於今三之一也漢書武帝紀稽之往古制宜於今南/史謝超宗傳帝謂謝莊曰超宗殊有鳯毛又甫本集詩)
(一毛生/鳯穴)
　　　宣政殿退朝晚出左掖(六典大明宫正南曰丹/鳯門門内正殿曰含元)
　　　　(殿其北曰宣政門門内曰宣政殿史記天官/書太微南四星執法中端門門左右掖門漢)
　　　　(書未央宫掖門注非正門/而在兩傍若人之臂掖)
天門日射黄金榜(楚辭廣開兮天門史記天官書蒼帝/行徳天門為之開注王者行春令布)
(徳澤秋天下則上應靈威仰之帝而天門為之開以發/徳化也天門即左右角間也淮南子排閶闔鑰天門栁)
(喜日浴咸池賦紅光下射疑萍實之欲沈神異經中/央冇宫以金為牆門有金榜以銀鏤題曰天皇之宫)春
殿晴薫赤羽旗(庾肩吾詩雨足飛春殿淮南子孟夏之/月天子服赤玉建赤旗宋玉髙唐賦偈)
(兮若駕駟馬建羽旗注周禮曰析羽為旍謂/破五色鳥羽為之也陸機詩羽旗棲瓊鑾)宫草菲菲
承委佩(卞蘭許昌宫賦丹草用隅靈木成行楊脩許昌/宫賦植神木與靈草楚辭芳菲菲其彌章注菲)
(菲猶勃勃芳草貌也司馬相如上林賦郁/郁菲菲衆香發越禮記主佩垂則臣佩委)爐烟細細駐
遊絲(姚察詩雲氣合爐烟劉斌詩香爐烟氣多唐書儀/衛志朝日殿上設黼扆躡席熏爐香案羊球登西)
(樓賦畫棟浮細細之輕雲庾信詩洛陽逰絲百丈/連梁武帝詩晻曖矚逰絲沈約詩逰絲暎空轉)雲近
蓬萊常五色(董仲舒雨雹對雲則五色而為慶庾信華/林園馬射賦序正繪五采之雲漢書郊祀)
(志自威宣燕昭使人入海求蓬萊方丈瀛洲此三神山/者相傳在渤海中去人不逺常有至者唐書地理志大)
(明宫在禁苑東南高宗厭西内湫濕/龍朔二年始大興葺改曰蓬萊宫)雪殘鳷鵲亦多時
(晉書陶侃傳積雪始晴餘雪猶濕徐陵詩雪色故年殘/杜審言詩梅花落處疑殘雪司馬相如上林賦過鳷鵲)
(望露寒三輔黄圖甘泉苑武帝置苑中起宫殿臺閣百/餘所冇仙人觀石闕觀封巒觀鳷鵲觀謝朓詩金波麗)
(鳷/鵲)侍臣緩步歸青瑣(班固西都賦言語侍従之臣曹植/詩侍臣省文奏陛下體仁慈宋之)
(問詩花落侍臣衣湛方生詩任緩步以升降謝朓詩緩/步遵委渚北史劉光伯傳緩步代車漢書元后傳赤墀)
(青瑣注孟康曰以青畫户邊鏤中天子制也師古曰刻/為連瑣文而以青塗之也後漢書百官志注黄門郎屬)
(黄門令日暮入對青瑣門拜名曰夕郎宫閣/簿青瑣門在南宫陳子艮詩雍容入青瑣)退食從容
出每遲(詩退食自公後漢書楊秉傳逶迤退食足抑茍/進之風枚乗賦從容安步孫綽逰天台山賦任)
(緩步之/從容)
　　　曲江對酒(司馬相如賦臨曲江之隑洲兮顔師/古注曲岸之洲曲江也昔漢武帝穿)
　　　　(以為宜春苑其水曲折有似廣陵之江故名/索隠隑音祈即碕字謂曲岸頭也秦中嵗時)
　　　　(記二月二日曲江採菜士民逰觀者極盛隋/營京城宇文愷鑿之為池又㑹黄渠水自城)
　　　　(外南來可以穿城而入故隋世遂従城外包/之入城為芙蓉池且為芙蓉園也雍録唐曲)
　　　　(江本秦隑州至漢/為宣帝樂逰苑)
城上春雲覆苑牆(禮記城上不呼吴均詩惟聞啞啞城/上烏蔡凝詩春雲處處生張正見詩)
(西北春雲起西都賦西郊則冇上囿禁苑繚以周牆四/百餘里唐書食貨志韋堅於長樂坡瀕苑墻鑿潭於望)
(春樓下以/聚漕舟)江亭晚色靜年芳(摭言進士榜出後宴曲江/亭謂之曲江㑹王勃詩江)
(亭明月帶江流謝朓詩瑶池曖晚色沈約詩/年芳被禁籞又麗日屬上已年芳俱在斯)林花著雨
臙脂濕(梁簡文帝詩林花初墮蔕吴均詩林花合復分/古今注燕支出西方土人以染中國人謂之紅)
(藍以染粉為面色梁簡文帝詩臙脂逐/臉生庾信詩濕花飛未逺隂雲歛尚低)水荇牽風翠帶
長(詩參差荇菜爾雅莕接余其葉符郭璞注叢生水中/葉圓在莖端長短隨水深淺江東食之杜審言詩綰)
(霧青條弱牽風紫蔓長劉孝威詩風/荇敵餘香梁簡文帝詩翠蔕留餘結)龍武新軍深駐輦
(舊唐書太宗選飛騎之尤驍健者别署百騎以為翊衛/備中宗加置萬騎自開元以來與左右羽林軍名曰北)
(門四軍開元二十七年改為左右龍武軍唐書兵志左/右龍武軍肅宗至徳二載補元従扈従不足則取他色)
(帶品者同四軍亦曰神武天騎制如羽林黄鶴注至徳/二載左右神武兩軍賜名天騎今詩作於次年故曰新)
(軍漢書注駕人以行曰輦/唐太宗詩崇文聊駐輦)芙蓉别殿謾焚香(唐書地理/志興慶官)
(在皇城東南謂之南内築夾城入芙蓉園黄鶴注芙蓉/園有殿而曲江又連芙蓉苑駕常幸其中亦有殿故曰)
(别殿甫詩云江頭宫殿鎖千門是也雍録自大明宫夾/東羅城復道又可以達芙蓉園故杜甫詩言其初時擬)
(幸芙蓉已遂留駐龍武也顔延之曲水詩序離/宫設衛别殿周徼庾信賦屬車釃酒複道焚香)何時詔
此金錢㑹(後漢書西域傳以金銀為錢銀錢十當金錢/一舊唐書開元元年九月宴王公百僚於承)
(天門令左右於樓下撒金錢許中書門下/五品以上官及諸司三品以上官爭拾之)暫醉佳人錦
瑟傍(詩凡此飲酒或醉或否謝朓樂府渠椀送佳人玉/杯迎上客本集趙注醉佳人傍者葢曲江宴時賜)
(太常教坊樂也劇談録開元中上已節賜宴臣僚㑹於/曲江山亭恩賜太常教坊聲樂惟宰相三使北省官與)
(翰林學士登焉周禮樂器圖飾以寶玉者曰寶瑟繪文/如錦曰錦瑟古今樂志錦瑟之為器也其絃五十其柱)
(如之江淹賦雕柱/彩瑟九華六出)
　　　臘日(風俗通禮傳曰夏曰嘉平殷曰清祀周曰/大蜡漢改曰臘臘者獵因獵取獸祭先祖)
　　　　(也或曰臘接也新故交接狎獵大祭以報功/也蔡邕獨㫁臘者嵗終大祭縦吏民宴飲荆)
　　　　(楚嵗時記十二月八日為臘日玉燭/寳典漢以戌日為臘魏以辰晉以丑)
臘日常年暖尚遥今年臘日凍全消(庾信詩常年臘月/半己覺梅花䦨不)
(信今春晚俱來雪裏看謝莊文雨零露湛冬暖春暄劉/孝威詩節暖衣須變禮記孟春之月東風解凍又季冬)
(行夏令則時雪不降冰凍消釋管子日至六十日而/陽凍釋七十日而隂凍釋梁簡文帝詩凍解池開渌)侵
陵雪色還萱草(禮記諸侯相接以敬讓則不相侵陵徐/陵春情詩風光今旦動雪色故年殘詩)
(焉得諼草言樹之背註諼草合歡食之令/人忘憂本草萱草一名忘憂一名療愁)漏洩春光有
栁條(左傳言語漏洩職汝之由春宴録貴家遊賞曲江/剪百花裝成獅子互相遺送以蜀錦流蘇牽之曰)
(春光且莫去留與醉人看李百藥笙賦縦勝氣之逍遥/眷春光而怡逸梁簡文帝詩栁條恒著地楊花好上衣)
縦酒欲謀良夜醉(史記高祖紀還歸過沛留置酒沛宫/悉召故人父老子弟縦酒七發列坐)
(縦酒蕩樂娱心郭璞遊仙詩縱酒濛氾濱禮記觀蜡注/蜡者嵗十二月之祭黨正屬民飲酒於序無不醉者史)
(記晉世家重耳愛齊女毋去心齊女乃與趙衰謀醉重/耳載以行蘇武詩芳聲良夜發隨風聞我堂詩厭厭夜)
(飲不醉/無歸)還家初散紫宸朝(庾信春賦百丈山頭日欲斜/三晡未醉莫還家孫逖詩龍)
(輿下紫宸唐㑹要龍朔三年始御紫宸殿聴政雍録含/元之北為宣政宣政之北為紫宸五代史李琪傳唐故)
(事天子日御殿見羣臣曰常參朔望御便殿曰入閤紫/宸便殿也自正衙喚仗由閤門而入百官候朝於衙者)
(因隨以/入見)口脂面藥隨恩澤(景龍文館記臘日賜北門學/士口脂蠟脂以碧鏤牙筩盛)
(之太平御覽盧公家範臘日上澡豆及頭膏面脂口脂/梁武帝詩三月桃花合面脂禮記百日之蜡一日之澤)
(注言民有百日之勞今一日使之飲酒燕樂是君/之恩澤曹植文忠臣徘徊於恩澤而不敢自棄)翠管
銀罌下九霄(拾遺記周穆王重霄寶器冇岑華鏤管穆/天子傳􁝯之人無鳬天子賜之黄金銀罌)
(四七唐書韓偓傳臘日賜銀盒子駐顔膏牙香等繡香/囊一枚庾闡詩翔虬凌九霄張淵觀象賦陟秀峯以遐)
(眺望靈象乎九霄沈/佺期詩玉房九霄露)
　　　夜
露下天高秋水清(宋玉九辯白露既下降百草兮奄離/披此梧楸王勃序金風生而景物清)
(白露下而光隂晚九辯泬寥兮天高而氣清寂漻兮收/潦而水清莊子秋水時至百川灌河潘岳秋興賦澡秋)
(水之涓涓兮玩逰鯈之潎潎届原/漁父滄浪之水清兮可以濯我纓)空山獨夜旅魂驚(江/淹)
(詩懐此書兮望空山陶𢎞景詩空山霜滿高烟平王粲/詩獨夜不能寐攝衣起撫琴謝瞻詩獨夜無物役寢者)
(亦云寧駱賓王詩勞歌徒自奏客魂/誰為招乂驚魂聞葉落危魄逐輪埋)疎燈自照孤帆宿
(玉篇鐙錠也初學記無足曰鐙有足曰錠案鐙燈通用/司馬相如長門賦懸秋月以自照兮徂清夜於洞房梁)
(簡文帝與劉孝綽書夕鳥歸林懸孤帆而/未息陳子昻詩古木生雲際孤帆出霧中)新月猶懸雙
杵鳴(鮑泉詩新花滿新樹新月麗新輝何遜詩庭花枝/上發新月霧中生易懸象著明莫大乎日月庾信)
(詩月懸惟返照晉子夜歌佳人理寒服萬結砧杵勞庾/信夜聽搗衣詩石燥砧逾響桐虚杵絶鳴唐汝詢注杵)
(即砧杵兩人/對𢷬故曰雙)南菊再逢人卧病(禮記季秋之月鞠冇黄/華釋文鞠本又作菊黄)
(鶴注甫以去年秋至雲安故云南菊再逢謝/朓在郡卧病詩淮揚股肱郡高卧猶在兹)北書不至
鴈無情(漢書蘇武傳常惠教使者言天子射上林中得/雁足有繫帛書言武等在某澤中詩期逝不至)
(而多為恤劉勰新論網無心而鳥冇情劒無情/而人有心陸厥詩雁返無南書寸心何由寫)步檐倚
杖看牛斗(楚辭曲屋步櫩宜擾蓄些史記司馬相如傳/步檐周流長途中宿注步櫩步廊也左思魏)
(都賦比滄浪而可濯方步櫩而有踰案櫩與檐同鮑照/詩腰鐮刈葵藿倚杖牧雞豚史記天官書北宫南斗為)
(廟牽牛為犧牲注南斗六星牽牛六星並北宫之宿庾/信詩龍淵觸牛斗繁弱駭天狼王勃滕王閣序物華天)
(寶龍光射/牛斗之墟)銀漢遥應接鳯城(詩惟天有漢監亦冇光鮑/照詩夜來坐幾時銀漢傾)
(露落雞跖集天河謂之銀漢廬照隣詩寒辭楊栁陌春/滿鳯凰城沈佺期詩歌吹銜恩歸路晚棲烏半下鳯城)
(來趙子櫟注/鳯城言長安)
　　岑參
　　　奉和中書舍人賈至早朝大明宫(唐書賈至傳/至擢明經第)
　　　　(解褐單父尉従幸蜀拜起居舍人知制誥歴/中書舍人又地理志上都大明宫在禁苑東)
　　　　(南南接京城之北面西接京城之東北隅長/千八百步廣千八十步曰東内本永安宫貞)
　　　　(觀九年改曰大明宫雍録大明宫地本太極/宫之後苑東北面射殿也地在龍首山上)
雞鳴紫陌曙光寒(詩雞既鳴矣朝既盈矣易林雞鳴時/節家樂無憂謝莊應詔詩紫陌協笙)
(鏞劉孝綽詩紆餘出紫陌盧思道詩旌門/曙光轉尹伯奇履霜操履朝霜兮採晨寒)鶯囀皇州春
色䦨(陸璣詩疏注禽經曰鶯以喜囀梁元帝詩新鶯隠/葉囀謝朓詩春色滿皇州梁簡文帝詩春色暎宫)
(來庾信詩春色方盈野沈佺期/詩聞道清明近春聞向夕闌)金闕曉鐘開萬户(漢書/郊祀)
(志黄金銀為宫闕張正見詩金闕銀宫相向開劉禕之/九成宫詩帝圃疏金闕仙臺駐玉鸞劉緩照鏡賦夜籌)
(已竭曉鐘將絶孔徳紹詩臨風聴曉鐘梁簡文帝詩玲/瓏朱户開漢書東方朔傳圖起建章左鳯闕右神明號)
(稱千門萬户西都賦/張千門而立萬户)玉階仙仗擁千官(漢書外戚傳切/皆銅沓冒黄金)
(塗白玉階西都賦玉階彤庭張衡賦蹈玉階之嶢崢唐/書儀衞志凡朝㑹之仗五一曰供奉仗二曰親仗三曰)
(勲仗四曰翊仗五曰散手仗皆帶刀捉仗立於東西廊/下每月以四十六人立内廊閤外號曰内仗沈佺期詩)
(徑狹千官擁東/京賦千品萬官)花迎劍佩星初落(沈佺期詩花迎宸翰/發顔延之詩陸離迎)
(宵佩文中子衣裳䄡如劍佩鏘如薛道衡賦織女下而/星落庾肩吾詩周星疑更落王勃賦浦涵珠而星落)
栁拂旌旗露未乾(梁簡文帝詩垂栁拂行輪沈佺期詩/栁拂旌門暗蘭依帳殿生張協七命)
(旌拂霄堮注乗空而行故旌旗拂於雲霄之崖周/禮交龍為旗析羽為旌詩白露未晞傳晞乾也)獨有
鳯凰池上客(杜審言詩獨有宦逰人晉書荀勗傳勗自/中書監除尚書令人賀之勗曰奪我鳯凰)
(池諸君何賀耶韋承慶直中書省詩清切鳯凰池通典/魏晉以來中書監令掌賛誥命以其地在禁近謂之鳯)
(凰/池)陽春一曲和皆難(宋玉對楚王問客冇歌於郢中者/其始曰下里巴人國中屬而和者)
(數千人其為陽春白雪國中屬而和者數十人後漢書/黄瓊傳李固素慕瓊以書遺之曰陽春之曲和者必寡)
(嵇康書彈琴一曲鮑令暉詩願作陽春曲宫商/長相尋宋之問詩徒斐陽春和難參艷曲餘)
　　髙適
　　　夜别韋司士得城字(周禮夏官司士掌羣臣之/版以治其政令唐書百官)
　　　　(志上州司士參軍事一人従七品/下中州司士參軍事一人正八品)
髙館張燈酒復清(晉書華譚傳虚高館以俟賢謝靈運/詩疏峯抗高館南史韋叡傳嘗張燈)
(達曙李白詩張燈宴/華池詩爾酒既清)夜鐘殘月雁歸聲(晉書夏統傳甲/夜之初撞鐘擊)
(鼓梁元帝賦響平陵之夜鐘王粲詩殘月半山低陳子/昻詩殘月迥臨邊漢武帝秋風辭草木黄落兮雁南歸)
(庾信詩雁歸知向暖/陶潛詩來雁有餘聲)只言啼鳥堪求侣(庾信詩只言千/日飲梁簡文帝)
(詩啼鳥忽度行孟浩然詩處處聞啼鳥詩/嚶其鳴矣求其友聲陸厥詩鳬鵠嘯儔侣)無那春風欲
送行(王維詩強欲従君無那老湘東王詩春日奉風過/庾信詩春風滿路香孔融詩逺送新行客嵗暮乃)
(來/歸)黄河曲裏沙為岸(向秀賦濟黄河以汎舟兮河圖河/水九曲長九千里入於渤海春秋)
(文公十二年晉人秦人戰於河曲注河曲在河東蒲坂/縣南陸機賦遵河曲以悠逺岑參詩黄沙磧裏客行迷)
(王僧孺詩沙/岸淨如埽)白馬津邊栁向城(史記荆燕世家漢四年/使劉賈渡白馬津入楚)
(地注括地志黎陽津一名白馬津在滑州白馬縣北三/十里漢書酈食其傳守白馬之津梁元帝詩山過白馬)
(津荆州記縁城堤邊悉植/細栁緑條散風清隂交陌)莫怨他鄉蹔離别(詩莫怨具/邇古樂府)
(他鄉各異縣楚辭余既不難夫離别/兮古詩上言長相思下言久離别)知君到處有逢迎
(杜審言詩知君書記本翩翩唐太宗詩春風狹/斜道含笑待逢迎王勃序千里逢迎高朋滿座)
　　李頎
　　　題璿公山池
逺公遁跡廬山岑(髙僧傳晉慧逺見廬峯清淨足以息/心遂住龍泉精舍廬山記逺法師在)
(廬阜三十餘年影不出山跡不入俗鮑照詩遯跡避紛/囂課農栖寂寞梁昭明太子陶潛傳彭城劉遺民亦遯)
(跡於匡山爾雅山小而髙曰岑江/淹詩假乗試行逰北望髙山岑)開士幽居祗樹林(徐/陵)
(傳大士碑猗歟開士類此難思法苑珠林開士應真𨗳/揚未教禮記幽居而不淫庾信詩幽居對䝉密梁簡文)
(帝相宫寺碑鹿苑豈殊祗林何逺金剛經佛/在舍衞國祗樹給孤獨園注祗洹林樹名)片石孤雲
窺色相(蕭慤春賦巖前片石迥如樓三秦記孤雲兩角/去天一握陶潛詩萬族各有託孤雲獨無依楞)
(嚴經離諸色/相無分别性)清池皓月暎禪心(張衡南都賦撫輕舟兮/浮清池謝莊月賦愬皓)
(月而長歌梁元帝詩澄江涵皓月水影若浮雲江/淹詩禪心暮不雜蕭子良書道性天悠禪心自謐)指揮
如意天花落(張衡西京賦洪崖立而指揮抱朴子儀蕭/曹之指揮羨張陳之奇畫齊書明僧紹傳)
(僧紹住江乗攝山太祖遺竹根如意筍籜冠庾信對酒/曲山簡倒接䍦王戎如意舞維摩經時維摩詰室有一)
(天女見諸天人所説法便見其身即以天花/散諸菩薩髙僧傳梁僧法雲講次天花亂墜)坐卧閒房
春草深(法華經經行若坐卧乃至説一偈洛陽伽藍記/坐卧兮於其側春夏兮其逰陟曹植七啟踐飛)
(除即閒房何邵詩閒房來清氣廣庭發暉素楚辭/春草生兮萋萋鮑照詩露色染春草泉源潔水苔)此外
俗塵都不染(孔稚圭北山移文抗塵容而走俗狀沈約/詩因戒倦輪飄習障従塵染王冋詩法像)
(無塵染淨住子心常無碍空有不染王融/在家善門頌處塵貴不染被褐重懷珠)惟餘𤣥度得
相尋(續晉陽秋許詢字𤣥度高陽人風情簡素司徒掾/辟不就與法門支遁相善世説支道林許掾諸人)
(共在㑹稽王齋頭支為法師許為都講支通一義四座/莫不厭心許送一難衆人莫不忭舞鮑令暉詩願作陽)
(春曲宫商/長相尋)
　　劉長卿
　　　送皇甫曽赴工部(唐書百官志工部尚書一人/正三品侍郎一人正四品下)
　　　　(掌山澤屯田工匠諸司公廨紙筆墨之事其/屬有四一曰工部二曰屯田三曰虞衡四曰)
　　　　(水/部)
東遊久與故人違(晉書王羲之傳頃東逰還脩植桑果/今盛敷榮率諸子抱弱孫逰觀其間)
(以娱目前莊子雲將東逰過扶揺之枝而適遭鴻䝉古/樂府相去萬餘里故人心尚爾詩行道遲遲中心有違)
(謝靈運文山川/路邈心往形違)西去荒凉舊路微(北山移文澗户摧絶/無與歸石徑荒凉徒)
(延佇温子并寒陵山寺碑寂寞銷沈荒凉磨/滅盧諶詩南望舊京路嚴武詩斗城憐舊路)秋草不生
三徑庭(孫楚詩晨風飄岐路零雨沾秋草傅𤣥飲馬長/城窟行春至草不生期盡歎無聲晉書陶潛傳)
(聊欲絃歌以為三徑之資三輔決録蔣詡隠於杜陵舍/中三徑惟羊仲求仲従之逰庾肩吾詩三徑沒荒林)
行人獨向五陵歸(詩駪駪征夫傳征夫行人也謝靈運/詩搔首訪行人漢書王嘉傳嘉奏封)
(事云惟陛下慎已之所獨向察衆人之所共疑漢書原/涉傳郡國諸豪及長安五陵諸為氣節者皆歸慕之西)
(都賦南望北霸北眺五陵吴均/詩子憐三緗薜我憶五陵薇)離心日逺如流水(鮑照/詩非)
(同年嵗意誰共别離心桓譚新論謂天盖高而聴甚卑/謂日蓋逺而照甚近詩沔彼流水朝宗于海庾信詩春)
(洲鸚鵡色流/水桃花香)囘首川長共落暉(司馬相如封禪文昆蟲/凱澤囘首内向唐太宗)
(詩囘首長安道方歡宴栢梁謝朓詩草含亭臯逺霞生/川路長梁簡文帝序愁賦玩飛花之入户看斜暉之度)
(寮/)楚客豈勞傷此别(戰國策秦王謂甘茂曰楚客來使/者多健與寡人爭辭劉允濟詩巴)
(人緩疎節楚客弄繁絲/李白詩狂歌自此别)滄江欲暮自沾衣(范雲詩滄江/路窮此古樂)
(府天寒嵗欲暮李白詩語來江色暮獨/自下寒烟漢鐃歌臨水遥望泣下霑衣)
　　錢起
　　　和王員外晴雪早朝(舊唐書尚書諸司員外郎/従六品上階唐書百官志)
　　　　(太宗省内外官定制為七百三十員然是時/己有員外置其後又有特置同正員又吏部)
　　　　(户部禮部左丞總焉兵部刑部工部/右丞總焉員外郎各一人従六品上)
紫微晴雪帶恩光(列子清都紫微帝之所居辛氏三秦/記未央宫一名紫微宫梁元帝詩栁)
(絮飄晴雪鄭康成毛詩箋為龍為/光言天子恩澤光曜被及者也)繞仗偏隨鴛鷺行(周/禮)
(宮正以時比宮府次舍注舍諸居守舍以諸仗直廬也/唐書百官志開元初復詔脩史官非供奉者皆隨仗而)
(入位於起居郎舍人之次禽經宷寮雝雝鴻儀鷺序注/鴻雁屬飛有行列也鷺白鷺也小不踰大飛有次序百)
(官縉紳之象也北齊樂/曲懐黄綰白鴛鷺成行)長信月留寧避曉(史記始皇二/十七年作長)
(信宫三輔黄圖漢長信宫太后之宫也従路門至周廟/門有長信宫在其中蕭子良賓僚七要過哀鴻於月曉)
(何遜詠雪詩凝階夜/似月拂樹曉疑春)宜春花滿不飛香(三輔黄圖宜春/宫本秦之離宫)
(在長安城東南杜縣司馬相如上林賦下棠梨息宜春/注宜春宫在社縣東即今曲江池梁簡文帝詩櫛比園)
(花滿王衡翫雪詩皎潔隨處滿流/亂逐風迴劉孝綽詩風飄花樹香)獨看積素凝清禁(謝/惠)
(連雪賦積素未虧白日朝鮮又詩積素惑原疇劉/禎詩拘限清切禁傅咸賦穆穆清禁濟濟羣英)已覺
輕寒讓太陽(梁簡文帝書零雨送秋輕寒迎節張纉詩/輕寒帶春序詩十月之交疏日者太陽之)
(精雪賦太陽/曜不固其節)題柱盛名兼絶唱(三輔決録田鳯字季宗/為尚書郎容儀端正入)
(奏事靈帝日送之因題柱曰堂堂乎張京兆田郎沈佺/期詩明朝題漢柱三署有光輝漢書黄瓊傳盛名之下)
(其實難副宋書謝靈運傳/論絶唱高蹤久無嗣響)風流誰繼漢田郎(晉書王獻/之傳獻之)
(少有盛名而高邁不覊風流為一時之冠庾信枯樹賦/序殷仲文風流儒雅海内知名南史劉湛傳湛為侍中)
(時王華王曇首殷景仁亦為侍中文帝目送之曰四賢/一時之秀同管喉舌恐後世莫繼庾信文漢主之觀田)
(鳯遂令/題柱)
　　韋應物
　　　寄李儋元錫
去年花裏逢君别(杜甫詩花發去年叢王融琵琶詩絲/中傳意緒花裏寄春情張説宴薛王)
(山池序春將悵别/愛落花之灑途)今日花開又一年(岑參詩今年花似/去年好庾信詩花)
(開先/自薰)世事茫茫難自料(周禮大司徒以世事教能則民/不失職列子尹氏心營世事慮)
(鍾家業心形俱疲南史王延之傳清靜寡欲見親舊未/嘗及世事左傳茫茫禹跡畫為九州世説對此茫茫不)
(覺百端交集杜甫詩明日隔山岳世事兩茫茫史記蘇/秦傳楚王曰寡人自料以楚當秦不見勝也杜甫詩齒)
(髮已自料意/深陳苦詞)春愁黯黯獨成眠(梁元帝詩春愁春自結/春結詎能申宋之問詩)
(酌醴醉春愁陳琳詩黯黯天路隂梁元帝賦日/黯黯而將暮范雲詩春草醉春烟深閨人獨眠)身多疾
病思田里(禮記田里不粥周禮地官遂人以田里安甿/又辨其野之土上地中地下地以頒田里)
邑有流亡愧俸錢(漢書食貨志商賈無農夫之苦有仟/伯之得此商人所以兼并農人農人)
(所以流亡者也溪書蓋寛僥傳志在奉公家貧俸錢月/數千半以給吏民為耳目言事者岑參詩成都春酒香)
(且用俸錢沽杜甫詩/俸錢時散弟子盡)聞道欲來相問訊(岑參和王員外/詩聞道仙郎歌)
(白雪晉書郄愔傳王獻之兄弟常躡履問訊/陶潛桃花源記村中聞有此人咸來問訊)西樓望月
幾囘圓(庾肩吾詩織女入西樓崔湜詩幽尋惜未已清/月半西樓李白詩卷帷望月空長嘆杜甫詩幾)
(囘書札待潛夫陶潛詩迢迢新秋夕/亭亭月將圓魏徴詩風髙月影圓)
　　包何
　　　和程員外春日東郊即事(禮記立者之日天子/親率三公九卿諸侯)
　　　　(大夫以迎/春於東郊)
郎官休澣憐遲日(後漢書明帝紀郎官上應列宿出宰/百里孟浩然詩百城今刺史華省舊)
(郎官漢書張安世傳給事尚書休沐未嘗出唐書劉晏/傳晏質明視事至夜分不止雖休澣不廢初學記漢律)
(吏五日得一休沐言休息以洗沐也晉令急假者一月/五急書記所稱曰歸休亦曰休急休澣取急請急又有)
(長假併假詩春日遲遲采蘩祁祁宋/之問詩彩雲歌處散遲日舞前留)野老歡娱為有年
(駱賓王文野老清談怡然自得宋之問詩野老不知堯/舜力酣歌一曲太平人蘇武詩歡娱在今夕嬿婉及良)
(時班固東都賦聖上覩萬方之歡娱又沐浴於膏澤江/淹詩太平多歡娱書爾厥有幹有年於兹洛詩自古有)
(年春秋桓公三年有年榖/梁傳五穀皆熟為有年)幾處折花驚蝶夢(陸凱詩折/花逢驛使)
(寄與隴頭人何遜詩春蘭日應好折花望逺道莊子昔/者莊周夢為蝴蝶栩栩然蝴蝶也俄而覺則蘧蘧然周)
(也不知周之夢為蝴蝶/與蝴蝶之夢為周與)數家留葉待蠶眠(劉長卿詩苔/封三徑絶溪)
(向數家通詩隰桑有阿其葉有難四民月令三月昬參/星夕杏花盛桑葉白梁簡文帝詩薄晚畏蠶饑競採春)
(桑葉庾信詩社雞新欲伏原蠶始更/眠岑參詩調笑提筐婦春來蠶幾眠)藤垂宛地縈珠履
(丘遲詩藤垂島易陟説文宛屈草自覆也庾信楊栁歌/河邊楊栁百丈枝别有長條宛地垂史記春申君傳趙)
(使欲夸楚為瑇瑁簪請命春申君客春申君客三千人/其上客皆躡珠履以見趙使趙使大慙沈佺期詩珠履)
(奔騰上蘭砌金/閨宛轉出梅梁)泉長侵階浸緑錢(岑參詩螢影侵階亂/鴻聲出苑遲古今注)
(空室無人行則生苔蘚或青或紫一名緑錢沈約蕭丞/相第詩賓階緑錢滿客坐紫苔生岑參詩緑錢生履跡)
直到開關朝謁去(屈原離騷吾令帝閽開關兮倚閶闔/而望予後漢書清河王慶傳畏事慎)
(法毎朝謁陵廟常夜/分嚴裝衣冠待明)鶯聲不散栁含烟(世説戴顒春日/攜雙柑斗酒人)
(問何之曰往聴黄鸝聲此俗耳針砭詩腸鼔吹梁元帝/賦登樓一望惟見逺樹含烟唐太宗小山詩徑細無全)
(磴松小/未含烟)
　　張南史
　　　江北春望贈皇甫補闕(唐書百官志門下省左/補闕六人従七品上掌)
　　　　(供奉諷諫大事廷/議小則上封事)
閒園栁緑井桃紅(江洪詩閒園有孤鶴元結詩瀼溪中/曲濱其陽有閒園魏文帝詩栁垂重)
(䕃緑王維詩栁緑更帶朝烟謝靈運詩原隰荑緑栁墟/囿散紅桃王昌齡詩昨夜風開露井桃栁惲詩山桃落)
(晚/紅)野徑荒墟左右通(楊師道詩野逕香恒滿王勃詩森/沈野徑寒陶潛詩試攜子侄軰披)
(榛步荒墟張望詩荒墟人跡稀王融詩四面/通寒色左右竟嚴飈袁朗詩交衢南北通)清迥獨連
江水北(鮑照舞鶴賦鍾浮曠之藻質抱清迥之明心張/九齡詩清迥江城月楚辭令沅湘兮無波使江)
(水兮安流阮籍詩湛湛長/江水曹植詩朝逰江北岸)芳菲更似洛城東(庾肩吾詩/春日生芳)
(菲何遜詩春物自芳菲漢樂府遥觀洛/陽城劉庭芝有所思古人無復洛城東)時看雨歇雲歸
岫(祖珽望海詩時看逺鴻度庾信詩烟沈冰井雨歇雲/門栁𧦬詩欲知暮雨歇當觀飛斾輕謝萬春逰賦輕)
(雲晻曖以幕岫陶潛歸去來辭雲/無心以出岫廣韻山有穴曰岫)毎覺潮來樹起風(庾/信)
(詩猿嘯風還急雞鳴潮即來隋煬帝春江花月夜潮水/帶星來王維詩日落江湖白潮來天地青温子昇文川)
(有急流風無靜樹漢髙/祖歌大風起兮雲飛揚)聞道金門堪避世(史記滑稽傳/東方朔酒酣)
(據地歌曰陸沈於俗避世金馬門宫殿中可以避世全/身何必深山之中蒿廬之下注金馬門者宦署門也傍)
(有銅馬故謂之金馬門易遯之時義疏相/時度宜避世而遯沈約詩避世作避諠)何須身與海
鷗同(列子海上人有好鷗鳥者毎旦従鷗鳥逰其父曰/取來吾玩之明日之海上鷗鳥舞而不下也謝靈)
(運詩海鷗戲春岸南越志江鷗/一名海鷗在漲海中隨潮上下)
　　李紳(字公垂潤州無錫人為人短小精悍於詩最/有名時號短李元和初擢進士第補國子助)
　　　(教不樂輙去李錡辟掌書記錡抗命不為草表/幾見害穆宗召為右拾遺翰林學士與李徳裕)
　　　(元稹同時號三俊歴中書舍人御史中丞户部/侍郎敬宗立李逢吉搆之貶端州司馬徙江州)
　　　(長史遷滁夀二州刺史以太子賓客分司東都/太和中擢浙東觀察使開成初遷河南尹宣武)
　　　(節度使武宗召拜中書侍郎同平章事進尚書/右僕射封趙郡公居四年以檢校右僕射平章)
　　　(事節度淮南卒/贈太尉諡文肅)
　　　憶春日曲江宴後許至芙蓉園(雍録曲江本秦/隑州漢為樂逰)
　　　　(原長安中於原上置亭逰賞一統志曲江在/西安府漢武帝所鑿其水曲折因名國史補)
　　　　(進士大宴於曲江亭子謂之曲江/㑹劇談録曲江池南即芙蓉園)
春風上苑開桃李(梁元帝纂要春風曰暄風司空圖詩/太平方覺有春風西京雜記初脩上)
(林苑羣臣逺方各獻名果異卉以摽奇麗卓異記武后/逰上苑名花瑞草布苑而開李憕詩林花不待曉風開)
(詩何彼穠矣/華如桃李)詔許看花入御園(杜甫詩詔許歸蓬蓽何/遜詩對影獨含笑看花)
(時轉側劉希夷詩看花若有情宋之問詩源水看花/入南史何㸃傳梁武帝召之㸃以巾褐引入華林園)香
草徑中迴玉勒(庾信春賦一叢香草足礙人/又馬射賦控玉勒而摇星)鳯凰池畔
泛金樽(晉書荀勗傳勗自中書監除尚書令人賀之勗/曰奪我鳯凰池諸君何賀耶李白詩一迴日月)
(顧三入鳯凰池杜甫文池畔臨風花間度月宗楚客詩/乗流羽觴泛謝靈運詩金樽盈清醑陳子昻詩金樽對)
(綺/筵)緑絲垂栁遮風暗(庾信詩絲條變栁色王維詩垂栁/夾朱門李山甫詩栁遮門户横金)
(鎖北史張景仁傳景仁多疾帝毎送/步障為遮風寒徐陵詩緑栁三春暗)紅葉低叢拂砌繁
(錢起詩茅茨隠紅葉曹/鄴雪詩拂砌花影明)歸繞曲江烟景晚(劇談録曲江/池花卉環周)
(烟水明媚江淹惜晚春詩烟景抱空意蘅杜綴幽/心李白春夜宴桃李園序况陽春召我以烟景)未央
明月鎖千門(括地志未央宫在雍州長安縣西北十里/郭利正上元詩九陌連燈影千門徧月華)
(韋應物聴鶯歌還/栖碧樹鎖千門)
　　薛逢(字陶臣蒲州河東人㑹昌初擢進士第授萬/年尉直𢎞文館歴侍御史尚書郎出為巴州)
　　　(刺史復斥蓬州尋以太常/召還歴給事中遷秘書監)
　　　漢武宫詞
漢武清齋夜築壇(漢書武帝紀孝武皇帝景帝中子也/漢武内傳王毋使使謂曰従今清齋)
(不閑人事至七月七日蹔來史記封禪書天子始郊拜/太一其祠列火滿壇壇旁炊亨具顧况詩武帝祈靈太)
(一/壇)自斟明水醮仙官(説文斟勺也陶潛詩藜藿常乏斟/禮記夏后氏尚明水殷尚醴周尚)
(酒漢舊儀皇帝暮視牡以鑑取水於月為明水廣韻醮/祭也李商隠詩通靈夜醮達清晨武帝内傳羣仙數千)
(光曜庭宇王母既至従官不復知所在真靈位業圖/主領四方各治一天在職一千六百年得補仙官)殿
前玉女移香案(武帝内傳聞雲中簫鼔之聲人馬之響/半食頃王母至縣投殿前冇似鳥集又)
(帝閒居承華殿忽見一女子著青衣美麗非常曰我墉/宫玉女王子登也帝問東方朔此何人朔曰是西王母)
(紫蘭宫玉女王延夀魯靈光殿賦玉女窺窻而下視唐/書儀衛志朝日殿上設黼扆躡席薰爐香案元稹詩我)
(是玉皇/香案吏)雲際金人承露盤(曹植七啟逰心無方抗志雲/際陳子昻詩古木生雲際封)
(禪書又作栢梁銅柱承露仙人掌之屬三輔舊事建章/宫承露盤髙二十六丈大七圍以銅為之上有仙人掌)
(承露和玉屑飲之梁簡文帝/詩定用方諸水持添承露盤)絳節幾時還入夢(武帝内/傳王母)
(乗紫雲輦駕五色斑龍天仙同執彩旄之節梁簡文帝/表豈止司𨽻絳節金吾緹騎庾信詩傳呼擁絳節神仙)
(傳帝夢與少君俱上嵩高山半/道有繡衣使者持節從雲中來)碧桃何處更驂鸞(武帝/内傳)
(王母命侍女以玉盤盛仙桃七顆大如鴨卵形圓青色/尹喜内傳喜従老子西逰省太真王母共食碧桃紫梨)
(武帝内傳别有五十天仙側近王母/鸞輿江淹賦駕鶴上漢驂鸞騰天)茂陵烟雨埋弓劒
(漢書武帝紀建元二年春置茂陵邑一統志茂陵在西/安府興平縣東北一十七里崔湜詩江山距七澤烟雨)
(接三湘李白飛龍引/軒轅去時有弓劒)石馬無聲蔓草寒(庾信文碑枕金/龜松横石馬杜)
(甫昭陵詩玉衣晨自舉石馬汗常趨淮南子饑馬在廏/寂然無聲詩野冇蔓草王僧孺詩蔓草亘巖垂沈約詩)
(秋蓬飛兮未極/塞草寒兮無色)
　　李商隠
　　　九成宫(唐書地理志九成宫在鳯翔麟逰縣西/五里本隋仁夀宫義寧元年廢貞觀五)
　　　　(年復置更名永徽二年曰萬/年宫乾封二年曰九成宫)
十二層城閬苑西(十洲記崑崙天墉城冇金臺五所玉/樓十二水經注崑崙之山三級下曰)
(樊桐一名扳松中曰𤣥圃一名閬風上曰層城一名天/庭是謂太帝之居天台山賦茍台嶺之可扳亦何羨於)
(層城庾肩吾詩/閬苑秋光暮)平時避暑拂虹霓(通鑑貞觀六年上幸/九成宫避暑王勃九)
(成宫頌陽靈開避暑之宫春秋元命苞虹霓者隂陽之/精隂陽交為虹霓吴都賦寒暑隔閡於邃室虹霓迴帶)
(於雲/館)雲隨夏后雙龍尾(李白詩君今還入楚山裏雲亦/隨君渡湘水山海經太欒之野)
(夏后啟於此舞九代馬乗兩龍王融曲水詩序夏后兩/龍載驅璿臺之上李白詩清晨鳴天鼔飈歘騰雙龍大)
(業拾遺記禹治水應龍以/尾畫地𨗳決水之所出)風逐周王八駿蹄(梁元帝烏/棲曲蘭房)
(椒閣夜方開那知步步香風逐穆天子傳八駿之乗曰/赤驥盜驪白義踰輪山子渠黄驊騮騄耳庾信馬射賦)
(周王𤣥圃之前猶驂八駿劉孝/威詩二龍巡夏代八駿馭周朝)吴岳曉光連翠巘(周禮/夏官)
(職方氏正西曰雍州其山鎮曰岳山注吴岳也史記封/禪書自華以西名山七曰華山薄山岳山岐山吴岳鴻)
(䝉瀆山元和郡國志吴岳在汧陽縣西南五十里李虞/仲詩朣朧晨景裏明滅曉光初髙士傳賛息意三年風)
(尊翠巘杜甫詩/名園當翠巘)甘泉晚景上丹梯(漢書文帝紀注甘泉/在雲陽本秦林光宫)
(沈佺期詩遥望甘泉道龍山隠漢宫張何文君濯錦賦/晚景彌秀晴江轉春謝朓詩要欲追奇趣即此陵丹梯)
茘枝盧橘沾恩澤(晉書武帝紀咸寧二年六月薦茘枝/於太廟嵇含草木狀茘枝如桂樹冬)
(夏榮茂青華朱實大如雞子白如肪甘而多汁一樹下/子百斛左思蜀都賦旁挺龍日側生茘枝上林賦盧橘)
(夏熟李白詩盧橘為秦樹漢書劉向傳聖人/即天地以耀物常無私於上均恩澤於下)鸞鵲天書
濕紫泥(後漢書輿服志左右吉陽筩鸞雀立衡􁏡文畫/輈杜甫詩紫誥鸞迴紙庾信桐葉封虞賛帝刻)
(桐葉天書掌文漢舊儀天子信璽六皆以武都紫泥封/之青囊白素裏兩端無縫西京雜記漢以武都紫泥爲)
(璽室加/綈其上)
　　　促漏(張衡漏水轉渾天儀志以銅為器再疊差/置實以清水下谷開孔以玉虬吐漏水入)
　　　　(兩壺右為夜左為晝説文漏以銅盛水刻節/書夜百刻後漢書律歴志孔壺為漏浮箭為)
　　　　(刻下漏數刻以考/中星昬明生焉)
促漏遥鐘動靜聞(漢雜事鼓以動衆夜漏鼓鳴則起晝/漏壺乾鐘鳴則息齊書宫内深隠不)
(聞端門鼓漏聲置鐘於景陽樓上宫人聞鐘聲早起裝/飾陳後主樂府莫因朝漏促傾巵待夕筵庾肩吾詩逺)
(聴平陵鐘宋之問詩霜/白宵鐘徹風清曉漏聞)報章重疊杳難分(詩雖則七襄/不成報章謝)
(朓酬徳賦方含意而報章迫紛埃/之東騖梁武帝詩衆花紛重疊)舞鸞鏡匣收殘黛(孝/經)
(援神契徳至鳥獸則鸞鳥舞白帖孤鸞見鏡覩其影謂/為雌必悲鳴而舞急就篇鏡籨注鏡籨盛鏡之器猶今)
(之鏡匣也徐幹詩鏡匣上塵生釋名黛代也滅眉毛/去之以此代其處也白居易詩眉消殘黛臉消紅)睡
鴨香鑪換夕熏(戴叔倫詩金鴨香消欲㫁魂李賀神女/廟詩深幃金鴨冷唐無名氏詩金鑪灰)
(滿鴨心香西京雜記丁諼作九層博山香爐鏤以奇禽/怪獸皆自然能動後漢書鍾離意傳注侍史潔被服執)
(香鑪燒熏従入臺中給使䕶衣服也唐無名氏詩/雨滴空階曉無心換夕香庾丹詩翠被夜徒熏)歸去
定知還向月(淮南子羿請不死之藥於西王母姮娥竊/之而奔月江總詩若令歸就月照見不須)
(疑乂來時向/月别嫦娥)夢來何處更為雲(宋玉高唐賦昔先王嘗/逰怠而晝寢夢見一婦)
(人曰妾在巫山之陽髙丘之岨旦為朝雲暮為行雨朝/朝暮暮陽臺之下李白詩且留琥珀枕或有夢來時)
南塘漸暖蒲堪結(西州曲採蓮南塘秋蓮葉過人頭耿/湋詩春水滿南塘詩彼澤之陂有蒲)
(與菅續述征記鳥當沈湖中有九十臺皆生結蒲云秦/始皇逰此臺結蒲繫馬自此蒲生則結謝朓詩離離水)
(上蒲結水散為珠李賀/樂辭早晚新蒲勝綰結)兩兩鴛鴦䕶水紋(史記天官書/斗魁戴匡六)
(星曰文昌宫魁下六星兩兩相比者江總詩長安少年/多輕薄兩兩共唱梅花落詩鴛鴦于飛戢其左翼古樂)
(府入門左右顧時見雙鴛鴦劉孝威詩雙栖翡翠兩/鴛鴦梁簡文帝詩水紋城上動庾信詩水紋恒獨轉)
　　温庭筠
　　　利州南渡(唐書地理志利州義城郡屬山南道/元和郡縣志利州本秦蜀郡地漢分)
　　　　(巴蜀置廣漢郡案今州即廣漢之葭萌縣地/也蜀先主改為漢夀縣屬梓潼郡晉改為晉)
　　　　(夀梁為黎州後魏改立西益州隋大業三/年改為義城郡武徳七年又改為利州)
澹然空水對斜暉(李白詩澹然四海清謝靈運詩雲日/相暉暎空水共澄鮮蘇頗詩空水涵)
(清暉梁簡文帝賦玩飛花之入户看/斜暉之度寮徐陵詩岸水帶斜暉)曲島滄茫接翠㣲
(孟浩然詩曲島尋花藥迴澤折芰荷梁元帝詩秋氣滄/茫結孟津庾信詩滄茫餘落暉徐儀詩滄茫孤月上爾)
(雅釋山未及上翠㣲疏謂未及頂上在旁陂陀之處名/翠微一説山氣青縹色故曰翠微也左思蜀都賦鬱葐)
(蒀以/翠㣲)波上馬嘶看櫂去(徐儀詩枝間影離合波上光來/往吴均詩天曙馬爭嘶庾信詩)
(塞馬暗嘶羣又馬嘶山谷響/梁簡文帝詩悽悽隠去棹)栁邊人歇待船歸(杜甫詩/歸院栁)
(邊迷劉禹錫詩馬嘶古道行人歇梁/簡文帝詩人歸浦口暗那得久迴船)數叢沙草羣鷗散
(杜甫詩數叢芳草在堂隂嚴武詩懶眠沙草愛風湍杜/甫詩雪雲虚㸃綴沙草得微茫又舍南舍北皆春水但)
(見羣鷗口日來唐太/宗詩驚禽散翠空)萬頃江田一鷺飛(謝惠連雪賦眄/隰則萬頃同縞)
(陰鏗詩萬頃溢澄波髙適詩漢水堪垂釣江田耐/插秧劉長卿詩江田漠漠全吳地詩振鷺于飛)誰解
乗舟尋范蠡(禮記命舟牧覆舟五覆五反乃告舟備具/於天子焉天子始乗舟史記越世家范蠡)
(既報㑹稽之恥乃裝其輕寶珠玉自與其私徒屬/乗舟浮海以行終不反髙適飛龍曲江湖范蠡舟)五湖
烟水獨忘機(周禮職方氏東南曰揚州其川三江其浸/五湖越語反至五湖范蠡辭於王曰君王)
(勉之臣不復入於越國矣遂乗輕舟以浮於五湖莫知/其所終極史記索隠五湖者具區洮滆彭蠡春草洞庭)
(吴録五湖者太湖之别名以其周行五百餘里故曰五/湖南史孫瑒傳秋風動竹烟水驚波李嘉祐詩江皋盡)
(日惟烟水儲光羲詩達士志寥廓所以能/忌機岑參詩忘機厭塵喧浪跡向江海)
　　許渾
　　　咸陽城西門晚眺(史記秦本紀孝公十二年作/為咸陽築冀闕徙都之三輔)
　　　　(黄圖秦孝公始都咸陽在九嵕山渭水北山/水俱在南故曰咸陽一統志咸陽縣在西安)
　　　　(府城西北/五十里)
一上高城萬里愁(吴均詩青山不可上一上一惆悵梁/元帝詩百枝凝夕照却月隠高城杜)
(甫詩澹雲疎雨過高城漢天馬歌體容與/迣萬里郭璞江賦呼吸萬里吐納靈潮)蒹葭楊栁似
汀洲(詩蒹葭蒼蒼爾雅疏蒹一名薕似雈而細高數尺/葭一名華即今蘆也葦之未成者詩昔我往矣楊)
(栁依依梁簡文帝詩春堤楊栁拂河橋楚辭搴汀/洲兮杜若將以遺兮逺者栁惲詩汀洲採白蘋)溪雲
初起日沈閣(原注南近磻溪西對慈福寺閣戴叔倫詩/犬吠隔溪雲釋皎然詩亂踏虎溪雲潘岳)
(詩日夕隂雲起隂鏗詩霏霏野霧合昬昬隴日/沈虞世南詩雕甍落日沈沈約詩送日隠層閣)山雨欲
來風滿樓(張正見詩山雨濕苔碑宋之問詩山雨初含/霽江雲欲變霞陶潛詩㣲雨従東來好風與)
(之俱何遜詩江暗雨欲來/劉孝先詩横照滿樓前)鳥下緑蕪秦苑夕(釋名海中/可居曰島)
(島到也亦言鳥也物所赴如鳥之下也杜甫詩鳥下竹/根行白居易詩孤城覆緑蕪三輔黄圖漢上林苑即秦)
(之舊/苑也)蟬鳴黄葉漢宫秋(禮記孟秋之月白露降寒蟬鳴/古詩秋蟬鳴樹間易林桑芳將)
(落隕其黄葉丘遲詩檐際落黄葉三輔黄圖五祚宫/漢之離宫也蕭子範詩光景斜漢宫横梁照彩虹)行
人莫問前朝事(兵書秦雲如行人顔延之詩迢遥行人/逺宛轉年嵗徂徐陵文前朝舊將夙著)
(勛庸耿湋詩黄葉前/朝寺無僧寒殿開)渭水寒聲晝夜流(樂府渭水従隴/來王維詩渭水)
(自縈秦塞曲江淹詩罕有知音者空勞流水/聲論語不舍晝夜儲光羲詩渭河秋水流)
　　劉滄(字藴靈魯人大中八年進/士第調蓽原尉遷龍門令)
　　　題王校書山齋(通典漢之蘭臺及後漢東觀皆/藏書之室亦著述之所多當時)
　　　　(文學之士使讎校於其中故有校書之職至/魏始置秘書校書郎唐制八人掌讐校典籍)
　　　　(為文士起家之良選南史謝舉傳/宅内山齋泉石之美殆近自然)
猿鳥無聲晝掩扉(王融詩猿鳥時㫁續陶𢎞景書曉霧/將歇猿鳥亂鳴詩之子于征有聞無)
(聲朱超道詩冰合澗無聲陶潛詩白日掩/荆扉虚室絶塵想王褒詩竹館掩荆扉)寒原隔水到
人稀(王維詩獵火燒寒原虞世南詩風花隔水來杜預/水利疏往者東南草創人稀故得水田之利梁簡)
(文帝詩林空人至稀/何遜詩薄暮行人稀)雲晴古木月初上(蕭子顯詩泬寥/晚霖霽稠疊晴)
(雲新庾信詩雲晴即作峯江總詩古木㫁懸蘿駱賓王/詩層隂籠古木梁元帝詩星稀月稍上劉庭芝詩東南)
(月上浮/纎手)雪滿空庭鶴未歸(岑參詩門前雪滿無行跡應/是先生出未歸鮑照詩空庭)
(慚樹萱何遜詩空庭秋月華宋之問詩莫使/馳光暮空令歸鶴憐杜甫詩獨鶴歸何晚)藥圃地連
山色近(王維詩荷鋤修藥圃謝朓詩渺/渺蒼山色江淹詩山色與雲齊)樵家路入樹烟
㣲(朱异詩耿耿樵路分李白詩鳴皐微茫在何處五厓/狹水横樵路鮑照詩青㝠揺烟樹梁元帝賦登樓一)
(望惟見逺/樹含烟)棲遲慣得滄浪思(詩衡門之下可以棲遲江/總詩棲遲在一丘書嶓冢)
(𨗳漾東流為漢又東為滄浪之水李/巨仁詩寄言朝市客滄浪余自安)雲閣還應夢釣磯
(班固西都賦乃搆阿房起甘泉結雲閣冠南山棗據詩/矯足登雲閣相伴九華步粱元帝書握蘭雲閣解紱龍)
(樓駱賓王釣磯文余以三伏之辰行七里瀨即新/安江也有嚴子陵釣磯焉杜甫詩兒扶立釣磯)
　　韓偓(字致光京兆萬年人龍紀元年進士第佐河/中幕府召拜左拾遺累遷諫議大夫歴翰林)
　　　(學士中書舍人兵部侍郎以不附朱全忠貶濮/州司馬再貶榮懿尉徙鄧州司馬天禧二年復)
　　　(原官不赴召南/依王知審而卒)
　　　中秋禁直
星斗疎明禁漏殘(晉書元帝紀論星斗呈祥金陵表慶/謝朓詩北馳星斗正南望朝雲色説)
(文漏以壺承水刻節晝夜百刻漢雜事/夜漏故鳴則起晝漏壺乾鐘鳴則止)紫泥封後獨凭
欄(漢舊儀天子信璽六皆以武都紫泥封之西京雜記/漢以武都紫泥為印室加緑綈其上劉孝威詩驛報)
(紫泥書唐書舒元輿傳元輿為牡丹賦/時稱其工後帝觀牡丹凭殿欄誦其賦)露和玉屑金盤
冷(三輔故事建章宫承露盤高三十丈大七圍以銅為/之上有仙人掌承露和玉屑飲之周禮天官王齊則)
(共食玉注王齊當食玉屑王臺卿詩金盤代仙掌楊/休之詩柔露洗金盤隋煬帝詩清露冷侵銀兎影)月
射珠光貝闕寒(沈約詩月輝横射枕白居易詩月射白/沙明論衡珠光出於魚腹神異經西北)
(荒中有二金闕上有明月珠徑三寸光照千里唐太宗/詩珠光揺素月楚辭紫貝闕兮珠宫謝朓詩貝闕視阿)
(宫薜帷䕃網户王維/新竹詩疎影月光寒)天襯樓臺歸苑外(隂鏗詩新宫實/壯哉雲裏望樓)
(臺傅縡詩樓臺宛轉曲皆通史記田叔傳景帝以田叔/爲魯相魯王好獵相嘗従入苑中王輒休相就館舍相)
(出常暴坐苑外杜甫/詩苑外江頭坐不歸)風吹歌管下雲端(梁昭明太子詩/霏霏慶雲動靡)
(靡祥風吹何遜詩風吹百和香周捨上靈樂樂府歌管/愔愔鏗鼓鏘鏘諸葛穎詩重閣登臨罷歌管空中移枚)
(乘樂府美人在雲端天路隔無期淮南子淮南八公/要道不煩參駕六龍逰戲雲端謝朓詩雲端楚山見)長
卿祗為長門賦(司馬相如長門賦序孝武皇帝陳皇后/别居長門宫愁悶悲思聞蜀郡成都司)
(馬相如天下工為文奉黄金百斤為相如文君取酒因/干解悲悶之辭而相如為文以悟主上陳皇后復得幸)
(庾信詩長門一紙/賦何處覔黄金)未識君臣際㑹難(杜甫古柏行君臣/已與時際㑹樹木)
(猶為人愛惜何遜牋昔逢際㑹忝申名質袁宏名臣贊/序古之君子不患𢎞道難遭時難遭時不難遇君難)
　　　翫水禽
兩兩珍禽渺渺溪(李商隠詩兩兩鴛鴦䕶水紋書珍禽/奇獸不育於國陳子昻詩多材信為)
(累嘆息此珍禽宋之問放白鷴篇憐此珍禽空自知謝/朓詩連連絶鴈舉渺渺青烟移顧况詩汀洲渺渺江蘺)
(短/)翠衿紅掌淨無泥(禰衡鸚鵡賦紺趾丹觜緑衣翠衿/謝朓野騖賦納綺緑之翠衿駱賓)
(王詠鵞詩白毛浮緑水紅掌撥清波白居易鵞贈鶴詩/雪頸霜毛紅網掌杜甫詩花鴨無泥滓白居易詩沙路)
(淨無/泥)向陽眠處莎成毯(湛方生懐歸謡越鳥兮向陽元/稹詩向陽偏曬羽崔鈺鴛鴦詩)
(溪頭日暖眠沙穏廣韻毯毛席/秦韜玉詩階前莎毯緑不巻)踏水飛時浪作梯(孟郊/詩儂)
(是清浪兒毎踏清浪遊沈約水鳥賦竦臆兮開萍蹴水/兮興浪盧照隣詩羣飛動輕浪應瑒詩濯翼凌高梯)
依倚雕梁輕社燕(庾肩吾簷燕詩依櫩本相賀古詩依/倚將軍勢王維詩燕語雕梁晚李百)
(藥詩不悟雕梁燕來疾禮記擇元日命民社注謂春分/前後戊日元吉也文昌雜録燕以春社來秋社去故謂)
(之社/燕)抑揚金距笑晨雞(夏侯湛飛鳥賦玩流氣以差池/弄長風以抑揚左傳季郈之雞)
(鬭季氏芥其羽郈氏為之金距劉孝威鬬雞詩距外曜/金芒劉兼晨雞詩朱冠金距綵毛身昧爽高聲已報晨)
(𤣥中記桃都山冇樹上有天雞日初出照此樹/天雞鳴天下雞皆隨之鳴陶潛詩晨雞未肯鳴)勸君細
認漁翁意(羅隠鸚鵡詩勸君不用分明語社甫詩九秋/驚鴈序萬里狎漁翁鄭谷驚鷥詩漁翁歸後)
(沙汀晚飛下/灘頭更自由)莫遣絙羅誤穏棲(廣韻絙急張也爾雅羅/鳥罟詩鴛鴦于飛畢之)
(羅之劉禹錫詩半蘸波中水/鳥棲白居易詩借鶴穏枝棲)
　　羅隱(字昭諫餘杭人本名横十上不第遂更名従/事湖南淮潤歸錢鏐累官鎮海軍掌書記節)
　　　(度判官奏授司勲郎朱全忠以諫議大夫召不/行魏愽羅紹威表薦給事中隠少聰敏既不得)
　　　(志其詩以/風刺為主)
　　　杏花(典述杏者東方嵗星之精四/民月令二月杏花盛桑葉白)
暖觸衣襟漠漠香(劉孝威詩花開人未歸節暖衣須變/韋莊詩素律初迴馭商飈暗觸襟孟)
(郊詩竹氣碧衣襟謝朓詩逺樹暖芊芊生烟紛漠/漠元稹詩月微花漠漠温憲杏花詩店香風起夜)間梅
遮栁不勝芳(唐太宗詩參差問早梅鄭谷紅杏詩遮莫/江頭栁色遮李商隠杏花詩為含無限意)
(遂對不/勝繁)數枝艷拂文君酒(薛能杏花詩誰知艷性終相/負唐彦謙詩杏艷桃花奪晚)
(霞辛徳源芙蓉花詩文君拂艷紅史記司馬相如傳相/如與文君俱之臨卭盡賣車騎買一酒舍酤酒而令文)
(君當壚相如身著犢鼻禈與庸保雜/作滌器於市中庾信詩酒向文君取)半里紅欹宋玉牆
(吴融杏花詩紅輕欲愁殺杜甫詩幽花欹滿樹宋玉登/徒子好色賦天下之佳人莫如臣東家女然此女登牆)
(闚臣三年至今未許也温庭筠杏花詩出牆/何處隔朱門吴融杏花詩一枝紅杏出牆頭)盡日無人
疑悵望(杜甫詩緑尊須盡日家語芝蘭生於深林不以/無人而不芳王胄詩庭草無人隨意緑杜甫詩)
(殘花悵望向人開温庭筠/杏花詩正見盛時猶悵望)有時經雨自凄凉(王維詩草/色全經細)
(雨濕杜甫詩林花著雨胭脂濕李/白詩懐歸路緜邈覽古情凄凉)舊山山下還如此(謝/靈)
(運詩剖竹守滄海掛帆過舊山于武陵詩洛浦少高樹/長安無舊山世説桓温見諸營栁嘆曰木猶如此韓愈)
(詩豈如此樹一來玩/若在京國情何窮)迴首東風一㫁腸(唐太宗詩迴首/長安道杜甫詩)
(我行入西川十步九迴首爾雅東風謂之谷風白居易/杏園花下詩自别花來多少事東風二十四囘春孟郊)
(詩還恐金石契㫁為相思腸/李商隠梅花詩傷離適㫁腸)
　　王貞白
　　　洗竹(埤雅叢竹芟其繁亂不使分其勢然/後枝幹茂濯俗謂之洗非用水也)
道院竹繁教畧洗(顧况詩洗竹澆花興有餘/劉禹錫詩洗竹通新徑)鳴琴酌酒
看扶疎(司馬相如賦遂設㫖酒進鳴琴謝莊月賦芳酒/登鳴琴荐陶潛詩歡言酌春酒宋玉笛賦奇篠)
(異幹罕節簡支敷紛茂盛扶疎四布王褒洞簫賦簫幹/之所生兮於江南之丘墟洞條暢而罕節兮標敷紛以)
(扶疎湘中記文竹/山四面緑竹扶疎)不圖結實來雙鳯(韓詩外傳黄帝時/鳯凰棲帝梧桐食)
(帝竹實劉稹魯都賦竹則翠實離離鳯鸞攸食任昉秋/竹賦結實值鸞凰江洪竹詩願抽一莖實試看翔鳯來)
(栁宗元竹詩秪應更使伶/倫見寫盡雌雄雙鳯鳴)且要長竿釣巨魚(詩籊籊竹/竿以釣于)
(淇劉長卿竹詩嫩笋長魚竿白屈易竹詩不須截作釣/魚竿李賀詩籜落長竿削玉開王褒聖主得賢臣頌沛)
(乎若巨魚/之縦大壑)錦籜裁冠添散逸(白居易詩紫籜坼故錦漢/書髙祖傳高祖為亭長以)
(竹皮為冠及貴常冠之注應邵曰以竹始生皮作今鵲/尾冠是也南史明僧紹傳齊高帝賜竹根如意笋籜冠)
(隠者以為榮隂鏗夾池竹詩皮裁薛縣冠逸/南史梁忠烈世子方等傳性愛林泉好散)玉芽脩饌稱
清虚(白居易食笋詩素肌擘新玉庾信春賦新芽竹笋/細核楊梅道書瑶笋千年生一芽王勣賦山脩野)
(饌蘭漿木麨漢書叙傳嚴子者清虚淡薄獨師/造化而不為世俗所欲者也世説清虚日來)有時記
得三天事(武帝内傳帝見王母巾笈中有一巻書問此/書是仙靈方耶王母出以示之曰此五嶽真)
(形圖也乃三天太上所出宋書律志序三天之説紛然/莫辨雲笈七籖三清境者玉清上清太清也亦名三天)
(其三天者清㣲天禹/餘天大赤天是也)自向琅玕節下書(阮籍詩朝餐琅/玕實劉禹錫詩)
(傅粉琅玕節後漢書吴祐傳父恢欲殺青簡以/寫經書注殺青者以火炙簡令汗取青易書)
　　張説
　　　奉和聖製春日幸望春宫應制(唐書地理志京/兆萬年縣有望)
　　　　(春宫臨滻水西岸西京記/西京禁苑内有望春宫)
别館芳菲上苑東(司焉相如上林賦離宫别館彌山跨/谷班固西京賦離宫别館三百餘所)
(離騷芳菲菲兮其彌章唐太宗詩金鞍移上苑雍/録南望春亭北望春亭在禁苑東南髙原之上)飛花澹
蕩御筵紅(梁簡文帝賦玩飛花之度窻鮑照白紵曲春/風澹蕩俠思多天色淨渌氣妍和王景詩綴)
(葉披天藻吹花散御筵駱賓王/詩百花凝照淡虚牖似披紅)城臨渭水天河近(三輔/黄圖)
(始皇都咸陽因北陵營殿端門四達以則紫宫象帝居/渭水貫都以象天漢山海經渭水出隴西首陽縣鳥鼠)
(同穴山一統志渭水在陜西西安府城北五十里詩倬/彼雲漢為章于天疏雲漢謂天河也薛道衡臨渭源應)
(詔詩激浪/象天河)闕對南山雨露通(五經要義終南山長安南/山也一名太乙闗中記其)
(山一名中南言在天之中居都之南故曰中南一統志/終南山在西安府城南五十里一名南山杜審言詩北)
(斗挂城邊南山倚殿前淮南子甘雨膏露以時/降王僧孺表寧為天覆地長復與雨露相滋)繞殿流
鶯凡幾樹(庾信賦花乗風而繞殿沈約詩開花已匝樹/流鶯復滿枝宗懍詩鶯鳴一兩囀花樹數重)
(開/)當蹊亂蝶許多叢(木華海賦海童邀路馬銜當蹊謝/朓詩花叢亂數蝶洛陽伽藍記鳥)
(鳴春樹蝶/飛花叢)春園既醉心和樂(子夜春歌春園花就黄陽/池花方渌庾信詩蹔往春)
(園傍聊過看果行詩既醉既飽小大稽首傅毅舞賦騰/觚爵之斟酌兮漫既醉其康樂詩鼓瑟鼓琴和樂且湛)
(易林和樂相/好各得其欲)共識皇恩造化同(傅休奕朝㑹賦皇恩下/降休氣上翔莊子以天)
(地為大鑪以造化為大冶魏志文帝紀注魏王令曰太/古聖王之治也至徳合乾坤惠澤均造化禮教優乎昆)
(蟲仁恩洽乎草木王羲之蘭亭/詩大矣造化工萬物莫不均)
　　沈佺期
　　　奉和春初幸太平公主南莊應制(唐詩紀事中/宗景龍三年)
　　　　(二月十一日幸太平公主南莊唐書太平公/主傳太平公主則天皇后所生后愛之傾諸)
　　　　(女神龍時與長寧安樂宜城新都定安金城/凡七公主皆開府置官屬睿宗即位加實封)
　　　　(至萬户三子封王田園徧近/甸作觀池樂逰原以為盛集)
主家山第早春歸(漢書東方朔傳董偃出入主家徐陵/詩主家能教舞王融詩相望早春日)
(烟華雜如霧陳子良春雪詩欲妬梅將栁故落/早春中梁簡文帝詩年還樂應滿春歸思復生)御輦春
逰繞翠㣲(漢書劉向傳輦郎注如今引御輦郎也徐爰/釋問天子御輦侍臣陪乘史記秦始皇紀皇)
(帝春逰覽省逺方逮於海隅劉遵詩仙車照丹穴/霓裳暎翠㣲庾信詩逰客值春輝金鞍上翠微)買地
鋪金曽作埒(晉書王濟傳濟尚常山公主性豪侈時洛/京地甚貴濟買地為馬埒編錢滿之時人)
(謂為金溝庾信啟王濟/飲酒之歡長驅金埒)尋河取石舊支機(集林有人尋/河源見婦人)
(浣紗問之曰此天河也乃與一石而歸問嚴君平君平/曰此織女支機石也庾信詩河邊一片石不復肯支機)
雲間樹色千花滿(沈約詩置嶺白雲間徐陵文喬樹叅/於雲日何遜詩風光多樹色江淹賦)
(草自然而千花樹無情而百色庾信詩/千花敷欲然梁簡文帝詩櫛比園花滿)竹裏泉聲百道
飛(劉孝先詩湍鳴竹裏泉陳子昻脩竹篇晝聒泉壑聲/水經注水源方百步百泉俱出謝靈運詩泉飛流以)
(瀉空周明帝詩/巖泉百丈飛)自有神仙鳴鳯曲(神仙傳蕭史秦穆公/時善吹簫能致白鵠)
(孔雀以公女弄玉妻焉教弄玉作鳯/鳴鳯凰來止其屋數年隨鳯飛去)併將歌舞報恩暉
(張衡南都賦坐南歌兮起鄭舞劉楨詩清歌製妙聲萬/舞在中堂詩天子萬年疏臣䝉君恩無以報答故願君)
(長夀而已張嵊詩時屬/清夏座恩暉亦非望)
　　錢起
　　　和李員外扈従温泉宫(李員外無考元和郡縣/志開元十一年置温泉)
　　　　(宫天寳六載改為華清宫雍録温泉在驪山/自秦漢隋唐人主皆常逰幸惟明皇即山建)
　　　　(宫宫殿包/裹一山)
未央月曉度疎鐘(史記髙祖紀八年蕭丞相營作未央/宫九年未央宫成雍録唐貞觀七年)
(従太上皇置酒故未央宫蕭子良七要過哀鴻於月曉/悲夜猿於霜旻盧照隣馴鳶賦聴雞鳴於月曉侣羣鵲)
(於星暮王維詩禁裏疎鐘官舍晚/岑參詩疎鐘入卧内片月到牀頭)鳯輦時巡出九重(仙/傳)
(拾遺西王母乗翠鳯之輦盧照隣登封大酺歌日觀仙/雲隨鳯輦沈佺期山莊侍宴詩龍旗縈秀木鳯輦拂疎)
(笻書六年五服一朝又六年王乃時巡考制度於四岳/諸侯各朝於方岳楚辭君之門以九重庾信詩自有南)
(風曲還來/吹九重)雪霽山門迎瑞日(吴均詩坐須風雪霽相期/洛城下鄭嵎津陽門詩序)
(津陽門者華清宫之外門南局禁闈北走京道宋之問/少林寺詩曙隂迎日盡春氣近烟流牛鳯及受圖温洛)
(詩瑞日/波中上)雲開水殿候飛龍(劉遵詩寒雲朝始開王僧辨/表九縣雲開六合清朗徐陵)
(詩荷開水殿香王昌齡詩水殿風來珠翠香易飛/龍在天利見大人張衡南都賦駟飛龍兮騤騤)輕寒
不入宫中樹(梁簡文帝書靈露送秋輕寒迎節劉孝綽/詩季秋弦朢後輕寒朝夕殊張説詩樓暎)
(行宫日隄/含宫樹春)佳氣常浮仗外峯(杜審言終南山詩半嶺通/佳氣中峯繞瑞烟張説詩)
(佳氣翊興王張九齡詩沛水祥雲泛宛郊瑞氣浮宋之/問詩寒輕彩仗外春發幔城中釋名崖之髙曰巖上秀)
(者曰/峯)遥羨枚臯扈仙蹕(漢書枚乗傳臯至長安上書自/陳枚乗之子上得之大喜拜為)
(郎西京雜記揚子雲曰軍旅之際戎馬之間飛書馳檄/用枚臯廊廟之下朝廷之中髙文典册用相如上官儀)
(詩扈蹕頌王逰唐髙宗過温湯/詩温渚停仙蹕豐郊駐曉旌)偏承霄漢渥恩濃(後漢/書仲)
(長統傳如是則可以凌霄漢出宇宙之外矣王勃詩鸞/情極霄漢鳯想疲烟霞謝靈運辭禄賦荷延賞之渥恩)
(在弱齡而覃惠庾信詩疇/昔逢知己生平荷渥恩)
　　楊巨源
　　　寄同年中書舍人(唐六典中書舍人掌侍奉進/奏參議表章凡詔㫖制勅及)
　　　　(璽書册命皆按典故起草/進畫既下則署而行之)
晴明紫閣最髙峯(潘岳閒居賦微雨新晴六合清朗陸/贄賦風出谷以天霽雲歸山而景晴)
(杜甫詩紫閣峯隂入渼陂岑參詩東望白閣雲半入紫/閣峯張禮遊城南記東上米坡憩華巖寺下瞰終南之)
(勝霧巖玉案圭峯紫閣粲在目前注圭峯紫閣/在終南山祠之西秦系詩步虚時丄最髙峯)仙掖開
簾近衮龍(沈佺期詩御栁垂仙掖杜甫詩仙掖髙情客/相招共一過何遜詩開簾見水動宋之問詩)
(澤國韶氣早開簾延霽天班固東都賦盛三雍之/上儀脩衮龍之法服王維詩香烟欲傍衮龍浮)五色
天書詞煥爛(左傳五色比象昭其物也鄴中記石虎詔/書以五色紙著木鳯凰口中銜之飛下端)
(門王維詩朝罷須栽五色詔庾信桐葉封虞賛帝刻桐/葉天書掌文李白詩白鶴飛天書郭璞江賦鮮甲璀錯)
(煥爛錦斑宋書傅隆傳/摛文列錦煥爛可觀)九華春殿語從容(博物志漢武/帝好神仙西)
(王母遣使乗白鹿告帝當來乃供帳九華殿以待之洛/陽宫殿簿有明光徽音式乾九華諸殿庾肩吾詩雨足)
(飛春殿王昌齡甘泉歌細草霑衣春殿寒史記留侯世/家所與従容言天下事甚衆姚合詩黄鶯偏戀語従容)
綵毫應染爐烟細(王筠詩含毫愧文彩晉書夏侯湛賛/湛稱弄翰縟綵彫煥梁簡文帝詩爐)
(烟入斗帳李庾西都賦序傳金爐之御烟/開甲帳之琳琅杜甫詩麒麟不動爐烟上)清佩仍含玉
漏重(顧况詩闕下揺清佩洲邊採白蘋劉禹錫詩星河/靜夜揺清佩蘇味道詩金吾不禁夜玉漏莫相催)
(崔掖詩玉漏/銀河且莫催)二十年前同日喜(沈佺期詩憶昨經過處/離今二十年宋之問詩)
(與君濶松石於兹二十年史記盧綰傳綰豐人與髙祖/同里髙祖綰同日生里中持羊酒賀兩家開元天寳遺)
(事新進士及第以泥金書帖子附家書中用報/登科之喜鄉曲親戚例以聲樂相慶謂之喜信)碧霄何
處得相逢(李白詩中逢元丹丘登嶺宴碧霄岑參詩長/安何處在只在馬蹄下又羽蓋霓裳何處在)
(古歌謡君乘車我戴笠他日相逢下車/揖君擔簦我跨馬他日相逢為君下)
　　錢起
　　　山中酬楊補闕見過(舊唐書職官志左右補闕/従七品上通典垂拱中置)
　　　　(補闕以掌供奉諷議自/開元以來尤為清選)
日暖風恬種藥時(岑參詩風恬日暖蕩春光杜甫詩旌/旗日暖龍蛇動宋之問詩風恬魚自)
(躍岑參詩種藥畏春/過又種藥疏故畦)紅泉翠壁薜蘿垂(謝靈運山居賦/訪鍾乳於洞穴)
(訊丹砂於紅泉梁簡文帝書紅泉含影青蓮吐芳江總/貞女峽賦聳翠壁以臨危李白詩横天聳翠壁噴壑鳴)
(紅泉晉書謝安傳論褫薜蘿而襲/朱組杜甫詩洞口經春長薜蘿)幽谿鹿過苔還靜(謝/朓)
(詩我行雖紆阻兼得尋幽谿三輔决録辛繕隠居𢎞農/華隂所居旁有白鹿甚馴不畏人王智深宋紀王微太)
(保𢎞之弟子也棲/遲環堵苔草沒階)深樹雲來鳥不知(阮瑀詩深樹猶沾/裳杜甫月詩魍魎)
(移深樹唐明皇詩仙雲拂馬來李嶠詠琴詩風前/緑綺弄月下白雲來張謂詩花間覔路鳥先知)青瑣
同心多逸興(張衡西京賦右平左墄青瑣丹墀注以青/畫户邊鏤中文如連瑣張九齡詩印從青)
(瑣拜易同心之言其臭如蘭古詩同心而離居王勃滕/王閣序遥吟俯暢逸興遄飛杜甫詩掾曹乗逸興鞍馬)
(去相/尋)春山載酒逺相隨(杜甫詩春山無伴獨相求漢書/揚雄傳贊雄家貧嗜酒人希至)
(其門時有好事者載酒肴従逰學王維詩揚子談經處/淮王載酒過李白詩人攀明月不可得月行却與人相)
(隨/)却慚身外牽纓冕(沈佺期詩身外即浮雲杜甫詩莫/思身外無窮事沈約彈文忝藉世)
(資得參纓冕隋書隠逸/傳忘懐纓冕畢志丘園)未勝樽前倒接䍦(杜甫詩樽前/失詩流晉書)
(山簡傳時時能騎馬倒著白接䍦庾信詩高陽今日晚/應有接䍦斜杜甫詩狂遺白接䍦尹洙注接䍦巾也)
　　韋蟾(字隠珪下杜人大中中登進士第初/為徐商掌書記咸通末終尚書左丞)
　　　送盧尚書之靈武(盧尚書無考元和郡縣志靈/州以州在河渚之中隨水上)
　　　　(下未嘗陷沒故號曰靈開元二十一年為朔/方節度使理所舊唐書地理志靈州大都督)
　　　　(府隋靈武郡武徳元年改為靈州總管府天/寶元年改靈州為靈武郡至徳元年升為大)
　　　　(都督府乾元元年復為靈州一統志靈州/城在寜夏衛南唐肅宗即位於靈武即此)
賀蘭山下果園成(元和郡縣志賀蘭山與河東望雲山/形勢相連從首至尾約五百餘里圖)
(經山上多有白草遥望青白駁北人呼駁馬為賀蘭故/名一統志賀蘭山在寜夏衛城西六十里後漢書和帝)
(紀永元五年詔自京師離宫果園上林廣成囿悉以假/貧民不收其税洛陽伽藍記華林園中蓬萊山南有百)
(果園果列作林林各有堂班固/西都賦竹林果園芳草廿木)塞北江南舊有名(江總/詩江)
(南有桂枝塞北無萱草杜甫詩塞北春隂暮江南日色/曛韓愈與陳給事書愈也道不加脩而文日益冇名)
水木萬家朱戸暗(謝混詩水木湛清華史記功臣侯年/表大侯不過萬家小者五六百户庾)
(信文户牖萬家陳平之鄉里韓詩外傳諸侯有徳天子/錫之一錫車馬再錫衣服三錫虎賁四錫樂器五錫納)
(陛六錫朱户荀勗九錫文是用錫君朱戸/以居王維逍遥谷燕集序驪山取於朱户)弓刀千隊鐵
衣鳴(賈島詩扶侍帶弓刀左傳狄虒彌建大車之輪而/䝉之以甲以為櫓左執之右拔㦸以成一隊注百)
(人為隊木蘭歌朔氣/傳金柝寒光照鐵衣)心源落落堪為將(顔真卿詩疏瀹/滌心源後漢書)
(耿弇傳帝謂弇曰將軍前在南陽建此大䇿常以為落/落難合冇志者事竟成也史記孫武子傳呉王知孫武)
(子能用兵卒以為將新論周亞/夫嚴猛哮吼可為國之大將)膽氣堂堂合用兵(晉書/周浚)
(傳宜速渡江直指建業大軍卒至奪其膽氣嵇康明膽/論陳義奮辭膽氣凌雲三輔决録田鳯為郎儀容端正)
(入奏事靈帝目送之因題柱曰堂堂乎張京兆田郎詩/踴躍用兵史記貨殖傳白圭曰吾治生産猶伊尹吕尚)
(之謀孫呉用/兵商鞅行法)却使六畨諸弟子(舊唐書地理志調露元/年置魯麗塞含依契等)
(六州總為六胡州開元初廢復置東臯蘭燕然燕山雞/田雞鹿燭龍等六州並寄靈州界屬靈州都督府史記)
(項羽紀籍與江東子/弟八千人渡江而西)馬前不信是書生(禮記君車將駕/則僕執䇿立於)
(馬前左傳楚師將去宋申犀稽首於王之馬前陳子昻/詩寧知班定逺猶是一書生高適詩魯連真義士陸遜)
(豈書/生)
　　戎昱
　　　上李常侍(唐六典左散騎常侍二人/常侍奉規諷備顧問應對)
旌旗曉過大江西(釋名析羽為旌熊虎爲旗孫子夫金/鼓旌旗所以一民之耳目也楚辭横)
(大江以揚舲傅休奕賦斬雙/蛟於大江法言楚分江西)七校前驅萬隊齊(漢書刑/法志京)
(師有南北軍之屯至武帝平百粤内増七校注百宫表/中壘屯騎步兵越騎長水胡騎射聲虎賁凡八校尉胡)
(騎不常置故言七也杜甫詩心蘇七校前詩伯也執殳/為王前驅張衡西京賦華葢承辰天畢前驅王褒上庸)
(公勒功碑長㦸/萬隊巨艦千軸)千里政聲人共喜(漢書髙帝紀上曰運/籌帷幄之中决勝千)
(里之外吾不如子房魏武帝樂府老驥伏櫪志在千里/後漢書杜根傳根位至巴郡太守政甚冇聲詩周邦咸)
(喜戎有/良翰)三軍令肅馬頻嘶(周禮大司馬凡軍制萬有一/千五百人為軍王六軍大國)
(三軍次國二軍小國一軍班固東都賦勒三軍誓將帥/杜甫詩中軍待上客令肅事冇恒庾信詩馬嘶山谷響)
(杜甫詩倚杖/穿花聴馬嘶)恩霑境内風初變(薛道衡隋髙祖頌序恩/加禽獸胎卵於是獲全)
(仁霑草木牛羊所以勿踐禮記廟中者境内之象也晉/書律歴志日官司歴則頒之諸侯諸侯則頒之境内禮)
(記移風易俗莫善於樂北史儒林/傳序風移俗變抑亦近代之美也)春入城隂栁漸低(宋/之)
(問詩春入鳥能言孫逖詩春入鳯凰樓劉孝綽詩屏居/青門外結宇灞成隂楊師道詩一御瑶池駕詎憶長城)
(隂梁簡文帝春情詩蝶黄花/紫燕相隨楊低栁合路塵飛)桃李不須令更種(通鑑太/后嘗問)
(狄仁傑朕欲得一佳士用之誰可者仁傑曰有張柬之/其人雖老宰相才也仁傑又嘗荐姚元崇桓彦範敬暉)
(等數十人或謂仁傑曰/天下桃李悉在公門矣)早知門下舊成蹊(戰國策齊人/有馮煖者貧)
(乏不能自存使人屬孟嘗君願寄食門下張華詩門下/多豪英史記李廣傳賛桃李不言下自成蹊梁元帝詩)
(桂潭連菊岸/桃李暎成蹊)
　　曹唐(字堯賓桂州人初為道士後舉進/士不第咸通中累為使府從事)
　　　羽林賈中丞(漢書百官公卿表注羽林亦宿衛/之官言其如羽之疾如林之多也)
　　　　(一説羽所以為王者羽翼也唐書兵志髙宗/龍朔二年始取府兵越騎步射置左右羽林)
　　　　(軍大朝㑹則執仗以衛階陛行幸則夾馳道/為羽仗唐書百官志御史臺大夫一人正三)
　　　　(品中丞三人正四品下大夫掌以刑法/典章糾正百官之罪惡中丞為之貳)
四十年前百戰身(王胄詩相知四十年漢書韓信傳武/安君有百戰百勝之計晉書索琳傳)
(進救新平大小百戰手擒賊帥/李羌王褒詩將軍百戰未封侯)曽驅虎隊掃邊塵(左傳/狄虒)
(彌建大車之輪䝉之甲以為櫓左執之右拔㦸以成一/隊孟獻子曰詩所謂有力如虎者也唐書兵志五十人)
(為隊隊冇正淮南子雨師灑道風伯掃塵李陵書/滅跡掃塵蘇味道詩伐邢知有屬已見靜邊塵)風悲
鼓角榆關暮(蔡琰胡笳十八拍日暮風悲兮邊聲四起/魏武帝苦寒行北風聲正悲後漢書公孫)
(瓉傳梯衝舞吾樓上鼓角鳴於地中通典李靖兵法曰/凡教旗於平原曠野登高逺視處大將居其上左右各)
(置鼓角十二漢書枚乗傳昔秦北備揄中之關注即今/所謂榆關也隋書文帝紀開皇三年城榆關一統志榆)
(關在撫寧縣/東三十里)日暖旌旗隴草春(江淹四時賦旭日始暖/蕙草可織岑參詩風恬)
(日暖蕩春光杜甫詩旌旗日暖龍蛇動釋名旌精也言/冇精光也旗期也言與衆期於下也潘岳文旌旗電舒)
(戈矛林植杜甫詩隴草蕭蕭白韓愈詩/横飛玉盞家山曉逺蹀金珂塞草春)鐵馬慣牽邀上
客(陸倕石闕銘鐵馬千羣朱旗萬里注鐵馬鐵甲之馬/也庾信文鐵馬冇河橋之戰禮記效馬效羊者右牽)
(之庾信詩牽馬向渭橋史記晏嬰傳越石父賢在縲紲/中晏子解左驂贖之延為上客謝朓詩玉杯邀上客)
金魚多解乞佳人(唐書車服志隨身魚符者以明貴賤/應召命皆盛以魚袋三品以上飾以)
(金五品以上飾以銀天授二年改佩魚為龜其後三品/以上龜袋飾以金四品以銀五品以銅中宗初罷龜袋)
(復給以魚杜甫詩金魚換酒來李白對酒憶賀監詩序/太子賓客賀監於長安紫極宫一見呼余為謫仙人因)
(解金龜換酒為樂按賀知章為祕書監淮南子佳人不/同體美人不同面而皆悦於目李延年歌北方有佳人)
(絶世而/獨立)胷中别有安邊計(莊子機心藏於胷中則純白/不備司馬相如子虚賦吞雲)
(夢者八九其於胷中曽不蔕芥漢書趙充國傳選擇良/吏拊循和輯此全師保勝安邊之册南史何承天傳魏)
(軍南伐宋文帝訪捍禦之畧承天上安邊論凡陳四事/陳子昻答韓使同在邊詩聞詔安邊使曽是故人謨)
誰睬髭鬚白似銀(古樂府行者見羅敷下擔捋髭鬚白/居易詩位髙方稱白髭鬚元稹詩翠)
(娥潛笑白髭鬚又白髮過於/冠色白銀釘少校頷中銀)
　　髙適
　　　送衛縣李寀少府(類要唐時縣/尉多稱少府)
黄鳥翩翩楊栁垂(詩黄鳥于飛禽經倉庚黧黄黄鳥也/亦曰楚雀亦曰商庚夏蠶候也郭璞)
(黄鳥讃爰有黄鳥其鳴自呌左思魏都賦翩翩黄鳥江/珙詠鶴詩猶冀凌雲志萬里共翩翩梁簡文帝詩春堤)
(楊栁拂河橋沈約詩髙楊拂/地垂張正見詩三陽弱栁垂)春風送客使人悲(梁簡文/帝詩春)
(風本自奇楊栁最相宜沈約詩臨春風春風起春樹庾/信詩結客少年場春風滿路香三輔黄圗霸橋在長安)
(東跨水作橋漢人送客至此橋折栁贈别江淹别賦帳/欽東都送客金谷説苑應侯與賈子坐聞有鼓琴之聲)
(應侯曰今之琴一何悲也賈子曰夫張急調/下故使人悲耳江淹别賦惟樽酒兮叙悲)怨别自驚
千里外(江淹别賦别方不定别理千名有别必怨有怨/必盈謝莊月賦隔千里兮共明月江淹謝惠連)
(贈别詩方作雲峯/異豈伊千里别)論交却憶十年時(説苑論交合友所/以相致也梁簡文)
(帝華月詩欲傳千/里意不照十年悲)雲開汶水孤帆逺(劉遵度開山塞雲/朝欲開薛據詩雲)
(開天宇靜書浮於汶疏汶水出泰山萊蕪縣原山西南/入濟水經注濟水又北汶水注之戴延之所謂清口也)
(兖州志東平州有汶水縣梁簡文帝書夕鳥歸林懸孤/帆而未息陳子昻詩孤帆出霧中庾肩吾詩逺帆似凌)
(空/)路繞梁山匹馬遲(一統志梁山在夀張縣南九十里/南史侯景傳或匹馬孤行自執羈)
(紲江暉詩雪/暗馬行遲)此地從來可乗興(唐太宗詩一朝辭此地/四海遂為家沈佺期詩)
(為報寰中百川水來朝此地莫東歸晉書王徽之/傳乗興而來興盡而返宋之問詩乗興入幽棲)留君
不住益凄其(沈后答後主詩情知不肯住/教遣若為留詩凄其以風)
　　羅鄴(餘杭人累舉進士不第以韋莊/奏追賜進士及第贈官補闕)
　　　老將
百戰辛勤歸帝鄉(戰國策外黄徐子曰臣有百戰百勝/之術晉書索琳傳進救新平小大百)
(戰張正見詩故人輕百戰南史劉懷珍傳以禁旅辛勤/求為閒職韓愈詩辛勤三十年莊子乗彼白雲至於帝)
(鄉陳書吴明徹傳遷鎮東將軍呉興太守世祖/謂曰呉興雖郡帝鄉之重故以相授君其勉之)南班班
裏最南行(唐書儀衛志朝日百官序班於通乾觀象門/南入宣政門至閤門班於殿庭武班供奉者)
(立於横街之北次千牛中郎將次千牛將軍次過狀中/郎將次接狀中郎將次押柱中郎將次押柱中郎次排)
(階中郎將次押散手杖中郎將次左右金吾衛大將軍/王建田侍中歸鎮詩䕫龍班裏侍中髙韓愈碑秀出班)
(行乃動/帝目)弓欺猿臂秋無力(史記李將軍傳廣為人長猿/臂其善射亦天性也耿湋入)
(塞曲猿臂銷弓力南史卜天與傳天與善射弓力兼倍/魏書奚康生傳蕭衍聞康生能引彊弓力至十餘石故)
(特作大弓兩張送康生康生便㑹集文武乃用/平射猶冇餘力白居易詩白露降而弓力調)劍泣虬
髯曉有霜(鮑照詩雙劍將别離先在匣中鳴淮南子寶/劍之色如秋霜魏文帝歌辭歐氏寶劍何為)
(低昻白如積雪利若秋霜張東之出塞詩楚劍利如霜/張説王君􁎕碑小頭鋭上猿臂虬髯耿湋入塞曲虬髯)
(長劍威杜甫詩次問最少年虬/髯十八九李白詩天河落曉霜)千古恥非書竹帛(蘇頲/論激)
(清一時流譽千古墨子以其所行書於竹帛傳遺子孫/吴越春秋名可留於竹帛後漢書鄧禹傳見光武曰但)
(願明公威徳加於海内禹得/効其尺寸垂功名於竹帛耳)一心猶是向河湟(漢書趙/充國傳)
(注湟水出金城臨塞外東入河湟水之北是漢地唐書/吐蕃傳湟水出濛谷抵龍泉與河合河之上流由洪濟)
(梁西南行二千里世舉謂西戎地曰河湟郡國志湟水/名湟河亦謂之樂都水出青海東亂山中東南流至蘭)
(州西南入黄河韓愈書納/君於唐虞收地於河湟)年年宿衛天顔近(江總詩無/那年年别)
(劉緩詩年年情不窮後漢書耿秉傳為執金吾帝毎巡/郡國及幸宫觀秉常領禁兵宿衛左右唐書百官志左)
(右衛上將軍各一人大將軍各一人將軍各二人掌宫/禁宿衛左傳天威不違顔咫尺杜甫詩天顔有喜近臣)
(知/)曽把功勲奏建章(法言人道交功勲成南史庾蓽傳/鄧元起功勲甚著名地卑瑣願名)
(掛士流楊炯詩丈夫皆有志㑹見立功勲漢書武帝紀/太初元年起建章宫注在未央宮西又宣帝紀元康元)
(年置建章衛尉王褒/入塞詩建章樓閣迥)
　　曹唐
　　　贈南岳馮處士(書五月南巡守至於南岳如岱/禮史記封禪書南岳衡山也)
寂寥深木閉烟霞(庾信步虚詞凝真天地表絶想寂寥/前盧照隣詩寂寂寥寥楊子居王維)
(詩黄鸝囀深木嚴維獨孤中丞逰雲門寺詩深木鳴騶/馭南史張充傳獨餐烟霞高卧風月北史徐則傳飡松)
(餌术棲/息烟霞)洞裏相知有幾家(隂鏗詩洞裏閲仙書劉長卿/詩桃花洞裏居人滿一統志)
(衡山盤繞八百里有七十二峯十洞十五巖楚辭樂莫/樂兮新相知李陵書人之相知貴相知心李白詩湖南)
(七郡凡/幾家)笑看潭魚吹水沫(庾信詩魚潭見酒船李白詩/潭澄羡躍魚一統志衡山有)
(九池九潭九井抱朴子蜂窠為蠟水沫為石此/皆柔脆變為堅剛梁簡文帝詩逰魚吹水沫)醉嗔溪
鹿喫蕉花(説文嗔張目也一統志衡山有二十五溪詩/呦呦鹿鳴食野之苹魏文帝歌呦呦逰鹿銜)
(草鳴麑格物總論芭蕉叢生根出地面兩三莖成一簇/中心抽幹作花桂海虞衡志芭蕉有數種極大者凌冬)
(不彫中抽幹長數尺節節有/花王建詩零落蕉花雨打開)穿厨歴歴泉聲細(孫楚祭/介子推)
(文清泉甘水充君之厨何仲誼七夕詩歴歴珠星疑拖/佩一統志衡山有三十八泉張祐詩泉聲到地盡楊衡)
(夜雨滴空堦詩始兼/泉響細稍雜更聲促)繞屋悠悠樹影斜(陶潛詩繞屋樹/扶疎陸機賦天)
(悠悠其彌高楊思𤣥詩寒叢樹影疎梁簡/文帝詠藤詩纎條寄喬木弱影掣風斜)夜靜著灰封
釜竈(關氏易傳晝動六時也夜靜六時也傅休奕詩夜/靜微風起江淹别賦守丹竈而不顧煉金鼎而方)
(堅庾信詩自可尋丹竈何勞憶酒壚雲笈七籖九丹成/為仙藥之上當起火夜數十日伺候火力不可令失其)
(適又作竈屋長四丈南向中央作竈竈令四方四面開/口盛藥土釡以好糠火燒之令去釜一尺許調適視火)
(勿令/暴猛)自添文武養丹砂(參同契注鉛屬金其性至剛藏/於坎中非猛烹極煅不能飛上)
(故用武火逼之而不可施以文汞屬水其性至柔藏於/離中一見真鉛自然不動故用文火煉之而不可施以)
(武史記封禪書李少君言上曰祀竈則致物致物而丹/砂可化為黄金成以為飲食器則益夀梁武帝樂府但)
(使丹砂就能令億萬年江淹丹砂可/學賦信名山及石室驗青澒與丹砂)
　　劉威(㑹昌/時人)
　　　遊東湖黄處士園林
偶向東湖更向東(梁武帝詩河中之水向東流杜甫詩/安西都䕶胡青驄聲價歘然來向東)
數聲雞犬翠㣲中(陶潛詩狗吠深巷中雞鳴桑樹巔人/桃花源記阡陌交通雞犬相聞爾雅)
(山脊岡未及上翠微左思蜀都賦欝葐蒀以翠微崛巍/巍以峩峩注翠微山氣之輕縹也沈約樂府鶴樓峻連)
(翠/微)遥知楊栁是門處(王維詩遥知兄弟登髙處陶潛五/栁先生傳先生不知何許人也亦)
(不詳其姓字宅邊冇五栁樹因以為號焉又詩楊栁夾/門植江總尋草市宅詩看栁尚知門髙適詩門栁蕭蕭)
(噪暮/鴉)似隔芙蓉無路通(古今注芙蓉一名荷花夏侯湛/芙蓉賦臨清池以逰覽觀芙蓉)
(之麗花王維詩當軒對樽酒四面芙蓉開楚/辭願陳志而無路宋之問詩迷路出花難)樵客出來
山帶雨(王僧孺書或蹲林卧石藉卉班荆不過田畯野/老漁父樵客李嶠詩荒阡下樵客張正見詩山)
(雨濕苔碑庾肩吾/詩雲甍猶帶雨)漁舟過去水生風(顔氏家訓五員之/托漁舟王勃滕王)
(閣序漁舟唱晚響窮彭蠡之/濱庾肩吾詩窻含度水風)物情多與閒相稱(杜甫詩/幽居見)
(物情孫綽賦逰覽既周體靜/心閒李白詩淡然萬事閒)所恨求安計不同(陸機豪/士賦身)
(危由於勢過而不知去勢以求/安楞嚴經心悟實相身意輕安)
　　皇甫冉
　　　秋日東郊
閒看秋水心無事(莊子秋水時至百川灌河潘岳秋興/賦澡秋水之涓涓兮玩逰鯈之潎潎)
(李嶠上髙長史書洞庭秋水清九流於心鏡老子為無/為事無事史記陳軫傳陳軫見犀首曰公何好飲也曰)
(無事/也)坐對寒松手自栽(杜甫詩坐對秦山晚孟浩然詩/如何春月栁猶憶嵗寒松劉長)
(卿詩最憶門前/栁閒居手自栽)廬岳髙僧留偈别(伏滔逰廬山序廬山/者江陽之名嶽徐陵)
(書峯號香爐依然廬岳一統志廬山東林寺晉僧惠逺/居之三十餘年不出隋書經籍志髙僧傳六巻虞孝敬)
(撰唐書藝文志道宗續髙僧傳三十二巻孫逖詩異域/今無外髙僧代所稀徐陵傳大士碑安禪合掌説偈論)
(經韋應物詩/暫與雲林别)茅山道士寄書來(南史陶𢎞景傳止於句/容之句曲山曰此山下)
(是第八洞宫名金陵華陽之天昔漢有咸陽三茅君得/道來掌此山故謂之茅山茅山志三茅君乗白鵠各集)
(山之三處時人分為大茅君中茅君小茅君三山焉一/統志茅山在句容縣東南四十五里郭璞詩青谿千餘)
(仞中冇一道士李頎詩嵩陽道士餐柏實居處三花/對石室庾信賦玉關寄書杜甫詩幾嵗寄我空中書)燕
知社日辭巢去(文吕雜録燕以春社來秋社去謂之社/燕禮記擇元日命民社杜甫燕子來舟)
　(中詩舊入故園嘗識主如今社日逺看人説文燕布翅/枝尾作巢避戊巳爾雅翼以戊巳書燕巢則燕去王勃)
　(文吴宫尚逺頻/驚去燕之心)菊為重陽冒雨開(魏文帝與鍾繇九日/送菊書是月律中無)
　(射言羣木百草無有射地而生惟芳菊紛然獨榮杜甫/九日詩舊日重陽日傳杯不放杯李白詩菊花何太苦)
　(遭此兩重陽駱賓王冒雨尋菊序辭塵成/契冒雨相邀社甫詩櫓揺背指菊花開)淺薄將何稱
　獻納(禮記伋則安能疏子思自以才能淺薄不及聖祖/故云庾亮讓中書令表微誠淺薄未垂察諒班固)
　(兩都賦序朝夕論思日月獻納/潘岳詩愧無獻納尸素已甚)臨岐終日獨遲囘(鮑照/舞鶴)
　(賦指㑹規翔臨岐矩步爾雅二塗謂之岐易君子終日/乾乾又見幾而作不俟終日史記孔子世家祗囘畱之)
　(注言祗敬遲囘不能去之鮑照放歌行臨路/獨遲囘孟浩然詩故人今在位林下莫遲囘)
　
　
　
　
　
　
　
御選唐詩巻十七
　欽定四庫全書
御選唐詩巻十八
　　七言律詩
　　　王維
　　　　春日與裴迪訪吕逸人不遇(詩春日載陽有鳴/倉庚案唐詩鼓吹)
　　　　　(本與裴迪下有過新豐里四字論語舉逸民/駱賓王詩一謝滄浪水安知冇逸人春秋公)
　　　　　(㑹衛侯于/桃丘弗遇)
　桃源四面絶風塵(陶溍桃花源記晉太元中武陵人捕/魚為業沿溪行忽逢桃花夾岸遂異)
　(之行盡水源得一山男女衣著悉如外人自云先世避/秦來此住數日辭去史記項羽紀漢軍圍之數重項王)
　(令四面騎馳下期山東為三處周禮春官王宫縣注宫/縣四面縣象宫室四面有牆故謂之宫縣案四面集本)
　(作一向鼓吹本作面面世説王戎云太尉神姿髙徹如/瑶林瓊樹自然是風塵外物庾信文銅街栁市塵起風)
　(飛/)栁市南頭訪隠淪(漢書萬章傳字子夏長安熾甚街/閭各冇豪俠章在城西栁市號曰)
　(栁市萭子夏注細栁倉有栁市江總詩揚鞭出栁市細/蹀下金隄古樂府河中歌莫愁十三能織綺十四采桑)
　(南陌頭沈約樂府所思竟何在洛陽南陌頭郭璞江賦/納隠淪之列真挺異人乎精魄謝靈運詩既枉隠淪者)
　(亦棲肥遯賓劉勰新論/天下神人五二曰隠淪)到門不敢題凡鳥(史記越世家/陶朱公遣長)
　(子為一封書遺故所善莊生莊生家負郭披藜藿到門/居甚貧後漢書桓榮傳帝幸其家下車而前諸侯將軍)
(大夫問疾者不敢復乗車到門書不惟不敢亦不暇詩/豈不爾思畏子不敢陳琳書園囿之凡鳥外廏之下乗)
(世説嵇康與吕安善毎一相思千里命駕後安來值康/不在喜出户延之不入題門上作鳯字而去喜不覺猶)
(以為欣鳯/字凡鳥也)看竹何須問主人(公羊取郜大鼎傳此取之/宋其謂之郜鼎何器従名)
(地従主人揚雄長揚賦聊因筆墨之暇為文章故藉翰/林以為主人子墨為客卿以諷後漢書耿弇傳光武指)
(弇曰是我北道主人也晉書王徽之傳吴中士大夫家/有好竹欲觀便出輿造竹下往來諷嘯良久主人灑掃)
(請坐徽之/不顧而去)城外青山如屋裏(唐太宗北平作兹焉可逰/賞何必襄城外謝朓詩不)
(對芳春酒還望青山郭庾信/詩琴聲徧屋裏書巻滿牀頭)東家流水入西隣(漢書王/吉傳吉)
(居長安東家有大棗樹垂吉庭中淮南子趨舍禮俗猶/室宅之居也東家謂之西家西家謂之東家雖臯陶為)
(之理不能定其處宋玉賦東家之子嫣然一笑惑陽城/迷下蔡詩沔彼流水朝宗於海馬融長笛賦聴聲類形)
(狀似流水又象飛鴻庾信詩春洲鸚鵡色流水桃/花香易東隣殺牛不如西隣之禴祭實受其福)閉户
著書多嵗月(王僧孺任府君傳下帷閉户投斧懸梁任/昉䇿秀才文閉户自精開巻獨得史記老)
(子傳老子居周久之去至關關令尹喜曰子將隠矣彊/為我著書又韓非傳非為人口吃不能道説而善著書)
(書嵗月日時無易百穀用成乂用明俊民用章家用平/康魏文帝樂府今我不樂嵗月如馳陶潛詩服勤盡嵗)
(月常恐/功愈微)種松皆作老龍鱗(廖文炳解末句宋本作種松/皆老作龍鱗世説孫興公齋)
(前種松髙世逺曰松樹子非不楚楚可憐但無棟梁用/耳孫曰楓栁雖合抱亦何所施陶潛詩自植孤生松拾)
(遺記始皇起雲明臺東得蔥巒錦栢漂檖龍松後漢書/光武紀攀龍鱗附鳯翼以成其所志揚雄廿泉賦金人)
(仡仡其承鍾虡兮嵌巖巖其龍鱗/埤雅龍八十一鱗具九九之數)
　　杜甫
　　　江村(王洙杜工部詩史舊集序入蜀卜居成都/浣花里胡宗愈成都草堂詩碑序先生自)
　　　　(同谷入蜀遂卜成都浣花江上/萬里橋之西為草堂以居焉)
清江一曲抱村流(楚辭馮崑崙以澂霧兮隠岷山以清/江舊唐書杜甫傳甫於成都浣花里)
(種竹植樹結廬枕江縦酒嘯詠詩彼汾一曲沈佺期扈/從出西嶽詩雲泉紛亂瀑天磴屹横抱陶潛田居詩曖)
(曖逺人村依依墟里烟謝朓詩/大江流日夜又迴瞰蒼江流)長夏江村事事幽(爾雅/夏為)
(朱明一曰長嬴續漢書律歴志立夏之日晷長四尺二/寸八分素問岐伯曰春勝長夏長夏勝冬沈佺期詩坐)
(看長夏晚謝朓詩曖曖江邨見離離海樹出虞騫詩孤/嶺枕江村陶潛詩晨夕看山川事事悉如昔江總詩情)
(幽豈徇物沈佺期/詩回借水亭幽)自去自來梁上燕(夏侯湛飛鳥賦乍/來乍往若懸若垂)
(薛道衡詩願作王母三青鳥飛去飛來傳消息駱賓王/詩惟有雙鳬鳥飛去復飛來鮑照詩可憐雲中燕旦去)
(暮來歸唐太宗詩舞接花梁/燕徐彦伯詩暗梁聞語燕)相親相近水中鷗(漢書貢/禹傳天)
(子報曰朕以生有伯夷之亷史魚之直故親近生世説/簡文入華林園曰也覺鳥獸禽魚自來親人列子海上)
(人好鷗毎旦之海上從鷗鳥逰陶潛逰斜川詩序水鷗/乘和以翻飛楚辭將氾氾若水中之鳬乎與波上下偷)
(以全吾軀乎陳子/昻詩徒思海上鷗)老妻畫紙為棋局(易老婦得其士夫/北史崔浩傳以鋌)
(畫紙作字李秀四維賦序畫紙為局截木為棋後漢書/張衡傳奕秋以棋局取譽晉書天文志地方如棋局曹)
(植文棋局逞/巧博奕惟賢)稚子敲針作釣鈎(陶潛歸去來辭僮僕歡/迎稚子候門江淹詩歸)
(人望煙火稚子候簷隙列子詹何以獨繭絲為綸芒鍼/為鈎引盈車之魚于百仞之淵劉勰新論釣者雖有籊)
(竿纎綸芒鈎芳餌不能與罾罟爭多王慶/釣魚賦抽纎繳振脩竿垂銀鈎運金丸)多病所須唯
藥物(晉書御玠傳玠多病體羸隋書庫狄士文傳手口/俱足餘無所須唐書潘師正居逍遥谷髙祖召見)
(問所須對曰茂松清泉臣所須也北史張景仁傳景/仁多疾帝給藥物珍羞張華歸田賦行藥物以為娱)微
軀此外復何求(曹植文嗟微軀之是效兮南齊書豫章/王傳請降貂璫以飾微軀盧思道詩微)
(軀竊自陵范雲詩可棲復可食此外亦何為韓詩外傳/徳義暢乎中而無外求沈約詩坦蕩無外求詩不知我)
(者謂我何求范雲詩閉/門謝世人何欲復何求)
　　許渾
　　　晚自朝臺津至韋隠居郊園(廣州記尉陀立臺/以朝漢圓基千步)
　　　　(直峭百丈朔望升拜號為朝臺南史陶𢎞景/傳自號華陽隠居人間書札即以隠居代名)
　　　　(又齊髙帝紀秬草騰芳於/郊園沈豹詩晚沐卧郊園)
秋來鳬雁下方塘(楊白花古辭春去秋來雙燕子韓翃/詩捲簾秋色來詩將翺將翔弋鳬與)
(雁蕭慤詩遥見飛鳬下陳後主詩樓髙看雁下王勃序/鳬雁下而蘆洲晚水經注方塘蓄水澤潤不窮劉楨詩)
(方塘含/清源)繫馬朝臺步夕陽(庾信賦繫馬於鳯皇樓柱劉/琨詩繫馬長松下李商隠啟)
(越井朝臺備經艱險貪泉湞水益勵平生劉長卿詩陸/賈千年後誰知朝漢臺李白詩髙步凌雲烟埤雅雨氣)
(成虹夕陽射之則在東梁/簡文帝碑文夕陽斜暎)村徑遶山松葉暗(杜甫詩村/徑逐門成)
(李嘉祜詩邨徑歴繁花水經注山逕逶深南史阮孝緒/傳所居以樹環遶潘岳賦茂松之依山巔唐書潘師正)
(傳居嵩山之逍遥谷但服松葉飲水而已本草/松葉冇兩鬛五鬛七鬛白居易詩曉嵐林葉暗)柴門臨
水稻花香(陶潛文翳翳柴門事我宵辰十六國春秋前/凉録汎勝家財散于宗族柴門灌園庾信詩)
(石影横臨水張説詩柴門臨水開元稹詩/稻花秋雨氣賈至詩桃花歴亂李花香)雲連海氣琴
書潤(陸機賦粲煙接以雲連盧照隣詩人同黄鶴逺鄉/共白雲連唐太宗詩海氣百重樓陳子昻詩海氣)
(侵南郡杜甫詩蓬萊足雲氣劉歆遂初賦玩琴書以條/暢陶潛詩委懐在琴書白居易詩雲生磵户衣裳潤)
風帶潮聲枕簟凉(李白詩海風吹不㫁王羲之蘭亭序/清流激湍暎帶左右枚乗七發海水)
(上潮又聲如雷鼓李羣玉詩㫁岸落潮聲蕭穎士詩澗/聲連枕簟杜牧詩枕凉閒且欹岑參詩花隂拂簟凉)
西去磻溪猶萬里可能垂白待文王(雍陶詩西去經過/欲一問水經注渭)
(水之右磻溪水注之東南隅有石室蓋太公所居也水/流次垂釣之所投竿跽餌兩膝遺跡猶存是有磻溪之)
(稱也其水清泠神異北流十二里注於渭古詩相去萬/餘里鮑照詩結髮起躍馬垂白對講書杜甫詩垂白馮)
(唐老李白詩含情欲待誰孟/子待文王而後興者几民也)
　　章碣(孝標之子登乾符進/士第後不知所終)
　　　對月
殘霞巻盡出東溟(何遜詩夕鳥已西度殘霞亦半消賀/知章詩緑水殘霞催席散白居易詩)
(嵩峯餘霞錦綺巻顔延之詩日觀臨東溟王維詩/大河注東溟韓愈詩三秋端正月今夜出東溟)萬古
難消一片冰(劉峻廣絶交論斯賢達之素交歴萬古而/一遇盧仝月蝕詩便似萬古常不開西域)
(記凌山蔥嶺北隅坎雪積凌春夏不消漢書李陵傳人/持二升糒一半冰如淳注半讀曰片王昌齡詩一片冰)
(心在/玉壺)公子踏開香徑蘚(楚辭沅有芷兮澧冇蘭思公子/兮未敢言張衡西京賦冇憑虚)
(公子者心奢體忲雅好博古成公綏嘯賦逸羣公子體/奇好異香譜吴王闔閭起響屧廊採香徑梁簡文帝行)
(雨山銘芸香馥徑石鏡臨墀古今注/苔或青或紫一名員蘚一名緑蘚)美人吹滅畫堂燈
(詩有美一人清揚婉兮梁簡文帝詩美人稱絶世麗色/譬花藂謝莊月賦美人邁兮音塵濶簡文帝望月詩流)
(輝入畫堂初照上梅梁宋之問詩畫堂瓊户特相宜謝/靈運賦卧洞房兮何當悦滅華燭兮弄曉月隂鏗詩開)
(帷傷隻鳯吹/燈惜落花)瓊輪正輾丹霄去(右英夫人詩雲中騁瓊/輪駱賓王表就日輸誠)
(仰璧輪於三舍西京賦當足見蹍值輪被轢梁武帝詩/青城接丹霄金樓帶紫烟庾闡逰仙詩神嶽竦丹霄玉)
(堂臨/雪嶺)銀箭休催皓露凝(陸倕新漏刻銘銅史司刻金徒/抱箭李白烏棲曲銀箭金壺漏)
(水多起看秋月墜江波武平一詩惟愁銀箭曉相/催陸雲文抱皓露於蘭林王融詩皓露零中宵)别有
洞天三十六(茅君内傳大天之内冇洞天三十六所乃/真仙所居宋之問詩人隔壺中地能遊洞)
(裏/天)水晶宫殿冷層層(後漢書西域傳大秦國宫室皆以/水晶為柱食器亦然述異記闔閭)
(水晶宫備極工巧皆出自水府杜甫詩苑外江頭坐不/歸水晶宫殿轉霏微費冠卿九華山記丹素交彩層層)
(倚空陳羽步虚詞樓閣層層/阿母家崑崙山頂住紅霞)
　　許渾
　　　鶴林寺中秋翫月(一統志鶴林寺在鎮江府城/西南三里黄鶴山丄舊名竹)
　　　　(林寺劉宋高祖微時嘗獨卧講堂上冇五色/龍章及登極改今名月令廣義八月十五日)
　　　　(中秋節注秋九十日是日為中秋是夕月中/天最正鮑照翫月詩三五二八時千里與君)
　　　　(同韋應物詩蹔輟觀/書夜還題玩月詩)
待月東林月正圓(杜審言詩卷簾惟待月李白詩待月/月未出白帖梁劉慧斐逰匡山冇終)
(焉之志因不仕居東林寺禮斗威儀政太/平則月圓而多輝駱賓王詩月滿鏡輪圓)廣庭無樹草
無烟(隋書音樂志大射歌辭華鐘震廣庭曹植大魏篇/玉尊列廣庭庾信詩有城仍舊縣無樹即新村梁)
(元帝詩集草訝無烟李/白詩南湖秋水夜無煙)中秋雲盡出滄海(三水小牘趙/知微有道術)
(中秋無月知微曰可備酒肴登天柱翫月既出天開月/瑩飲至月落方歸羊士諤詩霽色朝雲盡班彪覽海賦)
(余有事於淮浦觀滄海于茫茫曹操詩東臨/碣石以觀滄海李白詩月出峨嵋照滄海)半夜露寒
當碧天(陸龜䝉詩半夜猶追白石吟白虎通露者霜之/始寒則雙為霜郭璞詩寒露拂陵苕陸機詩寒)
(露無鮮澤明月耀其輝莊子黄帝得之以登雲天/李白詩雲天掃空碧劉禹錫詩遊絲撩亂碧雲天)輪彩
漸移金殿外(唐太宗遼城望月詩輪虧鏡彩缺朱超詩/薄霧急移輪江總詩流泉灌金殿李白詩)
(金殿鎖/鴛鴦)鏡光猶挂玉樓前(物理論月有形無光日照之/乃有光如以鏡照日而有影)
(見沈佺期望月詩臺前疑挂鏡十洲記崑崙/山冇玉樓十二所孟浩然詩花伴玉樓人)莫辭達曙
殷勤望(陶潛詩佳人美清夜達曙酣且歌杜甫詩達曙/陵險澁謝莊月賦沈吟齊章殷勤陳篇韋應物)
(詩西樓望/月幾囘圓)一墮西巖又隔年(李白詩明月看欲墮又蹔/出東城邊遂逰西巖前杜)
(甫詩不知旌/節隔年囘)
　　陸龜䝉(字魯望蘇州人舉進士不第隠松江甫/里以髙士召不赴光化中贈右補闕)
　　　中秋待月
轉缺冰輪上轉遲(禮記立視五嶲疏立平視也嶲猶規/也謂輪轉之度又三五而盈三五而)
(闕釋名月闕也滿則闕也謝莊月賦柔祗雪凝圓靈水/鏡連觀霜縞周除冰淨劉孝綽望月詩輪光缺不半扇)
(影出將圓庾信望月詩灰飛重暈缺蓂落獨輪斜唐大/宗望月詩魄滿桂枝圓輪虧鏡彩缺王褒詠月詩度雲)
(光忽駛中/天影更遲)好風偏似送佳期(陶潛詩微雨従東來好風/與之俱宋孝武帝齋中月)
(詩微微風始發曖曖月初明鮑照詩木落江度寒雁還/風送秋楚辭與佳期兮夕張謝莊月賦佳期可以還微)
(霜霑人衣髙適詩/竹窻幽户冇佳期)簾斜樹隔情無限(張正見詩分簷疑/碎璧隔幔似垂鈎)
(梁元帝詩隔樹望釵疎唐太宗詩彩散銀鈎上光斜桂/樹中劉孝綽林下暎月詩明明三五月垂影當髙樹梁)
(武帝詩連山去無限長洲望不極/李白詩出門見南山引領意無限)燭暗香殘坐不辭(列/女)
(傳一室之中益一人燭不為明去一人燭不為暗謝承/後漢書巴祇字敬祖為揚州刺史暝暗之中不然官燭)
(謝靈運詩滅華燭兮弄曉月王融歌詞日霽沙溆明風/泉暗華燭羊士諤詩紅衣落盡暗香殘古樂府香風難)
(久居空令蕙草殘李頎詩/禪室吐香燼輕紗籠翠烟)最愛笙調聞北里(禮記仲夏/之月命樂)
(師調竽笙竾簧李百藥笙賦縦調文于雅笛留神思于/和笙劉希夷聞笙詩絳唇吸靈氣玉指調真聲張華詩)
(北里獻奇舞大陵召名歌左思詩北里笙竽/響白帖古艷曲有北里靡靡激楚結風之曲)漸看星淡
失南箕(孟浩然詩微雲淡河漢疎雨滴梧桐詩維南冇/箕不可以簸揚正義箕斗並在南方之時箕在)
(南而斗在北故稱南箕北斗也詩哆兮哆兮成是南箕/傳哆大貌南箕箕星也説文哆張口也正義禮於衣袂)
(半而益一謂之侈袂星因物而益大名之曰侈也古詩/南箕北冇斗陸機賦似南箕之啟扉梁武帝銘殿接南)
(箕橋連/北斗)何人為校清凉力(詩彼何人斯周禮天官典絲/興功之時注時者若温暖宜)
(繼帛清凉宜文繡陶潛詩/和澤周三春清凉素秋節)欲減初員及午時(江淹詩清/光澹且減)
(低意守空帷陳子昻詩紫氣白雲㫁青春明月初陶潛/詩迢迢新秋夕亭亭月將圓庾肩吾詩圓隨漢東蚌廣)
(雅日在午曰停午禇亮和永日/午詩曦車且亭午浮箭未移暉)
　　劉兼(長安人官/榮州刺史)
　　　對雨
幽庭凝碧亦漣漪(鮑照詩幽庭憐夕寒江總詩幽庭夜/氣深樓穎詩水竹誰家宅幽庭向苑)
(門栁宗元界圍巖水簾詩韻磬叩凝碧鏘鏘出幽巖詩/河水清且漣猗釋文猗與漪同沈約詩瑶臺風不息赤)
(水正漣漪王維詩青翠漾漣/漪儲光羲詩清光隨漣漪)簷溜聲繁聒夢歸(梁昭明/太子殿)
(賦接長棟之耿耿檐重溜於四隅劉峻詩激水簷前溜/脩竹堂隂植王褒詩簷溜俯危松許渾詩檐溜挂飛泉)
(李端詩蕭蕭暮雨繁李賀詩水聲繁絃聲淺白居易/詩灑葉雨聲繁于武陵詩異國久為客寒宵頻夢歸)半
岫金烏纔委照(左思魏都賦窮岫泄雲日月恒翳江淹/詩陽岫照鸞彩劉楨清盧賦玉樹翠葉)
(上棲金烏康孟詠日詩金烏升曉氣玉檻漾晨曦謝/莊月賦委照而吴業昌元稹詩餘光委照在林薄)一
川石燕又交飛(詩十千維耦箋一川之間萬夫徐安貞/詩雲日明千里旌旗照一川杜甫詩平)
(地一川穏湘中記零陵山冇石燕遇雨則飛如生雨止/則還為石韓翃詩湘中石燕飛應盡温庭筠詩栁弱燕)
(交/飛)濯枝霢霂榴花吐(風土記仲夏大雨名濯枝雨張正/見梅林輕雨詩飄花更濯枝魏知)
(古喜雨詩濯枝林杏發詩益之以霢霖爾雅小雨曰霢/霂謝朓詩霡霂微雨散沈約庭雨詩霡霂裁欲垂霏微)
(不能注江總詩霡霂時雨霽清和孟夏肇李嶠詩天酒/酌榴花李商隠詩浪笑榴花不及春王融詩井蓮當夏)
(吐岑參青木香叢詩六月花新吐/權徳輿樂府光風澹蕩百花吐)吹渚飄颻暑氣微(杜/甫)
(雨詩層臺俯風渚潛夫論隨景風而飄颻曹植洛神賦/飄颻兮若流風之迴雪杜甫詩逺林暑氣薄温庭筠詩)
(謝傅林亭/暑氣微)因憶故園閒釣處(王泠然詩念爾長相失何/時返故園杜甫詩天畔登)
(樓眼隨春入故園韋應物詩何處愁人憶故園李白詩/閒垂一溪釣韓偓詩弋者甚多應扼腕任他閒處指㝠)
(鴻後漢書嚴光傳除為諫議大夫不屈乃耕于富春山/後人名其釣處為嚴陵瀨續博物志汲縣舊汲郡冇石)
(夾水為磻溪/太公釣處)蒼苔斑駁滿漁磯(潘岳庭前安石榴賦壁/衣蒼苔瓦被駁蘚杜甫)
(詩石田茅屋荒蒼苔李端詩重露濕蒼苔白居易山居/榴花詩離披亂剪綵斑駁未勻粧張九齡詩蘚駁經行)
(處韓愈詩或採/于薄漁于磯)
　　秦韜玉(字仲明京兆人中和二年准勅及第僖宗/幸蜀以工部侍郎為田令孜神䇿判官有)
　　　(投知小/録二巻)
　　　春雪(嵇康琴賛澡以/春雪澹若洞泉)
雲重寒空思寂寥(杜甫詩霏霏雲氣重閃閃浪花翻錢/起詩溪路春雲重山厨夜火深李頎)
(聞梵詩蕭條已入寒空靜颯沓仍隨秋雨飛宋玉九辨/寂寥兮收潦而水清謝靈運詩寂寥曲肱子瓢飲療朝)
(饑庾信步虚詞凝真/天地表絶想寂寥前)玉塵如糝滿春朝(何遜雪詩若逐/微風起誰言非)
(玉塵白居易詩十分滿醆黄金液一尺中庭白玉塵古/詩白糝芋魁羮謝朓詩瓊閨釧響聞瑶席芳塵滿岑參)
(訪羅生詩門前雪滿無人迹應是先生出未歸漢書賈/誼傳三代之禮春朝朝日秋暮夕月所以明有敬也范)
(雲詩擁鍤勸年首提爵勞春朝庾/信詩春朝迎雨過秋夜隔河來)片纔著地輕輕陷(杜/甫)
(詩梅花萬里外雪片一冬深韓愈雪詩片片勻如剪紛/紛碎若挼世説殷中軍問自然無心於稟受何以善人)
(少惡人多劉尹答曰譬如寫水著地正自縦横流漫畧/無正方圓者劉向上闗尹子序使人泠泠輕輕不使人)
(狂王建玉蕊花詩一樹瓏璁玉刻成/飄廊㸃地色輕輕廣韻陷入地隤也)力不禁風旋旋消
(杜甫詩巡簷索共梅花笑冷蕊疎枝半不禁又江雨詩/亂波分披已打岸弱雲狼籍不禁風髙適馬詩一日千)
(里如旋風顧况石竇泉詩吹沙復噴石曲折仍圓旋廣/韻旋繞也王建雪詩旋消迎暖沾牆少斜舞遮春到地)
(難詩雨雪瀌瀌見睍曰消許渾詩湘/潭雲盡暮山出巴蜀雪消春水來)惹砌任他香粉妬
(梁簡文帝詩細雨堦前入灑砌復沾帷元稹詩身外功/名一任他齊民要術作香粉法惟多著丁香於粉合中)
(自然芬馥劉潛謝賜花紈簟啟九日/煎沙香粉猶棄三句沸海團扇可捐)縈叢自學小梅嬌
(梁簡文帝詩花樹含春叢元稹詩最憐雙翡翠飛入小/梅叢張説詩去嵗荆南梅似雪今年薊北雪如梅樂府)
(詩集唐大角曲冇大梅花小梅花等曲崔日/用詩曲江苔色冰前液上苑梅花雪裏嬌)誰家醉巻
珠簾看(宋子侯董嬌嬈詩不知誰家子曹植白馬篇借/問誰家子幽并逰俠兒古樂府西洲曲巻簾天)
(自髙海水揺空緑梁簡文帝詩正衣還向鏡迎春試巻/簾鮑照詩珠簾無隔露羅幌不勝風謝莊明堂歌搆瑶)
(戺聳珠簾梁昭明太子七/契璇題昭晰珠簾彪煥)絃管堂深暖易調(王羲之蘭/亭序雖無)
(絲竹管絃之盛一觴一詠亦足以暢叙幽情宋之問詩/風泉度絲管苔蘚鋪茵席後漢書仲長統傳倡謳妓樂)
(列乎深堂陸雲登臺賦深堂百尺曽臺千房鄭轅新火/詩氣囘侯第暖烟散帝城春梁簡文帝詩别鶴千里别)
(離聲絃調軫急心自驚庾信/春賦玉管初調鳴絃蹔撫)
　　李建勲(字致堯隴西人少能屬文尤工詩南唐主/李昪鎮金陵用為副使預禪代之䇿拜中)
　　　(書侍郎同平章事昇元五年放還私第嗣主/璟召拜司空尋以司徒致仕賜號鍾山公)
　　　重戲和春雪寄沈員外
誰道江南要雪難(温子昇凉州樂歌誰道山川逺爾雅/江南曰揚州史記貨殖傳大江之南)
(五湖之間玉海太宗分天下為十八路七曰江南東路/八曰江南西路陸凱詩江南無所冇聊贈一枝春張正)
(見春雪詩瑞雪近浮空李白詩誰/道君王行路難六龍西幸萬人歡)半春猶得倚樓看(張/若)
(虚詩可憐春半不還家崔顥詩二月春來半宋之問詩/晦節髙樓望山川一半春杜甫詩行藏獨倚樓庾信梅)
(花詩不信今春/晚俱來雪裏看)却遮遲日偷鶯暖(杜甫詩明月生長好/浮雲薄漸遮詩春日)
(遲遲陽休之詩遲遲暮春日靄靄春光上宋之問詩遲/日舞前留杜甫詩白帝雲偷碧海春唐太宗詩黄鶯哢)
(漸變庾信詩/雁歸知向暖)密灑西風借鶴寒(謝惠連雪賦俄而微霰/零密雪下孫楚雪賦豐)
(隆灑雪交錯翻紛鄭谷雪詩密灑歌樓酒力微陶潛詩/飄飄西來風悠悠東去雲吴均詩雪逐春風來盧照隣)
(詩誰能借風便庾信小園賦龜/言此地之寒鶴訝今年之雪)散漫不容梨艷去(謝惠/連雪)
(賦其為狀也散漫交錯氛氲蕭索謝朓詩空濛如薄霧/散漫似輕埃蕭慤詩散漫雜風烟戴叔倫詩蹔妒不容)
(收丘為詠左掖梨/花詩冷艷全欺雪)輕明應笑玉華乾(古逸詩遊南嶽讃/珠塵圓潔輕且明)
(冇道服者得長生江洪咏紅箋詩輕明似霞破温子昇/燉煌樂相隨歌且笑郭璞瑾瑜玉賛鍾山之寶爰冇玉)
(華虞世南詩玉華停夜燭徐彦伯樂府玉華珍/簟上金縷畫屏開王建詩打葉穿窻雪未乾)和難瓊
什雖無敵(沈東美詩青雲仰不逮白雪和難章宋之問/詩徒斐陽春和難參艷曲餘白居易喜雪詩)
(萬室甃瓊瑶廣韻什篇什也韻㑹詩什古以十篇為一/什過十篇亦稱什舉成數也杜甫憶李白詩白也詩無)
(敵/)且是儂家比興殘(長孫無忌新曲阿儂家住朝歌下/謝惠連雪賦曹風以麻衣比色詩)
(序注風之所用以賦比興為之辭故於風下即次賦比/興然後次以雅頌雅頌亦以賦比興為之詩品若專用)
(比興則患/在意深)
　　朱灣
　　　長安喜雪
千門萬户雪花浮(史記孝武紀作建章宫度為千門萬/户班固西都賦張千門而立萬戸順)
(隂陽以開闔易林千門萬户大福所處庾信詩雪花深/數丈陳叔逺詩雪花連玉樹冰彩散瑶池詩雨雪浮浮)
(張正見雪暎夜舟/詩纜錦雜花浮)㸃㸃無聲落瓦溝(庾信晚秋詩可憐/數行雁㸃㸃逺空)
(排杜牧詩㸃㸃過塘雨杜甫雨詩潤物細無聲劉長卿/詩閒花落地聴無聲魏武帝苦寒行雪落何霏霏張憲)
(詩瓦上松雪落李/白詩倐如瓦溝霜)全似玉塵消更積(世説謝太傳内集/俄而雪驟欣然曰)
(白雪紛紛何所似韓愈春雪間早梅詩那得俱疑似須/知兩逼真搜神記橘中叟曰君輸瀛洲玉塵九斛後日)
(於青城草堂還我耳何遜雪詩若逐微風起誰言非玉/塵詩雨雪瀌瀌見晛曰消雪賦迴散縈積之勢飛聚凝)
(曜之/奇)半成冰片結還流(魏文帝賦水凝兮成冰雪落兮/翻翻庾信詩黄河春冰千片穿)
(梁武帝賦若乃寒冰已結寒條乍折陸機苦寒行/凝冰結重磵積雪被長巒孫逖詩囘流蕩日暉)光含
曉色清天苑(李華國清寺碑景象光澈江湖氣含包佶/詩曉色上璇題韓駒詩日轉觚稜曉色清)
(史記天官書句曲九星二曰天苑張衡週天大象/賦天苑圓開兮畜異禽庾信賦迴六龍於天苑)輕逐
微風繞御樓(杜甫詩雲逐渡溪風嶺南志微風細雨先/緩後急吴均詩獵獵起微風何遜梅花詩)
(花繞凌風臺李邕春賦丹樓纒/於御道張説詩横街敞御樓)平地已沾盈尺潤(左傳/平地)
(尺為大雪神仙傳吴帝請葛仙翁相見曰百姓請雨安/可得乎葛便書符著社中一時之間大雨流注中庭平)
(地水尺餘詩既霑既足謝莊雪賦盈尺/則呈瑞於豐年陸機詩沾潤既已渥)年豐須賀富民
侯(左傳奉盛以告曰潔粢豐盛謂其三時不害而民和/年豐也漢書宣帝紀比年豐穀石五錢杜甫詩憂國)
(願年豐鮑照表井廬相賀漢書車千/秋傳代劉屈氂為丞相封富民侯)
　　李建勲
　　　鍾山寺避暑(元和郡縣志鍾山古金陵山也吴/時改曰蔣山宋名鍾山江表上已)
　　　　(常遊於此為衆山之傑名勝志蔣山在府城/東北十五里漢輿圖名鍾山諸葛亮所謂鍾)
　　　　(山龍蟠者也一統志鍾山在江寧府東北周/迴六十里一名北山齊周顒隠此按梁武帝)
　　　　(暨昭明太子集俱有逰鍾山愛敬寺詩梁元/帝集有鍾山飛流寺碑文名勝志梁後閣舍)
　　　　(人石興於蔣山第一峯起頭陀/寺建勲避暑之地未知孰是)
樓臺雖少景何深(隂鏗詩新宫實壯哉雲裏望樓臺徐/陵詩樓臺非一勢臨玩自多奇蕭慤)
(詩春庭聊縦望樓臺自相隠馬援武溪深/行滔滔武溪一何深鳥飛不度獸不敢臨)滿地青苔勝
布金(李白詩碧草已滿地遊名山記石簣山縁崖而上/百丈許悉青苔無别草木江淹賦嗟青苔之依依)
(兮無色類而可方經律異相須達多長者欲營精舍與/佛住有祗陀園八十頃可居長者出金布八十頃精舍)
(告成宋之問詩/張樂布金園)松影晚留僧共坐(謝朓髙松賦當月路/而留影杜牧詩小齋)
(松影拂雲平張籍詩今朝蹔共逰僧語陸龜/䝉詩草堂盡日留僧坐耿湋詩尋僧坐竹時)水聲閒與
客同尋(陶潛别傳淵明嘗聞田水聲倚杖聴之歎曰秫/稻已秀翠色襲人時剖胷襟一洗荆棘此水過)
(吾師丈人矣崔善為詩秋來菊花氣/深山客重尋劉長卿詩重陽客蹔尋)清凉㑹擬歸蓮社
(楚辭風伯為予先驅兮氛埃辟而清凉法苑珠林清凉/寂靜安樂無病蓮社髙賢傳謝靈運至廬山一見逺公)
(肅然心伏即與築室鑿池植白蓮時逺公諸賢同脩淨/土之業因號白蓮社裴説詩他年白蓮社猶許重相期)
沈湎終須棄竹林(書沈湎于酒魏氏春秋嵇康寓居河/内之山陽縣與之逰者陳留阮籍河)
(内山濤河南向秀籍兄子咸瑯琊王戎沛人劉伶相與/友善遊於竹林號為七賢庾信思舊銘嵇叔夜之山庭)
(尚多楊栁王子猷/之舊徑惟餘竹林)長愛寄吟經案上(蓮社髙賢傳僧徹/善篇牘諮於慧逺)
(曰律禁管絃歌舞若一吟一嘯可得為乎師曰茍以亂/意皆為非法徹乃止南齊書竟陵王子良傳子良信釋)
(氏進沙門於殿户前誦經世祖/為感夢見優曇鉢花於子良案)石窻秋霽向千岑(張籍/詩向)
(晚歸來卧石窻方干詩石窻秋見海儲光羲詩城池秋/霽空杜甫詩排蕩秋旻霽爾雅山小而髙曰岑曹植七)
(啟其居也左激水右/髙岑背桐溪對芳林)
　　秦韜玉
　　　八月十五夜同衛諫議看月(月令廣義八月十/五日中秋節注秋)
　　　　(九十日是日為中秋是夕月中天最正乃太/陰朝元宜守夜燒香唐書百官志左諫議大)
　　　　(夫四人掌諫諭得失侍従贊相注武徳元年/置諫議大夫龍朔二年曰正議大夫貞元四)
　　　　(年分/左右)
常時月好賴新晴(杜甫詩常時任顯晦秋至最分明白/居易詩人道中秋明月好盧諶朝華)
(賦當於重隂始祛微雨新晴抑以泥液暅以/陽精白居易詩新晴好天氣誰伴老人逰)不似年年
此夜生(元稹詩不似秋冬色梁簡文帝詩年年將使君/鮑泉詩此夜月將弦司空圖詩此夜若無月一)
(年空度秋栁公綽詩此/夜年年月偏宜此地逢)初出海濤疑尚濕(詩月出皎兮/宋玉神女賦)
(其始來也耀乎若白日初出照屋梁木華海賦洪濤瀾/汗萬里無際枚乗七發將以八月之望與諸侯逺方交)
(游兄弟並往觀濤乎廣陵之曲江韓愈八/月十五贈張功曹詩海氣濕熱熏腥臊)漸來雲路覺
偏清(春秋説題辭雲之為言運也動隂路觸石而起謂/之雲含陽而起以精運也盧綸詩雲路寧分白玉)
(郎顔真卿玩初月詩金波夜轉清/杜甫詩斫却月中桂清光應更多)寒光入水蛟龍起(木/蘭)
(歌朔氣傳金柝寒光照鐵衣劉長卿詩初開窻閣寒光/滿欲掩軍城暮色遲廣雅有鱗曰蛟龍淮南子夫蛟龍)
(伏潛於川而卵剖于陵其雄鳴上風/其雌鳴下風而化者形精之至也)靜色當天鬼魅驚
(張籍月詩靜色在霜枝典引膺當天之正統韓愈詩皎/潔當天月葳㽔捧日霞列子天地不能犯聖智不能干)
(鬼魅不能欺甘泉賦鬼魅不/能自逮兮半長途而下顛)豈獨座中堪仰望(世説太/傳於衆)
(座中問庾庾時頽然已醉江淹賦仰望泬/㵳兮數千尺韋應物詩萬井九衢皆仰望)孤髙應到鳯
皇城(王昌齡詩未央前殿月輪髙盧照隣詩寒辭楊栁/陌春滿鳯皇城王維詩山朝豫章館樹轉鳯皇城)
(杜甫詩由來貔虎/士不滿鳯皇城)
　　韋元旦
　　　立春遊苑應制(禮記月令立春之日東風解凍/蟄蟲始振魚上冰易通卦驗立)
　　　　(春條風至雉雊雞/乳冰解楊栁津)
灞涘長安恒近日(水經注灞水古曰滋水秦穆公霸世/更名滋水為霸水以顯霸功水出藍)
(田縣藍田谷三輔黄圖霸水出藍田谷西北入渭謝朓/詩灞涘望長安唐太宗詩菊黄開灞涘廣韻涘水岸涯)
(也漢書地理志京兆尹縣長安髙帝五年置西都賦漢/之西都實在雍州名曰長安晉書明帝紀帝為元帝所)
(寵異年數嵗常坐置膝前屬長安使來因問帝曰日與/長安孰逺對曰長安近不聞人従日邊來明日宴羣臣)
(又問之對曰日近舉/目則見口不見長安)殷正臘月早迎新(史記歴書夏正/以正月殷正以)
(十二月周正以十一月釋文正如字徐音征禮記臘先/祖五祀勞農以休息之風俗通禮傳曰夏曰嘉平殷曰)
(清祀周曰大蜡漢改曰臘臘者因獵取獸祭先祖也禮/記月令立春天子乃齋親率公卿諸侯大夫以迎春于)
(東郊後漢書立春之日皆青幡迎春於郭外令一童男/衣青衣先在東郭外野中迎春至者自野中出則迎者)
(拜之而還徐陵詩薄夜/迎新節當爐却晚寒)池魚戲葉仍含凍(裴子野賦譬/籠鳥與池魚)
(本山川而冇思漢相和歌魚戲蓮葉間王僧孺詩戲魚/兩相顧謝朓詩魚戲新荷動上林賦其北則盛夏含凍)
(裂地西京賦日北至而含/凍庾肩吾詩故凍欲含流)宫女裁花已作春(後漢書光/武六宫稱)
(號惟皇后貴人又置美人宫人采女三等荆楚嵗時記/立春日悉剪綵為燕以戴之貼宜春二字宗懔詩剪綵)
(作新梅徐陵詩竹葉裁衣帶梅花/奠酒盤庾肩吾詩别後春花芳)向苑雲疑承翠幄(何/遜)
(詩兎苑接卿雲西京雜記成帝設雲帳雲幄雲幙於甘/泉紫殿世謂三雲殿謝朓賦雲幄靜兮香風浮吴都賦)
(藕藹翠幄陸機詩輕條象雲構密葉成翠幄廣韻幄大/帷三禮圖在上曰帟四旁及上曰帷上下四旁悉周曰)
(幄/)入林風若起青蘋(盧思道詩何言出關後重有入林/人索靖草書狀又似乎和風吹林)
(偃草扇樹宋玉風賦夫風生于地起於青蘋之/末梁昭明太子詩霏雲出翠嶺凉風起青蘋)年年斗
柄東無限(吴均詩年年月月對君子詩維北有斗西柄/之揭孝經緯大寒後十五日斗指東北維為)
(立春周語辰在斗柄注辰日月之㑹斗柄斗前也鶡/冠子斗柄東指天下皆春梁武帝詩連山去無限)願
挹瓊觴夀北辰(詩維北有斗不可以挹酒漿楚辭華酌/既陳有瓊漿些詩稱彼兕觥萬夀無疆)
(史記滑稽傳時賜餘瀝奉觴上夀漢書叔孫通傳長樂/宫成諸侯羣臣朝置法酒以尊卑次起上夀觴九行爾)
(雅北極謂之北辰春秋合誠圖北辰其星五在紫微中/荆州星占北辰北極也紫宫天座也謝靈運詩百川赴)
(巨海衆星/環北辰)
　　李山甫(咸通中累舉不第依魏博幕府/為従事文筆雄健名著一方)
　　　寒食(周禮司恒氏仲春以木鐸脩火禁於國中/注為季春將出火也荆楚嵗時記去冬節)
　　　　(一百五日即有疾風甚雨謂之寒食/元稹連昌宫詞初過寒食一百六)
栁礙東風一向斜(盧照隣詩草礙人行緩崔湜詩竹礙/侍臣衣禮記東風解凍陳叔達詩風)
(條出栁斜韓翃詩寒食東風御栁/斜白居易詩草緑裙腰一道斜)春隂澹澹野人家(梁/簡)
(文帝詩春隂江上來常建詩郊野浮春隂春秋繁露天/地之間冇隂陽之氣常漸人者若水常漸魚也所以異)
(於水者可見與不可見耳其澹澹也宋玉髙唐賦水澹/澹而盤紆兮魏文帝詩萍藻泛濫浮澹澹隨風傾庾信)
(小園賦名為野人之家是謂愚公之/谷蘇頲詩竹妨山鳥路藤蔓野人家)有時三㸃兩㸃雨
(杜甫詩有時自發鐘磬響羯鼓錄宋開府璟善羯鼔曰/頭如青山峯手如白雨㸃山峯取不動雨㸃取碎急李)
(端荆門雨歌重隂大㸃過欲盡張籍雨詩迸㸃/時穿牖元稹雨詩一一牀頭㸃連連砌下泡)到處十
枝五枝花(髙適詩到處盡逢歡洽事劉孝威詩隔牆花/半影猶見動花枝張正見詩暗開脂粉弄花)
(枝李白詩東窻緑/玉樹定長三五枝)萬井樓臺疑繡畫(漢書刑法志一同/百里提封萬井符)
(載五福樓記二江東注萬井如畫岑參登總持閣詩晴/開萬井樹愁看五陵烟李白詩萬井驚畫出杜甫詩三)
(峽樓臺淹日月韓愈南山詩或錯/若繪畫杜牧詩春光繡畫秦川明)九原松柏似烟霞(禮/記)
(趙文子與叔譽觀乎九原詩蔦與女蘿施于松柏古艷/歌南山石嵬嵬松柏何離離左思蜀都賦楩楠幽藹於)
(谷底松柏蓊鬱於山峯張正見怨歌行池臺間羅綺桃/李雜烟霞唐太宗帝京篇烟霞交隠暎花鳥自參差王)
(勃詩煙霞春旦/賞松竹故年心)年年今日誰相問(梁簡文帝樂府年年/將使君歴亂遣相聞)
(李白詩年年桃李月羅綺自相親曹植詩今日同堂出/門異鄉韋應物詩今日花開又一年又聞道欲來相問)
(訊/)獨臥長安泣嵗華(杜甫寄張山人詩獨卧嵩陽客三/違潁水春白居易詩明月滿深浦)
(愁人獨卧舟漢書地理志京兆尹縣長安三輔黄圖三/輔共治長安城中又長安有九市八街九陌閭里一百)
(六十謝朓詩嵗華春冇酒初服偃郊扉盧照隣詩/栁色揺嵗華唐書藝文志韓鄂有嵗華紀麗二巻)
　　司空曙
　　　早夏寄元校書(唐書百官志門下省𢎞文館校/書郎二人中書省集賢殿校書)
　　　　(郎四人祕書省/校書郎十人)
獨逰野徑送芳菲(夏侯湛莊周贊邁邁莊周騰世獨逰/南史陶𢎞景傳有時獨逰泉石望見)
(者以為仙人揚師道春朝閒步詩野徑香恒滿王勃詩/森沈野徑寒庾肩吾詩佳期竟不歸春日生芳菲髙適)
(詩山川應未盡/誰與玩芳菲)髙竹林居接翠微(沈佺期賦凉風生於/髙竹杜甫詩旁舍連)
(髙竹列子逰吾國者不思髙林曠澤謝靈運石壁立招/提精舍詩髙林暎窻裏庾信思舊銘王子猷之舊徑惟)
(餘竹林杜甫詩懶性従來水竹居爾雅山未及上曰萃/微疏謂未及頂上在旁陂陀之處一説山氣青縹色故)
(曰翠微也左思蜀都賦鬱葐蒀以翠/微陳子昻宴集序披翠微而列坐)緑岸草深蟲入徧
(梁簡文帝鴛鴦賦朝飛緑岸夕歸丹嶼孟浩然詩緑岸/毿毿楊栁垂杜甫詩草深迷市井詩喓喓草蟲王勃詩)
(草徧南/亭合)青藂花盡蝶來稀(梁簡文帝詩倒流暎碧藂又/麗色譬花叢庾信詩夏餘花)
(欲盡李白詩楊花落盡子/規啼杜甫詩花謝蝶還稀)珠盤薦果香寒簟(周禮天官/玉府若合)
(諸侯則供珠槃玉敦張衡週天大象賦離珠耀珍于藏/府瓠瓜薦果于宸閨淨住子輕絺廣室風扇牙簟謝朓)
(詩珍簟清夏室轉扇動凉颷楊師道雨詩長簷/響奔溜清簟肅浮埃喬知之詩拂簟惠風凉)玉柄揺
風滿夏衣(沈約風賦揺玉扇響金扉此羽客之仙風也/南史張譏傳陳後主造玉柄麈尾新成親執)
(之曰當今雖復多士如林堪捉此者獨張譏耳即手授/譏闗尹子氣之所自出者如揺箑得風彼未揺時非風)
(之氣也劉孝威詩扉動七輪風禇亮詩蘭/徑香風滿史記自序夏日葛衣冬日鹿裘)蓬蓽永無車
馬到(晉書皇甫謐傳賛士安好逸棲心蓬蓽又葛洪傳/蓬蓽有藻棁之樂王績詩郊居倦蓬蓽杜甫詩詔)
(許歸蓬蓽陸機樂府門有車馬客駕言發故鄉阮籍詩/出門臨永路不見行車馬陶潛詩結廬在人境而無車)
(馬喧祖詠詩閒/眠盡日無人到)更當齋夜憶𤣥暉(禮記君子非致齋也/不晝夜居于内南史)
(謝朓傳朓字𤣥暉文章清麗明/帝輔政掌中書詔誥轉中書郎)
　　温庭筠
　　　池塘七夕(南史謝惠連傳族兄靈運嘗於永嘉/西塘思詩竟日不就忽夢見惠連便)
　　　　(得池塘生春草之句大以為佳謝惠連七夕/咏牛女詩昔離秋已兩今聚夕無雙杜甫牽)
　　　　(牛織女詩萬古永/相望七夕誰見同)
月出西南露氣秋(詩月出皎兮富嘉謨詩月出暎層城/髙適詩月出梧桐髙鮑照翫月詩始)
(見西南樓纎纎如玉鈎上官儀詩禁園凝露氣/駱賓王詩露氣二江秋張説詩荒庭白露秋)綺寮河
漢在鍼樓(張衡西京賦交綺豁以疏寮左思魏都賦皎/日籠光於綺寮陸雲登臺賦佇盼瑶軒滿目)
(綺寮古詩迢迢牽牛星皎皎河漢女謝靈運七夕詩紈/綺無報章河漢有駿軛謝朓七夕賦悵漢渚之夕漲欣)
(河廣之既梁西京雜記漢綵女嘗以七月七日穿鍼於/開襟樓輿地記齊武帝起層城觀七月七日宫人多登)
(之穿鍼世謂之穿鍼樓庾肩吾七夕詩鍼樓開夜/扉王建宫詞毎年宫女穿鍼夜勅賜諸親乞巧樓)楊家
繡作鴛鴦幔(徐陵玉臺新咏序傳鼓瑟於楊家得吹簫/于秦女沈佺期七夕詩中看玉女迎歡繡)
(李庾西都賦裁綺張繡陳後主烏棲曲牀中被織兩鴛/鴦王勃春思賦水精却挂鴛鴦幔雲母斜開翡翠帷)
張氏金為翡翠鈎(搜神記京兆有張氏獨處一室有鳩/自外入止於牀張氏祝曰鳩為禍也)
(飛上承塵為福也即入我懐以手探之得一金鈎自後/子孫漸盛貲財萬倍南史吉士瞻傳得一金帶鈎隠起)
(鏤甚精巧篆文曰錫爾金鈎且公且侯隋書蘇威傳威/見宫中以銀為幔鈎因盛陳節儉之美梁簡文帝詩銀)
(綸翡/翠鈎)銀燭有光妨宿燕(丄官儀詩風前銀燭侵韓愈詩/銀燭未消窻送曙杜甫詩今夕)
(復何夕共此燈燭光詩維天有漢監亦有光梁/元帝賦留吴宫之宿燕白居易詩簷空愁宿燕)畫屏無
睡待牽牛(西京雜記昭陽殿木畫屏風文如蜘蛛絲縷/梁簡文帝詩宵牀悲畫屏杜甫詩燈影照無)
(睡詩睆彼牽牛不以服箱爾雅星紀斗牽牛也又河鼓/謂之牽牛續齊諧記桂陽成武丁謂其弟曰七月七日)
(織女當渡河暫詣牽牛世/人至今云織女嫁牽牛也)萬家砧杵三篙水(史記年表/大侯不過)
(萬家庾信文户牖萬家陳平之鄉里古子夜秋歌佳人/理寒服萬結砧杵勞何遜詩砧杵鳴四隣韋應物詩數)
(家砧杵秋山下錢起詩千家砧杵/共秋聲白居易詩潭深水沒篙)一夕横塘是舊遊(左/傳)
(行則備一夕之衛梁簡文帝詩朝風動春草落日照横/塘崔顥詩君家住何處妾住在横塘劉方平詩門前月)
(色暎横塘李白詩今古一相接長歌懐舊/遊韋應物詩日夕逢歸客那得忘舊逰)
　　許渾
　　　觀章中丞夜按歌舞(唐書百官志御史臺中丞/二人白居易詩將軍拄毬)
　　　　(杖看按/柘枝來)
夜按雙娃禁曲新(王臺卿詩按曲動花鈿韻㑹娃美女/也王勃採蓮賦吴娃越艷劉禹錫詩)
(理曲先聞命小娃漢書李延年傳延年善為新聲上令/司馬相如等作詩頌延年輒承意絃歌所造詩為之新)
(聲由是為協律都尉魏文帝/詩絃歌奏新曲逰響拂丹梁)東西簫鼓接雲津(楚辭九/歎水波)
(逺以㝠𡨕兮眇不見其東西杜甫詩居人不自解東西/漢武帝秋風辭横中流兮揚素波簫鼓鳴兮發棹歌梁)
(元帝九真館碑簫鼓騰空烟霞相接江總侍宴曲水詩/北宫命簫鼓南館列旌旄晉書褚陶傳張華謂陸機曰)
(君兄弟龍躍雲津王勃啟/龍躍雲津盤礴江山之氣)舞衫未換紅鉛濕(隂鏗詩鸎/啼歌扇後)
(花落舞衫前徐陵雜曲舞衫囘袖勝春風歌扇當窻似/秋月庾信詩緑珠歌扇薄飛燕舞衫長張祜觀柘枝詞)
(小娥雙換舞衣裳李/白詩窈窕誇鉛紅)歌扇初移翠黛顰(張正見詩舞衫/飄冶袖歌扇掩)
(團紗庾信春賦月入歌扇花承節鼓劉希夷詩池月憐/歌扇山雲愛舞衣杜甫詩雲移雉尾開宫扇又越女紅)
(裙濕燕姬翠黛愁白居易詩翠黛不須留五馬皇恩止/許住三年駱賓王詩愁眉栁葉顰杜甫詩誰家挑錦字)
(燭滅翠/眉顰)彩檻燭烟光吐日(王勃賦珠櫳綺檻北風臺王/筠表繡栭鏤檻延耀光輝洛)
(陽伽藍記丹檻炫日繡角迎風白居易詩風燭樺煙香/江淹詩光烟艷爛杜甫詩今夕復何夕共此燈燭光又)
(銅盤燒蠟光吐日張九齡/茘枝賦色江萍以吐日)畫屏香霧暖如春(江淹空青/賦曲帳畫)
(屏素女綵扇虞羲春郊詩光風轉蕙畮香霧欝蘭津杜/甫詩香霧雲鬟濕劉禹錫詩博山炯炯吐香霧竇叔向)
(詩御爐香燄暖/莊子暖然似春)西樓月在襄王醉(庾肩吾詩織女入西/樓崔湜詩幽尋惜未)
(已清月半西樓崔顥詩緑窻明月在獨孤及詩亭空簷/月在宋玉高唐賦楚襄王與宋玉逰於雲夢之臺望髙)
(唐之觀崔湜詩醉中求習氏夢裏/憶襄王顧况詩君王夜醉春眠宴)十二山髙不見人(入/蜀)
(記巫山峯巒上入霄漢山脚直插江中太華衡廬皆無/此奇然十二峯者不可悉見所見八九峯惟神女峯最)
(為纎麗奇峭一統志十二峯在巫山曰望霞翠屏朝雲/松巒集仙聚鶴淨壇上昇起雲飛鳯登龍聖泉沈佺期)
(詩巫山峯十二合沓隠昭囘李端詩巫山十二峯皆在/碧雲中古今樂録漢鼓吹鐃歌十八曲七曰巫山髙王)
(融巫山髙詩想像巫山髙薄暮陽臺曲錢/起湘靈鼓瑟詩曲終人不見江上數峯青)
　　曹松
　　　水精念珠(山海經堂庭之山多水玉郭璞注堂/一作常水玉今水精也沈懷逺南越)
　　　　(志海中有大珠明月珠水精珠本草水精一/名水晶李白詩疑是老僧休念誦腕前推下)
　　　　(水晶珠舊唐書李輔國傳輔國不茹/葷血常為僧行視事之暇手持念珠)
等量紅縷貫晶熒(詩終和且平箋和平齊等也楚辭苦/稱量之不審兮馮衍賦棄衡石而意)
(量兮王建織錦曲紅縷葳㽔紫茸軟蝶飛參差花宛轉/禮記纍纍乎端如貫珠戰國策巖下冇貫珠者襄王呼)
(而問之韓愈華山女詩抽釵脱/釧解環珮堆金疊玉光晶熒)盡道勻圓别未勝(廣志/有至)
(圓珠置之平地終日不停束晳文採素璧于層山探圓/珠於重泉杜甫朱櫻詩萬顆勻圓訝許同陳後主樂府)
(髩下珠勝月/窻間雲帶衣)鑿㫁玉潭盈尺水(詩鑿冰冲冲虞騫詩泠/泠玉潭水暎見蛾眉月)
(王勃採蓮賦汎玉潭之瀰漫庾肩吾詩競爽雲珠爭奇/水玉李善文選序周巡綿嶠品盈尺之珍李白詩潛虯)
(隠尺水韋應物咏水精詩/持來向明月的皪愁成水)琢成金地兩條冰(詩追琢其/章金玉其)
(相禮記玉不琢不成器江總文向沐寶池方登金地張/正見詩瑞草生金地天花照石梁文子巧冶不能消木)
(良匠不能琢冰白居易詩小樹不禁攀折苦乞君留取/兩三條天寶遺事冬至日大雪至午簷溜皆為冰條羅)
(維水精環詩無瑕勝/玉美至潔過冰清)輪時祗恐星侵佛(吕温贈箕山僧/詩時聞衣袖裏)
(闇搯念珠聲易坤靈圖至徳之世五星如貫珠佛/國記僧尼羅國王以金等身鑄佛像髻裝寶珠)掛處
常疑露滴僧(梁簡文帝詩後掛七龍網前發四珠光李/白明堂賦掛天珠之硉兀江淹别賦秋露)
(如珠李白詩白露垂珠滴秋月王建水精詩傾在荷/葉中有時看是露馬戴詩空園白露滴孤壁野僧隣)幾
度夜深尋不著(李白詩不向東山久薔薇幾度花杜甫/賛公房詩夜深殿突兀風動全琅璫張)
(喬楊花落詩寶環纎手捧/更飛翠羽輕裾承不著)琉璃為殿月為燈(魏畧大秦/國出赤白)
(黒黄青緑縹紺紅紫十種琉璃合璧事類魏大武時大/月氐國人商販至京師自云能鑄琉璃既成光澤美于)
(西來者乃詔為行殿容百餘人光色暎徹十洲記方丈/山有琉璃宫廣雅琉璃珊瑚皆為珠佛名經冇三萬億)
(日月燈明佛李涉詩琉璃潭/上新秋月清淨泉中智慧珠)
　　項斯(字子遷江東人/㑹昌四年擢第)
　　　古扇
昨日裁成奪夏威(張協詩下車如昨日班婕妤團扇詩/裁成合歡扇團團似明月庾肩吾團)
(扇銘裁筠比霧裂素輕蟬西京雜記漢長安巧工丁緩/作七輪扇夏月使一人運之滿堂皆寒梁簡文帝謝賚)
(扇啟依依散綏/便覺夏室含霜)忽逢秋節便相違(班婕妤團扇詩常恐/秋節至凉飈奪炎熱)
(梁元帝纂要秋曰白藏節曰素節/商節杜甫詩蹔時相賞莫相違)寒塵妬盡秦王女(庾/肩)
(吾詩承君歌扇塵史記女無美惡入宫見妬江淹詩/團扇如明月新製齊紈素畫作秦王女乗鸞向烟霧)凉
殿恩隨漢主妃(晉書載記温宫膠葛凉殿崢嶸樂府子/夜歌窈窕瑶臺女冶逰戲凉殿班婕妤)
(團扇詩棄捐篋笥中恩情中道絶庾肩吾團扇銘恩深/難恃愛極則遷袁宏三國名臣序賛漢主當陽左傳嘉)
(耦曰妃説文匹也/爾雅嫓也對也)似月舊臨紅粉面(徐幹團扇賦仰明/月以取象規圓體)
(之儀度庾肩吾扇詩團紗暎似月張九齡詩南窻見月/臨丘巨源詩生風長袖際晞華紅粉津梁元帝詩汗輕)
(紅粉/濕)有風休動麝香衣(班婕妤團扇詩出入君懐袖動/揺微風發崔駰扇銘動招清風)
(以禦炎暑許倪破扇詩不堪彰巧笑猶足動香衣説苑/商州山中多麝其性絶愛其臍為人逐急則投巖舉爪)
(剔裂其香沈佺期詩/秦女金爐蘭麝香)千年蕭瑟闗人事(江淹别賦暫逰/萬里少别千年)
(杜甫詩庾信平生最蕭瑟暮年詞賦動江闗後漢/書魯恭傳居太學習魯詩閉户講誦絶人間事)莫語
當時掩淚歸(王臺卿陌上桑詞送君上河梁拭淚不能/語潘岳賦衆滿堂而飲酒獨向隅而掩淚)
　　羅鄴
　　　白角簟(洞𡨕記疏勒國獻文犀角表裏冇光因/名文犀暗中有影亦曰影犀織以為席)
　　　　(如錦綺之文韓翃詩垂簾白角簟/釋名簟簟也布之簟簟然平正也)
疊玉駢珪巧思長(説文駢聨也説文圭瑞玉也亦作珪/庾信賦玉花簟上金蓮帳裏白居易)
(詩露簟色似玉風幌影如波/李商隠詩獨留巧思傳千古)煙華露魄讓清光(鮑照舞/鶴賦晴)
(含丹而星曜頂凝紫而烟華温庭筠詩露魄冠輕/見雲髪梁簡文帝詩欲待華池上明月出清光)休揺
雉尾當三伏(古今注雉尾起於殷世髙宗時有雉雊之/祥服章多用翟羽緝雉羽為扇杜甫詩雲)
(移雉尾開宫扇初學記従夏至後第三庚為初伏第四/庚為中伏立秋後初庚謂之三伏世説郄超三伏日詣)
(謝安炎暑熏赫雖復當風交扇猶/沾汗流離張九齡詩赫曦三伏時)似展龍鱗在一牀(白/居)
(易詩清風展簟困時眠杜陽編憲宗内道場設龍鱗席/白居易詩滑如鋪薤葉冷似卧龍鱗庾信詩隠士一牀)
(書劉孝威詩象簟列華牀/李頎詩赤花雙簟珊瑚牀)髙價不唯標越絶(天中記北/齊陳耶輸)
(好自入市肆髙價買物商賈共所嗤玩曹植盤石篇方/舟尋髙價珍寶麗以通隋書經籍志越絶志十六巻子)
(貢撰越絶書問曰何謂越絶越者國之氏也/絶者絶也謂句踐時也髙適詩嘗看越絶書)冷紋疑是
卧瀟湘(白居易詩秋簟冷無情劉禹錫詩簟冷秋生薤/葉中韓愈詩水紋浮枕簟曹植詩夕宿瀟湘沚)
(白居易詩卧簟蘄/竹凉風襟卭葛疎)杜陵他日重歸去(漢書宣帝紀元康/元年更名杜縣為)
(杜陵又地理志京兆尹縣杜陵故杜伯國范雲詩歸轉/杜陵蓬晉書陶潛解印去縣乃賦歸去來辭杜甫詩妻)
(兒待米且歸去他/日杖藜來細聴)偏稱醉眠松桂堂(宋書陶潛傳貴賤/造之者有酒輒設)
(潛若先醉便語客我醉欲眠卿可去其真率如此岑參/詩斗酒渭城邊壚頭耐醉眠庾信終南山義谷銘松桂)
(危懸風/泉虚韻)
　　釋若虚(南塘僧隠/廬山石室)
　　　古鏡
軒后洪鑪獨鑄成(黄帝内傳帝既與王母㑹於王屋乃/鑄大鏡十二面隨月用之則鏡始于)
(軒轅矣述異記饒州世傳軒轅鑄鏡于湖邊今有軒轅/磨鏡石石上常潔不生蔓草李羣玉古鏡詩得非軒后)
(作妙絶世莫並列仙傳甯封子賛鑠質洪鑪暢/氣五煙白居易金鏡賦波上飛燄日中鑄成)蘚痕磨
落月輪呈(李白詩寶鏡匣蒼蘚張鼎小池詩引出白雲/根潺潺漲蘚痕劉緩鏡賦曽經玉女照屢被)
(仙人磨異聞集黄帝鑄十五鏡其第一横徑一尺五寸/法滿月之數也何遜詠扇詩學月且為輪唐太宗月詩)
(穿露曉/珠呈)萬般物象皆能鍳(禇載詩一宿郵亭事萬般莊/子官天地府萬物謝靈運詩)
(皇心美陽澤萬象咸光昭圓覺經諸如來心於中顯現/如鏡中像梁簡文帝大法頌珠懐鏡象星含喜光開元)
(天寶遺事葉法善/冇一鐵鏡鑑物)一箇人心不可明(杜甫詩峽口驚猿/聞一箇左傳人心)
(之不同如其面焉庾信鏡賦鏡乃照膽照心/難逢難值張説詩不承懸象意誰辨照心明)匣内乍開
鸞鳯活(梁簡文帝鏡詩全開玳瑁匣何遜詠照鏡詩玉/匣開鍳影駱賓王詩鸞鏡朝朝減容色李巨仁)
(詩鳯従臺上出龍就匣中生庾/信鏡賦龍垂匣外鳯倚花中)臺前髙掛鬼神驚(梁昭/明太)
(子啟蘋葉飄風影亂秦臺之鏡淮南子髙懸大鏡坐見/四隣梁武帝歌珊瑚掛鏡爛生光洞𡨕記望蟾閣上冇)
(清金鏡元光中波祗國獻照見魑魅百鬼不敢/隠形徐陵詩懸鏡厭山神杜甫詩律中鬼神驚)百年肝
膽堪將比(禮記問百年者就見之漢書路温舒傳披肝/膽决大計李羣玉鏡詩冰輝凜毛髪使我肝)
(膽冷李白詩髙蹤邈/難追可與古人比)只怕頻看素髪生(杜甫詩勲業頻/看鏡秋興賦素)
(髮颯以垂領晉子/夜歌白髪緑髩生)
　　孟浩然
　　　登安陽城樓(一統志安陽城在漢中府漢隂縣/西二十四里本漢時縣名漢江在)
　　　　(府城南東流至漢陽府㑹大江名勝志安陽/故城在今縣西漢江北唐至徳初改為漢隂)
縣城南面漢江流(釋名縣懸也懸于郡也古今注城盛/也所以盛受民物也庾信賦潘岳面)
(城且適閒居之樂書嶓冢導漾東流為漢又束為滄浪/之水過三澨至于大别南入於江水經注漢水出隴坻)
(道縣嶓冢山即漢江也謝朓/詩結軫青郊路迴瞰蒼江流)江漲開成南雍州(盧照隣/詩滉漾)
(春江漲王融詩林㫁山更續洲盡江復開書黑水西河/惟雍州一統志襄陽府三國魏置郡梁置南雍州按漢)
(隂禹貢屬梁州東晉僑置雍州于襄陽梁遂置南雍州/而晉之錫縣為今鄖縣與安陽同屬魏興相去俱不甚)
(逺則漢隂蓋南雍州/所近因借言之耳)才子乗春來騁望(西征賦賈生洛/陽之才子江總)
(詩乗春行故里楚辭登白蘋兮騁望魏文帝登臺賦/登髙臺以騁望梁元帝詩髙軒聊騁望煥景入川梁)羣
公暇日坐銷憂(蔡君知詩藹藹東都晚羣公趨騎囘王/勃滕王閣序登髙作賦是所望於羣公)
(東方朔傳臣聞銷憂者莫若酒王粲登/樓賦登兹樓以四望兮聊暇日以銷憂)樓臺晚暎青山
郭(徐陵詩樓臺非一勢臨玩自多奇蕭慤詩春庭聊縦/望樓臺自相隠古詩夕宿青山郭謝朓詩不對芳春)
(酒逺望/青山郭)羅綺晴嬌緑水洲(司馬相如長門賦張羅綺之/幔帷張正見詩前瞻富羅綺)
(左顧足鴛鴦梁簡文帝詩凍解池開緑雲穿天半晴張/華詩仰䕃髙林茂俯臨緑水流詩傳水中可居曰洲)
向夕波揺明月動(陶潛詩向夕長風起漢書月穆穆以/金波張融海賦湍轉則日月似驚波)
(動則星河如覆江總/月詩水上動摇明)更疑神女弄珠遊(宋玉神女賦夫/何神女之姣麗)
(兮含隂陽之渥飾韓詩外傳鄭交甫將南適楚遵彼漢/臯臺下乃遇二女佩兩珠大如荆雞之卵南都賦㳺女)
(弄珠於漢臯之曲鮑/照詩弄珠懐漢逰)
　　郎士元
　　　馮翊西樓(漢書地理志左馮翊故秦内史髙帝/元年屬塞國二年更名河上郡九年)
　　　　(復為内史武帝建元六年分為左内史太初/元年更名左馮翊唐書地理志關内道同州)
　　　　(馮翊郡上輔縣馮翊望明一統志陜西西安/府同州在府城東北二百八十里唐天寶初)
　　　　(為馮/翊郡)
城上西樓倚暮天(史記封禪書公孫卿候神河南言見/仙人跡緱氏城上有物如雉往來城)
(上後漢書鄧禹傳禹従光武至廣阿光武舍城樓上披/輿地圖魏文帝登城賦陟彼城樓逍遥逺望宋玉大言)
(賦長劍耿介倚天之外何遜/詩天暮逺山青潮去遥沙出)樓中歸望正凄然(宋之問/詩逍遥)
(樓上望鄉闗梁元帝賦登樓一望惟見逺樹含煙謝朓/詩登樓騁歸望原雨晦茫茫莊子凄然似秋暖然似春)
(向秀思舊賦序日/薄虞淵寒冰凄然)近郭亂山横古渡(管子内為之城外/為之郭楊炯碑文)
(視四野之川原依城負郭謝朓望積布磯詩頳紫共彬/駮雲錦相凌亂庾信文壁立千丈峯横萬仞説文津水)
(渡/也)野莊喬木帶新煙(增韻莊田舍也俗作庄梁昭明太/子詩棲烏猶未翔命駕出山莊詩)
(出自幽谷遷于喬木李陵詩晨風動喬木枝葉日夜零/梁簡文帝詩古樹無枝葉荒郊多野烟江總詩野火初)
(烟細新月/半輪空)北風吹鴈聲能苦(詩北風其凉雨雪其雱李/陵答蘇武書時因北風復)
(惠徳音沈約九日詩凉風北起髙雁南/翔薛道衡詩寒夜哀笛曲霜天㫁雁聲)逺客辭家月正
圓(楚辭去鄉離家兮來逺客史記天官書翼為羽翮主/逺客古詩人生天地間忽如逺行客後漢書上成公)
(傳成公初行久而不還後歸語其家云我已得仙因辭/家而去禰衡鸚鵡賦女辭家而適人臣出身而事主鮑)
(照詩我初辭家従軍僑陶潛/詩迢迢新秋夕亭亭月將圓)陶令好文常對酒(晉書陶/潛傳陶)
(潛字元亮好讀書常著文章自娱為彭澤令在縣公田/悉令種秫穀曰令吾常醉於酒足矣魏文帝樂府對酒)
(當歌陸機詩良㑹罄美服對酒宴同聲北史李/孝貞傳毎暇日輒引賓客絃歌對酒終日為歡)相招一
和白雲篇(北史楊津傳司徒馬誕與津少結交友而津/見其貴寵毎退避及相招多辭疾不往詩叔)
(兮伯兮倡子和女陶𢎞景詩山中何所有嶺/上多白雲張説詩西垣紫泥紱東岳白雲篇)
　　羅鄴
　　　洛水(書導洛自熊耳東北㑹于澗瀍又東至於/伊人東北入於河世説諸名士共至洛水)
　　　　(戲明一統志河南河南府洛水源出陜西洛/南縣冢嶺山東流經盧氏永寧宜陽洛陽偃)
　　　　(師鞏縣/入于河)
一道潺湲濺暖莎(周禮考工記匠人注主通利田間之/水道屈原九歌觀流水兮潺湲張衡)
(賦亂弱水之潺湲兮逗華隂之湍渚廖文炳解洛水/潺潺濺於莎草江淹詩青莎被海月朱華冒水松)年
年惆悵是春過(梁簡文帝樂府年年將使君歴亂遣相/聞劉緩樂府江南少許地年年情不窮)
(劉庭芝詩年年嵗嵗花相似宋玉九辨廓落兮覉旅而/無友生惆悵兮而私自憐揚雄賦遁世離俗獨處惆悵)
(阮籍詩歩逰三衢旁惆悵念所/思白居易詩長恨春歸無覔處)莫言行路聴如此(蘇武/詩四)
(海皆兄弟誰為行路人潛夫論君臣義重行路禮/輕張謂詩縦令然諾蹔相許終是悠悠行路心)流入
深宫恨更多(杜牧阿房宫賦二川溶溶流入宫牆戰國/䇿居深宫之中李白詩深宫髙樓入紫清)
(金作蛟龍盤繡楹江淹神女賦/顧御僕而情饒巡左右而怨多)橋畔月來清見底(元和/郡縣)
(志天津橋在河南縣北明一統志河南府天津橋在府/城外西南架洛水易日往則月來月往則日來左思蜀)
(都賦日往菲微月來扶疎潘岳藉田賦清洛濁渠引流/激水陶𢎞景答謝中翰書髙峯入雲清流見底劉長卿)
(詩湘水清見底/楚雲淡無心)栁邊風去緑生波(杜甫詩退朝花底散/歸院栁邊迷曹植閒)
(居賦背通谷對緑波江淹/别賦春草碧色春水緑波)縦然滿眼添歸思(司空曙詩/縦然一夜)
(風吹去只在蘆花淺水邊南史顔延之傳延之嘗問鮑/照已與靈運優劣照曰謝如初發芙蓉自然可愛君詩)
(若鋪錦列繡亦雕繢滿眼栁宗元黄鸝詩一聲夢㫁楚/江曲滿眼故園春意生陶潛詩眇眇孤舟逝綿綿歸思)
(紆劉長卿詩何意秋/風來飄然動歸思)未把漁竿奈爾何(張志和詩却把/漁竿尋小徑閒)
(梳鶴髪對斜暉岑參詩祗縁五斗米孤負一漁竿世説/桓子野毎聞清歌輒喚奈何李商隠詩此聲長㫁非今)
(日香灺燈光奈爾何廖文炳解奈為虚名所/絆未得歸把漁竿能不對洛水而懐鄉哉)
　　崔顥
　　　行經華隂(書導河積石至於龍門南至於華隂/傳華山北漢書地理志京兆郡縣華)
　　　　(隂明一統志陜西西安府華州華隂縣在州/城東七十里漢始置華隂縣以在華山之隂)
　　　　(故/名)
岧嶤太華俯咸京(曹植賦登岧嶤之髙岑潘岳詩脩芒/欝岧嶤注岧嶤髙也書西傾朱圉鳥)
(鼠至于太華山海經太華山削成而四方髙五千仞廣/十里班固西都賦左據函谷二崤之阻表以太華終南)
(之山張衡西京賦漢氏初都在渭之涘秦理其朔實為/咸陽唐汝詢法咸京即咸陽秦漢建都於此故稱咸京)
天外三峯削不成(張衡賦廓蕩蕩其無涯兮乃今窮乎/天外述征記華山有三峯直上數千)
(仞明一統志太華山有芙蓉明星玉女三峯/左思魏都賦亢陽臺于隂基擬華山之削成)武帝祠前
雲欲散(華山志漢武帝觀仙掌於縣内特立巨靈祠傅/毅舞賦絡繹而歸雲散城邑王僧孺詩霏微商)
(雲/散)仙人掌上雨初晴(張衡西京賦綴以二華巨靈贔屭/髙掌逺蹠以流河曲注古語云此)
(本一山當河水過之而曲行河之神以手擘開其上足/蹋離其下中分為二以通河流手足之跡于今尚在雲)
(笈七籖華山名太極總仙之天仙掌之形燦然瑩目明/一統志太華山有白蓮池日月崖及仙掌日月之勝張)
(九齡詩試上江樓/望初逢山雨晴)河山北枕秦闗險(史記自序苞河山/圍大梁使諸侯歛)
(手而事秦者魏冉之功史記蘇秦傳秦東有闗河西有/漢中張華詩龍飛逸天路鳯起出秦闗雍録華隂縣外)
(則唐潼闗也自潼關東二百里至陜州靈寶縣則秦函/谷闗也史記荆軻傳秦地徧天下右隴蜀之山左闗崤)
(之/險)驛路西連漢畤平(孔稚珪北山移文馳烟驛路勒移/山庭史記封禪書沛公立為漢王)
(東擊項籍入闗立黒帝祠命曰北畤/廬照隣詩漢畤光如月秦祠聴若雷)借問路傍名利客
(宋書王微傳每見世人文賦書論不解處即日借問曹/景宗詩借問行路人何如霍去病劉楨詩輦車非素葢)
(従者盈路傍古辭觀者滿路傍史記張儀傳爭名者于/朝爭利者于市阮籍詩繫累名利場駑駿同一輈世説)
(簡文在殿上行右軍與孫興公在後右軍指簡文/語孫曰此噉名客簡文顧曰天下自有利齒兒)無如
此處學長生(莊子周威公曰吾聞祝腎學生注學養生/之道老子深根固柢長生久視之道莊子)
(無勞汝形無摇汝精乃可以長生博物/志太陽之草名黄精餌之可以長生)
　　張濯(登上元進士/第詩二首)
　　　題舜廟(明一統志山西平陽府帝舜廟在/蒲州東南二里歴山上亦有廟)
古都遺廟出河濆(書冀州既載疏冀州帝都於九州近/北杜甫武侯廟詩遺廟丹青落空山)
(草木長明一統志山西平陽府黄河北自石州寧鄉縣/流經石樓永和大寧縣吉州河津滎河縣至蒲州西門)
(外水經注河之南畔夾/側水濆有津謂之區津)萬代千秋仰聖君(班固東都賦/由數期而剏)
(萬代李陵與蘇武詩嘉㑹難再遇三載為千秋盧照隣/登封大酺歌借問乾封何所樂人皆夀命得千秋晉書)
(樂志退願輔聖/君與神合其靈)蒲坂城邊長逝水(漢書地理志河東郡/縣蒲反有堯山首山)
(祠雷首山在南故曰蒲注應劭曰秦始皇東巡見長坂/故加坂云明一統志山西平陽府蒲州古為舜都春秋)
(屬晉為蒲坂地唐改蒲州屬河東道李白詩黄雲城邊/烏欲棲王褒尉遲綱碑逝水詎停光隂不借隋煬帝詩)
(㑹待髙秋晚/愁因逝水歸)蒼梧野外不歸雲(禮記舜葬於蒼梧之野/注蒼梧於周南越地今)
(為郡謝朓詩雲去蒼梧野水還江漢流明一統志廣西/梧州府蒼梧縣本漢廣信縣為蒼梧郡唐置梧州禮記)
(野外軍中無摯以纓拾矢可也漢書叔孫通傳説上徵/魯諸生共起朝儀為緜蕞野外習之張衡賦馮歸雲而)
(遐逝兮潘岳懐舊賦/仰晞歸雲俯鏡流泉)寥寥象設魂應在(左思詩寥寥空/宇内所講在𤣥)
(虚謝靈運詩海岸常寥寥空館盈清思阮瑀書因形設/象易為變觀王融禮舍利寳塔篇頌設像居室若有望)
(閒儀駐景/曖如之)寂寂虞篇徳已聞(梁簡文帝詩寂寂暮檐響/黯黯垂簾色何遜詩沙汀)
(暮寂寂蘆岸晚脩脩書序虞舜側微堯聞之聰明將使/嗣位歴試諸艱作舜典鄭康成尚書序虞夏書二十篇)
(商書四十篇周書四十篇/書𤣥徳升聞乃命以位)向晚風吹庭下柏(詩籜兮籜/兮風其吹)
(女梁昭明太子詩霏霏慶雲動靡靡祥風吹傳燈錄/僧問趙州如何是祖師西來意趙州云庭前柏樹子)猶
疑琴曲韻南熏(庾信詩琴曲隨流水簫聲逐鳯凰唐書/禮樂志髙宗以琴曲寖絶令有司脩習)
(家語舜彈五絃之琴造南風之詩其詩曰南風之熏兮/可以解吾民之愠兮南風之時兮可以阜吾民之財兮)
(張説詩騎射聨聨環北/極鳴笳步步引南熏)
　　李紳
　　　禹廟(按全唐詩此為越州新樓二十首之一明/一統志浙江紹興府禹廟在㑹稽山禹陵)
　　　　(側越絶書夏少/康立祠於禹陵)
削平水土窮滄海(書咨禹汝平水土惟時懋哉孟子禹/掘地而注之海春秋繁露受命而海)
(内順之猶衆星之拱北辰流水之宗滄海也/法言浮滄海而知江河之惡沱也况枯澤乎)畚鍤東南盡
㑹稽(束晳廣農議雲雨生於畚鍤多稌生於決泄文中/子鄉人有水土之役則具畚鍤以往廣韻畚草器)
(鍤鍫也詩桓桓于征狄彼東南周禮夏官職方氏東南/曰揚州其山鎮曰會稽越絶書禹到大越上苗山大㑹)
(計因而更名苗山曰㑹稽史記夏本紀禹㑹/諸侯江南計功命曰㑹稽㑹稽者㑹計也)山擁翠屏
朝玉帛(杜甫詩地偏初衣袷山擁更登危孫綽天台山/賦踐莓苔之滑石摶壁立之翠屏唐明皇詩翠)
(屏千仞合丹嶂五丁開書五玉三帛左/傳禹㑹諸侯于塗山執玉帛者萬國)穴通金闕架雲
霓(史記太史公自序二十而南逰江淮探禹穴正義有/一穴深不見底謂之禹穴杜甫詩萬古仇池穴潛通)
(小有天神異經東北大荒中有金闕五星經天丄有白/玉京黄金闕陶𢎞景水仙賦迎九位于金闕謁三素於)
(玉清屈原離騷飄風屯其相離兮帥雲霓而來御淮/南子昔者馮夷大丙之御也乗雲車入雲霓㳺微霧)秘
文鏤石藏青壁(班固西都賦啟發篇章校理秘文蔡邕/黄鉞銘是用鏤石作兹鉦鉞軍鼓陳之)
(東階以昭文武之勲左思吴都賦素草菲丹秀芳臨青/壁系紫房吴越春秋禹功未成愁然沈思乃案黄帝中)
(經歴葢聖人所記在於九山東南天柱號曰宛委其巖/之巔承以文玉覆以磐石其書金簡青玉為字禹乃登)
(宛委山得其文乃知四凟之眼/百川之理按宛委即㑹稽也)寶檢封雲化紫泥(陶𢎞/景許)
(長史舊館壇碑璚函寶檢綺幙繡中廣韻書檢印窠封/題也春秋運斗樞舜東巡至于河黄龍五彩負圖置舜)
(前黄芝為泥封兩端説題辭龍圗赤玉匣封泥如/黄珠漢舊儀天子信璽六皆以武都紫泥封之)清廟
萬年長血食(詩於穆清廟肅雝顯相左傳清廟茅屋大/羮不致粢食不鑿昭其儉也書萬世永賴)
(時乃功詩虎拜稽首天子萬年史記封禪書周興而邑/邰立后稷之祠至今血食漢書霍光傳漢之傳諡常為)
(孝者以常有天下/令宗廟血食也)始知明徳與天齊(左傳天王使劉定/公勞趙孟於潁館)
(于雒汭劉子曰美哉禹功明徳逺矣史記虞舜紀自黄/帝至舜禹皆同姓而異其國號以章明徳張説舞馬樂)
(府聖皇至徳與天齊天馬來儀自/海西王維詩天齊聖夀未云多)
　　無名氏
　　　長信宫(漢官儀帝祖母稱長信宫漢書外戚傳/班婕妤失寵求供養太后長信宫三輔)
　　　　(黄圖従洛門至周廟/門内長信宫在其中)
細草侵堦亂碧鮮(南史芳樂苑成剗取細草來植階庭/庾信賦細草横階隨意生王筠詩丹)
(墀生細草皮日休詩侵堦草懶芟/左思吴都賦檀欒嬋娟玉潤碧鮮)宫門深鎖緑楊天(爾/雅)
(室謂之宫閍謂之門宫中之門謂之闈賈誼書天子宮/門曰司馬門白居易詩朱門深鎖春愁晚宋邕詩緑楊)
(宜向雨中看李白/詩緑楊三月時)珠簾欲捲擡秋水(拾遺記石虎於太/極殿前起樓結珠)
(為簾徐陵玉臺新詠序珠簾以玳瑁為押何遜詩珠簾/旦初捲莊子秋水時至百川灌河晉書阮籍傳賛秋水)
(揚波春雲歛暎王勃滕王/閣序秋水共長天一色)羅幌微開動冷烟(袁伯文楚/妃歎羅幌)
(已依霜鮑照京洛篇羅幌不勝風釋名幌帷幕也左思/吴都賦張組帷搆流蘇開軒幌鏡水區杜牧詩黄昏颺)
(冷/煙)風引漏聲過枕上(吴均詩羅衫恣風引初學記刻漏/之制以銅為器再疊差置實以清)
(水下各開孔以玉虬吐水入兩壺右為夜左為晝梁元/帝漏刻銘器不停晷聲無蹔輟章孝標詩應疑禁漏聲)
(杜甫詩五夜漏聲催曉箭/岑參詩枕上片時春夢中)月遷花影到窻前(潘岳詩皎/皎窻中月)
(温庭筠詩階前細月鋪花影鮑照詩朗月出東/山照我綺窻前沈佺期詩雲母窻前銀漢迴)獨挑殘
焰魂堪㫁(白居易詩夕殿螢飛思悄然秋燈挑盡未成/眠紀少瑜殘燈詩惟餘一兩焰纔得解羅衣)
(元稹詩殘燈無焰影幢幢宋之問詩看/山欲㫁魂韋莊詩自是春愁正㫁魂)却恨青娥誤少
年(江淹神女賦青娥羞艷素女慙光張謂/詩紅粉青娥暎阮籍詩朝為美少年)
　　錢起
　　　長信怨(樂府解題婕妤怨者為漢成帝班婕妤/作也婕妤初為帝所寵後幸趙飛燕合)
　　　　(徳姊弟冠於後宫婕妤自知見薄乃求侍/太后長信宫後人傷之而為婕妤怨也)
長信螢來一葉秋(何思澄班媫妤詩寂寂長信晚易通/立秋腐草為螢陽縉詩入暗早螢來)
(淮南子一葉落而天下知秋陶/潛詩空庭一葉落慨然知己秋)蛾眉淚盡九重幽(詩螓/首蛾)
(眉謝朓詩窺鏡比蛾眉韓非子和氏抱璞而哭淚盡而/繼之以血楚辭君之門兮九重易林紫闕九重尊嚴在)
(中孔翁歸班婕妤詩長/門與長信日暮九重空)鳷鵲觀前明月度(三輔黄圖甘/泉苑武帝置)
(宫殿臺閣百餘所有鳷鵲觀駱賓王詩複道斜通鳷/鵲觀謝莊月賦隔千里兮共明月丘遲詩牕髙度月)芙
蓉闕下絳河流(車􁀙洛陽道樂府變闕似芙蓉儲光羲/詩花滿芙蓉闕王維詩芙蓉闕下㑹千)
(官武帝内傳上元夫人遣一侍女問云上問起居逺隔/絳河擾以官事遂替顔色杜審言詩青霞㫁絳河謝靈)
(運詩河流/有急瀾)鴛衾久别難為夢(宋之問詩鴛衾夜凝思古/詩上言長相思下言久别)
(離潘岳賦願假夢以通/靈兮目炯炯而不寢)鳯管遥聞更起愁(孔稚珪表摐/金龍吹欝其)
(前鳴笳鳳管疊其後沈約詩參/差鳴鳳管社甫詩孤城笛起愁)誰分昭陽夜歌舞(漢書/外戚)
(傳趙皇后弟絶幸為昭儀居昭陽宫三輔黄圖武帝後/宫八區有昭陽殿西都賦昭陽特盛隆於孝成徐悱妻)
(劉氏班婕妤怨况復昭陽近風傳歌吹聲詩式/歌且舞宋之問詩歌舞須連夜神仙莫放歸)君王玉
輦正淹留(吴均詩年年月月對君王通典秦以輦為人/君之乗漢因以雕玉為之潘岳賦天子乃御)
(玉輦䕃華葢丘遲詩輕荑承玉輦謝莊詩/稽榭仍淹留上官昭客詩淹留惜未歸)
　　孟浩然
　　　春情(梁元帝春日詩/春情處處多)
青樓曉日珠簾暎(曹植美女賦青樓臨大路晉書麴允/傳南開朱門北望青樓齊書武帝興)
(光樓上施青漆謂之青樓楊師道詩露中分曉日西京/雜記昭陽殿織珠為簾陳書臨春結綺望仙三閣外施)
(珠/簾)紅粉春妝寶鏡催(古詩娥娥紅粉糚杜審言詩紅粉/樓中應計日沈約詩開鏡比春妝)
(瑯環記陳郡人有寳鏡其背銘云鏡焉出自上方銅焉/產自丹陽延年益夀樂且康芳名寶鏡俱未央徐陵詩)
(信來贈寶鏡/亭亭似團月)已厭交歡憐枕席(王勃詩人情已厭南中/苦袁淑效曹植白馬篇)
(交歡池陽下髙唐賦聞君逰髙唐願/薦枕席曹植種葛篇歡愛在枕席)相將逰戲繞池臺
(古樂府江陵樂陽春二三月相將蹋百草後漢書仲長/統傳踟蹰畦苑逰戲平林古樂府握腕同逰戲唐太宗)
(詩年栁變池臺王/績詩若箇賞池臺)坐時衣帶縈纎草(庾肩吾樂府春日/坐芳菲古詩相去)
(日以逺衣帶日以緩徐陵詩竹葉裁衣/帶北史蕭大圜傳藉纎草以䕃長松)行即裙裾掃落
梅(古樂府行步動微塵辛延年詩長裙連理帶爾雅衣/眥謂之襟衱謂之裾曹植洛神賦曳霧綃之輕裾注)
(裾裙裾也劉希夷詩梅花待君掃陳後主/詩金砌落芳梅江總詩落梅樹下宜歌舞)更道明朝不
當作(庾信詩明朝雲雨散何處更相尋/吴均詩今夜杯酒别明朝江水遥)相期共鬭管絃
來(曹植賦猛氣共鬬漢書張禹傳弟子戴崇多智禹將/崇入役堂管絃絲竹極樂庾信詩孤竹之管雲和絃)
(崔泰之詩歸/雲繞管絃)
　　杜甫
　　　城西陂汎舟(杜甫黄鶴註城西陂即渼陂與源/少府宴渼陂詩云為愛西陂好長)
　　　　(安志渼陂在鄠縣西五里源出/終南山諸谷合朝公泉為陂)
青蛾皓齒在樓船(劉鑠白苧詞佳人舉袖耀青蛾徐安/貞詩曲成虚憶青蛾斂漢書司馬相)
(如傳皓齒粲爛宜笑的皪曹植洛神賦丹唇外朗皓齒/内鮮史記平準書大修昆明池治樓船髙十餘丈旗幟)
(加其上甚壯漢書應劭/註船上施樓曰樓船)横笛短簫悲逺天(唐書禮樂志/寧王善吹横)
(笛達官大臣慕之皆喜言音律晉書樂志其有短簫之/樂者則所謂王師大捷令軍中凱歌者也江總詩横笛)
(短簫凄復切沈約折楊栁歌下馬吹横笛梁簡文帝折/楊栁曲城髙短簫發謝朓詩巉巖帶逺天杜顔灞橋賦)
(視逺天/之無雲)春風自信牙檣動(梁元帝纂要春風曰暄風陽/風又詩春日春風過鮑照梅)
(花落摇蕩春風媚春日古詩/象牙作帆檣玉篇檣帆桂也)遲日徐看錦纜牽(詩春日/遲遲大)
(業記煬帝幸江都所乗龍舟錦帆錦纜庾/信詩錦纜囘砂磧張正見詩金隄分錦纜)魚吹細浪摇
歌扇(異物志海上大魚因鳴吼吹沫唐太宗詩船移分/細浪古婕妤怨裁成合歡扇動摇微風發李孝貞)
(詩紅樹揺歌扇薛道衡賦澄糚影於/歌扇庾信春賦月入歌扇花承節鼔)燕蹴飛花落舞筵
(何遜詩江燕繞檣飛玉篇蹴蹋也梁簡文帝賦翫飛花/之度牕李嶠詩飛花隨蝶舞蘇頲詩飛花故落舞筵前)
不有小舟能盪槳(説文小舟為艇大業拾遺記作小舸/子木人長二尺許乘船行酒毎船一)
(人檠酒杯一人捧酒鉢一人撑船二人盪槳遶曲水池/隨岸而行毎到坐客處即停客取飲訖還杯木人受杯)
(迴向捧酒鉢人取杓斟/酒滿杯船依式自行)百壺那送酒如泉(詩清酒百壺/宋之問文祖)
(道百壺酌賢人之酒王勣逰北山賦偓/佺贈藥麻姑送酒裴秀詩有酒如泉)
　　　宇文晁尚書之甥崔彧司業之孫尚書之子重
　　　　汎鄭監前湖(本集註鄭秘監名密有湖亭在/峽州甫春晚至江陵過之陪李)
　　　　(尚書之芳汎舟其間今又餞/别宇文晁因同崔或重汎)
郊扉俗逺長幽寂(沈約郊居賦藉外扉而為户顔延之/詩郊扉常晝閉駱賓王詩俗逺風塵)
(隔酉陽雜俎虞鄉有山觀甚幽寂滌/陽道士居焉盧象詩雲氣轉幽寂)野水春來更接連
(管子食野草飲野水劉楨詩野塘含白水謝莊詩春/來雁不還劉邈詩春來誰不望魏文帝賦交采接連)錦
席淹留還出浦(梁武帝詩密筵重錦席江淹賦照錦地/之文席淮南王招隠士攀援桂枝兮聊)
(淹留齊竟陵王詩丘壑毎淹/留鮑照採菱歌褭褭風出浦)葛巾欹側未迴船(宋書陶/潛傳郡)
(將候潛值其酒熟取頭丄葛巾漉酒畢復還著之南史/吴苞傳苞過江聚徒教學冠黄葛巾竹塵尾蔬食二十)
(餘年北史獨孤信傳嘗因日暮入城其帽微側吏人咸/慕而側帽焉梁簡文帝詩人歸浦口暗那得久迴船)
樽當霞綺輕初散(謝朓詩餘霞散成綺庾闡六言詩瑶/臺藻搆霞綺李百藥詩霞彩淡輕烟)
(鮑照詩朝/光散流霞)棹拂荷珠碎却圓(梁元帝詩荷珠漾水銀/又賦荷帶水而珠圓)不
但習池歸酩酊(晉書山簡傳習氏有佳園池簡毎出逰/嬉多之池上置酒輒醉兒童歌曰山公)
(出何許往至髙陽池日/夕倒載歸酩酊何所知)君看鄭谷去夤縁(髙士傳鄭樸/字子真谷口)
(人脩道靜黙揚雄美其徳曰谷口鄭子真耕於巖石之/下名振京師岑參詩緬懷鄭生谷孟浩然詩沙岸曉夤)
(縁/)
　　韋莊
　　　雪夜泛舟逰南溪
大江西面小溪斜(後漢書郡國志尋陽南有九江東合/為大江九歌横大江兮揚靈謝朓詩)
(大江流日夜齊書州郡志江西接連汝頼法言楚分江/西戰國䇿今乃西面事秦杜甫詩解帶連髙栁移牀愛)
(小溪沈佺期詩雲/峯苔壁繞溪斜)入竹穿松似若耶(楚國先賢傳孟宗/母嗜笋冬節笋未)
(及生宗入竹哀歎笋為之出孫綽文松竹蕭森史記正/義越州有若耶山若耶溪寰宇記若耶溪在㑹稽縣東)
(二十八里水經注麻潭下注若耶溪水至清衆山倒/影窺之如畫宋之問詩猶聞可憐處更在若耶溪)兩
岸嚴風吹玉樹(岑之敬詩河渡冰開兩岸分庾信詩寒/沙兩岸白獵火一山紅李白詩兩岸青)
(山相對出袁淑詩四面各千里縦横起嚴風吴均詩洞/庭水上一株桐經霜逐浪囷嚴風李徳林詩風従玉樹)
(吹丘遲望雪詩倐忽/銀臺構俄頃玉樹生)一灘明月曬銀沙(李白詩醉歌驚/白鷺半夜起沙)
(灘皎然詩步上白沙灘謝莊賦隔千里兮共明月子夜/歌冶逰步明月顔氏家訓平生舊物屋漏沾濕出曝曬)
(之梁簡文帝序畫堂玉砌碧水銀沙説文沙水散石也/俗作砂華嚴經如日光出時無熱池中金沙銀沙皆有)
(口影於/中顯見)因尋野渡逢漁舍(孫統蘭亭詩仰尋幽人蹤孟/郊韓愈聨句披尋得深行韋)
(應物詩野渡無人舟自横李嘉祜詩緑楊垂野渡黄葉/傍山村王勃序萍水相逢栁宗元詩漁舍茨荒草張喬)
(詩買酒/過漁舍)更泊前灣是酒家(鮑照逰恩賦窺林嶼而訪泊/張籍詩閒尋泊舟處潮落見)
(平沙庾信詩開舟即舊灣貫休詩更尋花發處借月過/前灣漢書欒布傳彭越嘗與布㳺窮困賣傭於齊為酒)
(家保杜甫詩李白一斗詩/百篇長安市上酒家眠)去去不知歸路逺(吴均詩去/去歸去來)
(還傾鸚鵡杯徐陵鴛鴦賦飛飛兮海濱去去兮迎春庾/信詩不知何處天邊陶潛詩行行循歸路沈君攸採蓮)
(曲歸路詎嫌賒栁惲詩不/道新知樂祗言行路逺)棹聲烟裏獨嘔啞(張正見詩/欲奏江南)
(曲聊習棹歌行沈佺期詩還如流水曲日晚棹歌聲劉/希夷詩珠樓碧烟裏司空曙詩寂寂深烟裏漁舟夜不)
(歸白居易詩豈無山歌與村笛嘔啞啁/唽難為聴杜牧阿房宫賦管絃嘔啞)
　　　貴公子
大道青樓御苑東(陳後主樂府大道臨甲第甲第玉為/堂江總閨怨寂寂青樓大道邊晉書)
(麴允傳南開朱門北望青樓曹植美女篇青樓臨大路/髙門結重闗王褒古曲青樓臨大道沈佺期翫雪詩灑)
(瑞天庭裏驚春御苑中張易之應制詩逐賞平陽/北鳴笳上苑東王維詩長樂青門外宜春小苑東)玉欄
仙杏壓枝紅(庾肩吾詩漢帝玉為欄吴均詩玉欄金井/牽轆轤神仙傳量奉居廬山為人治病輒)
(愈重者種杏五株輕者一株號董仙杏述異記杏園洲/在南海中多杏云仙人種杏處温庭筠詩花厭䦨干春)
(晝長庾信詠杏花詩金盤襯紅/瓊元稹詩平陽池館亞枝低)金鈴犬吠梧桐月(周禮/夏官)
(大馭注鸞在衡和在軾皆以金為鈴梁元帝碑銘銀城/暎沼金鈴響風新語犬不夜吠烏不夜驚徐陵詩列郡)
(無犬吠之警王維詩客來深巷中犬吠寒林下/詩梧桐生矣于彼朝陽羊士諤詩蕭條梧竹月)朱鬛馬
嘶楊栁風(詩良馬五之疏諸侯入應門皆布乗黄朱言/獻四黄馬朱鬛也後漢書禮儀志立秋乗輿)
(御戎路白馬朱鬛吴均詩天曙馬爭嘶庾信詩塞馬暗/嘶羣風土記河朔春時疾風數日一作三日乃止曰吹)
(花擘栁風樂府讀/曲歌楊栁得春風)流水帶花穿巷陌(九歌觀流水兮潺/湲吴均賦上被紫)
(而烟生傍帶花而來雪杜甫詩即従巴峽穿巫峽史記/平準書衆庶街巷有馬阡陌之間成羣梁昭明太子樂)
(府京華有曲巷梁武/帝樂府洛陽有曲陌)夕陽和樹入簾櫳(詩度其夕陽爾/雅山西曰夕陽)
(梁簡文帝文夕陽斜影俱成拂鏡之暉王勃秋日宴山/亭序參差夕樹烟侵橘柚之園謝惠連詩落日隠櫩楹)
(升月照簾櫳江淹詩秋/月暎簾櫳懸光入丹墀)瑶池宴罷歸來醉(穆天子傳觴/西王母於瑶)
(池之上神仙傳崑崙閬風苑有玉樓十二立臺九層左/瑶池右翠水沈約詩方倚翠華舉逺適瑶池宴李白詩)
(入侍瑶池宴出陪玉輦行後漢書吴良傳初為郡吏嵗/旦與掾史入賀門下太守宴罷轉良為功曹王褒碧雞)
(頌歸來歸來漢徳無疆/詩厭厭夜飲不醉無歸)笑説君王在月宫(詩朱芾斯皇/室家君王賈)
(至詩朝朝染翰侍君王仙傳拾遺開元中秋夜明皇於/宫中翫月羅公逺曰陛下莫要至月中看否乃取杖擲)
(之化為大橋請上同登行至大城闕曰此月/宫也徐孝克詩洞凉容爽氣岩光對月宫)
　　李白
　　　贈郭將軍
將軍少年出武威(老子偏將軍居左上將軍居右史記/周亞夫傳軍中聞將軍令阮籍詩朝)
(為美少年夕暮成醜老吴均詩今日翩妍少年子沈炯/長安少年行長安好少年漢書地理志武威郡武威縣)
(故休屠王地梁元帝詩願/織迴文錦因君寄武威)入掌銀臺䕶紫微(南史劉穆/之傳仕宦)
(不出當入不入當出又職官志大著作郎専掌史任翰/林志翰林院在銀臺門北張衡賦盼王母於銀臺釋名)
(候䕶也司䕶諸事也辛氏三秦記未央宫一名紫微晉/書天文志紫微大帝之座天子之常居也沈炯詩千門)
(應紫/微)平明拂劍朝天去(漢書叔孫通傳漢七年長樂宫/成諸侯羣臣朝十月儀先平明)
(謁者治禮引以次入殿門楚辭平明發兮蒼梧吴均詩/拂拭生光輝釋名劍檢也所以防檢非常也舊唐書韓)
(𢎞傳朝天冇/慶就日方伸)薄暮垂鞭醉酒歸(廣雅日將落曰薄暮陸/機詩終朝理文案薄暮)
(不遑暝范雲詩薄暮方來歸張正見詩夾道躍金鞭庾/信詩美酒餘杭醉詩鼓咽咽醉言歸南都賦客賦醉言)
(歸/)愛子臨風吹玉笛(江淹别賦攀桃李兮不忍别送愛/子兮沾羅裙九歌望美人兮未來)
(臨風怳兮浩歌謝莊賦臨風歎兮將焉歇古詩臨風送/懐抱張正見詩不分梅花落還同横笛吹西京雜記秦)
(咸陽宫有玉笛長二尺三寸/二十六孔名曰昭華之琯)美人向月舞羅衣(九歌滿/堂兮美)
(人忽獨與余兮目成庾信詩南國美人去東家棗樹寛/蔡琰十八拍攢眉向月兮撫雅琴張正見樂府别有追)
(㳺夜秋窻向月開隋煬帝詩清音出歌扇浮香飄舞衣/邊讓章華臺賦羅衣飄颻組綺繽紛范雲樂府朝雲觸)
(石起暮雨/潤羅衣)疇昔雄豪如夢裏(禮記疇昔之夜注疇發語/聲左傳疇昔之羊子為政)
(陸機歌念我疇昔時江淹詩皆負雄豪威徐陵長安道/輦道乗雙闕雄豪被五都蔡邕表恍惚如夢不敢自信)
相逢且欲醉春暉(車􁀙洛陽道别有傾人處佳麗夜相/逢蕭撝詩石蒲今尚冇採摘更相逢)
(陸機詩蘋以春暉楊訓詩/開筵引貴客饌玉對春暉)
　　劉兼
　　　貴遊
繡衣公子宴池塘(考工記五采備謂之繡左傳衛侯與/夫人繡衣漢書髙祖詔賈人無得衣)
(錦繡詩振振公子又殆及公子同歸曹植公讌詩公子/敬愛客終宴不知疲南史謝惠連傳惠連十嵗能屬文)
(族兄靈運嘗於永嘉西堂思詩竟日不就忽夢見惠連/便得池塘生春草之句大以為工梁簡文帝詩斜日晚)
(駸駸池塘/生半隂)淑景融融萬卉芳(杜甫詩花覆千官淑景移/栁宗元賦淑景初延幽陽)
(潛起左傳其樂也融融李白詩融融白玉輝暎我青蛾/眉廣韻卉百草總名潘岳賦仰䕃嘉木俯藉芳草梁簡)
(文帝文秋條下/葉春卉含芳)珠翠照天春未老(唐書代宗紀廣徳三/年四月甲午禁鈿作)
(珠翠潘岳西狂賦縦逸㳺於角牴絡甲乙以珠翠劉長/卿詩曲房珠翠合深巷管絃調梁簡文帝南郊頌照天)
(漏涘逺肅邇睦楊炯少室山廟碑青霞起而照天白露/生而匝地岑參詩三月灞陵春已老故人相逢耐醉倒)
管絃臨水日初長(漢書禮樂志詩歌詠言鍾石管絃又/郊祀志絲曰絃竹曰管又張禹傳後)
(堂理絲竹管絃九辨登山臨水兮送將歸陶潛詩望雲/慙髙馬臨水愧㳺魚庾肩吾詩百戲俱臨水書日永星)
(火疏于日正長晝漏最/多王績詩春來日漸長)風飄栁線金成穗(詩匪風飄兮/毛傳迴風為)
(飄王僧孺詩露團池上紫風飄庭裏緑唐太宗詩初風/飄帶栁范雲詩初風栁線長送郎上河梁許渾新栁詩)
(金穂先迎上苑春令/狐楚詩楊栁黄金穂)雨洗梨花玉有香(陶潛詩微雨洗/髙林張説詩雨)
(洗亭臯千畝緑蕭子顯詩洛陽梨花落如雪韓愈梨花/下詩洛陽城外清明節百花寥落梨花發李白宫詞栁)
(色黄金嫩梨花白雪香/杜陽雜編焚玉髓之香)醉後不能離綺席(陶潛飲酒詩/序既醉之後)
(輒題數句自娱張説詩醉後傳嘉惠樓前舞聖慈漢舊/儀祭天用六綵綺席六重上一丈中一幅四周縁之玉)
(几玉飾器鄒陽酒賦綃綺為席犀璩為鎮/沈君攸薄暮動弦歌絲繩玉壺傳綺席)擬憑青帝繫
斜陽(漢書郊祀志秦宣公作密畤於渭南祭青帝唐書/王嶼傳嶼上言請築壇東郊祀青帝白居易詩既)
(無長繩繫白日岑參/詩深巷斜陽暮鳥飛)
　　蘇頲
　　　景龍觀送裴士曹(唐書百官志西都東都北都/士曹參軍事二人又士曹司)
　　　　(士參軍事正七品下掌/津梁舟車舍宅工藝)
昔日嘗聞公相第(沈約八詠詩昔時兮春日昔日兮春/風北史伊馛傳帝嘗謂崔浩曰馛弓)
(馬士而智力如此終至公相北史魏孝靜皇后傳后齊/神武之女也興和初詔以后駕迎于晉陽之丞相第立)
(為皇/后)今時變作列仙家(蘇伯玉妻盤中詩今時人知四/足漢書司馬相如傳列仙之儒)
(居山澤間形容甚臞隋書經籍志漢時阮倉作列仙圖/劉向典校經籍始作列仙列士列女之傳揚雄賦過列)
(仙以託宿華陽真逸銘相此胎禽/仙家之真十洲記元洲上多仙家)池傍坐客穿叢篠(梁/元)
(帝賦檀欒夾池後漢書孔融傳拜太中大夫賓客日盈/其門嘗歎曰坐上客恒滿尊中酒不空吾無憂矣晉書)
(羊琇傳杜預拜鎮南將軍朝士畢賀皆連榻而坐琇與/裴楷後至曰杜元凱乃復以連梋而坐客耶遂不坐而)
(去釋智炫詩枝疎影易穿祖孫登詩徘徊繞竹叢/梁簡文帝詩隔簾隂翠篠廣韻篠先鳥切細竹也)樹下
逰人掃落花(庾信春賦樹下流杯客梁簡文帝詩落日/方春暮逰人歌吹晚栁惲詩行役滯風波)
(逰人掩不歸劉令􁋯詩落花掃更合蕭子範詩/惟願落花遲庾信馬射賦落花與芝蓋同飛)雲雨長
疑向函谷(詩殷其靁傳山川雲雨以潤天下小海經大/荒之中有雲雨之山關尹子老子度函谷關)
(關令尹喜先勅門吏勿聴過關授喜道徳經五千言水/經注燭水又北入門水水之左右即函谷山也一統志)
(函谷舊關在靈寶縣南一十里新闗在新安縣東二里/漢樓船將軍楊僕上書乞以家財東徙闗武帝為移於)
(此班固西都賦左/據函谷二崤之阻)山泉直似到流沙(易山下出泉王筠/夕霽詩石溜正潨)
(潺山泉始澄汰虞世南詩山泉鳴石澗書道弱水至于/合黎餘波入於流沙地理通釋流沙在沙州八十里其)
(沙隨風流行庾信詩惟/當報關吏直向流沙西)君還洛邑分明記(書毖殷頑民/遷於洛邑詩)
(序周公既成洛邑朝諸侯率以祀文王史記周紀成王/在豐使召公復營洛邑梁武帝樂府分明無兩心周𢎞)
(正詩斜光入丹扇的的最分明後漢書應奉傳/奉少聰明自為兒童及長凡所經歴莫不暗記)此處同
來閲嵗華(王獻之相過帖常謂人之相得古今洞盡此/處殆無恨于懐顔氏家訓翫閲古今王僧孺)
(詩非願嵗華革/徒用春光好)
　　雍陶(字國鈞成都人太和間第進士大/中八年自國子博士出刺簡州)
　　　咏雙白鷺(自注崔少府池鷺也詩振鷺于飛于/彼西雝我客戾止亦有斯容傳鷺白)
　　　　(鳥也疏鷺水鳥也所好潔白謂之白烏齊/魯謂之春鋤遼東樂浪吳揚謂之白鷺)
雙鷺應憐水滿池(蕭慤詩麥隴一驚翬菱潭雨飛鷺顧/非熊詩緑波雙鷺在園林陶潛詩春)
(水滿泗澤僧貫休詩蓮殘水/滿池庾信詩滿池留浴鳥)風飄不動頂絲垂(詩匪風/飄兮蔡)
(邕賦或風飄波動若飛若浮孫綽詩羽従風飄鱗隨浪/轉玉清經幽棲品不動不揺如幽泉之潛澍埤雅鷺色)
(雪白頂上有絲毿毿然長尺餘欲取魚則/弭禽經鷺啄則絲偃徐陵詩靡靡絲垂)立當青草人
先見(劉孝威詩白鷺隠青苗古樂府青青河畔草岑參/詩地涵青草色楚辭時彷彿以遥見兮精皎皎以)
(往來世説劉萬安灼然玉舉庾/公所謂十人亦見百人亦見)行傍白蓮魚未知(杜甫/詩鷗)
(行炯自如蓮社髙賢傳謝靈運見逺公肅然心伏乃即/寺築臺鑿池植白蓮時逺公諸賢同脩淨土之業自號)
(白蓮社白居易池上篇紫菱白蓮江南曲/魚戲蓮葉間劉筠詩露下金莖鶴未知)一足獨拳寒
雨裏(庾信詩雁持一足倚李白詩白鷺拳一足杜甫詩/霜鶻不空拳阮籍賦𤣥雲興而四周兮寒雨淪而)
(下降王昌齡詩寒雨連江夜/入呉唐太宗詩屈仲烟霧裏)數聲相呌早秋時(王僧孺/文秋蟲)
(相呌暮雨來摶李嘉祜詩蘆花渚裏鴻相呌庾肩吾詩/九江逢七夕初弦值早秋王勃詩早是他鄉值早秋顧)
(况詩嫋嫋/秋風時)林塘得爾須増價(劉孝綽詩林塘多秀色王/勃詩林塘花月下别是一)
(家春駱賓王與程將軍書一盼増價白居/易詩馬因囘顧雖増價桐遇知音已半焦)况與詩家物
色宜(杜甫詩詩家秀句傳列仙傳闗令尹喜内學老子/西逰先見其氣知真人當過物色而遮之鮑照詩)
(物色延暮思宋書謝靈運/傳論𤣥黄律吕各適物宜)
　　王維
　　　百舌鳥(禮記仲夏之月反舌無聲注反舌百舌/鳥也疏反舌鳥春始鳴至五月稍止其)
　　　　(聲數轉故名反舌益都方物記百舌鳥緑衣/紺尾一啼百轉可樊而畜為世嘉玩沈約賦)
　　　　(有反舌之微禽/亦班名於庶鳥)
上蘭門外草萋萋(漢書考元皇后傳饗飲飛羽校獵上/蘭注飛羽殿在未央宫中上蘭觀名)
(也在上林中羽獵賦徐至于上蘭阮籍詩昔聞東/陵瓜近在青門外淮南王招隠士春草生兮萋萋)未央
宫中花裏棲(史記髙祖紀八年蕭丞相營作未央宫九/年未央宫成髙祖大朝諸侯羣臣置酒未)
(央宫前殿髙祖奉玉巵起為太上皇夀殿上羣臣皆呼/萬嵗雍録漢有光明宫在甘泉宫中王融琵琶行花裏)
(寄春情謝靈運賦盡髙樓之意/得虞世基詩聊向吴宫比翼棲)亦有相隨過御苑(南史/鮑照)
(曰豈可與燕雀相隨乎徐陵鴛鴦賦既交頸於千年亦/相隨於萬里張説詩乗月夜相過沈佺期翫雪詩灑瑞)
(天庭裡驚春御苑中郭元/振詩御苑殘鶯啼落日)不知若箇向金堤(演繁露若/干者設數)
(之言也干猶箇也若箇猶言幾何枚也禮記季秋之月/雁北嚮西京賦昆明靈沼黒水𤣥阯周以金堤樹以杞)
(栁吴均渌水曲/香曖金堤滿)入春解作千般語(薛道衡詩入春纔七/日離家已二年博物)
(志精解音律沈約反舌賦萬矩千規因/風起哢駱賓王詩生憎燕子千般語)拂曙能先百鳥
啼(庾信賦蓮帳寒檠牕拂曙張説詩拂曙攜清賞披雲/覯緑岑易緯通卦百舌者反舌鳥也能反覆其口隨)
(百鳥之音王粲詩百鳥何繽翻拾翼羣相追張翰/詩百鳥互相和庾信詩野戍孤烟起春山百鳥啼)萬户
千門應覺曉(張九齡詩嚴扄萬户深駱賓王詩城闕千/門曉莊子俄然覺則蘧蘧然周也沈約反)
(舌賦既含意于將曉亦流妍于/始旦徐陵樂府百舌驚曉眠)建章何必聴鳴雞(漢書/武帝)
(紀太初元年起建章宫括地志宫在長安故城西盧照/隣詩牕曉聴鳴雞西京雜記漢武帝時交阯越嶲獻長)
(鳴雞伺晨雞即下/漏驗之晷刻無差)
　　李建勲
　　　蝶
粉蝶翩翩若有期(張正見詩艷粉驚飛蝶髙爽詩粉蝶/時翻舞祖詠詩絲長粉蝶飛詩翩翩)
(者鵻載飛載下李商隠詩孤蝶小徘/徊翩翾粉翅開杜甫詩風雲若冇期)南園長是到春歸
(張協詩借問此何時蝴蝶飛南園南都賦于是暮春之/褉元已之辰庾信春賦宜春苑中春已歸梁簡文帝詩)
(春歸思/復生)閒依栁帶參差起(盧照隣詩戲蝶亂依叢唐太/宗詩初風開帶栁李商隠詩)
(栁帶誰能結梁武帝詩飛飛雙蛺蝶低低兩參差王勃/春思賦春蝶參差命疇侣謝道韞雪詩未若栁絮因風)
(起劉孝綽詠蝶/詩暎日忽爭起)困傍桃花獨自飛(杜甫詩穿花蛺蝶深/深見李白詩桃花飛)
(緑水王維詩水上桃花紅欲然儲光羲詩桃花隨雨飛/江總閨怨篇池上鴛鴦不獨自陶潛詩日暮猶獨飛)
潛被燕驚還散亂(鮑泉春日篇新燕始新歸范靜妻沈/滿願步揺花詩彌令蜂蝶驚鮑照别)
(鶴操散亂一相失杜甫/詩鳬鷖散亂棹謳發)偶因人逐入簾幃(埤雅麝絶愛/其香毎為人)
(所迫逐即自投髙巖舉爪剔出其香梁簡文帝詩逐蝶/上南枝李白詩春風不相識何事入羅幃孫逖詩簾幃)
(竹氣/清)晚來欲雨東風急(杜甫詩天氣晚來秋易同氣相/求疏同氣相求者若天欲雨而)
(礎柱潤也禮記孟春之月東風解凍陶潛詩微/雨従東來好風與之俱劉禹錫詩花前恨風急)迴看池
塘影漸稀(王維詩迴看射雕處千里暮雲平水經注鴻/池陂東西千步南北千一百步四周有塘池)
(又有東西横塘水溜逕通謝靈運詩池塘生春/草許渾詩蝶影下紅藥杜甫詩花謝蝶還稀)
　　崔興宗(興宗與王維裴迪俱/居終南後官右補闕)
　　　勅賜百官櫻桃(禮記仲夏之月天子乃以雛嘗/黍羞以含桃先薦寢廟注含桃)
　　　　(櫻桃也疏羞含桃者以此果先成異於諸物/故特記之拾遺録後漢明帝宴羣臣于照園)
　　　　(大官進櫻桃以赤瑛為盤賜羣臣月下視之/盤與桃同色羣臣皆笑曰是空盤唐書李適)
　　　　(傳髙宗夏宴蒲萄園賜朱櫻帝賦詩學士屬/和唐景龍文館記帝命侍臣升殿食櫻桃又)
　　　　(與侍臣樹下摘櫻恣其食末後大陳/宴席奏宮樂至暝人賜櫻桃二籠)
未央朝謁正逶迤(雍録未央周圍二十八里殿雖南嚮/而上書奏事謁見之徒皆詣北闕焉)
(後漢書清河孝王慶傳慶每朝謁常夜分嚴裝衣冠/待明詩退食自公委蛇委蛇袁宏賦為鳯翼之逶迤)天
上櫻桃錫此時(古樂府天上何所有歴歴種白榆博物/志櫻桃大者或如彈丸庾信文望外之)
(恩實符天賚非常之錫乃溢/生涯江總詩今日薦櫻時)朱實初傳九華殿(左思賦/結朱實)
(之離離梁簡文帝詩倒流暎碧叢㸃露擎朱實舊唐書/職官志奉禮郎凡朝㑹拜跽之節皆承傳焉杜審言詩)
(對座探鈎柏酒傳博物志漢武帝好神仙西王母/遣使乗白鹿告帝當來乃供帳九華殿以待之)繁花
舊雜萬年枝(駱賓王詩繁花明日栁疎蕊落風梅李白/詩玉牕五見櫻桃花梁簡文帝詩新枝雜)
(舊株謝朓詩風動萬/年枝日華承露掌)全勝晏子江南橘(晏子春秋景公/使晏子於楚楚)
(王進橘置削晏子不剖而併食之王曰當去剖對曰臣/聞賜人主前者瓜桃不削橘柚不剖鹽鐵論橘柚生於)
(江南而民皆廿之于口者味同也初學記江南道者禹/貢揚州之域又得荆州之南界北距江東際海南至嶺)
(盡其地也張九齡詩江南有丹橘左思/吴都賦其果則丹橘餘甘荔枝之林)莫比潘家大谷
梨(潘岳閒居賦張公大谷之梨張説文王畿風景來就/潘園之養廣志洛陽北邙山有張公夏梨甚甘海内)
(唯冇一樹洛陽名園記南望則嵩髙少室龍門大谷/層峯翠巘効奇于前西京雜記上林苑有大谷梨)聞
道令人好顔色(本草櫻桃味廿無毒調中益氣令人好/顔色曹植飛龍篇顔色鮮好宋之問詩)
(君王賜/顔色)神農本草自應知(史記五帝本紀軒轅之時神/農氏世衰皇甫謐注神農氏)
(為炎帝班固曰教民耕農故號神農陶𢎞景本草序覽/本草藥性舊説皆稱神農本經余以為信然梁書陶𢎞)
(景傳明隂陽五行風角星筭山/川地理方圖産物醫術本草)
　　秦韜玉
　　　對花
長與韶光暗有期(唐太宗詩韶光開令序淑氣動芳年/馬戴詩韶光凝碧林李商隠詩嵩陽)
(松雪冇心期鄭谷詩/煙開水國花期近)可憐蜂蝶却先知(蘇頲詩東望望/春春可憐杜甫)
(詩風輕粉蝶喜花暖蜜蜂喧又飛飛蜂蝶多王筠詩/水泉猶未動庭樹已先知張謂詩花間覔路鳥先知)誰
家促席臨低樹(曹植詩借問誰家子蜀都賦合尊促席/引滿相發陶潛詩安得促席説彼平生)
(沈君攸詩班荆促席對芳林劉瑗詩臨/樹摘髙花王令詩低樹狂兒日摧抝)何處横釵戴小
枝(小長干曲君家住何處妾住在横塘李白詩落花踏/盡逰何處梁簡文帝賦落横釵于袖下荀昶詩花釵)
(髩邊低管子首戴苧蒲庾信/楊栁曲直用東南一小枝)麗日多情疑曲照(庾信詩/朱簾掩)
(麗日王褒燕歌行初春麗日鶯欲嬌楊師道詩麗日初/照百花明子夜歌春風復多情陸機謝表不悟日月之)
(明遂垂曲照梁簡文/帝詩杏梁斜日照)和風得路合偏吹(爾雅春晴日出/而風曰和風王)
(羲之蘭亭序惠風和暢唐太宗詩和風吹緑野庾信賦/行欹斜兮得路王肅妻謝氏詩得路逐勝去詩籜兮籜)
(兮風其吹女韓愈詩/紅萼萬片従風吹)向人雖道渾無語(庾信詩向人長/蔓臉崔涯詩獨)
(立悄無語司空圖詩/只應慵語倩鶯啼)笑勸王孫到醉時(白居易詩笑勸/迂辛酒庾信詩)
(智瓊來勸酒戰國策王孫公子左挾彈右攝丸王維詩/隨意春芳歇王孫自可留陶靖節傳顔延之為始安郡)
(過潯陽日造淵明飲/焉毎往必酣飲至醉)
　　　惜花
淡淡西園日又垂(宋玉髙唐賦水淡淡而盤紆兮陶潛/詩淡淡寒波生魏文帝詩乗輦夜行)
(逰逍遥步西園曹植詩清夜逰西園飛蓋相追隨梁元/帝詩終朝陪北闕清夜侍西園謝靈運詩我行乗日垂)
一樽何忍負芳枝(蘇武詩我有一樽酒欲以贈逺人王/昌齡詩一樽廣陵酒廣韻罇通作樽)
(楚辭折芳枝/與瓊華兮)莫言風雨長相促(易潤之以風雨詩風雨/凄凄宋玉九辯何曽華)
(之無實兮従風雨而飛颺/杜甫詩能事不受相促迫)直是晴明得幾時(宋璟梅花/賦暖日烘)
(晴韋應物詩晴明一登望韓愈/詩栁巷還飛絮春餘幾許時)心破只愁鶯踐落(陸雲/書思)
(至心破無所屬情元稹詩休文欲詠心應破/宋子侯董嬌嬈詩纎手折其枝花落何飄颺)眼穿惟怕
客來遲(杜甫詩新愁眼欲穿韓愈詩眼穿長訝雙魚㫁/白居易詩召得江頭酒客來李白詩黄牛過客)
(遲/)年年使我成狂叟(梁簡文帝樂府年年將使君歴亂/遣相聞劉緩詩江南少許地年年)
(情不窮陶潛詩鼎鼎百年内持此欲何成戰國策箕子/接輿被髪為狂孟子如琴張曽晳牧皮者孔子之所謂)
(狂矣又叟之所知也杜甫詩自笑/狂夫老更狂王維詩偶然值林叟)腸㫁紅殘幾首詩(江/淹)
(别賦行子腸㫁百感悽惻陳後主詩離别腸應㫁相思/骨合銷羊士諤詩紅衣落盡暗香殘白居易詩東林寺)
(裡西廊下石片/鐫題數首詩)
　　李建勲
　　　落花
惜花無計又花殘(常衮登栖霞寺詩待月水流急惜花/風起頻白居易日長詩愛水多棹舟)
(惜花不掃地杜甫詩無計囘船下庾信詩舊蘭憔悴/長殘花爛漫舒劉禹錫詩暎葉見花殘連天是青草)獨
遶芳叢不忍看(韓愈李花詩問之不肯道所以獨遶百/匝至日斜謝朓詩芙蕖舞輕帶苞笋出)
(芳叢劉憲詩鶯藏嫩葉歌相喚蝶礙花叢舞不/前張謂詩由來此貨稱難得多恐君王不忍看)曉豔動
隨鶯翅落(韓琮牡丹詩曉艷逺分金掌露暮香深惹玉/堂風元稹遣春詩坐看鶯鬭枝李嶠詩飛花)
(隨蝶舞艷/曲伴鶯嬌)冷香愁雜燕泥乾(薛能牡丹詩濃艷冷香初/葢後好風甘雨正開時薛)
(道衡詩空梁落燕泥梁/簡文帝詩燕泥銜復落)緑珠倚檻魂初散(嶺表録異昔/梁氏之女有)
(容貌石季倫為交阯採訪使以圓珠三斛買之庾信春/賦緑珠捧琴至文君送酒來姚鵠河亭詩巻簾花影裡)
(倚檻鶴巢邊李白詩春/風復無情吹我夢魂散)巫峽歸雲夢又䦨(水經注江水/東逕巫峽杜)
(宇所鑿以通江水也又丹山西即巫山帝女居焉宋玉/所謂天帝之女名曰瑶姬封於巫山之臺所謂巫山之)
(女髙唐之姬旦爲行雲暮為行雨朝朝暮暮陽臺之下/旦早視之果如其言故為立廟號朝雲焉其間首尾一)
(百六十里謂之巫峽蓋因山為名也杜甫詩巫峽蟠江/路終南對國門傅毅七激仰歸雲遡逰風張衡賦憑歸)
(雲而遐逝兮西征賦吐清風之飂戾納歸雲之欝蓊張/若虚詩昨夜閒潭夢落花徐安貞詩北斗横天夜欲闌)
忍把一尊重命樂(王昌齡詩一尊廣陵酒十載衡陽心/書天其申命用休傳天又重命用美)
送春招客亦何歡(王維送春詞相歡在樽酒不用惜花/飛元稹詩悠然送春日李白詩招客)
(得英才白居易詩欲逢暇日先招客正對衙時亦/望山陶潛閒情賦同一盡於百年何歡寡而情殷)
　　羅隠
　　　梅花
吴王醉處十餘里(李白詩姑蘇臺上鳥棲時呉王宫裡/醉西施劉駕山中夜坐詩落盡醉處)
(花荒溝水決決杜牧詩雲光嵐彩四面合/柔柔垂栁十餘家李湛詩雲門十里長)照野拂衣今
正繁(梁簡文帝梅花賦吐艷四照之林薛道衡隋髙祖/頌序金鋩照野國語叔向拂衣従之司馬相如賦)
(玉釵挂臣冠羅袖拂臣衣梁元帝詩臨池影入/浪従風香拂衣戴叔倫詩桂嶺南枝花正繁)經雨不
隨山鳥散(李白詩林香雨落梅張謂詩栁枝經雨重劉/禹錫詩蘭芳經雨敗李白詩不忍别還相隨)
(王維詩月出驚山鳥時鳴春澗中謝朓/詩鳥散餘花落許渾詩折驚山鳥散)倚風如共路人
言(鮑泉梅花詩飄蕩逐風迴謝朓詩徘徊岐路人/史記桃李不言下自成蹊王維詩不共楚王言)愁憐
粉艷飄歌席(楊巨源看花詩好風輕引香烟入甘露纔/和粉艷凝張九齡庭梅詩飄蕩復誰知沈)
(約詩裾開臨舞席袖拂繞歌堂沈/佺期詩池影揺歌席林香散舞臺)靜愛寒香撲酒樽(陶/潛)
(詩我愛其靜崔道融梅花詩香中别冇韻清極不知寒/戴叔倫詩老圃寒香别有秋隋書盧思道傳濁酒盈樽)
(髙歌滿席李白/詩且復命酒樽)欲寄所思無好信(荆州記陸凱與范蔚/宗相善自江南寄梅)
(花一枝詣長安與范因贈以詩折梅逢驛使寄與隴頭/人江南無所有聊贈一枝春庾肩吾摘梅詩逺道終難)
(寄詩百爾所思不如我所之九歌折芳馨兮遺所思張/協詩離羣戀所思杜甫詩詩好幾時見書成無使將孟)
(浩然詩往來鄉信/㫁留滯客情多)爲君惆悵又黄昏(後漢書馮衍傳風/波飄其並興兮情)
(惆悵以増傷杜甫詩恐此復偶然臨風黙惆悵淮南子/日至於虞淵是曰黄昏薄於䝉谷是謂定昏離騷曰黄)
(昏以為期兮羌中道而改路/白居易詩紫藤花下漸黄昏)
　　李建勲
　　　薔薇(本草作牆蘼注草蔓柔靡依牆援而生故/名羣芳譜薔薇一名刺紅一名山棘一名)
　　　　(牛勒一名牛棘一名買笑藤身叢生莖青多/刺喜肥但不可多花單而白者更香結子名)
　　　　(營實堪/入藥)
拂簷拖地對前墀(梁元帝詩拂簷應冇意偏宜桃李人/敬括花萼樓賦流雲衝牖而中㫁飛)
(鳥拂檐而斜度新序司馬子期獵於雲夢載旗之長拖/地芊尹文拔劍齊諸軫而㫁之江淹詩月華散前墀權)
(徳輿詩華/尊㑹前墀)蝶影蜂聲爛漫時(司空圖詩暖景雞聲美㣲/風蝶影繁杜甫詩草芽既)
(青出蜂聲亦暖逰莊子大徳不同而性命爛漫矣司馬/相如逰獵賦牢落陸離爛漫逺近吴融詩滿樹和嬌爛)
(漫/紅)萬倍聲香勝玉蘂(易林大都王市稠人多寶公孫宜/賈資貨萬倍道徳指歸論形小神)
(大至於萬倍一以載萬故能輕舉書至治馨香感於神/明陸雲寒蟬賦暎華蟲於朱衮表馨香乎明徳庾闡詩)
(朝餐雲英玉蕊/夕挹玉膏石髓)一生顔色笑西施(禮記禮義之始在於/正容體齊顔色順辭)
(令杜甫詩深知好顔色吴越春秋越得苧蘿山鬻薪之/女曰西施鄭旦飾以羅縠教以容步三年學服而獻於)
(吴張衍賦斥西施而不御兮縶腰褭/以服箱李白詩吴王宫裡醉西施)忘歸醉客臨髙架
(晉書許邁傳邁入臨安西山登巖茹芝眇爾自得有終/焉之志羲之造之未嘗不彌日忘歸相與為世外之交)
(九歌留靈脩兮憺忘歸謝靈運詩逰子憺㤀歸/王績詩醉客喜年光韓愈詩髙架支離倒復扶)恃寵佳
人索好枝(晉書劉琨傳徐潤以音律自通琨甚愛之署/為晉陽令潤恃寵驕恣干預琨政南史王琳)
(傳平景之勲與杜龕俱為第一恃寵縦暴於建業淮南/子佳人不同體美人不同面而皆悦于目洛神賦嗟佳)
(人之信翛兮羌習禮而明詩李延年歌北方有/佳人絶世而獨立王建詩君家樹頭多好枝)將並舞
腰誰得及(禮記疏凡欲比方於人當以類相並梁簡文/帝詩何如明月夜流風拂舞腰王勃七夕賦)
(響曳紅雲歌面近香隨白雪舞腰來梁簡/文帝舞賦似㫁霞之照彩若非鸞之相及)惹衣傷手盡
從伊(岑參詩只怪偏凝壁囘看欲惹衣晉書范宣傳宣/年十嵗能誦詩書嘗以刀傷手捧手改容陸機豪)
(士賦序代大匠/斵者必傷其手)
　　劉兼
　　　玉燭花
裊裊香英三四枝(徐伯陽詩圓籠裊裊挂青絲許敬宗/掖庭山賦扇晨颷而裊裊含宿霧而)
(猗猗梁簡文帝賦風入樹而香枝鮑令暉詩桂/吐兩三枝蓮開四五葉沈約詩無風自裊枝)亭亭紅
艷照階墀(西京賦干雲霧而上達狀亭亭以苕苕陶潛/詩亭亭凌風桂八榦共成林沈佺期詩園桃)
(綻紅艷劉長卿詩紅艷隔林看歐陽詹/月賦暎階墀以歴歴對牕户以亭亭)正當晚檻初開
處(李建勲詩水木遶吾廬搴簾晚/檻虚劉孝威詩花發是初開)恰似春闈就試時(國/史)
(補凡進士籍而入選謂之春闈劉/長卿詩天府留香名銓闈就明試)少女不吹方熠燿(梁/昭)
(明太子啟飛少女於李徑梁元帝詩欲因吹少女還將/拂大王庾信賦風無少女草不宜男詩倉庚于飛熠燿)
(其羽箋羽鮮明也李白明堂賦熠燿五色張/皇萬殊王僧孺詩夜風吹熠燿明光照昔邪)東君偏惜
未離披(史記封禪書晉巫祠五帝東君雲中司命之屬/注東君日也魏武帝陌上桑濟天漢至崑崙見)
(西王母謁東君韋應物詩草木曉/離披韓愈詩五色離披馬前墮)夜深斜倚朱欄外(杜/甫)
(詩夜深殿突兀風動金琅璫韓偓詩栁腰入户風斜倚/李建勲詩靜吟斜倚老松身元稹詩取次朱欄一片紅)
(張籍詩綵花/廊下暎朱欄)擬把隣光借與誰(西京雜記匡衡勤學而/無燭隣舍冇燭而光不)
(逮衡乃穿壁引其光以書暎光而/讀之莊子齊物論吾誰與為親)
　　李建勲
　　　重臺蓮(國史補蘇州進藕多重臺荷花上復出/一花藕乃實中亦一異也平泉草木記)
　　　　(水物之美者有/蘋州重臺蓮)
斜倚秋風絶比倫(劉緩詩巻荷舒欲倚李商隠詩趙后/身輕欲倚風江淹蓮花賦御秋風而)
(獨秀傅毅舞賦恣絶倫之妙/態趙嘏詩西漢公卿絶比倫)千英和露染難勻(廣韻英/華也榮)
(而不實曰英也鮑照芙蓉賦訪羣英之艷絶揚雄廿泉/賦飲若木之露英注露英英之含露者沈約樂府和露)
(曉凝津姚合詩採摘和芳露鮑照詩露色/染春草皮日休榴花詩風勻祗似調紅露)自為祥瑞生
南國(曹植頌殊俗歸義祥瑞混併朱超詠同心芙蓉詩/草木應嘉祥古詩美人生南國灼灼芙蓉姿李白)
(詩南國/秀餘芳)誰把丹青寄北人(庾肩吾詩不解平城圍誰與/丹青競薛稷詩勝地寫丹青)
(南史王彦徳傳孝武狎侮羣臣各冇稱日栁元景垣䕶/之雖並北人而彦徳獨受老傖之目李商隠詩細腰宫)
(裏北/人過)明月幾宵同緑水(王勃採蓮賦值明月之夕出逢/丹霞之夜臨鮑照芙蓉賦泛明)
(彩于宵波飛澄華於曉月南史庾杲之傳庾景行汎緑/水依芙蓉何其麗也古神絃歌芙蓉發盛華緑水清且)
(澄王勃詩緑/水芙蓉衣)牡丹無路出紅塵(岑參詩玉佩罥女蘿金/印耀牡丹權徳輿詩牡)
(丹偏自占春風楚辭願陳志而無路韓愈詩青壁無路/難夤縁張正見詩紅塵暮不息白居易新栽蓮詩上有)
(紅塵撲顔/色不得鮮)憐伊不算多時立(庾信詩跂石多時/望菱船始得歸)贏得馨
香暗上身(古詩馨香盈懐䄂路逺莫致之劉孝威採蓮/詩馨香隔浦度荷葉滿江鮮姚崇詩聞香暗)
(識蓮許渾詩/早蓮飄暗香)
　　包何
　　　闕下芙蓉(史記封禪書新垣平使人持玉杯闕/下獻之爾雅疏芙蕖别名芙蓉説文)
　　　　(芙之言敷也蓉/之言動容也)
一人理國致昇平(書一人有慶禮記天子自稱曰予一/人管子理國之道地徳為首亢倉子)
(賢可以鎮國亦可以理國庾信商調曲既雅既頌/天下乃昇平宋之問詩萬方皆下拜相與樂昇平)萬物
呈祥助聖明(禮記天子與天地參故徳兼天地利普萬/物庾信郊祀歌萬物含養各長生晉書元)
(帝紀星斗呈祥庾信表天不愛寶地必呈祥宋書樂章/六合寧承聖明何承天鐃歌願吾聖明君遐期保萬春)
天上河従闕下過(古詩天上何所冇歴歴種白榆詩倬/彼雲漢為章于天箋雲漢天河也三)
(輔黄圖引渭水貫都以象天漢論衡麒麟/須獻乃達闕下梁武帝詩照曜雙闕下)江南花向殿
前生(古樂府江南可採蓮荷葉何田田梁簡文帝賦望/江南兮清且空對荷花兮丹復紅梁昭明太子芙)
(蓉賦結江南之流調漢書元帝紀芝/草生殿前杜審言詩南山倚殿前)慶雲垂䕃開難落
(史記天官書若烟非烟若雲非雲郁郁紛紛蕭索輪囷/是謂卿雲正義曰卿音慶陸機吴趨行靄靄慶雲被宋)
(書迦毘黎國傳析毫空樹無傷垂䕃/之茂謝朓賦脩幹垂䕃喬杪飛頴)湛露為珠滿不傾
(詩湛湛露斯孫綽詩湛露灑庭林謝朓樂府秋雲湛甘/露王融賦韻珠露之參差王微詩簷露滴為珠拾遺記)
(瑪瑙甕中寶露時淳則露滿陳子昻詩清泠花露滿吴/均采蓮曲葉巻珠難溜花舒紅易傾黄庭經金室之下)
(可不/傾)更對樂懸張簨簴(周禮小胥正樂縣之位注樂縣/謂鐘磬之屬縣于筍簴者乂梓)
(人為筍虡注横曰筍植曰虡釋名所以懸鼓者横曰簨/簨峻也在上髙峻也従曰簴簴舉也在旁舉簨也沈約)
(梁雅樂歌雲箛/清引簨簴髙懸)歌工欲奉採蓮聲(晉書樂志象舞歌工/梁元帝賦泛柏舟之)
(容與歌採蓮于渚畔古今樂録梁武帝製江南弄七/曲三曰採蓮曲劉遵詩鳴笳芳樹曲流唱採蓮聲)
　　張賁(字潤卿南陽人登大中進士第唐末為廣/文博士嘗隠於茅山後寓吴中與皮陸逰)
　　　和魯望白菊(抱朴子劉生丹法白菊花汁蓮花/汁樗汁和丹蒸之服一年夀五百)
　　　　(嵗/)
雲彩冰姿號女華(莊子藐姑射之山有神人居焉肌膚/若冰雪綽約若處子王儉竹賦翠葉)
(與飛雪爭彩貞柯與層冰/競鮮本草菊一名女花)寄身多在地仙家(晉書皇甫/謐傳宛轉)
(萬情之形表排託虚寂以寄身盧諶詩寄身隂四岳託/好憑三益列仙傳馬鳴生従安期生受金液丹方入華)
(山合金液不樂生天服半劑得為地仙陶𢎞景瘞鶴銘/相此胎禽仙家之珍杜陽雜編滄洲冇金莖花如蝶人)
(皆戴之曰不戴金/莖花不得在仙家)有時南國和霜立(江淹詩南國多異/山雜樹共冬榮宋)
(之問詩南國無霜霰連年見物華鍾㑹菊花賦/冒霜吐穎象勁直也蘇彦詩金菊吐翹以凌霜)幾處東
籬伴月斜(陶潛詩采菊東籬下悠然見南山岑參詩為/報使君多泛菊更將絃管醉東籬杜審言詩)
(勝跡都無限只應伴月歸/張正見詩金樓鏡月斜)謝客瓊枝空貯恨(梁書鍾嶸/傳謝客為)
(元嘉之雄顔延年為輔詩品初錢塘杜眀師夜夢東南/有人來入其館是夕生靈運于㑹稽其家以子孫難得)
(送靈運於杜治養之五嵗方還故名客兒獨孤及詩文/章謝客兒離騷折瓊枝以為羞兮左思吴都賦瓊枝抗)
(莖而/敷榮)袁郎金鈿不成誇(袁山松菊詩靈菊植幽崖擢穎/凌寒颷王筠園菊詩菊花偏可)
(憙碧葉媚金英何遜詩寶/釵若可間金鈿畏相逼)自知終古清香在(楚辭春蘭/兮秋菊長)
(無絶兮終古漢武内傳王母自設天厨豐珍上果芳華/百味清香之酒謝靈運賦怨清香之難留矜盛容之易)
(闌/)更出梅粧弄晚霞(隋煬帝詩新粧艷落梅李商隠對/雪詩忍寒應欲試梅粧盧思道詩)
(晚霞浮極浦盧照隣/詩鳯吐流蘇帶晚霞)
　　陸龜䝉
　　　憶白菊
我憐貞白重寒芳(後漢書第五倫傳在位以貞白稱時/人方之前朝貢禹劉孝儀薦士表立)
(身貞白操業清廉王筠園菊詩重九惟嘉節得一/應元貞白居易新菊詩寒芳引新句吟玩煙景夕)前後
叢生夾小堂(淮南王招隠桂樹藂生兮山之幽晉書羅/含傳含致任還家階庭蘭菊叢生梁簡文)
(帝脩竹賦陳王歡舊小堂貯軸/駱賓王詩小堂綺帳三千户)月朶併開無絶艷(李商/隠白)
(菊詩繁香疑向月中生杜甫詩白花簷外朶薛道衡詩/酒遇菊花開文心雕龍氣鑠往古辭絶來今驚彩絶豔)
(難與並矣白居易詩/奇芳絶豔别者誰)風莖時動有奇香(劉孝威樂府風/莖乍拂鈿魏文)
(帝賦隨迴風以遥動兮吐芳氣之穆清陳後/主樂府因風屢動香徐陵詩奇香分細霧)何慚謝雪
清才咏(世説謝太傅寒雪日内集俄而雪驟公曰白雪/紛紛何所似兄子胡兒曰撒鹽空中差可擬道)
(韞曰未若栁絮因風起魏/氏春秋孔融冇髙明清才)不羨劉梅貴主粧(雜行五書/宋武帝女)
(夀陽公主人日卧於含章殿簷下梅花落公主額上自/後冇梅花粧沈佺期詩皇家貴主好神仙李商隠詩夀)
(陽公主/嫁時粧)更憶幽牕凝一夢(韋應物詩夢逺竹牕幽姚合/詩燈燭夜牕幽杜牧新竹詩)
(聲破寒/牕夢)夜來邨落有微霜(吴均詩紫雲依夜來清風暎/曉發栁惲起夜來詩颯颯秋)
(桂響非君起夜來史記舜所居成聚注聚謂村落也白/居易詩閒行傍村落温庭筠詞銀燭盡玉繩低一聲村)
(落雞楚辭微霜降而下淪兮悼芳草之先/零梁元帝詩開花不及節含秀委微霜)
　　秦韜玉
　　　牡丹
拆妖放媚有誰催(白居易牡丹詩日照花房拆王建牡/丹詩賃宅得花饒初開恐是妖李嶠)
(詩花媚望風臺開元遺事明皇羯鼓催花/囘視桃杏俱發上曰不喚我作天公可乎)疑就仙中旋
折來(杜甫詩神仙中人不易/得又幸不折來傷嵗暮)圖把一春都占㫁(陳後主/詩非同)
(七襄駕詎減一春梅權徳輿牡丹詩澹蕩韶光三/月中牡丹偏自占春風羅虬詩芳菲占㫁百花先)故留
三月始教開(丘遲書暮春三月江南草長雜花生樹羣/鶯亂飛劉禹錫牡丹詩有此傾城好顔色)
(天教晚發/賽諸花)壓枝金蘂香如撲(杜甫詩千朶萬朶壓枝低/韓愈詩欺梅倂壓枝梁昭)
(明太子七啟玉樹始落金蕊初榮白居易牡丹歌牡丹/芳牡丹芳黄金蕊綻玉房岑參花樹歌花撲玉缸春酒)
(香/)逐朶檀心巧勝裁(劉禹錫牡丹詩徑尺千餘朶人間/冇此花洛陽牡丹記倒暈檀心者)
(多葉紅花李紳雪詩隨方巧/若裁温庭筠詩花影為誰裁)好是酒䦨絲竹罷(齊書沈/文季傳)
(豫章王北宅㑹集文季與禇淵並善琵琶酒䦨淵取樂/器為明君曲梁簡文帝詩酒闌嘉宴罷車騎各西東漢)
(書張禹傳禹性習知音聲身居大第後堂理/絲竹管絃魏文帝書觴酌流行絲竹並奏)倚波含笑
向樓臺(世説周僕射雍容好儀形詣王公初下車隠蔽/數人王公含笑看之齊武帝詩含笑一囀空自)
(憐李徳裕壮丹賦情若微笑徐陵詩樓臺非/一勢臨玩自多奇傅縡詩樓臺宛轉曲皆通)
　　羅隠
　　　牡丹(酉陽雜俎謝康樂集中始言水間竹際多/牡丹而北齊楊子華有畫牡丹極佳則知)
　　　　(此花有之久矣但隋以來文士集中無歌詩/開元末裴士淹得之汾州天寶中為都城奇)
　　　　(賞/)
似共東風别有因(禮記東風解凍權徳輿詩牡丹偏自/占春風李益牡丹詩滿眼空中别有)
(花李山甫詩碧/霄何處冇因依)絳羅髙捲不勝春(舒元輿牡丹賦如貯/深閨似隔絳紗班婕)
(妤賦裁帷裳兮發紅羅李商隠牡丹詩湘幃初捲/燈乂枝輕霧不勝宋之問詩陽橋花栁不勝春)若教
解語應傾國(開元遺事太液池白蓮開明皇指妃子曰/何如此解語花韓愈牡丹詩對客偏含不)
(語情漢書外戚傳李延年歌寜不知傾城與傾國佳人/難再得李白詩名花傾國兩相懽李徳裕賦將獨立而)
(傾國雖不/言兮似人)任是無情亦動人(晉書郭文傳温嶠嘗問文/曰饑而思食壯而思室自)
(然之性先生獨無情乎文曰情由憶生不憶故無情李/咸用牡丹詩始知春冇色不信爾無情髙唐賦使人心)
(動無故自恐岑參/詩名髙動世人)芍藥與君為近侍(詩贈之以芍藥芍/藥譜序揚州芍藥)
(名於天下與洛陽牡丹俱貴于時劉禹錫牡丹詩庭前/芍藥妖無格漢書王嘉傳近侍帷幄許善心詩夕拜參)
(近侍花譜世稱牡丹/為花王芍藥為花相)芙蓉何處避芳塵(爾雅菡萏芙蓉/也江東人呼為)
(荷華白居易牡丹詩芙蓉芍藥苦尋常韓琮詩殘花何/處藏盡在牡丹房謝莊賦緑苔生閣芳塵凝榭岑參詩)
(何幸接/芳塵)可憐韓令功成後(世説松樹子非不楚楚可憐/元稹牡丹花片詩可憐顔色)
(經年别唐書韓𢎞傳元濟平以功加兼侍中封許國公/入朝冊拜司徒中書令藝苑雌黄唐元和中韓𢎞罷宣)
(武節度使始至長安私第冇牡丹命斸之曰我豈效/兒女輩耶當時人為牡丹包羞于鵠詩歸闕功成後)辜
負穠華過此身(李商隠詩辜負香衾事早朝詩何彼穠/矣花如桃李權徳輿牡丹詩穠芳深院)
(紅霞色温子昇文匹穠華于/桃李髙適詩不然愁此身)
　　李商隠
　　　牡丹(牡丹譜出洛陽者天下第一本草牡/丹一名百兩金一名䑕姑又名鹿韭)
錦幃初巻衛夫人(原注典畧云夫子見南子在錦幃之/中史記孔子世家衛夫人在絺幃中)
(孔子入門北面稽首陳後主詩羅幃/夜寒巻李白詩羅幃巻舒似冇人開)繡被猶堆越鄂君
(説苑鄂君乗青翰之舟張翠羽之葢越人擁楫而歌曰/山有木兮木有枝心悦君兮君不知於是鄂君揄袂而)
(擁之舉繡被而覆之白/居易詩詩成錦繡堆)垂手亂翻雕玉珮(樂府解題大/垂手小垂手)
(皆因舞而垂手也張謂詩風飄舞袖翻蕭徳言/舞詩低身鏘玉佩書雕玉仍几注雕刻鏤也)折腰爭
舞欝金裙(西京雜記戚夫人能為翹袖折腰之舞歌出/塞入塞之曲後漢書梁冀傳冀妻孫夀善為)
(折腰步齲齒笑梁簡文樂府折腰應兩袖頓足轉雙巾/説文欝金香草也張泌糚樓記鬱金染婦人衣最鮮明)
(然不耐日炙染成衣則微有欝金之氣釋名裙下裳也/劉遵舞詩履度開裙襵白居易舞詩舞腰無力轉裙遲)
石家蠟燭何曽剪(世説王愷石崇爭為侈靡愷/以􁎭糒澳釡崇以蠟燭代薪)荀令香
爐可待熏(晉書荀勗為尚書令習鑿齒襄陽記劉季和/性愛香嘗上厠還過香爐上謂張坦曰荀令)
(君至人家坐處三日香氣不歇為我何如徐/陵詩風流荀令好兒郎偏能傅粉復熏香)我是夢中
傳彩筆(南史江淹嘗夢一丈夫自稱郭璞吾有筆在卿/處多年可見還淹乃探懐中得五色筆授之爾)
(後為詩絶/無妙句)欲書花葉寄朝雲(謝朓詩雨洗花葉鮮杜甫/詩花葉隨生意王建牡丹)
(詩柔膩如雲葉宋玉高唐賦昔楚襄王與宋玉游於雲/夢之臺望髙唐之觀其上獨有雲氣王問玉曰此何氣)
(也玉對曰此所謂朝雲者/也謝朓詩南望朝雲色)
　　殷文圭(池州人乾寧中及第為裴樞宣諭判/官後事楊行密終左千牛衛將軍)
　　　題友人庭竹
叢篁蕭瑟拂清隂(宋之問詩叢篁夾路迷杜甫詩叢篁/低地碧王融詩風篁兩蕭瑟謝莊竹)
(賛蕭瑟雲崖唐太宗詩拂牖分龍影虞世南詩鳯翅拂/漣漪陶潛詩藹藹堂前林中夏貯清隂羅隠詩籬外清)
(隂接/藥欄)貴地栽成碧玉林(南史張𢎞䇿傳不以貴地自髙/薛能新竹詩因向山家乞翠栽)
(崔仲方詩香森碧玉林李頎詩並/抽新笋色漸緑迥出空林雙碧玉)盡待花開添鳯食(梁/元)
(帝竹詩花堪威鳯逰韓詩外傳黄帝時鳯凰棲帝梧桐/食帝竹實張九齡詩鳯凰一朝來竹花斯可食劉稹魯)
(都賦竹則翠實/離離鳯鸞所食)可憐風擊狀龍吟(杜甫詩寒花亦可憐/芸窻私志漢元帝作)
(薄玉龍數十枚以縷線懸於簷外夜中因風相擊聴之/與竹無異陸機詩鳴條隨風吟劉孝先詩誰能製長笛)
(當為吐/龍吟)鈿竿離立霜文靜(温庭筠詩歌愁歛翠鈿李涉/詩萬竿如束翠沈沈禮記離)
(坐離立注兩相麗之謂離三相成之謂參杜甫詩離立/如人長左思吴都賦竹則緑葉翠莖冒霜停雪竹譜質)
(有文章杜甫詩賞靜憐寒竹/王建移竹詩聲與靜相宜)錦籜飄零粉節深(白居易/詩紫籜)
(坼故錦劉勰新論秋葉誠危因微風而飄零姚合詩竹/寺空虚翠自飄陸龜䝉新竹詩更賦錦苞零李商隠詩)
(緑筠遺粉籜沈約竹詩促節下離離李賀詩粉節塗生/翠劉禹錫詩露滌鉛粉節羅隠詩粉節霜勻漫嵗寒)
何事子猷偏寄賞(晉書王徽之字子猷嘗寄居空宅中/便令種竹或問其故但嘯詠指竹曰)
(何可一日無此君耶江洪齋前竹詩移賞入庭蹊劉孝/先詩無人賞髙節徒自抱貞心杜甫詩早受名公賞)
此君心似主人心(白居易竹詩此君留我宿又竹解心/虚即我師宋書袁粲傳粲為丹陽尹)
(郡南一家頗有好竹粲率爾步往不通主人徑造竹所主/人出笑語款然王維詩看竹何須問主人韋莊詩惟有)
(叢篁似/主人)
　　劉兼
　　　新竹
近牕卧砌兩三叢(白居易新栽竹詩最愛近牕卧秋風/枝有聲唐太宗竹詩貞條障曲砌庾)
(信賦榆栁兩三行竹譜棘竹駢生/一叢為林謝朓詩苞笋出芳叢)佐靜添幽别有功(王/建)
(移竹詩聲與靜相宜白居易竹詩牕靜/時聞别有情韋應物詩獨愛此幽篁)影鏤碎金初透
月(韓愈詩竹影金瑣碎説文鏤雕刻也盧仝詩揺碎金/樽碧天月沈約竹詩月影照參差張籍詩竹月泛凉)
(影/)聲敲寒玉乍揺風(謝朓詩風聲起復垂劉孝先詩竹/風聲若雨陸龜䝉詩萬條寒玉一)
(溪煙鄭谷詩睡深可忍敲寒/玉劉禹錫詩風揺青玉枝)無憑費叟烟波碧(後漢書/費長房)
(傳長房為汝南市掾一老翁懸壺賣藥晚輒入壺中長/房拜従入山辭歸與一杖曰乗此便至至則投其杖葛)
(陂中長房乗杖須臾便至即以杖投陂中顧視則/龍也江總詩日向煙波長唐太宗詩烟波澄舊碧)莫信
湘妃淚㸃紅(述異記湘水去岸三十里有相思宫堯之/二女娥皇女英淚沾竹竹文為之斑斑然)
(任昉詩定是湘妃淚潛灑遂璘斑庾信賦竹染湘妃之/淚李頎詩密葉散紅㸃賈島詩莫嫌滴瀝紅斑少恰是)
(湘妃淚/盡時)自是子猷偏愛賞(晉書王徽之傳吴中士大夫/家有好竹子猷便出坐輿造)
(竹下諷嘯良久主人灑掃請坐子猷不顧而去杜牧/詩不是山隂客何人愛此君江洪竹詩移賞入庭蹊)虚
心高節雪霜中(岑參詩虚心願比即官筆元稹新竹詩/虚心豈無奉庾信賦㛹娟高節寂寞無)
(心張九齡詩高節人相重虚心世所知七命靈雪寫其/根霏霜封其條陳子昻脩竹篇嵗寒霜雪苦含彩獨青)
(青/)
　　温庭筠
　　　楊栁
楊栁千條拂面絲(沈佺期詩楊栁千條花欲綻許景先/詩青門垂栁百千條王容詩東風拂)
(面來元稹栁詩二月春風已有情拂人頭面稍憐輕梁/元帝栁詩長條垂拂地梁簡文帝詩楊栁亂成絲許景)
(先詩城頭楊/栁已如絲)緑烟金穗不勝吹(吴邁逺詩緑樹爍烟光/李白詩緑烟滅盡清暉)
(發白居易垂栁詩嫩如金色軟於絲盧綸詩一穗雨聲/裏許渾詩緑隂未覆長堤水金穗先迎上苑春鮑照詩)
(烟重蘭不勝梁元/帝詩因吹掃席塵)香隨靜婉歌塵起(李嶠詩營栁帶餘/香南史羊侃傳侃)
(有舞人張靜婉腰圍一尺六寸時人咸推能掌上舞劉/向别録魯人虞公歌動梁塵梁簡文帝栁詩風枝欲拂)
(塵/)影伴嬌饒舞袖垂(祖孫登詩抽翠争連影杜甫詩佳/人屢出董嬌饒按玉臺新詠有漢)
(宋子侯董嬌饒詩傅休奕詩舞袖一何如/變化窮萬方梁昭明太子詩舞袖寫風枝)羌管一聲何
處曲(馬融長笛賦近代雙笛従羌起杜之松栁詩不辭/攀折苦為入管絃聲李益詩不知何處吹羌管唐)
(太宗詩聲流三處管王僧/䖍技録折楊栁古曲名)流鶯百囀最高枝(盧照隣折/楊栁詩鶯)
(啼知隔嵗賈至詩百囀流鶯繞建章劉孝綽/詩百囀似羣吟劉禹錫詩清猿啼上最高枝)千門九陌
花如雪(漢書東方朔傳陛下以城中為小圖起建章左/鳯闕右神明號稱千門萬户楊炯詩千門壯宫)
(殿三輔遺事長安八街九陌駱賓王詩三條九陌鳯城/東伍輯之栁花賦揚零花而雪飛宋之問詩洛陽城裡)
(花如/雪)飛過宫牆兩自知(祖孫登栁詩飛綿亂上空岑參/詩黄鳥度宫牆劉禹錫楊枝詩)
(晚來風起花如雪飛入宫牆不見人梁簡文/帝詩白日西落楊栁垂含情弄態兩相知)
　　陸龜䝉
　　　和襲美揚州看辛夷花次韻(按龜䝉與皮日休/冇松陵唱和集襲)
　　　　(美日休字也宋玉風賦概辛/夷被荑楊注辛夷一名留夷)
栁疎梅墮少春叢(蕭慤詩芙芙露下落楊栁月中疎羊/士諤詩槐栁蕭疎遶郡城全陵志夀)
(陽公主人日卧含章殿下梅花落額上成五出之華拂/之不去梁簡文帝詩花樹含春叢羅帳夜長空劉峻廣)
(絶交論論嚴苦/則春叢零落)天遣花神别致功(杜甫詩不知滄海上/天遣幾時迴異人録)
(宋單父冇種藝術牡丹變易千種丄皇詔至驪山種花/萬本色樣各殊内人號為花神張華勵志詩藨蓘致功)
(必有/豐殷)高處朶稀難避日(梁簡文帝詩下枝低可地高處/逺難知岑參詩可憐髙處送逺)
(見故人車杜甫詩千朶萬朶壓枝低王建詩老杏著花/稀庾肩吾詩避日交長扇迎風列短簫庾信吹臺山銘)
(青槐避日/朱草司晨)動時枝弱易為風(劉孝威詩隔牆花半隠猶/見動花枝魏收詩裊裊春)
(枝弱杜甫詩繁枝容易紛紛落梁/簡文帝晚春賦風入樹而香枝)堪將亂蕊添雲肆(蕭/填)
(詩落蕊亂従風杜甫詩稠花亂蕊裹江濵廣韻花外/曰萼花内曰蘂趙至與稽蕃書布葉華崖飛藻雲肆)若
得千株便雪宫(梁簡文帝南郊頌百果千株三珠八柱/韓愈詩不忍千株雪相暎孟子齊宣王)
(見孟子于雪宫謝莊雪賦臣聞雪宮建於東國/雪山峙於西域梁元帝銘雪宫月殿晨暉夜圓)不待羣
芳應有意(李白詩飄風不相待謝朓賦覽斯物之用舍/相羣芳之動植王維詩仙郎有意憐同舍韓)
(愈詩知汝逺/來應冇意)等閒桃杏即爭紅(梁簡文帝詩離憂等閒/别張謂詩心中萬事如)
(等閒梁武帝樂府花色過桃杏名稱/重金瓊李嶠詩㸃翠施紅競春日)
　　趙嘏
　　　題横水驛雙峯院松(横水驛雙/峯院無考)
故園溪上雪中别(虞炎詩一乖當春聚方掩故園扉劉/孝綽詩何由入故園王維詩溪上人)
(家几幾家古詩前日/風雪中故人従此去)野館門前雲外逢(謝惠連詩飲餞/野亭館分袂澄)
(河隂杜甫詩野館濃花發徐陵書門前擾擾我且安眠/高適詩門前種栁深成巷江淹詩懵懵雲外山何遜詩)
(日夕望髙城/渺渺青雲外)白髮漸多何事苦(論衡白髮復黒齒落更/生泂㝠記元鼎五年郅)
(支國貢馬肝石以之拂髮白者皆黒帝坐羣臣於甘泉/殿冇白髮者以石拂之應手皆黑王維詩何事吹簫向)
(碧空韓愈詩/何為浪自苦)青隂常在好相從(孔稚珪北山移文青松/落隂白雲誰侶王昌齡)
(詩年年喜見山常在李白詩/含笑凌倒景忻然願相従)迎風幾拂朝天騎(張協七/命嶤榭)
(迎風江總詩月牖拂霜松賈至詩銀燭朝天紫陌/長杜甫詩東家蹇驢許借我泥滑不敢騎朝天)帶月
猶含度嶺鐘(陶潛詩帶月荷鋤歸謝朓髙松賦當月路/而留影庾信詩隔嶺鐘聲度中天梵響來)
(李頻詩半湖乘早/月中路入疎鐘)更憶葛洪丹井畔(晉書葛洪傳洪字/稚川以儒術知名)
(尤好神仙導養之法聞交趾出丹砂求為勾漏令乃止/羅浮山煉丹自號抱朴子杜甫詩未就丹砂愧葛洪江)
(淹詩丹井復寥泬王維詩/徒知赤筆書詎冇丹砂井)數株臨水欲成龍(王維詩婆/娑數株樹)
(元結茅閣記偶愛古木數株垂覆城下遂作茅閣䕃其/清隂古樂府臨水逺望抱朴子松樹皮中冇聚脂狀如)
(龍形名曰飛節芝王維/詩種松皆作老龍鱗)
　　温庭筠
　　　法雲寺雙檜(揚州志法雲寺在府城大東門外/晉寧康三年謝安領揚州刺史建)
　　　　(宅於此後安遷太保太元十年復鎮廣陵移/居新城其姑謝氏就宅為尼建寺名法雲安)
　　　　(所植雙檜/唐時尚存)
晉朝名輩此離羣(李白詩君不見晉朝羊公一片石龜/頭駁落生莓苔南史謝靈運傳既自)
(以名輩應參時政至是惟以文義見接毎侍上宴談而/已檀弓子夏曰吾離羣而索居亦已久矣梁簡文帝詩)
(江上念離羣獨孤及/詩相思不敢愴離羣)想對濃隂去住分(高適詩孟夏桑/葉肥穠隂夾長)
(津杜甫詩去/住與願違)題處尚尋王内史(杜甫詩自天題處濕晉/書王羲之傳羲之既拜)
(䕶軍又苦求宣城郡不許乃以為右軍將/軍㑹稽内史王維詩團扇草書輕内史)畫時應是顧
參軍(晉書顧愷之傳愷之字長康博學有才氣尤善丹/青桓温引為大司馬參軍俗傳愷之有三絶才絶)
(畫絶/癡絶)長廊夜靜聲疑雨(張衡西京賦長廊廣廡連閣雲/蔓魏文帝槐賦周長廊而開趾)
(賈至詩鳴佩長廊靜闗氏易傳晝動六時也夜靜六/時也隋煬帝詩松風動夜聲沈佺期詩暗谷疑風雨)古
殿秋深影似雲(李白金陵詩古殿吴花草深宫晉綺羅/王適詩秋深玉座清朱超詠石詩對影)
(疑雙闕孤生若㫁雲鮑/照蕪城賦矗似長雲)一下南臺到人世(北齊書宋遊/道傳文襄以)
(崔暹為御史中丞逰道為尚書左丞曰卿一人處南臺/一人處北省當使天下肅然通典後魏有公事百官朝)
(㑹名簿悉送南臺盧照隣詩左/轄去南臺李白詩蹉跎人間世)晚泉清籟更誰聞(宋之/問詩)
(晚泉更幽咽秋雲尚嵯峨唐髙宗玉華宫銘/流花縟景清籟斯風王維詩清夜聞遥泉)
　　張祜
　　　揚州法雲寺雙檜(揚州志晉謝安宅相傳法雲/寺即其基也安手植雙檜至)
　　　　(唐猶存爾雅柏/葉松身曰檜)
謝家雙檜本同榮(晉書謝安傳安上疏求自北征乃進/都督十五州軍事加黄鉞出鎮廣陵)
(之步丘築壘曰新城劉柔妻王氏春花/賦千葩粲其昭晰兮百卉蒨而同榮)樹老人因地變
更(張説詩將隨江樹老王維詩問年松樹老有地竹林/多庾信枯樹賦樹猶如此人何以堪東方朔七諫世)
(俗更而/變化兮)朱頂鶴知深蓋偃(相鶴經鶴之上相廋頭朱頂/玉筞記千載松樹枝葉四邊)
(披起上杪不見望而視之有如偃蓋張正見詩西北春/雲起遥臨偃蓋松隋煬帝詩獨留麈尾影猶横偃蓋隂)
白眉僧見小枝生(岑參贈太白僧詩序太白中峯絶頂/冇僧不知幾百嵗眉長數寸爾雅小)
(枝上繚為喬易林桃/雀竊脂來於小枝)高臨月殿秋雲影(駱賓王文横玉/弩以髙臨謝莊)
(月賦去燭房離月殿劉孝綽詩月殿曜朱旛鮑照詩散/漫秋雲逺梁元帝詩簾開雲影入江總詩終南雲影落)
靜入風簷夜雨聲(新論林之性靜所以動者風揺之也/楊師道詩鳥散茅簷靜説文檐㮰也)
(與簷同何遜詩夜雨宿空階江總詩/渭北雨聲過儲光羲詩飛空作雨聲)縱使百年為上夀
(禮記問百年者就見之王褒詩百年/餘古樹莊子上夀百嵗中夀八十)緑隂終惜蹔時行
(魏文帝槐賦脩幹紛其漼錯緑葉萋而重隂鍾㑹/蒲萄賦緑葉蓊欝暖若重隂杜甫詩聚散亦蹔時)
　　吴融(字子華越州山隂人龍紀初及進士第累遷/侍御史去官依荆南成汭久之召為左補闕)
　　　(拜中書舍人昭宋反正草詔稱㫖進/户部侍郎去客閺鄉俄召還翰林)
　　　紅樹
一聲南鴈已先紅(杜甫詩一聲何處送書鴈儲光羲詩/衡陽今萬里南鴈將何歸王建詩溪)
(葉先秋蠟樹紅杜牧/詩霜葉紅於二月花)神女霜飛葉葉同(淮南子秋三月/地氣下藏百蟲)
(蟄伏青女乃出以降霜注青女乃玉女主霜雪者駱賓/王詩霞嫵霜蜚瑶貞鏡監杜甫詩散風如飛霜宋子侯)
(詩花花自相對/葉葉自相當)自是孤根非暖地(國語孤其根本密其/枝葉古詩冉冉孤生)
(竹結根太山阿鮑照孤桐詩桐生叢谷/裡根孤地寒隂李商隠詩地暖無秋色)莫驚他木耐秋
風(袁淑桐賦越衆木之熏徇杜甫人日詩勝裡金花巧/耐寒楚辭嫋嫋兮秋風漢武帝秋風辭秋風起兮白)
(雲飛鮑照詩木落江/度寒鴈還風送秋)曉煙散處隂全薄(劉孝綽詩翠蓋/承朝景朱旗曳)
(曉烟梁簡文帝詩晝花斜色去夜/樹有輕隂白居易詩花稀葉隂薄)明月臨來影半空(魏/文)
(帝詩丹霞夾明月梁元帝賦月何秋而不明唐明皇帝/詩牕中月影臨張几齡詩南窻見月臨梁昭明太子詩)
(月落林餘景祖孫/登詩月暎似沈空)長憶洞庭千萬樹(荆州記青草湖一/名洞庭湖水經注)
(洞庭湖廣員五百餘里日月若出沒其中梁簡文帝詩/三春澧浦葉九月洞庭枝沈約郊居賦李衡則橘林千)
(樹石崇則雜菓萬株元/稹詩萬樹桃花暎小樓)照山横浦夕陽中(廬山諸道人/遊石門詩序)
(流中迴照則衆山倒影劉孝威詩荒徑横臨浦詩度其/夕陽劉琨詩夕陽忽西流謝朓遊後園賦爾乃日曬榆)
(栁霞照夕陽孤蟬/已散去鳥成行)
　　張説
　　　㴩湖山寺(岳陽風土記㴩湖在州南春冬水涸/昔人謂之乾湖水經謂之滃湖夏秋)
　　　　(水漲即渺瀰/勝千石舟)
空山寂歴道心生(江淹詩誦經空山坻庾信詩空山夜/火晴江淹詩寂歴百草晦梁簡文帝)
(大法頌序大乗豁其無礙道心究其/歸涯法華經發無上道心得無生忍)虛谷迢遥野鳥聲
(梁簡文帝詩鳯管流虚谷爾雅水注谿曰谷江淹横吹/賦其聲也則鞅欝有意摧萃不羣迢遥衝山崎曲抱津)
(賈誼賦野鳥入室文心雕龍瀌瀌疑雨雪之/狀喈喈逐黄鳥之聲盧照隣詩山窻聴鳥聲)禪室從來
塵外賞(晉書單道開傳後徙臨漳昭徳寺于房内造重/閣髙八九尺于上編菅為禪室常坐其中謝靈)
(運山居賦傍危峯立禪室又詩禪室棲空觀晉書謝安/傳論始居塵外髙謝人間嘯咏山林浮泛江海殷仲文)
(詩肅此塵外軫梁書何㸃傳居貞物/表縦心塵外夷坦之風率由自逺)香臺豈是世中情
(維摩經有國名衆香佛號香積其國一切皆以香作樓/閣經行香地苑園皆香盧照隣遊昌化山精舍詩香臺)
(接漢髙陶𢎞景尋山志倦世/情之易撓乃杖䇿而尋山)雲間東嶺千尋出(後漢書/逸民傳)
(矯慎少學黄老隠遁山谷汝南吴蒼遺書以觀其志曰/足下審能騎龍弄鳯翔戲雲間者亦非狐兎燕雀所敢)
(謀也魏文帝詩仰看星月觀雲間陶潛詩/素月出東嶺薛道衡詩前瞻疊嶂千重阻)樹裡南湖一
片明(庾信望美山人銘樹裡聞歌枝中見舞一統志㴩/湖在岳州府城東南五里庾信詩光如一片水)
若使巢由知此意(髙士傳巢父者堯時隠人也山居不/營世利年老以樹為巢而寢其上故)
(時人號曰巢父又許由字武仲陽城槐里人也堯讓天/下于許由由不受而逃去遁耕於中岳潁水之陽箕山)
　(之下漢書鮑宣傳堯舜在上下/有巢由陶潛詩此中有真意)不將蘿薜易簮纓(楚辭/若有)
　(人兮山之阿被薜茘兮帶女蘿晉書謝安傳論褫薜蘿/而襲朱組去衡泌而踐丹墀南史宗測傳量腹而進松)
　(术度形而衣薜蘿劉孝威樂/府夫壻結纓簮偏䝉漢寵深)
　
　
　
　
　
　
　
　
　
　
　
　
御選唐詩巻十八
　欽定四庫全書
御選唐詩巻十九
　　七言律
　　　沈佺期
　　　　從幸香山寺(一統志香山寺在河/南府城西南龍門)
　南山奕奕通丹禁(謝朓詩況復南山曲何異幽棲時詩/奕奕梁山隋書百官志武騎之職皆)
　(以分司丹禁/侍衛左右)北闕峩峩連翠雲(史記高祖紀蕭丞相營/作未央宫立東闕北闕)
　(陳子良詩車從北闕來司馬相如上林賦九嵕嶻嶭南/山峩峩左思蜀都賦欝葐蒀以翠微崛巍巍以峩峩陸)
　(機百年歌軒冕婀那翠/雲中陸雲詩翠雲崇藹)嶺上樓臺千地起(陶𢎞景詩嶺/上多白雲史)
　(記天官書海旁蜃氣象樓臺王融序離房/乍設層樓間起宋之問詩塔湧香花地)城中鐘鼓四
　天聞(庾信詩尚聞香閣梵猶聴隔林鐘梁昭明太子詩/法鼔亂嚴更梁簡文帝唱導文澤及三界明照四)
　(天王褒碑四天/之下聞諸象教)旃檀曉閣金輿度(梁簡文帝六根懴文/振裳躧步跨旃檀之)
　(迥林唐書西域傳天竺國以貝齒為貨有金剛旃檀欝/金與大秦扶南交阯相貿易酉陽雜俎一木五香根曰)
　(旃擅維摩經有國名衆香其國一切皆以香作樓/閣張正見詩帳殿幸金輿庾肩吾詩入徑轉金輿)鸚鵡
　晴林采眊分(法苑珠林爾時世尊將諸比丘詣鸚鵡林/各敷座于樹下坐劉孝儀詩山風亂采眊)
　(陳子良詩迎/風采眊轉)願以醍醐叅聖酒(廣韻醍醐酥之精液也/涅槃經譬如長者多有)
(諸牛付放牧人令逐水草但為醍醐不求乳酪又醍醐/者名為世間第一上味魏志徐邈傳時科禁酒邈私飲)
(至于沈醉校事趙達問以曹事邈曰中聖人達白之太/祖甚怒鮮于輔進曰平日醉客謂酒清者為聖人濁者)
(為賢人邈性脩慎偶醉言/耳庾信詩美酒還叅聖)還將祗苑當秋汾(梁昭明太/子詩舒金)
(起祗苑白帖須達多長者白佛言弟子欲營精舍請佛/住惟有祗陀太子園廣八十頃林木欝茂可居白太子)
(太子戲曰滿以金布便當相與須達多出金布八十頃/精舍皆成凡千三百區漢武帝秋風辭汎樓船兮濟河)
(汾漢武故事帝行幸河東祠后土顧視帝京忻然中流/與羣臣飲讌帝歡甚乃自作秋風辭梁昭明太子詩唐)
(遊薄/汾水)
　　李頎
　　　宿瑩公禪房聞梵(異苑陳思王植嘗登魚山忽/聞嵒岫裏有誦經聲清遒深)
　　　　(亮逺谷流響不覺歛襟祗敬便效/而則之今梵唱皆植依擬所造)
花宫仙梵逺微微(梁簡文帝相宫寺碑天宫陀樹之花/庾信詩仙梵入伊笙沈約詩積翠逺)
(微/微)月隠高城鐘漏稀(梁元帝詩却月隠高城周𢎞正詩/北堂月稍隠宋玉風賦乘凌高城)
(張正見詩洛城鐘漏息温子/昇文鐘漏相催日夜不息)夜動霜林驚落葉(潘岳賦/天凝露)
(以降霜兮木葉落而隕枝漢武帝落葉哀蟬曲落/葉依于重扄陶潛詩空庭多落葉慨然知已秋)曉聞
天籟發清機(莊子地籟則衆竅是已人籟則比竹是已/敢問天籟子綦曰夫吹萬不同而使其自)
(已也曹攄詩/清機發妙理)蕭條已入寒空靜(楚辭山蕭條而無獸王/粲初征賦野蕭條而騁)
(望唐高宗詩/寒空碧霧輕)颯沓還隨秋雨飛(鮑照舞鶴賦颯沓驚顧/遷延遲暮梁簡文帝詩)
(雲霞紛颯沓庾肩吾詩秋雨䝉重嶂謝朓樂歌凍雨飛/祥雲靡劉孝威望雨詩飛雨入階廊隂鏗詩四溟飛旦)
(雨/)始覺浮生無住著(梁武帝㑹三教詩苦集始覺知因/果乃方明袁宏漢紀西域天竺國)
(有佛焉佛者漢言覺也將以覺悟羣生也莊子其生若/浮周𢎞讓文浥酒念浮生王褒碑六珠芬盡法身常住)
(鳩摩羅什詩既得出/長羅住此無所住)頓令心地欲皈依(瓔珞四不得經/菩薩心等如地)
(梁簡文帝大愛敬寺刹下銘靈祗叶賛有識歸依指月/録波旬下天宫至尊者所禮足哀懴曰誓向佛道尊者)
(曰汝可自唱皈依三寶波/旬合掌三唱而三尸悉除)
　　劉長卿
　　　送恵法師遊天台因懷智大師故居(一統志天/台山在天)
　　　　(台縣西一百一十里道書是山上應台星超/然秀出有八重視之如一帆高一萬八千丈)
　　　　(周逥八百里上有瓊樓玉闕/天堂碧林醴泉仙物畢具)
翠屏瀑水知何在(孫綽遊天台山賦踐莓苔之滑石摶/壁立之翠屏宋之問詩虹橋轉翠屏)
(一統志瀑布山在天台縣西四十里有瀑布水陸羽云/天下第十七水梁簡文帝招真館碑瀑水懸流雜天河)
(而俱洒劉斌詩瀑水近天/河盧照隣詩瀑水含秋氣)鳥道猨啼過㡬重(隂鏗詩瞻/雲望鳥道)
(庾信銘鳥道乍窮羊腸或斷王維詩鳥道一千里猿聲/十二時徐安貞詩巴東下歸棹莫待夜猿啼張子容詩)
(有時聞虎嘯無處不猿/啼杜甫詩烟霞障㡬重)落日獨揺金䇿去(謝靈運賦望/新晴于落日)
(梁簡文帝詩白日西落楊栁垂禮記序泛駕之馬設銜䇿/以驅之魏書襲衍傅衍欲辭朝命請隠嵩山表曰荷衣)
(葛屨裁營已整揺/䇿納屣便陟山途)深山誰向石橋逄(史記貨殖傳淵深/而魚生之山深而)
(獸往之陳子昻詩山深興轉幽常建詩夕映翠山深啟/䝉記注天台山楢溪水險前有石橋徑不盈尺長數十)
(丈下臨絶澗謝靈運山居賦凌石橋之莓苔越楢溪之/紆縈張正見詩霧解石橋通宋之問詩待入天台路看)
(余度/石橋)定攀巖下叢生桂(李白詩有善留攀桂梁元帝賦/噴飛泉于天末鼔雷霆于巖下)
(楚辭桂樹叢生兮山之幽/庾信賦小山則叢桂留人)欲買雲中若箇峯(世説支道/林欲就深)
(公買印山深公曰未聞巢由買山而隠何遜詩去帆若/不見試望白雲中演繁露若干者設數之言也干猶箇)
(也若箇猶言㡬何枚也王維/詩不知香積寺數里入雲峯)憶想東林禪誦處(高僧傳/沙門慧)
(永居在西林與慧逺同門舊好遂要同上永謂刺史桓/伊曰逺公方當𢎞道今徒屬已廣而來者方多貧道所)
(棲褊狹不足相處如何桓乃為逺復于山東更立房殿/即東林是也王屮頭陀寺碑崇基表刹立禪誦之堂王)
(維詩山中多法/侣禪誦自為羣)寂寥惟聴舊時鐘(庾信步虚詞凝真天/地表絶想寂寥前宋)
(之問詩龍宫鎖寂寥孔徳紹詩臨風聴曉鐘江總賦聴/風鐘之易近傳燈録宋清襌師有僧問佛法大意曰擾)
(擾囱囱晨/雞暮鐘)
　　郎士元
　　　詶錢起秋夜宿靈臺寺見寄(本集作題/精舍寺)
石林精舍虎溪東(左思吳都賦雖有石林之岝㟧請攘/臂而靡之江淹相思木頌竦枝碧澗)
(卧根石林高僧傳漢明帝于城門外立精舍以處摩騰/焉王維詩肯過精舍竹林前廬山記恵逺法師送客過)
(虎溪虎輒鳴號李白詩笑/别廬山逺何須過虎溪)夜扣襌扉謁逺公(梁簡文帝/詩山齋開)
(夜扉梁元帝賦聞懸魚之扣扉晉書單道開傳初止鄴/城後徙臨漳昭徳寺房内造重閣于上編菅為襌室孟)
(浩然詩嘗讀逺公傳逺懷塵外蹤廬山記逺/法師居廬阜三十餘年影不出山跡不入俗)月在上方
諸品靜(沈約詩月華臨靜夜夜靜滅氛埃解琬詩金輿/幸上方王褒突厥寺碑提羣品於萬福濟蒼生)
(于六/道)心持半偈萬縁空(徐陵傳大士碑割身奉思聞半/偈于湼槃報恩經爾時轉輪大)
(王于身灌滿香油取上妙細㲲纒以為炷時婆羅門大/師即使為王而說半偈傳燈録達磨謂二祖汝但外息)
(諸縁可以入道二祖從此皆息萬縁心如/枯木孔稚圭北山移文談空空于釋部)蒼苔古道行
應遍(淮南子窮谷之汚生以蒼苔杜甫詩携手卧蒼/苔王粲賦遵古道以游豫兮昭勸助乎農圃)落
木寒泉聴不窮(謝靈運詩木落知風發鮑照詩木落江/渡寒易井冽寒泉食詩爰有寒泉左思)
(詩前有寒泉井/聊可瑩心神)惟有雙峯最高頂(舊唐書達摩傳慧可/慧可傳粲粲傳道信)
(道信傳𢎞忍𢎞忍與道信並住蘄州雙峯山東山寺故/謂其法為東山法門杜甫詩身許雙峯寺門求七祖禪)
(李頎詩悠悠孤峯/頂日見三花春)此心期與故人同(易同心之言其臭/如蘭後漢書嚴光)
(傳帝共偃卧以足加帝腹上明日太史奏客星犯御座/帝笑曰朕故人嚴子陵共卧耳梁簡文帝詩故人雖故)
(昔經新新人/雖新亦應故)
　　王維
　　　過乘如禪師蕭居士嵩丘蘭若(唐書天文志鶉/火大火夀星豕)
　　　　(韋為中州其神主於嵩丘鎮星位焉洛陽記/嵩丘在洛陽東南五十里潘岳賦前瞻太室)
　　　　(傍眺嵩丘釋氏要覽梵言阿蘭若唐/言無諍一云閑靜處廣韻若人者切)
無著天親弟與兄(通塞志天竺國無著出世闡教其弟/天親所造乘論五百部後因無著開)
(悟復造大乘論五百部世稱千部論師西域記無著是/初地菩薩天親之兄佛滅十年從沙彌塞部出家管子)
(善氣迎人親如弟兄/陸機詩親戚弟與兄)嵩丘蘭若一峯晴(一統志嵩山三/十六峯陳後主)
(詩一峯/遥落日)食隨鳴磬巢烏下(沈烱遊明慶寺詩馴烏逐飯/磬楊師道詩巢烏刷羽儀)
行踏空林落葉聲(寶積經于四十二億嵗在空林中常/行梵行謝靈運詩清霄颺浮烟空林)
(響法鼔詩蘀兮疏落葉謂之蘀陶潛詩空/庭多落葉庾信賦落葉半床狂花滿屋)迸水定侵香
案濕(劉孝綽詩晨征凌迸水卓錫泉記梁景泰禪師居/恵州寶積寺無水師卓錫於地泉湧數尺梁簡文)
(帝案銘刻香鏤彩宋之問/遊廣界寺詩香臺隠翠霞)雨花應共石牀平(阿含經天/雨名華翩)
(翩而降五燈㑹元須菩提尊者在巖中晏坐諸天雨花/讃歎水經注夷水東逕石室村人駱都到此室邊採蜜)
(見一仙人坐石牀上劉刪詩/石牀新溜乳金竈欲成丹)深洞長松何所有(仙經嵩/高山東)
(南大巖下石孔方圓一丈西方北入五六里有太室髙/三十餘丈周圓三百步自然明燭穆天子傳天子升長)
(松之隥劉琨詩繫馬長松下嵩山記嵩山最是栖神之/靈藪長松緑柏生於嶺澗左右古樂府天上何所有厯)
(厯種/白榆)儼然天竺古先生(淮南子儼然𤣥黙而吉祥受福/魏書釋老志漢武開西域遣張)
(騫使大夏還傳其旁有身毒國一名天竺始聞有浮屠/之教後孝明帝遣郎中蔡愔等使於天竺寫浮屠遺範)
(東還洛陽水經注釋法顯言渡河便到烏萇國即是北/天竺佛所到國也唐書西域傳天竺國分東西南北中)
(五沈佺期詩大士生天竺分身化日南西/昇經老君西昇開道竺乾號古皇先生)
　　杜甫
　　　玉臺觀(原注滕王造方輿勝覽玉臺觀在閬州/北七里唐滕王嘗遊有亭一統志玉臺)
　　　　(在保寧府城北七里唐/滕王元嬰嘗遊息於此)
中天積翠玉臺遥(列子周穆王築臺號曰中天之臺其/高千仭孫綽賦瓊臺中天而懸居沈)
(約詩連峯竟無已積翠逺微微蕭子鈞詩山翠餘烟積/蘇頲詩山光積翠遥疑逼漢書郊祀歌遊閶闔觀玉臺)
(應邵注玉臺上帝之所居陳子/昻詩白玉仙臺古丹丘别望遥)上帝高居絳莭朝(易聖/人亨)
(以享上帝書肆類于上帝周禮春官以禋祀祀昊天上/帝張衡西京賦直墆霓以高居庾信詩傳呼擁絳莭交)
(㦸映彤闈駱賔王詩絳莭朱旗/分白羽謝朓詩秉玉朝羣帝)遂有馮夷來擊鼓(莊子/馮夷)
(得之以遊大川楚辭逺遊使湘靈鼔瑟兮令海若舞馮/夷注馮夷水仙人淮南子馮夷服八石而水仙曹植賦)
(馮夷擊鼔女媧清歌詩/坎其擊鼓宛丘之下)始知嬴女善吹簫(宋之問序嬴/女樓下吹鳯)
(降於神仙列仙傳蕭史者秦穆公時人善吹簫能致孔/雀白鶴穆公女弄玉妻焉一旦隨鳯飛去庾信賦吹簫)
(弄玉之臺徐陵序/得吹簫於秦女)江光隠見黿鼉窟(何遜詩天曙江光/爽晉書天文志二)
(十八宿半見半隠竹書紀年周穆王東至九江/駕黿鼉以為梁木華海賦或屑没於黿鼉之穴)石勢叅
差烏鵲橋(水經注山峯上立石數百丈亭亭桀竪競勢/爭高司馬相如上林賦崟岑叅差日月蔽虧)
(武三思石淙山詩參差石影帶芙蓉白帖烏鵲填/河成橋而渡織女沈佺期詩烏鵲橋頭敞御筵)更有
紅顔生羽翰(神仙傳韓衆語劉根曰藥之上者有九轉/還丹太乙金液其次有雲母雄黄之屬次)
(乃草木諸藥能治百病補虚駐顔/何遜詩無因生羽翰千里暫排空)便應黄髮老漁樵(詩/黄)
(髮台背爾雅黄髮鮐背耉老夀也何劭詩私願偕黄髪/逍遥綜琴書陸機詩願爾偕老携手黄髮何遜詩予念)
(返漁樵劉孝威詩神心/重丘壑散步懷漁樵)
　　王維
　　　送方尊師歸嵩山(爾雅山大而高曰崧注今中/嶽崧高山張説詩家居洛陽)
　　　　(下舉目見嵩山一統志嵩山/在河南府登封縣北一十里)
仙官欲往九龍潭(真靈位業圖玉清境元始天尊為主/自九宫以上上清以下高真仙官皆)
(得朝宴焉張衡詩欲往從之湘水深一統志龍潭在河/南登封縣東二十五里嵩頂之東九潭相接其深莫測)
旄莭朱旛倚石龕(漢武内傳武帝夜夢與李少君俱上/嵩髙山上半道有繡衣使者乘龍持)
(莭從雲中下列仙傳崔文子賛朱幡電麾劉孝綽詩/月殿耀朱幡梁簡文帝疏明鏡石龕獨徘徊於㽞影)山
壓天中半天上(初學記中央之岳獨加髙字者何中央/居四方之中而髙故曰嵩髙山姚崇詩)
(均霜揆日處天中易雷在天上大壯/古樂府天上何所有厯厯種白榆)洞穿江底出江南
(搜神記嵩髙山北有大穴莫測其深晉初有一人誤墮/穴中尋穴而行計可十許日忽曠然見明又冇草屋中)
(二人對坐圍棊局下有一杯白飲墜者告以飢渇棊者/曰可飲此墜者飲之氣力十倍棊者曰從此西行有天)
(井但投身入井自當出若餓取井中物食之墜者如言/可半年許乃出於蜀中歸洛下問張華曰此仙館也所)
(飲者玉漿所食者龍穴石髓爾雅江南曰揚州初學記/江南道者禹貢揚州之域又得荆州之南界北距江東)
(際海南至嶺/盡其地也)瀑布杉松常帶雨(水經注石城山頂泉流/瀑布懸瀉孫綽賦瀑布)
(飛流以界道庾信詩長虹雙瀑布圓闕兩/芙蓉江淹賦處石則松栝交隂泉雨長注)夕陽彩翠忽
成嵐(爾雅山西曰夕陽埤雅雨氣成虹朝陽射之則在/西夕陽射之則在東謝靈運詩夕曛嵐氣隂廣韻)
(嵐山/氣隂)借問迎來雙白鶴已曽衡嶽送蘇耽(郭璞詩借問/蜉蝣􁩰寧知)
(龜鶴年虞世南樂府飛來雙白鶴奮翼凌逺烟荆州記/衡山有三峯極秀一名紫葢澄天明景輒有一雙白鶴)
(逥翔其上清響亮徹爾雅江南衡注衡南嶽一統志衡/山在衡州府衡山縣西三十里五嶽之一也神仙傳蘇)
(仙公白母某受命當仙即便拜辭封一櫃曰有所闕乏/可以扣櫃言之所須當至慎勿開也三年後母心疑因)
(開之見雙白鶴飛去自後扣之無復有應洞仙傳蘇眈/者桂陽人也母食欲得魚羮耽出湖州市買去家一千)
(四百里俄/頃便還)
　　李白
　　　送賀監歸四明應制(唐書賀知章傳知章越州/永興人肅宗為太子遷賔)
　　　　(客授秘書監自號四明狂客天寶初請為道/士還鄉里詔許之以宅為千秋觀而居賜鏡)
　　　　(湖剡川一曲既行帝賜詩皇太子百官餞送/又地理志明州餘姚郡以境有四明山為名)
　　　　(一統志四明山在寧波府城西南一百五十/里周逥八百里跨紹興台州之境二百八十)
　　　　(峯其巔五峯絶髙形如芙蓉道/書謂是山為丹山赤水之天)
久辭榮禄遂初衣(易不可榮以禄蔡邕釋誨才美者荷/榮禄而蒙賜晉書孫綽傳少有高尚)
(之志居㑹稽遊放山水十餘年作遂初賦以致/其意楚辭進不入以離尤兮退將脩吾初服)曽向長
生說息機(老子深根固柢長生久視之道莊子廣成子/曰無勞汝形無揺汝精乃可以長生又漢隂)
(丈人曰有機械者必有機事有機事者必有機心吾非/不知羞而不為也陳子昻詩誰憐北陵井未息漢隂機)
真訣自從茅氏得(梁武帝詩具聞上仙訣留丹未肯餌/洞仙傳茅濛字初成咸陽南闗人即)
(東卿司命君盈之髙祖也師北郭鬼谷先生受長生之/術集仙傳大茅君盈南至句曲之山南岳真人赤君西)
(城王君及諸青童並從王母降於盈室天皇大帝命五/帝君賜以紫玉之板黄金刻書九錫之文拜盈為東岳)
(上卿司命真君太元真人王母命上元夫人授盈之/二弟茅固茅𠂻太霄隠書丹景道精等四部寶經)恩
波應許洞庭歸(丘遲詩肅穆恩波被宋之問詩騫飛竟/不去當是戀恩波楚辭九歌邅吾道兮)
(洞庭注太湖也吳中太湖一名洞庭而巴陵之洞庭亦/謂之太湖郭璞江賦包山洞庭巴陵地道潜逵旁通幽)
(岫窈窕注洞庭地穴在長沙巴陵吳縣南太湖中有包/山山下有洞庭穴道潜行水底云無所不通號為地脈)
瑶臺含霧星辰滿(離騷望瑶臺之偃蹇兮梁武帝詩瑶/臺含碧霧一統志四明山有石窻四)
(穴通日月星辰/之光故曰四明)仙嶠浮空島嶼微(爾雅山銳而髙曰嶠/張説遊洞庭湖詩平)
(湖曉望分仙嶠氣氤氲張正見詩瑞雲近浮空左思吳/都賦島嶼緜邈洲渚馮隆注島海中山也嶼海中洲上)
(有山石一統志月湖在寧波府治西南又名西湖/中有月島松島花嶼烟嶼竹嶼為四明遊觀勝概)借問
欲栖珠樹鶴(陶潛詩借問遊方士焉測塵囂外山海經/三珠樹在厭火北生赤水上其為樹如栢)
(葉皆為珠淮南子崑崙中/有増城九重珠樹玉樹)何年却向帝城飛(漢書陳咸/傳得入帝)
(城朱超城上烏/詩朝飛集帝城)
　　曹唐
　　　劉晨阮肇遊天台(幽明錄漢永平五年剡縣劉/晨阮肇共入天台山度山出)
　　　　(一大溪溪邊有二女子姿質妙絶遂留半年/懷土求歸既出親舊零落無復相識真誥台)
　　　　(州山上應台星故曰天台一統志天台/山在台州府天台縣西一百一十里)
樹入天台石路新(洛陽伽藍記﨑嶇石路似壅而通江/淹賦暖朱草於石路王勃詩巖朝古)
(樹/新)雲和草靜逈無塵(鮑照河清頌雲表幽和物章明慶/杜甫詩所居秋草靜正閉小蓬門)
(岑參詩蒼旻霽凉/雨石路無飛塵)煙霞不省生前事(北史隠逸傳飡松/餌术棲息烟霞孔)
(稚圭碑泉石依情煙霞入抱李紳詩/空觀元度生前事不道靈山别後期)水木空疑夢後身
(水經注池上有客亭左右楸桐負日俯仰目對魚鳥水/木明瑟謝混詩水木湛清華闗尹子知此身如夢中身)
(隨情所見可以飛神元/稹詩紫綬朱衣夢裏身)往往雞鳴巖下月(王維桃源行/雞鳴始覺有)
(人家張正見詩/巖間度月華)時時犬吠洞中春(杜甫詩仙家犬吠白/雲間盧綸詩犬吠松)
(間月人行洞裏春栁公綽詩/桃源千里逺花洞四時春)不知此地歸何處(孟浩然/詩不知)
(王逸少何處㑹羣賢劉繪詩江山信多羙此地最/為神張旭詩桃花盡日隨流水洞在清溪何處邊)須就
桃源問主人(陶潛桃花源記晉太元中武陵人捕魚為/業緣溪行忘路之逺近忽逄桃花林林盡)
(水源便得一山有小口從口入行數十步豁然開朗其/中男女怡然自樂見漁人大驚便邀還家自云先世避)
(秦亂來絶境問今何世乃不知有漢無論魏晉停數日/辭去詣太守說即遣人隨往遂迷不復得路王維詩看)
(竹何須/問主人)
　　　劉阮洞中遇仙子
天和樹色靄蒼蒼(何遜詩水底見行雲天邊看逺樹韋/應物詩寒樹依微逺天外莊子天之)
(蒼蒼其正色耶陶潛詩蒼/蒼谷中樹冬夏常如兹)霞重嵐深路渺茫(何遜詩重/霞映日餘)
(廣韻嵐山氣也白居易詩熙熙風土煖靄靄雲嵐/積徐安貞詩惟愁仙路違杜甫詩追蹤恨渺茫)雲竇
滿山無鳥雀(謝朓詩杳杳雲竇深淵淵石溜淺鮑照詩/松磴上迷密雲竇下縱横又滿山又填谷)
(謝靈運詩空庭來鳥雀洛陽伽藍記脩梵寺有/金剛鳩鴿不入鳥雀不棲達摩云得其真相也)水聲沿
澗有笙簧(陶潛别傳淵明嘗聞田水聲倚杖聴之劉琨/詩泠泠澗水流庾信詩水流平澗下杜甫詩)
(絶壁過雲開錦繡/疎松隔水奏笙簧)碧沙洞裏乾坤别(郭璞賦碧沙瀢湤/以往來謝靈運詩)
(遨遊碧沙渚閒行丹山峯劉長卿詩桃花洞裏居人滿/桂樹山中住日長摯虞賦跨列缺兮闚乾坤鍾離權詩)
(乾坤許大無名姓又/别是蓬萊第一峯)紅樹枝前日月長(謝朓詩紅樹巖/舒青莎水被王)
(維詩坐看紅樹不知逺行盡青溪不見人楚辭吾與天/地兮比夀與日月兮齊光杜甫詩欲寄江湖客提携日)
(月/長)願得花間有人出(賀循詩香風飄舞花間度鮑照詩/中有一人字金蘭何遜詩﨑嶇枉)
(道過邂逅/幽人出)免令仙犬吠劉郎(述異記濟陽山麻姑登仙/處俗說山上千年金雞鳴)
(玉犬吠白居易詩願將花贈/天台女留取劉郎到夜歸)
　　王維
　　　酌酒與裴迪
酌酒與君君自寛(鮑照詩酌酒以自寛列子孔子見榮/啟期鼓琴而歌曰善乎能自寛者也)
人情翻覆似波瀾(史記日者傳究徧人情北山移文終/始叅差蒼黄翻覆劉峻廣絶交論循)
(環翻覆迅若波瀾陸機君子/行休咎相乘躡翻覆似波瀾)白首相知猶按劍(史記石/建老白)
(首萬石君尚無恙李陵書人之相知貴相知心鄒陽書/明月之珠夜光之璧以闇投人於道路人無不按劍相)
(眄者何則無/因而至前也)朱門先達笑彈冠(晉書麹允傳南開朱門/北望春樓文選注朱門)
(貴門也韓非子先達者相收南史禇玠傳玠早有令譽/先達多以才器許之漢書王吉傳吉與貢禹為友世稱)
(王陽在位貢公彈冠言其取舍同也師古/注彈冠者且入仕也庾信詩貢禹遂彈冠)草色全經細
雨濕(孔稚圭詩草雜今古色江淹賦春草碧色梁簡文/帝詩冷風雜細雨王筠詩丹霞映白日細雨帶輕)
(紅何遜詩露/濕寒塘草)花枝欲動春風寒(劉孝威詩隔墻花半隠/猶見動花枝古樂府春)
(風宛轉入曲房兼送小苑百花香/謝朓詩四面動春風朝夜起寒色)世事浮雲何足問(南/史)
(王延之傳延之居簡素清靜寡欲見親舊未嘗/及世事孫綽賦世事都捐論語於我如浮雲)不如高
卧且加餐(晉書謝安傳髙卧東山又陶潛傳嘗言夏月/虚閒髙卧北窻之下清風颯至自謂羲皇上)
(人古詩努力加餐/飯又上有加餐食)
　　劉兼
　　　宣賜錦袍設上郡客(韻㑹唐制諸郡宴犒將吏/謂之旬設今㕔事謂之設)
　　　　(㕔公㕑/曰設㕑)
十月芙蓉花滿枝(本草芙蓉一名拒霜艶如荷花八九/月始開故名拒霜楚辭搴芙蓉兮木)
(末鮑泉詩新/花滿新樹)天庭驛騎賜寒衣(法言唐虞三代皆有顯/徳著在天庭王勃賦忽)
(有驛騎出幽并傳道春衣萬里程李白詩/白露催寒衣杜甫詩寒衣處處催刀尺)將同玉蝶侵
肌冷(温子昇詩素蝶向林飛/應璩詩剪爪宜侵肌)也遣金鵬遍體飛(說文朋/及鵬皆)
(古文鳯字王建詩羅衫葉葉繡重重金鳯銀鵞各一叢/陸劌鄴中記錦冇小登髙大登髙斑文錦鳯皇朱雀錦)
(庾信謝齎皂羅袍/啟鳯不去而恒飛)夜卧始知多忝竊(曹植賦中霄卧而/歎息起飾帶而撫)
(琴晉書羊祜傳加車騎將軍開府如二司之儀祜上表/固謝曰臣忝竊雖久未若今日兼文武之極寵等宰輔)
(之髙/位也)晝行方覺轉光輝(張謂詩夜坐不厭湖上月晝行/不厭湖上山陳書陳寶應傳起)
(家臨郡兼晝繡之榮禮記玉藻煇如疏/登所乘之車有光輝色而往適君朝)深冬若得朝丹
闕(梁簡文帝詩冬深栁條落楊素詩閶闔既趨朝承/明還宴語唐太宗詩爽氣浮丹闕秋光澹紫宫)太
華峯前衣錦歸(書西傾朱圉鳥鼠至于太華西都賦表/以太華終南之山張正見詩峯斷玉山)
(前詩衣錦褧衣史記項羽紀富貴/不歸故鄉如衣錦夜行誰知之者)
　　耿湋
　　　賀李觀察禱河神降雨(周禮司諫巡問而觀察/之唐書百官志莭度使)
　　　　(掌總軍旅觀/察使亦如之)
質明齋祭北風微(禮記質明而始行事晏朝而退周禮/夏官質明弊旗注質正也庾信周祀)
(方澤歌質明孝敬求隂順陽禮記及時將祭君子乃齋/鮑照詩二年從車駕齋祭甘泉宫詩北風其凉杜甫詩)
(宫殿風微/燕雀髙)騶御千羣擁廟扉(禮記命僕及七騶咸駕注/七騶謂趨馬主為諸官駕)
(說者也疏天子馬有六種種别有騶則六騶也又有總/主之人并六騶為七何遜詩胥徒紛絡繹騶御或西京)
(南史梁元帝紀結隊千羣持㦸百萬儀禮/士冠禮筮于廟門禮記既入廟門麗于碑)玉帛纔敷雲
澹澹(周禮肆師立大祀用玉帛牲牷立次祀用牲幣左/傳犧牲玉帛弗敢加也必以信韋應物詩雲澹水)
(容夕雨微/荷氣凉)笙鏞未徹雨霏霏(書笙鏞以間庾肩吾詩咸/英起雲鳯率舞間笙鏞廣)
(韻鏞大鐘也何妥脩正古樂詩寥亮鳬/鐘徹飄揚翟羽輕杜甫詩寒雨下霏霏)道邊五稼添膏
長(蘇頲詩和光繞道邊劉熙釋名田填也五稼填滿其/中也劉長卿詩五稼滿秋田賈山至言元年膏雨降)
(五榖登陶潛詩相見/無雜言但道桑麻長)河上雙旌帶濕歸(唐書百官志觀/察使辭日賜雙)
(旌雙節行則建莭樹六/纛王勃詩雨去花光濕)若出敬亭山下作(唐書宣州宣/城縣有敬亭)
(山在宣州北十二里李白詩/相看兩不厭只有敬亭山)何人敢和謝𤣥暉(詩彼何/人斯宋)
(玉對楚王問是其曲彌髙其和彌寡謝朓賽敬亭山廟/喜雨詩秉玉朝羣帝樽桂迎東皇排雲接虬盖蔽日下)
(霓裳登山騁歸望原雨晦茫茫齊書/謝朓字𤣥暉隆昌中為宣城太守)
　　白居易
　　　寄韜光禪師(名勝志靈隠山在杭州府城西十/二里山畔有韜光菴以韜光禪師)
　　　　(而名師蜀人唐代宗時白居易刺郡聞師住/是山結與為友嘗以詩招之入城不赴答詩)
　　　　(云不解栽松陪玉勒/唯能引水種金蓮)
一山門作兩山門(劉眘虚詩山門二緇叟振錫/聞幽聲杜甫詩苔蘚山門古)兩寺元
來一寺分(權徳輿詩石路/流泉兩寺分)東澗水流西澗水(九嘆水波/逺以冥冥)
(兮眇不覩其東西王褒詩泠泠澗水流一統志下天竺/寺有合澗跳沫諸泉名勝志合澗橋在飛來峯路口北)
(澗自靈隠而下南澗自天竺/而下合流於此號曰錢源)南峯雲起北峯雲(淮南子/山致其)
(髙而雲起焉宋孝武帝詩霏雲起兮汎濫一統志南髙/峯在杭州府城西十二里名勝志南髙峯由煙霞洞循)
(磴而上凡髙一千六百丈徑路盤旋松篁葱蒨非芒鞋/竹杖不能攀陟一統志北髙峯在府城西北二十三里)
(名勝志北髙峯乃靈隠最髙一峯石磴數百級曲折三/十六灣唐天寶中建浮屠七層于頂羣山屏列湖水鏡)
(浮雲光倒垂萬象在下/望浙江如匹練之新濯)前臺花發後臺見(孫逖詩香臺/花下出講座)
(竹間逄劉孝威詩葉舒/非漸大花發是初開)上界鐘清下界聞(李嶠碑誦經/則上界遥聞)
(彈指則下方俱動張九齡詩上界投佛影中天揚梵音/七啟音朗號鐘韻清繞梁劉孝威啟氣馥上天薰流下)
(界洛陽伽藍記段暉/宅内地下常聞鐘聲)遥想吾師行道處(孫綽賦何肯遥/想而存之莊子)
(吾師乎吾師乎嵇康絶交書老子莊子吾/之師也祖詠詩苔生行道席雲濕坐襌衣)天香桂子落
紛紛(庾信詩天香下桂殿仙梵入伊笙唐書五行志垂/拱四年三月雨桂子于台州旬餘乃止南部新書)
(杭州靈隠山多桂寺僧曰月中桂也至今中秋/夜往往子落寺僧亦曽拾得古樂府葉落紛紛)
　　李頎
　　　送魏萬之京
朝聞遊子唱離歌(史記髙祖紀遊子悲故鄉曹植詩遊/子久不歸不識陌與阡漢書王式傳)
(歌驪駒注逸詩篇名也見大戴禮其辭云驪駒在路僕/夫整駕謝朓詩離歌上春日芳思徒以空駱賔王啓薛)
(邑聞歌揖馮/煖于彈鋏)昨夜微霜初度河(梁昭明太子詩隂池宿/早雁寒風催夜霜漢書)
(五行志秋分而微霜降阮籍詩朔風厲嚴寒隂氣下微/霜易林乘筏度河雖深不殆庾信詩白馬向清波乘氷)
(始度/河)鴻雁不堪愁裏聴(詩鴻雁于飛禮記孟秋之月鴻/雁來謝朓詩停琴佇凉月滅燭)
(聴歸/鴻)雲山況是客中過(梁簡文帝賦歎雲霞之/窅漫對江山之遥阻)闗城曙
色催寒近(漢書枚乘傳深壁髙壘副以闗城蕭慤詩野/禽喧曙色山樹動秋聲孫逖賦禁鐘啟明納)
(晴雲之曙色梁簡文帝詩/隴暮風煙急闗寒霜自濃)御苑砧聲向晚多(李適詩金/輿翠輦迎)
(嘉節御苑仙宫待獻春梁簡文帝詩欲知妾不寐城外/搗砧聲詩摽有梅箋此夏鄉晚梅之墮落差多案向古)
(作鄉張九齡詩連空/青嶂合向晚白雲生)莫是長安行樂處(漢書地理志京/兆尹縣長安髙)
(帝五年置三輔黄圖長安有九市八街九陌閭里一百/六十明一統志秦因古地名長安隋遷都始徙縣治于)
(此唐因之楊惲書人生行樂耳謝/朓詩戚戚苦無悰携手共行樂)空令嵗月易蹉跎(江/淹)
(詩空令日月逝陸機詩嵗月一何易晉書周處傳欲自/脩而年已蹉跎恐將無及唐汝詢解弗以長安為行樂)
(之處使嵗月蹉跎而無/成言當及時努力也)
　　李洞(字才江京兆人諸王孫也慕賈/島為詩鑄其像事之詩三巻)
　　　漁父
兒孫閑弄雪霜髯(王勣賦接朋友子盃案弄兒孫于襁/褓元結詩老翁八十猶能行將領兒)
(孫同拾稼劉軻碑大師自孩抱不為兒弄白居易詩冷/落若為留客住氷池霜竹雪髯翁許渾詩峩峩商嶺采)
(芝人雪頂霜/髯虎豹茵)浪颭南山影入簷(説文颭風吹浪動也詩/秩秩斯干悠悠南山岑)
(參詩藥椀揺山影魚竿帶水痕姚/合詩竹色晴連雨山尤逺入簷)閑卧篷舟龜作枕(徐/陵)
(碑嚴子之髙閑卧加于光武李白澹然吟髙秋閑卧瞻太/清温庭筠詩三秋梅雨愁楓葉一夜篷舟宿葦花史記)
(龜策傳南方老人以龜搘牀足二十一年移牀/龜尚生能行氣導引若此説文枕卧所薦首者)病來茅
舍網為簾(薛逄詩醉後獨知殷甲子病來猶作晉春秋/蜀志秦宓傳廣漢太守夏侯纂請宓為師友)
(宓稱疾卧在茅舍後漢書蔡倫傳用樹膚麻頭/及敝布魚網為紙釋名簾亷也自障為亷耻也)值春遊
子憐蓴滑(史記髙祖紀遊子悲故鄉古詩遊子不顧返煮/曹植詩遊子久不歸不識陌與阡杜甫詩羮)
(秋蓴滑又强飯蓴/添滑端居茗續煎)通蜀行人説鱠甜(杜甫詩地利西通/蜀天文北向秦梁)
(元帝詩無令春色晚獨望行人歸禮記膳芥醬魚膾按/鱠古作膾晉書張翰傳齊王辟為大司馬東曹掾因秋)
(風起思菰菜蓴羮鱸魚鱠遂命/駕歸説文甜美也舌知甘者)數尺寒絲一竿竹(南史/江淹)
(傳夢張景暘曰常以一匹錦相寄今可見還淹探懐中/得數尺與之詩其釣維何維絲伊緡杜甫詩翡翠鳴衣)
(桁蜻蜓立釣絲詩籊籊竹竿以釣于/淇杜甫詩白水魚竿客清秋鶴髮翁)豈知浮世有猜嫌
(阮籍大人先生傳逍遥浮世與道俱成魏志賈詡傳懼/見猜嫌闔門自守退無私交晉書齊王攸子蕤傳逮乎)
(戰國秦漢明恕之道寢猜嫌之情用/劉長卿詩猜嫌傷薏苡愁寞向江蘺)
　　秦韜玉(字仲明京兆人中和二年准勅及第為/田令孜神䇿判官有投知小録三巻)
　　　釣翁
一竿青竹老江隈(岑參詩祗縁五斗米孤負一漁竿杜/甫詩得石翻蒼竹棲枝把翠梧沈約)
(郊居賦以斯終老于焉消日謝/朓詩睿心重離析岐路清江隈)荷葉衣裳可自裁(梁簡/文帝)
(詩欲知度舡處當看荷葉開屈原離騷製芰荷以為衣/兮集芙蓉以為裳陶潛詩俎豆猶古法衣裳無新製漢)
(焦仲卿妻詩十三能/織綺十四學裁衣)潭定靜懸絲影直(莊子客刺船而/去沿縁葦間顔)
(淵還車子路授綏孔子不顧待水波定不聞挐音而後/敢乘古樂府桑蠶不作繭晝夜長懸絲梁元帝詩細雨)
(織懸絲後漢書劉般傳曲其形而欲/影直不可得也王勃文形端則影直)風髙斜颭浪紋開
(孫綽詩蕭瑟仲秋日飈唳風雲髙栁宗元詩驚風亂颭/芙蓉水細雨斜侵薜荔墻駱賔王序風起青蘋動波紋)
(于異態李約詩池/塘春暖水紋開)朝携輕櫂穿雲去(梁昭明太子七契/望洛水兮有好仇)
(縱輕棹兮泛龍舟栁宗元晉問林立峯崒穿/雲蔽日杜牧詩明月輕橈去唯應釣赤鱗)暮背寒塘
載月回(梁簡文帝詩左縈重陸右背高岑謝朓詩露濕/寒塘水月映清淮流李商隠詩幽徑定携僧共)
(入寒塘好與月相依李白詩/船上齊橈樂湖心泛月歸)世上無窮嶮巇事(陶潛詩/雖非世)
(上寶爰得王母心徐陵書世上白衣可訾何限淮南子/執要道之柄而遊無窮之地楊巨源詩世上無窮事生)
(涯莫廢詩楚辭何周道之平易兮然蕪穢而嶮巇禰衡/賦奚遭時之嶮巇劉峻廣絶交論世路嶮巇一至于此)
算應難入釣船來(宋玉九辨圜鑿而方枘兮吾固知其/鉏鋙而難入庾信詩密菱障浴鳥髙)
(荷没釣船岑參詩桑葉/隠村户蘆花映釣船)
　　李嶠
　　　奉和初春幸太平公主南莊應制(唐書公主傳/太平公主則)
　　　　(天皇后所生也后愛之傾諸女神龍時開府/置官屬睿宗即位主權震天下作觀池樂遊)
　　　　(原以為/盛集)
主家山第接雲開(史記東方朔傳董偃母以賣珠為事/偃隨母出入主家徐陵詩主家能教)
(舞唐書竇懷貞傳日視事退輒詣主第庾肩吾詩入漢/飛延閣臨雲出建章史記騶奭傳頗采騶衍之術以紀)
(文齊王嘉之為開第康莊/之衢髙門大屋尊寵之)天子春遊動地來(書天子作/民父母以)
(為天下王詩百辟卿士媚于天子春秋繁露天佑而子/之稱天子史記叔孫通傳孝恵帝曽春出遊離宫張衡)
(賦既春遊以發生啟諸蟄于潜户崔駰頌昔既春遊今/乃秋稼司馬相如賦車騎雷起殷天動地漢書陳湯傳)
(吏士喜大呼乘之鉦鼔聲動地馮/衍與婦弟書懸幡竟天擊鼔動地)羽騎參差花外轉(張/衡)
(賦輕車飈厲羽騎電騖崔駰頌三軍霆激羽騎火烈謝/靈運賦羽騎盈塗飛旍蔽日詩參差荇菜左右流之司)
(馬相如賦岑崟參差日月蔽虧嵇/康詩雲網塞四區髙羅正參差)霓旌揺曵日邊逥(司/馬)
(相如賦拖霓旌靡雲旗注析羽毛染以五采綴以縷為/旌有似虹霓之氣鮑照詩飂戾長風振揺曳髙帆舉晉)
(書明帝紀㓜而聰哲為元帝所寵異屬長安使來因問/帝日與長安孰逺對曰長安近不聞人從日邊來居然)
(可知也謝朓詩/地迥翻旗迴)還將石溜調琴曲(王融詩潺湲石溜寫/祖孫登詩風潭如拂)
(鏡山溜似調琴高僧傳安西境内有前踐山山下有伽/藍其水滴溜成音可愛彼人采綴其聲以成曲調樂府)
(詩集古琴曲有五曲九引十二操庾信詩琴曲隨流水/簫聲逐鳯皇唐書禮樂志髙宗以琴曲寝絶令有司脩)
(習/)更取峯霞入酒杯(謝朓賦山霞起而削成世説畢茂/世云一手持蟹螯一手持酒杯拍)
(浮酒池中便足了一生/庾信詩春衫拭酒杯)鸞輅已辭烏鵲渚(禮記孟夏之/月乘鑾路駕)
(蒼龍注鑾路有虞氏之車也有鑾和之節按鑾輅古作/鑾路漢書禮樂志鑾路龍鱗罔不肸飾荆楚嵗時記漢)
(武帝令張騫使大夏尋河源乘槎經月而至一處見城/郭如州府室内有一女織又見一丈夫牽牛飲河織女)
(取搘機石與騫而還淮南子/烏鵲填河成橋而渡織女)簫聲猶繞鳯皇臺(列仙傳/蕭史秦)
(穆公時人善吹簫公以女弄玉妻之乃教弄玉吹簫作/鳯鳴有鳯皇來止其屋夫妻同乘鳯皇飛去秦人作鳯)
(女祠于雍宫世有簫聲明一統志/鳯女臺在寶雞縣東南六十里)
　　沈佺期
　　　興慶池侍宴應制(唐汝詢注興慶池即龍池長/安志龍池本平地垂拱初因)
　　　　(雨水流潦成小池至景龍中彌亘數頃深至/數丈常有雲氣唐會要明皇在藩邸居興慶)
　　　　(里宅有龍池湧出至/開元中為興慶宫)
碧水澄潭映逺空(梁昭明太子詩桂楫蘭橈浮碧水江/花玉面兩相似房篆詩前溪流碧水)
(後渚映青天虞騫詩澄潭寫度鳥/庾信詩可憐數行雁㸃㸃逺空排)紫雲香駕馭微風(博/物)
(志漢武帝好仙道七月七日王母乘紫雲車而至南史/宋文帝紀江陵城上有紫雲望氣者以為帝王之符江)
(總詩雲車已駕應相待羽衣未去幸湏同莊子列子御/風而行泠然善也按馭古作御古樂府微風吹閨闥吴)
(均詩皎皎日將/上獵獵起微風)漢家城闕疑天上(史記自序天子始建/漢家之封漢書谷永)
(傳保佑漢家詩佻兮達兮在城闕兮曹植詩嘉賔填城/闕豐膳出中㕑陸機詩名都一何綺城闕欝盤桓易雷)
(在天上大壯庾信詩已/曽天上學詎是世巾生)秦地山川似鏡中(史記晉世家/倍秦地注秦)
(地于天官東井輿鬼之分野晉書地理志平王以岐豐/之地賜秦則為秦地袁淑詩秦地天下樞易地險山川)
(丘陵也詩山川悠逺惟其勞矣禮記命有司為民祈/祀山川百源晉書王羲之傳行山隂道上如鏡中遊)向
浦迴舟萍已緑(何遜詩单艫時向浦陶潛詩目送逥舟/逺情隨萬化遺禮記季春之月萍始生)
(本草浮萍或云楊花所生一葉經宿即生/數葉梁武帝詩金波揚素沫銀浪翻緑萍)分林蔽殿槿
初紅(庾肩吾詩峰樓霞早發林殿日光􁀙南方草木狀/朱槿樹高止四五尺三月開花其花深紅色大如)
(蜀葵朝/開暮落)古來徒羨横汾賞(漢武故事帝行幸河東祠后/土顧視帝京中流與羣臣飲)
(讌歡甚乃自作秋風辭曰汎樓船兮濟汾河横中流兮/揚素波簫鼔鳴兮發櫂歌江淹頌烟岫相珍雲壑共賞)
今日宸遊聖藻雄(荀子欲觀千載則審今日古詩今日/良宴㑹歡樂難具陳顔延之詩虞風)
(載帝狩夏諺頌王遊袁奭從駕詩天遊響仙蹕春望動/神𠂻虞世南詩縁情摛聖藻庾肩吾詩愧乏天庭藻徒)
(叅文/雅雄)
　　　奉和春日幸望春宫應制
芳郊緑野散春晴(周禮王國之外五十里為近郊百里/為逺郊費昶詩芳郊拾翠人逥袂捲)
(芳春爾雅牧外謂之野大野曰平謝靈運詩/春晚緑野秀爾雅春晴日出而風曰光風)複道離宫
烟霧生(史記秦始皇紀始皇令咸陽之旁二百里内宫/觀複道甬道相連漢書枚乘傳脩治上林雜以)
(離宫庾肩吾詩合殿生光彩離宫起烟霧/楊烱文青霞起而照天白霧生而匝地)楊栁千條花
欲綻(詩昔我往矣楊栁依依庾信賦落花與芝葢同飛/楊栁共春旗一色蕭子顯詩楊栁千條共一色梁)
(元帝詩長條垂拂地輕花上逐風/庾信詩春色方盈野枝枝綻翠英)葡萄百丈蔓初縈(庾/信)
(啓葡萄繞館新開碣石之宫虞茂詩上林葡萄合縹緲/庾信詩重簷百丈齊張紘賦有若葡萄之蔓延或如兔)
(絲之煩縈詩南有樛木/葛藟縈之注縈繞也)林香酒氣元相入(謝朓賦微風/起而樹香庾)
(肩吾詩濕/風含酒氣)鳥囀歌聲各自成(沈烱詩庚庚聞鳥囀古樂/府歌聲上徹青雲史記李)
(廣傳桃李不/言下自成蹊)定是風光牽宿醉(梁簡文帝詩風飄花轉/光李嶠詩人日風尤倍)
(覺饒易林北風相牽提笑語言/張衡賦君臣歡樂具醉薫薰)來晨復得幸昆明(謝瞻/詩來)
(晨無定端别晷有成速漢書武帝紀減隴西北地上郡/戍卒半發謫吏穿昆明池注武帝欲伐昆明國故作池)
(以習水戰在長安西南周逥四十里/陳子昻詩烟花飛御道羅綺照昆明)
　　李乂
　　　興慶池侍宴應制
神池汎濫水盈科(舊唐書樂志明皇龍潜時宅隆慶坊/宅南坊人所居忽變為池望氣者異)
(焉明皇正位以坊為宫池水逾大彌漫數里因為龍池/樂以歌其祥班固賦神池靈沼往往而在楚辭凌陽侯)
(之汎濫兮忽翺翔之焉薄王褒賦周流汎/濫并包吐含孟子盈科而後進放乎四海)仙蹕行徐步
輦過(袁奭從駕詩遊天響仙蹕唐高宗詩温渚停仙蹕/豐郊駐曉旌説文徐安行也班固賦乘茵步輦惟)
(所息宴庾肩吾詩北園凉氣早步輦暫逍遥/史記馮唐傳文帝輦過問唐曰父老何自為)縱棹沿洄
萍溜合(後漢書皇甫嵩傳迎風縱棹豈云易哉張協七/命縱棹隨風弭節乘波陶潛詩虚舟縱逸棹囬)
(復遂無窮謝靈運詩山行窮登頓水涉盡沿洄陳後/主樂府逐溜似萍開庾信賦羔獻氷開桐花萍合)開
軒眺賞麦風和(七命望玉繩而結極承倒景而開軒阮/籍詩開軒臨四野張衡賦夢登山而逈)
(眺水經注吹畦風馨觸岫延賞白虎通閶闔風至生薺/麦魏書孝文帝紀風和氣晼天人交協王羲之蘭亭序)
(天朗氣清/恵風和暢)潭魚在藻供遊詠(爾雅深水曰潭詩魚在在/藻有頒其首王在在鎬豈)
(樂飲酒王融曲水詩序信凱樂之在藻知和樂于食萍/詩來遊來歌以矢其音南史謝靈運傳遨遊所至輒為)
(詩詠以/致其意)谷鳥含櫻入賦歌(詩伐木丁丁鳥鳴嚶嚶出于/幽谷遷于喬木庾信詩樹宿)
(含櫻鳥吕氏春秋仲夏之月羞含桃注櫻桃為鳥所含/故曰含桃漢書藝文志不歌而頌謂之賦王褒賦徐聴)
(其曲度兮亷/察其賦歌)寄語乘槎溟海客囬頭來此問天河(鮑照/詩寄)
(語後生子王僧孺詩含情寄一語博物志天河與海通/近世有人居海渚者年年八月見有浮槎去來不失期)
(遂立飛閣于槎上乘槎而去至一處有城郭狀遥望宫/中多織婦見一丈夫牽牛飲渚次問此是何處荅曰君)
(還問蜀都嚴君平此人還問君平曰某年某月有客星/犯牽牛即此人到天河時也莊子窮髪之地有溟海者)
(天池也庾信文徒/餐日氣空飲天河)
　　李適
　　　奉和春日幸望春宫應制
玉輦金輿天上來(潘岳賦天子乃御玉輦䕃華葢丘遲/詩輕荑承玉輦太𤣥經土中其廬設)
(于金輿注五以中和之徳而處金輿之位出命令以御/臣下所謂君子得車尚可載也庾肩吾詩入徑轉金輿)
(易林太乙駕/騮從天上來)花園四望錦屏開(創業起居注桃李子歌/曰黄鵠繞山飛宛轉花)
(園裏梁元帝詩新花臨御陌春色起天園楚辭登崑崙/兮四望心飛揚而浩蕩王粲賦登兹樓以四望兮聊假)
(日以消憂七命雲屏瀾汗瓊壁青葱/徐陵太極殿銘漢座雕屏周人檻櫺)輕絲半拂朱門栁
(枚乘栁賦吁嗟細栁流亂輕絲王僧孺詩徒帷轢輕筠/移鑾拂高栁晉書麹允傳允與游氏世為豪族西州語)
(曰麹與遊牛羊不數頭南開朱門北望青樓郭璞詩朱/門何足榮文選注朱門貴人之門也陶潛詩梅栁夾門)
(植/)細纈全披畫閣梅(何遜詩笑出春園裏望花聯褰纈/説文纈結也文繒也夏侯湛賦的)
(出艶發葉恢花披庾肩吾詩歌聲臨畫/閣舞袖出芳林薛道衡詩新花散苑梅)舞蝶飛行飄御
席(梁簡文帝詩舞蝶亂飛鹽唐太宗序舞蝶遊絲帶清/飈而散影古樂府蝴蝶何髙飛梁元帝詩戯蝶時飄)
(粉唐太宗詩花飄綺席衣王景/詩綴葉披天藻吹花散御筵)鶯歌度曲繞仙杯(盧照/鄰詩)
(蝶戲緑苔前鶯歌白雲上王勃詩繁鶯歌似曲疎蝶舞/成行張衡賦度曲未終雲氣雪起王融詩歌聲繞鳯梁)
(駱賔王詩雲光接/㫁樹靈影入仙杯)聖詞今日光輝滿(虞世南詩縁情摛/聖藻荀子欲觀千)
(載則審今日易君子之光其暉/吉也顔延之詩萬物生光輝)漢主秋風莫道才(漢武/帝秋)
(風辭秋風起兮白雲飛宋之問/詩鎬飲周文樂汾歌漢武才)
　　　侍宴安樂公主山莊應制
平陽金牓鳯皇樓(史記外戚傳孝景王皇后長女為平/陽公主武帝祓覇上還過平陽主賜)
(金千斤梁元帝詩金牓燭神光列仙傳蕭史者秦穆公/時人也善吹簫妻公女弄玉教弄玉吹簫似鳯聲鳯皇)
(來止其屋公為作鳯皇樓一旦夫婦皆隨鳯皇飛去王/僧孺詩嬴女鳯皇樓徐陵詩宫中本造鴛鴦殿為誰新)
(起鳯/皇樓)沁水銀河鸚鵡洲(後漢書竇憲傳沁水公主明帝/女有園田在近郊蘇頲詩苑花)
(齊玉樹池水作銀河庾/信賦藏船鸚鵡之洲)綵仗遥臨丹壑裏(沈亞之詩早/陽生綵仗霽)
(色入仙樓宋之問詩寒輕綵仗外春發幔城中梁書沈/約傳開閣室以遥臨闢髙軒而旁觀孫綽太平山銘上)
(干翠微下籠丹壑鮑/照詩妍容逐丹壑)仙輿暫幸緑亭幽(鄭愔詩湧霄開/寶塔倒影駐仙)
(輿蔡邕獨斷天子所至曰行幸王勃文/敞幽亭之多暇盧照隣詩亭幽聞唳鶴)前池錦石蓮花
艶(唐太宗詩前池消舊水隂鏗詩砌石披新錦梁花畫/早梅庾信詩深紅蓮子艶梁元帝詩山似蓮花艶)
後嶺香罏桂蕋秋(唐太宗詩嶺銜霄月桂沈佺期詩山/烟片片引香爐左思賦丹桂灌叢瓊)
(枝抗莖而敷蕋江/總詩河邊月桂秋)貴主稱觴萬年夀(後漢書皇后紀漢/制皇女皆封縣公)
(主其尊崇者加號長公主亢倉子景王步前稱觴為亢/倉子夀冊府元龜貞觀二十二年正月奏十部樂于天)
(成殿王公以次稱觴上夀詩天子萬年/徐世隆表虎拜揚休上天子萬年之夀)還輕漢武濟汾
遊(漢武故事帝行幸河東祠后土顧視帝京忻然中流/與羣臣飲讌帝歡甚乃自作秋風辭謝靈運詩昔聞)
(汾水遊今/見塵外鑣)
　　　帝幸興慶池戲競渡應制(唐書張仲方傳帝詔/王播造競渡舟三十)
　　　　(艘度用半/嵗運費)
拂露金輿丹斾轉(陶𢎞景尋山志草靃靃以拂露盧思/道詩拂露揚龍莭乘風遡鳥旌庾肩)
(吾詩入徑轉金輿張正見詩金輿映緑/川陸雲盛徳頌朱旗虹轉彤斾電尋)凌晨黼帳碧池
開(王褒詩嚴駕早凌晨宋書樂志金支秀發黼帳髙張/沈約詩凝華入黼帳梁昭明太子詩桂楫蘭橈浮碧)
(水唐太宗詩/池開照膽鏡)南山倒影從雲落(詩薈兮蔚兮南山朝隮/陶潛詩采菊東籬下悠)
(然見南山鮑照賦上星光而倒影下龍鱗/而隠波江總詩終南雲影落渭北雨聲過)北澗揺光寫
溜逥(王勃碑虹生北澗即挂新幡盧象詩北澗隠寒輝/盧照鄰詩川光揺水箭山氣上雲梯魏收詩寫溜)
(髙齋響天池曲岸平王融詩潺湲石溜寫劉峻/金華山栖志懸溜寫于軒甍激湍逥于階砌)急槳爭
標排荇度(劉孝綽釣竿篇急槳渡江湍康建之競渡判/泛長波而急槳有類乘毛范慥競渡賦飾畫)
(舸以爭麗建綵標而競取儲光羲詩亂荇時/礙楫庾信詩開上林而競入擁河橋而爭度)輕帆截浦
觸荷來(楊師道詩沙上轉帆輕郭璞賦鼔帆迅越超/漲截浦張正見詩汎荷分蘭棹沉槎􁀙桂舟)横
汾宴鎬歡無極(漢武帝秋風辭汎樓船兮濟汾河横中/流兮揚素波簫鼓鳴兮發棹歌詩王在)
(在鎬豈樂飲酒箋言天下平安武王處于鎬京/與羣臣飲酒宴樂也蘇頲詩宸遊對此歡無極)歌舞年
年聖夀杯(詩式歌且舞左傳文王之功天下誦而歌舞/之王粲詩歌舞入鄴城所願獲無違庾信詩)
(有慶兆民同論年天子萬宋書樂志聖夀南山固千載/賀昇平徐陵表得奉萬夀之杯預叅百辟之禮蕭慤詩)
(華山不凋葉/宜城萬夀杯)
　　　奉和立春遊苑迎春
金輿翠輦迎嘉節(太𤣥經上中其廬設于金輿注五以/中和之徳而處金輿之位出命令以)
(御臣下所謂君子得車尚可載也庾肩吾詩入徑轉金/輿開橋通畫鷁仙傳拾遺西王母乘翠鳯之輦隋煬帝)
(詩龍庭翠輦囬唐太宗詩新豐停翠輦禮記立春之日/天子親帥三公九卿諸侯大夫以迎春于東郊曹植表)
(千載昌期/一陽嘉節)御苑仙宫待獻春(班固賦西郊則有上林禁/苑漢舊儀上林苑中離宫)
(七十所三輔黄圖甘泉苑中起宫殿樓臺百餘所劉瑗/詩仙宫雲箔巻露出玉簾鈎江淹詩列漢構仙宫開天)
(製寶殿梁元帝纂要孟春曰獻春/王浚詩羣僚荷恩澤朱顔感獻春)淑氣初銜梅色淺(陸/機)
(樂府蕙草饒淑氣梁元帝詩暮雲多淑氣斜景落髙舂/唐太宗詩韶光開令序淑氣動芳年何遜詠早梅詩銜)
(霜當路發梁簡文帝梅花賦色落摧風江總詩梅花/色白雪中明張華鷦鷯賦序色淺體陋不為人用)條
風半拂栁墻新(史記律書條風居東北主出萬物謝恵/連詩團團皎月露析析振條風梁昭明)
(太子啓梅風拂户牖之内梁簡文帝詠栁詩風枝屢拂/塵魏收詩桃發武陵岸栁拂武昌樓王勃賦棹巡汀而)
(栁拂船向渚而菱分唐太宗/詩未佩蘭猶小無絲栁尚新)天杯慶夀齊南岳(鼎録鑄/神鼎承)
(天酒李尤辟雍賦如休慶徳稱夀上觴書天夀平格張/正見詩願見南山夀書五月南巡守至于南岳如岱禮)
(史記封禪書上巡南郡至江陵而/東登禮灊之天柱山號曰南岳)聖藻光輝動北辰(虞/世)
(南詩縁情摛聖藻漢郊祀歌配上帝兮揚光輝班固奏/記清廟之光輝當世之俊彦也范雲詩傳瑞生光輝爾)
(雅北極謂之北辰春秋合誠圖北辰其星五在紫微中/史記索隠辰星正四時之法得與北辰同名也謝靈運)
(詩百川赴巨海/衆星環北辰)稍覺披香歌吹近(雜録唐慶善宫有披/香殿三輔黄圖武帝)
(時後宫八區有昭陽披香等殿班固賦􁈙若椒風披香/發越庾信詩中天歌吹分徐悱妻詩況復昭陽近風傳)
(歌吹/聲)龍驂日暮下城闉(魏書李平傳雲軒鑾輅鳯服龍/驂郭璞祝融贊祝融火神雲駕)
(龍驂左傳日云莫矣寡君須矣王粲詩日暮/遊西園鮑照詩霑霜襲冠帶驅駕越城闉)
　　宋之問
　　　奉和春初幸太平公主南莊應制(唐書公主列/傳太平公主)
　　　　(則天皇后所生后愛之傾諸女睿宗即位/主權震天下作觀池樂游原以為盛集)
青門路接鳯皇臺(三輔黄圖長安城東出南頭第一門/曰覇城門民見門色青名曰青城門)
(或曰青門廣陵人邵平種瓜青門外范雲詩待爾金閨/北予藝青門東邢邵詩空想青門易江總詩石路接堂)
(皇列仙傳蕭史善吹簫秦穆公女弄玉妻焉遂教弄玉/作鳯鳴鳯來止其屋弄玉與蕭史吹簫騎鳯今臺址在)
(寶雞縣崔液詩鳷鵲樓前新月滿鳯皇臺上/寶燈然庾信詩然香欝金屋吹管鳯皇臺)素滻宸遊
龍騎來(潘岳賦南有𤣥㶚素滻湯井温谷盧思道詩今/留素滻曲夏木已成蹊一統志滻水在陜西西)
(安府城東一十五里源出藍田縣合金谷水流入覇水/何晏賦槐楓被宸廣韻宸屋宇天子所居蕭子範詩侍)
(遊追曲水梁簡文帝詩鳯管流虚谷龍騎/藉春荄范雲詩輕荑承玉輦細草藉龍騎)澗草自迎香
輦合(范雲詩洞澗生芝草重崖出醴泉南部烟花記洛/陽進合蒂迎輦花潘岳賦天子乃御玉輦䕃華盖)
(晉太康起居注詔賜香衣輦一乘/謝朓詩草合亭臯逺霞生川路長)巖花應待御筵開(徐/陵)
(詩山花臨舞席王勃詩桂密巖花白梨疎林葉紅孫萬/夀詩開花共待風庾信詩待花將對酒鮑照詩巻幌結)
(帷羅玉筵庾肩吾詩别筵開/帳殿梁元帝詩春花犯雪開)文移北斗成天象(易觀乎/天文以)
(察時變觀乎人文以化成天下劉憲詩天文瑞景留漢/書天文志北斗七星運於中央移節度定諸記詩維北)
(有斗不可以挹酒漿晉書北斗七星在太微北七政之/樞機隂陽之元本也第一星曰天樞二曰璇三曰璣四)
(曰權五曰玉衡六曰開陽七曰揺光一至四為魁五至/七為杓張正見詩北斗承三獻南風入五絃陶潛詩露)
(凄暄風息氣微天象明朱子萬/詩更啟石室藏仰瞻天象垂)酒近南山作夀杯(詩為/此春)
(酒以介眉夀左傳武伯為祝注祝上夀酒詩如南山之/夀括地志終南山一名南山王融詩序上陳景福之賜)
(下獻南山之夀張正見詩願薦南山夀/明明奉萬年徐陵表得奉萬夀之杯)此日侍臣將石
去(曹植詩侍臣省文書集林有人尋河源見婦人浣紗/問之曰此天河也乃與一石而歸問嚴君平君平曰)
(此織女支/機石也)共歡明主賜金囬(李徳林詩共欣陪宴賞荀/子明主好同韓非子以餘)
(補不足以長續短之謂明主漢書王吉傳舉明主于三/代之隆史記竇嬰傳上拜嬰為大將軍賜金千斤漢書)
(疏廣傳廣上疏乞骸骨上賜黄金二/十斤又外戚傳賜平陽主金千斤)
　　　三陽宫侍宴應制得幽字(唐書武后紀久視元/年復於神都作三陽)
　　　　(宫㑹要聖歴三年造三陽宫于嵩陽縣地理/志河南府登封縣有三陽宫聖厯三年置)
離宫秘苑勝瀛洲(漢書枚乘傳修治上林雜以離宫晉/書天文志離宫六星天子之别宫費)
(昶詩至尊離宫百餘處列子渤海之中五山一曰岱輿/二曰員嶠三曰方壺四曰瀛洲五曰蓬萊史記秦始皇)
(紀徐市言海中有三神山名曰蓬萊方丈瀛洲仙人居/之注亶州在東海中秦始皇入海求仙人正此洲後漢)
(書張衡傳留瀛洲而採/芝兮聊且以乎長生)别有仙人洞壑幽(張正見詩别/有將雛曲翻)
(更合絲桐南史隠逸傳龔祈風姿端雅范述曰此荆楚/之仙人也古詩仙人騎白鹿髮短耳何長後漢書班固)
(傳超洞壑越峻崕洛陽伽藍記深谿洞壑邐迤連接/江賦域之以盤巖豁之以洞壑蕭子良書背谷居幽)巖
邊樹色含風冷(戰國策巖下有貫珠者蕭慤賦巖前片/石逈如樓江淹詩風光多樹色露華翻)
(蕙隂張正見賦苔畫波文花然樹色沈約詩巖間有佚/女垂袂似含風虞羲詩含風自颯颯負雪亦猗猗何遜)
(詩露清/曉風冷)石上泉聲帶雨秋(南史蕭思話傳思話嘗從文/帝登鍾山北嶺中道有盤石)
(清泉上使于石上彈琴因賜以銀酒鍾謝靈運詩暝還/雲際宿弄此石上月庾信詩白石春泉滿王融詩玉聲)
(挹泉珠王褒詩夏水懸臺際秋泉帶雨餘庾肩吾詩雲/甍猶帶雨蓮井不生桐朱超詩落照依山盡浮凉帶雨)
(來/)鳥向歌筵來度曲(山海經軒轅之國鸞鳥自歌鳯鳥/自舞庾信賦鳥囀歌來徐陵詩舞)
(席秋來巻歌筵無數塵庾信步虚詞流水逐歌筵唐書/孝友傳白鳥來甘露降漢書元帝紀贊帝多材藝鼔琴)
(瑟吹洞簫自度曲被歌聲張衡賦度曲未終雲飛雪起/王粲詩管絃發徽音度曲清且悲庾信詩鳥聲惟雜曲)
雲依帳殿結為樓(庾肩吾詩雲積似重樓蔡凝賦得春/雲處處生詩作葉還依樹庾肩吾詩)
(别筵開帳殿沈約詩帳殿臨春籞張率詩登臺待初景/帳殿藹餘晨孔範賦得白雲抱幽石詩陣結香爐隠盧)
(思道詩雲/起類重樓)微臣昔忝方明御(張華詩咨予微臣荷寵明/時梁簡文帝詩微臣今拜)
(手願帝永無窮江淹詩微臣固受賜鴻恩良未測魏知/古詩微臣忝東觀載筆佇西成莊子黄帝將見大隗乎)
(具茨之山/方明為御)今日還陪八駿遊(禮記問内豎之御者曰今/日安否何如荀子欲觀千)
(載則審今日沈約詩比跡共遊陪拾遺記穆王八駿一/名絶地二名翻羽三名奔霄四名起影五名踰輝六名)
(超光七名騰霧八名挾翼劉孝/威詩二龍巡夏代八駿馭周朝)
　　崔湜
　　　奉和春日幸望春宫(唐書地理志京兆萬年縣/有南望春宫臨滻水西岸)
　　　　(有北望春宫宫/東有廣運潭)
澹蕩春光滿曉空(聞人蒨詩叅差依網日澹蕩入簾風/隂鏗詩鷲嶺春光徧王城野望通陽)
(休之詩遲遲暮春日靄靄春/光上隂鏗詩洞庭春溜滿)逍遥御輦入離宫(詩所謂/伊人于)
(焉逍遥離騷聊逍遥以相羊北史魏孝文帝紀帝初法/服御輦祀西郊隋書禮儀志天子御輦侍中陪乘漢書)
(枚乘傳脩治上林雜以離宫晉書/天文志離宫六星天子之别宫)山河眺望雲天外
(史記項羽紀闗中阻山河四塞地肥饒可都以覇文中/子子登雲中之地望龍門之闗曰壯哉山河之固禮記)
(仲夏之月可以居髙明可以逺眺望蔡琰詩登髙逺眺/望隋書經籍志精義薄乎雲天莊子黄帝得之以登雲)
(天淮南子上通雲天洛陽伽/藍記寶鐸含風響徹天外)臺榭叅差烟霧中(禮記仲/夏之月)
(可以處臺榭又范金合土以為臺榭宫室牖户左傳無/觀臺榭吳均賦南叅差而望越唐太宗賦叅差絶巘威)
(紆短逕北史蕭大圜傳近瞻烟霧逺睇風雲/鮑照詩徘徊烟霧裏世說卿故墮其雲霧中)庭際花飛
錦繡合(廣韻庭門庭張正見詩草發青壇外花飛蒼玉/邊梁元帝文花飛拂袖荷香入衣李奭詩春至)
(花如錦漢書景帝紀錦繡纂組害女紅者也成/公綏𨽻勢爛若天文之布曜蔚若錦繡之有章)枝間鳥
囀管絃同(劉孝綽詩復值懷春鳥枝間弄好音梁武陵/王詩晨禽爭學囀沈炯詩庚庚聞鳥囀肅肅)
(望鳬征庾信詩野鳥繁絃/囀漢書禮樂志鐘石管絃)即此歡娛齊鎬宴(蘇武詩歡/娛在今夕)
(嬿婉及良時班固賦聖上覩萬方之歡娱魏文帝詩良/辰啓初莭髙構極歡娛詩王在在鎬豈樂飲酒箋天下)
(平安萬物得其性武王處于鎬京/樂八音之樂與羣臣飲酒而已)唯應率舞樂薫風(書/百)
(獸率舞庾肩吾詩咸英起雲鳯率舞間笙鏞詩于胥/樂兮史記五帝紀南風之薫兮可以解吾民之愠兮)
　　鄭愔
　　　奉和春日幸望春宫
晨蹕凌髙轉翠旌(廣韻晨早也明也漢書梁孝王傳出/稱警入言䟆顔師古注䟆止行人也)
(又文三王傳注皇帝輦動左右侍帷幄者稱警出殿則/傳蹕止人清道也七啓飛翻凌髙鱗甲隠深梁簡文帝)
(七勵丹旌風轉阮籍詩桂旗翠旌/佩玉鳴鸞王僧孺賦雜沓兮翠旌)春樓望逺背朱城(張/正)
(見詩春樓曙鳥驚蠶妾候初晴榖梁傳望逺者察其貌/而不察其形桓譚新論須舟者不造島射鳬者不向舟)
(知是望逺目亂心惑也左傳背城借/一丘遲詩氛氲發紫漢雜沓被朱城)忽排花上遊天苑
(劉孝威雞鳴篇啄葉疑張羽排花强欲前梁簡文帝詩/日色花上綺風光水中亂劉孝綽詩麗景花上鮮油雲)
(葉裏潤隋書天文志天苑十六星在昴畢南天子之苑/囿張衡賦天苑圓開兮畜異禽庾信賦廻六龍于天苑)
却坐雲邊看帝京(鮑照詩林際無窮極雲邊不可尋梁/簡文帝詩栖神紫臺上縱意白雲邊)
(漢武故事帝行幸河東祠后土顧視帝京欣然中流與/羣臣飲燕帝歡甚乃自作秋風辭戴暠詩欲知佳麗地)
(為君陳/帝京)百草香心初罥蝶(史記歴書孟春冰泮發蟄百/草奮興莊子春風發而百草)
(生古詩四顧何茫茫東風揺百草白虎通鬯者以百草/之香鬱金合而釀之梁簡文帝詩風散同心草廣韻罥)
(綰也說文罥網也裴子/野雪詩拂草如連蝶)千林嫩葉始蔵鶯(唐太宗詩日/晃百花色風)
(動千林翠江淹詩香枝兮嫩葉翡累兮翠疊王筠詩叢/蘭己飛蝶楊栁半蔵鴉謝莊詩天桃晨莫發春鶯旦夕)
(喧/)幸同葵藿傾陽早(杜公瞻詩況復兩心同曹植表葵/藿之傾葉太陽雖不囬光然終向)
(之者誠也鮑照園葵/賦承朝陽之麗景)願比盤根應候榮(後漢書虞詡傳/詡為朝歌長笑)
(曰不遇盤根錯節何以别利器乎魏書蕭琛傳琛遷河/南尹上表曰河南郡是陛下天山之堅木盤根錯節亂)
(植其中非貞剛精鋭無以治之陸雲賦序應候/守節則其信也陶潛歸去來辭木欣欣以向榮)
　　宗楚客
　　　奉和幸安樂公主山莊應制(唐書安樂公主營/第及安樂佛廬皆)
　　　　(憲寫宫省而/工緻過之)
玉樓銀牓枕嚴城(十洲記崑崙山一角有積金為天墉/城面方千里城上安金臺五所玉樓)
(十二所神異經東方有宫青石為墻髙三仭左右闕髙/百尺畫以五色門有銀牓沈炯林屋館碑崑山平圃銀)
(牓相輝沈約文北風未起馬首便/以南向塞草未衰嚴城于焉早閉)翠葢紅旗列禁營(淮/南)
(子遊于江潯海裔馳要褭建翠葢揚雄賦流星旄以電/爥兮咸翠葢而鸞旗潘岳賦其西則有元戎禁營注禁)
(營謂五營也又詩惟/系惟處列營基跱)日映層巖圖畫色(梁簡文帝𤣥圃/園講頌日映金)
(雲風搖銀草水經注自太行以西王屋以東層巖髙峻/梁書宗史傳齊司徒竞陵王集學士于西邸竝見圖畫)
(史亦預焉庾信碑玉門亭障無勞圖/畫王延夀賦圖畫天地品類羣生)風搖雜樹管絃聲
(西京雜記上林苑搖風樹十株鳴風樹十株淮南子使葉/落者風摇之張華詩微風搖􁈙若陶潛詩忽逢桃花林夾)
(岸數百步中無雜樹謝朓詩芊眠起雜樹漢/書禮樂志鐘石管絃張衡賦徳盛形於管絃)水邊重閣含
飛動(范雲詩盈盈一水邊張衡賦複陸重閣轉/石成雷梁簡文帝序密宇浮清重閣相藻)雲裏孤峯
類削成(謝朓詩望山白雲裏望水平原外梁簡文帝詩去/帆入雲裏吴均書森壁爭霞孤峯限日西岳記太)
(華之山削成而四方/曹植賦肩若削成)幸覩八龍遊閬苑(張璠漢紀荀淑有/八子居西豪里時)
(人號曰八龍庾肩/吾詩閬苑秋光暮)無勞萬里訪蓬瀛(後漢書竇融傳河/西咸驚以為天子)
(明見萬里之外陸雲詩永路隔萬里曹植詩將騁萬里/塗列子渤海之中有大壑其中有山一曰岱輿二曰員)
(嶠三曰方壺四曰瀛洲五曰蓬萊拾遺記昆臺之山有/垂白之叟宛若少童貌若氷雪膚實腸輕厯蓬瀛而超)
(碧海劉孝綽詩無因/追羽翮及爾宴蓬瀛)
　　趙彦昭
　　　人日侍燕大明宫應制(北史魏收傳東魏帝宴/百僚問何故名人日對)
　　　　(曰正月一日為雞二日為狗三日為猪四日/為羊五日為牛六日為馬七日為人雍録唐)
　　　　(有三大内太極宫在西名西内大明宫在東/名東内别有興慶宫號南内三内迭受朝而)
　　　　(大明/最數)
寶契無為屬聖人(周禮司㑹掌左契白帖聖人執左契/注左契心也左者不用之地以喻無)
(為揚雄劇秦美新天剖神符地合靈契禮記王中心無/為也以守至正莊子無為而萬物化江淹詩至人貴無)
(為易聖人作而萬物覩/又聖人之大寶曰位)琱輿出幸玩芳辰(張衡賦轙琱/輿而樹葩兮)
(擾應龍以服輅北史崔光傳輔神養和簡息遊幸梁元/帝纂要春曰青陽辰曰良辰曰嘉辰曰芳辰李嶠詩早)
(聞年欲至剪/綵學芳辰)平樓半入南山霧(爾雅俠而修曲曰樓詩/秩秩斯干幽幽南山陶)
(潛詩採菊東籬下悠然見南山謝朓詩雖無𤣥豹姿/終隠南山霧陳後主詩樹冷月恒少山霧日偏沉)飛
閣旁臨東野春(王屮頭陀寺碑飛閣逶迤下臨無地陸/機詩飛閣纓虹帶曽臺冒雲冠梁書沈)
(約傳開閣室以逺臨闢髙軒而旁觀左傳季平子行東/野禮記立春之日親率公卿諸侯大夫以迎春于東郊)
夾路穠花千樹發(孫綽賦雙闕雲竦以夾路瓊臺中天/而懸居張協詩楸梓夾路蓊蔚成林)
(庾信詩􁜊拂緑堤栁甍飄夾路花詩何彼穠矣/沈約賦李衡則橘林千樹石崇則雜果萬株)垂軒弱
栁萬條新(嵇含詩臨軒樹萱草本草注栁枝弱而垂流/故謂之栁張正見詩三陽弱栁垂張仲甫詩)
(水萍千葉散/風栁萬條斜)處處風光今日好(湘東王詩春情處處多/徐陵詩風光今旦動雪)
(色故年殘王儉詩風光承露照霧色/㸃蘭暉荀子欲觀千載則審今日)年年願奉屬車塵
(釋寶月行路難年年望望情不歇漢書賈捐之傳鸞旗/在前屬車在後後漢書輿服志大駕屬車八十一乘法)
(駕半之屬車尚書御史所載最後一車懸豹尾豹尾以/前比省中晉書輿服志屬車一曰副車一曰貳車一曰)
(佐車李嶠詩珠履陪/仙駕金聲振屬車)
　　張説
　　　隆慶池侍宴應制(舊唐書中宗紀景龍四年幸/隆慶池結綵為樓宴侍臣泛)
　　　　(舟戲樂㑹要開元十八年十二/月十九日有龍見于興慶池)
靈池月滿直城隈(廣雅沼池也班固賦神池靈沼往往/而在史記日者傳日中必移月滿必)
(缺古詩三五明月滿四五蟾兔缺劉勰新論/駛雪多積荒城之隈急風好起沙河之上)黼帳天臨
御路開(司馬相如賦芳香芬烈黼帳髙張又黼帳低垂/王勅南郊頌山明野徹日降天臨晉中興書太)
(和中鄴下童謡曰青青/御路楊白馬紫遊韁)東沼初陽疑吐出(漢書司馬相/如傳日出東)
(沼入乎西陂謝莊賦擅扶光于東沼嗣若英于西𡨕唐/太宗詩條風開律動初陽詩日出有曜三齊畧記秦始)
(皇作石塘欲過/海看日出處)南山曉翠若浮來(記如南山之夀又信/彼南山維禹甸之梁)
(簡文帝詩標春抽曉翠/陳子昻詩烟雲紫翠浮)魚龍百戲分容與(後漢書安帝/紀乙酉罷魚)
(龍曼延百戲拾遺記成王七年有扶婁國於掌中備百/戲之樂梁元帝纂要古有百戲起于秦漢劉孝綽詩九)
(成變絲竹百戲起魚龍漢書禮樂志澹容與獻嘉觴離/騷聊逍遥兮容與何遜七召虬龍夭矯以出沒霓裳颯)
(沓而/容與)鳬鷁雙舟較泝洄(梁簡文帝詩樓船寫退鷁檣烏/狎飛鳬司馬相如賦浮文鷁揚)
(旌栧七命乘鳬舟兮為水嬉注舟刻鳬形如今青雀舫/也謝朓詩既停龍駕亦泛鳬舟詩泝洄從之道阻且長)
(爾雅逆流而上曰泝洄文心雕龍竝順風以托勢/莫能逆波而泝洄張衡賦泝洄順流噞喁沈浮)願似
金堤青草色(張衡賦周以金堤樹以杞栁注謂以石為/邊隒言堅也劉峻詩栁綴金堤岸左傳野)
(無青草古詩青青河畔草孔稚圭詩草雜今古/色巖留冬夏霜王僧孺文霜銷草色風揺樹影)長承瑶
水白雲杯(史記常職既定復嗣循業長承聖治江淹詩/瑶水雖未合珠霜竊過水庾信詩衆仙就朝)
(于瑶水又停鸞讌瑶水穆天子傳天子觴西王母于/瑤池之上西王母為天子謡曰白雲在天山川間之)
　　蘇頲
　　　奉和春日幸望春宫應制(唐書地理志宫在滻/水西岸隋文帝建煬)
　　　　(帝改曰長樂宫/唐復名望春宫)
東望望春春可憐(陳琳詩東望看疇墅迴顧覽園亭鮑/令輝詩東望人難息唐書地理志萬)
(年縣有南望春宫臨滻水西岸有北望春宫梁簡文帝/詩桃含可憐紫栁發斷腸青又可憐淮水去年潮春隄)
(楊栁覆/河橋)更逄晴日栁含烟(孫逖賦禁鐘初啟納晴光之/曙色梁元帝賦登樓一望唯)
(見逺樹含烟唐太宗詩徑/細無全磴松小未含烟)宫中下見南山盡(徐陵樂府/宫中本造)
(鴛鴦殿為誰更起鳯皇樓陶潛詩悠/然見南山杜審言詩南山倚殿前)城上平臨北斗懸
(淮南子從城上視牛如羊視犀如豕所居高也庾信賦豈/獨城臨細栁之上詩維北有斗星經北斗星謂之七政天)
(之諸侯亦謂帝車魁四星為璇璣杓三星為玉衡齊七政/斗為人君號令之主曹植書戴北斗以為冠傳休奕詩)
(北斗忽/低昻)細草偏承逥輦處(王融詩翻堦沒細草丘遲詩/輕花承玉輦細草藉龍騎後)
(漢書邊讓傳旦垂精于萬機兮決迴輦于門館晉書左/貴嬪傳後為貴嬪以才徳見禮體羸多患常居薄室帝)
(每遊華林輒/迴輦過之)飛花故落舞觴前(薛道衡樂府水溢芙蓉/沼花飛桃李蹊庾信詩)
(雲度三分近花飛一倍低裴子野詠雪詩落樹似/飛花庾肩吾曲水聯句絳水時迴岸花觴轉更周)宸遊
對此歡無極(顔延之詩虞風載帝狩夏諺頌王遊宋之/問詩香刹中天起宸遊滿路輝張協七命)
(歡極樂殫迴節而旋荀子窮無/窮極無極與意亦有所止之歟)鳥哢歌聲雜管絃(陶潛/詩鳥)
(哢歡新節泠風送餘善陽縉詩花開鳥哢㑹芳春邢劭/詩歌聲斷以續張正見詩山禽韻管絃陳後主詩依風)
(雜管/絃)
　　　扈從鄠杜(漢書宣帝紀尤樂杜鄠之間注師古/曰二縣之間杜屬京兆鄠屬扶風鄠)
　　　　(音扈名勝志鄠縣在西安府西南七十里漢/縣秦之鄠甘泉也尚書夏啟伐有扈誓師于)
　　　　(甘之野是矣至秦始改為鄠又㶚南五里即/樂遊原本杜縣之東原一名鴻固原漢宣帝)
　　　　(所樂遊築以為陵/曰杜陵併置縣)
翠輦紅旗出帝京(北史突厥傳帝幸啟人所居賦詩曰/鹿塞鴻旗駐龍庭翠輦囬舊唐書樂)
(章車移鳯輦斾轉紅旗江總詩紅旗照島峙漢武故事/帝行幸河東祠后土顧視帝京欣然中流與羣臣飲燕)
(乃自作/秋風辭)長楊鄠杜昔知名(三輔黄圖長楊宫本秦舊宫/至漢脩飾之以備行幸宫中)
(有垂楊數畝因為宫名漢書東方朔傳南獵長楊東遊/宜春又司馬相如傳常從上至長楊獵班固賦商洛縁)
(其隈鄠杜濵其足揚雄文夏撫鄠杜冬恤涇樊魏志曹/爽傳晏何進孫也少以才秀知名晉書武陔傳與二弟)
(竝總角/知名)雲山一一看皆美(謝靈運詩空山緬雲霧晉書/劉寔傳吾之好聞竽聲甚于)
(先生欲一一列而聴之陶𢎞/景文山川之美古來共談)竹樹蕭蕭畫不成(沈約詩/山嶂逺)
(重疊竹樹近蒙蘢屈原九歌風颯颯兮木蕭蕭劉向九/歎秋風瀏以蕭蕭庾信至仁山銘真花暫落畫樹長春)
羽騎將過持袂拂(揚雄賦羽騎營營張衡賦輕車飈厲/羽騎電騖何遜詩長安美少年羽騎)
(暮連翩張衡賦擊鐘鼎食連/騎相過沈約詩長袂屢以拂)香車欲度巻簾行(魏武帝/書今贈)
(足下四望通幰七香車二乘青㹀牛二頭古樂府青牛/白馬七香車費昶樂府簾動意君來雷聲似車度梁簡)
(文帝詩正衣還向/鏡迎春試巻簾)漢家曽草巡遊賦(史記太史公自序/天子始建漢家之)
(封而太史公留滯周南不得與從事郭璞賦海童之所/巡遊漢書司馬相如傳上讀子虚賦而善之召問相如)
(相如曰此乃諸侯之事未足觀也請/為天子游獵之賦上令尚書給筆札)何似今來應聖明
(世說白雪紛紛何所似曹/植表今陛下以聖明統世)
　　　興慶池應制(雍録大興京城東南角有坊名隆/慶中有明皇為諸王時故宅宅有)
　　　　(井井溢成池中宗時數有雲龍之祥帝亦數/幸以厭當之後引龍首堰水注池池面益廣)
　　　　(即龍/池也)
降鶴池邊囬步輦(初學記魏在洛有鳴鶴池梁簡文帝/頌液池下鶴髙梧集鳯魏文帝詩垂)
(栁重隂緑向我池邊生班固賦乘茵歩輦惟/所息宴庾肩吾詩北園凉氣早步輦暫逍遥)棲鸞樹杪
出行宫(范泰詩神鸞棲高梧爰翔雲漢際庾信詩祥鸞/棲竹實靈蔡上芙蓉定法師詩巖根恒灑浪樹)
(杪鎮搖風左思賦烏聞梁岷有陟方之館行宫之基歟/注天子行所立名曰行宫謝瞻詩聖心眷嘉節楊鑾戾)
(行/宫)山光積翠遙疑逼(謝朓詩山光晚照餘沈約詩山光/隨水至春色犯寒來顔延之詩攢)
(素既森靄積翠亦葱蒨沈約詩連峯竟無已積翠逺微/微諸葛頴詩澗滿新流濁山霑積翠濃江淹山中楚辭)
(車蕭條兮山逼/舟容與兮水落)水態含青近若空(班固賦浩浩乎八川/分流相背而異態王)
(徳貞詩祥烟聚危岫態水溢飛泉鮑照樂府君不見春/鳥初至時百草含青皆作花梁元帝賦雲與山而相似)
(水含天而難别劉瑱詩寒水清若空/王胄詩蟬噪聞疑斷池清映若空)直視天河垂象外
(古詩出郭門直視鮑照賦直視千里外唯見起黄埃詩/倬彼雲漢箋雲漢謂天河也鮑照詩提瑟當户立長歎)
(望天河王眘詩天河横欲曉易天垂象示吉/凶聖人則之傅亮文上天垂象四靈效徵)俯窺京室
畫圖中(禮記其餘鳥獸之卵胎皆可俯而闚也詩思媚/周姜京室之婦張衡賦京室清密罔有不韙謝)
(朓詩引領見京室宫雉正相望漢書蘇武傳上思股肱/之美乃圖畫其人于麒麟閣庾信文玉門亭障無勞圖)
(畫/)皇歡未使恩波極(班固賦皇歡洽羣臣醉謝朓詩疲/驂良易返恩波不可越丘遲詩肅)
(穆恩/波被)日暮樓船更起風(庾肩吾詩日暮鈎陳轉風清笳/吹颺魏收詩睿賞芳月色宴言)
(忘日暮史記平凖書大修昆明池治樓船髙十餘丈旗/幟加其上甚壯漢武帝秋風辭汎樓船兮濟汾河虞世)
(南詩水府泛樓船陶潛詩凉風起將夕夜景/湛虚明楊素詩還望白雲天日暮秋風起)
　　　奉和春日幸太平公主南莊應制
主第山門起㶚川(崔浩衍義公主下嫁别立第舍梁簡/文帝詩教歌公主第潘岳賦金狄遷)
(于㶚川水經注㶚水左合滻水歴/白鹿原東即㶚川之西故芷陽矣)宸遊風景入初年(宋/之)
(問詩香刹中天起宸遊滿路輝晉書王導傳風景不殊/舉目有河山之異陶潛詩天髙風景徹盧思道詩山泉)
(愛風景梁元帝纂要正/月孟春亦曰首嵗初嵗)鳯皇樓下交天仗(王僧孺詩嬴/女鳯皇樓徐)
(陵詩宫中本造鴛鴦殿為誰新起鳯皇樓陸瑜詩忽逄/鳯樓下非待鸞絃招唐書儀衞志凡朝㑹之仗三衛畨)
(上分為五仗號衙内五衛一曰供奉仗以左右衛為之/二曰親仗以親衛為之三曰勲仗以勲衛為之四曰翊)
(仗以翊衛為之五曰散手仗以親勲翊衛為之皆帶刀/捉仗列坐于東西廊下沈佺期詩九日隨天仗三秋幸)
(禁/林)烏鵲橋頭敞御筵(淮南子烏鵲填河成橋而渡織女/風俗記織女七夕當渡河使鵲為)
(橋宋之問詩烏鵲橋邊一雁飛江淹詩兩槳橋頭渡徐/彦伯詩千鍾聖酒御筵披王景和登慈恩寺浮圖詩綴)
(葉披天藻開/花近御筵)往往花開逄綵石(班固賦神池靈沼往往/而在梁元帝詩晨禽爭)
(學囀朝花亂欲開庾信詩檻前聞鳥囀園裏對花開山/海經騩山凄水出焉西流至于海其中多采石穆天子)
(傳天子升于采石之山于是取采/石焉使鑄以成器于黒水之上)時時竹裏見紅泉(梁/簡)
(文帝林秀山銘竹裏看博花間聴琴劉孝綽詩樹中望/流水竹裏見攅枝何遜詩簾中看月影竹裏見螢飛謝)
(靈運山居賦託丹砂于紅泉又詩石磴瀉/紅泉梁簡文帝書紅泉含影青蓮吐芳)今朝扈蹕平
陽館(漢書梁孝王傳出稱警入言蹕漢儀注皇帝出殿/則傳蹕止人清道也上官儀詩扈蹕頌王遊漢書)
(外戚傳孝景皇后武帝母也皇后長女為平陽公主武/帝祓㶚上還過平陽主賜金千斤宋之問序歌舞入平)
(陽之/館)不羡乘槎雲漢邊(博物志天河與海通近世有人/居海上者年年八月有浮槎去)
(來不失期人有竒志立飛閣于槎上多齎糧乘槎而去/至一處有城郭狀屋舎甚嚴宫中多織婦見一丈夫牽)
(牛渚次飲之此人問何處答曰君至蜀問嚴君平則知/之因還至蜀問君平曰某年月日有客星犯牽牛宿計)
(年月正是此人到天河時也詩倬彼雲/漢為章于天謝恵連詩雲漢有靈匹)
　　張九齡
　　　奉和聖製早發三鄉山行
羽衛森森西向秦(江淹詩羽衛靄流景綵吹震沉淵徐/陵書文物俱華羽衛相鬱晉書裴楷)
(傳嘗目鍾㑹如觀武庫森森但見矛㦸在前許善心詩/森森羅陛衛吕氏春秋張儀魏之餘子也西遊于秦桓)
(譚新論闗東俚語人聞/長安樂則西向而笑)山川歴歴在清晨(詩山川悠逺/維其勞矣顔)
(延之詩周御窮轍迹夏載歴山川古詩天上何所冇歴/歴種白榆曹植詩清晨發皇邑秦嘉詩清晨當引邁束)
(帶待/雞鳴)晴雲稍巻寒巖樹(蕭子雲詩泬㵳晚霖霽重疊晴/雲新庾信詩雲晴即作峯駱賔)
(王詩野靜連雲巻傳燈録寒山者始豐縣有寒明二巖/以居寒巖中得名何遜詩巖樹落髙花陳後主樂府澗)
(曲多/巖樹)宿雨能消御路塵(江總詩宿雨潤條枚晉童謡青/青御路楊白馬紫遊韁曹植詩)
(君為清路塵妾若濁水泥唐太/宗詩舞接花梁燕歌迎鳥路塵)聖徳由來合天道(史記/五帝)
(紀髙陽生有聖徳是為帝顓頊劉峻文星虹樞電昭聖/徳之符晉書樂志聖徳應運期天地不能違易夫大人)
(者與天地合其徳書明王奉若天道舊唐書九/齡傳定天位明天道則聖朝典則可謂無遺矣)靈符即
此應時巡(班彪王命論漢承堯徳有靈命之符曹植詩/巡稼觀紫微與帝合靈符舊唐書明皇紀田)
(同秀言𤣥元皇帝降見于丹鳯門之通衢告賜靈符在/尹喜之故宅上遣使就函谷故闗尹喜臺西發得之)
遺賢一一皆羈致(書野無遺賢揚雄連珠禄不遺賢曹/植表終軍以妙年使越欲得長纓占)
(其王羈致北闕舊唐書明皇紀開元十三年令/朝集使各舉所部孝悌文武集于泰山之下)猶欲髙
深訪隠淪(魏武帝短歌行山不厭髙水不厭深世說桓/靈寶問劉太常曰我何如謝太傳劉答曰公)
(髙太傳深新論天下神人五二曰隠淪顔延之詩尋山/洽隠淪梁簡文帝詩隠淪遊少海舊唐書明皇紀制草)
(澤有博學文辭之士/各委本司本州聞薦)
　　賈曽(河南洛陽人以孝聞景雲中為吏部員外明/皇在東宫盛選宫僚以曽為太子舍人直言)
　　　(極諫特授中書舍人以父名忠固辭拜諫議大/夫開元中復拜中書議者以為曹司嫌名乃就)
　　　(職與蘇晉同掌/制誥時號蘇賈)
　　　奉和春日出苑矚目應令
銅龍曉闢問安迴(漢書成帝紀上嘗急召太子出龍樓/門注門樓上有銅龍若蜚亷白鶴之)
(為名也梁簡文帝表出入銅龍瞻仰故實陸厥詩屬叨/金馬署又㸃銅龍門書闢四門沈約詩閶闔既洞啟龍)
(樓亦髙闢禮記文王之為世子朝于王季日三雞初鳴/而衣服至于寝門外問内豎之御者曰今日安否何如)
(内豎曰安文王乃喜梁簡文/帝詩問安寢門視膳天幄)金輅春遊博望開(唐書車/服志皇)
(太子之車三金路者從祀朝賀納妃之所乘也劉孝威/詩園綺隨金輅浮丘侍玉笙史記秦始皇紀皇帝春遊)
(覽省逺方逮于海隅張衡賦既春遊以發生陸機詩春/遊良可嘆漢書武五子傳元狩元年上為太子立博望)
(苑使通賔客注取其廣博觀望也謝朓詩登賢博望/獻賦清漳沈約文博望之苑再暉龍樓之門已峻)渭
水(一作/北)晴光揺草樹(三輔黄圖渭水出隴西首陽縣鳥/鼠同穴山東北至華隂入河盧思)
(道詩五祠臨渭北唐太宗詩晴光脆栁枝杜審言詩晴/光轉緑蘋王融曲水序同律克和草樹自樂梁武帝詩)
(草樹非一香庾/信賦紛披草樹)終南佳氣入樓臺(詩終南何有有條有/枚傳終南周之名山)
(也沈約詩終南表秦觀陸倕詩終南臨漢闕庾肩吾詩/路逺大風積山長佳氣濃袁朗詩帝城何鬱鬱佳氣自)
(葱葱史記天官書海旁蜃氣象樓臺/徐陵詩樓臺非一勢臨玩自多竒)招賢已從商山老
(司馬遷書招賢進能顯巖穴之士王褒四子講徳論招/賢而處友者衆士之常路也漢書張良傳顧上有所不)
(能致者四人四人年老矣注四人謂園公綺里季夏黄/公甪里先生所謂商山四皓也吴均詩才勝商山四文)
(髙竹/林七)託乘還徵鄴下才(楚辭質菲薄而無因兮焉託乘/而上浮魏文帝書文學託乘于)
(後車左思魏都賦注曹操都鄴相州是也盧思道詩鄴/下盛風流河曲有名流應徐託後乘車馬踐芳洲魏志)
(王粲傳始文帝為五官將及平原侯皆好文學粲與北/海徐幹廣陵陳琳陳留阮瑀汝南應瑒東平劉楨並見)
(友/善)臣在東周獨留滯(史記周本紀恵公封其少子于鞏/以奉王號東周恵公杜預春秋序)
(周平王東周之始王也史記自序留滯周南不得/與封襌之事顔延之詩周南悲昔老留滯感遺氓)欣逄
睿藻日邊來(王褒詩徒知仰睿藻抽辭殊未申虞茂詩/睿藻冠風騷晉書明帝紀㓜而聰哲為元)
(帝所寵異屬長安使來因問帝汝謂日與/長安孰逺對曰長安近不聞人從日邊來)
　　李邕(字泰和廣陵江都人蘭臺郎善之子李嶠張/廷珪薦其詞髙行直拜左拾遺宋璟劾二張)
　　　(邕於天后前抗言助之開元初歴殿中侍御史/執政忌其才頻被貶斥後為北海太守李林甫)
　　　(傳以罪杖殺之邕早擅才名尤長碑頌雖貶謫/在外中朝衣冠及天下寺觀多齎金帛往求其)
　　　(文饋遺至鉅萬自古/鬻文獲財未有其比)
　　　奉和春初幸太平公主南莊應制
傳聞銀漢支機石(公羊傳所見異辭所聞異辭所傳聞/異辭徐陵詩傳聞奉詔戍臯蘭廣志)
(天河曰銀漢鮑照詩夜來坐㡬時銀漢傾露落集林昔/有人尋河源見婦人浣紗問之曰此天河也乃與一石)
(歸問嚴君平君平曰織女支機之石盧詢詩支機一片/石緩轉獨輪車庾信詩流槎一去上天池織女支機當)
(見/遺)復見金輿出紫微(庾肩吾詩入徑轉金輿開橋通畫/鷁張正見詩金輿映緑川三秦記)
(未央宫一名紫微宫謝朓樂府雲枝紫微内分組承/明阿晉書天文志紫微太帝之座天子之常居也)織
女橋邊烏鵲起(史記天官書織女天女孫也劉孝威詩/星含織女光淮南子烏鵲填河成橋而)
(渡織/女)仙人樓上鳯皇飛(史記武帝紀仙人好樓居又方/士有言黄帝時為五城十二樓)
(以候神人于執期左傳鳯皇于飛和鳴鏘鏘列仙傳蕭/史教弄玉吹簫作鳯皇聲鳯皇來止其屋一旦皆隨鳯)
(飛/去)流風入座飄歌扇(司馬相如賦流風慘冽陳後主詩/流風吹八音薛曜詩歌曲唱流風)
(王勃序脱野客之荷衣入幽人之桂座隂鏗詩鶯啼歌/扇後花落舞衫前陳子良詩明月臨歌扇行雲接舞衣)
(薛道衡賦澄粧影于/歌扇散衣香于舞風)瀑水當階濺舞衣(梁簡文帝招真/館碑瀑水懸流)
(雜天河而共灑劉斌詩石梁髙鳥路瀑水近天河禮記/解屨不敢當階梁簡文帝雍州曲緑水濺長袖隋煬帝)
(詩清音出歌扇浮香飄舞/衣杜公瞻詩香散舞衣風)今日還同犯牛斗乘槎共泛
海潮歸(博物志天河與海通年年八月有浮槎去來人/有乘槎去至一處有城郭屋舍遥望宫中多織)
(婦見一丈夫牽牛渚次飲之問是何處答曰君至蜀郡/問嚴君平則知之還至蜀問君平曰某年月日有客星)
(犯牽牛宿計正是此人到天河時也蕭琛詩徒/知仰閶闔乘槎未有由劉孝威詩穿池控海潮)
　　沈佺期
　　　和上巳連寒食有懷京洛(詩溱洧注鄭國之俗/三月上巳之辰采蘭)
　　　　(水上以祓除不祥漢官儀上巳官及百姓禊/於東流上風俗通禊潔也已祉也邪疾已去)
　　　　(祈介祉也嵗時記去冬至後一百五日為寒/食一統志洛陽本成周地唐為東都天寶初)
　　　　(改曰東京唐書地理志前直伊闕/後據邙山左瀍右澗洛水貫其中)
天津御栁碧遥遥(元和郡縣志天津橋在河南縣北一/統志洛陽有天津橋在府城西南洛)
(水上許敬宗詩如何御京洛流霰下天津王胄詩御栁/長條翠左傳鸜鵒之巢逺哉遥遥陶潛歸去來辭舟遥)
(遥而輕颺江淹賦/晝遥遥而不暮)軒騎相從半下朝(潘尼三日洛水詩/朱軒䕃蘭臯江淹)
(詩軒騎久已絶親愛不留遲辛徳元詩任俠重芳/辰相從競逐春鮑照詩日暮罷朝歸鞭馬塞衢路)行樂
光輝寒食借(楊惲書人生行樂耳謝朓詩戚戚苦無悰/携手共行樂管輅别傳朝旦為煇日中為)
(光廣韻煇通作輝古詩陽/春布徳澤萬物生光輝)太平歌舞晚春饒(漢書食貨/志三考黜)
(除餘三年食曰登再登曰平三登曰太平後漢書謝夷/吾傳臣聞堯登社稷政術太平詩式歌且舞左傳文王)
(之功天下誦而歌舞之張衡賦暮春之禊元已之辰祓/於陽濵謝恵連詩春晚緑野秀梁元帝纂要三月曰晚)
(春/)紅粧樓下東迴輦(木蘭詩當户理紅粧謝朓詩徒使/春常賖坐惜紅粧變劉孝綽詩詎)
(匹龍樓下素蕋映朱扉王僧孺詩迴輿避/暑宫下輦迎風館隋煬帝詩龍庭翠輦回)青草洲邊南
渡橋(古詩青青河畔草三輔黄圖咸陽宫引渭水灌都/以象天漢横橋南渡以法牽牛庾信春賦開上林)
(而競入擁河橋而爭渡夏仲御别傳仲御詣洛到三月/三日洛中王公以下莫不方軌連軫並至南浮橋邊禊)
坐見司空掃西第(杜氏通典司空古官秦無司空置御/史大夫漢成帝綏和元年始更御史)
(大夫曰大司空建武二十七年去大為司空華陽國志/趙瑶自扶風太守來之郡司空張温謂曰第五倫昔從)
(蜀郡為司空今掃吾第以待足下後漢書馬融傳/作大將軍西第頌盧照鄰明月引横桂枝於西第)看君
侍從落花朝(漢武帝與嚴助詔君厭直承明之廬勞侍/從之事雍録漢世之為侍從者以其職掌)
(近君也行幸則隨從在宫則陪侍故總名之張正見/詩新雨百花朝董思恭詩天山飛雪度疑是落花朝)
　　孫逖
　　　立春日贈韋侍御等諸公
忽覩雲間數雁囬(禮記孟春之月鴻雁來注雁自南方/來將北反其居嵇康設難將舒翼揚)
(聲若雲間之雁乎庾信詩/可憐數行雁㸃㸃逺空排)更逢山上一花開(庾信詩逄/花佇馬㸔)
(又山花焰火然吴均詩山上萬重雲唐太宗小山賦半/葉舒而巖暗一花散而峯明梁簡文帝風賦屢蕩新花)
(開/)河邊淑氣迎芳草(郭璞尋木讚眇眇尋木生於河邊/庾信春賦日晚河邊多解神陸機)
(樂府蕙草饒淑氣時鳥多好音劉孝綽詩迴風飄淑氣/落景换新光楚辭芳草生兮萋萋梁元帝纂要春草曰)
(芳/草)林下輕風待落梅(詩于以求之于林之下鹽鐡論茂/林之下無豐草王儉詩輕風揺雜)
(蘤梁元帝詩風輕不動葉梁簡文帝梅花賦/春風吹梅畏落盡陳後主詩金砌落芳梅)秋憲府中
髙唱入(唐書百官志龍朔二年改御史臺曰憲臺諸葛/亮表宫中府中古詩盈盈公府步冉冉府中趨)
(陸機連珠絶跡髙唱非凡耳所悲沈/約序興絶節於髙唱振清辭於蘭畹)春卿署裏和歌來
(梁元帝詩魯史冠春卿隋書百官志諸卿梁初猶依宋/齊皆無卿名天監七年以太常為太常卿加置宗正卿)
(以太司農為司農卿三卿是為春卿廣韻署廨署部署/也宋玉對楚王問客有歌於郢中者其始曰下里巴人)
(國中屬而和者數千人論衡夫歌曲妙者和者則/寡言得實者然者則鮮和歌與聴言同一實也)共言
東閣招賢地(漢書公孫𢎞傳𢎞自見為舉首起徒步數/年至宰相封侯於是起客館開東閣以延)
(賢人與/叅謀議)自有西征作賦才(晉書潘岳傳岳為長安令作/西征賦述所經人物山水文)
(清㫖/詣)
　　張諤(景龍中登進士第為陳王掾岐王範好/儒雅諤與閻朝隠劉廷珍等從之游)
　　　延平門高齋亭子應岐王教(雍録大極宫圖皇/城西南有延平門)
　　　　(在芳林門之南/景風門之西)
花源藥嶼鳯城西(南史張貴妃傳積石為山引水為池/植以竒樹雜以花藥武平一詩雪徑)
(繞花源王融詩虚檐對長嶼高軒臨/廣掖沈佺期詩栖烏半下鳯城來)翠幕紗窻鶯亂啼
(張協賦朱幔虹舒翠幕蜺連梁簡文帝詩煙生翠幕日/照綺寮劉孝威詩紗窻相向開庾信賦紗窻獨掩羅帳)
(長垂隂鏗賦鶯啼歌扇後花落舞/衫前丘遲文雜花生樹羣鶯亂啼)昨夜葡萄初上架(庚/信)
(詩昨夜烏聲春漢書西域傳大宛以葡萄為酒漢使採/葡萄苜蓿歸種之離宫博物志李廣利為貳師將軍征)
(大宛得葡萄晉宫闕名華林園葡萄百七十株齊民要/術葡萄蔓延不能自舉作架承之葉密隂厚可以避熱)
(又十月中掘作坑收巻葡萄悉/埋之二月中還出舒而上架)今朝楊栁半垂堤(詩縶/之維)
(之以永今朝梁簡文帝詩采艾又今朝成公綏栁賦樹/雙栁于道隅梁簡文帝詩春風本自竒楊栁最相宜梁)
(元帝詩垂栁復垂楊洛陽伽藍記霜幹/風枝半聳半垂江總詩蟬噪金堤栁)片片仙雲來渡
水(何處士詩香雲片片多淮南子水雲魚鱗蕭慤詩别/有仙雲起唐明皇詩仙雲拂馬來盧思道詩長風蕭)
(蕭渡/水來)雙雙燕子共銜泥(梁簡文帝詩春燕雙雙舞春心/處處揚古詩思為雙飛燕銜泥)
(巢君屋傅統妻燕頌銜泥啄草造作室/房簫詮詩銜泥金屋外表瑞玉筐中)請語東風催後
騎(禮記東風解凍東方朔十洲記東風入律周書侯莫/陳崇傳後騎益集因悉解散王勃賦後騎猶分長樂)
(館前旌已/映洛陽宫)並將歌舞向前溪(嵇康琴賦序八音之器歌/舞之象歴代才子並為之)
(賦劉孝綽詩妍歌已嘹亮妙舞復紆徐宋書樂志前溪/歌者晉車騎將軍沈玩所製古今樂録吳聲十曲七曰)
(前溪樂府解題前溪舞曲也/庾信詩歌聲舞態異前溪)
　　李憕(太原文水人舉明經開元初為咸陽尉遷監/察御史厯給事中河南少尹天寶初出為清)
　　　(河太守改尚書右丞京兆尹轉光禄卿/東都留守遷禮部尚書贈司徒謚忠烈)
　　　奉和聖製從蓬萊向興慶閣道中留春雨中春
　　　　望之作應制(雍録東内大明宫龍朔二年高/宗就脩改名蓬萊宫取殿後蓬)
　　　　(萊池為名也又京城東南角有坊名隆慶中/有明皇故宅開元二年七月以宅為宫取隆)
　　　　(慶坊名以為宫名而帝之二名其一為隆故/改隆為興是為興慶宫也史記秦始皇紀作)
　　　　(前殿阿房周馳為閣道自殿/直抵南山注謂為複道也)
别館春還淑氣催(司馬相如賦離宫别館彌山跨谷三/輔黄圖離宫别館三百餘所梁湘東)
(王詩春還春節美春日春風過沈約詩淑氣/婉登晨天行聳雲斾梁元帝詩暮春多淑氣)三宫路轉
鳯皇臺(雍録唐都城有三大内太極宫在西故名西内/大明宫在東故名東内别有興慶宫號南内三)
(内更迭受朝離騷路不周以左轉兮指西海以為期三/輔黄圖建章宫南有玉堂璧門三層臺高三十丈玉堂)
(内殿十二門階陛以玉為之鑄銅鳯髙五尺飾黄金棲/屋上下有轉樞向風若翔椽首薄以璧玉因曰璧門崔)
(液詩鳷鵲樓前新月/滿鳯皇臺上寶燈然)雲飛北闕輕隂散(漢髙帝大風歌/大風起兮雲飛)
(揚吳均詩簷上白雲飛史記髙祖紀蕭丞相營作未央/宫立東闕北闕前殿武庫太倉張衡賦北闕甲第當道)
(直啓梁武帝詩舒芳輝緑垂輕隂王筠詩丹/墀生細草紫殿納輕隂李嶠詩雲散天五色)雨歇南山
積翠來(庾信詩雨歇殘虹斷虞世南詩雨歇連峯翠司/馬相如賦望南山之參差一統志終南山在西)
(安府城南五十里一名南山蕭子鈞詩山翠餘烟積諸/葛頴微雨從東來詩澗滿新流濁山霑積翠濃陳叔達)
(詩積翠/逺參差)御栁遥隨天仗發(王胄詩御栁長條翠唐書儀/衞志凡朝㑹之仗五一曰供)
(奉仗二曰親仗三曰勲仗四曰翊仗/五曰散手仗崔融詩天仗分旄節)林花不待曉風開
(梁簡文帝詩林花初墮蒂吳均詩林花合復分顧野王/序林花翻麗乍飄颺於蘭臯沈約詩曉風驚復息何遜)
(詩露清曉風冷孫萬/夀詩開花共待風)已知聖澤深無限(曹植表沐浴聖/澤潛潤徳教陸)
(雲詩聖澤既/渥嘉㑹愔愔)更喜年芳入睿才(沈約詩麗日屬元已年/芳具在斯庾肩吾詩年)
(芳復臨窻管輅别傳諸葛原曰持卿/睿才遊於雲漢之間不憂不富貴也)
　　王維
　　　勑借岐王九成宫避暑應教(石林燕語唐中書/制誥有四畫㫖而)
　　　　(後施行者曰勑用黄藤紙又勑葢今手詔之/類唐書三宗諸子傳睿宗崔孺人生岐王範)
　　　　(又地理志鳯翔府麟遊縣西有九成宫本隋/仁夀宫貞觀五年更名永徽二年曰萬年宫)
　　　　(乾封二年復曰九成宫周垣千八/百步并置禁苑及府庫官寺等)
帝子逺辭丹鳯闕(楚辭帝子降兮北渚元萬頃詩帝子/降秋期古今注闕觀也古者毎門樹)
(兩觀於前人臣至此則思所闕其上皆丹堊漢書東方/朔傳陛下以城中為小圖起建章左鳯闕右神明號稱)
(千門萬户注師古曰鳯闕闕名神明臺名也三輔黄圖/鳯皇闕漢武造髙七十丈五尺水經注闗中記曰建章)
(宫圓闕臨北道有金鳯在闕上故號/鳯闕也唐六典丹鳯門在含元殿前)天書遥借翠微宫
(庾信讚帝刻桐葉天書掌文唐㑹要武徳八年造太微/宫於終南山後廢公卿上言厥地清涼可以清暑請修)
(之改為翠微宫唐書地理志京兆府長安縣南五十里/太和谷有太和宫武徳八年置貞觀二十一年改曰翠)
(微/宫)隔窻雲霧生衣上(鮑照詩玉鈎隔鎖窻江總詩散漫/繞窻雲梁簡文帝詩窻寮野霧入)
(楚辭浮雲霧而入冥庾信詩山深/雲濕衣梁武帝詩衣上芳猶在)巻幔山泉入鏡中(梁/簡)
(文帝詩巻幔通河色謝朓詩閒沃盡地區山泉諧所好/王筠詩山泉始澄汰庾信銘樹入牀前山來鏡裏陶𢎞)
(景銘反穴旁通縈泉逺鏡庾信春賦池中水影懸/勝鏡世說王羲之云毎行山隂道上如鏡中遊)林下
水聲喧語笑(陶潛讚交酌林下清言究微古辭林下與/歡居庾信銘水聲幽咽山勢崆峒蕭慤詩)
(望知雲氣合聴識水聲秋岳陽風土記夏秋水/漲濤聲喧如萬鼓晝夜不息詩爰笑爰語)巖間樹色
隠房櫳(庾闡詩緑澗潄巖間劉繪詩芝葢出巖間何遜/詩巖樹落高花又山烟涵樹色江淹詩風光多)
(樹色諸葛頴詩修樹隠横參班媫伃賦房櫳虚兮風泠/泠注疏檻也張華詩房櫳自來風徐怦詩清氣入房櫳)
仙家未必能勝此(十洲記元洲有五芝𤣥澗澗水如蜜/漿飲之長生服此五芝亦得長生上)
(多仙家洛陽伽藍記觀其廊廡綺麗/無不嘆息以為蓬萊仙室亦不是過)何事吹笙向碧空
(列仙傳王子喬好吹笙作鳯皇鳴游伊洛之間道士浮/丘公接以上嵩山梁簡文帝詩朝光蕩碧空唐太宗詩)
(祥煙散/碧空)
　　　酬郭給事
洞門髙閣靄餘輝(左思賦髙闈有閌洞門方軌張衡賦/命王良掌䇿駟兮踰髙閣之鏘鏘後)
(漢書樊宏傳世善農稼開土田三百餘頃其所起廬舍/皆有重堂髙閣陂渠灌注謝朓詩髙閣常晝掩陶潛詩)
(晨鳥暮來還/懸車歛餘暉)桃李隂隂栁絮飛(詩何彼穠矣華如桃李/史記李廣傳贊桃李不)
(言下自成蹊曹植詩容華若桃李梁元帝詩/栁絮飄春雪庾信春賦二月楊花滿路飛)禁裏疎鐘
官舎晚(孫逖詩上林天禁裏芳樹有紅櫻徐陵序厭長/樂之疎鐘勞宫中之緩箭漢書何竝傳竝性清)
(廉妻子不入官舎晉書劉𢎞傳𢎞以陶侃為江夏/太守加鷹揚將軍侃備威儀迎母官舎鄉里榮之)省中
啼鳥吏人稀(按六典給事中掌侍奉左右分判省事屬/門下省故稱省中樂府前溪歌但聞林鳥)
(啼六典門下省令/史七人傳制八人)晨揺玉佩趨金殿(宋之問詩晨趨博/望苑夜直明光殿)
(詩何以贈之瓊瑰玉佩禮記玉不去身疏自士以下皆/有玉佩江總詩羽籥響鐘石流泉灌金殿劉禕之詩周)
(屏辭金殿梁/驂整玉珂)夕奉天書拜瑣闈(周禮夏官虎賁氏有徴/事則奉書以使于四方)
(漢舊儀黄門郎屬黄門令日暮入對青/瑣闈拜名夕郎宋之問詩今虚拜夕闈)强欲從君無那
老(王勅賦欲解佩以邀/子思褰裳而從君)將因卧病解朝衣(宋之問詩一/朝卧病無相)
(識三春行樂在誰邊庾肩吾/詩西河方閱川詎得解朝衣)
　　盧象
　　　駕幸温泉(雍録温湯在臨潼縣南一百五十步/驪山西北開寶間明皇毎嵗十月行)
　　　　(幸嵗盡乃歸鄭嵎津陽門詩注宫内除供奉/兩湯池内外更有湯十六所長湯毎賜諸嬪)
　　　　(御其脩廣與諸湯不侔甃以文瑶寶石中央/有玉蓮捧湯泉噴以成池一統志驪山在臨)
　　　　(潼縣東南二里/山之麓泉所出)
傳聞聖主幸新豐(公羊傳所見異辭所聞異辭所傳聞/異辭王褒頌聖主不徧窺望而視已)
(明不殫傾耳而聴己聰何晏賦彰聖主之威神三輔舊/事太上皇不樂闗中思慕鄉里髙祖徙豐沛屠兒酤酒)
(煮餅商人立為新豐唐太宗詩髙宴聚新豐一統志臨/潼縣在西安府城東七十里秦為驪邑漢置新豐縣)
清蹕鳴鸞出禁中(沈約梁雅樂歌清蹕朝萬寓端冕臨/正陽王褒詩衡街響清蹕偵侯起相)
(風楚辭鳴玉鸞之啾啾東觀漢紀班固讀書禁中毎巡/行輒獻賦頌三輔黄圖漢宫中謂之禁中謂宫中門閤)
(有禁非侍衛通籍/之臣不得妄入)細草終朝隨步輦(梁書王僧孺傳閶/闔始吹細草仍墜)
(丘遲詩輕花承玉輦細草藉龍騎庾信詩龍媒逐細草/詩終朝采緑不盈一匊陸機詩終朝理文案晉書山濤)
(傳帝嘗講武於宣武塲詔乘步輦從/庾肩吾詩北園凉氣早步輦暫逍遥)垂楊㡬處繞行宫
(梁元帝詩巫山巫峽長垂栁復垂楊庾信賦觀受釐於/宣室賦垂楊於直廬左思賦梁岷有陟方之館行宫之)
(基蘇頲詩鸞棲/樹杪出行宫)千官扈從驪山北(沈佺期詩徑狹千官/擁漢書司馬相如傳)
(扈從横行出乎四校之外又地理志京兆新豐縣驪山/在南唐書地理志京兆府昭應縣本新豐有宫在驪山)
(下貞觀十八年置咸亨二年始名温泉宫天寶元年更/驪山曰㑹昌山六載更温泉曰華清宫治湯井為池環)
(山列宫室又築/羅城置百司)萬國來朝渭水東(左傳禹㑹諸侯於塗/山執玉帛而朝者萬)
(國張正見詩軌文通萬國左傳滕侯薛侯來朝爭長水/經注渭水南出苻石逕新豐縣故城北東與魚池水㑹)
(水出驪/山東也)此日小臣徒獻賦(周禮小臣掌王之小命詔王/之小灋儀吕氏春秋湯師小)
(臣顔延之赭白馬賦序末臣庸蔽敢同獻賦鮑/照詩慚無獻賦才謝朓詩登賢博望獻賦清漳)漢家誰
復重揚雄(史記自序天子始建漢家之封而太史公留/滯周南不得與從事漢書揚雄傳雄字子雲)
(成都人少而好學孝成帝時有薦雄文似相如者召雄/待詔承明之庭正月從上甘泉遂奏甘泉賦天子異馬)
　　岑參
　　　西掖省即事(漢官儀左右曹受尚書事前世文/士以中書在右因謂中書為右曹)
　　　　(又稱/西掖)
西掖重雲開曙暉(束晳詩黮黮重雲輯輯和風王僧辯/表九縣雲開六合清朗魏文帝詩扶)
(桑生朝暉髙閭至徳頌/重光麗天晨暉疊旦)北山疎雨㸃朝衣(詩南山有臺/北山有萊謝)
(朓詩去剪北山萊陶潛詩微雨從東來好風與之俱北/齊享廟樂詞禮申官次命改朝衣張說詩和風偏應律)
(細雨不/霑衣)千門栁色連青瑣(三輔黄圖帝作建章宫度為/千門萬户何遜詩輕烟滲栁)
(色漢官儀給事黄門之職日暮入對青瑣門/拜名曰夕郎左思賦雕欒鏤楶青瑣丹墀)三殿花香
入紫微(兩京新記大明宫有麟徳殿在仙居殿西北此/殿三面故以三殿為名庾信賦屋裏衣香不如)
(花晉書天文志紫微大/帝之座天子之常居也)平明端笏陪鴛列(漢書叔孫通/傳長樂宫成)
(諸侯羣臣朝先平明謁者治禮引以次入殿門江淹詩/歛袵依光采端笏奉仁明張九齡詩豈非鴛鴻列愓如)
(泉壑/臨)薄暮垂鞭信馬歸(廣雅日將落曰薄暮謝朓詩歸/來薄暮聊以永年木蘭歌南市)
(買馬鞭庾信詩馬鞭/聊寫賦竹葉暫傾杯)宦拙自悲頭盡白(潘岳閒居賦序/岳嘗讀汲黯傳)
(至司馬安四至九卿良史書之以巧宦之目僕少竊鄉/曲之譽八徙官而一進階再免一除名一不拜職遷者)
(三而已矣雖通塞有遇抑亦拙者之効也/漢書蘇武傳始以強仕出及還鬢髪盡白)不如巖下掩
荆扉(漢書王貢兩龔傳序谷口鄭子真不詘其志耕於/巖石之下名振京師庾肩吾啓紫花標色出自鄭)
(巖之下陶潛詩白日掩荆扉虚室絶塵/想王褒詩竹館掩荆扉池光晦晚暉)
　　　奉和杜相公發益昌(舊唐書杜鴻漸傳永泰二/年二月命鴻漸以宰相兼)
　　　　(充山劍副元帥劍南西川節度使按水經注/巨馬水東逕益昌縣故城南比益昌即涿郡)
　　　　(之水清縣鴻漸由京師出鎮劍南與此無涉/唐書地理志利州益昌郡屬山南道時鴻漸)
　　　　(入蜀或取道/於利州故云)
相國臨戎别帝京(梁元帝令周曰天官秦稱相國唐太/宗詩臨戎八陣張漢武故事帝行幸)
(河東祠后土顧視帝京欣/然中流與羣臣飲燕歡甚)擁麾持節逺横行(温子昇文/盛簡親賢)
(擁麾作鎮盧諶詩秦王御殿坐趙使擁節前史/記季布傳樊噲曰臣願得十萬衆横行匈奴中)朝登劍
閣雲隨馬(左思蜀都賦縁以劍閣阻以石門注劍閣谷/名自蜀通漢中道張載劍閣銘惟蜀之門作)
(固作鎮是曰劍閣壁立千仞梁簡文帝詩登/山想劍閣逗浦憶辰陽庾信詩雲低馬上人)夜渡巴江
雨洗兵(華陽國志督䕶李嚴更城江州大城欲穿城後/山自汶江通水入巴江丞相諸葛亮不許六韜)
(祖行之日雨輜重車至軫是洗濯甲兵也魏武帝兵要/大將將行雨濡衣冠是謂洗兵左思魏都賦洗兵海島)
(刷馬/江洲)山花萬朶迎征葢(徐陵詩山花臨舞席水影照歌/床虞世南詩山花濕更燃魏文)
(帝詩卑枝/拂羽葢)川栁千條拂去旌(沈佺期詩楊栁千條花欲/綻梁簡文帝詩栁條恒著)
(地李暠賦靡霜風以/抗斾拂招揺之華旌)暫到蜀城應計日(華陽國志秦恵/王二十七年張)
(儀城成都周迴十二里髙七丈郫城周迴七里髙六丈/舊唐書地理志成都府隋蜀郡武徳元年改為益州天)
(寶元年改益州為蜀郡至徳二載改蜀郡為府長史為尹/又分為劍南東西川各置節度使廣徳元年復併為一節)
(度自崔寧鎮蜀後分為西川自後不改一統志成都府/禹貢梁州之域古為蜀國後漢書郭伋傳伋行部到西)
(河有兒童數百各騎竹馬道次拜迎及事訖諸兒復送/至郭外問使君何日當還伋謂别駕從事計日當告之)
須知明主待持衡(韓非子以餘補不足以長續短之謂/明主詩實惟阿衡注衡平也伊尹湯)
(所依倚而取平也晉書吳隠之傳隠之有孝行韓/康伯母謂康伯曰汝後若居銓衡之職當用此人)
　　　和祠部王員外雪後早朝即事(唐六典祠部員/外郎一人從六)
　　　　(品上祠部郎中員外掌祠祀享祭/天文漏刻卜筮醫藥道佛之事)
長安雪後似春歸(張衡賦漢之西都實在雍州名曰長/安傳休奕詩所思兮何在乃在西長)
(安梁簡文帝詩春歸思復生庾信賦/宜春苑中春己歸披香殿裏作春衣)積素凝華連曙暉
(謝莊雪賦積素未虧白日朝鮮鮑照白紵舞歌/詞凝華結藻久延立魏文帝詩扶桑生朝暉)色借玉
珂迷曉騎(張華詩文軒樹羽葢乘馬鳴玉珂梁簡文帝/詩晨風白金絡桃花紫玉珂又驤騎晨野摐)
(金曉陸李嶠賀雪表/海騎相趍下朝仙闕)光添銀燭晃朝衣(鮑照賦潤蓬山/之瓊膏輝葱河)
(之銀燭史記司馬相如傳於是歴吉日以齋戒襲/朝衣乘法駕北齊享廟樂歌申禮官次命改朝衣)西山
落月臨天仗(三輔黄圖武帝建元三年開上林苑旁南/山而西至長楊五柞北繞黄山宗楚客詩)
(水光揺落月樹色帶晴烟鮑照翫月詩夜移衡漢落徘/徊帷幌中唐六典凡左右衛分為五仗一曰親仗二曰)
(供奉仗三曰勲仗四/曰翊仗五曰散手仗)北闕晴雲捧禁闈(史記髙祖紀蕭/丞相營作未央)
(宫立東闕北闕張衡賦北闕甲第當道直啓梁簡文帝/詩雲開天半晴後漢書周舉傳建和三年詔曰周舉出)
(入京輦有欽哉之績在禁闈有密靜/之風應璩書入侍殿屋出典禁闈)聞道仙郎歌白雪
(金根經青宫之内北殿上有仙格格上有學仙簿金簡/玉札有十萬篇領仙玉郎之典也宋玉對楚王問其為)
(陽春白雪國中屬而和者數人陳/琳牋聴白雪之音觀渌水之節)由來此曲和人稀(劉/琨)
(歌我欲竟此曲此曲悲且長宋玉對楚王問是其曲彌/髙其和彌寡漢書黄瓊傳陽春之曲和者必寡盛名之)
(下其實難副古詩不惜/歌者苦但傷知音稀)
　　張謂(字正言河南人登天寶二年/進士第大厯中為禮部侍郎)
　　　春園家宴
南園春色正相宜(張協詩借問此何時蝴蜨飛南園庾/信詩賴有南園菊殘花足解愁謝朓)
(詩春色滿皇州沈約詩春色犯寒來梁簡文帝詩/春風本自竒楊桞最相宜隋煬帝詩烟雨更相宜)大婦
同行小婦隨(劉鑠樂府大婦裁霧縠中婦牒氷練小婦/端清景含歌登玉殿梁簡文帝樂府大婦)
(舒綺絪中婦拂羅巾小婦㝡容冶映鏡學嬌顰詩恵而/好我携手同行世說潘安仁夏侯湛竝有美容喜同行)
(時人謂/之連璧)竹裏登樓人不見(永嘉郡記張廌隠居頤志家/有苦竹數十頃在竹中為屋)
(常居其中王右軍聞而造之廌逃避竹中不與相見一/郡號為竹中髙士劉孝綽詩竹裏見攅枝王粲登樓賦)
(登兹樓以四望兮聊假日以銷憂晉/書劉琨傳在晉陽乘月登樓清嘯)花間覔路鳥先知
(徐悱妻劉氏詩戲蝶花間騖晉書武帝紀將適越者指/沙漠以遵途欲登山者涉舟航而覔路吕安文涉澤求)
(蹊披榛/覔路)櫻桃解結垂簷子(禮記羞以含桃先薦寢廟注/含桃櫻桃也嵗時記四月一)
(日内園進櫻桃膳夫録大而殷者曰吳櫻桃黄而白者/曰櫻桃小而赤者曰水櫻桃庾肩吾謝齎朱櫻啓結實)
(西園非復粘蟬之樹蕭子雲詩庭栁復/垂簷梁宣帝櫻桃賦等橘柚于簷户)楊栁能低入户
枝(詩昔我往矣楊栁依依庾信賦楊栁共青旗一/色梁元帝詩緑栁逐風低隂鏗詩鶯隨入户樹)山簡
醉來歌一曲(晉書山簡傳字季倫鎮襄陽惟酒是耽諸/習氏有佳園池簡毎出遊嬉多之池上置)
(酒輙醉庾信詩山簡接䍦倒嵇康與山巨源書今但欲/守陋巷時一與親舊叙離濶陳說平生濁酒一杯彈琴)
(一曲志意畢矣薛正曜詩/酒筵浮湛露歌曲唱流風)參差笑殺郢中兒(詩參差荇/菜梁武帝)
(樂府參差列鳯管宋玉對楚王問客有歌于郢中者其/始曰下里巴人國中屬而和者數千人其為陽春白雪)
　(屬而和/者數人)
　
　
　
　
　
　
　
　
　
　
　
　
　
　
御選唐詩巻十九
　欽定四庫全書
御選唐詩巻二十
　　七言律
　　　李白
　　　　登金陵鳳凰臺(晉書王導傳建康古之金陵舊/為帝里唐書地理志注武徳三)
　　　　　(年更江寧曰歸化八年更歸化曰金陵九年/更金陵曰白丁謝朓詩江南佳麗地金陵帝)
　　　　　(王/州)
　鳳凰臺上鳳凰遊(六朝事迹宋元嘉中鳳凰集於是山/乃築臺于山椒以徵嘉瑞在府城西)
　(南二里今保寧寺是也一統志鳳凰臺故基在江寧/縣治之南春秋元命苞鳳凰銜丹書遊于文王之都)鳳
　去臺空江自流(鄒陽賦龍盤鳥迴鳳去鸞歸謝朓詩大/江流日夜又結軫青郊路迴瞰蒼江流)
　呉宫花草埋幽徑(呉都賦作離宫于建業繁欽詩褰裳/躡花草梁簡文帝詩只言逐花草計)
　(較應非嫌王績/詩山徑本幽迴)晉代衣冠成古丘(駱賔王詩銘書非晉/代畫壁是梁年易林)
　(被服衣冠遊戲道門顔延之詩衣冠終㝠漠陳後主授/江總尚書令策辭宗學府衣冠以為領袖儲光羲詩東)
　(江還/故丘)三山半落青天外(丹陽記江寧北十二里濵江有/三山相接即名為三山舊時津)
　(濟道也一統志三山在應天府西南五十七里下臨大/江三峯排列故名張衡賦山崢嶸以嶮狹仰青天其如)
　(帶宋之問詩/古槎天外落)二水中分白鷺洲(圖經白鷺洲在城西南/八里明一統志古朱雀)
(門外直江為白鷺洲史正志碑秦淮源出句容溧水兩/山間自方山合流至建康分為二支一支入城一支繞)
(城外共夾一洲曰白鷺即/所謂二水中分白鷺洲也)總為浮雲能蔽日(古詩浮雲/蔽白日陶)
(潛詩重雲蔽白日水經/注空野昬霾雲攅蔽日)長安不見使人愁(班固西都賦/漢之西都實)
(在雍州名曰長安晉書明帝紀帝數嵗屬長安使來元/帝問曰日與長安孰近對曰長安近不聞人従日邊來)
(也明日又問曰日近舉目則見日未聞舉目見長安也/帝竒之沈約詩髙臺不可望望逺使人愁孟浩然詩峴)
(山望不見風/景使人愁)
　　杜甫
　　　贈田九判官梁丘(哥舒翰討安禄山以田梁丘/為軍司馬按梁丘唐書作良)
　　　　(丘/)
崆峒使節上青霄(漢書武帝紀五年冬行幸雍祠五畤/遂踰隴登空同西臨祖厲河而還一)
(統志崆峒山在平凉府城西三十里周禮掌節注使節/使卿大夫聘於天子諸侯行道所執之信也左思魏都)
(賦恒碣碪􁖴于青霄河汾浩涆而/皓溔徐陵文氣涌青霄神飛紫闥)河隴降王款聖朝(唐/書)
(明皇帝紀天寳十三載隴右河西節度使哥舒翰敗吐/蕃復河源九曲又吐蕃傳天寳十四載蘇毘子悉諾羅)
(來降封懐義王漢書宣帝紀百蠻鄉風款塞來享注款/叩也皆叩塞門來服従也馮衍説鄧禹書聖朝享堯舜)
(之榮將軍荷/稷契之烈)宛馬總肥秦苜蓿(漢書西域傳大宛國多/善馬張正見詩將軍入)
(大宛善馬出従戎公羊傳圍者箝馬而秣之使肥者應/客漢書食貨志乗堅策肥漢書西域傳大宛左右以蒲)
(陶為酒馬嗜目宿漢使采蒲陶目宿種歸益/種離宫館旁極望焉劉孝儀書馬銜苜蓿)將軍只數
漢嫖姚(王襃燕歌行隴西將軍號都䕶樓蘭校尉稱嫖/姚魏志禰衡傳餘子碌碌莫足數史記衞將軍)
(驃騎傳大將軍姊子霍去病年十八幸為天子侍中善/騎射再従大將軍受詔與壯士為剽姚校尉注服䖍音)
(飄搖荀悦漢紀作票/鷂票鷂勁疾之貌也)陳留阮瑀誰爭長(魏志王粲傳陳/留阮瑀字元瑜)
(謝靈運擬鄴中集序阮瑀管書記之任故有優渥之言/左傳滕侯薛侯來朝爭長史記呉世家呉王與晉定公)
(爭長陳琳檄呉將校文/抗衡上國與晉爭長)京兆田郎早見招(漢書京兆尹/注故秦内史)
(髙帝元年屬塞國二年更為渭南郡九年罷復為内史/武帝建元六年分為右内史太初元年更為京兆尹三)
(輔决録注田鳳為尚書郎容儀端正毎入奏事靈帝目/送之因題柱曰堂堂乎張京兆田郎陶潛詩山澤久見)
(招/)麾下賴君才並入(左傳旝動而鼓注旝音怪旃也通/帛為之葢今大將之麾也漢書韓)
(信傳項梁渡淮信仗劍従之居戲下無所知名注泛在/旌戲之下也讀曰麾唐書哥舒翰傳翰拜太子先鋒兵)
(馬元帥以田良丘為軍司馬蕭昕為判官王思禮鉗耳/大福李承光髙元蕩蘇法鼎管崇嗣為屬將火拔歸仁)
(李武定渾萼契苾/寧以本部隸麾下)獨能無意向漁樵(莊子今子獨無意/馬知不足耶意知)
(而力不能行耶晉書庾敳傳敳著意賦以豁情従子亮/見賦問曰若有意也非賦所盡若無意也復何所賦答)
(曰在有無之間耳何遜詩予志/返漁樵劉孝威詩散步懐漁樵)
　　　紫宸殿退朝口號(㑹要龍朔三年四月二十五/日始御紫宸殿聴政百僚奉)
　　　　(賀注殿在大明宫雍録含元之/北為宣政宣政之北為紫宸)
户外昭容紫袖垂(禮記户外有二屨言聞則入言不聞/則不入宋書后妃傳世祖孝建三年)
(置貴妃又置昭儀昭容昭華唐書百官志注唐因隋制/有昭儀昭容昭媛修儀修容修媛充儀充容充媛各一)
(人為九嬪正二品梁簡文帝/詩且復小垂手廣袖拂紅塵)雙瞻御座引朝儀(宫人引/導至天)
(祐間始革漢書梅福傳當户牖之法座注法座正座也/聴朝之處猶言法宫法駕也後漢書隠逸傳光武與嚴)
(光同宿光足加帝腹明日太史奏客星犯御座酉陽雜/俎今閤門有宫人垂帛引百寮云起于天后又云起于)
(晉褚太后至㑹昌中罷之周禮夏官司馬司士正朝儀/之位辨其貴賤之等漢書叔孫通傳臣願徵魯諸生與)
(臣弟子共/起朝儀)香飄合殿春風轉(江總為陳六宫謝表香飄/霧縠沈佺期詩罏氣晨飄)
(接御香庾肩吾詩合殿生光彩沈佺期立春日内出剪/綵花應制詩合殿春應早開箱綵預知杜審言詩香殿)
(早迎春庾信詩春風滿/路香楚辭光風轉蕙)花覆千官淑景移(江總詩花處/近香來沈佺)
(期詩徑狹千官擁李顒賦布/和氣之烟煴舒朗景之淑鮮)晝漏稀聞髙閣報(周禮分/以日夜)
(注分以日夜者異晝夜漏也漏之箭晝夜共百刻冬夏/之間有長短焉太史立成法有四十八箭謝朓詩髙閣)
(常晝掩後漢書樊宏傳所起廬/舍皆有重堂髙閣陂渠灌注)天顔有喜近臣知(左傳/天威)
(不違顔咫尺書綴衣虎賁疏皆左右近臣唐/明皇送李邕詩黎庶既繁殖臨之勞近臣)宫中每出
歸東省(管子黄帝有合宫以聽政雍録政事堂在東省/屬門下至中宗時裴炎以中書令執政事筆故)
(徙政事于中書省/則堂在右省也)㑹送夔龍集鳳池(書伯拜稽首讓于/夔龍注夔龍二臣)
(名唐書上官儀傳御史供奉赤墀下接迹夔龍簉羽鵷/鷺晉書荀勗傳勗自中書監除尚書令人賀之勗曰奪)
(我鳳凰池諸君何賀耶謝朓直中書省詩兹言翔鳳/池鳴珮多清響張説詩疇昔同聲友鶱飛出鳳池)
　　　南隣
錦里先生烏角巾(華陽國志錦江織錦濯其中則鮮明/故命曰錦里益州記益州城張儀所)
(築錦城在州南蜀時故宫也其處號錦里戰國策梧下/先生魏之隠士晉書羊祜傳祜與従弟琇書曰既定邊)
(事當角巾東/路歸故里)園收芋栗未全貧(説文樹果曰園陶潛詩/守拙歸園田周禮饋食)
(之籩其實㮚吕氏春秋伊尹曰果之美者江浦之橘箕/山之栗孝經援神契仲冬日昴星中收莒芋史記郭解)
(傳徙豪富茂陵衞將軍為言解家貧不中徙/上曰布衣權至使將軍為言此其家不貧)慣看賔客
兒童喜(漢書主父偃傳為齊相徧召昆弟賔客散五百/金予之又陳遵傳性嗜酒毎大飲賔客滿座晉)
(書山簡傳鎮襄陽諸習氏有佳園池簡毎出遊嬉多之/池上置酒輒醉時有兒童歌曰山公出何許往至髙陽)
(池日夕倒載歸酩酊無所知時時能騎馬/倒著白接䍦舉鞭向葛疆何如并州兒)得食階除鳥
雀馴(南史顧歡傳歡晚節服食不與人通每旦出户山/鳥集其掌取食王粲登樓賦循階除而下降兮氣)
(交横於胷臆陶潛詩階除曠遊迹謝靈運詩空庭/來鳥雀蘇頲詩喧鳥逼簷馴張説詩院竹鳥來馴)秋水
纔深四五尺(莊子秋水時至百川灌河晉書阮籍傳賛/秋水揚波春雲斂暎郭璞水賛惟水之竒)
(莫測/其深)野航恰受兩三人(方言舟自關而東謂之船自關/而西謂之舟方舟或謂之航曹)
(植詩涉浮濟兮泛輕航西溪叢語晉郭翻乗小舟歸武/昌庾亮造之以其船狹小就引大船翻曰使君不以鄙)
(賤而猥辱臨之此/固野人之船也)白沙翠竹江邨暮(司馬相如子虛賦/外發芙蓉菱華内)
(隠鉅石白沙梁武帝泛天池詩白沙青漣漪陶𢎞景書/青林翠竹四時俱備梁簡文帝詩翠竹垂秋采謝朓詩)
(曖曖江邨見離離海樹出張九/齡詩日夕遵前渚江邨投暮烟)相送柴門月色新(陶潛/文翳)
(翳柴門事我宵晨十六國春秋汜勝家財五十萬悉散/之於宗族柴門灌園以琴書自娯王襃詠月贈人詩月)
(色當秋夜陳子昂/詩三五月華新)
　　　涪城縣香積寺官閣(唐書地理志劒南道梓州/梓潼郡縣涪城一統志廢)
　　　　(涪城縣在潼川州西北六十里寰宇記香積/山在涪城縣東南三里北枕涪江維摩經維)
　　　　(摩居士遣八菩薩往衆香國禮佛言願得世/尊所食之餘於是香積如來以衆香鉢盛飯)
　　　　(與之一統志官閣在/潼川州北六十里)
寺下春江深不流(顔延之詩春江壯風濤隋煬帝春江/花月夜曲暮江平不動春花滿正開)
(劉孝綽詩日入江/風靜安波似未流)山腰官閣迥添愁(庾信枯樹賦横洞/口而敧卧頓山腰)
(而半折張衡賦坐太隂之屏室兮慨/含欷而増愁張九齡詩烟雲生逺愁)含風翠壁孤雲細
(沈約詩巖間有佚女垂袂似含風虞羲竹詩含風自颯/颯九華山録獨秀巖翠壁横峙可愛梁武帝詩翠壁絳)
(霄際江總貞女峽賦澄碧源之見底聳翠壁以臨危陶/潛詩萬族各有托孤雲獨無依陳後主遊棲霞寺詩天)
(迥浮/雲細)背日丹楓萬木稠(法苑珠林佛光背日東照為初/謝靈運詩曉霜楓葉丹埤雅楓)
(葉作三脊霜發色丹水經注稠木旁生凌/空交合梁昭明太子講席詩藥樹永繁稠)小院迴廊春
寂寂(王勃白鶴寺碑更起招提之院沈約法王寺碑迴/廊敞市複殿重起王勃龍懐寺碑迴廊䆗窱自吐)
(風飇列榭崢嶸坐含雲雨左思詩寂寂揚子宅梁簡文/帝詩寂寂暮簷響黯黯垂簾色何遜詩沙汀暮寂寂蘆)
(岸晚/脩脩)浴鳬飛鷺晚悠悠(楚詞卜居汜汜若水中之鳬方/言野鳬甚小好沒水中孫楚賦)
(游鳬濯翅於素波蕭慤春日曲水詩麥壠一驚翬菱潭/兩飛鷺楚辭九章開春發嵗兮白日出之悠悠張説詩)
(心隨湖水/共悠悠)諸天合在藤蘿外(長阿含經先於佛所淨修/梵行生忉利天使彼諸天)
(増益五福李嶠大雲寺碑諸天翼戴上昇於兜率之宫/范雲詩綿蠻弄藤蘿王績答馮子華書暮春三月登於)
(北山松栢羣吟藤/蘿翳景意甚樂之)昬黑應須到上頭(離騷曰黄昬以為/期兮謝靈運詩朝)
(遊窮曛黒古樂府東方/千餘騎夫壻居上頭)
　　　秋興
蓬萊宫闕對南山(唐㑹要貞觀間營永安宫後改為蓬/萊宫咸亨初改蓬萊宫為含元殿又)
(改大明宫北據髙原南望爽塏毎天晴日朗南望終南/如指掌京城坊市階陌俯視如在檻内劇談録含元殿)
(鑿龍首岡以為基址左右立棲鳯翔鸞二闕史記髙祖/紀蕭丞相營作未央宫宫闕壯甚陳子昂詩宫闕星河)
(低拂樹詩幽幽南山括地志終南山一名/南山杜審言詩北斗挂城邊南山倚殿前)承露金莖霄
漢間(史記孝武紀其後又作柏梁銅柱承露仙人掌之/屬注仙人以手掌檠盤承甘露也三輔舊事建章)
(宫承露盤髙二十六丈大七圍以銅為之上有仙人掌/承露和玉屑飲之班固西都賦抗仙掌以承露擢雙立)
(之金莖注金莖銅柱也盧照隣詩金莖承露起劇談録/含元殿殿門去南門五里元㑹來朝者仰瞻玉座如在)
(霄/漢)西望瑤池降王母(列子周穆王升崑崙之丘遂賔于/西王母觴於瑤池之上漢武故事)
(七月七日上齋居承華殿忽有一青鳥従西來集殿上/上問東方朔朔曰西王母欲來有頃王母至魏元忠詩)
(寒風生玉樹/凉月下瑤池)東來紫氣滿函關(闗令内傳關令尹喜周/之大夫也登樓四望見)
(東極有紫氣西邁喜曰九十日之外應有聖人經過京/邑至期果見老子抱朴子老子西遊遇關令尹喜于散)
(關為喜著道徳經一巻謂之老子或以為函/谷關西征記關城路在谷中深險如函故名)雲移雉尾
開宫扇(陸慧曉詩旌翻玉華晦神轉雲光移古今注雉/尾扇起於殷世髙宗時有雉雊之祥服章多用)
(翟羽周制以為王后夫人之車服緝雉羽為扇以障翳/風塵也唐書儀衞志唐制人君舉動必以扇大駕鹵簿)
(雉尾障扇四小團雉尾扇四方雉尾/扇十二小雉尾朱畫團扇皆十二)日繞龍鱗識聖顔
(晉書天文志日繞宸極埤雅龍八十一鱗具九九之數/後漢書光武紀天下士大夫従大王於矢石之間者固)
(望攀龍鱗附鳳翼以成其所志/耳曹植詩遲奉聖顔如渴如飢)一卧滄江驚嵗晚(晉書/謝安)
(傳髙卧東山陳子昂詩幽卧不知春隋煬帝詩日落滄/江靜詩嵗聿其暮疏九月之時是嵗晚之候王績詩無)
(人堪作伴嵗/晚亦悠哉)㡬回青瑣㸃朝班(梁簡文帝詩靈桃恒可/餌㡬回三千年漢書元)
(后傳赤墀青瑣注孟康曰以青畫户邊鏤中也師古曰/刻為連環文而青塗之也漢官儀給事黄門之職日暮)
(入對青瑣門拜名曰夕郎張九齡詩印従青瑣拜翰入/紫宸揮沈約奏彈孔稚圭文正臣稚圭歴奉朝班㑹要)
(景龍三年左臺御火/崔莅奏彈朝班不肅)
　　　小至(唐㑹要開元八年中書門下奏開元新格/冬至日祀圓丘遂用小冬日視朝按小冬)
　　　　(日即小至也謂至前/一日猶小寒食之義)
天時人事日相催(易後天而奉天時荀子上得天時下/得地利國語人事不起勿為之始尉)
(繚子天官時日不若人事也史記自序春秋上明三王/之道下辨人事之紀陶潛詩野外罕人事張説詩共知)
(人事何嘗定且喜年華去復/來蘇味道詩玉漏莫相催)冬至陽生春又來(禮記仲/冬之月)
(日短至左傳日南至注自秋分日行南陸至冬至之日/日南極史記律書日冬至則一隂下蔵一陽上舒易七)
(日來復疏五月一隂生十一月一陽生孝經説斗指/子為冬至陽氣始生武平一詩東郊上苑望春來)刺
繡五紋添弱線(周禮五采備謂之繡注此刺繡采所用/也又繡以為裳者謂刺繡於裳史記貨)
(殖傳刺繡文不如倚市門嵗時記晉魏間宫中以紅線/量日影冬至後日添長一線唐雜録唐宫中以女功揆)
(日之長短冬至後日晷漸/長比常日増一線之功)吹葭六琯動浮灰(揚子調律/者度竹為)
(管蘆莩為灰列之九閉之中漠然無動寂然無聲微風/不起纎塵不形冬至夜半黄鐘以應後漢書律厯志候)
(氣之法為室三重户閉塗釁周宻布緹縵室中以木為/案毎律各一内庳外髙従其方位加律其上以葭莩灰)
(抑其兩端案律而候之氣至者灰去其為氣所動者其/灰散人及風所動者其灰聚嵗華紀麗舜為玉琯以定)
(律吕唐太宗守嵗詩四時運灰琯一夕變冬春劉允濟/天賦托璇樞之妙術應玉琯之浮灰蕭慤詩緹室已飛)
(灰/)岸容待臘將舒栁(梁簡文帝詩岸栁垂長葉史記秦/紀恵文君十二年初臘注十二月)
(臘日也晉童謠二月盡三月初華生襄藩/柳葉舒傅休奕柳賦長莖舒而増茂兮)山意衝寒欲
放梅(謝朓詩蒼翠望寒山蕭慤詩山寒石道凍梁簡文/帝梅花賦憐早花之驚節訝春光之遣寒馬懐素)
(詩就暖風光偏著柳/辭寒雪影半蔵梅)雲物不殊鄉國異(周禮保章氏以/五雲之物辨吉)
(凶水旱降豐荒之祲象左傳凡分至啟閉必書雲物孔/融書觀象雲物察應寒温晉書王導傳過江人士每至)
(暇日相要出新亭飲宴周顗中坐而歎曰風景不殊/舉日有河山之異王勃春思賦盛年眇眇辭鄉國)教
兒且覆掌中杯(廣韻覆倒也杜審言詩興盡聞壺覆鮑/照詩臨流競覆杯陳後主詩極眺且傾)
(杯/)
　　李嶠
　　　太平公主山亭侍宴應制(原注景龍三年八月/十三日唐書諸公主)
　　　　(傳太平公主則天皇后所生愛傾諸女/田園徧近甸作觀池樂遊原以為盛集)
黄金瑞牓絳河隈(神異經中央有宫以金為牆門有金/牓以銀鏤題曰天皇之宫梁元帝詩)
(玉題書仙篆金牓燭神光武帝内傳上元夫人遣一侍/女問云上問起居逺隔絳河擾以官事遂替顔色拾遺)
(記絳河去日南十萬里波如絳色庾信步虛詞絳河因/逺别黄鶴來相迎淮南子舜釣於河濵漁者爭以曲隈)
(深潭相予廣/韻隈水曲名)白玉仙輿紫禁來(司馬相如子虛賦乗雕/玉之輿陸雲文駕琬琰)
(之玉輿謝莊文收華紫禁注王者/之宫以象紫微故謂宫中為紫禁)碧樹青岑雲外聳(淮/南)
(子崑崙山有碧樹在其北班固西都賦珊瑚碧樹周阿/而生梁昭明太子七契碧樹初蕋緑草含滋張衡賦)
(飲青岑之玉醴兮注青岑山名上髙者曰岑王/康琚詩放神青雲外梁元帝賦對灌木之修聳)　朱樓畫
閣水中開(後漢書馮衍傳伏朱樓而四望兮採三秀之/華英謝朓詩迢逓起朱樓庾肩吾詩歌聲臨)
(畫閣詩宛/在水中央)龍舟下瞰鮫人室(淮南子龍舟鷁首浮吹以/虞班固西都賦乗輚輅登)
(龍舟張衡賦號馮夷俾清津兮櫂龍舟以濟子張衡歸/田賦俯瞰清流述異記南海中有鮫人室水居如魚不)
(廢機織陶𢎞景水仙賦弄珠於/淵客之庭巻綃於鮫人之室)羽節髙臨鳳女臺(駱賔/王詩)
(絳節朱旗分白羽曹植賦絶紫霄而髙騖飄珥節於天/庭駱賔王文横玉弩以髙臨列仙傳蕭史善吹簫穆公)
(女弄玉妻焉日教弄玉作鳳鳴居數年吹簫似鳳聲鳳/凰來止其屋公為作鳳臺廬照隣序夕宿雞神之野朝)
(登鳳女之臺一統志鳯/女臺在鳯翔府寳雞縣)遽惜歡娯歌吹晚(班固東都賦/聖上覩萬方)
(之歡娯張協詩朝野多歡娯江淹詩太平多歡娯漢書/儒林傳江公為歌吹諸生曰歌驪駒鮑照蕪城賦歌吹)
(沸天江淹恨賦歌吹四起庾信步虛詞上元/風雨散中天歌吹分王勔詩綺筵歌吹晚)揮戈更郤
曜靈回(淮南子魯陽公與韓搆難戰酣日暮援戈而撝/之日為之退三舍郭璞詩愧無魯陽徳回日向)
(三舍楚詞天問角宿未旦曜靈安蔵/魏志文帝紀注曜靈施光休氣雲蒸)
　　沈佺期
　　　奉和立春遊苑迎春(禮記孟春之月以立春先/立春三日太史謁之天子)
　　　　(曰某日立春史記天官書立春四時之卒始/也注謂立春日是去年四時之終卒今年之)
　　　　(始/也)
東郊暫轉迎春仗(禮記立春之日天子親帥三公九卿/諸侯大夫以迎春于東郊後漢書禮)
(儀志立春之日京師百官皆衣青衣郡國縣道官下至/斗食令史皆服青幘立青幡施土牛耕人於門外以示)
(兆民皇覽唱之以角舞之以羽翟者迎春之/樂也唐書百官志司仗典仗掌仗各二人)上苑初飛
行慶杯(唐太宗詩金鞍移上苑玉勒騁平疇卓異記武/后天授二年將遊上苑遣宣詔曰明朝遊上苑)
(火速報春知花須連夜發莫待曉風吹於是凌晨名花/瑞草布苑而開若有神助禮記冬至之日命相布徳和)
(令行慶施恵/下及兆民)風射蛟冰千片㫁(庾信詩黄河春冰千片/穿謝靈運孝感賦孟積)
(雪而抽笋王㫁冰以鱠鮮許敬/宗詩塞寒桃變色冰㫁箭流聲)氣衝魚鑰九闗開(駱賔/王文)
(劒氣衝而南斗平梁簡文帝詩夕門掩魚鑰楊炯崇文/館宴集序魚鑰則環鎖晨開雀窗則銅樓旦闢芝田錄)
(門鑰必以魚取其不瞑目守夜之義楚辭虎豹九闗注/言天門凡有九重使神虎豹執其關閉漢郊祀歌九重)
(開靈之斿垂/恩恵鴻祜休)林中覔草纔生蕙(易即鹿無虞惟入於林/中曹植詩攀條摘蕙草)
(梁簡文帝詩園梅斂新藻階蕙結初芳廣韻蕙香草蘭/屬南方草木狀蕙草一名薰草氣如蘼蕪可以止癘廣)
(志蕙草緑葉紫花/魏武以為香燒之)殿裏爭花併是梅(江總侍宴臨芳殿/詩花處近香來又)
(二月柳爭梅庾信詩今朝梅樹下定有/詠花人唐太宗首春詩曉雪間花梅)歌吹銜恩歸路
晚(漢書儒林傳江公謂歌吹諸生曰歌驪駒蕪城賦歌/吹沸天恨賦歌吹四起張華詩銜恩篤守義陸雲詩)
(逺䝉眷顧言銜恩非望始陶潛詩行行循歸路/庾信步虛詞歸路上鴻天王勔詩綺筵歌吹晚)棲烏半
下鳳城來(梁簡文帝烏棲曲倡家髙樹烏欲棲岑之敬/烏棲曲烏蔵日暗行人息空棲隻影長相憶)
(後漢童謠城上烏尾畢逋庾肩吾詩燭/龍潛曜城烏啼盧照隣詩春滿鳳凰城)
　　武平一(一名甄以字行后族隠嵩山修浮屠法屢/詔不應中宗迫召為起居舍人兼修文館)
　　　(直學士遷考功員外郎嘗因詩規/戒明皇初貶蘇州參軍名亦不裒)
　　　興慶池侍宴(唐㑹要明皇在藩邸居興慶里宅/有龍池湧出日以浸廣至開元中)
　　　　(為興慶宫雍錄明皇在藩邸宅有井潛復出/水里中人悉移居遂鴻洞為龍池焉開元初)
　　　　(以為離宫後又増廣遂為南内其正/殿名大同殿殿之東北即有龍池殿)
鸞輿羽駕直城隈(西都賦乗鸞輿備法駕何遜侍宴樂/遊苑詩鸞輿和八襲鳳駕啟千羣沈)
(約詩若䝉羽駕迎得奉金書召駱賔王詩三條九陌麗/城隈萬户千門平旦開地理志興慶宫在皇城東南距)
(京城之東開元二十六年/六月築夾城入芙蓉園)帳殿旌門此地開(沈約詩帳/殿臨春籞)
(庾信華林園賦止立行宫裁舒帳殿周禮天官掌舍為/帷宫設旌門注謂王行晝止有所展肆若食息張帷為)
(宫則樹旌以表門又春官司常凡祭祀各建其旗㑹同/賔客亦如之置旌門劉繪詩江山洵多美此地最為神)
(庾肩吾詩别筵開/帳殿離舟巻幔城)皎潔靈潭圖日月(江淹詩冰雪徒皎/潔此焉守空貞謝)
(靈運詩皎皎寒潭潔隋書經籍志魏氏日旁氣圖一巻/日旁雲氣圖五巻駱賔王秋水詩圖雲景色淨寫月練)
(花明張衡西京賦乃有昆明靈沼/日月於是乎出入象扶桑與濛汜)參差畫舸結樓臺(張/協)
(洛褉賦青葢雲浮參差相屬梁元帝詩蓮舟夾鶴氅畫/舸覆緹油隂鏗詩新宫實壯哉雲裏見樓臺伏琛三齊)
(畧記海上蜃氣時結樓臺名海市舊唐書中宗紀/景龍四年幸隆慶池結綵為樓宴侍臣泛舟戲樂)波搖
岸影隨橈轉(酈炎詩靈芝生河洲蕩搖因洪波沈君攸/詩波影雜霞無定色湍文觸岸不成圓庾)
(信詩水光連岸動荀子水動而影搖劉孝綽詩斂橈隨/水脈急槳度江湍廣韻橈楫也孫綽詩羽従風飄鱗隨)
(浪轉梁昭明太子/詩風來幔影轉)風送荷香逐酒來(鮑照詩木落江度/寒鴈還風送秩王)
(臺卿詩金風送影來梁簡文帝詩日落荷心香梁元帝/牛渚磯碑花飛拂袖荷香入衣梁元帝詩那知步步香)
(風逐庾信賦鳥何事而逐酒陶/潛詩凱風因時來回飇吹我襟)願奉聖情歡不極(顔延/之詩)
(宣遊𢎞下濟窮逺凝聖情孔徳紹詩和雲留睿賞薫風/悦聖情王粲詩今日不極歡含情欲待誰古樂府千秋)
(萬嵗樂/無極)長遊雲漢㡬昭回(陸機鞠歌行乗風逺遊騰雲/端孔徳紹詩思得乗槎便蕭)
(然河漢遊詩倬彼雲漢昭回于天注昭回光轉也潘岳/西征賦擢金莖以承露干雲漢而上至虞茂昆明池詩)
(隔河圖列宿/星漢㡬昭回)
　　韋元旦
　　　奉和幸安樂公主山莊應制(唐書公主傳安樂/公主中宗最幼女)
　　　　(也下嫁武崇訓與太平七公主皆開府奪/臨川長公主宅以為第天子親幸宴羣臣)
銀河南渚帝城隅(江總歌織女今夕渡銀河爾雅小洲/曰渚陸機詩南崖充羅幕北渚盈軿)
(軒漢書陳咸傳得入帝城袁朗詩還望帝城中帝城/何鬱鬱周禮城隅之制九雉古樂府鳳起方城隅)帝
輦平明出九衢(漢書馮唐傳唐為郎中署長事文帝帝/輦過問唐曰父老何事為郎劉孝威詩)
(髙飛帝輦側逺託日輪中漢書叔孫通傳長樂宫成先/平明謁者治禮以次入殿門爾雅四達謂之衢太𤣥經)
(經衢迴九路拾遺記蘧伯玉焚師㳙/樂器于九達之衢恐後世傳造焉)刻鳳盤螭凌桂邸
(劉勰新論公輸之刻鳳也翠冠雲聳朱距電搖翽然一/翥翻翔雲棟江總詠雙闕詩刻鳳棲清漢圖龍入紫虛)
(西京雜記秦有青玉五枝燈下作蟠螭靈光殿賦蟠螭/宛轉而承楣庾肩吾詩桂殿月偏來玉海郡國朝宿之)
(舍在京者謂之邸/朱邸邸有朱户也)穿池疊石寫蓬壺(莊子魚相造于水/者穿池而養給閒)
(居賦爰定我居築室穿池鮑照詩穿池𩔖渤海北史魏/太武帝紀詔於壺闗東北大王山累石為三封列子渤)
(海之東有大壑焉其中有山一曰岱輿二曰員嶠三曰/方壺四曰瀛洲五曰蓬萊孔奐詩京洛洵名都佳麗擬)
(蓬/壺)璚簫暫下鈞天樂(説文瓊赤玉也詩注瓊玉玉之美/者韻㑹亦作璚三十國春秋涼州)
(人得赤玉簫紫玉笛紫微王夫人歌玉簫和我神金醴/釋我憂史記趙世家趙簡子寤曰我之帝所甚樂與百)
(神遊於鈞天廣樂九奏萬舞西京賦昔者太帝悦秦穆/公而覲之饗以鈞天廣樂庾信詩成文興大雅出豫奏)
(鈞/天)綺綴長懸明月珠(楚辭網户朱綴刻方連些注網户/者以木為門扉而刻為方目使如)
(網羅之状朱綴者以朱丹飾其交綴之處使其所刻之/方相連屬也劉憲詩綺綴玲瓏河色曉珠簾隠暎月華)
(窺李斯書垂明月之珠宋書符瑞志明月珠王者/不盡鱗介之物則出陌上桑樂府耳中明月珠)仙榜
承恩爭既醉(沈炯文崑山平圃銀榜相輝蓬閬仙宫金/臺崛起髙唐宗詩玉庭浮瑞色銀榜藻祥)
(徽姚察詩長隨畫堂裏承恩無所讓于仲文詩承恩叨/並作詩既醉以酒傅毅舞賦騰觚爵之斟酌兮慢既醉)
(其樂/康)方知朝野更歡娯(詩序政遇醇和則歡娯被于朝/野晉書杜預傳陛下聖明朝野)
(清宴東都賦聖王覩萬方之歡娯魏文帝詩良辰啟/初節髙構極歡娯張協詩昔在兩京時朝野多歡娯)
　　蘇頲
　　　侍宴安樂公主山莊應制
駸駸羽騎歴城池(詩載驟駸駸江總詩大車何杳杳奔/馬遂駸駸説文駸馬行疾也揚雄校)
(獵賦羽騎營營臚分殊事梁武帝詩羽騎凌雲轉/禮記城郭溝池以為固韓非子築城池以守固)帝女
樓臺向晚披(戰國策魯君曰昔者帝女令儀狄作酒王/僧孺文盛此王姬光兹帝女徐陵詩樓臺)
(非一勢臨玩自多竒傅縡詩樓臺宛轉曲皆通蕭慤詩/春庭聊縦望樓臺自相隠盧照隣詩途遙日向夕梁元)
(帝序緹幔曉披既辨黄鍾之/氣靈臺夕望便知玉井之色)露灑旌旗雲外出(李徳林/詩露自)
(金盤灑風従玉樹吹司禮司常建九旗之名物折羽為/旌交龍為旗禮記龍旗九旒天子之旌也潘岳文旌旗)
(電舒戈矛林植江淹詩懵懵雲外山王/襃詩髙峯白雲外楊炯詩伏櫪排雲出)風迴巖岫雨中
移(司馬相如長門賦飄風迴而赴閨兮舉帷幄之䄡䄡/嵇康詩散髪巖岫沈約詩峯磴互相拒巖岫杳無窮)
(梁武帝詩翻往雨中然梁簡文/帝詩窻隂隨影度水色帶風移)當軒半落天河水(陸機/詩阿)
(那當軒織王融詩當軒巻羅縠梁簡文帝梅花賦漂半/落而飛空三輔黄圖引渭水貫天都以象天河揚泉物)
(理論水之精氣上浮宛轉隨流名曰天/河張率詩長思不能寝坐望天河移)繞徑全低月樹
枝(謝靈運山居賦復有水徑繚繞回員王績詩山徑半/幽迴庾信燈賦瓊鈎半上弱木全低顔延之詩風觀)
(要春景月樹迎秋光梁元帝詩月中含桂樹後/漢書明帝紀永平十七年甘露仍降樹枝内附)簫鼓宸
遊陪宴日(梁武帝秋風辭簫鼓鳴兮發棹歌梁元帝文/簫鼓騰空烟霞相接宋之問詩宸遊滿路輝)
(鮑照河清頌崇文協律之士藴儛頌于外坐朝陪宴之/臣懐揄揚于内沈佺期詩扈巡行太液陪宴坐明光)
和鳴雙鳳喜來儀(詩鳳凰鳴矣于彼髙岡又肅雍和鳴/左傳鳯凰于飛和鳴鏘鏘潘岳笙賦)
(雙鳯嘈以和鳴書簫韶九成鳳凰來儀注來儀者來舞/而有容儀也顧愷之鳳賦望儀鳳之逸羣郭璞鳳鳥賛)
(附翼來儀/應我聖君)
　　　廣達樓下夜侍酺讌應制(李濯廣達樓賦徳陽/旁倚少室前瞻唐書)
　　　　(明皇帝紀開元十三年十一月庚寅封于東/岳賜天下大酺七日案玉海唐廣達樓在東)
　　　　(都唐書王君􁎕傳開元十四年君㚟大破吐/蕃奏凱還宴君㚟及妻夏於廣達樓賜金帛)
　　　　(實録開元二十四年八月壬子千秋節御廣/達樓宴羣臣奏九部樂周禮族師春秋祭酺)
　　　　(亦如之注酺者為人物烖害之神也族長無/飲酒之禮因祭酺而與其民以長幼相獻酬)
　　　　(焉/)
東岳封迴讌洛京(爾雅太山為東岳漢書武帝紀元朔/元年東巡東海上還封泰山降坐明)
(堂陳後主詩太平無以報願上東封書南都賦陪京之/南居漢之陽注京謂洛陽也陳後主詩遨遊出洛京)
西墉通曉㑹公卿(曹植應詔詩爰暨帝宅税此西墉説/文墉城垣也釋名墉容也所以隠蔽)
(形容呉志通曉不寐儀禮燕禮膳宰請羞/於諸公卿者孟子公卿大夫此人爵也)樓臺絶勝宜
春苑(隂鏗詩新宫實壯哉雲裏望樓臺徐陵詩樓臺非/一勢臨玩自多竒漢書元帝紀水衡禁囿宜春下)
(苑注宜春下苑即曲江池是也庾信春/賦宜春苑中春已歸披香殿裏作春衣)燈火還同不夜
城(沈佺期詩燈火灼爍九微映蘭氣氛氲百和香三齊/畧記不夜城在陽遷東南葢古有日夜出此城以不)
(夜名異/之也)正覩人間朝市樂(後漢書魯恭傳閉户講誦絶/人間事劉峻詩我思江海遊)
(曽無朝市玩隋書廬思道傳勢利貨殖淡然不營雖籠/絆朝市且三十載而獨往之心未始去懐抱也神仙傳)
(白石先生年二千/餘不失人間之樂)忽聞天上管絃聲(北史周文帝紀帝/嘗従數騎于野忽)
(聞簫鼓之聲以問従者皆莫之聞意獨異之古詩天上/何所有厯厯種白榆庾信舞賦已曽天上學詎是世中)
(生漢書郊祀志絲曰絃竹曰管蘭亭序雖無絲竹管絃/之盛一觴一詠亦足以暢敘幽情劉憲詩恩光山水被)
(聖祚管/絃新)酺來萬舞羣臣醉(廣韻酺大飲酒作樂詩方將/萬舞注萬者舞之總名又萬)
(舞洋洋箋萬舞干舞也周禮太宰以八柄詔王御羣臣/中庸體羣臣則士之報禮重詩既醉既飽小大稽首)
喜戴千年聖主明(書衆非元后何戴晉書元帝紀劉琨/等表曰蒼生顒然莫不欣戴聲教所)
(加願為臣妾拾遺記丹丘千年一燒黄河千年一清至/聖之君以為大瑞庾信詩洽斯百禮福以千年後漢書)
(第五倫傳每讀詔書嘗歎息曰此/聖主也宋書樂志六合寧承聖明)
　　杜甫
　　　卜居(唐書本傳出為華州司功參軍流落劍南/結廬成都西郊㑹嚴武節度劍南東西川)
　　　　(往依焉顧注乾元二年十二月公至成都明/年上元元年卜成都西郭浣花溪以居公題)
　　　　(草堂詩云經營/上元始是也)
浣花溪水水西頭(寰宇記浣花溪在成都西郭外屬犀/浦縣一名百花潭方輿勝覽浣花溪)
(在成都府城西南五里一統志唐妓薛濤家潭旁以潭/水造紙為十色箋李商隠詩浣花箋紙桃花色即此趙)
(注公之居在浣花溪水西岸江流曲處公詩所謂田舍/清江曲也址既蕪没吕汲公鎮成都日於西岸佛舍梵)
(安寺旁為立草堂焉牛鳳及詩/通津澗水西世説士衡住西頭)主人為卜林塘幽(西都/賦有)
(西都賔問於東都主人西京雜記匡衡曰願得主人書/遍讀之梁武帝答陶隠居書知欲従卜想諮請幽勝謀)
(及蓍龜劉孝綽詩是日青春獻林塘多/秀色頭陀寺碑膴膴亭臯幽幽林薄)已知出郭少塵
事(南史謝靈運傳靈運出郭游行或一百六七十里/王勃序幽居少事野性多閑陶潛詩遂與塵事㝠)更
有澄江銷客愁(謝朓詩澄江淨如練王績詩不如髙枕/上時取醉消愁何遜詩客心愁日暮劉)
(孺聨句詎/使客愁生)無數蜻蜓齊上下(張孟陽濛汜池賦珍魚産/而無數爾雅蜻蜓一名負)
(勞古今注蜻蜓即蜻蛉好飛集水上有青赤黄三種色/青而大曰蜻蜓小而黄曰狐黎小而赤曰赤卒又名絳)
(騶又名赤弁丈人埤雅蜻蜓尾端亭午則亭名之曰蝏/以此字或作蜓楚辭將汜汜若水中之鳬與波上下偷)
(以全吾/軀乎)一雙鸂鶒對沈浮(庾信詩白鶴一雙來本草鸂/鶒一名溪鴨又名紫鴛鴦左)
(雄右雌羣伍不亂臨海異物志鸂鶒水鳥毛有五色食/短狐其在溪中無復毒氣呉都賦鸂鶒鷛渠注鷛渠似)
(鴨而鷄足謝恵連賦覽水禽之萬類信莫麗乎/鸂鶒詩載沈載浮西都賦沈浮往來雲集霧散)東行萬
里堪乗興(世説陳太丘詣荀朗陵使元方將車季方持/杖後従長文尚小載著車中既至荀使叔慈)
(應門慈明行酒餘六龍下食文若亦小坐著膝前於是/太史奏真人東行華陽國志蜀使費禕聘呉孔明送之)
(禕歎曰萬里之行始於此矣寰宇記萬里橋在成都府/中和門外昔諸葛亮送費禕聘呉至此世説王子猷曰)
(吾本乗興而/行興盡而返)須向山隂上小舟(世説王子猷居山隂夜/大雪眠覺開室命酌酒)
(西望皎然因起彷徨詠左思招隠詩忽憶戴安道時戴/在剡即便夜乗小船就之經宿方至造門不前而返説)
(文小舟/為艇)
　　　堂成(隋唐嘉話杜甫在成都節度裴/冕為卜居西郭浣花溪作草堂)
背郭堂成䕃白茅(史記陳丞相世家家乃負郭窮巷以/敝席為門蕭子雲詶王建安詩子家)
(冠葢里我館幽棲郭左傳與諸侯落之注宫室始成祭/之曰落詩白茅包之杜之松答王績書䕃丹桂藉白茅)
(通志茅類甚多/惟白茅擅名)縁江路熟俯青郊(梁昭明太子詩道逢/一俠客縁路問君居)
(謝朓詩江路西南永歸流東北騖任昉詩滄江路窮此/湍險方自兹謝朓詩結軫青郊路唐書禮樂志緹幕移)
(候青郊/啟蟄)榿林礙日吟風葉(甫自注榿木惟蜀地最宜種/益部方物記榿林厥植易安)
(數年輒成林民家蒔之不三年材可倍常齊東野語榿/讀作敧庾肩吾詩疎林不礙日涸浦暫通潮張正見詩)
(松吟欲舞風王勃詩野/花常捧露山葉自吟風)籠竹和烟滴露梢(黄庭堅别集/蜀人名大竹)
(曰籠竹蔡夢弼注蜀有竹名籦籠沈炯詩竹烟生薄晚/花色亂春朝宋之問詩潭曠竹烟盡洲香橘露團沈約)
(詠竹詩風動露滴瀝張正/見詩翠竹梢雲自結叢)暫止飛烏將數子(詩瞻烏爰/止于誰之)
(屋沈約詩秋鴻兮疏引寒烏兮聚飛劉孝威望棲烏篇/夕烏飛參差單雄雜寡雌晉書樂志鳳將雛歌者舊曲)
(也古樂府烏生八九/子端坐秦氏桂樹間)頻來語燕定新巢(徐彦伯詩暗梁/聞語燕夜燭見)
(飛蛾太平廣記後魏元道康居林慮山書齋嘗有隻燕/為巢嵗嵗必至忽聞燕呼康字曰景怡景怡樂以終身)
(道康驚異曰爾禽而語何也燕曰我暫為禽耳以卿盛/徳故來相依古詩思為雙飛燕銜泥巢君屋易林不如)
(新巢可以樂居唐太/宗詩新巢封古樹)旁人錯比揚雄宅(漢書揚雄傳雄/字子雲蜀郡成)
(都人也有田一壥有宅一區明一統志揚雄宅内有草/𤣥堂及墨池今成都縣治即其地也左思詩寂寂揚子)
(宅門無卿相輿張載詩借/問揚子宅想見長卿廬)懶惰無心作解嘲(陶潛詩阿/舒已十八)
(懶惰固無匹嵇康絶交書簡與禮相背嬾與慢相成淮/南子食土者無心而慧漢書揚雄傳雄方草太𤣥或嘲)
(雄以𤣥尚白而雄/解之號曰解嘲)
　　　送李八祕書赴杜相公幕(唐書百官志秘書郎/三人従六品上掌四)
　　　　(部圖籍以甲乙丙丁為部虞集注大厯二年/六月劍南節度使杜鴻漸入朝辟李祕書入)
　　　　(幕杜葢先行李追赴之/也當是其年九月作)
青簾白舫益州來(漢焦仲卿妻詩箱簾六七十緑碧青/絲䋲古樂府青雀白鵠舫倦游録劉)
(濬白舫百棹皆繡帆青簾多載伎女漢書武帝紀元封/二年遣將軍郭昌中郎將衞廣發巴蜀兵平西南夷未)
(服者以為益州郡明一統志四/川古梁州地漢置益州部刺史)巫峽秋濤天地迴(荆州/記巴)
(東三峽巫峽長一統志巫峽在巫山縣西三十里即巫/山也曹毘觀濤賦伊山水之遼㢠何秋月之淒清瞻滄)
(洲之騰起觀雲濤之來征左思蜀都賦流漢湯湯驚浪/雷奔望之天迴即之雲昏木華海賦狀如天輪膠戾而)
(激轉又似地軸/挺拔而爭迴)石出倒聴楓葉下(王績詩時時㫁嶂遮/往往孤峯出顔延之)
(詩側聴風薄木謝靈運詩曉霜楓葉丹夕曛嵐氣隂楚/辭洞庭波兮木葉下梁武帝𢷬衣詩中州木葉下邊城)
(應早/霜)櫓搖背指菊花開(呉志吕䝉傳䝉至尋陽使白衣/搖櫓作商賈裝服晝夜兼行王)
(勃採蓮曲桂棹蘭橈下長浦羅裠玉腕搖輕櫓王績詩/春釀煎松葉秋杯浸菊花虞集注楓樹懸崖而生者則)
(聴其落葉之聲船櫓向後而/搖者則背指岸菊花開之處)貪趨相府今晨發(史記張/蒼傳蒼)
(以列侯居相府晉百官表注漢丞相府門無䦨不設鈴/不警鼓言其深大闊逺無節限也王襃入朝詩嚴駕早)
(凌晨任昉詩/朝發富春渚)恐失佳期後命催(楚辭與佳期兮夕張謝/莊月賦佳期可以還微)
(霜霑人衣左傳宰孔謂齊侯曰且有後命無下拜陸機/詩薄寒肅後命改服就藩臣張正見詩良時不可再騶)
(馭鬱/相催)南極一星朝北斗(漢書天文志老人星曰南極崔/駰頌夀如南極子孫千億晉書)
(天文志老人一星在弧南一曰南極常以秋分之旦見/於景春分之夕沒于丁見則治平主夀昌詩維北有斗)
(淮南子北斗之神有雌雄雄左行雌右行星經北斗星/謂之七政天之諸侯亦謂帝車魁四星為璇璣杓三星)
(為玉衡齊七政斗/為人君號令之主)五雲多處是三台(周禮春官保章氏/以五雲之物辨吉)
(凶水旱降豐荒之祲象庾信華林園馬射賦正繪五彩/之雲壺寧百福之酒論衡山大者雲多沈佺期詩泉臨)
(香澗落峯入翠雲多晉書天文志三台六星兩兩而居/起文昌列抵太微一曰天柱三公之位也在人曰三公)
(在天曰三台主開徳宣符也西近文昌二星曰上台主/夀次二星曰中台主宗室東二星曰下台主兵趙子櫟)
(注南極一星謂李祕書北/斗指長安三台指杜相公)
　　劉長卿
　　　獻淮寧軍節度使李相公(唐書方鎮表大厯十/四年淮西節度使復)
　　　　(治蔡州是年/賜號淮寧軍)
建牙吹角不聞喧(南史宋孝武帝紀建牙於軍門是時/多不悉舊儀有一翁班白稱少従武)
(帝征伐因使指揮事畢忽失所在潘岳闗中詩桓桓梁/征髙牙乃建南史張興世傳興世父仲子嘗謂興世曰)
(我雖田舍老公樂聞鼓角可送一部行田時欲吹之徐/陵太極殿銘帝旅無喧王旗斯謐王胄詩當歌寂不喧)
三十登壇衆所尊(世説摯瞻曽作四郡太守大將軍户/曹㕘軍復出作内史年始二十九嘗)
(别王敦敦謂瞻曰卿年未三十已為萬石亦太蚤瞻曰/方于將軍少為太蚤比之甘羅已為太老史記淮隂侯)
(傳賛相國深薦策拜登壇虞世/南詩上將三畧逺元戎九命尊)家散萬金酬士死(史記/平原)
(君傳家之所有盡散以饗士得敢死之士三千人又留/侯世家不愛萬金之資為韓報讐强秦管子呉王好劍)
(而國士/輕死)身留一劒答君恩(史記孟嘗君傳馮先生甚貧/猶有一劍耳晉書張華傳華)
(補豫章令雷煥為豐城令煥到縣掘獄屋基得一石函/中有雙劍並刻題一曰龍泉一曰太阿遣使送一劒與)
(華佩詩天子萬年疏臣䝉君恩/無以報答故願君長夀而已)漁陽老將多回席(漢書/地理)
(志漁陽郡秦置後漢書呉漢傳漁陽上谷突騎天下所/聞也唐書地理志薊州漁陽郡開元十八年析幽州置)
(漢書髙帝紀項羽願與沛公西入關懐王諸老將皆曰/羽所過無不殘滅不如更遣長者又灌夫傳丞相娶燕)
(王女為夫人有太后詔召列侯宗室皆往賀酒酣武安/起為夀坐皆避席伏已魏其侯為夀獨故人避席耳餘)
(半膝/席)魯國諸生半在門(漢書地理志魯國屬豫州伯禽/所封又儒林傳髙皇帝誅項籍)
(引兵圍魯魯中諸儒尚講誦習禮絃歌之聲不絶史記/叔孫通傳通徵魯諸生三十餘人資治通鑑狄仁傑嘗)
(薦姚元崇桓彦範敬暉等數十人卒成反正/之功或謂仁傑曰天下桃李悉在公門矣)白馬翩翩
春草緑(詩有客有客亦白其馬魏志公孫瓉傳瓉為遼/東屬國長史長乗白馬又選數十白馬為騎士)
(號曰白馬義従袁淑詩劍騎何翩翩鮑照/詩獸肥春草短沈炯詩草纎纎而垂緑)邵陵西去獵
平原(春秋楚屈完來盟于師盟于召陵注召陵潁川縣/也按邵古作召唐書地理志武徳四年以郾城邵)
(陵北舞西平置道州貞觀元年州廢省邵陵西平入郾/城隸蔡州明一統志郾城縣在許州城南一百二十里)
(召陵城在郾城縣東四十五里春秋盟于召陵即此公/羊敗狄于太原傳上平曰原下平曰隰司馬相如子虛)
(賦楚有平原廣澤遊獵之地虞世/南詩揚桴上隴坂勒騎下平原)
　　　自夏口至鸚鵡洲夕望岳陽寄源中丞(明一統/志夏口)
　　　　(在武昌府荆江之中正對沔口唐稱鄂州為/夏口本在江北自孫權取對岸為夏口而江)
　　　　(北之名始晦水經注江水又東逕江之右岸/當鸚鵡洲一統志湖廣武昌府鸚鵡洲在府)
　　　　(城南按岳陽今岳州府也源中丞一作元漢/書百官表御史大夫有兩丞一曰中丞在殿)
　　　　(中蘭臺掌圖籍外督部刺史/内領侍御史受公卿奏事)
汀洲無浪復無烟(楚辭搴汀洲兮杜若將以遺兮逺者/柳惲詩汀洲採白蘋日暖江南春徐)
(陵頌四海無浪三階已平梁元帝螢火詩著人疑不/熱集草訝無烟江總詩石瀨乍深淺崖烟逓有無)楚
客相思益渺然(左傳楚客聘于晉過宋太子知之請野/享之江淹詩楚客心悠哉晉書嵇康傳)
(吕安與康友每一相思輒千里命駕虞世南詩/結友一言重相思千里至江淹詩渺然萬里遊)漢口夕
陽斜度鳥(明一統志湖廣漢陽府漢口在大别山北即/漢水與溳水合流入於大江處詩度其夕陽)
(爾雅山西曰夕陽注暮乃見日庾信詩拱積行雲/礙憣搖度鳥驚虞騫詩澄潭寫度鳥空嶺應鳴猿)洞庭
秋水逺連天(戰國策秦與楚戰大破之取洞庭五渚水/經注洞庭湖廣員五百餘里日月若出没)
(其中明一統志湖廣岳州府洞庭湖在府城西南莊子/秋水時至百川灌河沈約攜手曲斜簪暎秋水開鏡比)
(春粧後漢書光武帝紀/旗幟蔽野埃塵連天)孤城背嶺寒吹角(庾信文月暈/孤城塵驚虛)
(援楊素詩荒塞空千里孤城絶四鄰梁元帝庾承先銘/風翻嶺背月下松西通禮儀纂蚩尤與黄帝戰帝命吹)
(角作龍鳴以禦之軍中製之以司昬曉南史王敬則傳/敬則臨淮人母為女巫嘗謂人曰敬則生時胞衣紫色)
(應得鳴鼓角人笑之曰汝子得/為人吹角可矣後封尋陽郡公)獨樹臨江夜泊船(古樂/府獨)
(樹不成林王襃詩平原看獨樹亭臯望别邨謝靈運詩/臨江遲來客庾信賦誅茅宋玉之宅穿徑臨江之府隋)
(書李安傳平陳之役安率蜀兵東下謂諸將曰水戰非/北人所長今陳人依險泊船必輕我而無備以夜襲之)
(可破/也)賈誼上書憂漢室(漢書賈誼傳誼以為漢興二十/餘年當改正朔易服色制度定)
(官名興禮樂天子議以誼任公卿之位絳灌之屬盡害/之迺毁誼天子疎之以誼為長沙王太傅既以適去意)
(不自得度湘水為賦以弔屈原注適音讁戰國策説秦/王書十上而説不行魯靈光殿賦瑞我漢室永不朽兮)
長沙謫去古今憐(漢書五行志故為人所羡今為人所/憐全唐詩話劉長卿字文房以祠部)
(員外郎為轉運使判官呉仲孺誣奏貶播州南巴/尉唐汝詢解此長卿被謫入楚以賈生自慰也)
　　　觀校獵上淮西相公(周禮校人掌王田獵之馬/漢書成帝紀大校獵注校)
　　　　(獵者大為闌校以遮禽獸而獵取也唐書方/鎮表上元二年淮南西道節度使増領陳鄭)
　　　　(潁亳汴宋曹徐泗九州徙治/安州號淮西十六州節度使)
龍驤校獵邵陵東(晉書五行志孫皓天紀中童謠曰不/畏岸上獸但畏水中龍武帝聞之加)
(王濬龍驤將軍車武子秦書苻堅與苻健入闗堅時年/十二未有位號健夢有天神遣使者拜堅為龍驤將軍)
(後加此官以應神夢左思呉都賦命官師而擁鐸將校/獵乎具區劉孝威詩材官足校獵凉秋戲射熊漢書地)
(理志汝南郡縣召陵注即齊/桓公伐楚次于召陵者也)野火初燒楚澤空(戰國策/楚王遊)
(于雲夢結駟千乗旌旗蔽天野火之起也若雲蜺髙士/傳焦先嘗結草為廬于河之湄其後野火燒其廬先因)
(露寝遭冬雪大至袒卧不移司馬相如子虛賦臣聞楚/有七澤嘗見其一未觀其餘也臣之所見葢特其小小)
(者耳名/曰雲夢)師事黄公千載後(史記田單傳單令城中人曰/當有神人為我師有一卒曰)
(臣可以為師乎因反走田單乃起引還東鄉坐師事之/又留侯世家張良遊下邳圯上有一老父至與良期後)
(五日㑹此出一編書曰讀此為王者師後十三年見濟/北穀城山下黄石即我矣庾信宇文盛誌銘授圖黄石)
(不無師表之心學劍白猿遂得風雲之/志何妥詩小臣屬千載時幸預簪纓)身騎白馬萬人
中(淮南子將軍不敢騎白馬魏志龎徳傳徳嘗乗白馬/時謂之白馬將軍晉書五行志嘉平中有謠曰白馬)
(素羈西南馳其誰乗者朱虎騎淮南子智過萬/人者謂之英王粲詩連舫踰萬艘帶甲千萬人)笳隨晚
吹吟邊草(顔延之七斁視華鼓之繁桴聴邊笳之嘶囀/江淹賦吟燕笳而坐悲王勃與蜀城父老書)
(輕蟬送夏驚晚吹於風園伏知道詩三更夜警/新横吹獨吟春呉邁逺胡笳曲邊風落裒草)箭沒寒
雲落塞鴻(史記李廣傳廣出獵見草中石以為虎而射/之中石沒鏃庾肩吾詩寒雲間石起秋葉下)
(山飛徐陵詩角弓連兩兔珠彈落雙鴻梁昭/明太子九月啟紫塞蒼鴻追風光而結陣)三十擁旄
誰不羨(古樂府陌上桑三十侍中郎班固涿邪山祝文杖/節擁旄鉦人伐鼓虞羲詩擁旄為漢將汗馬出)
(長/城)周郎少小立竒功(呉志周瑜傳孫策親自迎瑜授建/威中郎將即與兵二千人騎五十)
(匹瑜時年二十四呉中皆呼為周郎孫權討江夏瑜為/前部大督曹公入荆州將士皆懼瑜曰請得精兵三萬)
(人進駐夏口保為將軍破之乃取䝉衝鬭艦數十艘實/以薪草膏油灌其中裹以帷幕同時發火延燒岸上營)
(落人馬燒溺死者甚衆軍遂敗退還曹植樂府少小去/鄉邑揚聲沙漠垂沈炯詩自言居漢世少小見豪雄漢)
(書陳湯傳湯為人/多策謀喜竒功)
　　錢起
　　　贈闕下裴舍人
二月黄鶯飛上林(蕭子顯詩二月春心動武平一詩黄/鶯未解林間囀王維詩黄鶯弄不足)
(銜向玉階飛詩黄鳥于飛呉均詩黄鸝飛上林漢書武/帝元鼎二年初置上林苑又枚乗傳修治上林雜以離)
(宫三輔故事上林/苑連綿四百餘里)春城紫禁曉隂隂(王維詩疎雨過春/城謝莊文收華紫)
(禁文選注王者之宫以象紫微故名紫禁李嶠詩白玉/仙輿紫禁來駱賔王詩城闕千門曉謝朓詩紫殿肅隂)
(隂/)長樂鐘聲花外盡(三輔黄圖長樂宫本秦之興樂宫/也髙皇帝始居櫟陽七年長樂宫)
(成徙居長安城西都賦自未央而連桂宫北彌明光而/亘長樂禮記鐘聲鏗鏗以立號劉孝威詩鐘聲猶未絶)
(李嶠詩羽騎參差花外轉/沈佺期詩長樂宵鐘盡)龍池柳色雨中深(唐書禮樂/志帝賜第)
(隆慶坊坊南之地忽變為池帝即位作龍池樂以歌其/祥沈佺期詩龍池躍龍龍已飛何遜詩輕烟滲柳色李)
(白詩柳色黄金嫰王維/詩雨中春樹萬人家)陽和不散窮途恨(史記時在中/春陽和方起)
(劉長卿詩草樹得陽和晉書阮籍傳籍時率意獨駕不/由徑路車迹所窮輒慟哭而返鮑照詩窮途悔短計李)
(白詩夜光抱/恨良歎悲)霄漢長懸捧日心(賈謐詩青青寒雲上拂/丹霄詩倬彼雲漢謝靈)
(運詩結念屬霄漢江淹詩旌心徒自懸魏書程昱少時/常夢兩手捧日昱私異之以語荀彧彧以白太祖太祖)
(曰卿當終為吾腹心唐/太宗詩心隨朗日髙)獻賦十年猶未遇(王維詩聞道/甘泉能獻賦)
(懸知獨有子雲才後漢書張衡傳作兩京賦以諷諫十/年乃成袁宏三國名臣賛序未遇伯樂則千載無一驥)
羞將白髮對華簪(杜甫詩羞將短髮還吹㡌南史范縝/傳縝年二十九髮白皓然乃作白髮)
(詠以自嗟謝靈運詩星星白髮垂陶潛/詩聊用忘華簪張九齡詩安用叨華簪)
　　　宴曹王宅(唐書列傳王名臯字子蘭天寳十一/載嗣封由左司禦兵曹㕘軍累遷江)
　　　　(西節度使卒贈尚/書左僕射諡曰成)
賢王駟馬退朝初(孟子古之賢王好善而忘勢杜甫詩/許與必詞伯賞遊實賢王蔡邕獨㫁)
(法駕有五色安車五色立車各一皆駕駟馬/楚辭霾兩輪兮縶駟馬杜甫詩退朝花底散)小苑三春
帶雨餘(庾信春賦停車小苑連騎長楊李頎詩小苑蔔/萄花滿枝琴賦三春之初麗服以時乃攜友生)
(以遨以嬉王襃詩秋風帶雨/餘庾肩吾詩雲歸帶雨餘)林沼蔥蘢多貴氣(庾信卭/竹杖賦)
(摘芳林沼行樂軒除李頎詩松篁氣蔥蘢後漢書光武/帝紀氣佳哉鬱鬱蔥蔥然沈佺期詩邸第樓臺多氣色)
(杜甫詩門/䦨多喜氣)樓臺隠暎接天居(盧懐慎詩樓臺影就波中/出裴㴶詩樓臺直與紫微)
(通劉孝威詩堂皇更隠映蔡邕賦皇家赫赫而天居/鮑照舞鶴賦仰天居之崇絶王維詩雲館接天居)仙
雞引敵穿紅藥(本集仙雞詩序繁峙義興鎮酒家韓氏/畜一雞以善鬬雄其鄉一日敵家以藥)
(飼雞求與韓雞鬬韓雞被傷一賣藥道人過其門曰吾/能活此韓欣然使療之雞果復生作仙雞詩以記之傅)
(奕鬬雞賦或徉背而引敵杜甫詩穿/花蛺蝶深深見謝朓詩紅藥當階翻)宫燕銜泥落綺疏
(鮑照樂府猶勝呉宫燕古詩忽為雙飛燕銜泥巢君屋/薛道衡詩空梁落燕泥李尤東觀銘綺疏外陳陸雲登)
(臺賦綺疏列於東/序玉篇綺疏窓也)自歎平生相識願(南史馬先琕傳大/丈夫為時所知當)
(進不求名退不逃罪乃平生願也陳子昂詩孤負平生/願左傳呉季札聘于鄭見子産如舊相識杜甫詩佳士)
(欣相/識)何如今日厠應徐(曹植詩今日同堂庾肩吾詩徒/然欣並命無以厠應劉魏志王)
(粲傳文帝為五官中郎將及平原侯植皆好文學粲與/徐幹應瑒應璩陳琳阮瑀劉楨並見友善時稱建安七)
(子/)
　　韓翃
　　　題仙遊觀
仙臺下見五城樓(陳子昂詩白玉仙臺古蘇頲詩宫中/下見南山盡史記武帝紀方士有言)
(黄帝時為五城十二樓以候神人庾信詩五/城臨北極李白詩天上白玉京十二樓五城)風物凄凄
宿雨收(陶潛斜川詩序天氣澄和風物閒美詩蒹葭淒/淒又秋日凄凄百卉具腓謝朓詩多雨亦凄凄)
(江總詩宿雨潤條枝王維詩桃紅復含/雨應璩與岑文瑜書雨垂落而復收)山色遙連秦樹
晚(王維詩江流天地外山色有無中岑參詩山色低官/舍王諲南至雲物賦佳氣蔥蘢遙連渭北杜甫詩兩)
(行秦樹直張九齡詩樹晚猶/蔥蒨姚崇詩桂含秋樹晚)砧聲近報漢宫秋(梁簡文/帝詩城)
(外搗砧聲又翃本集詩露濕荷裳已報秋李白詩蔔/萄出漢宫杜甫詩乾坤繞漢宫又甫詩秋至拭清砧)疎
松影落空壇靜(虞騫詩疎松含白水李白詩清泉暎疎/松杜甫詩疎松隔水奏笙簧江總詩終)
(南雲影落王勃詩雲暗玉/壇空王維詩谷靜惟松響)細草香閒小洞幽(丘遲詩細/草藉龍騎)
(蘇頲詩細草偏承迴輦處杜甫詩春風花草香劉長/卿詩細草青青御路閑宋之問詩别有仙人洞壑幽)何
用别尋方外去人間亦自有丹丘(張説詩逍遙非外尋/楚辭覽方外之荒忽)
(七啟雍容暇豫娯志方外李白詩别有天地非人間楚/辭仍羽人於丹丘注丹丘晝夜常明之處也謝靈運詩)
(丹丘徒/空筌)
　　　送冷朝陽還上元(全唐詩注冷朝陽金陵人大/厯進士一統志宋永嘉初始)
　　　　(置江寧縣唐至徳二年陞縣為郡乾元初改/為昇州上元二年始因童謠改昇州為上元)
　　　　(従年/號也)
青絲䋏引木蘭船(漢鼓吹曲青絲為君䋏魏文帝詩負/䋏引船行劉孝威詩金槳木蘭船薛)
(道衡詩新船木蘭檝/李頎詩且駐木蘭船)名遂身歸拜慶年(北史周明帝紀/功成名遂建國)
(剖符老子功成名遂身退天之道也梁武帝孝思賦便/欲歸身山下皇甫冉詩前程觀拜慶崔顥詩恩深侍従)
(年/)落日澄江烏榜外(廬照隣詩落日似縣金謝朓詩澄/江淨如練杜甫詩更有澄江消客)
(愁圖經初立西州城未有籬門樹烏榜而已故其/地又名烏榜邨一統志西州城晉時丹陽尹治也)秋風
疎柳白門前(漢武帝秋風辭秋風起兮白雲飛鮑照詩/髙松揭秋風蕭慤詩楊柳月中疎杜甫詩)
(塞柳行疎翠一統志白下縣本江東之白石壘齊武帝/移瑯琊人居之唐武徳元年於此立金陵城古樂府暫)
(出白門前楊/柳可蔵烏)橋通小市家林近(杜甫詩伐竹為橋結構/同褰裳不涉往來通周)
(禮大市以質小市以劑又杜甫詩小市常爭米顔延/之文汲流舊巘葺宇家林孟浩然詩誰道山林近)山
帶平湖野寺連(庾信碑銘河連積石山帶崆峒杜甫詩/山帶烏蠻闊江連白帝城又庾信詩平)
(湖泛玉舳李白詩石門中㫁平湖出岑參詩野寺荒/臺晚李逺詩曽往衡陽岳寺邊門開江水與雲連)别
後依依寒夢裏(李白詩别後經此地為余謝蘭孫漢書/外戚傳驩接狎以離别兮宵寤夢之茫)
(茫蔡元恭詩眺回情依依又李白詩寒/燈厭夢䰟欲絶張九齡詩所思如夢裏)共君攜手在東
田(詩恵而好我攜手同行樂府解題攜手曲言攜手行/樂也杜甫詩醉眠秋共被攜手月同行沈約傳約少)
(嗜慾居處儉素立宅東田屬望/郊阜崔泰之詩微尚愛東田)
　　　送客歸江州(一統志晉太康十年立江州治豫/章寰宇記江州為晉重鎮隋平陳)
　　　　(郡廢州存大業中廢州為郡名九江唐/復置江州明皇改潯陽郡後復改江州)
東歸復得采真遊(詩我東曰歸莊子古之至人假道於/仁托宿於義以遊逍遙之虛食於茍)
(簡之田立於不貸之圃古者謂是/采真之遊注謂采取真實之理也)江水迎君日夜流(楚/辭)
(使江水兮安流阮籍詩湛湛長江水又楚辭波滔滔兮/來迎離騷吾令鳳凰飛騰兮繼之以日夜蘇頲詩河流)
(無日/夜)客舍不離青雀舫(王維詩柳條疎客舍王融詩興/寝不曽離梁元帝船名詩檐知)
(青雀歸隋煬帝詩綠潭桂檝浮青雀王勃滕王閣序舸/艦迷津青雀黄龍之舳爾雅舫舟也庾信詩時看青雀)
(舫/)人家舊在白鷗洲(王維詩雨中春樹萬人家陶潛還/舊居詩阡陌不移舊鮑照詩翻浪)
(揚白鷗詩在河之洲注洲水中可/居之地江淹詩水鳥立於孤洲)風吹山帶遙知雨(詩/風)
(其吹女梁昭明太子詩靡靡祥風吹廬山記廬山香爐/峯其氣若香烟天將雨白雲冠峯號山帶論衡天且雨)
(商羊起舞商羊/者知雨之物也)露濕荷裳已報秋(何遜詩露濕寒塘草/陽休之詩露濕後園)
(薇傅亮芙蓉賦美蘭佩而荷裳王昌齡詩為我訪荷裳/陶潛詩慨然知己秋李白怨清秋賦荷花落兮江色秋)
聞道泉明居止近(杜甫詩聞道尋源使南史陶潛傳潛/字淵明唐人避髙祖諱改為泉明易)
(林宜利居止向秀思舊賦余/少與嵇康吕安居止接近)籃輿相訪為淹留(晉書陶/潛傳潛)
(素有脚疾乗籃輿令一門生二兒共舉之陳子昂詩聞/鶯忽相訪呉都賦集洞庭而淹留謝靈運詩憶爾共淹)
(留/)
　　皇甫冉
　　　三月三日義興李明府後亭泛舟(一統志常州/府宜興縣本)
　　　　(呉荆溪地晉置義興郡隋廢/郡改縣曰義興宋改宜興)
江南風景復如何(爾雅江南曰揚州史記貨殖傳大江/之南五湖之間晉書王導傳風景不)
(殊王冋詩風景共鮮華水石相輝媚王勃文野曠/川明風景挾江山之助詩如何如何忘我實多)聞道
新亭更可過(江總詩聞道艷歌時易調晉書王導傳過/江人士每至暇日相要出新亭飲宴庾信)
(詩樹似新亭岸沙如龍尾灣又彷彿新亭岸西京/賦連騎相過謝靈運撰征賦平原逺兮路交過)處處
藝蘭春浦緑(後漢書桓帝紀郡縣阡陌處處有之子夜/歌處處采芙蓉婉轉得蓮子陶潛詩菽稷)
(隨時藝易同心之言其臭如蘭江淹别賦春草碧色春/水渌波送君南浦傷如之何魏收櫂歌行雪溜添春浦)
(花水足新流王襃/詩垂楊夾浦緑)萋萋藉草逺山多(詩惟葉萋萋黄鳥/于飛琴操昭君怨)
(秋木萋萋其葉萎黄廣韻萋萋草盛貌楚辭春草生兮/萋萋此史達奚武傳同州旱帝勅武祠華岳晚不得還)
(即於岳上藉草而宿江總賦徑行藉草宴坐臨渠謝靈/運詩杪秋尋逺山山逺行不近何遜詩天暮逺山青梁)
(簡文帝文鬱乎/此山竒狀増多)壺觴須就陶彭澤(陶潛歸去來辭引壺/觴以自酌盻庭柯以)
(怡顔韋元旦詩壺觴既卜仙人夜歌舞旋停織女梭襄/陽記司馬徳操常詣龎徳公值其渡沔徳操竟入其室)
(呼徳公妻子使速作黍徐元直向云當來就我與徳公/談晉書陶潛傳潛謂親朋曰聊欲絃歌以為三徑之資)
(可乎執事者聞之以為彭澤/令一統志彭澤縣屬九江府)時俗猶傳晉永和(離騷蹇/吾法夫)
(前修兮非時俗之所服又何時俗之工巧兮偭規矩而/改錯陸雲詩秉心金石固豈従時俗傾晉書王嘉傳所)
(造牽三歌䜟事過皆驗累世猶傳之書法要録永和九/年王右軍與親友四十二人修禊于蘭亭揮毫製序按)
(永和晉穆/帝年號)更使輕橈徐轉去(謝瞻詩日落泛澄瀛星羅/遊輕橈王籍櫂歌行輕橈)
(暮不息復逐夜潮上武平一詩波搖岸影隨橈轉曹/植九華扇賦隨皓腕以徐轉劉峻詩去去無終極)微
風落日水増波(古樂府微風吹閨闥呉均詩皎皎日將/上獵獵起微風謝恵連詩落日隠檐楹)
(梁簡文帝詩暉暉隠落日九歌與女遊兮九河衝風至/兮水揚波魏文帝臨渦賦䕃髙樹兮臨曲阿微風起兮)
(水増波張華詩/増波動芰荷)
　　　送張道士歸茅山謁李尊師(一統志茅山在句/容縣東南四十五)
　　　　(里形如句字初名句曲山後因茅君得道/於此更今名道書為第八洞天第一福地)
向山獨有一人行(庾信詩獵馬向山横史記河渠書禹/湮洪水泥行蹈橇山行即橋尸子山)
(行乗樏祖孫登詩獨有相思意聊敞鳳凰臺隋書/姚察傳我平陳唯得此一人易一人行則得其友)近洞
應逢雙鶴迎(一統志茅山華陽洞玉柱洞茅洞又有良/常羅姑天窻碧巖諸洞庾信明月山銘風)
(生石洞雲出山根王勃序萍水相逢南史庾域傳域為/懐寧太守母好鶴唳域營求孜孜不怠一旦雙鶴來下)
(論者以為孝感所致何晏詩雙鶴比翼遊/羣飛戲太清庾信步虛詞黄鵠來相迎)嘗以素書傳
弟子(唐書藝文志枕中素書一巻不著録張商英序黄/石公圯橋所授子房素書世人多以三畧為是此)
(傳者之悞也晉有盜發子房塚於玉枕/中得此書太平經悟師一人教十弟子)還因白石號先
生(列仙傳焦先煮白石食之或以與人味如芋庾信詩/白石仙人芋青林隠士松神仙傳白石先生者恒煮)
(白石為糧就白石山居故號/白石先生孟子先生將何之)無窮杏樹何年種(淮南子/執要道)
(之柄而遊于無窮之地武元衡詩三千世界本無窮神/仙傳董奉居廬山為人治病重者種杏五株輕者一株)
(庾信詩移梨付苑吏種杏乞山人王/襃輕舉篇流珠餘舊竈種杏發新叢)㡬許芝田帶月耕
(古詩相去復㡬許神異經鐘山在北海之子地仙家數/十萬畊田種芝草課計頃􁈿拾遺記崑崙山第九層山)
(形漸小狹下有芝田蕙圃皆數百頃羣仙種耨焉盧思/道詩春朝露濕九芝田陶潛詩帶月荷鋤歸山海經稷)
(之孫叔均是/始作牛耕)師事少君年嵗久(神仙傳東陵聖母師事/劉綱史記封禪書李少)
(君以祠竈穀道却老方見上少君者故深澤侯舍人主/方匿其年及其生長常自謂七十能使物却老荀濟詩)
(咄嗟改容髩俄傾彌年嵗駱/賔王賦蕩子别來年月久)欲隨旌節往層城(周禮掌/節凡邦)
(國之使節山國用虎節土國用人節澤國用龍節門闗/用符節貨賄用璽節道路用旌節注今使者所擁節是)
(也淮南子崑崙山有層城九重天台山賦茍台嶺之可/攀亦何羨於層城蕭子顯詩睿心重禪室遊駕陟層城)
　　皇甫曽
　　　早朝日寄所知
長安雪夜見歸鴻(漢書地理志京兆尹縣長安髙帝五/年置西都賦漢之西都實在雍州名)
(曰長安晉書王徽之傳居山隂夜雪初霽忽憶戴逵便/夜乗小船詣之家語衞靈公與孔子語見飛鴻過仰視)
(之顔延之歸鴻詩萬有皆同春鴻雁獨/辭歸謝朓詩停琴佇凉月滅燭聴歸鴻)紫禁朝天拜舞
同(謝莊文收華紫禁李善注王者之宫象紫微故謂宫/中為紫禁李嶠詩白玉仙輿紫禁來舊唐書韓𢎞傳)
(朝天有慶就日方伸易林長樂行觴千秋起舞拜受大/福唐書禮樂志内閑廏使引戲馬五坊使引象犀入場)
(拜/舞)曙色漸分雙闕下(唐明皇詩曙色和風著花草李白/詩紗窗曙色新庾信祀五帝歌閶)
(闔朝分李嶠詩烏署曉光分魏志陳思王傳注建髙門/之嵯峩兮浮雙闕乎太清又閶闔起丹扉雙闕耀朱光)
(史記封禪書新垣平使人持玉杯上書闕下獻之平言/上曰闕下有寳玉氣來者已視之果有獻玉杯者刻曰)
(人主延夀班固詩上書詣闕/下梁武帝樂府照耀雙闕下)漏聲遙在百花中(説文漏/以銅受)
(水刻節晝夜百刻唐髙宗詩路曲回輪影岩虛傳漏聲/古樂府春風宛轉入曲房兼送小苑百花香劉孝先詩)
(夜樓明月弦露下百花鮮虞世南詩横空一鳥度照水/百花然何遜詩日色花中亂庾信詩低橋澗底度狹路)
(花中/行)爐烟乍起開仙仗(梁簡文帝詩爐烟入斗帳蕭放/詩銀龍銜燭燼金鳳起爐烟庾)
(信文鼎氣常浮爐烟咸起唐書儀衞志凡朝㑹之仗五/一曰供奉仗二曰新仗三曰勲仗四曰翊仗五曰散手)
(仗皆帶刀捉仗立於東西廊下毎月/以四十六人立内廊閣外號曰内仗)玉佩成行引上公
(詩何以贈之瓊瑰玉佩禮記疏自士以上皆有玉佩宋/書樂志羅列自成行李尤東觀賦好緑樹之成行傅休)
(奕詩列宿自成行書庸建/爾于上公家語生為上公)共荷發生同雨露(李嶠謝表/受恩于天)
(但知榮荷爾雅春為青陽一曰發生潛夫/論春夢發生夏夢髙明禮記雨露既濡)不應黄葉久
隨風(易林桑芳將落隕其黄葉丘遲詩檐際落黄葉階/前網緑苔陸機浮雲賦飛仙凌虛隨風游騁楊乂)
(雲賦隨風徘/徊流行菴藹)
　　　寄中書王舍人(唐書百官志中書省舍人六人/正五品上掌侍進奏參議表章)
　　　　(凡詔㫖制勅璽書册命皆/起草進畫既下則署行)
腰金載筆謁承明(戰國策黄金横帶魏畧文帝時西域/來獻紫球腰帶唐書車服志紫為三)
(品之服金玉帶銙十三緋為四品之服金帶銙十一淺/緋為五品之服金帶銙十禮記史載筆士載言南史任)
(昉傳昉尤長載筆才思無窮漢書嚴助傳君厭承明之/廬注承明廬在石渠閣外直宿所止曰廬西都賦又有)
(承明金馬著作之庭梁元帝/詩驂駕乗駟馬謁帝朝承明)至道安禪得此生(禮記雖/有至道)
(弗學不知其善莊子至道之精窈窈㝠㝠至道之極昬/昬黙黙梁武帝方丈曲至道虛凝張纉南征賦尋太傅)
(之故宅今築室以安禪江總詩金河知證果石/室乃安禪陶潛詩嘯傲東軒下聊復得此生)西掖㡬
年綸綍貴(漢官儀左右曹受尚書事前世文士以中書/在右因謂中書為右曹又稱西掖劉楨詩誰)
(謂相去逺隔此西掖垣陸機詩日月相追周旋萬里倏/忽㡬年陶潛詩不知㡬何年禮記王言如綸其出如綍)
東山遙夜薜蘿情(晉書謝安傳寓居㑹稽與王羲之及/許詢桑門支遁遊處出則漁弋山水)
(入則言詠屬文雖受朝寄然東山之志始末不渝六朝/事迹上元縣有東山在崇禮鄉今土山是也謝安寓居)
(㑹稽棲遲東山此安之舊隠也後於土山營築以擬東/山今去縣二十里楚辭倩杪秋之遙夜兮心繚悷而有)
(哀晉書謝安傳論褫薜蘿而襲朱組去衡泌而/踐丹墀宋之問詩睿藻光岩穴宸襟洽薜蘿)風傳刻
漏星河曙(舊唐書孔㯋達傳風傳闕里梁武帝閶闔篇/衞尉屯兵上期門曉漏傳周禮挈壺氏掌刻)
(漏河圖括地象川地布精上為/星河張正見詩耿耿長河曙)月上梧桐雨露清(江淹/别賦)
(月上軒而飛光庾信賦兔月先上羊燈次安何遜詩初/月波中上詩梧桐生矣于彼朝陽禮記雨露既濡唐太)
(宗詩初秋玉露清許/敬宗詩芝房夕露清)聖主好文誰為薦(楊惲書伏惟聖/主之恩不可勝)
(量王襃聖主得賢臣頌遇明君遭聖主南史袁畯傳梁/武帝雅好詞賦時獻文章于南闕者相望焉論衡文章)
(滂沛不遭有力之引薦/亦時遺棄於衡門之下)閉門空賦子虛成(後漢書馮衍/傳西歸故郡)
(閉門自保乂陳寔傳閉門懸車棲遲養老漢書司馬相/如傳相如客遊梁得與諸侯遊士居乃著子虛之賦蜀)
(人楊得意為狗監侍上上讀子虛賦而善之曰朕獨不/得與此人同時哉得意曰臣邑人司馬相如自言為此)
(賦上驚乃召問相如文心雕龍昔儲説/始出子虛初成秦皇漢武恨不同時)
　　郎士元
　　　春宴王補闕城東别業(唐書百官志門下省左/補闕六人従七品上掌)
　　　　(供奉諷諫大事廷/議小則上封事)
柳陌乍隨洲勢轉(盧照隣詩寒辭楊柳陌春滿鳳皇城/王維詩青青楊柳陌陌上别離人劉)
(勰新論觀形而運竒隨勢而應變孟浩然詩洲勢逶迤/繞碧流鴛鴦鸂鶒滿沙頭謝朓詩淩崖必千仞尋壑將)
(萬/轉)花源忽傍竹隂開(陶潛桃花源記武陵人捕魚為業/忽逢桃花林夾岸林盡水源便得)
(一山張説詩桃花春徑滿悞識武陵源劉潛詩依歌移/弱步傍竹艷新粧孫擢詩晚花猶結子新竹未成隂)
能將瀑水清人境(梁簡文帝招真館碑瀑水懸流雜天/河而俱灑劉斌詩石梁髙鳥路瀑水)
(近天河盧照鄰詩瀑水含秋氣垂藤引夏凉陶潛詩結/廬在人境而無車馬喧王勃文信可下清人境上配天)
(都/)直取流鶯送酒盃(張説詩繞殿流鶯凡㡬樹當溪亂/蝶許多叢賈至詩百囀流鶯繞建)
(章庾信詩上元應送酒來向蔡經家又美酒餘杭醉芙/蓉即奉盃李嶠詩還將石溜調琴曲更取峯霞入酒盃)
(杜甫詩莫怪/頻頻勸酒盃)山下古松當綺席(呉均詩挂月青山下何/遜詩家本青山下好上)
(青山上李白詩貞心比古松漢舊儀祭天用綵綺席六/重鄒陽酒賦綃綺為席犀璩為鎮江淹詩綺席生浮埃)
(沈君攸詩絲繩/玉壺傳綺席)簷前片雨滴春苔(唐太宗詩元燕舞簷/前髙適詩簷前白日)
(應可惜籬下黄花為誰有岑參詩江邨片雨外野寺夕/陽邊潘岳詩晨溜承簷滴古詩夜雨滴空階别賦春宫)
(閟此青苔色又或春苔/兮始生乍秋風兮蹔起)地主同聲復同舍(左傳夫諸侯/之㑹事既畢)
(矣侯伯致禮地主歸餼以相辭也注地主所㑹主人也/岑參詩使君地主能相送易同聲相應同氣相求樂府)
(解題同聲歌漢張衡所作也陸機樂府良㑹罄美服對/酒宴同聲史記司馬相如傳相如客遊梁梁孝王令與)
(諸生同舍淮南子三人同舍唐書陸扆/傳扆文思敏速揮翰如飛同舍服其能)留歡不畏夕陽
催(杜甫詩泛愛容霜髩留歡一夜闌詩不畏强禦書乃/罔畏畏注不畏其所當畏也遜逖詩傳車春色送離)
(興夕陽催孟浩然詩談/𤣥殊未已歸騎夕陽催)
　　盧綸
　　　春日題杜叟山下别業(南史謝靈運傳始寧有/故宅及墅遂移籍㑹稽)
　　　　(修營别業傍山帶江盡丘壑之美石崇思歸/引序篤好林藪遂肥遯於河陽别業儲光羲)
　　　　(詩别業/在青山)
白鳥羣飛山半晴(詩白鳥翯翯沈約詩白鳥暎青疇射/雉賦涉青林以遊覽兮樂羽族之羣)
(飛王維文山鳥羣飛日隠輕霞梁簡文帝/詩長嶼横山半張九齡詩初逢山雨晴)渚田相接有
泉聲(岑參詩芋葉蔵山逕蘆花雜渚田張衡西京賦結/棼橑以相接孟浩然詩荆呉相接水為鄉吕覽髙)
(泉之山其上有湧泉焉陶潛别傳淵明嘗聞田水聲倚/杖聴之歎曰此水過吾師丈人矣王勃詩逺近聴泉聲)
園中曉露青叢合(鮑照詩園中鳥多佳聲庾信詩今日/小園中宋文帝詩階上曉露潔謝朓)
(詩惜曉露之方晞梁簡文帝詩倒流映碧叢江總石/室銘岫濃翠合林虛桂靜孟浩然詩水迴青嶂合)橋
上春風緑野明(劉希夷詩天津橋上繁華子李白詩年/年橋上遊子夜春歌春風振榮林謝靈)
(運詩春晚緑野秀唐太宗詩和風吹緑/野虞世南詩緑野明斜日青山澹晚烟)雲影㫁來峯影
出(祖孫登詩流清雲影深庾信詩聴歌雲即㫁杜甫詩/雲㫁嶽蓮臨大路楊思道詩日落横峯影王績詩時)
(時㫁嶂遮往/往孤峯出)林花落盡草花生(呉均詩林花合復分顧/野王序林花翻麗乍飄)
(揚於蘭臯謝朓詩鳥散餘花落李白詩楊花落盡子規/啼江淹賦草自然而千花江淹恨賦秋風罷兮秋草生)
(傳燈録因/地種花生)今朝醉舞同君樂(詩以永今朝又鼓咽咽醉/言舞于胥樂兮舊唐書禮)
(儀志昨夜則息風收雨今朝則天晴日暖陶潛詩且極/今朝樂岑參詩醉舞罄金罍唐書魏元忠傳人有樂君)
(共之君有樂人慶/之可謂同樂矣)始信幽人不愛榮(禮記君子言足信/也左傳茍有明信)
(易履道坦坦幽人貞吉李白詩曲巷幽人宅陸雲書昔/讀楚辭意不大愛之風俗通顔闔踰牆而遁榮張協詩)
(達人知止足/遺榮忽如無)
　　　長安首秋即事(漢書地理志京兆尹縣長安髙/帝五年置恵帝元年初城六年)
　　　　(成班固西都賦漢之西都實在雍中名曰/長安梁元帝纂要七月曰首秋亦曰肇秋)
九重深鎖禁城秋(楚辭君之門兮九重王涯詩宫殿參/差列九重楊炯崇文館宴集詩序魚)
(鑰則環鎖晨開雀窻則銅樓旦闢許渾詩/柴門深掩古城秋又漢武迎仙紫禁秋)月過南宫漸
暎樓(劉禹錫詩淮水東邊舊時月夜深還過女牆來史/記漢建尚書百官府曰南宫漢書髙祖紀置酒雒)
(陽南宫楊炯詩日暮南宫靜沈約大觀舞歌重輪夕暎/庾肩吾曲水聨句波光上暎樓梁簡文帝書明月入樓)
紫陌夜深槐露滴(于仲文詩紫陌結朱輪賈至詩銀燭/朝天紫陌長劉瑗詩月光移數尺方)
(知夜已深杜甫詩夜深殿突兀庾信晚秋詩濕/庭凝晚露摶風巻落槐孟浩然詩竹露滴清響)碧空雲
盡火星流(梁簡文帝詩朝光蕩碧空劉孝綽詩白雲夏/峯盡左傳火中疏火大火心也季夏六月黄)
(昬火星中大暑退詩七月流火疏七月之中有西流者/是火之星也知是將寒之漸謝朓七夕賦火曜方流孫)
(逖詩海隅雲漢/轉江畔火星流)清風刻漏傳三殿(曹毘秋興賦素秋始/啟清風激暑世説謝)
(太傅云小時在殿廷㑹見王丞相便覺清風來拂人周/禮挈壺氏疏挈壺氏主定刻漏者挈提也壺盛水之器)
(先王分十二時於一晝一夜之間以漏箭准十二時而/為百刻分晝夜而定長短於是立挈壺氏之職焉梁武)
(帝閶闔篇期門曉漏傳南史陳文帝紀每雞人伺漏傳/籖於殿中者毎投籖於階石上鎗然有聲温子昇文居)
(三殿以長想注麟徳殿有三面/故曰三殿杜甫詩詔従三殿去)甲第歌鐘樂五侯(史記/武帝)
(紀賜列侯甲第注有甲乙次第故云第張衡西京賦北/闕甲第當道直啟晉語鄭伯納女樂二八歌鐘二肆公)
(賜魏絳女樂一八歌鐘一肆鮑照詩庭下列歌鐘李白/春夜宴桃李園序叙天倫之樂事左傳五侯九伯夾輔)
(王室漢書元后傳河平二年上悉封舅譚為平阿侯商/成都侯立紅陽侯根曲陽侯逢時髙平侯五人同日封)
(故世謂之五侯戴暠詩五/侯同拜爵七貴各垂纓)楚客病來鄉思苦(左傳楚客/聘于晉過)
(宋古詩客従逺方來陸倕詩長卿病猶在徐陵報尹義/尚書書紫陌依依長楊稍合體中何如豈無鄉思戎昱)
(詩光景却/添鄉思苦)寂寥燈下不勝愁(庾信詩絶想寂寥前盧照/隣詩寂寂寥寥楊子居隋)
(煬帝錦石𢷬流黄詩易製殘燈下鳴/砧秋月前張正見詩雲髩不勝愁)
　　司空曙
　　　長安曉望寄程補闕(唐書儀衞志左補闕一人/在左右補闕一人在右詩)
　　　　(衮職有闕維/仲山甫補之)
迢逓山河擁帝京(王勃臨髙臺曲臨髙臺髙臺迢逓絶/浮埃孟浩然詩迢逓秦京道蒼茫嵗)
(暮天史記項羽紀闗中阻山河四塞地肥饒可都文中/子壯哉山河之固漢武帝故事帝行幸河東祠后土顧)
(視帝京鄭愔詩却/坐雲邊看帝京)參差宫殿接雲平(司馬相如上林賦/岑崟參差日月蔽)
(虧又甘泉賦増宫嵾差注嵾與參同盧綸詩玉樓金殿/影參差後漢書百官志光禄勲卿一人掌宿衞宫殿門)
(户張衡西京賦結棼橑以相接景福殿賦飛/閣干雲虞羲詩長城地勢險萬里與雲平)風吹曉漏
經長樂(詩風其吹女梁昭明太子詩霏霏慶雲動靡靡/祥風吹喬知之詩曉漏離閶闔韋元旦早朝詩)
(挈壺分早漏宋玉風賦經于洞房三輔黄圖髙皇帝七/年長樂宫成徙居之班固西都賦自未央而連桂宫北)
(彌明光而亘長樂徐彦伯詩/夕轉清壺漏晨聴長樂鐘)柳帶晴烟出禁城(李白詩/咸陽二)
(三月宫柳黄金枝杜甫詩徑石相縈帶宋之問詩江鶴/弄晴烟宗楚客詩樹色帶晴烟岑參詩旛旗出禁城賈)
(至詩禁城春/色曉蒼蒼)天淨笙歌臨路發(薛據詩雲開天宇淨江/淹賦笙歌畹右琴舞池)
(東王維詩嚴城時未啟前路擁笙歌鮑照詩/臨路獨遲迴後漢書邊讓傳清聲發而響激)日髙車馬
隔塵行(唐太宗詩心隨朗日髙韓翃詩朝暉林外髙詩/我車既攻我馬既同長孫正隠詩車馬亂驅塵)
(謝朓詩囂塵自兹隔魏氏春秋故事御/史中丞與洛陽令相遇則分路而行)獨有淺才甘未
達(杜審言詩獨有宦遊人漢書谷永傳謝王鳳曰永斗/筲之材質薄學朽錢起詩散才非世用南史梁宗室)
(藻傳藻性謙退不求聞/達杜甫詩未達善一身)多慚名在魯諸生(隋書秦孝王/俊傳謬當推)
(轂愧無尺寸之功以此多慚耳杜甫詩獨步詩名在史/記叔孫通傳髙帝悉去秦苛儀法羣臣飲酒爭功或拔)
(劍擊柱叔孫通曰臣願徵魯諸生與臣弟/子共起朝儀劉長卿詩魯國諸生半在門)
　　李端
　　　贈郭駙馬(全唐詩注郭令公子曖尚昇平公主/端於席上成此詩漢書百官公卿表)
　　　　(駙馬都尉掌駙馬武帝初置注駙副馬也一/曰近也疾也行營雜録皇女為公主其夫必)
　　　　(拜駙馬都尉/故謂之駙馬)
青春都尉最風流(楚辭青春受謝梁元帝詩結交李都/尉遨遊佳麗城晉書王獻之傳獻之)
(少有盛名而髙邁不羈風流為一時之冠又樂廣傳廣/與王衍俱宅心事外名重於時故天下言風流者謂王)
(樂為稱/首焉)二十功成便拜侯(禮記人生十年曰幼學二十/曰弱冠顔之推詩十五好詩)
(書二十彈冠仕老子功成名遂杜甫詩功成恵養隨/所至王昌齡詩金章紫綬千餘騎夫壻朝回初拜侯)金
距鬬鷄過上苑(左傳季氏介其雞郈氏為之金距注金/距施金芒於距也曹植名都篇鬬雞東)
(都道劉孝威雞鳴篇陳思助鬬協貍膏郈昭妬敵安金/距李白詩君不能貍膏金距學鬬雞宋璟詩曲江新溜)
(暖上苑/雜花稠)玉鞭騎馬出長楸(杜陽雜編興慶宫寳匣中玉/鞭鞭末有文曰軟玉呉均詩)
(玉鞭蓮花劍晉書山簡傳襄陽兒童歌曰時時能騎馬/倒著白接䍦南史顔延之傳延之好騎馬遨遊里巷曹)
(植名都篇走馬長楸間庾/信馬射賦並試長楸之埒)薫香荀令偏憐少(梁元帝詩/蘭膏盡更)
(益薫爐滅復香習鑿齒襄陽記劉季和曰荀令君至人/家坐席三日香上官儀詩豈若隨聞三日香李頎詩荀)
(令焚香日劉勰新論人皆愛少/而惡老崔融詩不輕文舉少)傅粉何郎不解愁(語林/何平)
(叔美姿儀面純白魏文帝疑其傅粉顔氏家訓梁朝貴/遊子弟莫不熏衣剃面傅粉施朱宋景賦儼如傳粉是)
(謂何郎韓翃詩中朝駙馬何平叔/曹植釋愁文衆愁忽然不辭而去)日暮吹簫楊柳陌路
人遙指鳳凰樓(王粲詩日暮遊西園列仙傳蕭史者秦/穆公時人善吹簫穆公以女弄玉妻焉)
(一旦隨鳳飛去因作鳳女祠庾信賦吹簫弄玉之臺駱/賔王詩東京楊柳陌少别遂經年顧野王長安道詩鳳)
(樓臨廣陌藝文類聚會稽盛逸嘗晨起路未有行人李/白詩遙指紅樓是妾家徐陵雜曲為誰新起鳯凰樓王)
(僧孺詩嬴女鳯凰樓沈佺/期詩鳴鳳樓中天上人)
　　　題元注林園(舊唐書路嗣恭傳子恕私第有/佳林園朝之名卿咸従之遊)
謝家門館似山林(南史陳顯達傳子休尚為郢府主簿/顯達曰麈尾蠅拂是王謝家物汝不)
(須捉此韋應物詩雲林謝家宅沈約詩門館有虛盈李/白詩宅近青山同謝朓門垂碧柳似陶潛後漢書逸民)
(傳山林長往張華/詩隠士托山林)碧石青苔滿樹隂(沈約詩青玉冠西/海碧石彌外區江)
(淹賦碧石以葳㽔為色又嗟青苔之依依無色類而可/方鮑照京洛篇坐視青苔滿北史魏收傳收折節讀書)
(夏日坐板牀隨樹隂諷誦/王維詩緑樹濃隂葢四鄰)乳鵲盻巢花巷靜(庾信小園/賦蔵貍並)
(窟乳鵲同巢杜甫詩鴉䕶落巢兒詩俟我乎巷兮張正/見詩巷小共飛花李嶠詩巷靜遊禽入門閑過客稀)
鳴鳩鼓翼竹園深(詩宛彼鳴鳩翰飛戾天禮記季春之/月鳴鳩拂其羽張衡歸田賦仲春令)
(月時和氣清原隰鬱茂百草滋生王睢鼓翼倉庚哀鳴/曹植逺遊篇鼓翼舞時風庾信詩梁王修竹園杜甫詩)
(竹深留/客處)桔橰轉水兼通藥(莊子獨不見夫桔槔者乎引/之則俯舍之則仰王維詩林)
(端舉桔槔魏志京城内有園患無水乃作翻車令童轉/之灌水更入杜甫詩小水細通池洛陽伽藍記沖覺寺)
(清河王懌捨宅所立也懌第宅豐大斜/峯入牖曲沼環堂樹響飛嚶階叢花藥)方丈留僧共聴
琴(髙僧傳舍黧國有維摩故宅唐顯慶中王𤣥策因向/印度過淨名宅以笏量基止有十笏故號方丈室應)
(璩與弟書接武茅茨凉過大夏扶寸肴脩味踰方丈李/白聴蜀僧琴詩蜀僧抱緑綺西下峩眉峯列子伯牙毎)
(曲奏鍾子期輒窮其趣伯牙乃/舍琴而歎曰善哉子之聴也)獨有野人箕踞慣(莊子/出入)
(六合遊乎九州獨往獨來是謂獨有杜審言詩獨有宦/遊人庾信詩野人相就飲戰國策荆軻箕踞以罵注踞)
(坐轉兩足如箕史記陸賈傳尉佗箕踞見陸生王維詩/科頭箕踞長松下漢書賈誼傳少成若天性習慣如自)
(然/)過君始得一長吟(杜甫詩過逢類楚狂李白詩幽賞/頗自得王羲之蘭亭序一觴一詠)
(楚辭立江介而長吟江總詩聊/假日以須臾每長吟以鬱紆)
　　章八元
　　　題慈恩寺塔(雍錄慈恩寺在朱雀街東第三街/正觀二十二年髙宗在春宫為文)
　　　　(徳皇后立此寺故名慈恩南臨黄渠水竹森/邃為京師之最寺西塔院崇三百尺摭言神)
　　　　(龍以來杏園宴後於慈恩塔下題名他時有/將相則朱書之南部新書韋肇初及第偶遊)
　　　　(慈恩寺塔題名後進/慕效之遂成故事)
十層突兀在虛空(南史虞愿傳孝武莊嚴刹七層帝欲/起十層不可立分為兩刹各五層丘)
(鴻漸賦突兀雲動磅礴天迴髙適登慈恩寺浮圖詩突/兀壓神州楞嚴經彼太虛空日照則明雲屯則暗趙彦)
(昭登慈恩寺浮圖詩皇/心滿塵界佛迹現虛空)四十門開面面風(佛國記那竭/國界醯羅城)
(中有七寳解脱塔或開或閉髙五尺許門前朝朝恒有/寳華上官昭容登慈恩寺浮圖詩塔類承天湧門疑侍)
(佛開拾遺記崑崙山有四面風東西南北一/時俱作子夜歌髙堂不作壁招取四面風)却怪鳥飛
平地上(庾信同泰寺浮圖詩栱積行雲礙幡搖度鳥驚/淮南子鳥飛而髙魚動而下髙適登塔詩獨立)
(飛鳥外論語/譬如平地)自驚人語半天中(庾肩吾詠同泰寺浮圖/詩盤承雲表露鈴搖天)
(上風庾信登塔詩中天梵響來劉憲慈恩寺浮圖詩飛/塔雲霄半鮑照詩髙岑插半天王維詩山壓天中半天)
(上/)迴梯暗踏如穿洞(大智度論譬如縁梯従一初桄漸/上上處雖高雖難然終能得至王)
(景詩玉輦移中禁珠梯覽四禪劉長卿登塔詩盤梯接/元氣蔡邕巴郡太守謝表出入省闥登踏丹墀杜甫登)
(慈恩寺塔詩仰穿龍蛇窟/王維詩洞穿江底出江南)絶頂初攀似出籠(王襃詩山/窗臨絶頂)
(盧照隣詩絶頂横臨日孤峯半倚天張華詩霞霧好登/攀江淹詩楊鞲競出籠楞嚴經如鳥出籠已能成就)
落日鳳城佳氣入(梁簡文帝詩落日芳春暮駱賔王詩/昆池落日邊沈佺期詩歌吹銜恩歸)
(路晚棲烏半下鳳城來王維詩柳暗百花明春深五鳳/城梁元帝詩日宫佳氣滿袁朗詩帝城何鬱鬱佳氣乃)
(蔥蔥解彦融登鴈/塔詩紫微佳氣晶)滿城春樹雨濛濛(蕭至忠詩登髙凌/寳塔目極徧王城)
(王維詩雨中春樹萬人家杜甫詩渭北春天樹詩我來/自東零雨其濛説文濛微雨也王昌齡詩玉清壇上雨)
(濛/濛)
　　戴叔倫
　　　越溪村居
年來橈客寄禪扉(杜甫詩従此具扁舟彌年逐清景廣/韻橈楫也沈約詩巻言訪舟客兹川)
(信可珍李白詩謔浪棹海客喧呼傲陽侯又逺公愛康/樂為我開禪關杜甫詩野寺江天豁山扉花竹幽爾雅)
(闔謂之扉説/文户扇也)多話貧居在翠微(陶潛詩談話終日夕觴/至輒傾杯丁儀妻賦靜)
(閉門以却掃愧孤惸之窮居劉繪詩翠微上拂景/青莎下拂津庾信詩遊客值春輝金鞍上翠微)黄雀
數聲催柳變(周禮羅氏中春羅春鳥注春鳥蟄而始出/者若今南郡黄雀之屬戰國策黄雀因是)
(以俯噣白粒仰棲茂樹述異記淮水中黄雀至秋化為/蛤春復為黄雀徐幹詩顧瞻空寂寂唯聞燕雀聲杜甫)
(詩春知催柳變江與放船/清唐太宗詩年柳變池臺)清溪一路踏花歸(王襃詩鳥/道無蹊徑)
(清溪有波瀾庾闡詩朝濟清溪岸張正見詩千仞清溪/險王維詩鹿女踏花行徐摛詩岸曲斜梁阻何時香步)
(歸/)空林野寺經過少(謝靈運詩卧疴對空林江總詩空/林徹夜鐘王維詩積雨空林烟火)
(遲岑參詩野寺荒臺晚杜甫詩野寺根石壁爾雅郵過/也注道路所經過古辭華山畿曲願君如行雲時時見)
(經過杜甫詩幽/棲地僻經過少)落日深山伴侣稀(謝靈運賦望新晴於/落日謝恵連詩落日)
(隠簷楹左傳其蔵冰也深山窮谷固隂沍寒于是乎取/之晉書朱冲傳冲毎聞徵書至輒逃入深山庾信詩山)
(深雲濕衣本起經我今欲滅諸苦故來至此諸苦㫁時/當與一切衆生作伴侣杜甫詩不獨避霜雪其如儔侣)
(稀/)負米到家春未盡(家語子路曰由事二親之時食藜/藿之食為親負米百里之外親沒)
(南遊于楚従車百乗積粟萬鍾累絪而坐列鼎而食雖/欲食藜藿為親負米不可復得也杜甫詩負米夕葵外)
(讀書秋樹根髙士傳牛牢恒有疾州郡之官常先到家/致意焉孟浩然詩林卧愁春盡李白詩春盡秋轉碧)
風蘿閑掃釣魚磯(王筠詩昧旦清音上風氣入纎蘿錢/起詩雲木聳鶴巢風蘿掃虎穴楚辭)
(避世隠身釣魚江濵淮南子設鼠者機動釣魚者泛杭/任重者車鳴也杜甫詩兒扶立釣磯孟浩然詩釣磯平)
(可望苔磴滑難步儲光羲詩/出徑惜松影入舟憐釣磯)
　　　過故人陳羽山居(陳羽江東人登貞元進/士第厯官東宫尉佐)
向來攜酒共追攀(杜甫詩向來幽興極髙隠外書戴/顒春日攜雙柑斗酒往聴黄鸝聲)此
日看雲獨未還(王僧達詩歡乗此日暇杜甫詩此日此/時人共得庾信詩遙看塞北雲杜甫詩)
(憶弟看雲白日眠/又龎公隠未還)不見山中人半載(易行其庭不見其/人詩自我不見于)
(今三年謝𤣥暉詩故人心不見沈約詩山中有桂樹/王粲詩哀彼東山人屈平九歌山中人兮芳杜若)依
然松下屋三間(别賦唯世間兮重别謝主人兮依然左/傳松栢之下其草不殖劉越石詩繫馬)
(長松下世説蔡司徒在洛見陸機兄弟住參佐廨/中三間瓦屋魯靈光殿賦三間四表八維九喁)峯攅
仙境丹霞上(孔稚圭北山移文列壑爭譏攅峯竦誚宋/之問詩江回雲壁轉天小霧峯攅又宴唐)
(鄉山亭序苔閣茅軒髣髴入神仙之境魏文帝芙蓉池/詩丹霞夾明月華星出雲間鮑照詩摛堞隠丹霞沈佺)
(期詩緒言霞上/開機事塵外掃)水遶漁磯緑玉灣(郭璞塟經勢如降龍/水繞雲従韓愈詩或)
(採于薄漁于磯江淹别賦春草碧/色春水緑波何遜詩水緑半含苔)却望夏陽懐二妙(全/唐)
(詩作夏洋一統志夏州城在寧夏衞城東黄河岸側晉/時赫連據此稱大夏魏置夏州又洋縣在漢中府城東)
(南一百二十里本漢城固縣也後魏分置興勢縣尋于/縣置儻城郡隋初郡廢縣屬洋州晉書衞瓘傳瓘為尚)
(書令與尚書郎索靖俱善/草書時人號為一臺二妙)滿崖霜樹曉斑斑(南史張充/傳介然之)
(志峭聳霜崖鮑照詩霜崖滅土膏呉邁逺樂府簷隠千斑/霜樹梁昭明太子啟霜抱樹而擁柯後漢書五行志車)
(斑入/河間)
　　　寄劉禹錫
謝相園西石徑斜(晉書謝安傳安於土山營墅樓館林/竹甚盛每攜中外子姪往來游集南)
(史王儉傳儉嘗謂人曰江左風流宰相唯有謝安水經/注石徑﨑嶇人跡裁交孔稚圭北山移文石徑荒凉徒)
(延佇庾信賦入/攲斜之小徑)知君習隠暫為家(沈約詩知君心有憶/北山移文學道東魯)
(習隠/南郭)有時出郭行芳草(陶潛詩有時不肯言南史謝靈/運傳靈運出郭游行或一百六)
(七十里顔延之詩驅車出郊郭行路正逶遲楚辭王孫/遊兮不歸芳草生兮萋萋孫綽蘭亭集後序髙嶺千尋)
(長湖萬頃乃藉芳草鑑/清流覽卉物觀魚鳥)長日臨池看落花(詩春日遲遲/疏遲遲者日)
(長而暄之意唐明皇詩時清日復長馬融廣成宫頌棲/遲乎昭明之觀休息乎髙光之榭以臨乎宏池劉緩詩)
(新花臨曲池梁元帝賦春花落兮春日暉庾信賦落/花與芝葢同飛楊柳共青旗一色又看飛花之度窻)春
去能忘詩共賦(沈約詩春秋更去來參差不相見隋煬/帝詩故年春始去今年秋復來陶潛詩)
(春秋多佳日登髙賦新詩又/歸去來辭臨清流以賦詩)客來應是酒頻賖(易有不/速之客)
(三人來古詩客従逺方來遺我雙鯉魚呉志潘璋傳璋/性博蕩嗜酒居貧好賖酤債家至門輒言後豪富相還)
(古辭可憐白鼻騧相將入酒家無錢但共飲畫/地作交賖杜甫詩鄰人有美酒稚子也能賖)五年不
見西山色(左傳卜征五年而嵗習其祥詩自我不見于/今三年晉書王徽之傳西山朝來致有爽氣)
(謝朓詩迤邐西山足又渺渺蒼山色沈沈/寒水波江淹詩山氣亘百里山色與雲平)悵望浮雲隠
落霞(謝朓詩停驂我悵望輟棹子夷猶劉繪詩相思將/安寄悵望南飛鴻魏文帝詩西北有浮雲亭亭如)
(車葢梁簡文帝詩浮雲舒五色瑪瑙映霜天又落霞/乍續㫁晚浪時迴復沈君攸詩鶴葢低昂照落霞)
　　朱灣
　　　宴楊駙馬山亭(廣韻駙馬都尉漢官武帝置/晉尚公主者並加之駙付也)
垂楊拂岸草茸茸(梁元帝詩巫山巫峽長垂柳復垂楊/又落花灑行路垂楊拂砌塵又柳條)
(恒拂岸庾肩吾詩春枝拂岸影上來還杯繞客光中度/盧仝詩相逢之處花茸茸白居易詩草縷茸茸雨剪齊)
繡户窻前花影重(沈約詩鳴珠簾於繡户散芳塵于綺/席江淹賦雕臺繡户當衢横術鮑照)
(詩朗月出東山照我綺窻前王維詩來日綺窓前/寒梅作花未張正見詩風前花未㫁日處影還重)鱠下
玉盤紅縷細(禮記肉細者為膾開業平陳記呉都獻松/江鱸魚煬帝曰金虀玉鱠東南佳味漢武)
(内傳西王母以玉盤盛桃七枚四枚與帝自食三枚張/衡詩美人贈我青琅玕何以報之雙玉盤江淹頌為我)
(羽翼委君玉盤杜/甫詩刀鳴膾縷飛)酒開金甕緑醅濃(庾信詩開君一壺/酒細酌對春風隋)
(書賀若弼傳上聞弼有功驛召之命登御坐賜以寳劒/寳帶金甕金盤各一李白詩遙看漢水鴨頭緑却似葡)
(萄初撥醅廣韻/醅酒未漉也)中朝駙馬何平叔(通典周制天子有四/朝二曰中朝在路門)
(外夏官司士正其位唐明皇詩禮樂中朝貴魏志曹爽/傳注何晏字平叔正始初為散騎常侍郎遷侍中尚書)
(前以尚主得/賜爵為列侯)南國詞人陸士龍(詩滔滔江漢南國之紀/鮑照詩南國有儒生漢)
(書司馬相如傳賛詩人之賦麗以則詞人之賦麗以淫/晉書陸雲傳雲字士龍與兄機齊名幼時閔鴻竒之曰)
(此兒若非龍/駒當是鳳雛)落日泛舟同醉處(謝靈運賦望新晴於落/日隋煬帝詩菱潭落日)
(雙鳬舫左傳秦輸粟于晉自雍及絳相繼命之曰泛舟之/役魏明帝詩泛舟黄河隨波潺湲王彪之詩泛舟理飛)
(棹酒譜勾踐得酒則流之于江與士同醉陸雲/文矧同波而俱醉白居易詩心期同醉卯時杯)回潭百
丈暎千峯(宋之問序落霞歸而疊嶂明飛泉灑而迴潭/響孟浩然詩迴潭石下深綠篠岸傍宻庾信)
(文華隂百丈之泉豈獨髙于蓮井丘遲詩百丈窺重/泉呉均書夾岸髙山互相軒邈爭髙直指千百成峯)
　　王建(字仲初潁州人大厯十年進士初為渭南尉/厯秘書丞侍御史太和中出為陜西司馬従)
　　　(軍塞上後歸咸陽卜居原上建工樂府/與張籍齊名宫詞百首尤傳誦人口)
　　　早春五門西望(書疏天子五門臯庫雉應路/三禮義宗宫門有五法五行)
百官朝下五門西(易百官以治書唐虞稽古建官/惟百沈佺期詩軒裳半下朝)塵起
春風滿御堤(沈約詩塵起邯鄲陸陶潛詩春風扇微和/沈約詩春風滿春樹岑參詩野店臨官路)
(重城壓/御堤)黄帕葢鞍呈過馬(唐書禮樂志天子肆覲刺史/贄其土之實錦綺繒布葛越)
(皆五兩為東覆以黄帊又地理志寧州彭原郡土貢五/色覆鞍氊春明退朝錄北都使宅有過馬㕔韓偓詩中)
(官過馬不教嘶注上乗馬中官馭/以進謂過馬既過乃蹀躞嘶鳴也)紅羅繫項鬭迴雞(班/固)
(西都賦紅羅颯纚綺組繽紛辛延年詩不惜紅羅裂何/論輕賤軀本草大薊小薊一名雞項草戰國策臨淄甚)
(富而實其民無不吹竽鼓瑟撃筑彈琴鬬雞走狗者曹/植詩鬬鷄東郊道東城老父傳明皇喜民間清明鬬鷄)
(立雞坊于兩宫間選六軍/小兒五百人使馴養之)館松枝重牆頭出(唐書百官/志武徳四)
(年置修文館于門下省九年改曰𢎞文館王融詩羃䍥/女蘿草蔓衍旁松枝南史張譏傳後主幸鍾山開善寺)
(召従臣坐于寺西松林下勅譏豎義索麈尾未/至勅取松枝以代麈尾杜甫詩牆頭過濁醪)渠柳條
長水面齊(説文渠水所居也周禮掌固掌修城郭溝池/樹渠之固注渠上有樹也北史柳昂傳柳條)
(通體弱獨搖不須風梁元帝詩長條垂拂地/顧野王詩馳道柳條長王襃詩離離嶺樹齊)惟有教坊
南草色(韋誕景福殿賦教坊講肆才士布列唐書百官/志京都置左右教坊掌俳優雜技王僧孺文霜)
(銷草色王維詩雨/中草色緑堪染)古苔隂地冷凄凄(説文菭水衣也賈/至詩舊館秋隂生)
(緑苔魏書裴安祖傳安祖常出直天熱舍樹下有鷙鳥/逐雉雉急投之遂觸樹而死安祖愍之取置隂地良久)
(得蘇王昌齡詩萌草拆隂地詩秋日凄/凄百卉具腓潘岳賦寒凄凄以凛凛)
　　　上張𢎞靖相公(唐書宰相世系表元和九年六/月河中節度使張𢎞靖為刑部)
　　　　(尚書同中書門下平章事九年十二月𢎞靖/守中書侍郎十年正月𢎞靖罷檢校吏部尚)
　　　　(書河東/節度使)
傳封三世盡河東(宋書孔琳之傳襲封之印奕世相傳/舊唐書張嘉貞蒲州猗氏人也開元)
(八年擢中書侍郎同中書門下平章事累封河東侯晚/年一子本名寳符開元末召見賜名延賞貞元二年徵)
(為中書侍郎同中書門下平章事子𢎞靖字元理元和/中拜刑部尚書同中書門下平章事時號三相張氏云)
(又地理志河中府隋河東郡武徳元年/置蒲州治雙泉縣三年移蒲治河東縣)家占中條第一
峯(括地志蒲州河東縣雷首山一名中條山一統志中/條山在蒲州東南一十五里張子容詩朝雲暮雨連)
(天暗神女知/來第㡬峯)旱嵗天教作霖雨(書若嵗大旱用汝作霖/雨爾雅三日以往為霖)
(雨杜甫詩霖/雨思賢佐)明時帝用補山龍(曹植求自試表志欲自/効于明時杜甫詩罷歸)
(無舊業老去戀明時詩衮職有闕惟仲山甫補之書予/欲觀古人之象日月星辰山龍華蟲作㑹疏山取能興)
(雲雨龍取/變化無方)草開舊路沙痕在(劉長卿詩舊路青山在唐/故事宰相初拜京兆使人)
(載沙填路自私第至於城東街名/曰沙堤王君攸詩浪息累沙痕)日照新池鳳跡重(張/翰)
(詩暮春和氣應白日照園林張載濛汜池賦想白日之/納光覩洪暉之皓􁀙晉書荀勗傳勗為中書監除尚書)
(令人賀之曰奪我鳯凰池諸君何賀耶謝朓直中書省/詩兹言翔鳯池鳴佩多清響杜甫詩欲知世掌絲綸美)
(池上於今/有鳳毛)卑散自知霄漢隔(張説詩攀雲引疲散南史/宋髙祖紀望霄漢以興懐)
(王勃詩鸞情極霄漢李白贈崔侍/御詩夫子在其間遂成雲霄隔)若為門下賜従容(戰/國)
(策齊人有馮煖者貧不能自存使人屬孟嘗君寄食門/下張華詩門下多豪賢庾信演連珠門下賔客任安獨)
(存莊子鯈魚出遊従容是魚樂也史記留侯世家所與/上従容言天下事甚衆江淹詩従容冰井臺清池暎華)
(薄/)
　　　上武元衡相公(唐書武元衡傳字伯蒼舉進士/為華原令徳宗欽其才召拜員)
　　　　(外郎遷右司郎中以詳整任職擢御史中丞/嘗對延英帝目送之曰是真宰相器元和二)
　　　　(年拜門下侍郎同/中書門下平章事)
旌旗坐鎮蜀江雄(釋名析羽為旌旌精也有精光也又/熊虎為旗將軍所建象其猛如虎與)
(衆期其下也謝朓詩旌旗散容與簫管吹參差任昉表/王暕坐鎮雅俗𢎞益已多唐書武元衡傳時蜀新定髙)
(崇文為節度使不知吏治詔元衡檢校吏部尚/書兼門下侍郎同平章事為劒南西川節度使)帝令重
開舊閣崇(漢書公孫𢎞傳公孫𢎞起自徒步數年至宰/相于是起客館開東閣以延賢人與參謀議)
(通典陳三公之制開黄閣置鴟尾劉長卿詩松蘿深舊/閣舊唐書武元衡傳元和八年徵還至駱谷重拜門下)
(侍郎平/章事)襃貶唐書天厯上(杜預春秋序指行事以正襃/貶任昉詩直史兼襃貶孔安)
(國尚書序少昊顓頊髙辛唐虞之書謂之五典史記漢/太初元年十一月甲子朔旦冬至天厯初改建于明堂)
(諸神/受紀)捧持堯日慶雲中(魏志程昱傳注昱少時嘗夢上/泰山兩手捧日盧照隣文歌雲)
(佑漢捧日匡堯史記堯紀就之如日杜正倫詩湛露依/堯日尚書大傳于是俊乂百工相和而歌卿雲帝舜乃)
(倡之曰卿雲爛兮糺縵縵兮瑞應圖非氣非烟五色/絪緼謂之慶雲支遁詩嘉祥歸宰相藹若卿雲浮)孤
情迥出鸞凰外(郭璞詩放情凌霄外王維詩鑾輿迥出/千門柳離騷鸞凰為余以先駕兮雷師)
(告余以未具揚雄反騷鸞凰騰/而不屬兮豈獨飛廉與雲師)健思潛搜海嶽空(劉長/卿詩)
(孔璋才素健劉楨詩君侯多壯思文雅縦横飛孫綽遊/天台山賦序非夫逺寄冥搜篤信通神者何肯遙想而)
(存之髙適詩探象㑹冥搜鮑照河清頌澄波海嶽鏡流/蔥山徐陵書化感烟雲量懐海嶽文心雕龍意翻空而)
(易/竒)長得蕭何為相國(史記蕭相國世家髙祖自將至邯/鄲使使拜丞相何為相國益封五)
(千户梁元帝令周/粤天官秦稱相國)自西流水盡朝宗(詩自西自東書弱/水既西詩沔彼流)
(水朝宗于海謝朓牋汙横之水思朝宗而/每竭王維詩君王來袚褉灞滻亦朝宗)
　　武元衡(字伯蒼河南緱氏人建中四年登進士第/累辟使府至監察御史徳宗知其才召授)
　　　(比部員外郎嵗内三遷至右司郎中尋擢御史/中丞順宗立罷為右庶子憲宗即位復前官進)
　　　(户部侍郎元和二年拜門下侍郎同平章事尋/出為劍南節度使八年徵還秉政早朝為盜所)
　　　(害贈司徒/諡忠愍)
　　　秋燈對雨
坐聴宫城傳晚漏(南史張裕傳裕子鏡與顔延之鄰居/顔談議飲酒喧呼不絶而鏡靜黙後)
(鏡與客談延之于籬邊取胡牀坐聴鏡辭義清𤣥延之/曰彼有人焉由是不復酣叫六典唐都城三重外一重)
(名京城内一重名皇城又内一重名宫城亦名子城漢/書董賢傳賢隨太子官為郎傳漏在殿下注傳漏奏時)
(刻陸倕新漏刻銘序皇帝毎旦晨興屬傳漏之音聴雞/人之響唐書百官志宫門郎掌宫門管籥凡夜漏盡擊)
(漏鼓而開夜漏上水/一刻擊漏鼓而閉)起看衰葉下寒枝(蘇武詩征夫懐/往路起視夜何)
(其古詩常恐秋節至焜黄花葉裒陸機詩豐條逐春盛/落葉後秋衰柳惲詩亭臯木葉下李百藥詩喬木下寒)
(葉何遜詩祁祁寒枝動濛濛/秋雨駛李白詩猿影掛寒枝)空庭緑草閑行處(何遜詩/空庭秋)
(月華盧思道詩空庭緑草深古詩迴風動地起秋草凄/以緑宋南平王鑠詩堂上生流塵庭中緑草滋沈約詩)
(東郊豈異昔聊可閑余/步社甫詩興饒行處樂)細雨黄花獨對時(王融詩細雨/亂叢枝梁簡)
(文帝詩細雨階前入灑砌復沾惟禮記鞠有黄華洛陽/伽藍記秋霜降草則菊吐黄花張協詩寒花發黄采宋)
(南平王鑠詩/獨對明燈歎)蟋蟀已驚凉節至(詩十月蟋蟀入我牀下/古里語蟋蟀鳴懶婦驚)
(阮籍詩開秋兆凉氣蟋蟀鳴東壁王粲詩凉風兆/秋節魏畧公孫淵表曰臣本欲須凉節乃取彌等)茱萸
空憶故人期(風土記茱萸榝也九月九日熟色可採時/也西京雜記宫内九月九日佩茱萸食蓬)
(餌飲菊花酒令人長夀曹植詩茱萸自有芳不若蘭與/桂沈約詩漠漠牀上塵心中憶故人江總詩故人朝市)
(狎心期/林壑乖)相逢莫厭樽前醉(古詩相逢狹路間道狹不容/車徐孝克詩願言于此地攜)
(手屢相逢杜甫詩樽前失詩流塞上得/國寳髙適詩飲酒莫辭醉醉多適不愁)春去秋來總不
知(沈約詩春秋更來去參差不相見隋煬帝詩故年春/始去今年秋復來荀濟詩年來空自老嵗去不知春)
　　　酬嚴司空荆南見寄(書司空掌邦土居四民時/地利杜氏通典秦無司空)
　　　　(置御史大夫漢更名御史大夫曰大司空後/漢去大為司空公後周為冬官謂之大司空)
　　　　(卿隋及唐復為三公㑹要唐貞元二年勅自/上都至汴州為大路驛至荆南為次路驛)
金貂再入三公府(漢官儀侍中金蟬左貂金取堅剛蟬/居髙食潔貂内勁悍而外温潤梁元)
(帝賦珥金貂而待問何胥詩日彩麗金貂書立太師太/傅太保兹惟三公漢書彭宣傳宣為大司空上書言三)
(公鼎足/承君)玉帳連封萬户侯(抱朴子兵在太乙玉帳之中/不可攻也唐書藝文志兵家)
(有玉帳經一巻史記蕭相國世家悉封何父子兄弟十/餘人皆有食邑乃益封何二千户又李廣傳文帝曰惜)
(乎子不遇時如令子當髙帝時萬户侯豈足/道哉孔紹安詩若使三邊定當封萬户侯)簾捲青山
巫峽曉(庾信詩朱簾捲麗日又玉押珠簾捲朱超詩青/山麗朝景江總詩青山近照樓水經注望帝使)
(鼈靈鑿巫峽通水蜀得陸處郭璞江賦衝巫峽以迅激/濟江流而起漲梁元帝詩巫山巫峽深峭壁聳春林)
雲凝碧樹渚宫秋(子夜歌寒雲浮天凝張正見詩白雲/凝絶嶺列子呉楚之國有大木焉其)
(名為櫾碧樹而冬生梁昭明太子七契碧樹初蕊緑草/含滋左傳王使子西為商公沿漢泝江將入郢王在渚)
(宫下見之元和志渚宫楚别宫也一統志渚宫在/江陵縣故城北杜甫詩髙鳥連雲暮寒蟬碧樹秋)劉琨
坐嘯風清塞(晉書劉琨傳琨在晉陽常為胡騎所圍城/中窘迫無計琨乃乗月登樓長嘯賊聞之)
(凄然長歎向曉並棄圍而走後漢二郡謠南陽太守岑/公孝𢎞農成瑨但坐嘯謝朓詩専城空坐嘯晉書劉𢎞)
(傳賛威靜荆/塞化行江澳)謝朓裁詩月滿樓(齊書謝朓傳朓善𨽻書/長五言詩沈約嘗云二)
(百年來無此詩也李白詩髙人屢解陳蕃榻過客同登/謝朓樓杜甫詩故林歸未得排悶强裁詩鮑照詩碧樓)
(含夜月劉孝先詩飛鏡/㸃青天横照滿樓前)白雪調髙歌不得(宋玉對楚王/問客有歌于)
(郢中者其為陽春白雪國中屬而和者不過數十人杜/氏通典博物志云白雪是天帝使素女鼓五絃琴曲名)
(以其調髙人和遂寡自宋玉以/來迄今千祀未有能歌白雪者)美人南國翠娥愁(詩有/美一)
(人清揚婉兮曹植詩南國有佳人容華若桃李庾信詩/南國美人去梁元帝詩汗輕紅粉濕坐久翠眉愁李白)
(詩紅粧欲醉宜斜日/百尺清潭寫翠娥)
　　劉禹錫
　　　西塞山懐古(詩話長慶中元微之劉夢得韋楚/客同㑹樂天舍論南朝興廢事各)
　　　　(賦金陵懐古以西塞山為題夢得畧無造意/引滿而成樂天覽之曰四人探驪龍子先獲)
　　　　(珠所餘鱗爪何用耶遂罷唱一統志/西塞山在武昌大冶縣東九十里)
王濬樓船下益州(晉書王濬傳濬字士治𢎞農人為益/州刺史武帝謀伐呉濬乃作大船連)
(舫方百二十步受二千餘人以木為城起樓櫓開四出/門其上皆得馳馬往來舟楫之盛自古未有呉志晉命)
(龍驤將軍浮江東下一統志成/都古蜀國漢曰益州蜀漢都此)金陵王氣黯然收(晉書/秦時)
(望氣者云五百年後金陵有天子氣始皇東巡以厭之/改其地為秣陵塹北山以絶其王氣名勝志金陵古丹)
(陽秦始皇埋金玉雜寳以厭天子氣故名曰金陵謝朓/詩江南佳麗地金陵帝王州孟浩然詩自古登臨處非)
(今獨黯然庾信賦將非江/表王氣終於三百年乎)千尋鐵鎖沈江底(廣韻八尺/曰尋晉書)
(王濬傳呉人於江險磧要害之處並以鐵鎖横截之又/作鐵錐長丈餘暗置江中以逆距船濬乃作大筏數十)
(方百餘步縛草為人披甲持仗令善水者以筏先行筏/遇鐵錐錐輒著筏去又作火炬長十餘丈大數十圍灌)
(以蔴油在船前遇鎖然炬燒之/須臾融液㫁絶於是船無所礙)一片降旗出石頭(司馬/相如)
(長楊賦提劍而叱之所過麾城摲邑下將降旗呉志孫/權傳建安十六年權徙治秣陵明年城石頭晉書王渾)
(傳王濬破石頭降孫皓威名益振晉書王濬傳濬入/於石頭皓乃備禮造於壘門濬躬解其縛送於京師)人
世㡬回傷往事(潘岳秋興賦放浪乎人間之世江總銘/屑屑人世茫茫大千岑參詩五朝變人)
(世千載空江聲史記述往事思來者春/秋繁露孔子作春秋理往事正是非)山形依舊枕寒
流(駱賔王詩山形類九折水經注依山傍江開勢明逺/憑墉藉阻髙觀枕流韋應物西塞山詩勢従千里奔)
(直入江中㫁嵐横秋塞雄地束江流滿謝/朓詩寒流自清泚駱賔王詩其間寒流激)今逢四海為
家日(漢書髙帝紀天子以四海為家張衡西京賦/掩四海而為家杜甫詩天下車書共一家)故壘
蕭蕭蘆荻秋(周禮夏官量人營軍之壘舍量其市朝川/涂軍社之所置廣韻壘軍壁也水經注八)
(陣圖東跨故壘益州記姜維抗鍾㑹故壘其山峭壁千/丈下臨絶澗九歌風颯颯兮木蕭蕭爾雅蒹薕注荻也)
(蘆屬而小可為箔又葭蘆注此即蒹葭之葭謂蘆爾杜/甫秋興詩請看石上藤蘿月已暎洲前蘆荻花徐陵詩)
(江秋岸/荻黄)
　　　柳絮(本草柳花一名絮四民月令/三月三日以及上除採栁絮)
飄颺南陌起東鄰(祖孫登風詩飄颺楚王宫徘徊繞竹/藂宋子侯詩花落何飄颺梁武帝樂)
(府十四採桑南陌頭李白詩南陌愁為落葉分鮑照詩/風起花四散庾肩吾啟池通西舍之流窻暎東鄰之棗)
(王維詩山陽多北/户潛水在東鄰)漠漠濛濛暗度春(枚乘柳賦堦草漠/漠白日遲遲吁嗟)
(細柳流亂輕絲李端折楊柳雨烟遙漠漠唐太宗詠柳/詩濛濛添絲宻李白詩池草暗生春鮑令暉詩經秋復)
(度春皇甫曽詩/平沙雪度春)花巷暖隨輕蝶舞(李端詩雀乳盻巢花/巷靜魏文帝柳賦景)
(風扇而増暖岑參詩風恬日暖蕩春光杜甫詩顛狂栁/絮隨風舞宋之問詩飛花隨蝶舞沈約詩輕舞信徘徊)
(杜甫詩風輕粉蝶/喜花暖蜜蜂喧)玉樓晴拂艶粧人(十洲記崑崙山有/玉樓十二孟浩然)
(詩草迎金埓馬花伴玉樓人楊巨源詩楊柳玉樓晴梁/元帝樓檐柳詩拂檐應有意偏宜桃李人劉希夷詩玉)
(樓思/艷粧)縈回謝女題詩筆(唐明皇帝雪詩縈回屢逐風崔/湜詩落絮縈衫袖世説謝太傅)
(雪夜内集公曰白雪紛紛何所似兄子胡曰撒鹽空中/差可擬兄女道藴曰未如柳絮因風起杜甫詩題詩好)
(細論又甫詩石欄斜/㸃筆桐葉坐題詩)㸃綴陶公漉酒巾(晉書謝朗傳夜/月明淨㑹稽王)
(道子歎以為佳朗子重在座率爾曰不如微雲㸃綴戴/叔倫柳花詩綴雪含霜誰忍攀南史陶潛傳潛少有)
(髙趣嘗著五栁先生傳以自況郡將候潛值其酒熟取/頭上葛巾漉酒畢旋復著之玉篇漉竭也涸也滲漉也)
(又巾佩巾也本以拭/物後人著之於頭)何處好風偏似雪(陶潛詩微雨従/東來好風與之)
(俱梁元帝詠柳詩輕花上逐風又栁絮飄晴雪唐太宗/柳詩縈雪臨春岸張九齡詩風花亂成雪李白柳詩樹)
(樹花/如雪)隋河堤上古江津(隋書食貨志自板渚引河達於/淮海謂之御河河畔築御道樹)
(以柳開河記大業年築隄自大梁至灌口堤下栽垂柳/詔民間有柳一株賞以一縑故百姓競植之龍舟所過)
(香聞百里盧綸詩若到隋堤上應逢花滿船郭璞江賦/衝巫峽以迅激蹲江津而起浪李白詩漢水東連揚子)
(津注永淳元年析江都縣置揚子縣有𤓰步步即/渡江處横江建康之西津揚子建康之東津也)
　　韓愈
　　　和庫部盧四兄曹長元日朝回(本集原注盧汀/也唐六典周禮)
　　　　(夏官有司甲下大夫司戈盾弓矢以辨其職/以待軍事今庫部郎中之任也唐書百官志)
　　　　(庫部郎中員外郎各一人掌戎器鹵簿儀/仗國史補尚書丞郎郎中相呼為曹長)
天仗宵嚴建羽旄(唐書儀衞志朝㑹之仗五皆帶刀捉/仗列坐於東西廊下岑參詩曉隨天)
(仗入唐書禮樂志羣官就次侍中版請中嚴舊唐書職/官志凡駕行幸有夜警晨嚴之制左傳晉人借羽旄於)
(鄭孟子見羽旄之美東都賦羽/旄掃霓旌旗拂天詩建彼旄矣)春雲送色曉雞號(蔡凝/詩春)
(色徧空明春雲處處生瑞應圖五色絪緼謂之慶雲易/通卦驗冬至之日見雲送迎王維詩絳幘雞人報曉籌)
(史記厯書鷄三號卒明注三號/三鳴也言夜至鷄三鳴則天曉)金爐香動螭頭暗(庾信/詩非)
(是金爐氣何闗栢殿香賈至詩衣冠身惹御爐香唐書/儀衞志朝日殿上設黼扆躡席薰爐香案又百官志起)
(居舍人秉筆隨宰相入殿夾香案分立殿下直第二螭/首和墨濡筆皆即坳處時號螭頭雍録殿前螭頭葢玉)
(階扶欄上壓頂横/石刻為螭頭之狀)玉珮聲來雉尾髙(詩瓊瑰玉珮崔曙/詩春風鳴玉珮隋)
(煬帝詩長階鳴珮聲賈至詩劍佩聲隨玉墀步古今注/殷髙宗有雉雊之祥故有雉尾扇唐書儀衞志人君舉)
(動必以扇雉尾障扇四小團雉尾扇四方/雉尾扇十二杜甫詩雲移雉尾開宫扇)戎服上趨承
北極(左傳戎服將事唐書儀衞志黄旗仗立於兩階之/次皆戎服也又步甲隊毎隊一人戎服大袍帶横)
(刀執旗二人引二人夾皆戎服大袍帶弓箭沈約詩晨/趨朝建禮徐彦伯詩予亦趨三殿肩隨謁九重爾雅北)
(極謂之北辰注北辰天之中/杜甫詩玉几由來天北極)儒冠列侍暎東曹(史記酈/食其傳)
(沛公不好儒客冠儒冠來者輒解其冠溺溲其中杜甫/詩儒冠多悞身魏都賦藹藹列侍金蜩齊光續漢書東)
(西曹掾比四百石崔顥詩/西掖黄樞近東曹紫禁連)太平時節難身遇(亢倉子太/平之時上)
(士運其識中士竭其能魏武帝詩對酒歌太平時荀子/寒暑知節而五穀時熟易林四時順節民安其業袁宏)
(名臣賛古之君子不患𢎞道難遭時難遭時不/難遇君難晉書皇甫謐傳寄身聖世託道之靈)郎署何
須歎二毛(漢武故事帝輦過郎署見顔駟龎眉皓髮上/問曰叟何時為郎對曰臣文帝時為郎文帝)
(好文而臣好武至景帝好貌而臣貌醜陛下即位好少/而臣已老是以三世不遇荀悦漢紀馮唐白首屈于郎)
(署左傳君子不重傷不擒二毛注頭白有二色潘岳秋/興賦序子年三十有二始見二毛以太尉掾兼虎賁中)
(郎將寓直於/散騎之省)
　　楊巨源
　　　長安春游
鳳城春報曲江頭(王維詩柳暗百花明春深五鳳城杜/甫詩銀漢遙應接鳳城王綽詩玉管)
(潛移律東郊始報春雍録曲江漢時周迴六里餘唐周/七里占三十頃地在城東南昇道坊龍華寺之南宋之)
(問詩栁變/曲江頭)上客年年是勝游(史記春申君傳有客三千/上客皆躡珠履司馬相如)
(賦上客何國之公子劉瑗詩江南少許地年年情不同/王維詩年年春更歸宋璟詩承恩續勝遊劇談錄曲江)
(池本秦時隑洲唐開元中疏鑿為勝景花卉環列烟水/明媚都人游玩盛於中和上已之節秦中嵗時記二月)
(二日曲江挑菜士/民遊觀者極盛)日暖雲山當廣陌(江淹賦旭日始暖/陳後主詩曖日暖)
(源桃岑參詩風恬日暖蕩春光蕭慤詩雲來覺山/近崔湜詩山河眺望雲天外沈約詩秋風吹廣陌)天清
絲管在髙樓(王羲之蘭亭序天朗氣清恵風和暢杜甫/詩天清風巻幔蘭亭序雖無絲竹管絃之)
(盛宋之問詩主人絲管清且幽古詩西北有髙/樓王延夀魯靈光殿賦陽榭外望髙樓飛觀)蘢蔥樹
色分仙閣(李頎詩松篁氣蔥蘢白居易詩樓閣蘢蔥半/隠天何遜詩山烟涵樹色江淹詩風光多樹)
(色王維詩樹色分揚子劉允濟賦望仙閣之/秀出沈佺期詩並命登仙閣通宵直禮闈)縹緲花香
泛御溝(楊乂雲賦漂渺翩綿鬱若升烟陶𢎞景仙風賦/縹緲遙裔劉瑗詩遙望疑花發聞香知異春杜)
(甫詩春風花草香古今注長安御溝謂之楊溝謂植楊/其上也呉均詩青瑣門外安石榴連枝接葉夾御溝賀)
(文標詩泛/水拂垂楊)桂壁朱門新邸第(西京雜記温室以椒塗壁/被之文繡香桂為柱梁簡)
(文帝碑文柱削芳桂漢冊魏公九錫文是用錫君朱户/晉書麯允傳南望朱門北望青樓東觀漢記竇氏一公)
(兩侯三公主四二千石相與並代自祖及孫官府/邸宅相望漢書諸侯邸第百餘皆髙祖一切功臣)漢家
恩澤問鄼侯(史記天子始建漢家之封漢書劉向傳聖/人常無私於上均恩澤於下史記蕭相國)
(世家髙帝以何功最盛封為鄼侯注鄼音賛鄼有二縣/其屬沛郡者音嵯屬南陽者音賛按茂陵書蕭何國在)
(南陽宜呼賛今多呼嵯漢書蕭何傳武帝元狩中復下/詔以鄼户二千四百封何曽孫慶為鄼侯又宣帝時求)
(問蕭相國後在者下詔以鄼户/二千封其𤣥孫建世為鄼侯)
　　　早朝
鐘聲清禁纔應徹(南史齊武帝以宫内不聞鼓漏置鐘/於景陽樓以應五鼓何遜早朝詩詰)
(旦鐘聲罷隠隠禁門通傅咸賦穆穆清禁濟濟羣英祖/詠詩寒疎清禁漏夜警羽林兵庾信詩鐘聲徹建章)
漏報仙闈儼已開(後漢書律歴志孔壺為漏浮箭為刻/下漏數刻以考中星昏明生焉杜甫)
(詩晝漏稀聞髙閣報廣韻闈宫中門也錢起詩應驚片/雪下仙闈唐書百官志宫門郎掌宫門管籥凡夜漏盡)
(擊鼓而開夜漏上水一刻擊漏鼓而閉雍録元和/元年置百官待漏院在建福門外候禁門啟入朝)雙闕
薄烟籠菡萏(史記髙祖紀蕭丞相營作未央宫立東闕/北闕車􁀙詩雙闕似芙蓉李嶠詠烟詩迥)
(浮雙闕路遙拂九仙衣諸葛穎詩薄烟淨遙色詩隰有/荷華疏未開曰菡萏已發曰芙蓉王延夀魯靈光殿賦)
(發秀吐榮菡萏披敷何晏景/福殿賦菡萏赩翕纎縟紛披)九成初日照蓬萊(魯靈光/殿賦漸)
(臺臨池層曲九成注言重髙九層也謝朓觀雨詩既灑/百常觀復集九成臺何遜早朝詩初日照相風雨京記)
(大明宫紫宸殿北曰蓬萊殿趙彦昭詩飛橋象河漢/懸榜學蓬萊雍録蓬萊殿後有蓬萊山山聳起池中)朝
時但向丹墀拜(左傳凡朝以正班爵之義張衡西京賦/青瑣丹墀漢官儀尚書奏事于明光殿)
(省中以丹朱漆地曰丹墀唐書禮樂志皇帝受羣臣朝/賀其日皇帝出即御座王公以下以次入就位典儀曰)
(再拜賛者承傳/在位者皆再拜)仗下方従碧殿迴(唐書儀衞志朝罷皇/帝入東序門然後放)
(仗又内外仗隊七刻乃下常參朝日六刻即下景福殿/賦文以朱緑飾以碧丹沈佺期詩碧殿下秋隂又早朝)
(詩儼若神仙去/紛従霄漢迴)聖道逍遙更何事(莊子聖道運而無所/積故海内服韓詩外)
(傳孔子抱聖人之心彷徨於道徳之域逍遙乎無形/之鄉張衡南都賦聖皇之所逍遙靈祇之所保綏)願
將巴曲賛康哉(宋玉對楚王問客有歌於郢中者其始/曰下里巴人國中屬而和者數千人杜)
(甫詩南翁巴曲醉書庶事康哉注衆事皆得/安寧唐太宗詩穆矣薰風茂康哉帝道昌)
　　　元日含元殿下立仗丹鳳樓門下宣赦相公稱
　　　　賀(玉燭寳典正月為端月其一日為元日亦/曰上日唐六典大明宫南面五門正南曰)
　　　　(丹鳳門丹鳳門内正殿曰含元殿雍錄咸亨/元年改蓬萊宫為含元殿殿南端門名丹鳳)
　　　　(門唐書儀衞志千牛備身冠進徳冠服袴裮/皆執御刀弓箭升殿列御座左右内外諸門)
　　　　(帶刀捉仗而立號曰立門仗舊唐書肅宗紀/至徳二載十二月戊午朔御丹鳳門下制大)
　　　　(赦唐六典凡元旦大陳設於太極殿今含元/殿皇帝衮冕臨軒禮畢中書令與供奉官獻)
　　　　(夀殿上皆/呼萬嵗)
臨軒啟扇似雲收(許敬宗詩睿想追嘉豫臨軒御早秋/王勃乾元殿頌序天子臨軒採荀卿)
(之故事王維少年行天子臨軒賜侯印將軍佩出明光/宫唐書儀衞志平明侍中奏外辦皇帝步出西序門索)
(扇扇合皇帝升御座扇開左右留扇各三杜甫/詩雲移雉尾開宫扇虞世南詩雲收嶺半空)率土朝
天劇水流(詩率土之濵莫非王臣班固薦謝夷吾表上/以光七曜之明下以厭率土之望左思呉都)
(賦若率土而論都則非列國之所觖望也李白詩始聞/鍊氣調金液復道朝天赴玉京杜甫詩東家蹇驢許借)
(我泥滑不敢騎朝天詩沔彼流水朝宗/于海張華詩仰䕃髙林茂俯臨緑水流)瑞色含春當正
殿(唐髙宗詩玉庭浮瑞色楊庶詩天文將瑞色輝煥滿/寰中梁簡文帝賦草含春而色動蘇頲詩歌舞妙含)
(春漢書金安上傳數臨正殿延見羣臣傅休奕朝㑹賦/坐太極之正殿嚴嵳峩以崔巍唐書太宗紀貞觀三年)
(正月丙午以/旱避正殿)香烟捧日在髙樓(王維早朝詩香烟欲傍/衮龍浮杜甫詩朝罷香)
(烟攜滿䄂魏志程昱傳注昱嘗夢上泰山兩手捧日昱/本名立太祖乃加其上日更名昱也盧照隣文歌雲佐)
(漢捧日匡堯錢起詩霄漢常懸捧日心王延夀魯靈光/殿賦陽榭外望髙樓飛觀張協賦髙樓特起竦峙岧嶤)
三朝氣蚤迎恩澤(漢書孔光傳嵗之朝曰三朝注嵗之/朝月之朝日之朝故曰三朝班固東)
(都賦春王三朝㑹同漢京鄭愔詩幸同葵藿傾陽早張/九齡折梅詩林惜迎春早漢書劉向傳聖人即天地以)
(耀物常無私於上均恩澤於下協和萬邦黎民無/怨曹植責躬詩序愚臣徘徊於恩澤而不敢自棄)萬嵗
聲長繞冕旒(漢書武帝紀詔曰朕親登嵩髙御史乗屬/在廟旁吏卒咸聞呼萬嵗者三論衡陸賈)
(新語毎奏一篇左右稱曰萬嵗盧照隣詩九州四海常/無事萬嵗千秋樂未央大戴禮古者冕而前旒所以蔽)
(明也沈佺期詩爽氣臨旌㦸朝光/映冕旒王維詩萬國衣冠拜冕旒)請問漢家功第一(史/記)
(蕭相國世家列侯畢已受封及奏位次皆曰平陽侯曹/參功最多宜第一闗内侯鄂君進曰曹參雖有野戰畧)
(地之功此特一時之事漢與楚相距滎陽蕭何嘗全闗/中以待陛下此萬世之功也奈何以一旦之功而加萬)
(世之功哉蕭何第一/曹參次之髙祖曰善)麒麟閣上識鄼侯(漢書蘇武傳甘/露三年上思股)
(肱之美乃圖畫其人于麒麟閣法其容貌署其官爵姓/名唯霍光不名明著中興輔佐列於方叔召虎仲山甫)
(焉三輔黄圖麒麟閣蕭何造杜甫詩今代麒麟閣何人/第一功史記蕭相國世家髙祖以蕭何功最盛封為鄼)
(侯注鄼今南/陽鄼縣也)
　　張籍
　　　寒食内宴(荆楚嵗時記去冬節一百五日即有/疾風甚雨謂之寒食鄴中記寒食三)
　　　　(日作酪醴煮粳米及麥/為酪𢷬杏仁煮作粥)
城闕沈沈向曉寒(陸機詩名都一何綺城闕鬱盤桓顔/延之詩城闕生雲烟司馬相如上林)
(賦沈沈隠隠砰磅訇磕沈佺期詩雲竇下沈沈張九齡/詩未央鐘漏晚仙宇靄沈沈李白詩長川瀉落月洲渚)
(曉寒凝岑參詩雞/鳴紫陌曙光寒)恩當令節賜餘歡(杜甫詩喜結仁里/歡況因令節求宋)
(之問詩佳節三秋晚重陽九日歡司馬遷報任安書未/嘗銜杯酒接殷勤之餘歡李鏡逺蜨蝶行青年已布澤)
(微虫應/節歡)瑞烟深處開三殿(杜審言詩半嶺通佳色中峯/繞瑞烟翰林故事翰林院在)
(銀臺門内麟徳殿西重廊之後三殿者麟徳殿也一殿/而有三面故以三殿為名杜甫詩詔従三殿去碑到百)
(蠻/開)春雨微時引百官(説苑春風風人春雨雨人杜甫詩/心在水晶域衣霑春雨時潘岳閒)
(居賦微雨新晴六合清朗陶潛詩微雨従東來好風與/之俱易百官以治萬民以察書冢宰掌邦治統百官均)
(四海董仲舒策正朝廷以/正百官正百官以正萬民)寳樹樓前分繡幙(王勃滕王/閣序非謝)
(家之寳樹接孟氏之芳鄰駱賔王詩宴林薫寳樹水溜/滴金沙顧況上元夜詩雲車龍闕下火樹鳳樓前王融)
(散曲金枝湛明燎繡幕裂芳燃劉/孝威詩璚綃挂繡幕象簟列華牀)綵花廊下暎朱欄(梁/簡)
(文帝招真館碑帷葉綵花巻舒蹊逕陳元康十四年禁/奢詔應鏤金銀薄及庶物化生土木人綵花之屬並皆)
(禁絶左思魏都賦禁臺省中連闥對廊李尤東觀賦上/承重閣下屬周廊李白明堂賦赬欄各落偃蹇霄漢盈)
(楹迴合蟬/聨汗漫)宫筵戲樂年年别(庾肩吾詩陪歌承睿賞接/醴侍恩筵杜審言詩帝子)
(王孫捧御筵舊唐書音樂志明皇於聴政之暇教太常/樂工子弟三百人為絲竹之戲音響齊發毎初年望夜)
　(御勤政樓作樂夜闌遣宫女於樓前縛架出眺歌舞以/娯之若繩戲竿木詭異巧妙固無其比盧僎詩年年洛)
　(陽陌花鳥弄歸人戎昱詩楊柳/烟含灞岸春年年攀折為行人)已得三迴對御看(易晝/日三)
　(接疏言非惟䝉賜蕃多又被親寵頻數三度接見也國/史補李白在翰林多沈飲後對御引足令髙力士脱鞾)
　(李白詩常得/君王帶笑看)
　
　
　
　
　
　
　
　
　
　
　
御選唐詩巻二十
　欽定四庫全書
御選唐詩巻二十一
　　七言律
　　　白居易
　　　　送王十八歸山寄題仙遊寺(宋敏求長安志仙/逰宫在縣南三十)
　　　　　(五里舊圖經曰隋文皇帝避暑處盩厔/縣志仙逰寺即仙逰宫在仙逰潭上)
　曾於太白峯前住(水經注太乙山亦曰太白山俗云武/功太白去天三百録異記金星之精)
　(墜於終南圭峯之西因號太白山一統志太白山在鳳/翔府郿縣東南四十里按舊唐書居易傳元和元年四)
　(月應才識兼茂明於體用科䇿入第四等授盩厔尉集/賢校理新唐書本傳元和元年對䇿一等調盩厔尉為)
　(集賢校理新舊書地理志盩厔縣属京/兆府與武功終南相鄰近故有是句)數到仙逰寺裏
　來(法苑珠林有婆娑門佛數數到其家乞食/說偈陶潛詩鄰曲時時来抗言談在昔)黒水澄時
　潭底出(長安志仙逰潭在縣南三十里濶二丈其水黒/色相傳號五龍潭楊衡詩年去水空澄張九齡)
　(詩潭清能見底李端/詩潭底龍游水沫開)白雲破處洞門開(何遜詩去帆若/不見試望白雲)
　(中沈約詩置嶺白雲間左思蜀都賦華闕雙邈重門洞/開又呉都賦高闈有閌洞門方軌杜甫詩洞門對雪長)
　(隂/隂)林間暖酒燒紅葉(孫綽賦朱閣玲瓏於林間梁元帝/詩林間花欲然開寶遺事内庫有)
　(一酒杯青色有紋如亂絲名自暖杯取酒注之温温然/有氣頃次如沸湯庾信詩野爐然樹葉張正見詩秋葉)
(奪紅粧錢起詩/茅茨隱紅葉)石上題詩掃緑苔(南史蕭思話傳思話/嘗從文帝登鍾山北)
(嶺中道有盤石清泉上使於石上彈琴因賜以銀酒鍾/曰相賞有松石間意杜甫詩請㸔石上藤蘿月又桐葉)
(坐題詩郭璞賦緑苔鬖髿乎研上孟/浩然詩碧網交紅樹清泉盡綠苔)惆悵舊逰無復到
(楚辭惆悵兮而私自憐阮籍詩惆悵念所思/李白詩長歌懐舊逰祖詠詩蘭若無人到)菊花時節
羡君廻(禮記季秋之月菊有黄華庾信詩停杯/待菊花古詩白露霑野草時節忽復易)
　　　錢塘湖春行(唐書居易傳為杭州刺史始築隄/捍錢塘湖鍾洩其水漑田千頃)
孤山寺北賈亭西(名勝志寳雲山之支渡西泠橋以入/孤山一統志孤山在府城外西湖上)
(獨立一峯為湖山/勝絶處賈亭無考)水面初平雲脚低(管子水平而不流/庾信詩隂雲斂向)
(低孟浩然詩/山出晚雲低)幾處早鶯爭暖樹(李白詩尋花幾處行梁/書蕭子顯傳早燕初鶯)
(開花落葉有來斯應毎不能已李/益詩樹暖燃紅燭江清展碧油)誰家新燕啄春泥(曹/植)
(詩借問誰家子劉孝威詩誰家妖冶折花枝古樂府新/燕弄初調杜䳌競晨鳴古詩思為雙飛燕啣泥巢君屋)
(傅統妻辛氏燕頌啣泥啄草造/作室房杜甫詩春泥百草生)亂花漸欲迷人眼(魏文/帝詔)
(前于闐所上孔雀尾萬枝以為金根車/盖遥望耀人眼王冏詩野花奪人眼)淺草纔能沒馬
蹄(曹丕典論自叙草淺獸肥弓燥手桑漢書鼂錯傳兩/陣相近平地淺草可前可後此長㦸之地也莊子馬)
(蹄可以踐霜雪曹植詩俯身/散馬蹄呉均詩青莎沒馬蹄)最愛湖東行不足(江淹自/序爰有)
(碧水丹山珍草皆淹生平所至愛世說王子敬云從山/隂道上行山川自相映發使人應接不暇詩維日不足)
綠楊隂裏白沙堤(宋邕詩緑楊宜向雨中㸔李白詩綠/楊三月時顧况詩綠嶼沒餘烟白沙)
(連曉月杜甫詩江聲走白沙名勝志自斷/橋至孤山為白公堤以郡守居易築也)
　　　西湖晚歸回望孤山寺贈諸客(名勝志西湖故/明聖湖也周繞)
　　　　(三十里三面環山谿谷縷注下有淵泉水道/瀦而為湖漢時金牛見湖中以為明聖之瑞)
　　　　(因稱明聖湖以其負郭而西故稱西湖西湖/志孤山巋介湖中碧波環遶勝絶諸山樓閣)
　　　　(参差彌/布椒麓)
栁湖松島蓮花寺(名勝志杭州府隋唐郡治在鳳皇山/栁浦西按西湖有十景栁浪聞鶯其)
(一也名勝志九里松在靈隱寺夹道植松凡九里有六/朝植者通志蓮花峯在下天竺寺西峯頂有孤石可四)
(十圍頂上四開/状似千葉蓮花)晚動歸橈出道塲(梁武帝詩晨鳬移去/舸飛燕動歸橈唐六)
(典隋改佛/寺為道塲)盧橘子低山雨重(司馬相如賦盧橘夏熟注/盧黒色也李尤七歎梁土)
(青麗盧橘是生白華綠葉扶疎冬榮杜甫詩卑枝低/結子張正見詩山雨濕苔碑張謂詩栁枝經雨重)栟
櫚葉戰水風凉(博雅栟櫚㯶也廣志栟櫚葉似車輪有/皮纒之附地起二旬一采轉復上生庾)
(肩吾詩窓含度水風劉/孝威詩臨池愛水凉)煙波淡蕩揺空碧(江總詩霧開/樓闕近日向)
(烟波長李白詩春風正淡/蕩江淹賦水湛湛而空碧)樓殿参差倚夕陽(邱遲詩綵/殿廽風丹)
(樓映日宋之問靈隱寺詩樓觀滄海日盧綸詩玉樓金/殿影参差司馬相如賦岑崟叅差日月蔽虧詩度其夕)
(陽梁簡文帝碑夕陽/斜映俱成拂鏡之暉)到岸請君迴首望(呉志陸瑁傳沓/渚之淵道里尚)
(逺今到其岸兵勢三分唐太宗/詩廻首長安道方懽宴栢梁)蓬萊宫在水中央(山海/經蓬)
(萊山在海中注上有仙人宫室皆以金銀為之杜甫詩/蓬萊宫闕對南山詩溯游從之宛在水中央班固賦濫)
(瀛洲與方丈蓬/萊起乎中央)
　　李紳
　　　憶春日太液池亭候對(長慶/三年)
宫鶯報曉瑞烟開(杜甫詩宮鶯罷囀春王維詩絳幘雞/人報曉籌劉孝綽詩朱旗曵曉烟杜)
(審言詩中峯繞瑞烟梁/簡文帝詩烟開四郊謐)三島靈禽拂水迴(神仙傳海上/有三神山曰)
(蓬萊曰方丈曰瀛洲謂之三島徐陵碑來去三島賔逰/二童梁簡文帝七勵異草雙條靈禽比翼劉孝綽詩驚)
(鵜拂浪翔呉筠詩春從/何處來拂水復驚梅)橋轉綵虹當綺殿(梁元帝賦虹/橋左跨雁苑)
(南通宋之問詩虹橋轉翠屏張協詩綵虹纓髙/雲沈約詩標峯綵虹外江總樂府綺殿文雅遒)艦浮花
鷁近蓬萊(釋名上下重版曰艦淮南子龍舟鷁首注鷁/大鳥也畫其象著船首司馬相如賦浮文鷁)
(揚旌栧張正見詩波中畫鷁湧帆上錦花飛漢書郊祀/志自宣威燕昭使人入海求蓬莱方丈瀛洲此三神山)
(者相傳在渤海中去人不逺嘗有/至者魯范神仙篇控鶴下蓬萊)草承香輦王孫長(陶/潛)
(詩道狭草木長南史陳伯之傳暮春三月江南草長宋/之問詩澗草自迎香輦合楚辭王孫逰兮不歸春草生)
(兮萋萋杜甫詩短畦/帶碧草悵望思王孫)桃艶仙顔阿母栽(漢武故事東郡/獻短人呼東方)
(朔至短人因指朔謂上曰西王母種桃三千嵗為子此/兒已三過偷之矣郭璞賦靈娥御以艶顔陶潛詩王母)
(怡妙顔杜甫詩/栽桃爛熳紅)簪筆此時方侍從(晉書輿服志笏者有/事則書之故常簪筆)
(南史劉杳傳持槖簪筆事孝武皇帝數十年薛道衡詩/簪筆上云亭漢書嚴助傳拜㑹稽太守賜書曰君厭承)
(明之廬勞侍從之事出為郡吏班固賦/言語侍從之臣朝夕論思日月獻納)却思金馬笑鄒
枚(史記東方朔傳金馬門者宦署門也門傍有銅馬故/謂之金馬門梁元帝賦判辟雍之樂語辨金馬之儒)
(墨沈約詩東方金馬門史記司馬相如傳是時梁孝王/來朝從逰說之士齊人鄒陽淮隂枚乗呉莊忌夫子之)
(徒相如見而恱之謝莊賦召鄒生/延枚叟梁元帝詩促宴引鄒枚)
　　　憶夜直金鑾殿承㫖
月當銀漢玉繩低(鮑照詩夜来坐幾時銀漢傾露落河/圖括地象河精上為天漢亦曰銀漢)
(春秋元命苞玉衡北兩星為玉繩張衡賦上飛闥而仰/眺正睹瑶光與玉繩張協七命望玉繩而結極謝朓詩)
(玉繩低/建章)深聽簫韶碧落齊(書簫韶九成李白詩新鶯飛/遶上林苑願入簫韶雜鳳笙)
(度人經昔于始青天中碧落空歌注/東方第一天有碧霞遍滿是名碧落)門壓紫垣髙綺樹
(晉書天文志紫宫垣十五星在北斗北一曰紫微大帝/之坐也天子之常居也梁簡文帝詩八泉光綺樹江淹)
(賦憶上國/之綺樹)閣連青𤨏近丹梯(潘岳秋興賦序髙閣連雲/漢舊儀黄門郎属黄門令)
(日暮入對青𤨏闈拜名夕郎范雲詩攝官/青𤨏闥謝眺詩要欲追竒趣即此陵丹梯)墨宣外渥催
飛詔(南史謝莊傳為侍中領前軍将軍時孝武出行夜/還勑開門荘居守以棨信或虚湏墨詔乃開李嶠)
(表頒賞計功遂成紫泥之渥獨異志陶宏景隱居茅山/梁武帝毎有大事飛詔與之叅决時人謂為山中宰相)
草布深恩促換題(後漢書百官志侍郎三十六人本注/曰一曹有六人主作文書起草蘇頲)
(啓絲綸所属嘗推起草之能庾信啓陳留下粟有愧深/恩唐國史補崔敖知崔元翰懇主司先求題目為地都)
(堂始開盛氣白侍郎曰若使試白雲起封/中賦則敖請退侍郎遂換試題二雀俱㨗)明日獨歸花
路逺(李白詩今日結交明日改陶潛詩行行循歸路劉/孝綽詩歸路復當歡庾信詩狹路花中行劉孝綽)
(詩度君路應逺/期寄新詩返)可憐人世隔雲霓(潘岳賦放曠乎人間/之世劉孝綽詩旣異)
(人世勞聊比化城樂宋玉對楚王問鳳皇上擊九千里/絶雲霓負蒼天王屮頭陀寺碑層軒延袤上出雲霓司)
(馬紹詩上/陵青雲霓)
　　鄭谷(字守愚袁州人光啓三年擢第右拾/遺歴都官郎中幼即能詩名盛唐末)
　　　鷓鴣(谷以此詩得名時號為鄭鷓鴣禽經鷓鴣/晉安曰淮南江左曰逐隱古今注南方有)
　　　　(鳥曰鷓鴣其鳴自呼常向日而飛畏霜露早/晚稀出有時夜飛則以樹葉覆其背上本草)
　　　　(鷓鴣聲若云/行不得哥哥)
暖戲烟蕪錦翼齊(江總詩禽戲似忘懐權徳輿詩烟無/歛暝色李益鷓鴣詞錦翼鷓鴣飛)
品流應得近山雞(東觀漢記李宗閔為相以品流程式/為己任禽經首有彩毛曰山雞異苑)
(山雞愛其毛映水則舞魏武時南方獻之南越志曾/城縣多鵕䴊鵕䴊者山雞也光色鮮明五采炫耀)雨
昬青草湖邊過(鮑照詩沉雲日夕昏驟雨淫朝旦水經/注湘水又東北為青草湖一統志青草)
(湖北連洞庭南接瀟湘東納汨羅之水每夏秋水泛與/洞庭為一水涸則此湖先乾青草生焉杜甫詩不意青)
(草湖扁舟/落吾手)花落黄陵廟裏啼(謝朓詩鳥散餘花落庾信/賦落花與芝蓋齊飛水經)
(注湘水又北逕黄陵亭西又合黄陵水口其水上承太/湖湖水西流逕二妃廟世謂之黄陵廟也一統志黄陵)
(廟在湘隂縣北四十里嶺南録鷓鴣多對啼/羅浮志鷓鴣遇暖則相對而啼謂之山嘏)逰子乍聞
征袖濕(古詩浮雲蔽白日逰子不頋返曹植詩逰子乆/不歸韓愈詩夜宿驛亭愁不睡幸来相就盖征)
(衣劉孝綽詩/不辭紅袖濕)佳人纔唱翠眉低(歴代歌詞山鷓鴣羽調/曲也李延年歌北方有)
(佳人絶世而獨立王冏詩佳人且少留為君繞梁唱梁/簡文帝詩長顰串翠眉白居易詩欲話離情翠黛低)
相呼相喚湘江濶(南越志鷓鴣鳴自呼杜薄州本草鷓/鴣自呼鈎輈格磔隋煬帝詩啼鶯逺)
(相喚劉憲詩鶯藏嫩葉歌相喚水經湘水出零陵陽海/山一統志湘江在長沙府西環城而下源出廣西興安)
(縣陽海山西北流至分水嶺分為二𣲖曰漓水流而南/曰湘水流而北由靈渠與灌水㑹至永州與瀟水合曰)
(瀟湘至衡陽與蒸水合曰蒸湘至沅州與沅水合曰沅/湘㑹衆流以逹洞庭李涉鷓鴣詞湘江烟水深劉孝威)
(詩江濶/少行舟)苦竹叢深春日西(世說張廌隱居頥志家有苦/竹數十頃張于竹中為屋常)
(居其中李白山鷓鴣詞苦竹嶺頭秋月輝苦竹南枝鷓/鴣飛謝朓詩窓前一叢竹杜甫詩竹深留客處詩春日)
(遲遲曹植箜篌引驚風飄白日光景馳西/流李渉鷓鴣詞何處鷓鴣飛日斜斑竹隂)
　　劉得仁(貴主之子長慶中即以詩名自開成至大/中三朝昆弟皆歴貴仕而得仁出入舉塲)
　　　(三十年/卒無成)
　　　奉和翰林丁侍郎禁署早春晴望
御林聞有早鶯聲(孔燾詩鶯林響初囀梁書蕭子顯傳/早雁初鶯開花落葉開元遺事每于)
(禁苑中見黄鶯呼為金衣公/子蕭慤賦二月鶯聲纔欲斷)玉檻春香九陌晴(述異記/呉王于)
(春宵宫中作海靈館館娃閣銅溝玉檻宫之楹檻珠玉/􁂣之康孟詩玉檻漾晨曦三輔遺事長安八銜九陌駱)
(賔王詩三條/九陌麗城隈)寒著霽雲歸紫閣(陳後主詩輕寒條已翠/沈佺期詩霽雲無處所)
(臺館曉蒼蒼袁恕已詩綺閣雲霞滿陸雲喜霽賦改/望舒之離畢兮曜六龍于紫閣沈約詩複塗希紫閣)暖
浮佳氣動皇城(後漢書光武帝紀論望氣者蘇伯阿為/王莽使至南陽遥望見㫪陵郭唶曰氣)
(佳哉鬱鬱葱葱然張說詩佳氣翊興王唐書地理志/上都注皇城長一千九百一十五歩廣千二百歩)宫
池日到氷初解(長安記建章宫有太液池聞人蒨春日/詩清池映日華梁簡文帝詩凍解池開)
(淥張正見詩氷銷綠水池陳叔逹首春詩氷彩散瑶池/禮記孟春之月東風解凍風俗通氷解曰泮傅休奕春)
(賦素氷解/而太液洽)輦路風吹草欲生(班固賦輦路經營修除飛/閣顔延之詩陟降騰輦路)
(梁昭明太子詩靡靡祥風吹陽休之詩微穆春風吹莊/子春氣發而百草生晉書紀瞻傳醴泉吐液朱草自生)
(江淹賦秋風/罷兮春草生)鴛侣此時皆賦咏(白居易詩好去鴛鸞侣/冲天便不還南史何㸃)
(傳招攜勝侣清言/賦詠優游自得)商山雪在思尤清(十道山川攷商山/在商州上洛縣南)
(十四里商洛縣南一里亦名地肺山亦名楚山/韋應物詩怪来詩思清人骨門對寒流雪滿山)
　　杜牧
　　　同趙二十二嘏訪張明府郊居聯句
陶潛官罷酒缾空(晉書陶潛傳字元亮為彭澤令在縣/公田悉令種􁉷榖曰令吾常醉於酒)
(足矣義熈二年解印去縣乃賦歸去来辭後漢書孔/融傳融嘗曰座上客常滿樽中酒不空吾無憂矣)門
掩楊花一夜風(牧晉書陶潛傳嘗著五柳先生傳以自/况曰先生不知何許人宅邊有五栁樹)
(因以為號焉陶潛詩長吟掩柴門南史袁粲傳席門常/掩庾信春賦二月楊花滿路飛梁簡文帝詩金華拂夜)
(風/)古調詩吟山色裏(杜審言詩忽聞歌古調歸思欲沾/巾杜甫詩新詩改罷自長吟王維)
(詩山色/有無中)無絃琴在月明中(嘏晉書陶潛傳性不解音而/畜素琴一張絃徽不具毎朋)
(酒之㑹則撫而和之曰但識琴中趣何勞絃上聲阮籍/詩薄帷鑒明月南史謝譓傳入吾室者但有清風對吾)
(飲者唯/當明月)逺簷髙樹宜幽鳥(沈約賦因犯檐而刋樹劉孝/綽詩喬柯貫檐上梁書栁惲)
(傳惲和髙祖登景陽樓詩云太液滄波起長楊高樹秋/深為高祖所美庾信詩高樹帶巢移說苑樹髙者鳥宿)
(之/)出岫孤雲逐晚虹(牧陶潛歸去來辭雲無心而出岫/又詩萬族各有託孤雲獨無依梁)
(簡文帝詩晴天歇晚虹/蕭慤詩飛梁照晚虹)别後東籬數枝菊(白居易詩别/後都無勸酒)
(人陶潛詩采菊東籬下江總詩故鄉籬/下菊杜甫詩是節東籬菊紛披為誰秀)不知閒醉與誰
同(嘏宋書陶潛傳嘗九月九日無酒出宅邊菊叢中坐/乆值王宏送酒至即便就酌醉而後歸白居易詩冷)
(吟閒醉二三年崔曙詩且欲近尋彭澤宰陶然共醉菊/花杯白居易詩惆悵東籬不同醉陶家明日是重陽又)
(可憐清夜/與誰同)
　　萬楚(登開元/進士第)
　　　驄馬(廣韻驄馬/青白雜色)
金絡青驄白玉鞍(鮑照樂府驄馬金絡頭何遜詩金絡/珊瑚鞭古樂府青驄白馬紫絲韁古)
(今注孫文臺獲青玉馬鞍其光照衢梁昭明太子七契/廼餙金覊之昭晰加以玉鞍之輝煥劉孝威驄馬詩犀)
(覊玉/鏤鞍)長鞭紫陌野逰盤(左傳雖鞭之長不及馬腹張華/詩長鞭施象牙劉孝綽詩紆餘)
(出紫陌于仲文詩紫陌結朱輪說苑野逰則馳騁弋獵/乎平原廣囿格猛獸歐陽建詩茍懐四方志所在可逰)
(盤車􁀙驄馬詩意欲/驂驔走先作野逰盤)朝驅東道塵恒滅(邢子才詩朝驅/瑪瑙勒漢書郊)
(祀歌天馬徕歴無草徑千里循東道注馬從西来經行/磧鹵之地無草者幾千里而至東道王績詩天馬來東)
(道西京雜記文帝自代還/有良馬九匹一名絶塵)暮到河源日未闌(爾雅河出/崑崙虗色)
(白疏言河源出于崑崙山下之基其初纎微源高激凑/故水色白也隋書煬帝紀伊吾吐屯設等獻西域地數)
(千里乃置西海河源鄯善且末四郡/廣韻䦨晚也宋之問詩林亭春未闌)汗血每隨邊地苦
(漢書武帝紀貳師将軍廣利獲汗血馬來作西極天馬/之歌注大宛舊有天馬種蹋石汗血汗從前肩髆出如)
(血號一日千里魏志張邈傳注吕布/見劉備甚敬謂備我與卿同邊地人)蹄傷不憚隴隂寒
(莊子馬蹄可以踐霜雪陳琳樂府水寒傷馬骨江淹賦/遷客海上流戍隴隂梁簡文帝雁門太守行隴暮風烟)
(急關寒/霜自濃)君能一飲長城窟(樂府詩集飲馬長城窟行一/曰飲馬行長城秦所築其下)
(有泉窟可以飲馬征戍之客至于長城而飲其馬婦人/思念其勤故作是曲廣題曰長城南有溪坂上有土窟)
(窟中泉流漢時将士征塞北皆飲馬此水也鮑照詩擁/旄為漢将汗馬出長城江總驄馬行長城兵氣寒飲馬)
(詎為/難)為報天山行路難(漢書武帝紀天漢二年貳師将/軍三萬騎出酒泉與右賢王戰)
(于天山注在西域蒲類國去長安八千餘里即祁連山/也晉書袁山松傅因舊歌有行路難乃文其辭每醉縱)
(歌之樂府解題行路難備言世/路艱難以及離别悲傷之意)
　　張謂
　　　别韋郎中
星軺計日赴岷峨(史記季布傳朱家乗軺車之洛陽注/軺謂輕車一馬車也廣韻軺市昭切)
(使車宋之問詩星軺下紫微陶潛詩計日望舊居書岷/山道江水經注岷山在蜀郡氐道縣大江所出又江水)
(又東南逕南安縣西縣南有峨眉山齊書孔稚圭傳徵/犀甲于岷峨梁簡文帝文岷峩作鎮猶銘劍壁之山一)
(統志岷山在成都府茂州羌之列鵞村嶺之最髙者遇/大雪開泮望見成都又峨眉山在眉州城南二百里來)
(自岷山連岡疊嶂延袤三百餘里至/此突起三峯其二峯對峙宛若蛾眉)雲樹連天阻笑歌
(謝朓詩雲中辨江樹劉孝威詩雲樹交為宻潘岳賦塵/騖連天龎徳公於忽操行者艱而莫休居者坐而笑歌)
(何遜詩陌上驅馳/人笑歌自侈靡)南入洞庭隨雁去(楚辭九歌洞庭波/兮木葉下博物志)
(呉左洞庭右彭蠡風土記鼎澧沅湘合諸蠻南黔之水/滙于洞庭至巴陵與荆江合一統志洞庭湖在岳州府)
(城西南禹貢九江孔殷即洞庭也庾信詩近學衡陽/雁秋風俱渡河梁昭明太子啓今因去雁聊寄蒭蕘)西
過巫峽聽猿多(郭璞賦衝巫峽以迅激水經注巫山首/尾一百六十里謂之巫峽盖因山為名)
(也自三峽七百里中兩岸連山略無闕處毎至晴初霜/旦林寒澗肅常有髙猿長嘯屢引凄異空谷傳響哀轉)
(乆絶故漁者歌曰巴東三峽巫峽長猿鳴三聲淚沾裳/一統志巫峽在䕫州府巫山縣東三十里伏挺詩聽猿)
(方忖岫聞/瀨始知川)崢嶸洲上飛黄蝶(南史宋髙祖紀桓靈寳浮/江東下與劉毅何無忌劉)
(道規等遇于崢嶸洲水經注李姥浦北崢嶸洲一統志/崢嶸洲在黄州黄岡縣半属武昌張正見詩艶粉驚飛)
(蝶/)灔澦堆邊起白波(水經注江中有孤石為淫預石冬/出水二十餘丈夏則沒樂府淫預)
(歌灔澦大如馬瞿塘不可下灔澦大如牛瞿塘不可流/梁簡文帝歌灔澦大如服瞿塘不可觸一統志灔澦堆)
(在䕫州府瞿唐峽口江心突兀而出漢書郊祀志臨河/當渡疾風起波成公綏賦洪川起波名山興雲莊子白)
(波若山海水震蕩劉峻金華/山棲志白波跳沫洶湧成音)不醉郎中桑落酒(詩不醉/無歸齊)
(民要術十月桑落初凍則収水釀者為上/時春酒庾信詩蒲城桑落酒㶚岸菊花天)教人無奈别
離何(世說桓子野毎聞清歌輙喚奈何離騷九歌悲莫/悲兮生别離張華詩不曾逺别離安知慕儔侣)
　　李白
　　　題東谿公幽居(禮記幽居/而不淫)
杜陵賢人清且廉(漢書宣帝紀元康元年更名杜縣為/杜陵又地理志京兆尹縣杜陵故杜)
(伯國三輔黄圖杜陵在長安城南易天地閉賢人隱莊/子諸侯之劍以智勇士為鋒以清廉士為鍔漢書王吉)
(傳自吉至崇世名清廉春秋繁露/清廉之化流然後王道舉禮樂興)東谿卜築嵗将淹(朱/异)
(詩曰余今卜築兼以隔囂紛徐陵/薦陸瓊書進居郎署嵗月過淹)宅近青山同謝朓(謝/朓)
(詩不對芳春酒還望青山郭寰宇記齊宣城太守謝朓/築室於山南遺址猶存絶頂有謝公池唐天寳間改為)
(謝公山一統志青山在/太平府城東南三十里)門垂碧栁似陶潛(晉書隱逸傳/陶潛字淵明)
(嘗著五栁先生傳以自况傳曰先生不知何許人/也亦不詳其姓氏宅邉有五栁樹因以為號焉)好鳥
迎春歌後院(曹植詩好鳥鳴髙枝呉均書好鳥相鳴嚶/嚶成韻楊炯碑鮮花匝苑盡兄弟之歡娯)
(好鳥鳴林展交逰之宴喜王叔英婦詩/百舌早迎春張九齡詩芳樹曲迎春)飛花送酒舞前
簷(蕭撝詩飛花滿叢枝梁簡文帝賦玩飛花之度窓/庾信賦文君送酒来王勣賦偓佺贈葯麻姑送酒)客
到但知留一醉(易有不速之客三人來崔日用詩恩深/荅効淺留醉奉宸暉詩一醉日富左思)
(賦樂飲今夕/一醉累月)盤中秪有水晶鹽(北史崔浩傳帝語至中/夜賜浩縹醪酒十斛水)
(精戎鹽一兩曰味卿言若/此鹽酒故與卿同其味也)
　　　鸚鵡洲(水經注江水又東逕歎父山江之右岸/當鸚鵡洲一統志鸚鵡洲在武昌府城)
　　　　(南跨城西出江/中尾直黄鶴磯)
鸚鵡来過呉江水(山海經黄山有鳥焉其状如鶚青羽/赤喙人舌能言名曰鸚鵡漢書武帝)
(紀南越獻能言鳥注師古曰即鸚鵡也今隴西及南海/並有之南史扶南國傳國出五色鸚鵡江淹賦潺湲澒)
(溶兮楚水而呉江鮑照詩雙劍将離别/先在匣中鳴䳄沉呉江水雄飛入楚城)江上洲傳鸚鵡
名(謝朓詩心事俱已矣江上徒離/憂楊師道詩楚宫腰細本傳名)鸚鵡西飛隴山去(唐/書)
(新羅傳比林邑獻鸚鵡言思鄉丐歸况於人乎古詩西/飛迷雀東覊雉禽經注鸚鵡出隴西能言禰衡鸚鵡賦)
(命虞人於隴坻注隴坻出此鳥十道山川考秦州隴城/縣有大隴山亦曰隴首山清水縣小隴山亦名隴坻)
芳洲之樹何青青(楚辭九歌采芳洲兮杜若莊子受命/於地惟松栢獨也正在冬夏青青古)
(詩青青/河畔草)烟開蘭葉香風暖(梁簡文帝詩烟開四郊謐又/紫蘭葉初滿沈約詩蘭葉參)
(差桃半紅飛芳舞縠戲春風古詞繡幕圍香風梁簡/文帝詩蓮疎藕折香風起魏文帝賦景風扇而增暖)　岸
夾桃花錦浪生(何遜詩岸花臨水發陶潛桃花源記忽/逢桃花林夾岸數百歩張正見詩桃花)
(夾徑聚禮記仲春之月桃始華江總詩/桃花長新浪梁簡文帝詩脫衫湔錦浪)遷客此時徒極
目(江淹賦遷客海上流戍隴隂楚辭目極千里兮傷/春心王粲賦平原逺而極目兮蔽荆山之髙岑)長
洲孤月向誰明(楚辭搴長洲之宿莽王粲賦挾清漳之/通浦兮係曲阻之長洲王褒詩長洲春)
(水滿梁簡文帝詩夕波照孤月薛道衡賦/挂孤月之團團謝莊賦隔千里兮共明月)
　　杜甫
　　　奉酬嚴公寄題野亭之作(嚴武有寄題杜/二錦江野亭詩)
拾遺曾奏數行書(唐書甫本傳至徳二年走鳳翔上謁/拜右拾遺房琯罷宰相甫上疏言罪)
(細不宜免大臣邢邵詩誰/能千里外獨寄八行書)懶性從來水竹居(嵇康書性/復疎懶北)
(史盧思道傳才本駑拙性實疎懶史記貨殖傳水居千/石魚陂水經注江州地勢側險結舫水居者五百餘家)
(劉希夷詩蜀/山繞水竹)奉引濫騎沙苑馬(史記韓長孺傳安國行/丞相事奉引堕車蹇張)
(衡賦奉引既畢仙輅乃發顔延之賦弭雄姿以奉引水/經注洛水東經沙阜北其阜東西八十里南北三十里)
(俗名之曰沙苑唐書髙祖紀武徳六年如華隂獵於沙/苑唐六典沙苑監掌牧養隴右諸牧牛羊元和郡縣志)
(沙苑在同州馮翊縣南二十/里其處宜六畜置沙苑監)幽棲真釣錦江魚(謝靈運/詩資此)
(永幽棲庾信詩幽棲得無悶梅陶詩棲釣一邱壑莊子/就藪澤處閑曠釣魚閒處無為而已矣楚辭避世隱身)
(釣魚江濵水經注錦工織錦則濯之江流而錦至鮮明/濯以沱江則錦色弱矣唐書甫本傳從還京師去客秦)
(州流落劍南結廬成都西郭嚴武/寄題野亭詩漫向江頭把釣竿)謝安不倦登臨費(晉/書)
(謝安傳安於土山營墅樓館林竹甚盛毎攜中外子姪/往来游集肴饌亦屢費百金世頗以此譏焉而安殊不)
(以屑意楚辭九辯登山臨水兮/送将歸陰鏗詩登臨情不極)阮籍焉知禮法疎(晉書/阮籍)
(傳阮籍方外之士故不崇禮典又籍能為青白眼見禮/俗之士以白眼對之由是禮法之士疾之若讎後漢書)
(班超傳禮意甚疎唐書甫本傳嚴武以世舊待甫甚善/親詣其家甫見之或時不巾而性褊􁂌傲誕常醉登武)
(床瞪視曰嚴挺之乃有此児嚴武寄題野/亭詩莫倚善題鸚鵡賦何須不著鵕䴊冠)枉沐旌麾出
城府(江總賦濫時来之寵沐又詩南館列旌麾張衡賦/覿庫樓於城府後漢書龎公傳居峴山之南未嘗)
(入城/府)草茅無逕欲教鋤(楚辭卜居寧誅鋤草茅以力耕/乎南史孔淳之傳茅室蓬户庭)
(草蕪徑曹植表/可使耘鋤穢草)
　　　嚴公仲夏枉駕草堂兼攜酒饌得寒字(唐書嚴/武字季)
　　　　(鷹至徳初遷東川節度使最厚杜甫本傳甫/召補京兆司功叅軍不至㑹嚴武節度劍南)
　　　　(東西川/徃依焉)
竹裏行厨洗玉盤(何遜詩竹裏見螢飛神仙傳麻姑降/蔡經家坐定各進行厨皆金盤玉杯)
(庾信詩行厨半路待漢武内傳西王母降帝宫命侍女/索桃須臾以玉盤盛桃七枚形圓色青梁簡文帝詩已)
(麗金釵𤓰兼/美玉盤橘)花邊立馬簇金鞍(盧照鄰詩雪處疑花落/花邊似雪廽沈約詩寳)
(劍隨玉具汗馬餙金鞍庾/信賦金鞍始被柘弓新張)非關使者徵求急(梁簡文帝/詩非關長)
(信别莊子顔闔守陋閭魯君之使者至漢書宦者傳凡/詔書所徵求素書愛人深者求賢急樂得賢者養人厚)
(世說郭淮作闈中都/督使者徵攝甚急)自識将軍禮數寛(漢書汲黯傳大/将軍青既益尊)
(然黯與抗禮或說黯不可以不拜黯曰夫以大将軍有/揖客反不重耶任昉詩生平禮數絶廉頗傳不知将軍)
(寛之至/此也)百年地僻柴門逈(呉均賦古樹荒烟幾百千年/陶潛詩心逺地自偏十六國)
(春秋前凉錄汜勝家財五十萬悉散之于宗族柴門灌/園以琴書自娯陶潛文翳翳柴門事我宵晨謝朓詩地)
(逈翻旗逥庾信/詩地逈角聲長)五月江深草閣寒(詩五月斯螽動股又/五月鳴蜩韓詩外傳)
(子貢曰臣之事仲尼譬猶渴操壺杓就江海而飲腹滿/而去又安知江海之深乎王勃頌書帳翻螢閱蟲文于)
(夏閣江淹賦琴/柱急兮江上寒)㸔弄漁舟移白日(庾信詩漁舟釣欲滿/蓮房採半空王勃序)
(漁舟唱晚響窮彭蠡之濵梁簡文帝詩日移凉氣散西/京賦白日未及移晷潘岳詩朝想慶雲興夕遲白日移)
老農何有罄交歡(論語吾不如老農南史程靈洗傳靈/洗性好播植躬勤耕稼雖老農不能)
(及也詩終南何有古詩田家何所有酌醴焚枯魚禮記/君子不盡人之歡不竭人之忠以全交也家語曾子曰)
(君子之狎足以交歡史記陸賈傳君何不交/驩太尉袁淑詩交懽池陽下留意汾隂西)
　　　即事
暮春三月巫峽長(梁元帝纂要三月季春亦曰暮春末/春晚春邱遲與陳伯之書暮春三月)
(江南草長荆州記漁者歌曰巴東三峽巫峽長一統志/巫峽在巫山縣東三十里與西陵峽歸鄉峽並稱三峽)
皛皛行雲浮日光(說文皛胡了切顯也陶潛詩皛皛川/上平陸雲南征賦若溟海之引回流)
(岱靈之吐行雲何遜詩水底見行雲天邊㸔逺樹劉楨/遂志賦榮日華以舒光陰鏗詩映日動浮光唐太宗詩)
(拂潮雲布色/穿浪日舒光)雷聲忽送千峯雨(易天地解而雷雨作又/雷雨之動滿盈禮記月)
(令是月也日夜分雷乃發聲說文雷霆餘聲鈴鈴所以/挺出萬物也史記龜策傳風雨送之流水行之梁簡文)
(帝詩百嶺相迂蔽千峯共隱天盧/照隣詩驚濤亂水脉驟雨暗峯文)花氣渾如百和香(陳/子)
(良詩花氣近薫衣漢武内傳七月七日設座殿上以紫/羅薦地燔百和之香古樂府博山爐中百和香欝金蘇)
(合及/都梁)黄鶯過水翻迴去(詩黄鳥于飛又有鶯其羽義疏/黄鳥鸝鶹也或謂之黄栗留一)
(名倉庚齊人謂之摶􁐄謝偃詩黄鶯始哢即嬌人謝朓/詩地逈翻旗廽鄒陽賦龍盤鳥廽鳳去鸞歸謝靈運詩)
(風來不可托/鳥去豈為聴)燕子銜泥濕不妨(爾雅燕燕乙也陶隱居/本草紫胸輕小者是越)
(燕胸斑黑聲大是胡燕薛道衡詩空梁落燕泥古詩思/為雙飛燕銜泥巢君屋夏侯湛賦銜泥搆巢營居傳桷)
飛閣巻簾圖畫裏(崔駰七依丹柱雕楹飛閣層樓東京/賦飛閣神行莫我能形劉孝綽詩虹)
(霓拖飛閣古樂府巻簾天自髙海水揺空綠梁簡文帝/詩正衣還向鏡迎春試巻簾庾信文玉門亭障無勞圖)
(畫/)虚無只少對瀟湘(後漢書乗飈忽兮馳虚無司馬相/如賦乗虚無與神俱曹植詩朝逰)
(江北岸夕宿瀟湘沚謝朓詩/洞庭張樂地瀟湘帝子逰)
　　劉長卿
　　　漢陽獻李相公(三國志魏初定荆州屯漢陽以/為重鎮唐書地理志鄂州江夏)
　　　　(郡漢陽縣名勝志漢/水在漢陽府城北)
退身髙卧楚城幽(老子功成名遂身退天之道晉書謝/安傳髙卧東山又陶潛傳夏月虚閑)
(髙卧北窓之下左傳楚國/方城以為城漢水以為池)獨掩閑門漢水頭(張說詩忽/聞有嘉客)
(躧歩出閑門南史袁粲傳席門常掩三徑/裁通陶𢎞景尋山誌荆門晝掩蓬户夜開)春草雨中行
逕沒(江淹賦春草碧色謝靈運詩萋萋春草繁莊子春/雨日時草木怒生梁武帝詩翻徃雨中然曹植詩)
(側足無行逕/荒疇不復田)暮山江上巻簾愁(梁簡文帝詩偃盖暮山/虹何遜詩天暮逺山青)
(江淹賦臨江上之斷山/何遜詩珠簾旦且巻)幾人猶憶孫宏閣(梁昭明太子/詩故箏猶可)
(惜應度幾人邊漢書公孫宏傳宏自起徒歩數年至宰/相封侯於是起客館開東閤以延賢人與叅謀議注閤)
(者小門也東向開之避當庭門而引賔客以别于掾/史官属也爾雅小閨謂之閤孫逖詩開閤寵平津)百
口同乗范蠡舟(後漢書趙岐傳岐賣餅北海市中孫嵩/見岐察非常人宻問曰我北海孫賔石)
(闔門百口勢能相濟詩二子乗舟汎汎其景史記越世/家范蠡事越王勾踐報㑹稽之恥以為大名之下難以)
(乆居乃装其輕實珠玉自與/其私徒属乗舟浮海以行)早晚却還丞相印(詩夜如/何其箋)
(此宣王以諸侯将朝夜起曰夜如何其問早晚之辭蔡/君知詩車鳴丞相來史記蘇秦傳使我有洛陽負郭田)
(二頃豈能佩/六國相印乎)十年空被白雲留(木蘭詞壮士十年歸陶/潛詩青松夾路生白雲)
(宿簷端北山移文白雲誰侣陶𢎞景詩山中何所有/嶺上多白雲梁簡文帝詩神通七星變貌逐五雲留)
　　錢起
　　　登劉賔客髙齋
能以功成踈寵位(老子功成而不居潛夫論寵位不/足以尊我而卑賤不足以卑已)不
将心賞負雲霞(謝靈運詩序天下良辰美景賞心樂事/四者難并謝朓詩文奏方盈前懐人去)
(心賞謝靈運詩林壑斂暝色雲霞收夕霏鮑照書/西南望廬山峯與辰漢連接上常積雲霞雕錦縟)林間
客散孫宏閣(孫綽賦朱閣玲瓏于林間玉堂隂映于髙/隅梁元帝詩林間花欲然竹徑露初圓盧)
(照鄰詩客/散同秋葉)城上山宜綺季家(王筠詩棲烏城上返晚雀/林中度庾信詩日晚荒城)
(上蒼茫餘落暉史記留侯世家四人年皆八十有餘鬚/眉皓白衣冠甚偉上恠之問曰彼何為者四人前對各)
(言名姓曰東園公用里先生綺里季/夏黄公班固賦榮期綺季此焉快心)蝴蝶晴連池岸草
(列子烏足之根為蠐螬其葉為蝴蝶莊子昔者荘周夢/為蝴蝶栩栩然蝴蝶也張協詩借問此何時蝴蝶飛南)
(園謝靈運詩池塘生春草/梁元帝詩裂紈依岸草)黄鸝晚出栁園花(髙隱傳戴/顒春日攜)
(雙柑斗酒人問何之曰往聽黄鸝聲耳謝/靈運詩園栁變鳴禽王勃詩新芳花栁徧)日陪鯉也趨
文苑(論語嘗獨立鯉趨而過庭沈佺期詩千春奉休歴/分禁喜趨陪後漢書文苑傳上下二巻文心雕龍)
(後漢才林可叅西京/晉世文苑足儷鄴都)誰道門生隔絳紗(晉書陶潛傳素/有脚疾向乗籃)
(輿乃令一門生二兒共轝之後漢書馬融傳融逹生任/性不拘儒者之節常坐髙堂施絳紗帳前授生徒後列)
(女樂邢邵文踟蹰/緹衮絳帳韋編)
　　　上中書李侍郎
爽氣朝來萬里清(晉書王徽之傳西山朝來致有爽氣/鮑照詩寒律驚窮蹊爽氣起喬木張)
(載詩十日出暘谷弭節馳萬里劉繪詩朝雲萬里色楚/辭泬寥兮天髙而氣清陶潛詩清氣澄餘滓杳然天界)
(髙/)慿髙一望九愁輕(史記孔子世家有所怡然髙望而/逺志焉蔡琰詩登髙逺眺望庾信)
(詩離關一長望梁簡文帝詩/逍遥臨四注兼持散九愁)不知鳳詔霖初霽(梁元帝/文兩升)
(鳳詔三侍龍樓書若大旱用汝作霖雨左傳凡雨自三/日以往為霖蕭子雲詩泬寥晚霖霽重疊晴雲新何遜)
(詩振衣喜初霽/褰裳對晚晴)但覺堯天日轉明(論語巍巍乎唯天為/大唯堯則之史記堯)
(紀其仁如天其智如神楞嚴經彼太虛空日照則/明雲屯則暗王融詩長為南山固永與朝日明)四野
山河通逺色(阮籍詩登髙臨四野北望青山阿史記項/羽紀關中阻山河四塞文中子子登雲中)
(之城望龍門之關曰壮哉山河之固陶潛詩書誓山/河啓土開封薛道衡詩髙天澄逺色秋氣入蟬聲)千
家砧杵動秋聲(說苑景公令吏致千家之縣于晏子古/子夜秋歌佳人理寒服萬結砧杵勞何)
(遜詩砧杵鳴四鄰劉孝威詩妖姬含怨/情織素起秋聲蕭慤詩山樹動秋聲)遥想青雲丞相
府(孫綽天台山賦序何肯遥想而存之史記范睢傳須/賈曰賈不意君能自致于青雲之上荀綽晉百官表)
(注漢丞相府門無闌不設鈴不警鼔言其深大/濶逺無節限也蕭子顯詩丞相府中烏未飛)何時開
閣引書生(庾信詩何時得雲雨/後漢書道逢三書生)
　　　宴王補闕城東小池
王孫興至幽尋好(楚辭王孫逰兮不歸春草生兮萋萋/馬融賦游閒公子暇豫王孫王維詩)
(興来毎獨往周𢎞正詩幽/尋属令弟依然歸舊舘)芳草春深景氣和(離騷何所/獨無芳草)
(兮爾何懐乎故宇班固賦竹林果園芳草甘木楊炯賦/日永春深殷仲文詩景氣多明逺風物自凄𦂳陶潛詩)
(氣和天惟澄/班坐依逺流)藥院愛隨流水入(北史李元忠傳元忠雖/處要任初不以物務干)
(懐園庭羅種果藥親朋尋詣必留連宴賞詩沔彼流水/朝宗于海石崇序流水周于舎下蕭大圜書面修原而)
(帶流/水)山齋喜與白雲過(南史謝舉傳舉宅内山齋捨以/為寺泉石之美殆若自然徐陵)
(詩竹宻山齋冷荷開水殿香庾信詩洞靈開靜室雲氣/滿山齋詩英英白雲謝靈運詩春晚緑野秀巖髙白雲)
(屯古辭華山畿曲願君/如行雲時時見經過)猶嫌巢鶴窺人逺(王維詩行隨/拾栗猿歸對)
(巢松鶴祖詠詩簷前花覆地竹外鳥窺人世說支道/林好鶴曰既有凌霄之姿何肯為人作耳目近玩)不
厭叢花對客多(王勃詩小徑偏宜草空庭不厭花邱遲/詩雜葉半藏蜻叢花半隱雀江總詩叢)
(花霽後發一鳥霧中来王維/詩野花愁對客泉水咽迎人)醉来倚玉無餘事(世說魏/明帝使)
(后弟毛曾與夏侯㤗初並坐時人謂蒹葭倚玉樹戰國/策陳軫謂犀首曰公何好飲也曰無事也王筠樂府小)
(婦獨無事當/軒理清曲)目送歸鴻笑復歌(嵇康詩目送歸鴻手揮/五絃謝朓詩停琴佇凉)
(月滅燭聽歸鴻易林終年卒嵗/樂以笑歌何遜詩笑歌自侈靡)
　　　幽居春暮書懐
自笑鄙夫多野性(杜甫詩自笑狂夫老更狂論語有鄙/夫問於我空空如也謝靈運詩中為)
(天地物今成鄙夫有/張說詩野失巢由性)貧居數畝半臨湍(陸雲賦于是貧/居之士喟爾相)
(與而俱歎庾信賦余有數畝弊廬寂寞人外古樂/府白石郎臨江居謝靈運賦逺隄兼陌近流開湍)谿雲
雜雨来茅屋(梁元帝詩溪雲連陣合却月半山空孔範/詩能感荆王夢陽臺雜雨歸左傳清廟茅)
(屋大路越席晉書羅含傳含轉州别駕以廨舎諠擾/于城西池小洲上立茅屋伐木為材織葦為席而居)山
雀将雛到藥欄(鮑照詩荒徑馳野鼠空庭聚山雀應璩/詩言是鳳将雛成公綏賦似鴻雁之将)
(雛羣鳴號乎沙漢庾肩吾詩/向嶺分花徑隨階轉藥欄)仙籙滿牀閑不厭(徐陵書/金繩玉)
(版受謁帝之符龍駕霓裳處仙宫之籙瀨鄉記老子母/碑云老子抱持仙籙玉簡金字編以白銀紀善綴惡庾)
(信詩逰仙半壁畫隱士一床書禮記淡而不厭/易林經棗整冠意盈不厭劉楨詩于心有不厭)隂符在
篋老羞㸔(戰國策蘇秦說秦王書十上而說不行去秦/而歸乃夜發書陳篋數十得太公隂符之謀)
(伏而誦之左傳燭之武曰臣之壮/也猶不如人今老矣無能為也已)更憐童子宜春服(論/語)
(暮春者春服既成冠者五六人童子六七人左思賦習/歩頓以升降御春服而逍遥庾信啓青衿宜襲書生無)
(廢學之詩春服既成/童子得雩沂之舞)花裏尋師到杏壇(王融詩絲中傳/意緒花裏寄春)
(情後漢書李固傳少好學嘗歩行尋師不逺千里梁昭/明太子七月啓懐經問道不遇披雲負笈尋師罕逢見)
(日莊子孔子逰乎惱帷之林休坐乎/杏壇之上弟子讀書孔子絃歌鼓琴)
　　　和慕容法曹尋漁者寄城中故人
孤烟一㸃緑溪湄(范雲詩江干逺樹浮天末孤烟起庾/信詩野戍孤烟起春山百鳥啼蕭子)
(良書仲将之墨一㸃如漆王湄/粲詩列車息衆駕相伴緑水)漁父幽居即舊基(屈原漁/父漁父)
(筦爾而笑鼔枻而去禮記幽居而不淫/謝靈運詩曩基即先築故池不更穿)饑鷺不驚収釣
處(古樂府鷺何食食茄下晉書張駿傳姑臧謡曰鴻從/南来雀不驚庾信賦蟬有翳兮不驚雉無羅兮何懼)
(隂鏗詩林寒正下/葉釣晚欲収綸)閑麛應乳負暄時(爾雅鹿牡麚牝麀/其子麛書鳥獸孳)
(尾傳乳化曰孳交接曰尾庾信賦鳥毛徒覆獸乳空含/列子宋田父自曝于日顧謂其妻曰負日之暄人莫知)
(者以獻吾君/将有重賞)茅齋對雪開樽好(南齊書劉善明傳質素/不好聲色所居茅齋斧)
(木而已張九齡詩忽對林亭雪瑶花處處/開劉峻金華山棲志班荆林下陳尊置酌)稚子焚枯飯
客遲(陶潛歸去來辭僮僕歡迎稚子候門庾信詩稚子/還羞出驚妻倒閉門任昉表折芰燔枯此焉自足)
勝事宛然懐抱裏(南史齊竟陵王子良傳子良少有清/問禮才好士善立勝事司馬相如賦)
(有女獨處宛然在床王羲之蘭亭序或取諸懐抱晤言/一室之内謝靈運賦哲人不存質懐誰抱謝朓詩物色)
(盈懐抱方/駕娯耳目)頃來新得謝公詩(南齊書謝朓傳朓為齊隨/王子隆鎮西功曹長五言)
(詩沈約常云二百年來無此/詩也李白詩朝吟謝公詩)
　　韓翃
　　　送王光輔歸青州兼寄儲侍御(書海岱惟青州/明一統志山東)
　　　　(青州府唐初為青州後改/北海郡乾元初復為青州)
幾囬奏事建章宫(周禮太僕掌諸侯之復逆注復奏事/也逆謂受下奏史記汲黯傳汲黯前)
(奏事上不冠望見黯避帳中使人可其奏漢書宣帝紀/自丞相以下各奉職奏事以傳奏其言考試功能又武)
(帝紀太初元年二月起建章宫又郊祀志武帝起/建章宫千門萬户周三十里徐陵詩因来入建章)聖主
偏知漢将功(後漢書第五倫傳每讀詔書常歎息曰此/聖主也一見决矣王褒聖主得賢臣頌遇)
(明君遭聖主何晏賦坐髙門之側堂彰聖主/之威神鮑照詩擁旄為漢将汗馬出長城)身著紫衣
趨闕下(左傳良夫乗裏甸兩牡紫衣狐裘管子桓公好/服紫衣齊人尚之五素而易一紫史記封禪書)
(新垣平使人持玉杯上書闕下獻之論衡麒麟須/獻乃達闕下班固詩上書詣闕下思古歌雞鳴)口啣
丹詔出關東(鄴中記有詔書啣木鳳口中放數百丈緋/繩廻轉飛下後漢書虞詡傳關東出相劉)
(長卿詩鬬雞過渭/北走馬向關東)蟬聲驛路秋山裏(杜甫詩蟬聲集古/寺鳥影度寒塘孔)
(稚圭文馳烟驛/路勒移山庭)草色河橋落照中(江淹詩草色斂窮水/木葉變呉川王僧孺)
(文霜銷草色風揺樹影庾信詩歸鞍畏日晚爭路上河/橋王褒詩初春麗景鶯欲嬌桃花流水沒河橋梁簡文)
(帝詩宻房寒日/晚落照度空窓)逺憶故人滄海别(古詩相去萬餘里故/人心尚爾世說王右)
(軍既去官與東土人士營山水弋釣之娯逰東中諸/郡名山泛滄海呉均詩執以代疏麻長貽故人别)當
年好躍五花驄(宋書張緒傳蜀栁數株枝條甚長武帝/常賞玩咨嗟曰此楊栁風流可愛似張)
(緒當年時李白詩五花馬千金裘杜甫髙都䕶驄馬行/五花散作雲滿身萬里方㸔汗流血名畫要録開元内)
(廐有飛黄照夜浮雲五花之乗後漢書桓典為侍/御史常乗驄馬京師語曰行行且止避驄馬御史)
　　　題張逸人園林
藏修不復見時人(禮記君子之於學也藏焉修焉息焉/遊焉後漢書逸民傳法真字髙卿友)
(人郭正稱之曰法真名可得聞身難得而/見世說頋歡字景怡晚節服食不與人通)愛此雲山奉
養真(宋書謝靈運傳郡有名山水靈運素所愛好杜甫/詩京洛雲山外陶潛詩養真衡茅下庶以善自名)
露色㸃衣孤嶼曉(鮑照詩露色染春草泉源潔氷苔謝/靈運詩孤嶼媚中川梁簡文帝賦月)
(露澄曉風/栁悲暮)花枝妨㡌小園春(劉孝威詩隔墻花半隱猶/見動花枝張正見詩暗開)
(脂粉弄花枝庾信賦簷直倚而妨㡌户平行而礙眉梁/元帝詩欲道春園趣復道春時人王績詩琴伴前庭月)
(酒勸後/園春)時携幼稚諸峯上(禮記長者與之提携則兩手/奉長者之手揚雄賦匪惟幼)
(稚嬉戲土砂陶潛歸去來/辭序幼稚盈室缾無儲粟)閑濯眉鬚一水濵(孟子滄浪/之水清兮)
(可以濯我纓後漢書趙壹傳美須豪眉望之甚偉化源/記田鸞服栢葉眉鬚紺緑後成仙稱栢葉仙人王羲之)
(詩仰觀碧天際俯瞰綠水濵江/淹詩若作商人客寄謝丹水濵)興罷歸來還對酌(晉書/王徽)
(之傳憶戴逵在剡夜乗小船詣之造門不前而反曰本/乗興而来興盡而返陶潛歸去來辭歸去來兮田園将)
(蕪胡不歸孟浩然詩開/襟成歡趣對酌不能罷)茅簷掛著紫荷巾(陶潛詩襤䄛/茅檐下未足)
(為高棲案檐同簷庾信詩谷寒已吹律檐空更剪茅隂/鏗詩茅簷下亂滴北齊書祖鴻勲傳與陽休之書曰把)
(臂入林挂巾垂枝蕭/子雲詩惆悵惜荷巾)
　　　送康洗馬歸滑州(元和郡縣志滑州本春秋時/衛地戰國属魏秦初置東郡)
　　　　(天寳元年/改名滑州)
腰佩雕弓漢射聲(陳子昂詩腰佩騂角弓詩敦弓旣堅/注敦弓畫弓也敦與雕同辛徳源詩)
(雕弓韜六鈞漢書百官表/射聲校尉掌待詔射聲士)東歸銜命見雙旌(詩我東曰/歸陳子昂)
(詩東歸在洛陽漢書孫寳傳臣幸得銜命奉使職在刺/舉阮籍書銜命聘享則專對之才唐書百官志節度使)
(觀察使辭日/賜雙旌雙節)青絲玉勒康侯馬(古樂府青絲繫馬尾庾/信賦控玉勒而揺星薛)
(道衡詩卧驅飛玉勒易晉康/侯用錫馬蕃庶晝日三接)孟水金堤滑伯城(水經河/水又東)
(注滑臺城酈道元注城下有延津一名孟水又名靈昌/津元和志延津即靈昌津也左傳鄭太叔収貳以為己)
(邑至于廩延又魏武救劉延至延津皆此津也後趙石/勒伐劉曜至河渚不得渡因風結氷而渡因改靈昌津)
(漢書溝洫志金堤在東郡白馬界括地志金堤在滑城/南二十三里一名千里堤又元和志古滑臺城滑氏之)
(壘衛靈公增以/為城城甚髙峻)臘雪夜㸔宜縱飲(史記秦惠文公十二/年初臘始皇三十一)
(年更名曰嘉平辛徳源詩雪夜愁烽濕杜審/言詩愁人獨夜㸔杜甫詩縱飲久拚人共棄)寒蕪晝獵
不妨行(杜甫詩寒蕪際碣石李白詩淮南少年逰俠/客白日毬獵夜擁擲古樂府行行且游獵)懐
君又隔千山逺(陳子昂詩懐君萬里别李白詩鄉路逺/山隔宋之問詩千山萬水分鄉縣謝靈)
(運詩杪秋行逺/山山逺行不近)别後春風百草生(駱賔王詩别後能相/憶淮南子春風至則)
(甘雨降生育萬物陶潛詩春風扇微和大戴禮孟春氷/泮百草權輿古詩東風揺百草杜甫詩春泥百草生)
　　韋應物
　　　自鞏洛舟行入黄河即事寄府縣僚友(漢書地/理志河)
　　　　(南郡鞏縣東周所居一統志洛水源/出陕西冡嶺山東流經鞏縣入于河)
夾水蒼山路向東(史記楚發兵拒呉夾水陣張華上已/篇夾水布長茵一統志蒼山在衛輝)
(府西北四十里上有龍潭多産珉石顔延之詩/謁帝蒼山蹊王績詩為向東蹊道人來路漸賒)東南山
豁大河通(水經注蒼山一名蒼峪山蒼水出焉東南流/潛入地中又東南復出至道元村合清水入)
(河杜甫詩山豁何時斷一統志黄河自山西垣曲縣東/流經濟源孟温三縣界入河南鞏縣班固賦遂超大河)
(跨北嶽立髙邑建都河洛水/經注禹鑿砥柱以通河流)寒樹依微逺天外(呉均書/夾峯髙)
(山皆生寒樹江淹詩白日隱寒樹梁簡文帝詩照日乍/依微張正見詩長榆接逺天宋玉賦木仆山還漫若天)
(外/)夕陽明滅亂流中(爾雅山西曰夕陽疏暮乃見日故/曰夕陽梁簡文帝文夕陽斜映俱)
(成拂鏡之暉宋之問詩夕陽黯晴暮山翠互明滅沈約/詩雲華乍明滅白帖趙炳嘗臨水求渡船人不應之乃)
(張盖呼風亂流而渡/鮑照詩亂流灇大壑)孤村幾嵗臨伊岸(孟浩然詩孤烟/村際起郎士元)
(詩蘭橈幾嵗歸漢書地理志河南郡有伊洛瀍謂之三/川一統志伊水源出盧氏縣悶頓嶺流經嵩縣洛陽偃)
(師縣界入於洛水王/勃詩樓臺臨絶岸)一雁初晴下朔風(梁簡文帝詩一/雁聲嘶何處歸)
(庾信賦蘇武之一雁空飛王胄詩初晴物候凉/駱賔王詩宿雁下蘆洲張說詩朔風吹飛雁)為報洛
橋逰宦侣(沈佺期詩為報寰中百川水元和志洛水穚/隋煬帝建用大船連以鐵鎻南北夾起四樓)
(貞觀中始甃石為岸庾肩吾啓前枕洛橋/薄昭書逰宦事人陸機詩逰宦久不歸)扁舟不繫與
心同(史記貨殖傳范蠡乗扁舟庾信賦吹落葉之扁舟/老子汎若不繫之舟岑参詩應物雲無心逢時舟)
(不繫江總詩/還同不繫舟)
　　郎士元
　　　酬王季友題半日村别業兼呈李明府(全唐詩/話王季)
　　　　(友河南人博極羣書/豫章太守引為賔客)
村映寒原日已斜(王維詩獵火燒寒原庾信春賦百丈/山頭日欲斜喬知之詩斜日散餘暉)
烟生宻竹早歸鴉(唐太宗詩烟生遥岸隱謝靈運詩宻/竹使逕迷何遜詩風聲動宻竹又昬)
(鴉接/翅歸)長溪南路當羣岫(任昉詩長溪水東舎劉楨賦望/南路之遐修潘岳詩南路在伐)
(柯呉均書羣岫/含雲深溪蓄翠)半景東鄰照數家(江淹賦經半景若九/春易東鄰殺牛不如)
(西鄰之禴祭實受其福庾肩吾啓池通西舎/之流窓映東鄰之棗孟浩然詩水竹數家連)門通小徑
連芳草(杜甫詩金盤小徑通王勃詩小徑偏宜草李頎/詩彭蠡湖連芳草春陶潛桃花源記芳草鮮美)
(落英/繽紛)馬飲春泉踏淺沙(左傳飲馬于河莊子馬在陸則/食草飲水薛道衡碑春泉如醴)
(出自京師庾信詩春泉下/玉溜祖詠詩淺沙平有路)欲待主人林上月(宋之問詩/孤興欲待)
(誰待此湖上月班固賦有西都賔問于東都主人/王維詩看竹何須問主人韋應物詩林月亦娟娟)還思
潘岳縣中花(白帖潘岳字安仁嘗為河陽令/遍植桃李人號為河陽一縣花)
　　盧綸
　　　詶暢當尋嵩岳麻道士見寄
聞逐樵夫閑看棋(王維詩欲投人處宿隔水問樵夫庾/信詩樵客值圍棋方輿勝覽爛柯山)
(乃青霞第八洞天晉樵者王質入此山見橋下二童子/對奕以所持斧置坐而觀童子指示之曰汝斧柯爛矣)
(歸見鄉閭已/及百嵗云)忽逢人世是秦時(庾信歩虚詞自此逢何/世潘岳賦放曠乎人間)
(之世陶潛桃花源記先世避秦/時亂率妻子邑人来此絶境)開雲種玉嫌山淺(顔延/之詩)
(仰視月開雲搜神記羊公雍伯性篤孝葬父母於終山/遂家焉山髙無水公作義漿于坂頭有一人就飲以一)
(斗石子與之云玉當生其中言畢不見乃種其石子得/白璧五雙以聘徐氏女其地名曰玉田庾信詩春山種)
(玉/榮)渡海傳書怪鶴遲(李白詩長風吹月渡海來錦帶書/仙家以鶴傳書白雲傳信禇載詩)
(惟教鶴探丹邱信韓/翃詩莫怪尺書遲)隂洞石牀微有字(杜甫詩主家隂/洞細烟霧潘岳)
(關中記嵩髙山石室十餘孔有石牀池水飲食之具嵩/高記蝌斗巖在山之東漢張芝於此巖中獲蝌斗書)
古壇松樹半無枝(皇甫冉詩莓苔封古壇玉策記千載/松樹枝葉四邊披起上柯不長望而)
(視之有如偃盖庾信詩栢谷移松樹魯連子松樅/髙千仞而無枝張華詩松生壠坂上百尺下無枝)煩君
逺示青囊籙(晉書郭璞傳有郭公者精于卜筮璞/從之受業公以青囊中書九巻與之)願得
相從一問師(李白詩欣然願相從鮑照詩從/師入逺岳庾信詩有道得從師)
　　于鵠(大歴貞元間詩人也隱/居漢陽嘗為諸府從事)
　　　公子行(詩麟之趾/振振公子)
少年初拜大長秋(古樂府少年新得意蘇頲詩紫紱名/初拜漢書百官公卿表将行秦官景)
(帝中六年更名大長秋或用中人或用士人應劭注皇/后卿也師古注秋者収成之時長者恒乆之義故以為)
(皇后/官名)半醉垂鞭見列侯(庾信詩酒醺人半醉李白詩薄/暮垂鞭醉酒歸史記髙祖紀六)
(年論功與諸列/侯剖符行封)馬上抱雞三市鬬(北史潘徽傳徽為隋/王俊學士嘗從俊朝)
(京師在塗令徽于馬上為賦曹植名都篇鬬雞東郊道/走馬長楸間徐彦伯詩鬬雞香陌行春倦周禮大市日)
(昃而市百族為主朝市朝時而市商賈為主夕市夕時/而市販夫販婦為主疏市雜聚之處因其便而分為三)
(時之市也左思賦/廓三市而開㕓)袖中攜劍五陵逰(古詩袖中有短書/崔宗之詩袖有匕)
(首劍漢書原渉傳郡國諸豪及長安五陵諸為氣節者/皆歸慕之應劭注五陵謂長陵安陵陽陵茂陵昭陵也)
(班固賦南望杜覇北望五陵/盧思道詩越史長懐寳劍逰)玉簫金管迎歸院(三十國/春秋凉)
(州有赤玉簫白玉笛江淹表結象弭于前衡奏金管于/後陣李白詩玉簫金管坐兩頭杜甫詩歸院栁邊迷)
錦袖紅粧擁上樓(杜甫詩霜雪廽光避錦䄂粧臺記隋/文宫中梳九真髻紅粧謂之桃花面)
(張說詩十五紅粧侍綺樓王/昌齡詩春日凝粧上翠樓)更向苑西新買宅(皇甫冉/詩途從)
(御苑西南史吕僧珍傳宋季雅市宅居僧珍宅/側僧珍問價季雅曰一百萬買宅千萬買鄰)月波春水
入門流(漢書郊祀志月穆穆以金波獨孤及文賦詩于/月波江淹賦春水綠波樓頴詩伊水入門流)
　　竇鞏
　　　南陽道中作(漢書地理志南陽郡秦置属荆州/唐書地理志山南道鄧州南陽郡)
　　　　(縣南陽一統志南陽府戰國属韓秦取韓地/自江漢以北置南陽郡治宛以其在中國之)
　　　　(南而居陽地/故曰南陽)
東風雨洗順陽川(禮記孟春之月東風解凍楚辭東風/飄飄兮神靈雨傅休奕賦東風穆而)
(扇路劉義恭賦雨濛濛而洗莖陶潛詩微雨洗髙林一/統志南陽府内鄉縣在鄧州西一百三十里晉属順陽)
(郡/)蜀錦花開緑草田(魏志文帝賜羣臣曰前後得蜀錦/殊不相似山謙之丹陽記歴代尚)
(未有錦而成都獨稱妙故三國時魏則市於蜀呉亦資/西蜀至是始乃有之李爽詩春至花如錦庾信賦重重)
(碎錦片片真花梁簡文帝賦乍開花而傍巘梁宣帝詩/開花無異色梁昭明太子七啓碧樹初蕋緑草含滋)
彩雉鬬時頻駐馬(傅休奕雉賦播五彩之繁縟列異傳/穆公發徒大獵得雌雉化為石置汧)
(渭之間石至文公祠之名陳寳雄飛南集今南陽雄縣/即其地也南越志曾城縣多山雞利距善鬬世以家雞)
(鬬之則可擒也魏文帝賦序駐馬書/鞭作臨渦之賦庾信詩逢花駐馬看)酒旗翻處亦留錢
(春秋元命苞酒旗主上尊酒所以侑神也韓子宋人有/沽酒懸幟甚髙斗概甚平曹植賦仰酒旗之景曜謝朓)
(詩川長别管思地逈翻旗迥晉書阮脩傳嘗歩行以百/錢挂杖頭至酒店便獨酣暢列仙傳酒客梁市上酒家)
(客也作酒常美日得萬錢典/論孝靈帝末斗酒至千錢)新晴日照山頭雪(謝靈運/賦望新)
(晴於落日易日月得天而能乆照淮南子月照其夜日/照其晝王胄雨晴詩夕景照山莊紫騮馬歌辭髙髙山)
(頭樹風吹落葉去謝莊賦積素未虧/白日朝鮮燦兮若燭龍􁇹曜照崑山)薄暮人爭渡口船
(廣韻日将落曰薄暮梁簡文帝賦巖薄暮而雲披謝朓/賦歸來薄暮聊以永年左傳中軍下軍爭舟庾信賦擁)
(河橋而爭渡杜甫詩渡口下/絶岸岑參詩關雲迎渡船)早晚到家春欲盡(詩夜如/何其箋)
(夜如何其問早晚之辭許天正詩龍湖膏澤下早晚徧/枯窮晉書劉驎之傳桓冲聞其名請為長史固辭冲嘗)
(到其家驎之曰當先詣家君冲大愧王/融詩春盡風颯颯庾信詩夏餘花欲盡)今年寒食月初
圓(蕭子顯詩三六前年暮四五今年朝周禮司烜氏仲/春以木鐸脩火禁於國中荆楚嵗時紀去冬節一百)
(五日即有疾風甚雨謂之寒食宋孝武帝/詩曖曖月初明劉孝威詩今夜月輪圓)
　　戴叔倫
　　　寄萬徳躬故居
日暮山風吹女蘿(左傳日云暮矣寡君須矣沈約詩佇/立日已暮栁惲詩山風起寒木野雀)
(亂秋榛梁昭明太子詩行使流風吹詩蔦與女蘿施于/松柏傳女蘿兎絲松蘿也屈原九歌若有人兮山之阿)
(衣薜荔兮/帶女蘿)故人舟楫定如何(古詩悵然逺相望知是故/人來陶潛詩故人賞我趣)
(挈壺相與至梁武帝詩舟楫互容與范雲詩海西舟楫/斷雲南烟霧通詩如何如何忘我實多梁元帝賦相)
(思相望路/逺如何)吕仙祠下寒砧急(沈既濟枕中記開元七年/道士有吕翁者得神仙術)
(行邯鄲道中息邸舎一統志邯鄲縣吕仙祠唐開元中/道士吕翁遇少年盧生以枕授生生枕之夢娶崔氏女)
(舉進士歴官至中書令年八十及寤顧翁在傍主人炊/黄粱猶未熟後人為立吕仙祠李頎詩四隣見疎木萬)
(井度寒砧謝朓詩秋夜/促織嗚南鄰搗衣急)帝子閣前秋水多(謝朓詩洞庭/張樂地瀟湘)
(帝子游江淹詩北渚有帝子蕩瀁不可期一統志滕王/閣在南昌府城西唐髙祖子元嬰都督洪州時建閣成)
(命至封為滕王因名其閣莊子秋水時至百/川灌河晉書阮籍傳贊秋水揚波春雲斂映)閩海風塵
鳴戍鼓(漢書髙帝紀五年詔故粤王亡諸今以為閩越/王又惠帝三年立閩越君摇為東海王注即今)
(泉州是其地一統志福建古閩越地東南都㑹連山距/海張正見詩忘懐靜躁間自覺風塵逺庾信詩地中鳴)
(鼓角又戍樓鳴夕鼓劉孝綽/詩隔山聞戍鼔傍浦喧棹謳)江湖烟雨暗漁簑(王筠碑/形在江)
(湖心起祇鷲梁昭明太子啓青山暝而江湖逺庾信詩/連雲雖有閣終欲想江湖宜都記郡西北有丹山霧起)
(如烟来朝必雨江淹詩復值烟雨散清隂帶山濃何遜/詩行雨暗江流禮記季冬命漁師始漁廣韻蓑草名可)
(為雨衣李白詩相憶/江南裏船中睡盖蓑)何時醉把黄花酒(庾信詩何時得/雲雨復見翔寥)
(廓杜甫詩醉把茱茰仔細看禮記季秋之月菊有黄華/成公綏菊頌緑葉黄華菲菲彧彧張協賦黄華浮觴酣)
(飲累日荆楚記九月九日佩茱/萸食蓬餌飲菊花酒令人長夀)聽爾南征長短歌(江總/賦敏)
(異季札之聽歌易南征吉志行也楚辭獻嵗發春兮汨/吾南征唐書李泌傳泌年九嵗即賦長歌魏文帝燕歌)
(行短歌微吟不能長梁簡文帝/詩短歌雖可裁縁情非霧糓)
　　朱灣
　　　尋隱者韋九山人於東溪草堂
尋得仙源訪隱淪(雲笈七籖福地第四曰東仙源第五/曰西仙源王維桃源行春來徧是桃)
(花水不辨仙源何處尋新論天下神人五二曰隱淪郭/璞賦納隱淪之列真挺異人乎精魄王維詩栁市南橋)
(訪隱/淪)漸來深處漸無塵(王昌齡詩跳波沸崢嶸深處不/可挹陸雲賦函夏無塵海外有)
(謐徐陵詩山寒微/有雪石路本無塵)初行竹裏唯通馬(庾信詩歩轉行初/進劉孝綽詩村中)
(望流水竹裏見攢枝張/正見樂府路穿時容馬)直到花間始見人(蘇頲詩往往/花間逢綵石)
(易行其庭不見其人王維桃源行坐/看紅樹不知逺行盡青溪忽見人)四面雲山誰作主
(范雲詩寒沙四面平梁簡文帝詩意惑東西水心迷四/面雲漢書五行志雲起於山而彌於天王維桃源行峽)
(裏誰知有人事世/中遥望空雲山)數家烟火自為鄰(劉長卿詩溪向數/家通史記律書天)
(下殷富粟至十餘錢鳴雞吠犬烟火萬里可謂和樂者/乎後漢書呉漢傳多樹幡旗使烟火不絶楚辭與㤗初)
(而為鄰梁元帝賦常與鄰/徳而相隨恒與道而為)路旁樵客何須問(北史趙逸傳/逸兄子琰過)
(路旁主人設羊羮琰辭不食劉楨詩輦車飛素盖從者/盈路旁王僧孺文或蹲林卧石藉卉班荆不過野畯田)
(老漁父樵客庾信詩山精逢照鏡樵客值圍棋王維桃/源行樵客初傳漢姓名居人未改秦衣服又驚聞俗客)
(爭來集競引/還家問都邑)朝市如今不姓秦(隋書盧思道傳籠絆朝/市且三十載劉峻詩我)
(思江海逰曾無朝市玩任昉詩得姓千乗同山林無朝/市桃花源記自云先世避秦時亂率妻子邑人來此絶)
(境詩始者不如今云不我可徐陵詩雲霞一已絶/寧辨漢将秦庾信詩駐馬來相問應知有姓秦)
　　王建
　　　贈王樞宻(唐書宦者列傳王守澄元和中監徐/州軍召還十五年與梁守謙韋元素)
　　　　(等冊立穆宗俄知樞宻院事全唐詩話建初/為渭南尉值王樞宻者盡宗人之分然彼我)
　　　　(不均復懐輕謗之色曰吾弟所作宫詞天下/皆誦於口禁掖深邃何以知之建為詩以贈)
　　　　(之乃脫/其禍)
先朝行坐鎮相隨(舊唐書音樂志先朝作樂韜而未伸/曹植書揚子雲先朝執㦸之臣耳白)
(居易詩十三行坐學調品禇亮詩莫言春稍晚自/有鎮開花韻書鎮安之也曹植詩飛盖相追隨)今上
春宫見長時(史記孝武帝紀今上封禪其後十二嵗而/還徧於五岳四瀆竹書紀年周穆王居春)
(宫劉孝威詩明離信養徳能/事畢春宫禮記年長以倍)脫下御衣先賜著(史記淮/陰侯傳)
(漢王遇我甚厚衣我以其衣魏志華歆傳歆為司徒素/清貧帝詔特賜御衣詩載衣之裳疏衣著之以裳徐君)
(蒨詩衣著/一時新)進來龍馬毎教騎(唐書百官志進馬五人漢/書禮樂志天馬來龍之媒)
(又百官公卿表太僕属官有龍馬令丞漢鐃歌芝為車/龍為馬梁武帝樂府龍馬紫金鞍翠眊白玉羈淮南子)
(釣可以教騎/騎可以教御)長承宻㫖歸家少(史記秦始皇紀長承聖/治初學記漢律吏五日)
(得一下沐言休息以洗沐也書記所稱曰/歸休漢書馮野王傳持虎符出界歸家)獨奏邊機出
殿遲(漢書趙充國傳此全師保勝安邊之冊南史顔竣/傳竣出入卧内斷决軍機說文主發謂之機又巧)
(術也變也要也宻也/錢起詩醉客出花遲)自是姓同親向說(孟子姓所同也/名所獨也江總)
(雜曲曲中唯聞張女/調定有同姓可憐人)九重爭得外人知(楚辭君之門以/九重庾信詩自)
(有南風曲還來吹九重晉書王羲之傳獻之工草𨽻謝/安問曰君書何如君家尊答曰故當不同安曰外論不)
(爾答曰人那得知荀子曾子曰無内人之疎而/外人之親杜甫詩宫中行樂秘少有外人知)
　　　贈崔禮駙馬
鳳皇樓閣連宫樹(晉宫閣名洛陽有鳳皇樓王僧孺詩/嬴女鳳皇樓漢姬柏梁殿爾雅釋宫)
(疏臺榭樓閣之異西京雜記樓閣臺榭轉相連注唐書/百官志九成宫監掌檢校宫樹供進鍊餌之事韋應物)
(詩宫樹/野烟和)天子崔郎自愛貧(晉書王浚傳時童謡曰十囊/五囊入棗郎棗嵩浚之子壻)
(也又王凝之妻謝氏傳不意天壤之中乃有/王郎詩心乎愛矣遐不謂矣左傳貴而能貧)金埒减添
栽藥地(晉書王濟傳買地為馬埒編錢滿之時人謂為/金溝又食貨志布金埒之泉庾肩吾詩塵飛金)
(埒滿皇甫規對策割减廬第無益之餙楊衡詩宻添宫/栁翠唐書王績傳有奴婢數人養鳬雁蒔藥草自供)
玉鞭平與賣書人(杜陽雜編上嘗幸温慶宫于複壁間/得寳匣中獲玉鞭呉均詩玉鞭蓮花)
(劒金苣流星勒漢書呉王濞傳其居國以銅鹽故百姓/無賦卒踐更輙與平價三輔黄圖太學槐市列槐數百)
(行諸生朔望㑹且各持其郡所出貨物及經傳書記相/與買賣後漢書王充傳家貧無書嘗逰洛陽市肆閱所)
(賣/書)家中絃管聽嘗少(古詩家中有阿誰漢書郊祀志絲/曰絃竹曰管又張禹傳後堂理絲)
(竹管絃傳咸賦/側聰耳而有聽)分外詩篇看即新(梁書吕僧珍傳自有/常分豈可妄求叨越)
(杜甫詩賞妍又分外又登臨多物色陶/冶賴詩篇梁昭明太子詩摛藻毎清新)一月一囬陪内
宴(崔惠童詩一月主人笑幾囬鮑照頌坐朝陪/宴之臣懐揄揚于内李庾賦徵公族于内宴)馬蹄猶
厭踏香塵(史記貨殖傳陸地牧馬二百蹄莊子馬蹄可/以踐霜雪曹植詩俯身散馬蹄後漢書趙咨)
(傳目厭所見拾遺記石季倫屑沉水之香如塵/末布象床上使所愛者踐之無迹者賜以真珠)
　　　酬于汝陽曉雪見寄
欲明天色白漫漫(王逸九思天庭明兮雲霓藏陶潛聯/句逺眺同天色梁元帝詩水際合天)
(色袁飜賦俯鏡兮白水水流兮漫漫離騷/路漫漫其修逺兮左思賦廓廣庭之漫漫)打葉穿簾雪
未乾(杜甫對雪詩隨風且間葉謝惠連雪賦/終開簾而入隙呉均詩細雪下簾隙)薄落堦前
人踏盡(班媫妤怨歌行霰雪紛紛而薄水駱賔王詩聚/花如薄雪劉廷琦瑞雪篇因風落地吹還起晉)
(孝武帝詔素雪飄于庭前杜甫詩堦前樹/拂雲張九齡詩不辭山路逺踏雪也相迎)差池樹裏鳥
銜殘(詩燕燕于飛差池其羽梁武帝詩飛鳥起離離驚/散忽差池庾信銘樹裏聞歌枝中見舞易林白鳥)
(銜餌鳴呼其子王維/詩非關御苑鳥銜殘)旋消迎暖沾墻少(詩雨雪瀌瀌見/睍曰消梁簡文)
(帝詩入池消不積杜甫詩臘日常年煖尚遥/今年臘日凍全消韓愈春雪詩落地暖初消)斜舞遮春
到地難(徐陵詩輕雪帶風斜沈約詩舞春雪雜流鶯陳/子良春雪詩枝落早春中杜甫詩南雪不到地)
(青崖霑/未消)勞動更裁新様綺(棗據賦不辭勞而惡動江總/詩飛文綺縠采崔日用詩剪)
(綺裁紅/妙春色)紅燈一夜剪刀寒(江總詩寒燈作花羞夜短庾/信詩吹衣一夜風爾雅注南)
(方人呼剪刀為劑刀賀知/章詩二月春風似剪刀)
　　武元衡
　　　春題龍門香山寺(一統志香山寺在河南府城/西南龍門又白樂天退居洛)
　　　　(陽宅有環池與僧如滿結香山社鑿龍門八/節灘為游賞之樂白居易脩香山寺記洛陽)
　　　　(四野山水之勝龍門首焉龍/門十寺觀游之勝香山首焉)
衆香天上梵仙宫(維摩經維摩居士遣化菩薩往衆香/國舊唐書天竺國傳其人皆學悉曇)
(章云是梵天法書于貝多樹葉以紀事雲笈七籖佛/即西方得道之聖人也在三清之中别有梵天居之)鐘
磬寥寥半碧空(左思詠史詩南隣擊鐘磬又寥寥空宇/内謝靈運詩海岸常寥寥張說詩寒山)
(上半空梁簡文帝/詩朝光蕩碧空)清景乍開松嶺月(曹植詩明月澄清/景李華詩松嶺下)
(有雲母泉孟浩虛/然詩松月夜窓)亂流長響石樓風(謝靈運詩亂流趨正/絶鮑照詩亂流灇大)
(壑白居易脩香山寺記次玉石樓一所又香山/之泉石石樓之風月與往來者耳目一時而新)山河杳
映春雲外(史記項羽紀關中阻山河四塞地肥饒可都/以霸文中子壮哉山河之固晉書髙詞迥映)
(禇淵碑音薇/與春雲等潤)城闕叅差曉樹中(詩佻兮達兮在城闕兮/陸機詩名都一何綺城)
(闕鬱盤桓司馬相如賦/岑崟叅差日月蔽虧)欲盡出尋那可得(陶潛賦獨悁/想以空尋杜)
(甫詩源花/費獨尋)三千世界本無窮(法苑珠林初禪廣如一四/天下二禪如小千世界三)
(禪如中千世界四禪廣如大千世界又三千世界之中/有百億四天下須彌大海鐵圍四天王天陳書周宏正)
(於義理清/轉無窮)
　　權徳輿
　　　田家即事
閑卧藜牀對落暉(徐陵碑嚴子之髙閑卧加于光武史/記禇少孫任安傳安與田仁同心相)
(愛兩人同床卧庾信賦管寧藜牀又詩/藜牀負日卧梁簡文帝詩採蓮承晚暉)翛然便覺世情
非(莊子其出不訢其入不距翛然而往翛然而來而已/矣梁武帝詩其樂信難忘翛然寧有餙陶潛詩汎此)
(忘憂物逺我遺世情陶𢎞景尋山/誌倦世情之易擾乃杖策而尋山)漠漠稻花資旅食(陸/機)
(詩㕓里一何盛街巷紛漠漠謝朓詩生烟紛漠漠劉長/卿詩田鶴稻花中羣芳譜稻一名稌有稉有穤堪作飯)
(作粥南史王鎮惡傳寓食黽池人李/方家方善遇之杜甫詩旅食京華春)青青荷葉製儒衣
(莊子受命于地惟松柏獨也正在冬夏青青詩青青子/衿悠悠我心王勃序荷葉滋而曉露繁後漢書桓榮傳)
(建武十九年拜榮為博士駕幸太學㑹諸/博士論難於前榮被服儒衣温恭有藴藉)山僧相勸期
中飯(庾信詩山僧或見尋韓非子虚相與/爵禄以相勸也高適詩僧飯屢過門)漁父同逰或
夜歸(阮籍詩漁父知世患同流泛輕舟嵇康詩漁父好/揚波國語世同居少同逰晉書衛玠傳王濟嘗語)
(人曰與玠同逰冏若明珠之/在側王維詩山村人夜歸)待學向平婚嫁畢(後漢書/逸民傳)
(向長字子平男女婚嫁既畢勑斷家事勿相關/遂與北海禽慶俱逰五嶽名山竟不知所終)渚烟溪
月共忘機(謝莊詩容與澗烟移李白詩或弄宛溪月張/九齡詩林園事益簡烟月賞還餘儲光羲詩)
(達士志寥廓/所在能忘機)
　　　送李處士山居
蹔來城市意何如(後漢書龎公傳龎公居峴山之南未/嘗入城府又廖扶傳扶絶志世外未)
(曾入城市古樂府長跪/讀素書書中竟何如)却憶菖陽溪上居(菖陽溪未詳/漢書地理志)
(臨淮郡縣昌陽侯國又東萊郡縣昌陽潘岳/賦經山陽之舊居韋應物詩空令憶舊居)不憚薄田
輸井稅(孟子何許子之不憚煩荀子勇而不見憚者貪/也蜀志諸葛亮傳初亮自表後主曰成都有桑)
(八百株薄田十五頃子弟衣食/自有餘饒王維詩嵗晏輸井稅)自將佳句著門閭(晉書/孫綽)
(傳嘗作天台賦以示友人范榮期毎至佳句輙云應是/我軰語禮記君車至于門命車右就車門閭溝渠必歩)
(又仲夏門閭毋閉孟冬/戒門閭仲冬審門閭)波翻極浦檣竿出(杜甫詩歸心/異波浪何事)
(即飛翻九歌望涔陽兮極浦謝靈運賦入極浦而/邅廽江淹詩停艫望極浦王粲賦建衆檣以成林)霜落
秋郊樹影疎(王勃碑鼓奏泉流鐘鳴霜落禮記立秋之/日天子親帥三公九卿諸侯大夫以迎秋)
(于西郊邢邵詩桐影傍巖疎/梁簡文帝詩藹藹樹隂疎)想到家山無俗侣(錢起詩/栁岸向)
(家山孟郊詩/俗侣唱桃葉)逢迎只是坐籃輿(王勃序千里逢迎髙朋/滿座晉書陶潛傳王宏)
(問其所乗答曰素有脚/疾向乗籃輿亦足自反)
　　劉禹錫
　　　送源中丞充新羅冊立使(新唐書長慶寳歴間/新羅遣使者來朝留)
　　　　(宿衛太和五年以太子左諭徳源寂冊弔如/儀南史新羅國傳新羅在百濟東南五十餘)
　　　　(里其地東濵大海南/北與句麗百濟接)
相門才子稱華簪(史記孟嘗君傳承間問其父嬰曰文/聞将門必有将相門必有相南史王)
(訓傳十六召見文徳殿上曰可謂相門有相左傳髙陽/氏有才子八人天下之民謂之八愷高辛氏有才子八)
(人天下之民謂之八元陶潛/詩此事真復樂聊用忘華簪)持節東行捧徳音(漢書蘇/武傳單)
(于徙武北海上武杖漢節牧羊卧起操持節旄盡落世/説陳太邱詣荀朗陵太史奏真人東行詩帝度其心貊)
(其徳音禮記天下大定然後正六律和五聲弦歌/詩頌此之謂徳音漢書楚元王傳發明詔吐徳音)身帶
霜威辭鳳闕(謝朓賦豈彫貞于嵗暮不受令于霜威漢/書東方朔傳陛下以城中為小圖起建章)
(左鳳闕右神明號稱千門萬户晉/書陳敏傳百寮垂纓雲翔鳳闕)口傳天語到雞林(任/昉)
(賦術兼口傳之書國語百工諫庶人傳語李白賦聽天/語之察察唐書新羅國傳龍朔元年以其國為雞林州)
(大都督府咸亨五年詔劉/仁軌為雞林道大總管)煙開鰲背千尋碧(梁簡文帝/詩景落商)
(飈靖烟開四郊謐列子五山之根無所連著常隨潮波/上下往還帝命禺疆使巨鰲十五舉首而戴之迭為三)
(畨六萬嵗一交焉五山始峙而不動庾信啓知恩之用/鰲背負于靈山梁書朱异傳玉海千尋窺映不測孫綽)
(序髙嶺千尋長潮萬頃/李白詩色染秋烟碧)日浴鯨波萬頃金(梁簡文帝頌/于是龍光之)
(地日浴之鄉陶潛詩靈人侍丹池朝朝為日浴木華賦/其魚則横海之鯨江總詩鷺飲石鯨波隋書徐則傳卓)
(矣仙才飄然勝氣千尋萬頃莫測/其涯謝莊賦盼隰則萬頃同縞)想見扶桑受恩後(山/海)
(經湯谷上有扶桑十日所浴淮南子日出于暘谷浴于/咸池拂于扶桑是謂晨明十洲記扶桑在碧海中地多)
(林木葉皆如桑又有椹樹者長數千丈大二千餘圍樹/兩兩同根更相依倚是以名為扶桑說苑夫施徳者貴)
(不徳受恩/者尚必報)一時西拜盡傾心(孟子彼一時此一時也後/漢書袁紹傳紹愛士養名)
(既累世台司賔客所歸皆/傾心折節莫不爭赴其庭)
　　　和牛相公游南莊醉後寓言戲贈樂天兼見示
　　　　(舊唐書牛僧孺傳開成二年為東都留守築/第于歸仁里嘉木怪石置之階庭館宇清華)
　　　　(泉石幽邃常與白/居易吟咏其間)
城外園林初夏天(費昶詩秋氣城中冷秋砧城外發祖/詠詩灃水入園林薛昉詩藉卉懐春)
(暮開衿近夏初孫逖詩今/日逢初夏歡逰續舊旬)就中野趣在西偏(杜甫詩就/中雲幕椒)
(房親韋述詩自然成野趣都使俗情忘左傳乃/使公孫獲處許西偏何晏賦涼室在其西偏)薔薇亂
發初臨水(本草薔薇有大紅粉紅黄白四色花大如錢/栁惲詩當户種薔薇枝葉太葳蕤梁簡文帝)
(薔薇詩豈如兹草麗逢春始發花楚辭登山臨水/兮送将歸劉緩看美人摘薔薇詩新花臨曲池)鸂䳵
雙游不避船(本草鸂䳵一名溪鴨又名紫鴛鴦左雄右/雌羣伍不亂臨海異物志鸂䳵水鳥毛有)
(五色謝莊賦覽水禽之萬類信莫麗乎鸂䳵陸機詩/思為河曲鳥雙游澧水湄張九齡詩鳥避仙舟發)水
底逺山雲似雪(庾肩吾詩映巖沉水底蕭慤賦山頭望/水雲水底看山樹謝靈運詩杪秋尋逺)
(山山逺行不近江總碑/花臺似雪夏室疑秋)橋邊平岸草如烟(陳後主詩佳/人在北燕相)
(望渭橋邊張衡賦下有直渠上有平岸郭璞賦氣/滃浡其霧杳時鬱律其如烟范雲詩春草醉春烟)白家
惟有杯觴興(曹植詩别易㑹難各盡杯觴周書長/孫澄傳澄雖不飲酒好觀人酣興)欲把
頭盤打少年(北史薛端傳梁獻瑪瑙鍾周文帝執鍾顧/謂丞郎曰能擲樗蒱頭得盧者與之至端)
(執樗蒱頭擲之五子皆黑帝即以賜之樗蒱經略本書/為投後轉呼為頭觴政述皇甫崧所著醉鄉日月載骰)
(子令有抛打令今人不復曉其法矣/惟優伶家猶用手打令以為戯云)
　　羊士諤
　　　㳺郭駙馬山池
馬嘶芳草自淹留(呉均詩天曙馬爭嘶庾信詩馬嘶山/谷響班固賦竹林果園芳草甘木楊)
(思道詩池塘藉芳草齊竟陵王子良詩邱壑/毎淹留風雲多㑹賞庾肩吾詩淹留攀桂叢)别館何人
属細侯(晉書戴逵傳呉國内史王珣有别館在武邱山/逵潛詣之與珣逰處積旬班固賦離宫别館彌)
(山跨谷後漢書郭/伋傳伋字細侯)仙杏破顔逢醉客(述異記杏園洲在/南海中多杏云是)
(仙人種杏處元萬頃詩花輕蝶亂仙人杏李白詩池開/照膽鏡林吐破顔花魏志徐邈傳時科禁酒邈私飲沉)
(醉枝事趙達問以曹事邈曰中聖人達白之太祖太祖/怒甚鮮于輔進曰平日醉客謂酒清者為聖人濁者為)
(賢人邈性脩慎偶醉失言/耳王績詩醉客喜年芳)綵鴛飛去避行舟(古詩文綵/雙鴛鴦蕭)
(鈞詩浪隨文鷁轉渡逐綵鴛浮李白詩人驚逺飛去直/向使君灘魏文帝善哉行湯湯川流中有行舟梁簡文)
(帝詩花葉灑行/舟仍持送逺客)洞簫日煖移賔榻(漢書元帝紀帝多材/藝善鼓琴吹洞簫注)
(洞者通也簫之無底者故曰洞簫岑参詩風恬日煖蕩/春光沈約詩賔至下塵榻憂来命綠樽劉瑗詩移榻坐)
(庭/隂)垂栁風多掩妓樓(梁簡文帝詩垂栁復垂楊庾信銘/横藤礙路垂栁依人梁簡文帝賦)
(畏風多而榜危呉均詩城髙望猶見風多聽不聞梁兀/帝詩楊栁非花樹依樓倍覺春孔徳紹詩雲葉掩山樓)
(沈佺期詩青/嶂妓樓懸)坐閱清暉不知暮(謝靈運詩清暉能娯人/逰子憺忘歸顔延之詩)
(清暉在天/容光必照)烟横北渚水悠悠(鮑照詩綿綿横海烟楚辭/帝子降兮北渚陸機詩北)
(渚盈軒軿詩淇水悠悠/沈約詩河水復悠悠)
　　韓愈
　　　和水部張員外宣政衙賜百官櫻桃詩(唐書張/籍傳第)
　　　　(進士為太常寺太祝乆次遷秘書郎韓愈薦/為國子博士歴水部員外郎雍錄唐三殿南)
　　　　(北相重先含元次宣政又次紫宸皆在龍首/山上舊唐書穆宗紀元和十五年正月羣臣)
　　　　(始朝于宣政衙五代史李琪傳宣政前殿也/謂之衙衙有仗唐嵗時記四月一日内園薦)
　　　　(櫻桃寝廟薦訖/班賜各官有差)
漢家舊種明光殿(史記自叙天子始建漢家之封劉孝/威詩漢家迎夏畢避暑甘泉宫宋江)
(夏王義恭謝賜櫻桃啓為樹則多隂百果則先熟故種/之㕔事之前漢官儀尚書奏事于明光殿三輔黄圖桂)
(宫在未央北中有明光殿庾肩吾謝/櫻桃啓成叢殿側猶連製賦之條)炎帝還書本草經
(帝王世紀神農氏姜姓也有聖徳以火承木位在南方/主夏謂之炎帝隋書經籍志神農本草經三巻本草櫻)
(桃一名朱茱一名麥英味甘主調/中益脾氣令人好顔色美志氣)豈似滿朝承雨露(列/子)
(忠良滿朝王灣詩出車遥震俗登閣滿朝稱淮南子/甘雨膏露以時降杜甫詩雨露之所濡甘苦齊結實)共
看傳賜出青冥(庾信詩始聞傳上命定是賜中樽楚辭/據青冥而攄虹兮遂倐忽而捫天梁簡)
(文帝表延首青/冥傾心紫府)香隨翠籠擎初到(梁簡文帝賦香隨風/而逺度庾信賦夜風)
(吹香氣隨王維賜櫻桃詩歸鞍競帶/青絲籠杜甫詩退朝擎出大明宫)色照銀盤寫未停
(魏武帝疏御雜物有純銀盤江淹賦碧玉作盎銀為盤/禮記御食于君君賜餘器之漑者不寫其餘皆寫注傳)
(寫于他器而食之/不欲口澤之瀆也)食罷自知無所報(李白詩為君下箸/一餐罷劉孝威詩)
(助効績無紀感恩心自知左傳三施而無報/晉書段灼傳慙日月之所養愧昊蒼而無報)空然慚汗
仰皇扄(任昉文空然慕古虚受弗宏漢書臣見諸侯面/言事于前未嘗不流汗而慚愧也世說兢兢惶)
(惶汗出如漿北史常景傳雖縻爵帝扄焉得而寧之雖/結佩皇廷焉得而榮之釋文扃關也一云門扇上環紐)
　　楊巨源
　　　贈史開封
天低荒草誓師壇(沈佺期詩地盡覺天低唐太宗詩葉/鋪荒草蔓王昌齡賦長林之墟荒草)
(無垠書禹乃㑹羣后誓于師曰濟濟有衆咸聽朕命庾/肩吾詩誓師屠六郡登城望九嵕史記淮隂侯傳贊相)
(國深薦榮/拜登壇)鄧艾心知戰地寛(魏志鄧艾傳為稻田守叢/草吏毎見髙山大澤輙規)
(度指畫軍營處所史記五帝紀贊非好學深思心知其/意難為淺見寡聞道也詩牧野洋洋箋言其戰地寛廣)
(不用權詐也孫子先/處戰地而待敵者勝)鼓角逈臨霜野曙(唐書百官志節/度使入境州築)
(節樓迎以鼓角鄭義真詩山月逈臨鞍張說詩衆/山皆圍繞長川復逈臨唐太宗詩霜野韜龍劍)旌旗
髙對雪峯寒(潘岳文旌旗電舒矛㦸林立謝朓詩旌旗/散容與梁簡文帝詩山峯帶月寒杜甫詩)
(玉山髙並/兩峯寒)五營向水紅塵起(後漢書順帝紀調五營弩/師令郡舉五人教習戰射)
(注五營五校也謂長水歩兵射聲胡騎車騎等五校尉/也顔延之賦勒五營使按部庾信詩路塵猶向水征帆)
(獨背關沈約樂府蹀躞飛塵起左右自生光起/徐伯陽詩欲識東方千騎歸藹藹日暮紅塵)一劍當風
白日看(呉均詩吾有一寳劍出自昆吾溪劉希夷詩将/軍闢轅門耿介當風立魏志武帝紀君執大節)
(精貫白日鮑照詩春吹廻白日霜/髙落塞鴻杜甫詩看劍引杯長)曾從伏波征絶域(漢/書)
(南粤傳衛尉路博徳為伏波将軍出桂陽下湟水後漢/書馬援傳贊伏波好功爰自冀隴南靜駱越西屠燒種)
(戴暠詩騎指伏波營張正見詩關山度曉月劍客逺從/征西京雜記傅介子嘗棄觚歎曰大丈夫當立功絶域)
(何能坐事散儒李陵書先帝/授陵歩卒五千出征絶域)磧西蕃部怯金鞍(唐書沙/陀傳沙)
(陀西突厥别部處月種也居金娑山之陽蒲類之東有/大磧名沙陀故號沙陀突厥云又地理志太宗平西北)
(諸藩即其部落列置州縣水經注漢武元朔二年開朔/方郡治又有西部都尉治梁元帝詩金鞍照日暉庾信)
(賦按玉勒而揺星/跨金鞍而動月)
　　張籍
　　　謝裴司空寄馬(唐書裴度傳穆宗即位以度/守司空平章事東都留守)
騄耳新駒駿得名(史記秦紀造父以善御幸周繆王得/驥温驪驊駵騄耳之駟注紀年曰北)
(唐之君来見以一驪馬是生綠耳八駿皆因其毛色以/為名號說文馬二嵗曰駒華陽國志滇池縣有水澤周)
(廻二百里長老傳言池中有神馬與家馬交則生駿/駒世稱滇池駒日行五百里庾信詩長風駿馬名)司
空逺自寄書生(後漢書袁安傳初安訪求葬地道逢三/書生陳子昂詩寧知班定逺猶是一書)
(生/)乍離華廐移蹄澀(後漢書順帝紀注時逺近獻馬衆/多園廐充滿始置承華廐顔延之)
(賦文駟列于華廐全唐詩話元相公賔府薛/書記出幕作十離詩上獻府主三曰馬離廐)初到貧家
舉眼驚(南史朱脩之傳往姊家姊為設菜羮粗飯以激/之脩之曰此貧家好食進之致飽杜甫詩不覺)
(羣心妬休/牽衆眼驚)每被閒人来借問(詩桑者閒閒兮劉孝威詩/人閒宇宙中曹植白馬篇)
(借問誰家子/幽并游俠児)多尋古寺獨騎行(常建詩清晨入古寺初/日照禪林詩獨行踽踽)
(盧綸詩樹老野泉/清幽人好獨行)長思嵗旦沙堤上(後漢書呉良傳初/為郡吏嵗旦與掾)
(吏入賀晉書禮樂志嵗旦常設葦菱桃梗磔雞于宫及/宫寺之門唐故事宰相初拜京兆使人載沙填路自私)
(第至于城東/街名曰沙堤)得從鳴珂傍火城(徐陵詩飛盖響鳴珂辛/徳源詩鳴珂蹀細栁國)
(史補毎元日冬至立仗大官皆備珂􁡣列燭有至五/六百炬者謂之火城宰相火城将至衆皆滅燭避之)
　　　題韋郎中新亭
起得幽亭景復新(唐太宗詩林亭自有幽真趣王勃文/輙離驂以少留敞幽亭之多晦鮑泉)
(詩新景自新還崔新/日知詩聞君别業)碧莎地上更無塵(梁簡文帝詩廣路/拂青栁廽塘繞碧)
(莎桓法闓詩當知勝地逺於此絶囂/塵盧綸詩岸莎青有露苔徑綠無塵)琴書著盡猶嫌少
(楚辭且從容兮自慰恱琴書兮逰戯陶/潛詩委懐在琴書盧綸詩見少情難盡)松竹栽多亦稱
貧(梁元帝書山間芳杜自有松竹之娯徐陵書山澤/晻靄松竹參差盧綸詩買山多為竹卜宅不縁貧)藥
酒欲開期好客(漢詔酒者百藥之長嘉㑹之好漢武内/傳仙家上藥有玉酒瓊瑶酒世語子髙)
(少好隱淪之術嘗為美酒給道客一旦四仙人齎酒集/其舎謂子髙曰卿藥陳乆可服吾藥子髙服之因隨仙)
(人飛去庾信詩/浮蟻對春開)朝衣暫脫見閒身(北齊享廟樂歌禮申/官次命改朝衣劉長)
(卿詩知君喜初/服秪愛此身閒)成名同日官連署(國史補進士俱㨗謂/之同年左傳同官為)
(寮吾嘗同寮敢不盡心乎初學記秦初置郎中令其属/官有三署白帖諸曹郎曰粉署亦曰仙署廣韻署廨署)
(部署/也)此處經過有幾人(古辭華山畿曲願君如行雲時/時見經過謝混詩逍遥越林津)
(願言屢/經過)
　　　送韓侍御歸山
聞君久卧在雲間(謝靈運詩躋險築幽居披雲卧石門/後漢書逸民傳矯慎隱遁山谷汝南)
(呉蒼遺書曰足下審能騎龍弄鳳翔嬉雲間者亦非狐/兎燕雀所敢謀也張華詩飄登青雲間論道神皇廬)
為佐嫖姚未得還(廣韻佐助也何曾表進同謀略退為/副佐梁書韋放傳累為藩佐並著聲)
(績漢書霍去病傳再從大将軍受詔予壮士為票姚校/尉服䖍注音飄摇漢書班超傳一得生還復見闕庭王)
(昌齡詩萬里/長征人未還)新結茒廬招隱逸(後漢書李恂免官歩歸/鄉里結草為廬織席自)
(給晉書王嘉傳潛隱於終南山結菴廬而止張九齡詩/亂雲堆裏結茅廬左思招隱詩杖策招隱士荒塗横古)
(今嵇康詩巖穴多隱逸輕舉求吾師/楊師道詩眷言懐隱逸輟駕踐幽叢)獨騎驄馬入深山
(後漢書桓典傳典為侍御史執政無所廽避常乗驄馬/京師語曰行行且止避驄馬御史髙士傳善巻入深山)
(莫知/其處)九靈洞口行應到(王褒靈壇碑九靈之府神液所/以降祥雲笈七籖八節日行入)
(五嶽仙真所棲名山之處燒香乞願曰𤣥/上九靈太真髙神使某長生所欲従心)五粒松枝醉
亦攀(本草圖經五粒松讀為鬛言毎五鬛同一葉又西/嶺松如馬鬛又葉五枝者服之長生癸辛雜識凡)
(松葉皆雙股故世以為松釵獨栝松毎穗三鬚而髙麗/所産毎穗乃五鬛馬今所謂華山松也劉公幹詩松枝)
(一何勁王績詩石苔/應可踐叢枝幸易攀)明日珂聲出城去(沈約詩勿言一/樽酒明日難重)
(持張華詩乗馬鳴玉珂/徐陵詩聞珂知馬蹀)家僮不復掃柴關(史記貨殖傳/卓氏家僮八)
(百人庾信詩家僮掃栗跗王維詩花落家僮未掃江淹/賦閉關却掃塞門不仕郎士元詩仲宣何所賦秪欲滯)
(柴/關)
　　　寄和州劉使君(一統志秦置歴陽縣漢属九江/郡晉属淮南郡北齊置和州天)
　　　　(寳初為歴陽郡乾元初為和州唐書劉禹錫/傳由和州刺史入為主客郎中按劉本集有)
　　　　(張郎中籍逺寄長句因/舉目前仰酬高韻詩)
别離已乆猶為郡(蘇武詩良友逺别離梁昭明太子詩/前言節所愛後言别離久南史謝恂)
(傳恂子孺子出為廬江郡孝/武曰謝孺子不可屈為小郡)閑向春風倒酒缾(魏文帝/詩向風)
(長歎息沈約詩臨春風春風起/春樹杜甫詩酒盡沙頭雙玉缾)送客將過沙口堰(江淹/賦帳)
(飲東都送客金谷名勝志沙口堰/即當利浦也在州城東十二里)看花多上水心亭(劉/希)
(夷詩看花若有情白居易詩前有水心亭/動蕩架漣漪一統志水心亭在和州治)曉來江氣連
城白(陳閏詩曉來但覺衣裳濕王維詩月落江湖白名/勝志江水經和州城北五里與上元縣分中流為)
(界/)雨後山光滿郭青(虞世南詩雨歇連峯山翠王維詩/空山新雨後沈約詩  光浮水至)
(謝朓詩不對芳春酒還望青山郭/名勝志和州城北半里有八公山)到此詩情應更逺(陸/機)
(賦詩縁情而綺靡水經注秀宇層明通望周博/游者登之以暢逺情郎士元詩新詩報逺情)醉中髙
咏有誰聽(晉書王羲之傳興言高詠啣杯引滿江總詩/髙詠七哀詩杜甫詩舊好何由展新詩更憶)
(聽嚴維詩商歌/奏罷復誰聽)
　　白居易
　　　香爐峯下新卜山居草堂初成偶題東壁(後漢/書注)
　　　　(廬山有香爐峯其上氤氛若香烟白居易廬/山草堂記匡廬竒秀甲天下山北峯曰香爐)
　　　　(峯寺曰遺愛寺白樂天見而/愛之面峯腋寺作為草堂)
長松樹下小溪頭(孫綽賦䕃落落之長松薛道衡詩/澗影落長松杜甫詩移床愛小溪)斑
鹿胎巾白布裘(韋應物詩麑斑始力直南史何㸃傳梁/武帝與㸃有舊手詔賜以鹿皮巾庾信)
(啓垂賜鹿子巾一枚解角新胎戴藤初孕/史記衛世家衛文公大布之衣大帛之冠)藥圃茶園為
産業(周禮天官大冡宰園圃以毓草木王維詩荷鋤脩/藥圃茶經茶之名一曰茶二曰檟三曰蔎四曰茗)
(五曰荈郭璞云早取為茶晚取為荈韋應物喜園中茶/生詩率爾植荒園左思詩陳平無産業歸來翳負郭)
野麋林鶴是交游(禮記仲冬之月麋角解晉書陸機傳/本謂雲龍騤騤乃是山鹿野麋杜甫)
(詩鳴鶴不歸林孟子與鹿豕/逰杜甫詩逺害朝看麋鹿㳺)雲生磵户衣裳潤(郭璞詩/雲生梁)
(棟間庾信詩山深雲濕衣江總文崖巖峻絶磵户幽深/盧照鄰詩磵户無人跡廣韻上曰衣下曰裳朱超詩雲)
(雨留輕潤本集草堂/記夏有石門磵雲)嵐隱山厨火燭幽(朱慶餘詩嵐暗/樹無隂王維詩)
(射雁與山厨李觀詩村/店烟火動漁家燈獨幽)最愛一泉新引得(韋應物詩碧/泉更幽絶賞)
(愛未能去岑参詩引泉通竹竿栁宗元詩引泉開故竇/本集草堂記堂西倚北崖右趾以剖竹架空引崖上泉)
清泠屈曲繞階流(耿湋詩清泠飲萬家鮑照賦抱瑶塘/之周流繞金渠之屈曲武三思詩巖)
(崿縈紆上澄潭屈曲流顔延/之詩閱水環階引池分席)
　　　尋郭道士不遇(按本集有同微之贈别郭虚舟/鍊師五十韻詩云我為江司馬)
　　　　(君為荆判司俱當愁悴日始識虚舟師元稹/集有和樂天尋郭道士不遇詩注昔曾為僧)
　　　　(於荆州/相别)
郡中乞假来相訪(舊唐書本傳憲宗元和十年授江州/司馬唐書地理志江州潯陽郡本九)
(江郡天寳元年更名謝承後漢書范丹為郡功曹毎休/假日单歩策杖皇甫冉詩莫怪北門頻乞假陳子昂詩)
(聞鶯忽/相訪)洞裏朝元去不逢(劉長卿詩桃花洞裏居人滿/雲笈七籖朝太素三元君夜)
(用子時左右於寢靜北向六再拜跪/王勃文楊意不逢撫凌雲而自惜)看院秪留雙白鶴
(王勃詩初晴山院裏何處染囂塵庾信詩沙洲兩鶴逈/石路一松孤永嘉記去青田九里有雙白鶴年年生子)
(長大便去只餘一雙在精白可愛云神仙所養初學記/衡山有三峯其一名紫盖天景明徹有一雙白鶴徊翔)
(其/上)入門惟見一青松(荀昶詩入門無所見但見雙棲鶴/晉書孫綽齋前種一株松枝髙勢)
(逺隋焬帝詩古松惟一/樹江淹詩青松挺秀萼)藥爐有火丹應伏(雲笈七籖藥/二十四味合)
(二十四神之炁和九晨九隂之精凝液結日月之明景/也又大丹爐鼎亦湏合其天地人三才五神而造之又)
(用火之訣亦象乎隂陽二十四氣七十二候又入砂於/鼎中用隂陽火候飛伏之飛伏法五日為一候三候為)
(一氣用八氣二十四候一百二十日周而砂/伏火畢叅同契下有太陽氣伏蒸湏臾間)雲碓無人
水自㫪(本集自注廬山中雲母多故以水碓𢷬練俗呼/為雲碓楚辭野寂漠其無人桓譚新論役水而)
(㫪其利百倍庾信詩穿渠移/水碓李白詩水㫪雲母碓)欲問叅同契中事(列仙傳/後漢魏)
(伯陽呉人入山作神丹丹成仙去乃作叅同契三巻論/金丹之事神仙傳魏伯陽作叅同契二巻其說似解周)
(易其實論/作丹之事)更期何日得從容(詩五日為期杜甫詩後㑹/且深期史記張良傳所與)
(從容言天/下事甚衆)
　　　舟中晚起
日髙猶掩水窓眠(唐太宗詩心隨朗日高常建詩新/花對水窓徐陵詩當窓應未眠)枕
簟清凉八月天(杜甫詩枕簟入林僻楚辭風伯為余先/驅兮氛埃辟而氣凉陶潛詩清凉素秋)
(節宋之問詩八月凉風天/氣晶杜甫詩蒲荒八月天)泊處或依沽酒店(陶潛詩前/途當幾許)
(未知止泊處史記司馬相如傳相如之臨卬買一酒舎/酤酒令文君當壚身自濯器於市中徐陵烏棲曲胡姬)
(沽酒誰論價庾信詩遥/想山中店懸知春酒濃)宿時多伴釣魚船(鮑照詩追憶/棲宿時莊子)
(就藪澤處閒曠釣魚閒處無為而已矣庾信詩/髙荷沒釣船杜甫詩吹花隨水去翻却釣魚船)退身江
海應無用(老子功成名遂身退天之道莊子身在江海/之上心居乎魏闕之下劉長卿詩江海無行)
(跡莊子皆知有用之/用而不知無用之用)憂國朝廷自有賢(漢書成帝紀脩/身遵禮同心憂)
(國禮記朝廷之美濟濟翔翔漢書申屠嘉傳朝廷之禮/不可不肅世說宣武與簡文太宰共載宻令人在輿前)
(後鳴鼓大呌太宰惶怖簡文穆然/宣武語人曰朝廷間故復有此賢)且向錢塘湖上去(錢/塘)
(記大海在縣東一里郡議曹華信議立此塘以防海水/募有能致一石土者即與錢一千旬月之間来者雲集)
(塘以之成故名錢塘馬唐書居易傳穆宗時居易為/杭州刺史始築隄捍錢塘湖鍾洩其水溉田千頃)冷
吟閒醉二三年(常建詩冷冷花下琴君唱渡江吟陶潛/飲酒序余閒居寡歡偶有名酒顧影獨)
(盡忽焉復醉既醉之後輙題數句莊子自我聞子之言/一年而野二年而從三年而通詩自我不見於今三年)
　　　杭州春望(唐書地理志杭州餘杭郡属江南道/西湖志餘杭州之名相傳神禹治水)
　　　　(㑹諸侯於㑹稽至此舎杭登陸故名一統志/杭州府禹貢揚州之域春秋時属呉越戰國)
　　　　(属楚秦為㑹稽郡地漢属呉郡隋置杭/州大業初改為餘杭郡唐復為杭州)
望海樓明照曙霞(一統志望海樓在鳳皇山下唐武徳/中建一名東樓沈佺期詩北闕彤雲)
(掩曙/霞)䕶江隄白蹋晴沙(唐書地理志錢塘縣南五里有/沙河塘杜甫詩䕶隄盤古木錢)
(起詩寒花古岸/旁鶴唳晴沙上)濤聲夜入伍員廟(岑参詩城裏濤聲震/呉越春秋呉王賜子)
(胥劒盛以鴟夷之器投之江海子胥因隨流揚波成濤/激岸隨潮往來一統志伍子胥在呉山鴟夷浮江呉人)
(憐之立祠江/上名曰胥山)栁色春藏蘇小家(謝朓賦栁含色於逺岸/何遜詩輕烟渗柳色王)
(筠詩楊栁半藏鴉西湖志餘蘇小/小者錢塘名妓也盖南齊時人)紅袖織綾誇柿蔕(張/華)
(樂府羅袿徐轉紅䄂揚梁簡文帝賦素腕舉紅䄂長庾/信詩新綾織鳳皇長慶集自注杭州綾柿蔕花者尤佳)
(白帖蛇皮竹枝柿/蔕皆今時綾名)青旗沽酒趂梨花(王融文祥正而青/旗肅事孔融難魏)
(武帝禁酒書天垂酒旗之曜地列酒泉之郡詩有酒湑/我無酒酟我淮南子酤酒買肉不離屠酟之家長慶集)
(自注杭州之俗釀酒趂/梨花時熟號梨花香)誰開湖寺西南路(名勝志自斷/橋至孤山寺)
(為白公隄以郡守居易築也舊有寺在湖中又西湖周/繞三十里三面環山谿谷縷注以其負郭而西故稱西)
(湖/)草綠裙腰一道斜(古詩秋草萋以綠王適詩春著裙/腰自無力李嶠詩泉飛一道帶峯)
(出半/天雲)
　　元稹
　　　清都春霽寄胡三吴十一(列子清都紫微鈞天/廣樂上帝之所居)
蕋珠宫裏經微雨(黄庭内景經太上大道玉宸君閒居/蕋珠作七言秘要經仙宫中有寥陽)
(之殿蕋珠之闕李白詩傳詩蕋珠宫潘岳賦微/雨新晴六合清朗王褒文香隨微雨自灑風塵)草樹無
塵耀眼光(庾信賦草樹溷淆枝格相交梁武帝歌草樹/非一香陸雲賦函夏無塵海外有謐徐陵詩)
(石路本無塵魏文帝詔前于闐所上孔/雀尾萬枝以為金根車盖遥望耀人眼)白日當空天氣
暖(班固荅賔戲未仰天庭而覩白日也謝眺詩白日麗/飛甍韓憑妻詩日出當心儲光羲詩山勢當空出禮)
(記孟春之月天氣下降陶潛詩今/日天氣佳江淹詩南中氣候暖)好風飄樹栁隂涼(陶/潛)
(詩微雨從東來好風與之俱文士傳嵇康性絶巧能鍜/家有一栁樹乃激水圜之夏天甚涼居其下遨逰及鍜)
(魏文帝詩栁/垂重綠隂)蜂憐宿露攢芳久(方言蜂燕趙之間謂之/蠓螉或謂之蚴蛻唐太)
(宗詩宿露足朝烟埤雅蜂採取百芳釀/蜜其房如脾謂之蜜脾韻㑹攢簇聚也)燕得新泥拂户
忙(夏小正三月燕來降古詩思為雙飛燕􁇹泥巢君屋/傅休奕賦燕􁇹泥於廣庭杜甫詩燕子􁇹泥兩度新)
(皇甫冉檐燕詩/拂水競何忙)時節催年春不住(孔融書嵗月不居時/節如流古詩白露霑)
(野草時節忽復易張九齡詩年催/華髪新劉李威詩翩翩終不住)武陵花謝憶諸郎(陶/潛)
(桃花源記晉太康中武陵人捕魚為業緣溪行忘路之/逺近忽逢桃花林夾岸數百歩中無雜樹芳草鮮美落)
(英繽紛漁人甚異之鄭愔詩别訪武/陵花喬知之詩莖枯花謝枝憔悴)
　　　早春尋李校書
欵欵春風澹澹雲(繁欽詩中情既欵欵王僧孺詩何因/送欵欵湘東王詩春日春風過庾信)
(詩春風滿路香宋玉賦水澹澹而盤紆魏文/帝詩澹澹隨風輕杜甫詩澹雲疎雨過髙城)栁枝低作
翠櫳裙(阮瑀樂府仰折楊栁枝梁簡文帝詩栁枝無極/軟劉長卿詩君在江南相憶否門前五栁幾枝)
(低説文櫳檻也唐太宗詩殘栁散雕櫳/戴叔倫詩楊栁牽愁思和春上翠裙)梅含雞舌兼紅
氣(梁元帝詩梅含今樹春漢官儀尚書郎含雞舌香奏/事唐本草雞舌香樹葉及皮並似栗花如梅花又雞)
(舌香與丁香同種花實叢生其中心最大/者為雞舌擊破有順理而解為兩向故名)江弄瓊花散
緑紋(郭璞江賦揮弄灑珠杜甫詩倒懸瑶池影屈注滄/江流味如甘露漿揮弄滑且柔澠水燕談揚州后)
(土廟有瓊花一株潔白可愛嵗乆大而花繁俗目為瓊/花不知寔何木也齊東野語瓊花惟揚州后土祠一株)
(絶類聚八仙但色微黄而香/甚王僧孺詩綠水散圓紋)帶霧山鶯啼尚小(梁昭明/太子七)
(契鳴禽聒耳零霧蔽眸簡文帝詩遥禽逐霧征王冏詩/山鶯紛可喜劉長卿詩移栁待山鶯隂鏗詩鶯啼歌扇)
(後/)穿沙蘆筍葉纔分(杜甫詩映竹水穿沙爾雅葭蘆菼/薍其萌虇注今江東呼蘆笋為虇)
(王維詩蘆笋穿荷葉曹植賦黎庶徙倚棋布/葉分楊炯曹君碑銘條分葉散源濬流長)今朝何事
偏相覔(庾信詩今朝風日好謝朓詩問/我勞何事杜甫詩得錢即相覔)撩亂芳情最是
君(謝偃詩撩亂垂絲昬栁陌/庾肩吾詩含芳如有情)
　　　過襄陽樓呈上府主嚴司空樓在江陵節度使
　　　　宅北隅(舊唐書元稹傳拜監察御史奉使東/蜀召還京執政以稹少年後輩務作)
　　　　(威福貶為江陵府士曹叅軍又地理志荆州/江陵府天寳元年改為江陵郡乾元元年三)
　　　　(月復為荆州大都督府至徳後置荆南節度/使上元元年九月置南都以荆州為江陵府)
　　　　(長史為尹属/山南東道)
襄陽樓下樹隂成(北史魏収傳収折節讀書夏日坐板/床隨樹隂諷誦楊師道詩何湏命輕)
(盖桃李/自成隂)荷葉如錢水面平(王勃序荷葉濕而曉露繁竹/院靜而炎氣息杜甫詩㸃溪)
(荷葉疊青錢管子水平而不流平/陸機演連珠澄風觀水則川流)拂水栁花千萬㸃(呉均/詩春)
(從何處來拂水復驚梅陳後主樂府栁花塵裏暗槐色/露中光李白五雲歌瑶臺雪花數千㸃杜甫詩風飄萬)
(㸃正/愁人)隔林鶯舌兩三聲(武平一詩黄鶯未解林間囀梁/簡文帝詩今旦聞春鳥何啻兩)
(三聲司空曙殘鶯百囀歌禪齋/深樹夏隂清零落空餘三兩聲)有時水畔看雲立(杜甫/詩有)
(時自發鐘磬響劉長卿詩閉門湖水畔自與/白鷗親王維詩行到水窮處坐看雲起時)每日樓前
信馬行(李白詩南風吹歸心飛堕酒樓/前岑參詩薄暮垂鞭信馬蹄)早晚暫教王粲
上(梁元帝職貢序氷無早晚與素石而俱貞魏志王粲/傳粲字仲宣魏國旣建拜侍中博物多識問無不對)
(興造制度粲恒典之盛𢎞之荆州記/當陽縣城樓王仲宣登之而作賦)庾公應待月分明
(世說庾太尉在武昌秋夜氣佳景清佐吏殷浩王胡之/之徒登南樓理詠音調始遒庾公率左右歩来諸賢欲)
(趨避之公徐云諸君少住老子於此處興復不淺因便/據胡床與諸人詠謔杜甫詩月靜庾公樓李白詩待月)
(月未出望江江自流杜甫詩/常時任顯晦秋至最分明)
　　　以州宅夸于樂天(白居易有荅元微/之誇越州州宅詩)
州城迥繞拂雲堆(庾信詩山城足逈樓綦毋潛詩華陽/仙洞口半嶺拂雲看一統志拂雲樓)
(在卧龍山上宋汪綱建取元稹/州城迥繞拂雲堆之句以名)鏡水稽山滿眼來(㑹稽/記漢)
(順帝永和五年㑹稽太守馬臻創立鏡湖在㑹稽山隂/兩縣界漢書地理志㑹稽郡縣山隂㑹稽山在南一統)
(志鏡湖在紹興府城西南三十里㑹稽山在紹興府城/東南一十二里南史顔延之傳鮑照曰君詩若鋪錦列)
(繡雕繢滿眼徐陵/詩宻意眼中來)四面常時對屏障(江總詩山雲四面/通庾信詩春窓四)
(面開杜甫詩常時任顯晦名勝志稽山/堂在紹興府治東羣山列秀宛如屏障)一家終日在樓
臺(劉長卿詩千峯寄一家夏侯湛賦振輕箑以終日陰/鏗詩雲裏望樓臺徐陵詩樓臺非一勢臨玩自多竒)
星河似向簷前落(河圖括地象川徳布精上為星河江/淹詩檐前露已團徐陵詩簷前初月)
(照又唯憎無賴汝南/雞天河未落猶爭啼)鼓角驚從地底迴(後漢書公孫瓚/傳鼓角鳴于地)
(中庾信詩地中鳴鼓角唐書百官志節度使入境州縣/築節樓迎以鼓角揚雄賦漂龍淵而還九垠兮窺地底)
(而上/逥)我是玉皇香案吏(初學記髙上玉皇上聖帝君九/天王真皆徳空洞以為字合二)
(氣以為名唐書儀衛志朝日/殿上設黼扆躡席熏爐香案)謫居猶得住蓬萊(史記賈/生傳賈)
(生謫居長沙漢書郊祀志威宣燕昭使人入海求蓬莱/方丈瀛洲一統志蓬萊閣在卧龍山五代錢鏐建舊志)
(蓬萊山属㑹稽/閣名蓬萊以此)
　　　重夸州宅旦暮景色兼酬前篇末句(白居易答/微之詩末)
　　　　(句云知君暗數江南/郡除却餘杭盡不如)
仙都難畫亦難書(十洲記滄海島中有九老仙都張正/見詩試飲淮南藥翻上仙都樹墨荘)
(漫錄蕭條澹泊此難畫者/蘇頲詩竹木蕭蕭畫不成)暫合登臨不合居(庾信詩逰/客喜登臨)
(張正見詩甘棠聽訟罷福宇試登臨漢書息夫躬傳/歸國未有第宅寄居邱亭蕭子良詩卜居西山外)繞
郭烟嵐新雨後(司空曙詩烟蕪滿洞青山繞李邕碑文/周目環郭江淹山中楚辭烟色閉兮喬)
(木撓嵐氣暗兮幽篁雜/江總詩新雨百花朝)滿山樓閣上燈初(太真外傳方/士絶大海跨)
(蓬臺見最髙山上多樓閣/梁元帝詩然燈疑夜火)人聲曉動千門闢(何遜七召/冬霰積庭)
(室靡人聲國語明而動晦而休無日以息史記封禪書/作建章宫度為千門萬户班固賦張千門而立萬户陸)
(雲詩髙/門重闢)湖色宵涵萬象虚(儲光羲詩湖色映晨昏管子/水之性環則中中則涵謝靈)
(運詩皇心美陽澤萬象咸光昭孟/浩然詩八月湖水平涵虗混太清)為問西州羅刹岸(古/曲)
(憶梅下西州折梅寄江北一統志杭州錢塘縣属㑹稽/郡漢為㑹稽西部都尉治所又秦望山在府城南一十)
(里東南有羅刹石横截江濤名勝志錢/塘江一名羅刹江取風濤險惡之意)濤頭衝突近何
如(曹毗觀濤賦發源溟池迴衝天井水經注錢塘縣東/諸山皆西臨浙江江川急濬兼濤水晝夜再來常以)
(月晦及望尤大至二月八月最髙峨峨二丈有餘名勝/志錢塘江潮水奔騰衝激郡人以八月十八日傾城觀)
(潮為樂詩與爾臨衝疏衝者從旁/衝突之稱古樂府書中竟何如)
　　　和樂天早春見寄
雨香雲淡覺微和(王褒碑香隨微雨自灑風塵杜甫詩/淡雲疎雨過髙城陶潛詩日暮天無)
(雲春風/扇微和)誰送春聲入棹歌(李白詩春風巻入碧雲去千/門萬户皆春聲杜甫詩鷗泛)
(已春聲漢武帝秋風辭簫鼓鳴兮/發棹歌陸機棹歌行榜人縱棹歌)萱近北堂穿土早(詩/焉)
(得萱草言樹之背傳萱草令人忘憂背北堂也呉均詩/何用贈分手自有北堂萱論衡穿土鑿井無為得人)
栁偏東面受風多(說文栁小楊也梁簡文帝賦看東風/之入栁杜甫詩東偏若面勢子夜歌)
(招取四面風杜甫詩吹面受和/風梁簡文帝賦畏風多而榜危)湖添水色消殘雪(梁簡/文帝)
(詩水色帶風移詩雨雪漉漉見睍曰消庾肩吾詩庭雪/晚初消徐陵詩雪色故年殘一統志西湖有十景一曰)
(斷橋/殘雪)江送潮頭湧漫波(徐陵詩江風送上潮一統志錢/塘江通海潮水毎晝夜再至小)
　(則水漸漲不過數尺/大則湧濤髙數丈)同受新年不同賞(後漢書百官志/太史令一人掌)
　(天時星歴凡嵗将終奏新年歴庾信詩新年鳥聲千種/囀沈約雪贊潔貌雖同賞英心共誰振一統志西湖山)
　(川秀發景物華麗自唐/以來為東南逰賞勝地)無由縮地欲如何(呉均詩無由/得共語空對)
　(相思杯神仙傳費長房有神術能縮地脉盧照隣詩序/願駐景於髙天想乗霓於縮地梁元帝賦相思相望路)
　(逺如/何)
　
　
　
　
　
　
　
　
　
　
御選唐詩巻二十一
　欽定四庫全書
御選唐詩巻二十二
　　七言律
　　　李商隱
　　　　寄令狐學士(唐書令狐綯傳字子直大中初召/為考功郎中知制誥入翰林為學)
　　　　　(士/)
　秘殿崔嵬拂彩霓(王延夀賦立靈光之秘殿劉潛平等/刹下銘序制兼秘殿何晏賦髙甍崔)
　(嵬飛字承霓徐陵太極殿銘偃師迴顧崔嵬德陽宋之/問詩帳殿鬱崔嵬王融詩建旗拂霓爾雅霓雌虹也初)
　(學記義熙二年七/月彩虹出西方)曹司今在殿東西(唐書鄭䖍傳明皇/置廣文舘以䖍為)
　(博士䖍聞命不知廣文曹司何在雍錄韋執誼故事曰/置學士院後又置東學士院於金鑾殿之西李肇志亦)
　(曰德宗移院於金鑾坡西/也劉孝威詩複道東西長)賡歌太液翻黄鵠(書乃賡載/歌沈佺期)
　(詩賡歌樂嵗豐史記封禪書建章宫北治大池漸臺髙/十餘丈名曰太液劉孝威詩紫川通太液漢書昭帝紀)
　(始元元年春二月黄鵠下建章宮太/液池中又昭帝歌黄鵠飛兮下建章)從獵陳倉獲碧雞
　(漢書司馬相如傳嘗從上至長楊獵張籍詩少年從獵/出長楊史記封禪書文公獲若石云於陳倉北阪城祠)
　(之其初或嵗不至或嵗數來來也常以夜光輝若流星/從東南來集於祠城則若雄雞其聲殷云野雞夜雊以)
　(一牢祠命曰陳寶水經注陳倉縣有陳倉山山上有寶/雞鳴祠秦文公宻畤於陳倉北阪祠青帝焉漢書郊祀)
(志或言益州有金馬碧雞之神可醮祭而致注/金形似馬碧形似雞崔國輔詩晴光舞碧雞)曉飲豈
知金掌迥(史記武帝紀上作銅柱承露仙人掌之屬三/輔舊事承露盤髙二十六丈大七圍以銅為)
(之上有仙人掌承露和玉屑飲之班固/西都賦抗仙掌以承露擢雙立之金莖)夜吟應訝玉繩
低(孟浩然詩風霜徒夜吟春秋元命苞玉衡北兩星為/玉繩張衡西京賦上飛闥而仰眺正睹瑤光與玉繩)
(謝朓詩玉繩低建章/杜甫詩天近玉繩低)鈞天雖許人間聽(史記趙世家簡/子寤語大夫曰)
(我之帝所甚樂與百神遊於鈞天廣樂九奏萬舞不類/三代之樂庾信詩出豫奏鈞天後漢書魯恭傳恭閉户)
(誦讀絶人間事潘岳/賦放曠乎人間之世)閶闔門多夢自迷(楚辭倚閶闔而/望予漢書禮樂)
(志遊閶闔觀玉臺注閶闔天門揚雄甘泉賦登椽欒/而羾天門兮馳閶闔而入凌競岑參詩鄉遙夢亦迷)
　　　對雪(原注時/欲之東)
寒氣先侵玉女扉(詩二之日栗烈傳栗烈寒氣也古詩/孟冬寒氣至陶潛詩寒氣冒山澤杜)
(甫詩御裌侵寒氣李尤函谷闗銘玉女流眄而下視/庾信賦倚弓於玉女窗扉宋之問詩窗搖玉女扉)清
光旋透省郎闈(庾肩吾詩清光此夜出南史王韶之傳/晉自孝武以來以省官一人管詔誥住)
(西省因謂之西省郎白帖諸曹郎署曰粉署/劉孝綽對雪詩浮光亂粉壁積照朗彤闈)梅花大庾
嶺頭發(梁簡文帝雪詩看花言可折定自非春梅江總/詩梅花色白雪中明白帖大庾嶺上梅南枝己)
(落北枝方開一統志大庾嶺在南安府西南二十/五里其上多梅又名梅嶺庾肩吾詩窗梅朝始發)栁絮
章臺街裏飛(世説謝大傅寒雪日内集與兒女講論文/義俄而雪驟公欣然曰白雪紛紛何所似)
(兄子朗曰撒鹽空中差可擬兄女道韞曰未若栁絮因/風起劉孝綽對雪詩栁絮亦霏霏漢書張敞傳敞無威)
(儀時罷宴㑹走馬過章臺街使御吏驅自以便面􁯴/馬李白詩章臺折楊栁張正見春雪詩飛隨團扇風)欲
舞定隨曹植馬(梁簡文帝雪朝詩翻霙/舞三襲曹植有白馬篇)有情應濕謝莊
衣(陶拱詩升髙似有情宋書符瑞志元日花雪降殿庭/時謝莊下殿雪集衣還白上以為瑞於是公卿作花)
(雪詩張正見詩/櫂舉濕春衣)龍山萬里無多逺(鮑照詩胡風吹朔雪/千里度龍山古詩相)
(去萬/餘里)留待行人二月歸(史記以稽市物注稽留待也王/融詩早望行人歸梁元帝詩欲)
(覔行人寄消息江總詩二月栁/爭梅蕭慤詩二月鶯聲纔欲㫁)
　　　二
旋撲珠簾過粉墻(白居易詩白撲栁飛絮鮑照詩珠簾無隔/露謝莊明堂歌構瑤戺聳珠簾陳書皇)
(后傳臨春結綺望仙三閣外施/珠簾白居易詩玲瓏映粉墻)輕於栁絮重於霜(梁元/帝詩)
(栁絮飄春雪易林早霜晚雪謝/惠連雪贊氣遍繁霜年豐雪積)已隨江令誇瓊樹(陳書/江總)
(傳至德四年授尚書令日與後主遊宴後庭謂之狎客/南史張貴妃傳後主每引賔客遊宴共賦新詩其曲有)
(玉樹後庭花臨春樂等其略云璧月夜夜/滿瓊樹朝朝新王衡翫雪詩瓊樹似新裁)又入盧家妬
玉堂(梁武帝歌盧家蘭室桂為梁沈佺期古意盧家少遊/婦欝金堂古樂府黄金為君門白玉為君堂孫綽)
(天台山賦玉堂隂映於髙隅隂/鏗詩羅浮銀是殿瀛洲玉作堂)侵夜可能爭桂魄(清異/錄武)
(帝宣内供奉賜食既退侵夜上獨映琉璃燈籠觀書梁/簡文帝詩夜輪懸素魄唐太宗望月詩魄滿桂枝圎王)
(維詩桂魄初/生秋露微)忍寒應欲試梅粧(桓譚新論元帝時漢中/道人王仲都能忍寒乃)
(於盛寒日令袒衣載以駟馬於昆明池上環水而走仲/都無變色金陵志夀陽公主人日臥於含章殿簷下梅)
(花落公主額上成五出之花拂之不去經/三日洗之乃落宫中效之今稱梅花粧)闗河凍合東
西路(史記蘇秦傳秦四塞之國東有闗河謝朓歌旌節/去闗河李乂詩闗河雲外連李益過飲馬泉詩從)
(來凍合闗山路今/日分流漢使前)腸斷斑騅送陸郎(江淹别賦行子腸/斷百感悽惻杜甫)
(詩孤城此日腸堪斷愁對寒雲雪滿山說文騅馬蒼黒/雜色一曰蒼白色陳樂府陳孔驕赭白陸郎乘斑騅按)
(陳孔謂陳暄孔範陸謂陸瑜李賀詩陸/郎去矣乘斑雕人掌雲曳雪留陸郎)
　　　辛未七夕
恐是仙家好别離(十洲記炎洲元洲多仙家生洲接蓬/萊十七萬里上有仙家數萬王勃詩)
(麟洲富仙家李白詩伯陽仙家子容色如青春楚辭九/歌悲莫悲兮生别離何遜七夕詩别離不得語河漢漸)
(湯/湯)故教迢遞作佳期(楊炯詩相思明月夜迢遞白雲天/杜甫詩清秋望不極迢遞起層隂)
(楚辭九歌與佳期兮夕張謝莊月賦佳期可以/還梁武帝七夕詩妙㑹非綺節佳期乃涼年)由來碧
落銀河畔(度人經昔於始青天中碧落空歌注東方第/一天有碧霞遍滿是名碧落李白詩步綱繞)
(碧落翟楚賢碧落賦體象皎鏡是開碧落白帖天河謂/之銀漢亦曰銀河江總詩織女今夕渡銀河陳子昂詩)
(昨夜銀河畔/星文犯遙漢)可要金風玉露時(梁昭明太子文玉露夕/流金風時扇李宻詩金)
(風颺初節玉露凋晚林沈佺期/詩金風吹綠梢玉露洗紅籜)清漏漸移相望久(謝朓/賦忘)
(清漏之不緩惜曉露之方晞杜甫詩清漏往時同姚合/詩清漏和砧疊韋承慶詩閑宵鐘箭移魏文帝燕歌行)
(牽牛織女遙相望王筠代牽牛荅織女詩終日遙/相望杜甫牽牛織女詩萬古永相望七夕誰見同)微雲
未接過來遲(徐陵闗山月月出栁城東微雲掩復通孟/浩然詩微雲淡河漢陸雲詩風連雲接張)
(説詩雲接楚王臺古詩思君令人老軒車來何遲漢武/帝歌是耶非耶立而望之偏何姍姍其來遲陳後主詩)
(羅愇夜寒捲/相望人來遲)豈能無意酬烏鵲(莊子今子獨無意焉知/不足耶杜甫詩獨能無)
(意向漁樵淮南子烏鵲填河成橋而渡織女風俗記織/女七夕當渡河俠鵲為橋庾肩吾七夕詩倩語雕陵鵲)
(填河未/可飛)惟與蜘蛛乞巧絲(詩蠨蛸在户注小蜘蛛長脚/者俗呼喜子荆楚嵗時記七)
(月七日人家婦女結綵樓穿七孔針陳瓜果於庭中以/乞巧有喜子網於瓜上則以為符應宋之問詩留巧付)
(蜘蛛天寶遺事七夕宫女陳瓜花酒饌求恩織女星捉/蜘蛛閉合中曉視絲希宻為得巧之候杜甫牽牛織女)
(詩蛛絲小人態/曲綴瓜果中)
　　　和馬郎中移白菊見示(抱朴子劉生丹法白菊/花汁蓮花汁樗汁和丹)
　　　　(蒸之服一年/夀五百嵗)
陶詩只采黄金實(錢起詩馬上還吟陶令詩陶潛詩采/菊東籬下潘尼秋菊賦真人采其實)
(王母接其葩盧諶菊賦黄蕋星羅左九嬪菊花頌秋耀/金華王筠詩菊花偏可喜碧葉媚金英杜甫詩采采黄)
(金花何由滿衣袖鍾㑹菊/花賦芳實離離映藻煌煌)郢曲新傳白雪英(宋玉對楚/王問客有)
(歌於郢中者曰下里巴人國中屬而和者數千人為陽/春白雪國中屬而和者不過數十人陳琳荅東阿王牋)
(聽白雪之音觀綠水之節然後東野巴人蚩鄙益著謝/希逸琴論白雪師曠所作商調曲也離騷夕餐秋菊之)
(落英鍾㑹菊花/賦揉以玉英)素色不同籬下發(李白詩素色愁明湖/戴叔倫詩繁花連素)
(色岑參詩為報使君多泛菊更將絃管/醉東籬陳叔逵詠菊詩露下發金英)繁花疑自月中
生(江總詩繁花霽後發李端詩繁花勝雪/天杜甫詩斫却月中桂清光應更多)浮杯小摘開
雲母(潘岳賦浮杯樂飲絲竹駢羅庾信詩殘秋欲屏扇/餘菊尚浮杯陳叔逵詠菊詩但令逢採摘寧辭獨)
(晚榮謝靈運永嘉記百卉正芳時聊以小摘供日杜甫/詩自鋤稀菜甲小摘為情親唐書地理志濠州土貢雲)
(母異物志雲/母一名雲精)帶露全移綴水精(張正見詩帶露依深葉/卞伯玉菊賦含凝露而)
(吐英魏書波斯傳多大眞珠頗黎琉璃水精瑟瑟唐書/康國傳波刺斯人富饒出金銀水精李白白葡桃賦疑)
(是老僧休念誦腕前推下水精珠/本草水精一名水晶一名水玉)偏稱含香五字客(漢/官)
(儀尚書郎含雞舌香伏奏事魏晉世語司馬景王命中/書郎虞松作表再呈不可意令松更定之中書郎鍾㑹)
(為定五字以呈景王王曰不當/爾耶沈佺期詩五字擢英才)從茲得地始芳榮(沈約/賦欝)
(彼髙松棲根得地杜甫古栢行落落盤踞雖得地㝠㝠/孤髙多烈風鍾㑹菊花賦百卉彫瘁芳菊始榮又仰撫)
(雲髻俯/弄芳榮)
　　温庭筠
　　　休澣日西掖謁所知(漢書張安世傳休沐未嘗/出鮑照詩休澣自公日劉)
　　　　(楨贈徐幹詩誰謂相去逺隔此西掖垣/洛陽故宫銘洛陽宫有東掖門西掖門)
赤墀髙閣自從容(禮記天子赤墀漢書梅福傳願登文/石之陛陟赤墀之塗注以丹淹泥塗)
(殿上也韋應物詩曉拂爐烟裊赤墀張衡賦命王良掌/策駟兮踰髙閣之鏘鏘宋之問上陽宫侍宴序髙閣重)
(甍瞰崇牖而連北斗漢書張良傳所與從容/言天下事甚衆白居易詩賢侯辟士禮從容)玉女雙扉
報曙鐘(王延夀魯靈光殿賦玉女窺窗而下視李白明/堂賦玉女攀星於網户庾信賦倚弓於玉女窗)
(扉駱賓王詩/風霜入曙鐘)日麗九華青瑣闥(謝靈運詩白日麗江臯/沈炯詩日麗百川明魏)
(志文帝紀黄初七年築九華臺摶物志漢武帝好神仙/西王母遣使告帝當來乃供帳九華殿待之漢書元后)
(傳青瑣注孟康曰以青畫户邊鏤中也師古曰刻為連/瑣文而以青塗之也漢官儀給事黄門之職日暮入對)
(青瑣門拜名曰夕郎范雲詩攝官青瑣/闥吳均詩雲障青瑣闥風吹承露臺)雨晴雙闕翠微
峯(張九齡詩試上紅樓望初逢山雨晴李頎詩鸕鷀山/頭微雨晴曹植樂府雙闕曜朱光孫楚賦雙闕碣以)
(峻峙貫雲氣而上征鮑照樂府雙闕似雲浮爾雅山未/及上曰翠微左思蜀都賦鬱葐蒀以翠微崛巍巍以峩)
(峩陳子昂宴集序披翠/微而列坐左對青山)毫端蕙露滋仙草(抱朴子吐琳/琅於毫墨之)
(端沈約文究八體於毫端鮑照詩簾委蘭薰露帳含桃/李風十洲記瀛洲生神芝仙草長洲有仙草靈藥李白)
(送楊山人詩爾去掇/仙草菖蒲化紫茸)琴上薰風入禁松(古今樂錄舜彈/五絃之琴歌南)
(風之詩曰南風之薰兮可以解吾民之愠兮吕氏春秋/東南曰薰風崔湜詩只此歡娛齊鎬宴惟應率舞樂薰)
(風風俗通河間雜歌二十一章内有風入松琴集風入/松晉嵇康所作也皎然風入松歌西嶺松聲落日秋千)
(枝萬葉風飀飀美人援琴/弄成曲寫得松間聲斷續)荀令鳳池春婉娩(晉書荀朂/傳自中書)
(監為尚書令或有賀之者朂曰奪我鳳凰池諸君何賀/耶賈至詩共沐思波鳳池上朝朝染翰侍君王何遜七)
(召青春婉娩/上客經過)好將餘潤變魚龍(駱賔王啟曲逮恩光滋/餘潤於東里錢起詩露)
(下添餘潤三秦記河津一名龍門桃花浪起/魚躍而上之躍過者為龍否則㸃額而還)
　　　遊南塘寄知者
白鳥梳翎立岸莎(詩白鳥翯翯沈約詩白鳥映青疇王/維詩白鳥向山翻白居易靈鶴贊白)
(翎雪開盧綸詩岸莎青有/路姚合詩岸莎連砌靜)藻花菱刺泛微波(司馬相如/上林賦唼)
(喋菁藻咀嚼菱藕杜甫詩弱藻舒翠縷韓愈城南聨句/菱翻紫角利曹植洛神賦無良媒以接歡兮託微波而)
(通辭李嘉祐詩寒塘/歸路轉清磬隔微波)烟光似帶侵垂栁(王勃滕王閣序/烟光凝而暮山)
(紫耿湋詩漠漠烟光前浦晚元稹詩烟光垂碧草水經/注流烟半垂纓帶山阜梁元帝樂府巫山巫峽長垂栁)
(復垂楊庾信銘横藤礙路垂栁低人/王維詩君家御溝上垂栁夾朱門)露㸃如珠落巻荷
(梁簡文帝七勵露㸃宻飴溜泓澄於玉掌又芙蓉詩欣/隨玉露㸃不逐秋風催續齊諧記鄧紹入華山採藥見)
(一童子執五綵囊承栢葉上露皆如珠曰赤松先生取/以明目江總詩池開半巻荷錢起詩巻荷藏露滴李紳)
(重臺蓮詩綠荷/舒巻涼風曉)楚水曉涼催客早(庾信馬射賦横弧於/楚水之蛟顧況詩楚)
(水飄丹楓李賀歌曉涼暮涼樹如蓋/沈佺期詩小池殘暑退髙樹早涼歸)杜陵秋思傍蟬多
(漢書宣帝紀元康元年更名杜縣為杜陵范雲詩還飲/漁陽水歸轉杜陵蓬尹式詩遊人杜陵北送客漢川東)
(劉長卿詩何意秋風來飄然動歸思劉禹錫詩舊房閉/秋月逺思吟江風白居易詩引琴彈秋思禮記白露降)
(寒蟬鳴杜甫詩/寒蟬碧樹秋)劉公不信歸心切聽取江樓一曲歌(李/白)
(長相思不信妾腸㫁歸來看取明鏡前杜甫詩滿目飛/明鏡歸心折大刀韓翃詩過江秋色在詩興與歸心李)
(益詩入夜思歸切笛聲清更哀謝靈運詩繫纜臨江樓/岑參詩歸心望海日鄉夢登江樓錢起詩遙知謝公興)
(微月在江樓王建織錦/曲百尺髙樓一曲歌)
　　　寄盧生
遺業荒涼近故都(漢書楊季傳有田一壥有宅一區世/世以農桑為業謝靈運詩舊業横海)
(外北山移文石徑荒涼徒延佇史/記項羽紀韓王成因故都都陽翟)門前隄路枕平湖(陶/潛)
(詩舫舟䕃門前梁元帝詩門前楊栁亂如絲爾雅築土/遏水曰隄庾信詩􁜊拂緣隄栁甍飄夾路花宋書桂陽)
(王休範傳此州地居形要路枕九江白居易餘杭詩州/外青山山枕湖何遜詩澹澹平湖淨王褒詩平湖開曙)
(日/)綠楊影裏千家月(王褒詩垂楊夾浦綠新桃緣徑紅/李白詩綠楊三月時張正見詩栁)
(影緣溝合談苑景公令吏致千家之縣於晏子杜甫詩/千家山郭靜朝暉王昌齡詩可憐今夜千家月銀漢星)
(迴一/道通)紅藕香中萬㸃珠(爾雅荷芙蕖其莖茄其葉荷其/本蔤其華菡蓞其實蓮其根藕)
(其中的的中薏古樂府青荷蓋綠水芙渠發紅鮮下有/並根藕上有並目蓮杜甫詩茵陳春藕香春秋繁露握)
(一斤金與千萬珠以示野人野人必取金而不取珠也/李白詩萬㸃雲峯晴陸雲詩盈盈荷上露灼灼如明珠)
此地别來雙鬢改(庾信詩煑丹於此地謝靈運詩别來/經年嵗庾信詩何須照兩鬢終是一)
(秋蓬杜甫詩/即今蓬鬢改)幾時歸去片帆孤(鮑照詩我行詎幾時晉/書陶潛傳陶潛解印去)
(縣乃賦歸去來辭何遜詩歸帆得望家李白詩/疾風吹片帆日暮千里隔陰鏗詩天際晚帆孤)他年猶
擬金貂換(漢書谷永傳敕正左右齊栗之臣戴金貂臣/之飾晉書輿服志武冠一名大冠左右侍)
(通服之侍中常侍則加金璫附蟬為飾插以貂毛黄金/為竿又阮孚傳遷黄門侍郎散騎常侍常以金貂換酒)
(駱賔王詩不識金/貂重偏惜玉山頽)寄語黄公舊酒壚(鮑照詩寄語後生/子作樂當及春晉)
(書王戎傳嘗經黄公酒壚下過顧謂後車客曰我昔與/嵇叔夜阮嗣宗酣暢於此竹林之遊亦與其末今日視)
(之雖近邈若山河庾信詩/自可尋丹竈何須憶酒壚)
　　　陪節度遊河亭(舊唐書地理志開元中於邊郡/置節度經略使凡節度使九安)
　　　　(西北庭河西河東朔方范陽平盧隴右劒南/至德之後要衝大都皆有節度唐書職官志)
　　　　(凡親王總戎則曰元帥文武官總統者則曰/總管以奉使言之則曰節度使有大使副使)
　　　　(判/官)
倚䦨愁立獨徘徊(李白詩沈香亭北倚闌干白居易詩/獨上危樓倚曲闌李白詩愁倚兩三)
(松阮籍詩徘徊蓬池上梁/宣帝賦屢徘徊於閬圃)欲賦慚非宋玉才(漢書登髙/能賦可以)
(為大夫言可以與圖政事鮑照詩慚無獻賦才劉孝綽/詩慚非楚侍濫賦雄雌孫逖詩自有西征作賦才史記)
(屈原傳楚有宋玉唐勒景差之徒皆好辭而/以賦見稱杜甫詩不必伊周地皆登屈宋才)滿座山光
搖劒㦸(鮑照詩絲竹徒滿座沈約詩山光浮水至蘇頲/詩山光積翠遙疑逼水態含情近若空家語鑄)
(劒㦸以/為農器)繞城波色動樓臺(唐太宗詩氷河曲繞城張融/海賦瀾文復動波色還驚沈)
(約詩輕波微動漾羽巵隂鏗詩雲裏望/樓臺蕭慤詩春庭聊縱望樓臺自相隠)鳥飛天外斜陽
盡(詩有鳥髙飛亦傅于天淮南子鳥飛而髙魚動而下/宋玉大言賦長劒倚天外晉鼓吹曲流光溢天外梁)
(簡文帝碑夕陽斜/影俱成拂鏡之輝)人過橋邊倒影來(李端詩路過懸橋羽節/輕陳後主詩相望渭)
(橋邊劉琨詩花將面自許人共影相連庾信詩橋影/聚行魚唐太宗浮橋詩逺近隨輪影輕重映人行)添
得五湖多少恨(周禮揚州其浸五湖注太湖方百里故/曰五湖吳越春秋范蠡懇於王乘扁舟)
(出三江入五湖人莫知其所適陸雲詩我在三川陽子/居五湖隂江淹青苔賦吾孰知其多少王僧孺詩旅心)
(已多恨春/至尚離羣)栁花飄蕩似寒梅(晉子夜歌梅花落已盡栁/花隨風散陳後主樂府栁)
(花塵已暗鮑泉詠梅花詩可憐階下梅飄蕩逐風迴張/正見詩芳梅映雲野發早覺寒侵王維詩已見寒梅發)
(復聞啼/鳥聲)
　　杜牧
　　　殘春獨來南亭寄張祜(全唐詩話張祜長慶中/深為令狐楚所知楚鎮)
　　　　(天平自草薦表令以詩三百篇隨狀表進祜/至京屬元稹在内庭上問之稹曰祜雕蟲小)
　　　　(巧壯夫不為上/頷之由是東歸)
煖雲如粉草如茵(沈約文雲虛景暖岳秀川渟杜甫詩/雲暖麝香山庾信詩秋雲粉絮結白)
(露水銀團隋煬帝詩湖上草碧翠浪通/津脩帶不為歌舞緩濃鋪堪作醉人茵)獨步長隄不見
人(漢書李陵傳陵便衣獨步出營杜甫詩幽人有獨步/皇甫謐序却阻長隄前臨清渠皇甫冉詩草色引長)
(隄易行其庭不見其人王/維詩行盡清溪不見人)一嶺桃花紅錦黦(隋書禮儀/志桃區一)
(嶺盡是琉璃禮記月令仲春之月桃始華庾信樂府桃/花顔色好如馬杜甫詩不分桃花紅似錦玉篇黦黒有)
(文也廣韻紆物切音鬱黄黒色也又/於歇切音謁色壊也又居月切音厥)半溪山水碧羅新
(沈約詩溪水徒自清杜甫詩洄洄山根水儲光羲詩山/中有流水借問不知名中華古今注秦始皇令三妃九)
(嬪當暑戴芙蓉冠子以碧羅為之祖詠詩碧羅象/天閣坐輦乘芳春岑參泛漾陂詩碧洗雲山新)髙枝
百舌猶欺鳥(曹植詩好鳥鳴髙枝禮記仲夏之月反舌/無聲注反舌百舌鳥晉子夜歌花塢蝶雙)
(飛栁隄鳥百舌杜甫詩赤葉楓/林百舌鳴又巢邊野雀羣欺燕)帶葉梨花獨送春(張正/見詩)
(涵花沒淺纜帶葉動深船王勃詩桂宻巖花白梨疎林葉/紅李白詩梨花白雪香白居易詩梨花一枝春帶雨轉)
(愈詩吏人休報/事公作送春詩)仲蔚欲知何處在(三輔決錄注張仲蔚/扶風人也少與同郡)
(魏景卿隠身不仕所居蓬蒿沒人岑參詩若訪/張仲蔚衡門滿草萊韋應物詩廣陵何處在)苦吟林
下拂詩塵(樂府古辭林下與歡居潘岳秋興賦序僕野/人也偃息不過茅屋茂林之下晉白紵舞歌)
(質如輕雲色如銀/袍以光軀巾拂塵)
　　李逺(字求古蜀人第太和進士歴忠/建江三州刺史終御史中丞)
　　　失鶴
秋風吹却九臯禽(曹植詩秋風發微涼梁簡文帝詩秋/風吹海水詩鶴鳴于九臯聲聞于天)
(鄭箋臯澤中水溢出為坎自外數至九喻深逺也韓詩/九臯九折之澤庾信鶴贊九臯遙集三山迴歸月賦聆)
(臯禽之/夕聞)一片閑雲萬里心(梁簡文帝詩可憐片雲生暫/重復還輕王勃詩閑雲潭影)
(日悠悠劉繪詩朝雲萬里色江洪詠鶴詩猶冀凌/雲志萬里共翩翩鮑照舞鶴賦抱清迥之明心)碧落
有情應悵望(度人經注東方第一天有碧霞遍滿是云/碧落李白詩步綱繞碧落注綱罡氣也劉)
(勰新論魚不畏網而畏鵜網無心而鳥有情/也謝朓詩停驂我悵望杜甫詩悵望好林泉)青天無路
可追尋(茅山父老歌白鶴翔青天曹植文天路髙邈良/無由縁陸機文附翼雲霄雙飛天路楚辭願陳)
(志而無路庾信詩蓬萊/入海底何處可追尋)來時白雪翎猶短(梁簡文帝舞/鶴詩來自芝)
(田逺相鶴經大毛落茸毛生色雪白宋臨川王鶴賦羽/凝素而雪映鮑照舞鶴賦驚身蓬集矯翅雪飛髙適冲)
(和先生詩頭戴鶡鳥冠手搖白鶴翎/杜甫詩太史候鳬舄王喬隨鶴翎)去日丹砂頂漸深
(禽經注鶴之馴養於家庭者飲露則飛去王勃文徘徊/去鶴將别蓋而同飛書礪砥砮丹疏丹者丹砂淮南八)
(公相鶴經鶴之上相瘦頭朱頂鮑照舞/鶴賦精含丹而星曜頂凝紫而烟華)華表柱頭留語
後(續搜神記丁令威本遼東人學道於靈虛山後化鶴/歸遼集城門華表柱時有少年舉弓欲射之鶴乃飛)
(徘徊空中言曰有鳥有鳥丁令/威去家千嵗今來歸遂上冲天)更無消息到如今(易林/春南)
(秋北不失消息薛道衡詩一去無/消息駱賔王詩鴻來鴈度無消息)
　　　贈寫御容李長史(案唐制内則左右衞以下外/則大都督府以下凡管兵開)
　　　　(府者皆/有長史)
玉座塵消硯水清(沈佺期詩野花飄御座河栁拂天衣/宋之問詩塵消清蹕路雲濕侍臣衣)
(王羲之題筆陣圖後夫紙者陣也筆者刀矟也墨者鍪/甲也水硯者城池也楊師道詠硯詩圎池類壁水輕翰)
(染烟華傅休奕筆賦濯/之以清水芬之以幽蘭)龍髯不動彩毫輕(晉書郭璞傳/攀驪龍之髯)
(撫翠禽之毛廣韻髯頰鬚也海賦輕塵不飛纎羅不動/庾信文譬其毫翰則風雨爭飛論其文采則魚龍百變)
初分隆凖山河秀(史記漢髙祖紀髙祖為人隆凖而龍/顔美鬚髯後漢書光武帝紀隆凖日)
(角李白詩長揖山東隆凖公隋書音樂志/顯允盛德隆我前構瑤源彌瀉瓊根逾秀)乍㸃重瞳日
月明(世說顧長康畫人或數年不㸃目睛曰四體妍媸/本無闗於妙處傳神寫照正在阿堵中淮南子堯)
(眉八彩舜目重瞳史記項羽本紀贊/吾聞舜目蓋重瞳子易日月麗乎天)宫女捲簾時暗認
(後漢書皇后紀論光武六宫稱號惟皇后貴人又置美/人采女三等李白詩宫女笑藏鈎杜甫詩宮女開函近)
(御筵何遜詩珠簾旦初捲王勃詩珠/簾暮捲西山雨崔湜詩捲簾雙燕入)侍臣開殿盡遙驚
(宋之問詩花落侍臣衣庾肩吾詩/别筵開帳殿杜甫詩落筆四座驚)三朝供奉無人敵
(杜甫詩三朝出入榮唐書李白傳明皇召見金鑾論當/世事奏頌一篇帝賜食親為調羮有詔供奉翰林唐志)
(𤣥宗置翰林院延文章之士下至藝能技/術之流皆待詔於此杜甫詩白也詩無敵)始覺僧繇浪
得名(圖繪寶鑑張僧繇吳人天監中歴官至右將軍吳/興太守以丹青馳譽於時世謂僧繇畫骨氣竒偉)
(規模宏逸而六法精備當與顧陸並驅爭先/王沈魏書鄧颺鄧禹後也少得士名於京師)
　　許渾
　　　贈茅山髙拾遺(唐書地理志潤州延陵縣有茅/山明一統志茅山在句容縣東)
　　　　(南四十五里山形如句字初名句曲山後因/茅君得道於此更今名山有三峯三茅君各)
　　　　(占一峯謂之三茅峯唐書百官志門下省左/拾遺六人從八品上掌供奉諷諫大事廷議)
　　　　(小事上/封事)
諫獵歸來綺季歌(漢書司馬相如傳嘗從上至長楊獵/是時天子方好自逐野獸相如因以)
(疏諫王勃詩前年諫獵出長安楚辭王孫兮歸來王褒/碧雞頌歸來歸來漢德無疆史記留侯世家四人從太)
(子年皆八十有餘鬚眉皓白上問各言名姓曰東園公/角里先生綺里季夏黄公班固終南山賦榮期綺季此)
(焉恬心古今樂錄四皓/隠居南山作紫芝之歌)大茅峰影滿秋波(茅山志句曲/山漢有三茅)
(君來治其上時又名茅君之山三君乘白鶴各集山之/三處人有見者復因鶴集之處分為大茅君中茅君小)
(茅君三峯焉白居易詩影落杯中五老峯褚亮臨髙臺/詩浮光隨日度漾影逐波深楚辭嫋嫋兮秋風洞庭波)
(兮木葉下白居易詩秋/波紅蓼水夕照青蕪岸)山齋留客掃紅葉(南史謝舉傳/舉宅内山齋)
(捨以為寺泉石之美殆若自然庾信詩洞靈開靜室雲/氣滿山齋楚辭長袂拂而善留客些盧思道詩誰能暫)
(留客喬知之詩北風掃黄葉錢/起詩村落通白雲茅茨隠紅葉)野艇送僧披綠莎(張志/和漁)
(父詩秋山入簾翠滴滴野艇倚檻雲依依劉長卿詩落潮/迴野艇郎士元詩雲山愁送五溪僧梁元帝泛天池詩)
(葉軟風易出草宻路難披馬融廣成頌樹以蒲栁被/以緑莎元稹詩風吹筍籜飄紅砌雨打桐花蓋綠莎)長
覆舊圖棋勢盡(魏志王粲傳觀人圍棋局壊粲為覆之/棋者不信以帊蓋局使以他局為之不)
(誤一道南史宋文帝使褚思莊與羊𤣥保奕戲因置局/圖還於帝前覆之唐書藝文志竹苑仙棋圖一巻韋珽)
(棋圖一巻梁武帝圍棋賦局有衆勢多不可名南史到/溉傳溉常與朱异韋黯於御座前校棋比勢復局不差)
(一/道)遍添新品藥名多(謝莊明堂歌萌動逹萬品新江淹/菖蒲贊藥實靈品爰迺輔性元稹)
(菊圃記在藥品是良藥為蔬菜是佳蔬案/王融梁簡文帝元帝庾肩吾俱有藥名詩)雲中黄鵠日
千里(世說公孫度目邴原所謂雲中白鶴非燕雀之網/所能羅也南史桓榮祖傳榮祖善彈見翔鵠雲中)
(謂左右曰當生取之王僧孺詩雲中鳥易識韓詩外/傳黄鵠一舉千里蘇武詩黄鵠一逺别千里顧徘徊)自
宿自飛無網羅(杜甫詩自去自來梁上燕左思蜀都賦/雲飛水宿哢吭清渠王維雙黄鵠歌天)
(路來兮雙黄鵠雲上飛兮水上宿淮南子飛鳥不動不/絓網羅韓愈鳴鴈詩江南水濶朔雲多草長沙軟無網)
(羅/)
　　　送蕭處士歸緱嶺别業(荀子古之所謂處士者/德盛者也能靜者也修)
　　　　(正者也知命者也著是者也史記信陵君傳/公子聞趙有處士毛公藏於博徒薛公藏於)
　　　　(賣漿家明一統志河南河南府緱氏山在偃/師縣南四十里周王子晉升仙之所宋之問)
　　　　(奉使嵩山途經詩畢景至緱嶺嶺上烟霞生/石崇思歸引序更樂放逸篤好林藪遂肥遁)
　　　　(於河陽别業南史謝靈運傳移籍㑹稽/脩營别業傍山帶江盡幽居之美焉)
醉斜烏帽髮如絲(李白詩醉看風落帽髙適重陽詩豈/有白衣來剥啄一從烏帽任欹斜宋)
(讀曲歌白門前烏帽白帽來白帽郎是儂良不知烏帽/郎是誰杜甫詩烏帽拂塵青螺粟紫衣將炙緋衣走宋)
(之問詩卧來生白髮覽鏡忽成/絲劉庭芝詩須臾鶴髮亂如絲)曽看仙人一局棋(史記/封禪)
(書蓬萊方丈瀛州此三神山者在渤海中諸仙人及不/死藥皆在焉古詩仙人騎白鹿髮短耳何長述異記信)
(安郡石室山晉時王質伐木至見童子數人棋而歌質/因聽之童子以一物與質如棗核質含之不覺饑俄頃)
(童子謂曰何不去質起視斧柯爛盡既歸無復時人南/史蕭惠基傳齊髙帝使褚思莊與王抗交賭自食時至)
(日暮一局始竟劉禹錫觀棋歌有/時凝思如入定暗覆一局誰能知)賓舘有魚為客久(儀/禮)
(聘禮賔即舘卿大夫勞賓賓不見駱賔王贈李騎曹詩嘗/序賓舘餘花遙催别酒易包有魚義不及賔也史記孟)
(君傳初馮驩聞孟嘗君好客躡屩而見之孟嘗君置傳一/舍十日問傳舍長曰客何所為荅曰馮先生甚貧猶有)
(劒耳又蒯緱彈其劒而歌曰長鋏歸來乎食無魚孟嘗君/遷之幸舍食有魚矣左傳季氏飲大夫酒臧紇為客杜)
(甫詩不辭萬里長為客易/林貴貨賤身久留連客)鄉書無鴈到家遲(李端詩月/中逢海客)
(浪裏得鄉書漢書蘇武傳常惠教使者言天子射上林/中得鴈足有係帛書言武等在某澤中張正見詩終無)
(一鴈帶書回杜甫詩雖無南過鴈看取北來魚王/勃採蓮歸詩不惜南津交佩解還羞北海鴈書遲)緱山
住近吹笙廟(列仙傳王子喬好吹笙作鳳凰鳴道士浮/丘公接以上嵩髙山三十餘年復於山上)
(見桓良曰告我家七月七日待我於緱氏山巔至時果/至乗白鶴駐山頭舉手謝時人數日而去立祠於緱氏)
(山下及嵩髙首焉明一統志/王子晉廟在偃師縣東南)湘水行逢鼔瑟祠(水經注/江水右)
(㑹湘水所謂江水㑹者也明一統志湖廣長沙湘江在/府西源出廣西興安縣海陽山西北流至分水嶺分為)
(二派曰漓水流而南曰湘水流而北曰靈渠與灌水㑹/湘猶相也楚辭逺遊使湘靈鼔瑟兮注湘靈湘水之神)
(也一統志黄陵廟在瀟湘之尾洞庭之口前代立之以/祠舜二妃者二妃世稱湘君故洞庭湖君山又有湘君)
(廟王逸九歌序楚南郢之邑/沅湘之間其俗信鬼而好祠)今夜月明何處宿(漢書外/戚傳今)
(夜刻漏未終梁簡文帝詩今夜月光來魏武帝短歌行/月明星稀烏鵲南飛謝靈運詩天髙秋月明世說張憑)
(舉孝㢘出都欲詣劉尹鄉里及同舉者笑之張詣劉處/之下坐頃之長史諸賢來清言張言約㫖逺真長延之)
(上坐清言彌日因留宿張還同侣問何處宿張/笑而不荅沈約早行逢故人詩昨宵何處宿)九疑雲
盡綠參差(水經注九疑山盤基蒼梧之野峰秀數郡之/間異嶺同勢遊者疑焉故曰九疑一統志湖)
(廣永州府九疑山在寧逺縣南六十里晉郭璞云其山/九谿相似或云九峰參差互相隠映望而疑之故名羊)
(士諤詩霽色朝雲盡白居易詩山張屏障/綠參差司馬相如上林賦望南山之參差)
　　　送韋秀才(案全唐詩送上有凌歊臺三字唐書/杜正倫傳隋世重舉秀才天下不十)
　　　　(人而正倫一門三秀才皆髙第唐國史補進/士為時所尚久矣其都㑹謂之舉場通稱謂)
　　　　(之秀/才)
雲起髙臺日未沈(淮南子山致其髙而雲起焉史記孝/武帝紀天子至梁父封泰山晝有白)
(雲起封中左思吳都賦造姑蘇之髙臺謝朓詩髙臺望/歸翼隂鏗詩霏霏野霧合昏昏隴日沈張九齡詩復見)
(林上月娟/娟猶未沈)數村殘照半巖隂(劉孝威詩聨村倐忽盡循/汀俄頃回孟浩然詩竹間)
(殘照入池上夕陽浮錢起詩半巖採珉者一㸃如/片雪梁簡文帝納涼詩斜日晚駸駸池塘生半隂)野蠶
成繭桑柘盡(後漢書光武紀建武二年野蠶成繭被於/山阜庾信銘山桑野蠶足充貢賦禮記命)
(野虞毋伐桑柘晉作蠶絲曲績蠶初成繭後漢書循吏/傳南陽茨充為桂陽教民種植桑柘麻紵之屬勸令養)
(蠶織屨爾雅蟓桑繭疏食桑葉作繭者名蟓即今蠶也/本草棘蠶欒蠶皆各因所食之葉命名今之柘蠶與桑)
(蠶並育即棘蠺是也齊民要術柘葉食蠺絲/可作琴瑟等絃清明響徹勝於凡絲逺矣)溪鳥引雛
蒲稗深(綦母潛詩窗外無人溪鳥飛僧皎然詩溪鳥逐/人還杜甫詩檣燕引雛飛白居易詩池藕重生)
(葉林鴉再引雛謝靈運還湖中詩芰荷迭/映蔚蒲稗相因依杜甫詩蒲稗各自長)帆勢依依投
極浦(隂鏗詩鼔聲隨聽絶帆勢與雲隣詩昔我往矣楊/栁依依嚴維詩孤棹也依依屈原九歌望涔陽兮)
(極浦謝靈運賦入極浦/而邅迴迷不知其所適)鐘聲杳杳隔前林(禮記鐘聲鏗/鏗以立號號)
(以立横左傳吳公子自衛如晉將宿於戚聞鐘聲焉楚/辭日杳杳以西頽注杳杳逺貌劉長卿詩蒼蒼竹林寺)
(杳杳鐘聲晚耿湋詩疎鐘隔山林平/劉孝威詩霧罷前林見風息涌川)故山迢遞故人去(應/㻛)
(詩日暮歸故山謝靈運詩故山日已逺王勃臨髙臺髙/臺迢遞絶塵埃孟浩然詩迢遞秦京道李陵荅蘇武書)
(幸謝故人勉事聖君古詩/前日風雪中故人從此去)一夜月明千里心(陳後主七/夕詩惟當)
(有今夕一夜不迢迢世説劉尹云清風明月輒思𤣥度/淮南子道德之論譬如日月馳騖千里不能改其處也)
(謝莊月賦美人邁兮音塵闕隔千里兮共明月楚辭目/極千里兮傷春心湯惠休詩黄鶴西北去銜我千里心)
　　　送郭秀才(案全唐詩有遊/天台山四字)
雲埋隂壑雪凝峰(張籍詩郊原飛雨至城闕濕雲埋宋/之問山池賦陽崖奪景隂壑生風韋)
(應物詩隂壑雪松埋謝莊月賦柔祇雪凝圎靈水鏡鮑/照詩晨登峴山首霜雪凝未通杜甫詩暮倚髙樓對雪)
(峯/)半壁天台已萬重(史萬嵗石城山詩鎮壓西南天半/壁李白詩半壁見海日空中聞天)
(雞㑹稽記赤城山有天台靈岳玉室璇臺明一統志浙/江台州府天台山在天台縣西一百一十里道書云是)
(山上應台星超然秀出有八重視之如一帆髙一萬八/千文周迴八百里蔡琰胡笳十八拍雲山萬重兮歸路)
(遐駱賔王詩/青山幾萬重)人度碧溪疑輟棹(李膺笮橋贊人懸半空/度彼絶壑顧況詩板橋)
(人度泉聲杜甫詩碧溪搖艇濶朱果爛枝繁謝朓詩停/驂我悵望輟棹子猶夷髙適詩我行倦風湍輟棹將問)
(津/)僧歸蒼嶺似聞鐘(張祜金山寺詩僧歸夜船月龍出/曉堂雲司空曙詩白雲秋色逺蒼)
(嶺夕陽髙左傳季康子伐邾及范門猶聞鐘聲洛/陽伽藍記殷暉宅内地下常聞鐘聲遂捨宅為寺)暖眠
鸂鶒晴灘草(杜祭酒别傳君曽作被暖眠不覺晏起乃/歎曰暖眠使人忘起王建詩傍岸鵁鶄逐)
(暖眠臨海異物志鸂鶒水鳥毛有五色食短狐其在溪/中無復毒氣謝靈運鸂鶒賦覽水禽之萬類信莫麗乎)
(鸂鶒沈佺期詩使君灘上/草岑參詩水漲灘草沒)髙挂獼猴暮澗松(白居易詩/雲展帆髙)
(挂何遜詩猿挂似懸瓜詩毋教猱升木疏猱獼猴也楚/人謂之沐猴楚辭獼猴兮熊羆賈島詩鶴曽棲處挂獼)
(猴左思詩鬱鬱澗/底松離離山上苗)曽約共遊今獨去(南史孔淳之傳淳/之與徵士戴顒王)
(𢎞之等共為人外之遊武元衡詩與君寂寞意共作/草堂遊岑參送王昌齡詩羣公滿天闕獨去過淮水)赤
城西面水溶溶(㑹稽記赤城山名色皆赤狀如雲霞天/台之南門也明一統志赤城山在天台)
(縣北六里白居易新葺水齋詩繚繞府西面潺湲池北/頭楚辭心溶溶其不可量兮情澹澹其若淵李華詩覆)
(溪窈窕波涵/石洶溶溶)
　　　送張尊師(杜甫題李尊師松樹障子歌老夫/清晨梳白頭𤣥都道士來相訪)
能琴道士洞庭西(晉書戴逵傳逵少有文藝能鼔琴武/陵王晞聞其能琴使召焉逵對使破)
(琴初學記太霄琅書經曰人行大道號曰道士士者理/也事也身心順理惟道是從故曰道士樓觀本記曰周)
(穆王尚神仙幽逸之人置為道士水經注洞庭廣/圎五百餘里明一統志洞庭在岳州府城西南)風滿
歸帆路不迷(禇亮詩蘭逕香風滿梅梁暖日斜獨孤及/詩東風滿帆來五兩如弓弦何遜南還道)
(中詩遽逐春流返歸帆得望家王維詩向國惟看日歸/帆但信風班固幽通賦乘髙而遌神兮道遐邇而不迷)
對岸水花霜後淺(吳志周魴傳魴誘曹休牋曰今使君/若從皖道進住江上魴當從南對岸)
(歴口為應晉書地理志明帝常居廣陵南與京口對岸/古今注荷花一名水華何遜詩水花披未落唐太宗詩)
(水花翻照樹堤蘭倒插/波楊炯詩香淺澤花疎)傍簷山果雨來低(任昉竹賦入/房掃文石傍)
(簷拂象床沈趣詠雀詩傍簷葺寒草張協七命商山之/果漢臯之榛杜審言詩仲冬山果熟張九齡詩交紛瑞)
(雨來杜甫詩㝠㝠細雨/來耿湋詩晚果紅低樹)杉松近晚移茶竈(王維詩間花/滿巖谷瀑水)
(映杉松韋應物詩披雲看杉松梁簡文帝詩薄晚畏蠶/饑茶經竈無用突者白居易詩趁暖泥茶竈防寒夾竹)
(籬/)巖谷初寒蓋藥畦(晉書阮籍傳有聲若鸞鳳之音響/乎巖谷薛道衡詩鸞旗歴巖谷晉)
(子夜歌初寒八九月獨纒自絡絲謝靈運詩孟冬初寒/節氣成博物志陳葵子秋種覆蓋令經冬不死春有子)
(也岑參詩小吏趨/竹徑松庭侵藥畦)他日相思兩行字(論語他日又獨立/古詩客從逺方來)
(遺我一書扎上言長相思下言久離别置書懐袖中三/嵗字不滅韋應物詩反覆相思字中有故人心晉書束)
(晳傳有人於嵩髙山得竹簡一枚上兩行科斗/書莫有知者李賀詩縹緗兩行字蟄蟲蠧秋芸)無人知
處武陵溪(李白詩無人知所去愁倚兩三松髙士傳童/馥入林慮山中家人求不知處陶潛桃花源)
(記晉太康中武陵人捕魚為業緣溪行忽逢桃花林林/盡便得一山山有小口便捨船從口入屋舍儼然有良)
(田美池桑竹之屬黄髮垂髫並怡然自樂自云先世避/秦時亂率妻子邑人來此絶境不復出焉張九齡詩且)
(言臨海郡兼話武陵溪明一統志湖/廣常德府武陵溪在城西三十里)
　　　再遊姑蘇玉芝觀(吳地記玉芝觀/梁天監二年置)
髙梧一葉下秋初(王僧孺書詠髙梧而賦脩竹梁簡文/帝詩避暑髙梧側淮南子一葉落而)
(天下知秋駱賔王秋宴序一葉驚寒下陳柯而捲翠楚辭/嫋嫋兮秋風洞庭波兮木葉下曹植詩初秋涼氣發)
迢遞重廊舊寄居(左思呉都賦曠瞻迢遞迴眺㝠䝉駱/賔王詩鳳樓迢遞絶浮埃汲冡周書)
(乃住五宫咸有四阿反玷重亢重廊注重亢累棟重廊/累屋也向秀思舊賦經山陽之舊居漢書息夫躬傳歸)
(國未有第宅/寄居丘亭)月過碧窗今夜酒(李白詩月過北窗寒杜/甫詩碧窗霜露濕劉孝)
(威詩今夜月輪圎梁簡/文帝詩當壚設夜酒)雨昏紅壁去年書(杜審言詩積/雨生昏霧武)
(平一詩落影搖紅壁盧/藏用詩題書滿古壁)玉池露冷芙蓉淺(衡山記空青/岡有天津玉)
(池江洪詠荷詩移居玉池上托根庶非失隋煬帝詩清/露冷侵銀兔影爾雅疏江東人呼荷花為芙蓉楚辭搴)
(芙蓉兮木末洛神賦/灼若芙蓉出綠波)瓊樹風髙薜荔疎(謝惠連賦林挺/瓊樹庾闡遊仙)
(詩上採瓊樹花下挹瑤泉井栁宗元詩風髙榆栁疎楚/辭披薜荔兮帶女蘿張衡南都賦草則薜荔蕙若薇蕪)
明日挂帆更東去(孟浩然詩風帆明日逺又九日挂帆/過李白詩張翰江東去正值秋風時)
仙翁應笑為鱸魚(真誥蓬萊仙翁挂九節杖而視白龍/晉書張翰因秋風起乃思吳中蓴羮)
(鱸魚膾遂命駕歸李白詩此行/不為鱸魚膾自愛名山入剡中)
　　　夜歸驛樓
水晚雲秋山不窮(賈至詩洞庭秋水晚來波宋之問詩/泉晚更幽咽雲秋尚嵳峩楊炯詩桃)
(源路/不窮)自疑身在畫屏中(陳子昂詩遺身在白雲西京雜/記昭陽殿木畫屏風文如蜘蛛)
(絲縷江淹賦/曲帳畫屏)孤舟移棹一江月(陶潛歸去來辭或棹孤/舟又詩渺渺孤舟逝李)
(白詩人移月邊棹盧/照鄰詩江月夜臨空)髙閣捲簾千樹風(潘岳秋興賦髙/閣連雲庾信詩)
(髙閣千尋起長廊四柱連劉長卿詩青山長對捲簾時/杜甫詩捲簾千樹影史記貨殖傳安邑千樹棗河濟之)
(間千樹棃杜甫詩黄葉/驚山樹呼兒問朔風)窗下覆棋殘局在(藝文類聚袁/羌與人共在)
(窗下圍棋殷仲堪在裏問袁易義袁應荅如流圍棋不/少輟魏志王粲傳觀人圍棋局壊粲為覆之棋者不信)
(以􁀙蓋局使以他局為之不誤一道王筠詩照君尋覆/棋後漢書張衡傳奕秋以棋局取譽司空曙詩餘棋在)
(石/床)橋邊沽酒半壜空(陳後主詩相望渭橋邊淮南子酤/酒買肉不離屠酤之家岑參詩祿)
(米只充沽酒資説文壜盛酒/器也杜甫詩杯乾甕即空)早炊香稻待鱸鱠(晉書裴/楷傳炊)
(黍在甑岑參詩主人炊新粒又香稻盈田疇杜甫詩香/稻啄餘鸚鵡粒王昌齡詩忽憶鱸魚鱠扁舟往江東)
南渚未明尋釣翁(韋元旦詩銀河南渚帝城隅詩/東方未明元結詩何如耕釣翁)
　　李紳
　　　守滁陽深秋憶登郡城望瑯琊(唐書李紳傳太/和二年以江州)
　　　　(長史徙為滁濠二州刺史一統志滁州本楚/棠邑地三國吳築涂塘以限魏兵處梁名南)
　　　　(譙州隋改今名後併入江都唐復置又瑯琊/山在州城南晉元帝嘗封瑯琊王山因以名)
山城小閣臨青障(庾信詩岸社多喬木山城足迥樓南/史謝莊傳莊與江夏王義恭牋曰今)
(之所止惟在小閣沈約詩鬱嵂構丹巘/峻嶒起青嶂孟浩然詩萬山青嶂曲)紅樹蓮宫接薜
蘿(謝朓詩紅樹巖舒青莎水被王維桃源行坐看紅樹/不知逺沈佺期詩肅肅蓮花界熒熒貝葉宫謝靈運)
(詩薜蘿若在眼杜甫/詩洞口經春長薜蘿)斜日半巖開古殿(梁簡文帝詩斜/日晚駸駸陳子)
(昂詩斜日隠離亭錢起詩半巖採珉者一㸃如片雪王/僧孺任府君傳時乃髙闢雪宮廣開雲殿劉長卿詩山)
(風古/殿開)野烟浮水掩輕波(梁簡文帝詩荒郊多野烟又水/烟浮岸起何遜詩浮水暗行舟)
(杜甫詩逺鷗浮水靜鮑照觀漏賦序沈/華宻逺輕波潛耗李白詩寒月搖輕波)菊迎秋節西風
急(禮記月令季秋之月鞠有黄花陸雲賦炎神送暑素/靈迎秋初學記秋節曰素節曰商節陶潛詩清涼素)
(秋節爾雅西風謂之泰/風江淹詩風急霜露多)鴈引砧聲北思多(江淹詩氣清/知鴈引梁簡)
(文帝詩城外搗砧聲李頎詩御苑砧/聲向晚多宋之問詩北思日悠哉)深夜獨吟還不寐
(宋書顔延之傳深夜徹燭白居易詩詩成長作獨吟人/詩耿耿不寐蔡邕賦并日夜以遙思兮宵不寐以極晨)
坐看凝露滿庭莎(王維詩坐看雲起時劉歆賦漂積雪/之愷皚兮涉凝露之隆霜蕭頴士庭)
(莎賦序㕔堦之下蹊有莎草結根五紀/緜羃庭際劉憲詩庭莎作薦舞行出)
　　　北樓櫻桃花
開花占得春光早(沈約詩開花已匝樹流嚶復滿枝庾/信枯樹賦開花建始之殿落實睢陽)
(之園梁簡文帝賦憐早花之驚節訝/春光之遣寒劉懐一詩紫署春光早)雪綴雲裝萬萼輕
(杜甫岷山沲江畫圖詩雪雲虛㸃綴江淹詩雲/裝信解黻杜甫詩紫萼扶千蕊黄鬚照萬花)凝艷拆
時初照日(李白清平調辭一枝穠艷露凝香曹植賦皎/若初日照屋梁梁簡文帝詩照日乍依微)
落英頻處乍聞鶯(蜀都賦敷蕊葳蕤落英飄颻陶潛桃/花源記落英繽紛謝靈運詩攀林搴)
(落英陳子昂詩聞鶯忽相/訪蘇頲詩聞鶯日正遲)舞空柔弱看無力(祖孫登詩/帶葉俱吟)
(樹將花共舞空淮南子柔弱者生/之幹也劉希夷詩倚樹疑無力)帶月葱蘢似有情(陶/潛)
(詩帶月荷鋤歸宋之問詩曙華葱蘢李頎/詩松篁氣葱蘢杜甫詩落絮逰絲亦有情)多事東風入
閨闥(韓非子喜之則多事爾雅東風謂之谷風楚辭東/風飄兮神靈雨魏文帝離居賦驚風厲於閨闥何)
(晏賦青瑣銀鋪是為閨/闥王粲詩微風起閨闥)盡飄芳思委江城(湛方生靈秀/山銘雲鮮其)
(色風飄其芳李白詩/江城五月落梅花)
　　　南庭竹
東南舊美凌霜操(爾雅東南之美者有㑹稽之竹箭焉/王儉竹賦志東南而擅美在淇澳而)
(流音王義恭樂府揮吹傳舊美謝靈運賦樹凌霜而振/綠謝惠連賦質葳蕤而懐風性耿介而凌霜沈約表玉)
(質踰潔霜/操日嚴)五月凝隂入坐寒(詩五月鳴蜩李白詩松風/五月寒王儉靈丘竹賦靈)
(丘深沈蔓竹凝隂張説詩混混如凝隂李邕詩/流風入坐飄歌扇岑參詩盛暑翛翛叢竹寒)烟惹翠
梢含玉露(唐太宗文叠嶂參差凝烟含翠張正見詩翠竹/梢雲自結叢張説詩珠囊含瑞露梁昭明太)
(子書玉露夕流金風時扇沈佺/期詩金風吹綠梢玉露洗紅籜)粉開春籜聳琅玕(沈約/詩萌)
(開籜己垂庾信啓入彼春林方誇笋籜阮/籍詩朝餐琅玕實元稹詩琅玕褭翠梢)莫令戲馬兒
童見(博物志小兒七嵗曰竹馬之戲後漢書郭汲傳汲/前在并州素結恩德及後行部到西河有兒童數)
(百各騎竹馬/道次迎拜)試引為龍道士看(白帖費長房隨壺公入/山公以竹杖與騎至家)
(以竹杖投葛陂即化為龍蕭放詠竹詩還作/葛陂龍太霄琅書經人行大道號曰道士)知爾結根
香實在(張衡南都賦結根竦本垂條嬋媛陶潛詩采采/榮木結根於茲陸璣詩疏鳳凰非梧桐不棲非)
(竹實不食庾信/詩祥鸞棲竹實)鳳凰終擬下雲端(詩鳳凰鳴矣于彼髙/岡蘇頲詩竹下鵷雛)
(繞鳳凰史記賈生傳鳳凰翔於千仞兮覽德輝而下/之陸機鞠歌行朝雲升應龍攀乘風逺逰騰雲端)
　　　海棠(沈立海棠記海棠根色黄而盤勁木堅而/多節外白而中赤其枝柔宻而脩暢其葉)
　　　　(縹綠色小者淺紫色/其香清酷不蘭不麝)
海邊佳樹生竒彩(晉書夏統傳幼孤貧養親或至海邊/拘螊􁥦以資養易林雄處弱水雌在)
(海邊平泉草木記凡花木以海為名者悉從海外來如/海棠之類是也唐書王義方傳義方為御史時買第後)
(數日愛庭中樹復召主人曰此佳樹得無欠償乎又與/之錢李白詩梧桐識佳樹漢武内傳李少君謂武帝溟)
(海棗大如瓜鍾山之李大如瓶臣以食之/遂生竒光晉子夜四時歌山林多竒彩)知是仙山取
得栽(梁昭明太子詩八邑仙人山四寶神龍澳李德林/詩王母仙山至夫人南嶽還王羲之須果帖知須)
(果栽便可遣取視東/京賦尋木起於蘖栽)瓊蕊籍中聞閬苑(西京賦屑瓊蕊/以朝餐曹植詩)
(療飢仰首吸朝霞通畧叩名於仙籍賈躭花譜海棠為/花中神仙庾肩吾詩閬苑秋光暮許敬宗詩風衢通閬)
(苑/)紫芝圖上見蓬萊(論衡建初三年零陵泉陵縣女子/傳宅内生芝五本莖葉紫色蓋紫)
(芝也四皓採芝歌曄曄紫芝可以療飢班固靈芝歌因/露寢兮産靈芝象三德兮應瑞圖漢書郊祀志自威宣)
(燕昭使人入海求蓬萊方丈瀛洲/三神山魯范神仙篇控鶴下蓬萊)淺深芳萼通宵換(唐/太)
(宗詩綴條深淺色潘尼安石榴賦朱芳赫奕紅萼參差舊/唐書裴寂傳髙祖與寂有舊每延之宴語至於通宵連)
(日駱賔王詩陣照通宵月/張九齡詩春賞時將換)委積紅英報曉開(謝惠連雪/賦徘徊委)
(積景福殿賦叢集委積焉可殫籌沈約郊居賦抽紅英/於紫蔕元稹詩艷艷剪紅英張説詩曉色御前開李憕)
(詩林花不/待曉風開)寄語春園百花道(鮑照詩寄語後生子作樂/當及春王僧孺詩含情寄)
(一語何遜聯句笑出春園裏望花聯褰纈子夜春歌春/園花就黄庾信詩暫住春園旁虞世南詩照水百花然)
(崔湜詩披幌百花驚王淑英/妻劉氏昭君怨殷勤為人道)莫爭顔色泛金杯(老子夫/惟不爭)
(故天下莫能與之爭杜甫詩階下決明顔色鮮又花底/詩深知好顔色莫作委泥沙李嶠菊詩香泛野人杯庾)
(信詩就中空不醉紅袖捧金/杯張柬之詩含笑捧金杯)
　　　别石泉(原注在惠山寺松竹之下甘爽乃人間/靈液清澄鑒肌骨含潄開神慮茶得此)
　　　　(水皆盡芳味爾/雅水源曰泉)
素沙見底空無色(杜甫詩白石素沙亦相蕩劉遵詩深/潭見底清何遜詩寒潭見底清風色)
(極天浄沈約詩水潔望如空易賁/無色也謝朓賦同雲映其無色)青石潛流暗有聲(水/經)
(注人灘水南岸有青石夏沒冬出神仙傳王烈之太行/山中見山破石裂數百丈兩岸皆是青石石穴中有青)
(泥流出如髓杜甫詩隨風潛入夜王勃/詩虚巖辨暗流王融詩玉聲挹泉珠)微渡竹風涵淅
瀝(杜甫詩宫殿風微燕雀髙廣韻渡過也張率詩風生/竹籟響劉孝先詩竹風聲若雨王臺卿詩竹引帶山)
(風管子水之性環則中中則涵謝靈運雪賦霰淅/瀝而先集孟浩然詩更聞楓葉下淅瀝度秋聲)細浮
松月透輕明(李端詩石竇紅泉細梁元帝詩虹光入浪/浮祖鴻勲與陽休之書月松風草緣庭綺)
(合孟浩然詩松月夜窗虚孔稚珪文翻透無底古逸詩/逰南嶽讚珠塵圎潔輕且明有道服者得長生江洪詠)
(紅箋詩灼爍類蕖/開輕明似霞破)桂凝秋露添靈液(説文桂江南木百/藥之長禮記東風)
(解凍疏謂之寒露者露氣寒將欲凝結陸機詩湛湛濃/露凝江淹别賦秋露如珠劉孝綽詩上宫秋露結駱賔)
(王秋露詩添河滴尚微琴賦蒸靈液以播雲笙/賦侵潤靈液之滋郭璞逰仙詩鍾山出靈液)茗折香
芽泛玉英(述異記巴東有眞香茗其花白色如薔薇爾/雅檟苦荼疏早採者為茶晚取者為茗古樂)
(府花開堪折即須折茶譜建茶上品有御苑玉芽西溪/叢話茶有十綱第三名有萬夀龍芽第四有無比夀芽)
(上品揀芽新收揀芽楚辭采鍾山之玉英孝經援/神契神靈滋液則有玉英九章登崑崙兮食玉英)應是
梵宫連洞府(庾信詩尚聞香閣梵猶聽竹林鐘李頎詩/花宮仙梵逺微微劉長卿詩作梵連松韻)
(焚香入桂叢隋煬帝詩洞/府凝𤣥液靈山體自然)浴池今化醒泉清(藝文類聚/顧子曰與)
(子華遊東池子華曰沐浴羣生澤流萬世仁也揚清激/濁滌蕩塵穢義也莊子此之謂物化杜甫詩火雲揮汗)
(日山驛醒心泉詩原隰既平泉流既清水經注/澗曲泉清李白詩惜彼落日暮愛此寒泉清)
　　賈島
　　　題虢州三堂贈吳郎中(吕温虢州三堂記開元/初天子思二南之風並)
　　　　(選宗英共持理柄虢大而近匪親不居時惟/五王出入相授承平易理逸政多暇考卜佳)
　　　　(勝作為三堂三者明臣子在三之節堂者勵/宗室克搆之義韓愈和虢州劉給事使君二)
　　　　(十一詠詩序虢州刺史宅連水池竹/林往往為亭臺島渚目其處為三堂)
無窮草樹昔誰栽(鄧鏗詩春色定無窮梁武帝歌草樹/非一香庾信詩草樹溷淆枝格相交)
(劉長卿詩松/老問誰栽)新起臨湖白石臺(三堂記林池烟景不讓/他日廣踰百畞深入重)
(扄迴塘屈盤水島交映溟渤轉於環堵蓬壺起於中庭/浩然天成孰謂智及韓愈三堂月臺詩南館城隂濶東)
(湖水氣多直須臺上看始奈月明何南康記雩都君山/上有玉臺方廣數丈周迴盡白石挂自然石覆如屋形)
(也陳子昂詩/白玉仙臺古)半岸泥沙孤鶴立(三堂記衆木花折岸浦/島織沈浮照耀其水五)
(色江賦或汎瀲於潮波或混淪於泥沙劉峻東陽金華/山棲志魚居淵下窟穴泥沙隋煬帝詩孤鶴近追羣武)
(元衡劉商集序片雲孤鶴錢起詩潭靜宜孤鶴山深絶/逺鐘洛神賦竦輕軀以鶴立傅休奕賦偓佺企而鶴立)
三堂風雨四門開(三堂記四眺無路三堂虚白易潤之/以風雨書月之從星則以風雨詩風)
(雨凄凄國語隂陽序次風雨時至韓愈三堂渚亭詩莫/教安四壁面面看芙蓉風俗通門昬閉晨開捍難守固)
(杜審言詩層/城四望開)荷翻漙露驚秋近(韓愈三堂荷池詩風雨/秋池上髙荷蓋水繁未)
(諳鳴摵摵那似巻翻翻徐陵鴛鴦賦排荷翻而水落沈/約賦池翻荷而納影庾信詩荷露似珠圎鮑照賦常貯)
(景而翻露三堂記秋之日月委皓素水涵空虛鳥驚寒/沙露滴髙梧朱鄴落葉賦感四序之驚秋孟浩然詩楓)
(葉早驚秋韋應物詩汎露忽/驚秋杜甫詩天上秋期近)栁轉斜陽過水來(三堂記/大栁起)
(風甘棠垂隂韓愈三堂栁巷詩栁巷還飛絮春餘幾許/時杜甫詩斜暉轉樹腰隂鏗詩翠栁將斜日梁簡文帝)
(文夕陽斜影俱成拂鏡之/暉虞世南詩風花過水來)昨夜北樓堪朗詠(梁武陵王/紀詩昨夜)
(夢君歸賤妾下鳴機三堂記境隨夜深疑與世殊此則/庾公西樓未足以澹神慮也韓愈三堂北樓詩郡樓乘)
(曉上盡日不能迴晚色將秋至長風送月來沈約郊居/賦爛熳北樓之後李白詩誰念北樓上臨風懐謝公髙)
(適詩朗詠臨清秋杜/甫詩朗詠劃昭蘇)虢城初瑣月徘徊(唐書地理志號/州𢎞農郡治盧)
(氏義寧元年析隋𢎞農郡三縣置貞觀八年徙治𢎞農/天寶元年更郡名楊素詩惟有孤城月徘徊獨臨映楊)
(炯詩序魚鑰則環瑣晨開徐安貞詩銀鎖重闗聽未闢/三堂記日暮天霽雲開月明富嘉謨詩月出映層城張)
(若虚詩可憐/樓上月徘徊)
　　　田將軍書院
滿庭花木半新栽(梁元帝賦觀執珪而滿庭元結序松/竹滿庭竇叔向詩夜合花開香滿庭)
(鮑照詩花木亂平原孟浩然詩居閒好花木採藥來/城市常建詩禪房花木深梁簡文帝詩浦桂半新栽)石
自平湖逺岸來(元結詩湖岸多欹石石下流寒泉沈約/賦曖平湖而漾青綠何遜詩蕭蕭藂竹)
(映澹澹平湖淨王褒詩平湖開曙日沈君攸採蓮曲衣/香隨岸逺沈約啓陟無生之逺岸杜甫詩逺岸富喬木)
(古詩客從/逺方來)筍迸隣家還長竹(梁簡文帝詩横階入細筍/蕭慤詩池竹開初笋廣韻)
(迸散也戰國策室不能相和出語隣家未為通計也北/史權㑹傳貴逰子弟或就其宅或寄宿隣家晝夜承間)
(受其學業杜甫詩處處隣家笛喬林慈竹賦/叢篁劈開芽筍怒長劉長卿詩舊筍成寒竹)地經山雨
幾層苔(梁簡文帝詩蔽地濕輕苔杜甫詩菱熱經時雨/張正見詩山雨濕苔碑宋之問詩山雨初含霽)
(王臺卿詩晨霧半層生説文苔水衣也古今注苔或紫/或青一名圎蘚一名綠錢一名綠蘚李白詩白露濕青)
(苔/)井當深夜泉微上(易往來井井宋書顔延之傳黶如/深夜徹燭韓愈詩悄悄深夜語悠)
(悠寒月輝白居易詩深夜湓浦月易井冽寒泉食釋名/井清也泉之清潔者也江逌井賦巽下火而鼎立兮木)
(上水而井成任昉詩或/與歸波送乍逐翻流上)閣入髙秋户盡開(後漢書樊宏/傳重堂髙閣)
(沈約詩開幌望髙秋張正見詩髙秋藐姑射睿想屬汾/川沈佺期詩明月髙秋迥禮記户開亦開梁簡文帝詩)
(桂户向池開又/玲瓏朱户開)行背曲江誰到此(周禮凡行人之儀不/朝不夕不正其主面)
(亦不背客枚乘書却背而走劇談錄曲江池本秦時隑/洲唐開元中疏鑿為勝境花卉環列烟水明媚都人逰)
(翫盛於中元上已之節唐國史補進士大宴於曲江亭/子謂之曲江㑹北史李洪之傳深居山谷王人罕到杜)
(甫詩我行/何到此)琴書鎖著未朝迴(魏志徐琰以琴書自娛劉/歆遂初賦玩琴書以條暢)
(王逸九思且從容兮自慰恱琴書兮逰戲何劭詩逍遙/綜琴書楊炯詩序魚鑰則環瑣晨開雀窗則銅樓旦闢)
(杜甫詩朝囘日日典春衣/王建詩南衙班裏趁朝回)
　　張祜
　　　和牧之九華見寄(唐書杜牧傳牧字牧之歴黄/池睦三州刺史案牧有登九)
　　　　(華樓寄張祜詩費冠卿九華山化成寺記九/華山古號九子山崛起大江之東揖灊廬於)
　　　　(西岸儼削成於天外一統志九/華山在青陽縣舊名九子山)
孤城髙栁曉鳴鴉(庾肩吾詩寒鳥鳴孤城庾信文月暈/孤城塵驚虚援杜甫詩孤城隠霧深)
(陸機詩寒蟬鳴髙栁王僧孺詩移鑾拂髙栁梁簡文帝/金樂歌槐香欲覆井楊栁正藏鴉王筠詩楊栁半藏鴉)
(崔峒詩五栁/門前聚曉鴉)風簾半鈎清露華(謝朓詩風簾入雙燕梁/簡文帝詩細簾時半捲)
(蕭詮詩珠簾半上珊瑚鈎劉瑗詩仙宫雲箔捲露出玉/簾鈎杜甫詩鈎簾宿鷺起隋書盧思道傳孤鴻賦曰晨)
(沐清露何遜苦熱詩卧生清/露挹孔德紹詩露華疑濯錦)九峯聚翠宿危檻(一統志/九華山)
(唐李白以山九峯如蓮華乃更名九華李白詩大河挂/綠水秀出九芙蓉謝靈運詩連障叠巘崿青翠杳深沈)
(鄭磻隠富貴如浮雲賦西/園危檻空齊似蜃之樓)一夜孤光懸冷沙(李白子夜/吳歌一夜)
(絮征袍王維詩山中一夜雨樹杪百重泉髙適詩借問/落梅凡幾曲從風一夜滿闗山沈約湖中雁詩斚汎逐)
(孤光杜甫詩寒風耀日孤光動晉書陸機傳論髙詞迥/映如朗月之懸光劉孝先詩深林生夜冷梁簡文帝序)
(碧水/銀沙)出岸逺暉帆欲落(廣韻岸水涯髙者楊炯詩影隨/朝日逺徐陵日華詩朝暉爛曲)
(池梁簡文帝樂府前觀逺帆稀庾肩吾詩遙天如接岸/逺帆似凌空髙適詩惆悵落日前飄飄逺帆處湛方生)
(天晴詩落帆脩江湄悠悠極長盻李/白送弟詩人乘海上月帆落湖中天)入溪寒影鴈差斜
(陶𢎞景賦浮虛入影王由禮詩影入長城水一統志五/溪水在青陽縣西二十里源出九華山五溪龍溪池溪)
(漂溪雙溪蘭溪合流北入大江庾信詩失羣寒鴈聲可/憐蘇頲詩已忍節物同寒鴈唐太宗賦得早鴈出雲鳴)
(詩隔雲時亂影夏侯湛觀飛鳥賦玩/流氣以差池李義甫詩征鴻晚陣斜)杜陵歸去春應早
(范雲詩歸轉杜陵蓬案杜牧京兆人晉書陶潛傳義興/三年解印去縣乃賦歸去來辭江淹詩嵗將暮兮歸去)
(來李白詩醉罷欲歸去唐/明皇詩去年餘閏今春早)莫厭青山謝朓家(杜甫詩莫/厭傷多酒)
(入唇入蜀記姑熟溪東南數峯如黛蓋青山也李太白/祠堂在青山之西北青山南小市有謝𤣥暉故宅基南)
(望平野極目而環宅皆流泉竒石青林文篠真佳處也/宅後里許有小池曰謝公池水味甘冷雖盛夏不竭又)
(有小亭亦名謝公亭下視四山如蛟龍奔放爭赴川谷/謝朓詩不對芳春酒還望青山郭李白詩宅近青山同)
(謝朓門垂碧/栁似陶潛)
　　王叡(叡元和人自/號炙轂子)
　　　詠松
寒松聳幹倚蒼岑(王績詩澗松寒轉直孟郊詩托志惟/寒松沈約髙松賦若夫蟠株聳幹之)
(懿含星漏月之竒張協七命據蒼/岑而孤生陳子昂詩檐户對蒼岑)緑葉分株自結隂(左/貴)
(嬪松柏賦擢脩木之丸丸萃綠葉之芬葩古詩綠葉發/華滋續齊諧記田真謂諸弟曰木本同株當分析便憔)
(悴杜甫雙松圖歌兩株慘烈苔蘚皮隋煬帝詠古松詩/獨留麈尾影猶横偃蓋隂張九齡詩湘浦多深林青冥)
(自結/隂)丁固夢時還有意(吳志孫皓傳寶鼎三年以御史/大夫丁固為司徒注初固夢松)
(樹生其腹上人謂曰松字十八公也後十八年其/為公乎南史蕭思話傳文帝曰相賞有松石間意)秦皇
封日豈無心(漢官儀秦始皇封太山逢疾風暴雨得松/樹因覆其下封為五大夫泰山記小天門)
(有秦時五大夫松白行簡詩孤直受秦封漢書五行志/五侯封日天氣赤黄陶潛歸去來辭雲無心以出岫范)
(雲寒松詩負/雪見貞心)常將正節棲孤鶴(晉書袁宏傳森森千丈/松雖磊柯多節自有棟)
(梁之用南史顧歡傳夕則燃松節讀書李嶠松詩嵗寒/終不改勁節幸多知淮南子千嵗之鶴棲於松柏許渾)
(詩棲鶴未離松隋煬/帝詩孤鶴近追羣)不遣髙枝宿衆禽(陶潛詩卓然見/髙枝杜甫詩屈)
(鐵交錯迴髙枝虞世南詩看夜鶴之繞枝李嶠詩樹宿/摶風鳥禰衡賦配鸞鳳而等美焉比德於衆禽沈約髙)
(松賦葉/㫁禽蹤)好是特凋羣木後(王維詩好是一生事論語嵗/寒然後知松柏之後凋也荀)
(子松柏經隆冬而不凋孫綽詩攀松羡後凋張/説詩傳道孤松最出羣杜甫詩羣木水光下)䕶霜凌
雪翠踰深(莊子天寒既至霜雪既降吾是知松柏之茂/荀子䝉霜雪而不變可謂得其貞矣王勃賦)
(爰有松焉冒霜停雪李德林詩寄言謝霜雪貞心/自不移張華詩葱翠恒若斯杜甫詩翠深開㫁壁)
　　　詠竹
庭竹蕭疎玉質寒(北史魏收傳為庭竹賦以致已意李/紳詩庭竹移隂就小齋杜甫詩瓠葉)
(轉蕭疎蕭子範詩淸疎臨夜竹吳都賦玉潤碧鮮晉書/顧榮傳貞正淸貴金玉其質劉長卿詩疎影上門寒)
色包葱碧盡琅玕(釋清江詩沿洄看竹色謝靈運詩初/篁包緑籜張仲方詩碧色乍葱蘢韓)
(愈詩瀟碧逺輸委注謂竹也書厥貢惟球琳琅玕玕/杜甫詩留客夏簞青琅玕李紳詩粉開春籜聳琅)翠筠
不染湘娥淚(白居易新栽竹詩拂肩搖翡翠禮記如竹/箭之有筠也李白詩花將色不染陸機詩)
(南接湘川娥袁彖詩湘娥洞庭/發劉孝先竹詩恥染湘娥淚)斑籜堪裁漢主冠(漢書/髙祖)
(紀髙祖為亭長乃以竹皮為冠及貴常冠所謂劉氏冠/也注應劭曰以竹始生皮作冠今鵲尾冠是也到溉詩)
(文采既斑爛後漢書鄧后紀劉毅/上書曰陛下為天下主永安漢室)成韻含風已蕭瑟(謝/莊)
(月賦涼夜自淒風篁成韻虞羲竹詩含風自颯颯宋玉/九辨蕭瑟兮草木搖落而變衰魏武帝苦寒行樹木何)
(蕭/瑟)媚漣凝綠更檀欒(郭璞江賦熲彩輕漣謝靈運詩綠/篠媚清漣李白詩竹色溪下綠吳)
(都賦檀欒嬋娟王/維詩脩竹自檀欒)此君引鳳為龍日(晉書王徽之傳嘗/寄居空宅中便令)
(種竹或問其故但嘯詠指竹曰何可一日無此君耶列/仙傳簫史善吹簫作鳳鳴秦穆公以女弄玉妻焉作鳳)
(樓教弄玉吹簫感鳳來集神仙傳壺公謝遣費長房以/一竹杖與之曰但騎此得到家耳房已到家棄杖葛陂)
(中視之乃青龍也劉孝威詩勿嫌鳳不至蕭放詩還作/葛陂龍張正見詩翻花疑鳳下颺水似龍移陸機詩疏)
(竹醉日栽/竹多茂盛)聳節捎雲直上看(劉孝先竹詩捎雲聳百尋/席夔詩勁節自留春張正)
(見詩翠竹捎雲自結叢孔稚圭北山移文干青雲而/直上杜甫詩野竹上青霄劉長卿詩青翠捲簾看)
　　朱慶餘
　　　台州鄭貟外郡齋雙鶴(唐書地理志台州臨海/郡武德四年置又百官)
　　　　(志太宗省内外官定制為七百三十貟曰吾/以此待天下賢材足矣然是時己有貟外置)
　　　　(其後有特置同正貟又貟外郎部各一人從/六品上南史庾域傳域為懐寧太守母好鶴)
　　　　(唳域在位營求孜孜不怠一旦雙鶴來下淮/南八公相鶴經鶴陽鳥也而遊於隂蓋羽族)
　　　　(之宗長仙人/之騏驥也)
丹頂分明音響别(相鶴經鶴之上相瘦頭朱頂周𢎞正/詩的的最分明杜甫花鴨詩黒白太)
(分明盛𢎞之荆州記衡山三峯極秀有一雙白鶴音響/亮徹傅休奕詩昔吾與君兮音響相和顔延之賦始蕭)
(瑟以攢吟終/嬋媛而孤别)況聞來處隔雲濤(梁簡文帝詠鶴詩來自/芝田逺又鸂鶒詩飛從)
(何處來杜甫詩鶴下雲汀近曹毗賦觀雲濤/之來往孟浩然詩日夕望三山雲濤空浩浩)情懸碧落
飛何晚(王羲之帖去月十一日發都情懸兼至良不可/言度人經注東方第一天有碧霞徧滿是云碧)
(落翟楚賢賦其靜也體象皎鏡是開碧落詩有鳥髙飛/亦傅于天宣室志侯道華詩曰今日碧空飛杜甫詩屬)
(國歸/何晚)立近清池意自髙(劉孝威詩步近氣逾飛琴賦嚶/若離鵾鳴清池蘇頲詩樹缺池)
(光近世説王長史與劉真長别後相見王/謂劉曰卿更長進荅曰此如天之自髙耳)向夜雙棲驚
玉漏(許渾詩向夜欲歸心萬里春秋説題辭鶴知夜半/荀昶詩但見雙棲鶴吳都賦洪流響渚禽驚張衡)
(渾天制以玉虬吐漏水入兩/壺蘇味道詩玉漏莫相催)臨軒對舞拂朱袍(嵇含詩/臨軒樹)
(萱草杜甫詩臨軒對玉繩相鶴經鶴舞應節謝氏詩源/姑蘇鶴舞橋父老相傳有一鶴在其地對舞禮記鳴鳩)
(拂其羽本事詩沈佺期遇恩復官秩而未還朱衣因内笏未/宴羣臣皆歌回波詞起舞佺期詞曰身名已䝉齒錄袍)
(賜牙緋唐書輿服志五品以上緋/又都督刺史品卑者假緋魚袋)仙郎為爾開籠早(儲/光)
(羲詩畫省比神仙李頎詩漢宫題柱憶仙郎晉書王融/傳嘗撫案歎曰為爾寂寂説文籠所以畜鳥杜甫詩在)
(家常/起早)莫慮回翔損羽毛(唐書崔祐甫傳是無足慮湘中/記衡山有懸泉滴瀝巖間聲泠)
(泠如弦有白鶴回翔其上王粲詩回翔遊廣囿杜/甫詩世人憐復損何用羽毛竒又林棲見羽毛)
　　趙嘏
　　　長安晚秋
雲物凄涼拂曙流(周禮保章氏以五雲之物辨吉凶水/旱左傳凡分至啓閉必書雲物孔融)
(書觀象雲物察應寒温李白詩懐歸路緜邈覽古情凄/涼庾信賦蓮帳寒檠窓拂曙張説詩拂曙攜清賞潘尼)
(後園賦甘/露晨流)漢家宫闕動髙秋(史記太史公自序天子始/建漢家之封駱賔王帝京)
(篇秦塞重闗一百二漢家離宫三十六易林宫闕堅固/君安其居劉琨詩顧瞻望宫闕沈佺期詩漢家宫闕疑)
(天上沈約詩開幌望髙秋/杜甫詩髙秋爽氣相鮮新)殘星幾㸃鴈横塞(詩三星在/户張華詩)
(廓落晨星稀王勃詩飭裝侵曉月奔策候殘星庾信啓/落星交映連珠疎㸃韓愈詩漁火燦星㸃杜甫詩旅鴈)
(上雲歸/紫塞)長笛一聲人倚樓(伏滔長笛賦序余同僚桓子/野有故長笛傳之耆老云蔡)
(邕之所製也馬融長笛賦序追慕王子淵枚乘劉伯康/傅仲武等簫琴笙頌惟笛獨無聊備數作長笛賦晉書)
(律厯志歌聲濁者用長笛長律元稹詩飛上九天歌一/聲杜牧題元處士髙亭詩何人教我吹長笛興倚春風)
(弄月明杜甫詩行蔵獨倚樓唐詩紀事嘏詩贍美多興/味杜紫微愛其長笛一聲人倚樓句吟歎不已人因目)
(為趙/倚樓)紫艷半開籬菊靜(嵇含菊花銘璇蕤圎秀翠葉紫/莖李商隠菊詩黯黯淡淡紫李)
(益詩紫艷重開未到家梁簡文帝詩/交葉半心開江淹詩故鄉籬下菊)紅衣落盡渚蓮愁
(庾信詩蓮浦落紅衣元稹詩綠萍面上紅衣落北史崔/逞傳逞曰葚可以助糧過時則落盡江淹蓮花賦擥湘)
(蓮兮映渚陸機述思/賦衰林愁而寡色)鱸魚正美不歸去(晉書張翰因秋/風起乃思吳中)
(蓴羮鱸魚鱠遂命駕歸杜牧詩寒鱠季鷹魚杜甫詩且/食雙魚美詩滔滔不歸陶潛歸去來辭歸去來兮曹植)
(洛神賦悵盤/桓而不能去)空戴南冠學楚囚(左傳晉侯觀於軍府見/鍾儀問之曰南冠而縶)
(者誰也有司對曰鄭人所獻楚囚也上官昭容詩側戴/鹿胎巾駱賔王詩誰肯問南冠世説何至作楚囚相對)
(耶/)
　　薛逢(字陶臣蒲州河東人㑹昌初進士授萬年尉/直𢎞文館歴侍御史尚書郎出為巴州蓬州)
　　　(刺史尋召還歴給/事中遷秘書監)
　　　詠栁
弱質驚風急自傷(張正見垂栁詩千仞淸溪險三陽弱/栁垂鄭蟠隠風不鳴條賦蕩弱質以)
(婀娜視之若有播清飈之溥暢聽之則希鮑照文臨驚/風之蕭條對流光之照灼劉禹錫詩花前恨風急漢書)
(應奉傳因以自傷梁武/帝賦獨捬膺而自傷)暮來翻遣思悠揚(梁武帝東飛/伯勞歌三春)
(已暮花從風空留可憐誰與同後漢書方術傳取遣頗/偏潘尼賦蓋感時而騁思劉禹錫栁花詩故取花落時)
(悠揚占/春曉)曽飄紫陌隨髙下(梁元帝詩栁絮飄春雪張正/見詩栁葉飄隄騎徐陵報尹)
(義尚書啓紫陌依依陳翥詩紫陌傳香逺盛𢎞之荆州/記綠條散風清隂交陌杜甫詩遊絲正髙下白居易東)
(溪種栁詩髙/下隨所宜)敢拂朱闌競短長(謝朓賦門拂長楊梁元/帝栁詩拂簷應有意張)
(籍詩綵花廊下映朱闌元稹詩取次朱闌一片紅孟/郊詩楊栁多短枝短枝多别離李白詩攀取最長枝)縈
砌乍飛還乍舞(梁元帝詩垂楊拂砌塵齊拂舞歌暢飛/暢舞氣流芳王維詩桃李隂隂栁絮飛)
(宋之問詩風/來花自舞)拂池如雪又如霜(白居易楊栁枝詞白雪/花繁空撲地沈約詩髙)
(栁拂池垂陳詡栁賦無絮花之似雪意膏露之凝霜/宋之問詩洛陽城裏花如雪齊書白帝歌夜月如霜)莫
令岐路頻攀折(説林楊子見岐路而哭之謂其可以南/可以北文中子我未見處岐路而不遲)
(回者梁簡文帝書白雲在天蒼波無極瞻言岐路眷慨/良深王瑳詩攀折思為贈韓翃寄栁氏詞章臺栁章臺)
(栁昔日青青今在否縱使長條似舊垂也應攀折他人/手白居易詩條短為經攀折頻李益詩黄昏莫攀折)
漸擬垂隂到畫堂(姚合詩偷擬白頭曕晝㦸西京賦吐/葩颺榮布葉垂隂梁簡文帝詠栁詩)
(垂隂滿上路結翠早知春黎逢詩漸到依依處思聞出/谷鶯漢官儀黄門有畫堂之署許渾詩畫堂清樂掩南)
(鄰杜甫詩深/栁讀書堂)
　　　五峯隱者(方輿勝覽衡山五峯芙/蓉紫蓋天柱石廪祝融)
烟霞壁立水溶溶(南史張充傳獨浪烟霞髙卧風月北/史隠逸傳飡松餌术棲息烟霞吳志)
(賀齊傳林歴山四面壁立髙數十丈孫綽天台山賦搏/壁立之翠屏李華詩覆溪窈窕波涵石洶溶溶元稹詩)
(壓浪白/溶溶)路轉崖回旦暮中(楚辭路不周以左轉兮李憕/詩三宮路轉鳳凰臺張説詩)
(石澗泉虛落松崖路曲迴劉長/卿詩嶺梅同旦暮江流共風烟)鸂鶒畏人沈澗月(本草/鸂鶒)
(一名溪鴨又名紫鴛鴦左雄右雌羣伍不亂謝惠連鸂/鶒賦覽水禽之萬類信莫麗於鸂鶒儲光羲詩枝上嬌)
(鶯不畏人吕温賦呌飢麛於/澗月温庭筠詩樵歸澗月圎)山羊投石挂巖松(説文麙/山羊也)
(大而細角本草山羊似羚羊色青其角有挂痕者為羚/羊無者為山羊潛山志白雲巖下有石松其松如蓋生)
(石上不知其幾百年王維詩/閑花滿岩谷瀑水映杉松)髙齋既許陪雲宿(杜甫詩/髙齋非)
(一處王季友詩聞我草堂有卧雲/李白詩白雲南山來就我簷下宿)晚稻何妨為客舂(白/居)
(易詩早禾黄錯落晚稻綠/扶疎許渾詩霜秔野碓舂)今日見君嘉遯處(易嘉遯貞/吉晉書郭)
(文傳少愛山/水尚嘉遯)悔將名利役疎慵(阮籍詩繫累名利場唐/書元德秀傳見紫芝眉)
(宇使人名利之心都盡白居易詩心/性疎慵是野夫孟郊詩舉止多疎慵)
　　馬戴
　　　宿王屋天壇(書底柱析城至於王屋注王屋山/名山狀如屋一統志在河南懐慶)
　　　　(府濟源縣西八十里又天壇山在濟源縣西/一百二十里王屋山北山峯突兀其東曰日)
　　　　(精西曰月華絶頂有石/壇名清虚小有洞天)
星斗半沈蒼翠色(晉書元帝紀星斗呈祥杜甫詩秀氣/衝星斗謝朓詩蒼翠望寒山梁簡文)
(帝南郊頌天澄翠色/李白詩石壁横翠色)紅霞逺照海濤分(江淹詩紅霞旦/夕生李白詩翠)
(影紅霞映朝日抱朴子海濤嘘吸隨月消長/姜公輔賦海映雲而自春雲照海而生白)折松曉拂
天壇雪(賈島詩何當折松葉拂石剡溪隂白居易詩嵩/山歸路逺天壇雲影松聲滿谷寒顔延之詩山)
(明望/松雪)投簡寒窺玉洞雲(東齊記道家有金龍玉簡學士/院撰文具一嵗中齋醮投於名)
(山洞府錢起詩玉洞花明不知夕/李益詩嘗聞玉清洞金簡受𤣥籙)絶頂醮迴人不見(王/褒)
(詩山窓臨絶頂杜甫詩㑹當凌絶頂一覽衆山小甄正/論醮者祭之别名説文注酌而無酬酢曰醮易行其庭)
(不見/其人)深林磬度鳥能聞(漢書嚴助傳行數百千里夾以/深林叢竹荀子芷蘭生於深林)
(姚合詩雪中疎磬度林際晚風歸杜甫/詩非時鳥共聞岑參詩夜來聞清磬)未知誰與傳金
籙(隋書經籍志道家潔齋之法有黄籙玉籙/金籙塗炭等齋杜審言詩寶籙鳳凰傳)獨向仙祠
拜老君(述異記瀨鄉老子祠有紫石榴紅縹李續博物/志武德三年晉州人吉善行於羊角山見白衣)
(父老呼善行曰為吾語唐天子吾為老君即汝祖也髙/祖因立廟髙宗追尊𤣥元皇帝明皇親註老子令學者)
(習之兩京及諸州/各置𤣥元皇帝廟)
　　　題廬山寺(史記河渠書贊余南登廬山觀禹疏/九江後漢書郡國志注廬山在尋陽)
　　　　(縣南其山大嶺凡七重/圎基周圍垂三五百里)
白茅為屋宇編荆(易藉用白茅莊子築特室席白茅晉/書羅含傳含轉州别駕以廨舍諠擾)
(於城西池小洲上立茅屋伐木為材織葦為席而居/洞㝠記董謁家貧編荆為床聚鳥獸毛以寝其上)數
處階墀石叠成(歐陽詹秋月賦映階墀以歴歴/韋元旦詩穿池叠石寫蓬壺)東谷笑
言西谷應(張載安石榴賦似西極之若木譬東谷之扶/桑張協詩凄風起東谷易震來虩虩笑言啞)
(啞陸機詩婉媚巧笑言水經注南峯北嶺/多結禪栖之士東巖西谷又是刹靈之圖)下方雲雨上
方晴(名山記玉筍三十六峯中有下方峯班固西都賦/軼雲雨於太半庾信詩雨住便生熱雲晴即作峯)
(解琬登慈恩寺浮圖詩瑞/塔臨初地金輿幸上方)鼠驚樵客緣蒼壁(史記李斯/傳見吏舍)
(厠中鼠食不潔見人犬數驚之王僧孺書或蹲林卧石/藉卉班荆不過田畯野老漁父樵客漢書東方朔傳上)
(使諸數家射覆置守宫盂下朔曰跂跂胍胍善緣壁是/非守宫即蜥蜴岑參詩序青衣之山在大江之中屹然)
(迥絶崖壁蒼/峭周廣七里)猿戲山頭撼紫檉(梁簡文帝七夕詩猿戲/繞枝來杜甫詩山猿飲)
(相喚晉書蘇峻傳我寧山頭望廷尉不能廷尉望山頭/古木蘭詩旦辭黄河去暮宿黒山頭爾雅檉河栁疏生)
(水旁皮正赤如綘枝葉如松羣芳譜檉栁/一名赤檉李頎檉樹詩紫穗紅英曽㫁目)别有一條投
澗水(陶潛詩梅栁夾門植一條有佳花李/白詩一條藤徑綠爾雅山夾水曰澗)竹筒斜引入
茶鐺(吳都賦其竹則桂箭射筒杜甫詩白帝城西萬竹/蟠接筒引水喉不乾煑茶小品左杓右鐺張又新)
(煎茶錄廬山招賢寺/下方橋潭水第六)
　　劉滄
　　　八月十五夜玩月
中秋朗月靜天河(仙傳拾遺開元中秋夜明皇於宫中/翫月羅公逺奏曰陛下莫要至月中)
(看否魏文帝與吳質書白日既匿繼以朗月陸機詩朗/月照閒房詩倬彼雲漢箋雲漢天河也張率詩坐望天)
(河/移)烏鵲南飛客恨多(魏武帝短歌行月明星稀烏鵲南/飛莊子至德之世烏鵲之巢可攀)
(援而窺江總詩南飛烏鵲北/飛鴻白居易詩暮年逋客恨)寒色滿窗明枕簟(宋之問/詩日落)
(西山隂衆草起寒色元稹詩暗風吹雨入寒窗謝混詩/明窗通朝暉禮記凡内外雞初鳴咸盥潄衣服斂枕簟)
(洒掃/室堂)清光凝露拂烟蘿(江淹詩秋日懸清光常建詩松/際露微月清光猶為君摯虞思)
(遊賦聆鳴蜩之號節兮恐隕葉於凝露謝朓詩凝露方/泥泥李白詩惜去愛佳景烟蘿欲暝時皇甫冉詩驅馬)
(出烟/蘿)桂枝斜漢流靈魄(虞喜安天論俗傳月中仙人桂/樹今視其初生見仙人之足漸)
(已成形桂樹後生晉書郄詵傳臣舉賢良對策猶桂林/之一枝崑山之片玉魏武帝樂府挂杖桂枝佩秋蘭謝)
(莊月賦斜漢左界北陸南躔謝朓詩斜漢耿層臺顔延/年文霜夜流唱曉月升魄魏文帝燕歌行星漢西流夜)
(未/尖)蘋葉微風動細波(宋玉風賦夫風生於地起於青蘋/之末梁昭明太子啓蘋葉漂風唐)
(明皇詩蘋風向晚清吳均詩獵獵起微風杜甫詩微風/燕子斜南史孫瑒傳秋風動竹烟水驚波徐陵詩時從)
(髙浪歇乍逐細波移梁/簡文帝詩明波動見流)此夜空庭聞木落(鮑照詩空庭/聚山雀何遜)
(詩髙樹北風響空庭秋月華張載詩白露中夜結/木落柯條森謝靈運詩鳥鳴識夜棲木落知風發)蒹葭
霜磧鴈初過(詩蒹葭蒼蒼白露為霜江淹賦聽蒹葭之/蕭瑟知霜露之流滯顔眞卿詩際海蒹葭)
(色于鵠詩寒磧鐵衣聲張九齡詩暗草霜/華發空亭鴈影過張説詩三秋鴈始過)
　　　題敬亭山廟(唐書地理志宣州宣城縣有敬亭/山一統志敬亭山在寧國府城北)
　　　　(十/里)
森森古木列巖隈(世説庾子嵩目和嶠森森如千丈松/潘岳懐舊賦柏森森以攢植江總詩)
(古木㫁懸蘿駱賔王詩層隂籠古木陳子昂詩深山古/木平木華海賦巖坻之隈沙石之嶔王績詩斜直碧巖)
(隈/)迥壓寒原霽色開(王維詩獵火燒寒原/張説詩曉色御前開)雲雨只從山
上起(詩殷其靁傳山出雲雨以潤天下謝/朓敬亭詩渫雲已漫漫多雨亦凄凄)風雷多向廟
中來(易風雷益物理論風積成/雷張九齡詩仙仗役風雷)三江入海聲長在(書禹/貢三)
(江既入震澤底定疏吳松江錢唐江浦陽江也吳地記/云松江東北行七十里得三江口東北入海為婁江東)
(南入海為東江并松江為三江/栁顧言揚子江詩先聽逺濤聲)雙鶴啼天影未迴(南史/庾域)
(傳域為懐寧太守母好鶴唳域營求不怠一旦雙鶴來/下論者以為孝感所致曹植詩雙鶴俱遨遊相失東海)
(旁謝靈運敬亭山/詩獨鶴方朝唳)花落空庭春晝晚(謝朓詩鳥散餘花/落何遜詩空庭秋)
(月華王勃詩空庭不厭花白/行簡賦氣爽秋曉景光春盡)石床松殿滿青苔(南史宋/武帝紀)
(有人獻石床帝寢之極以為佳湘水記賈誼宅中有一/局脚石床相承云誼所坐岑參詩秋殿隠深松綦母潛)
(詩松覆山殿冷王勃九成宫頌松殿來雲江淹青苔賦/余鑿山楹為室有青苔焉又别賦春宮閟此青苔色李)
(白寄逺詩白/露濕青苔)
　　　登醴泉縣樓(唐書地理志京兆府醴泉縣武德/元年置一統志醴泉縣在乾州東)
　　　　(北七十五里本漢左馮翊谷口縣地東漢及/晉為池陽縣後魏改尼寧縣隋改醴泉縣唐)
　　　　(初析置温秀縣後省宋屬醴/州金元屬乾州本朝因之)
閣上髙樓時一望(蜀志諸葛亮傳劉表子琦每欲與亮/謀自安之術亮輒拒塞琦乃將亮共)
(上髙樓令人去梯謂亮曰今日上不至天下不至地可/以言未晉書宋纎傳居酒泉南山太守馮岌造焉纎髙)
(樓重閣距而不見張協賦髙樓特起竦峙岧嶤謝燮詩/登樓一迴望望見東陌頭髙適詩亂流自兹逺倚檝時)
(一/望)綠蕪寒野靜中分(白居易詩孤城覆緑蕪許渾詩鳥/下綠蕪秦苑夕鮑照詩曀曀寒野)
(霧朱异田飲引屬風林/之蕭瑟值寒夜之蒼茫)人行直路入秦樹(王建詩萬里/湘江客到有)
(風有雨人行羊士諤詩若問山僧好風景看花攜酒幾/人行書弼成五服至於五千疏五千者直方之數若其)
(迴邪委曲動有倍加之較是直路五千里也常建詩松/杉引直路出谷臨前湖杜甫詩兩行秦樹直又日月依)
(秦/樹)鴈呌斜陽背塞雲(魏文帝詩候鴈叫兮雲中顧況詩/髙闕成長望江流鴈叫哀梁簡文)
(帝招真舘碑夕陽斜映俱成拂鏡之暉杜牧詩斜陽下/小樓鮑照詩薄暮塞雲起岑參詩嬌歌落塞雲賈島詩)
(值鶴因臨水/迎僧忽背雲)渭水自流汀島色(蕭賁樂府前瞻灞陵岸/還望渭水流王維詩渭)
(水自縈秦塞曲廣韻汀水際平沙也釋名海中可居曰/島島到也人所奔到也王粲海賦長洲列島碁布星峙)
漢陵空長石苔紋(李華含元殿賦靡迤秦山陂陀漢陵/姚合詩跡深苔長處陳後主詩石苔)
(侵緑蘚常建詩/藥院滋苔紋)秋風髙栁出危葉(沈約詩夏雲清朝景/秋風揚早蟬庾信詩)
(靜夜秋風過陸機詩寒蟬鳴髙栁劉刪詠蟬詩得飲/𤣥天露何辭髙栁寒潘岳西征賦危冬葉之待霜)獨
聽蟬聲日欲曛(韓詩外傳獨聽不若與衆聽之察也隋/煬帝詩風急蟬聲哀杜甫詩蟬聲入古)
(寺庾肩吾詩林殿日先曛李白/詩去影忽不見躊蹰日將曛)
　　　題金山寺(一統志在鎮江府西北七里江中宋/周必大筆錄此山大江環繞每大風)
　　　　(四起勢若浮動名浮玉山唐有裴/頭陀於此開山得金賜名金山)
一㸃青山翠色危(江淹詩始獲璚瑤贈一㸃重如金岑/參詩秦山數㸃似青黛陳子良詩我)
(家吳㑹青山逺蕭慤詩青山照落暉江淹詩山色與雲/平蕭子鈞詩山翠餘烟積費昶詩雙眉本翠色江總詩)
(山斜翠磴危李洞蓮花峯詩/翠拔千尋直青危一朶濃)雲巖不掩與星期(梁簡文/帝賦巖)
(薄暮而雲披韓愈詩平步寸地扄雲巖又幸逢車馬歸/獨宿門不掩魏文帝詩遙遙山上亭皎皎雲間星漁父)
(渡伍員歌日月昭昭乎寢/已馳與子期乎蘆之碕)海門烟樹潮歸後(劉長卿詩/氣混京口)
(雲潮吞海門石李涉潤州聽角詩驚起暮天沙上鴈海/門飛去兩三行一統志焦山傍有海門鮑照詩青㝠揺)
(烟樹韋應物詩萬家烟樹滿晴川謝靈運詩列/筵矚歸潮劉長卿詩潯陽如枉渚十里有歸潮)江面山
樓月照時(韓愈南山詩微瀾動水面庾信佛龕銘氷谷/銀沙山樓石柱王勃九成宫頌山樓獸矯雲)
(臺鳥次詩月出照兮/張華詩晨月照幽房)獨鶴唳空秋露下(謝朓詩獨鶴方/朝唳何遜詩獨)
(鶴凌空逝風土記鳴鶴戒露此鳥性警至八月白露降/流於草上滴滴有聲即髙鳴相警江淹詩秋露如珠劉)
(孝綽詩上宫秋露結/丘遲詩露下寒葭中)髙僧入定夜猿知(江總詩髙僧迹/共逺韋應物詩)
(雖居世網常清淨夜對髙僧無一言法苑珠林六度集/經云復有四禪定具足智慧一常樂獨處二常樂一心)
(三求禪及通四求無礙佛智江總題愷法師山房詩輕/飛入定影落照有疎隂方干贈雪竇峯禪師詩獵者聞)
(疎磬知師入定迴鮑照詩叫嘯夜/猿清梁簡文帝詩南枝吟夜猿)蕭疎水木清鐘梵(謝/惠)
(連詩蕭疎野趣生謝混詩水木湛清華謝朓賦臨水木/而延佇庾信詩隔嶺鐘聲度中天仙梵來陳子昂詩鐘)
(梵經行處香/床入坐禪)顥氣寒光動石池(廣韻顥天邊氣説文曰/白貌班固西都賦鮮顥)
(氣之清英李商隠詩綵鸞餐顥氣沈約詩寒光蕭瑟候/蟲急隋煬帝詩水浸寒光鋪枕簟初學記東漢有白石)
(池/)
　　來鵬(豫章人詩思清麗咸/通中舉進士不第)
　　　與友人遊玉塘莊
幾宿春山逐陸郎(鮑照樂府春山茂春日明園中鳥多/佳聲劉孝綽詩别待春山上相看採)
(蘼蕪陳童下曲陳孔/驕赭白陸郎乘斑騅)清明時節好風光(白帖春分後十/五日斗指乙為)
(清明沈佺期嶺表寒食詩洛中新甲子明日是清明古/詩時節忽復易杜甫詩好雨知時節當春乃發生張仲)
(素詩二月風光變栁條白/居易詩抛擲風光負寒食)歸穿細荇船頭滑(經典釋文/參差訓不)
(齊也今池州人稱荇為莕公䰅蓋細荇亂生有若䰅然/梁元帝詩船去荇枝低庾信詩五兩開船頭長橋發新)
(浦杜甫詩風/急打船頭)醉踏殘花屐齒香(白居易詩閒踏宫花獨/自行梁武帝詩殘花落)
(故池楊師道詩殘花疎尚香晉書謝安傳幼度等既破/堅驛書至安方對客圍棋了無喜色既罷還内過户限)
(心喜之甚不覺屐齒之折/獨孤及詩花落沒屐齒)風急嶺雲飄迥野(鮑照詩山/寒野風急)
(江淹詩風急霜露多鮑照詩日落嶺雲歸庾/信詩輕雲飄馬足温庭筠詩迥野韶光早)雨餘田水
落方塘(梁簡文帝詩雨餘雲稍薄王褒詩秋泉帶雨餘/釋名田間之水亦曰溝溝搆也從横交搆也劉)
(楨詩方塘含清源庾信詩/猶憶方塘水今秋已復歸)不堪吟罷東迴首(白居易詩/時時自吟)
(咏吟罷有所思阮籍牋羌戎東駐迴首内/向唐太宗詩回首長安道方歡宴柏梁)滿耳蛙聲正
夕陽(漢書郊祀志聽其言洋洋滿耳白居易詩宿君石/溪亭潺湲滿耳聲南史孔珪傳門庭之内草菜不)
　(剪中有蛙鳴或問之曰我以當兩部鼓吹謝朓詩/幸賴夕陽下餘景及西枝杜甫詩夕陽薰細草)
　
　
　
　
　
　
　
　
　
　
　
　
　
　
御選唐詩卷二十二
　欽定四庫全書
御選唐詩卷二十三
　　七言律
　　　崔櫓(大中時舉進士/仕為棣州司馬)
　　　　岸梅
　含情含怨一枝枝(王粲詩今日不極歡含情將訴誰梁/簡文帝詩冬朝日照梁含怨下前床)
　(説苑越使諸發執一枝梅遺梁王陸凱詩江/南無所有聊贈一枝春古詩枝枝相覆蓋)斜壓漁家
　短短籬(元稹詩凍壓花枝著水低史記龜筴傳泉陽令/使按籍視圖水上漁者二十餘家劉長卿詩漁)
　(家帶夕陽杜甫詩茅舍竹籬短梅花/吐未齊錢起梅花詩村籬冷落開)惹袖尚餘香半日
　(何遜詩晴軒連瑞氣同惹御香芬古詩馨香盈懐/袖路逺莫致之王維六祖碑花惟薝蔔不散餘香)向人
　如訴雨多時(庾信詩向人長曼臉劉長卿詩嵐烟瀑水/如向人初學記梅熟而雨曰梅雨張正見)
　(詩梅樹亘長虹芳林散輕雨庾信詩跂/石多時望杜甫詩雪殘鳷鵲亦多時)初開偏稱雕梁
　畫(劉孝威綵花詩葉舒非漸大花發似初開王維詩燕/語雕梁晚隂鏗詩雕梁畫早梅張正見詩梅梁横發)
　(蕊/)未落先愁玉笛吹(詩桑之未落其葉沃若西京雜記/髙祖初入咸陽周行府庫有玉笛)
　(長二尺三寸六孔吹之則見車馬山林隠嶙相次吹息/則不復見銘曰昭華之琯李白詩黄鶴樓中吹玉笛江)
　(城五月落梅花樂府詩/集梅花落笛中曲也)行客見來無去意(孔融詩送逺/新行客嵗暮)
(乃歸來梁昭明太子詩行客行路遙/釋名懐回也未有去意回來就之也)解帆烟浦為題詩
(宋孝武帝詩解帆憩通渚杜甫詩解帆嵗云暮可與春/風歸王建汎水曲載酒入烟浦方舟泛緑波孟浩然詩)
(孤嶼共題詩杜甫/詩桐葉坐題詩)
　　李羣玉(字文山澧州人性曠逺赴舉一上而止惟/以吟咏自適裴休觀察湖南延致之及為)
　　　(相以詩薦授𢎞文館/校書未幾乞假歸)
　　　望月懐友
浮雲捲盡看朣朧(李陵詩仰視浮雲馳奄忽互相踰陳/後主詩天迥浮雲細山空明月深隋)
(煬帝詩天淨宿雲巻羊士諤詩霽色朝雲盡潘岳秋/興賦月朣朧以含光兮劉孝綽望月詩朣朧入牀簟)直
出滄溟上碧空(初學記東海通謂之滄海東海之别又/有溟海左思吳都賦其東則有滄溟鯷)
(壑洪濤汗漫韓愈詩三秋端正月今夜出東溟梁元帝/詩夜輪懸素皓朝光蕩碧空隋煬帝詩碧空霜華淨)
盈手水光寒不濕(陸機擬明月何皎皎詩照之有餘輝/攬之不盈手戴暠月重輪行北堂豈)
(盈手西園偏照人鮑至詩岸暗水光來王維新竹詩/疎影月光寒易水流濕楊衡詩月華泛灧紅蓮濕)流
天素彩靜無風(王彪之井賦月流天而霜炯謝莊月賦/白露靄空素月流天沈約謝賜絹啓素)
(彩氷華陸贄月臨鏡湖賦蔽空素彩/列韓愈月蝕詩寒氣眉􁁉頑無風)酒花蕩漾金尊裏
(孟郊詩酒花薰别顔阮籍詩人情有慷慨蕩漾焉能排/劉希夷詩綠波蕩漾玉為砂謝靈運詩清醑滿金尊李)
(白詩唯願當歌對酒/時月光長照金尊裏)櫂影飄颻玉浪中(李懐逺詩湍髙/棹影沒陸贄月)
(臨鏡湖賦棹影乍浮如上天邊之漢潛夫論隨景風而/飄颻曹植洛神賦飄颻兮如流風之迴雪駱賔王啓文)
(江宿浪織玉瀲以韜霞李/商隠詩月浪衝天天宇濕)川路正長難可越美人千里
思何窮(謝莊月賦美人邁兮音塵闕隔千里兮共明月/臨風長嘆將焉歇川路長兮不可越隂鏗詩風)
(烟望相接川路恨成遙虞騫詠/月詩佳人復千里餘影徒揮忽)
　　李郢
　　　贈羽林將軍(漢書天文志北宫虛危其南有衆/星曰羽林天軍軍西為壘又百官)
　　　　(公卿表郎中令掌宮門户期門羽林皆屬焉/後漢書百官志羽林郎比三百石凡六郡良)
　　　　(家選補唐書兵志髙宗龍朔二年始取府兵/越騎步射置左右羽林軍又百官志左右羽)
　　　　(林軍大將軍各一人正三/品將軍各三人從三品)
虬髯憔悴羽林郎(説文虬龍子無角又頰上曰髯魏志/崔琰虬髯對客直視屈原漁父篇面)
(目枯槁形容憔悴庾信詩/今年喜夫壻新拜羽林郎)曽入甘泉侍武皇(漢書武帝/幸甘泉宫)
(師古注甘泉宫在雲陽本秦林光宫後漢書百官志羽/林掌宿衛侍從本武帝以便馬從獵王昌齡詩白馬金)
(鞍從/武皇)鵰沒夜雲知御苑(左傳鶻鳩氏注鵰也陳叔達詩/翔禽遙出沒杜甫畫鶻行側腦)
(看青霄寧為衆鳥沒王維詩回看射鵰/處千里暮雲平沈佺期詩驚春御苑中)馬隨仙仗識天
香(唐書儀衞志天子駕出承天門敇侍臣乗馬又左右/金吾衛將軍循仗檢校各二人執䂍稍騎從又兵志)
(羽林軍大朝㑹則執仗以衛階陛行幸則夾馳道為内/仗王維詩畫鷁移仙仗杜甫詩常思仙仗過崆峒趙嘏)
(詩好風飄/下九天香)五湖歸去孤舟月(周禮揚州其浸五湖吳錄/五湖者太湖之别名以其)
(周行五百餘里故以五湖為名先賢傳勾踐滅吳范蠡/乃扁舟浮五湖不返陶潛歸去來辭歸去來兮田園將)
(蕪胡不歸謝靈運詩拂衣五湖裏陶潛/詩渺渺孤舟逝岑參詩江上孤舟月)六國平來兩鬢
霜(史記秦并六國案六國韓魏齊楚燕趙又蘇秦傳六/國合從併力蘇秦為從約長並相六國庾信詩既無)
(六國印翻思二頃田白/居易詩欺我鬢如霜)惟有桓伊江上笛(晉書桓伊傳/伊善吹笛有)
(蔡邕柯亭竹嘗自吹之王徽之泊船青溪素不相識伊/於岸上過客稱伊小字曰此桓野王也徽之便令吹笛)
(伊時貴顯素聞徽之名下車作三調弄畢上車去客主/不通一言伊以功進右將軍封永脩縣侯劉長卿詩江)
(上何人/復吹笛)卧吹三弄送殘陽(馬融長笛賦序性好吹笛獨/卧平陽塢中唐書漢中王瑀)
(知音常過永興里聞吹笛問左右曰此太常工乎曰然/他日識之曰何故卧吹笛工驚謝李商隠詩實自怯殘)
(陽/)
　　嚴郭(爵里/無攷)
　　　賦百舌鳥(禮記仲夏之月反舌無聲疏反舌百/舌鳥易緯通卦騐能反覆其舌隨百)
　　　　(鳥之/聲)
此禽輕巧少同倫(沈約百舌賦有反舌之微禽亦班名/於庶鳥祖詠百舌詩巧囀任天姿劉)
(孝綽百舌詩/孤鳴若無對)我聽長疑舌滿身(杜甫百舌詩花宻藏難/見枝髙聽轉新又知音)
(兼衆語整/翮豈多身)星未没河先報曉(王褒詩落星侵曉沒李商/隠詩長河未沒曉星沈劉)
(禹錫百舌詩曉星寥落春雲低初聞百舌間闗啼沈約/百舌詩既含意于將曉亦流妍於始旦王維聽百舌鳥)
(詩拂曙能/先百鳥啼)栁猶粘雪便迎春(唐太宗栁詩縈雪臨春岸/王維百舌詩入春解作千)
(般語杜甫詩重重只報春劉/禹錫詩舌端萬變乘春暉)頻嫌海燕巢難定(劉兼燕/詩髙門)
(頻入莫爭嫌吳均詩一燕海上來説文燕作巢避戊巳/日庾肩吾新燕詩登巢識故泥王建春燕詩新燕新燕)
(何不定東家/綠池西家井)却訝林鶯語不眞(武平一詩黄鸝未解林/間囀杜甫詩林鶯遂不)
(歌王建詩春寒囀小未分明劉/禹錫百舌詩黄鸝吞聲燕無語)莫倚清風更多事(沈約/反舌)
(賦因風起哢曳響生竒劉禹錫百舌吟迎風弄影如自/矜梁簡文帝鴛鴦賦追清風而雙舉金人銘無多事)
玉樓還有晏眠人(楊巨源詩楊栁玉樓晴徐陵詩百舌/曉驚眠劉長卿詩樓上花枝笑獨眠)
(劉禹錫百舌吟墮/珥妖姬和睡聞)
　　譚用之(字藏用五代末人/善為詩而官不達)
　　　贈釣魚李處士(風俗通處士者/隱居放言也)
罷吟鸚鵡草芊芊(禰衡鸚鵡賦序時黄祖子射賔客大/㑹有獻鸚鵡者舉酒於衡前曰禰處)
(士今日無用娛賔願為之賦案孔融薦禰衡表亦稱處/士平原禰衡嚴武詩莫倚善題鸚鵡賦崔顥詩芳草萋)
(萋鸚鵡洲廣韻芊草盛宋玉髙唐賦仰視山巔肅/何芊芊注芊芊青也許渾詩緑波無路草芊芊)又泛
鴛鴦水上天(詩鴛鴦在梁埤雅雄鳴曰鴛雌鳴曰鴦梁/元帝賦雲出山而相似水含天而難别又)
(詩水影若浮天栁宗元/詩洞庭秋盡水如天)一棹冷含楊栁雨(薛瑩詩單棹/横疎雨錢起)
(詩楊栁依歸棹韓愈詩冷雨澀不/晴杜牧栁詩巫娥廟裡低含雨)片帆香挂芰荷烟(李/白)
(詩疾風吹片帆李適詩輕帆截浦觸荷來張九齡詩來/汎芰荷香孟浩然詩潭香聞芰荷本草荷髙曰芰荷)
綠搖江澹萍離岸(沈約詩搖綠蒂抗紫莖魏文帝詩萍/藻泛濫浮澹澹隨風傾阮脩詩澄澄)
(綠水澹澹其波夏侯湛浮萍賦既澹澹以順流/又雍容以隨風有纒薄于岸側或迴滯於湍中)紅㸃雲
疎橘滿川(李頎詩宻葉散紅㸃庾信啓花落交映連珠/疎㸃駱賔王詩疎雲瑞葉輕禹貢厥包橘柚)
(注小曰橘大曰柚張華詩橘生/湘水側沈約橘詩朱苞待霜潤)何處邈將歸畫府數莖
紅蓼一漁船(何劭詩長懐慕仙類𦕈愁心綿邈唐書禇/亮傳命閻立本圖十八學士亮為之讚藏)
(畫府以彰禮賢之重廣韻蓼辛草也温庭筠詩雨濕蓼/花千穗紅方干詩吾家釣臺畔似此兩三莖張正見詩)
(分火照漁船顧非/熊詩近水上漁船)
　　方干(字雄飛新定人咸通中一舉不得志遂遯㑹/稽漁於鑑湖歿後十餘年宰臣張文蔚奏名)
　　　(儒不第者五人請賜一/官以慰其魂干其一焉)
　　　題桐廬謝逸人江居(一統志桐廬縣在浙江嚴/州府城東一百里本漢富)
　　　　(春縣之桐溪鄉吳廣/武中析置桐廬縣)
少小髙眠無一事(孫萬夀詩少小拙謀身韓愈詩少小/尚竒偉徐陵文門前擾擾我且安眠)
(耿湋竹亭詩閑詠疎篁近髙眠逺岫微白居/易詩盡日後㕔無一事白頭老監枕書眠)五侯勲盛
欲如何(漢書元后傳上悉封舅譚為平阿侯商成都侯/立紅陽侯根曲陽侯逢時髙平侯五人同日封)
(故世謂之五侯後漢書單超傳封超新豐侯璜武原侯/瑗東武陽侯悺上蔡侯衡汝陽侯五人同日封故世謂)
(之五侯案璜徐璜瑗具瑗悺左悺衡唐衡也李嘉祐詩/傲吏身閒笑五侯史記李斯傳聞之荀卿曰物禁太盛)
(今人臣之位無居臣/上者可謂富貴極矣)湖邊倚杖寒吟苦(杜甫詩栁綻湖/邊綠王維詩倚)
(杖柴門外秋興賦蟬嘒嘒以寒吟杜牧寄張/祜詩仲蔚欲知何處在苦吟林下拂詩塵)石上横琴
夜醉多(宋書蕭思話傳嘗從太祖登鍾山道有磐石清/泉上使於石上彈琴因賜以銀酒鍾曰相賞有)
(松石間意李白詩手舞石上月又横琴倚髙松/孟浩然詩抱琴來取醉宋書孔凱傳醉日居多)鳥自樹
梢隨果落(白居易詩開花寄樹梢劉商詩鳥/喧殘果落許渾詩鳥驚山果落)人從窓外
卸帆過(庾信詩澗水纔窓外湛方生詩落帆依江渚李/中詩沙汀月冷帆初缷孟浩然詩龍沙豫章北)
(九日挂/帆過)由來朝市為真隱(王康居詩小隱隱林藪大隱/隱朝市白居易詩大隱在朝)
(市小隱在丘樊宋書何尚之傳袁淑錄古隱士有/跡無實者著真隱傳以嗤焉杜甫詩薄劣慙真隠)可要
棲身向薜蘿(郭璞詩山林隠遯棲玉篇薜山芹也又薜/荔也蘿女蘿托松而生南史宗測傳度形)
(而衣薜蘿杜甫詩/洞口經春長薜蘿)
　　　再題路支使南亭
行處避松兼礙石(庾信詩横石三五片長松一兩株又/欹松横礙馬又洞石礙横松杜甫詩)
(出入巨/石碍)即須門徑落斜開(劉長卿詩門徑蒼苔合庾信/賦入欹斜之小徑六帖後漢)
(張仲蔚蓬蒿滿室惟開一行徑謝靈運山/居賦剪榛開徑杜甫詩柴門不正逐江開)愛邀舊客看
漁釣(謝幼度詩愛客不告疲張説詩命駕邀漁父杜甫/詩舊客舟碍滯潘岳閒居賦沼池足以漁釣張載)
(濛汜池賦攬/漁釣之所收)貪聽新禽駐酒杯(髙隠傳戴顒春日攜雙/柑斗酒人問何之曰往)
(聽黄鸝聲鮑泉詩新禽新聽好蕭瑱詩新禽爭弄/響何遜詩夕駐臨卭杯杜甫詩莫怪頻頻勸酒杯)樹影
不隨明月去(王冷然賦搖樹影于青岸劉孝綽林下映/月詩明明三五月垂影當髙樹杜甫詩月)
(林散/青影)溪聲常送落花來(陳閏詩溪聲雨聲聽不辨趙嘏/詩溪聲涼傍客衣秋劉孝綽詩)
(落花浮浦出王維詩/何因吹送落花來)睡時分得江淹夢五色毫端弄逸
才(梁書江淹傳淹常夢人以五色筆與之由是文思日/進南史淹嘗宿冶亭夢一丈夫自稱郭璞謂曰吾有)
(筆在卿處多年可以見還淹乃探懐中得五色筆一枝/以授之抱朴子吐琳瑯於毫墨之端後漢書蔡邕傳伯)
(喈曠代逸才左思/詩弱冠弄柔翰)
　　　聽段處士彈琴
幾年調弄七條絲(楊希道詠琴詩齊娥初發弄趙女正/調聲廣雅神農氏琴五絃曰宫商角)
(徴羽文王増二絃曰少宮少商劉長卿聽琴詩冷冷/七絲上靜聽松風寒裴儀直詩殷勤封在七條絲)元
化分功十指知(陳子昂詩深居觀元化元結樂歌元化/油油兮孰知其然章孝標金丹詩隂陽)
(曽化炭造化亦分功蔡邕琴賦屈伸低昂十指如雨/白居易五絃琴詩十指無定音又琴格髙低心自知)泉
迸幽音離石底(李白詩拂袖白雲開素琴彈為三峽流/泉音韓愈聯句泉音玉琮琤吳筠琴詩)
(代乏式微者幽音誰與論杜甫詩秋花危/石底琴操河間雜歌有石上流泉一曲)松含細韻在
霜枝(王維詩更聞松韻切李白詩忽聞悲風調宛若寒/松吟沈約髙松賦經千霜而得拱仰百仞而方枝)
(琴操河間雜歌/有風入松一曲)窓中顧兔初圎夜(何遜詩窓中度落葉/簾外隔飛螢楚辭厥)
(利惟何而顧免在腹梁簡文帝詩非闗顧兔沒豈是桂/枝明劉孝綽望月詩扇影出將圎歐陽詹望月詩序取)
(於月數則/蟾兔圎)竹上寒蟬盡散時(庾信詩竹動蟬爭散曹植/詩秋風發微涼寒蟬鳴吾)
(側韋莊聽彈琴詩/蟬移髙栁迸殘聲)惟有此時心更靜(韋應物詩美人為/我彈五絃塵埃忽)
(靜心悄然白居易詩欲得身/心俱靜好自彈不及聽人彈)聲聲可作後人師(常建聽/琴詩一)
(指指應法一聲聲爽神元結詩别寉聲聲怨夜絃樂府/解題伯牙學琴於成連先生成連云吾師方子春今在)
(東海中能移人情乃與伯牙俱至蓬萊山曰子居習之/吾將迎師刺船而去伯牙近望無人但聞海水洞滑之)
(聲乃援琴而歌伯/牙遂為天下妙矣)
　　　叙錢塘異勝(元和郡縣志錢塘記云漢時郡議/曹華信立塘以防海水募有能致)
　　　　(土石者即與錢及塘成縣境䝉利是為錢塘/按史記始皇至錢塘臨浙江秦時已有此名)
　　　　(疑所説為謬一統志/錢塘在杭州府城南)
暖景融融寒景清(梁元帝纂要春景曰媚景和景韶景/左傳其樂也融融李白詩融融白玉)
(輝映我青娥眉纂要冬景曰/寒景杜甫詩春風江漢清)越臺風送曉鐘聲(水經注/山隂縣)
(西門外有自來山越起靈臺於山上一統志越王臺在/種山東北勾踐登眺之所竇鞏詩日暮東風芳草綠鷓)
(鴣飛上越王臺孔德紹詩臨風聽殘鐘/戴叔倫詩羈旅常堪醉相留畏曉鐘)四郊逺火燒烟
月(周禮天官以九賦斂財賄二曰四郊之賦王維詩陌/上新别離蒼茫四郊晦管子齊之北澤燒火光照堂)
(下李白荆門詩江陵識遙火應在渚宫城張/九齡詩煙月賞恒餘劉長卿詩煙月自氛氲)一道驚波
撼郡城(岑參詩一道鳴迅湍兩邊夾連岸張衡西京賦/散似驚波謝靈運山居賦湯湯驚波孟浩然詩)
(波撼岳陽城羊士諤/詩槐栁蕭疎遶郡城)夜雪未知東岸綠(語林王子猷居/山隂大雪夜眠)
(覺開室酌酒四望皎然因起彷徨詠左思招隠詩白居/易詩夜雪有佳趣幽人出書帷水經注永建中陽羡周)
(嘉上書以縣逺赴㑹至難求得分置遂以浙/江西為吳以東為㑹稽江淹詩岸綠開河栁)春風猶放
半江晴(梁簡文帝詩早得春風意春風復有情杜甫詩/步屧隨春風又安得并州快剪刀剪取吳淞半)
(江水梁簡文帝詩雲穿天半晴張/九齡詩試上江樓望初逢山雨晴)謝公吟處依稀在(宋/書)
(謝靈運傳靈運移籍㑹稽毎有一詩至都邑貴賤莫不/競冩宿昔之間士庶皆遍李白詩臨風懐謝公杜甫詩)
(遊山憶謝公劉禹錫荆門/懐古詩宋臺梁館尚依稀)千古無人繼盛名(白居易詩/傳聲千古)
(後得意一時間漢書黄瓊傳盛名之下/其實難副杜甫詩題柱盛名兼絶唱)
　　　鹽官王長官新創瑞隱亭(舊唐書地理志杭州/鹽官縣漢海鹽縣地)
　　　　(有鹽官吳遂名縣屬江南道一統志海寧縣在/杭州府城東一百二十里吳王濞於此立鹽)
　　　　(官三國吳因置鹽官縣唐書蕭至忠傳故事/臺無長官其所奏請當専達元稹連昌宮詞)
　　　　(長官清貧/太守好)
指畫便分元化力(禮記凡有指畫於君前用笏後漢書/馬援傳援於帝前聚米為山谷指畫)
(形勢李邕春賦驚洪濤之神用偉元化/之工作李白畫贊筆鼓元化形分自然)周迴秀絶自清
機(謝靈運山居賦四山周迴雙流逶迤謝道韞登山詩/峩峩東岳髙秀極冲青天文心雕龍秀以卓絶為巧)
(曹攄詩清/機發妙理)孤雲戀石尋常住(三秦記孤雲兩角去天一/握杜甫詩孤雲亦羣遊神)
(物有所歸孔範白雲抱幽石詩白雲浮逺蓋飄飄繞石/飛張華鷦鷯賦序翔集尋常之内陶潛詩相去不尋常)
(道路邈/何因)落絮縈風特地飛(世説謝道韞曰未若栁絮因/風起蕭子顯栁詩落絮亂從)
(風王維詩桃李隂隂栁絮飛戴叔/倫詩為愛去年梅凌寒特地開)雛鳥啼花催釀酒(庾/信)
(詩春山百鳥啼沈佺期詩啼鳥弄花疎/魏文帝詔蒲萄釀以為酒甘於麯米)驚魚濺水誤沾
衣(盧照鄰詩魚戲不驚綸庾信畫屏風詩弓衣濕濺水/王建宫詞競渡船頭掉綵旗兩邊濺水濕羅衣張説)
(詩細雨不沾衣岑參詩巻/簾山對酒上馬雪沾衣)明年秩滿難將去(南史虞寄/傳前後所)
(居官未嘗至秩滿裁期月便自求解退沈約詩秩滿撫逺/白雲淹留事芝髓世説阮仲容先幸姑家鮮卑婢姑當)
(移初謂當留婢既發定/將去仲容借騾追之)何事先教畫取歸(韓愈楸樹詩/不得畫師來)
(貌取定知難見一生中/錢起詩秩滿歸白雲)
　　　送孫百篇遊天台(案孫百篇名發為台州從事/見干集及陸龜䝉詩干贈孫)
　　　　(詩云御題百首思縱横半日功夫舉世名其/寄台州孫從事詩又有聖世科名酬志業仙)
　　　　(山秀絶助神機句龜䝉詩云直應天授與詩/情百詠惟消一日成題曰和送孫發百篇逰)
　　　　(天台即依干此詩原韻也孫綽遊天台山賦/序天台山者蓋山嶽之神秀也涉海則有方)
　　　　(丈蓬萊登陸則有四明天台一統志/天台山在天台縣西一百一十餘里)
東南雲路落斜行(梁鴻適吳詩逝舊邦兮遐征將遙集/兮東南沈約詩都令人徑絶惟有雲)
(路通北史文苑傳序俱騁龍光並驅雲路/遊天台山賦落五界而迅征注落斜行也)入樹穿村見
赤城(儲光羲華隂詩淅瀝入溪樹颼颼驚夕鴻白居易信/詩失路入烟村遊天台山賦赤城霞起而建標庾)
(詩千燈/照赤城)逺近常時皆藥氣(易無有逺近幽深遂知來物/邵説表伏奉恩㫖敕賜臣臘)
(日香藥開奩氣馥李/賀詩宵寒藥氣濃)髙低無處不泉聲(九華山錄回望/九華横側髙低)
(無一同者沈佺期詩竹裏泉聲/百道飛王維詩泉聲咽危石)映巖日向牀頭沒(謝朓/秋竹)
(曲從風既裊裊映日頗離離陳後主樂府映日花光動/唐太宗終南山詩出紅扶嶺日入翠貯巖烟岑參詩片)
(月到/床頭)濕燭雲從柱底生(薛道衡詩石濕曉雲濃郭璞逰/仙詩風生梁棟間雲出窓牖裏)
(張衡西京賦跱逰極於浮/柱裴讓之詩絶野寒雲生)更有仙花與靈鳥(李又詩仙/花綴冕旒)
(孫逖詩仙花寒未落劉楨詩靈/鳥宿水裔鮑照詩湘濵有靈鳥)恐君多半未知名(莊子/春雨)
(日時草木怒生銚鎒始脩草木之封植者過半而不知/其然班固西都賦軼雲雨于大半儲光羲詩山中有流)
(水借問/不知名)
　　楊䕫
　　　題鄭山人郊居
谷口今逢避世才(法言谷口鄭子真耕於巖石之下名/振京師杜甫詩谷口舊相得管子避)
(世之道不可以進取莊子此江海/之士避世之人閒暇者之所好也)入門瀟灑絶塵埃(蔡/邕)
(樂府入門各自媚南史隠逸傳孫緬為尋陽太守落日/逍遙渚際見一輕舟陵波隱顯俄而漁父至神韻瀟洒)
(垂綸長嘯李白古風入門上髙堂列鼎錯珍羞又詩一/身自瀟洒王維詩桃源面面絶風塵杜審言詩習池風)
(景異歸路/滿塵埃)漁舟下釣乘風去(王勃滕王閣序漁舟唱晚/王維詩蓮動下漁舟王績)
(詩東川聊下釣梁書宗慤傳願乘長風破萬里/浪李白登太白峯詩願欲乘風去直上浮雲間)藥醖留
賔待月開(王昌齡詩百花仙醖能留客一飯胡麻幾度/春梁簡文帝詩金張及許史夜夜尚留賔杜)
(審言詩巻簾惟待月應在醉中/歸許渾詩待月東林月正圎)數片石從青嶂得(李白/詩君)
(不見晉朝羊公一片石龜頭剥落生莓苔李頎詩片石/孤雲窺色相沈約詩鬱律搆丹巘崚嶒起青嶂孟浩然)
(詩薄雲/界青嶂)一條泉自白雲來(嵇含詩渴飲一流泉朱慶餘/詩一派新泉日午時李嶠詩)
(月下白雲來鮑溶得/僧書詩書下白雲來)竹軒相對無言語(杜牧詩多為裁/詩步竹軒韋應)
(物詩兩山鬱相對梁簡文帝如/響詩逺聞如句詠遙應成言語)盡日南山不欲迴(後漢/書桓)
(榮傳詔諸生雅吹擊磬盡日乃罷杜甫詩綠樽須盡日/晉書翟湯傳湯潯陽人司徒王導辟不就隱於縣界南)
(山陶潛詩采菊東籬下悠然見南山/韓愈詩郡樓乘晚上盡日不能迴)
　　章碣
　　　寄友人
謝家山水屬君家(南史陳顯達傳麈尾蠅拂是王謝家/物王勃序非謝家之寶樹韋應物詩)
(雲林謝家宅山水敬亭祠晉書謝安傳居㑹稽與王羲/之許詢支遁游處出則漁弋山水入則言詠屬文南史)
(顔延之傳何偃呼延之曰顔公延之荅曰非君家阿/公何以見呼為公李端詩君家舊林壑寄在亂峯西)曽
共持鈎擲嵗華(列子臨河持竿心無雜慮唯魚之念投/綸沈鈎手無輕重物莫能亂元稹詩復)
(念佳辰擲謝朓詩嵗華春有/酒盧照鄰詩栁色搖嵗華)竹裏竹雞眠蘚石(劉孝綽/詩竹裏)
(見攢枝何遜詩竹裏見螢飛本草山菌子即竹雞也多/居竹林比鷓鴣差小劉孝威詩石岸生寒蘚盧照鄰詩)
(舊石開/紅蘚)溪頭鸂鶒踏金沙(王績詩更坐北溪頭臨海異/物志鸂鶒水鳥毛有五色謝)
(惠連賦覽水禽之萬類信莫麗乎鸂鶒杜甫/詩鵁鶄鸂鶒滿晴沙左思蜀都賦金沙銀礫)登樓夜坐
三層月(王粲賦登茲樓以四望曹植詩明月照髙樓阮/籍達生論季秋遙夜之月南史陶𢎞景傳永元)
(初更築三層樓𢎞景處其上/弟子居其中賔客至其下)接果春看五色花(洛陽風/土記花)
(之本去地五七寸許截之以泥封裹用軟土擁之以蒻/葉作庵子罩之不令見日惟南向留一小户以達氣至)
(春乃去其覆此接花之法也張九齡詩春華頻覺早宋/之問詩源水看花入梁簡文帝賦序並豔千光之樹連)
(英五色/之花)昨日西風動歸思(江淹詩送君如昨日爾雅西/風曰泰風晉書張翰傳齊王)
(冏辟為大司馬東曹椽翰因秋風起乃思吳中菰菜蓴爵/羮鱸魚膾曰人生貴得適志何能羈宦數千里以要名)
(乎遂命駕而歸陶潛詩綿緜歸思紆/劉長卿詩何意秋風來飄然動歸思)滿船涼葉在天涯
(張九齡詩餘花滿客船謝莊文秋風散兮涼葉稀古詩/相去萬餘里各在天一涯徐陵書天涯藐藐地角悠悠)
　　陸龜䝉
　　　闔閭城北有賣花翁討春之士往往造焉因招
　　　　襲美(吳越春秋子胥曰凡欲安君治民必先/立城郭設守備闔閭曰善子胥乃造築)
　　　　(大城周迴四十七里劉長卿詩春風倚棹闔/閭城開天遺事都人士女每至正月半後各)
　　　　(乘車跨馬供帳於園圃或郊野為探/春之宴南部新書皮日休字襲美)
故城邊有賣花翁(武元衡登闔閭城詩栁發花開映故/城李白烏棲曲黄雲城邊烏欲棲夢)
(華錄季春萬花爛熳賣花者以馬/頭竹籃鋪排歌呌之聲清竒可聽)水曲舟輕去盡通(晉/書)
(王羲之傳清流激湍映帶左右引以為流觴曲水梁簡/文帝詩水曲文魚聚戰國策乘夏水浮輕舟庾肩吾詩)
(浪湧燕舟輕白居易/詩淺水橋低去盡通)十畆芳菲為舊業(詩十畆之間兮/白居易池上篇)
(五畆之宅十畆之園庾肩吾詩春日生芳菲晉書桓温/傳請一切北徙以實河南資其舊業反其土宇左思詩)
(金張藉/舊業)一家烟雨是元功(劉長卿詩千峰寄一家崔湜/詩烟雨接三湘國語以贊元)
(功後漢書二十八將論/髙秩厚禮允荅元功)閒添藥品年年别(王􁁈頭陀寺/碑四照之花)
(萬品元結菊圃記在藥品是良藥為蔬菜是嘉蔬李華/記種竹藝藥以佐正性華實相蔽百有餘品蔣渙詩年)
(年承雨露傅休奕李賦/五色有章種别類分)笑指生涯樹樹紅(莊子吾生也/有涯王績詩)
(阮籍生涯懶庾信誌銘樹樹秋/聲王建詩樹頭樹底覔殘紅)若要見春歸處所(梁簡/文帝)
(詩春歸思復生岑參詩長安雪後似春歸白居易詩/常恨春歸無覔處宋玉髙唐賦風止雨霽雲無處所)不
過攜手問東風(詩惠而好我攜手同行沈約詩夾道覔/陽春相將共攜手禮記東風解凍范雲)
(詩東風/栁線長)
　　　薔嶶
倚墻當户自横陳(本草經薔薇作墻蘼注草蔓柔靡依/墻援而生故名梁元帝看摘薔薇詩)
(墻髙攀不及栁惲詩當户種薔薇枝葉太葳㽔司馬/相如賦花容自獻玉體横陳梁元帝詩横枝斜綰袖)致
得貧家似不貧(北史蔡景王整傳世間貧家兄弟多相/愛由相假藉劉長卿詩青苔黄葉滿貧)
(家元稹詩家有/驪珠不復貧)外布芳菲雖笑日(吳越春秋内脩其德/外布其道儲光羲薔)
(薇歌秦家女兒愛芳菲畫眉相伴採葳蕤賈氏説林武/帝與麗娟看花時薔薇始開態若含笑帝曰此花絶勝)
(佳人笑也麗娟曰笑可買乎帝曰可麗娟遂取黄金百/斤作買笑錢奉帝為一日之歡薔薇名買笑自麗娟始)
(駱賔王詩分/黄俱笑日)中含芒刺欲傷人(杜甫除草詩芒刺在我/眼焉能待髙秋本草薔)
(薇莖多刺勒人梁元帝詩薔薇嫌/刺多朱慶餘薔薇詩綠攢傷手刺)清香往往生遙吹(謝/靈)
(運賦怨清香之難留劉緩薔薇詩輕/香共逐吹蘇頲詩往往花間逢綵石)狂蔓看看及四鄰
(孟郊賞薔薇詩狂艷如索扶左傳無使滋蔓獨孤及詩/紫蔓青條拂酒壺孟浩然詩看看似相識淮南子髙懸)
(大鏡坐見四隣庾信詩昨/夜鳥聲春驚鳴動四鄰)遇有客來堪玩處(易有不速/之客三人)
(來陶潛詩有客賞我趣每每顧林園/儲光羲薔薇歌庭影離離正堪玩)一端晴綺照烟新
(古詩客從逺方來遺我一端綺梁簡文帝/薔薇詩照日吐新芽祖詠詩清明烟火新)
　　　奉和襲美夏景冲澹作
蟬雀參差在扇紗(南史何戢傳宋武帝賜戢蟬雀扇善/畫者顧景秀所畫詩參差荇菜盧照)
(鄰詩宿鳥復參差梁元帝詩團扇/掩輕紗張正見詩歌扇掩團紗)竹襟輕利籜冠斜(孟/郊)
(詩竹氣碧衣襟潘岳西征賦開襟乎清暑之館又詩輕/襟隨風吹蔡邕彈碁賦輕利調博易使馳騁漢書髙祖)
(紀髙祖為亭長乃以竹皮為冠及貴常冠所謂劉氏冠/也注竹皮笋皮謂笋上所解之籜耳南史明僧紹傳僧)
(紹還攝山髙帝賜竹根如/意笋籜冠隱者以為榮)壚中有酒文園㑹(史記司馬/相如傳相)
(如之臨卭買一酒舍酤酒而令文君當壚又相如拜為/孝文園令卓文君白頭吟今日斗酒㑹明旦溝水頭儲)
(光羲詩詞/客向文園)琴上無絃靖節家(晉書陶潛傳潛畜素琴一/張絃徽不具每朋酒之㑹)
(則撫而和之曰但得琴中趣何勞絃上聲梁昭明太/子靖節先生傳淵明不解音律而畜無絃琴一張)芝
畹烟霞全覆穗(説文芝神草也楚辭余既滋蘭之九畹/兮又樹蕙之百畆謝朓詩左蕙畹兮彌)
(望右芝原兮寫目北史徐則傳飡松餌术/棲息烟霞王績賦石菌抽葉金芝吐穗)橘州風浪半
浮花(水經注湘水又北逕南津城西西對橘州杜甫詩/喬口橘州風浪促庾信詩倐忽河中風浪吹異物)
(志橘白華赤實劉孝儀謝橘啓倒影陽池/垂華金堞李孝貞詠橘詩白華散如雪)閒思兩地忘
名者(獨孤及詩海西望京口兩地各天末武元衡詩兩/地山河分節制顔氏家訓上士忘名中士立名)
不信人間髮解華(莊子有人間世篇髙士傳宗測少靜/退不樂人間遂往廬山止祖田宅後)
(漢書邊讓傳幕府初開博選清英華髮舊德並為元龜/新序齊國有閭丘卭年十八道遮宣王願得小仕宣王)
(曰子年尚稚未可也士亦華髮墮顛/而後可用耳王適詩華髮欲成翁)
　　皮日休
　　　禇家林亭
廣庭遙對舊娃宫(曹植詩豐年大置酒玉樽列廣庭隋/書天文志置器廣庭則函牛之鼎如)
(釜述異記吳王於宫中作海靈館館娃閣左思吳都賦/幸乎館娃之宮吳郡志靈岩山在平江府城西吳王别)
(苑在焉有館娃宮唐/太宗詩丹陵幸舊宫)竹島蘿溪委曲通(李白詩野竹攢/石生含烟映江)
(島孟浩然詩鬱島藏深竹又蘿月映深溪王昌齡詩/女蘿覆石壁溪水幽濛朧傅縡詩樓臺宛轉曲皆通)茂
苑樓臺低檻外(左思吳都賦佩長洲之茂苑謝莊詩茂/苑豈舊林徐陵詩樓臺非一勢臨玩自)
(多竒王勃詩檻/外長江空自流)太湖魚鳥徹池中(書震澤注震澤吳南/太湖名越絶書太湖)
(周三萬六千頃漢書司馬相如傳東注太湖注太湖在/吳縣晉書嵇康傳㳺山澤觀魚鳥心甚樂之王豐之詩)
(感興魚鳥西京雜記/積草池中有珊瑚樹)蕭疎桂影移茶具(杜甫詩瓠葉轉/蕭疎梁元帝樂)
(府桂影含秋色王褒童約烹茶盡具餔已蓋蔵唐書隠/逸傳陸羽嗜茶著茶經三篇言茶之原之法之具尤備)
狼籍蘋花上釣筒(史記淳于髠傳杯盤狼籍韓愈詩狂/風簸枯榆狼籍九衢内劉希夷詩蘋)
(花日自新類要蘋花五出黄細而香盛于中夏案陸龜/䝉漁具詩序云緡而竿者總謂之筌筌之流曰筒龜䝉)
(與日休各/有釣筒詩)爭得共君來此住(南史禇伯玉傳禇先生從/白雲㳺舊矣近故要其來)
(此冀慰日夜白居易/詩洛下園林終共住)便披鶴氅對清風(晉書王恭傳恭/嘗披寉氅裘涉)
(雪而行孟昶窺見之歎曰此真神仙中人也杜審言詩/鶴氅競尋玉南史謝譓傳入我室者但有清風對我飲)
(者惟當明月阮籍/詩清風吹我襟)
　　曹唐
　　　贈南嶽馮處士(爾雅江南衡注衡山南嶽晉書/天文志少微四星在太微西南)
　　　　(第一星/處士)
白石溪邊自結廬(詩揚之水白石鑿鑿甯戚飯牛歌滄/浪之水白石粲杜甫詩飽聞榿木三)
(年大為致溪邊十畆隂陶潛詩結廬在人境而無車馬/喧唐書王績傳仲長子光隱者也結廬北渚凡三十年)
(白居易詩擬近東/林寺溪邊結一廬)風泉滿院稱幽居(王融綠水曲風泉/動華燭王􁁈頭陀)
(寺碑崖谷共清風泉相渙孟浩然詩風泉滿/清聽禮記幽居而不淫杜甫詩梅發對幽居)鳥啼深樹
劚靈藥(庾信詩春山百鳥啼趙冬曦詩舊館逢花發他/山值鳥啼阮瑀苦雨詩深樹猶沾裳説文劚斫)
(也十洲記仙草靈藥甘液玉英靡所不/有孟浩然詩瑞花長自下靈藥豈須栽)花落閒窓讀道
書(宋子侯詩纎手折其枝花落何飄揚謝朓詩鳥散餘/花落梁簡文帝詩玩飛花之度窓魏志張魯傳祖父)
(陵學道鵠鳴山中造作道書梁武帝/㑹三教詩中復觀道書有名與無名)烟嵐晚過鹿裘濕
(賈島詩烟嵐沒曉村白居易詩晚嵐林葉暗沈佺期詩/歸路烟霞晚列子孔子逰於泰山見榮啓期行乎郕之)
(野鹿裘帶索鼓琴而歌淮南子文繡白狐人之所好也/而堯白衣揜形鹿裘禦寒盧照鄰詩天寒禦鹿裘祖詠)
(詩雲濕/坐禪衣)水月夜明山舍虚(江總脩心賦寢處風雲馮栖/水月唐太宗聖教序松風水)
(月未足比其清華左傳恒星不見夜明也子夜歌秋夜/涼風起天髙星月明杜甫詩四更山吐月殘夜水明樓)
(南史周顒傳雖有妻子獨居山舍又京産傳請劉瓛至/山舍講書傾資供待陶𢎞景尋山志庭虛月映琴響風)
(哀孟浩然詩/松月夜窓虛)支頤冷笑緣名出(王維詩搘頤問樵客案/搘同支李白詩時人見)
(我指殊調見余大言皆冷笑白居易詩閒談冷/笑接交親錢起詩安危皆報國文武不緣名)終日王
門强曳裾(易君子終日乾乾老子驟雨不終日崔駰達/㫖下不步卿相之庭上不登王公之門漢書)
(鄒陽傳飾固陋之心則何王之門不/可曳長裾乎杜甫詩鄒生惜曳裾)
　　鄭谷
　　　舟行
九派迢迢九月殘(説苑禹鑿江以通於九派灑五湖而/定東海郭璞江賦流九派於潯陽鮑)
(照詩九派引滄流潘岳詩迢迢逺行客謝靈運詩迢迢/萬里帆茫茫何所之詩九月授衣晉子夜歌適憶三陽)
(初今已九秋暮沈佺/期詩亭傳理殘秋)舟人相語且相寛(木華海賦舟人/漁子徂南極東)
(盧綸詩舟人夜語覺潮生白居易詩相逢/不閒語爭奈日長何杜甫詩他鄉意緒寛)村逢好處嫌
風便(謝朓詩曖曖江村見韓愈詩最是一年春好處又/盆城去鄂渚風便一日耳丘為泛若耶溪詩每尋)
(樵風便往/來殊不難)酒到醒來覺夜寒(劉伶酒德頌兀然而醉豁/爾而醒杜甫詩酒醒思卧)
(簟衣冷欲裝綿梁簡文帝詩寒重夜/風吹李白夜坐吟冬夜夜寒覺夜長)蓼水白波喧夏口
(詩予又集于蓼傳水草也急就篇注葉長鋭而薄生於/水中者曰水蓼莊子白波若山海水震蕩水經注白波)
(奮流自成潭渚杜甫詩黄牛峽水喧南史何尚之傳夏/口在荆江之中正對沔口通接雍梁實為津要王維詩)
(青草瘴時過夏口一統志夏口在武昌府唐稱鄂州為/夏口本在江北自孫權取對岸名夏口而江北之名始)
(晦/)柿園紅葉憶長安(唐書鄭䖍傳䖍好書嘗恐無紙慈/恩寺貯柿葉數屋日取肄書久之)
(殆徧張均詩園紅柿葉稀班固西都賦漢之西都實安/在雍州名曰長安傅休奕詩所思兮何在乃在西長)季
鷹可是思鱸鱠引退知時自古難(晉書張翰傳字季應/齊王冏辟為大司馬)
(東曹掾翰謂同郡顧榮曰有四海之名者求退良難吾/本山林間人無望於時子善以明防前以智慮後因見)
(秋風起思吳中菰菜蓴羮鱸魚膾曰人生貴得適志何/能羈宦數千里以要名爵乎遂命駕歸人皆謂之見機)
(王昌齡詩忽憶鱸魚膾扁舟往江東白居/易詩秋風一筯鱸魚膾張翰搖頭喚不迴)
　　韓溉(江南/人)
　　　松
倚空髙樹淨無塵(陸龜䝉詩繡嶺花殘翠倚空陸雲詩/雞鳴髙樹巔顔延之詩回飈巻髙樹)
(沈約賦鬱彼髙松棲根得地耿湋詩山河迢逓淨/纎塵曹唐詩樹入天台石路新雲和草淨迥無塵)往事
閒徴夢欲分(史記自序述往事思來者白居易詩閑徴/雅令窮經史吳志孫皓傳注丁固為尚書)
(夢松樹生其腹上謂人曰松字十八公也後十八/年吾其為公乎元稹詩人生同大夢夢與覺誰分)翠色
本宜霜後見(謝偃髙松賦獨潔固而不渝常猗猗而結/翠李徳林詩嵗寒無改色孟郊詩青松多)
(夀色曹毗文松以負霜稱雋陶/潛詩懐此貞秀姿卓為霜下傑)寒聲偏向月中聞(沈約/寒松)
(詩梢聳拔寒聲青葱標暮色謝朓髙松賦懐風音而送/聲當月路而留影劉得仁聽松聲詩況復當秋暮偏宜)
(在月明白居易詩蕭寥/發為聲半夜明月前)啼猿想帶蒼山雨(徐陵詩猿啼/知谷晚唐太)
(宗詩别鶴栖琴裏離猿啼峽中韋應物詩/春潮帶雨晚來急岑參詩夜猿啼山雨)歸鶴應和紫
府雲(元結詩鄉園不見重歸鶴李嶠松詩隺栖君子樹/白居易詩不見千年鶴多栖百丈松十洲記青丘)
(有紫府宮天真仙女逰於此地庾信廣成子贊治身紫/府問政青丘劉孝綽詩舒雲類紫府陶潛詩雲隺有竒)
(翼/)莫向東園競桃李(阮籍詩嘉樹下成蹊東園桃與李/王勃詩東園垂栁徑韓愈詩邇來)
(又見桃與梨交開紅白如爭競李/白詩願君學長松愼勿作桃李)春光還是不容君
(李百藥賦眷春光而怡送白居易詩時時偷眼看春光/史記孔子世家不容何病不容然後見君子顧況詩為)
(報烟霞道人/間久不容)
　　崔塗(字禮山江南人光/啓四年登進士第)
　　　鸚鵡洲即事(水經注江水又東逕歎父山江之/右岸當鸚鵡洲庾信賦落帆黄鶴)
　　　　(之浦藏船鸚鵡之洲一統志鸚鵡洲在武昌/府城南跨城西出江中黄祖殺禰衡處衡嘗)
　　　　(作鸚鵡賦故名列子周之尹氏有老役夫/晝則呻呼而即事陶潛詩即事多所欣)
悵望春襟鬱未開(謝朓詩停驂我悵望元稹詩悵望殘/春萬般意江淹詩憂襟未能整潘岳)
(西征賦開襟乎清暑之館陶潛/詩凱風因時來回飈開我襟)重吟鸚鵡益堪哀(楚辭/立江)
(介而長吟兮愁哀哀而累息李白詩重吟真曲和清吹/後漢書禰衡傳黄祖長子射大㑹賔客人有獻鸚鵡者)
(射舉巵於衡前曰願先生賦之以娛佳賔衡攬筆而作/文無加㸃辭采甚麗李白望鸚鵡洲懷禰衡詩吳江賦)
(鸚鵡落筆超羣英劉妙容/歌歌宛轉宛轉凄以哀)曹瞞尚不能容物黄祖何因
解愛才(魏志武帝紀太祖武皇帝姓曹諱操字孟德注/太祖一名吉利小字阿瞞又吳人作曹瞞傳後)
(漢書禰衡傳衡少有才辨氣尚剛傲曹操欲見之不肯/往而數有恣言操怒謂孔融曰衡竪子孤殺之猶雀鼠)
(耳顧此人素有虚名逺近將謂孤不能容之今送與劉/表視當如何于是遣人騎送之復侮慢於表表以江夏)
(太守黄祖性急故送衡與之衡為祖作書記祖大㑹賔/客衡言不遜順祖慙恚遂殺之李白詩魏帝營八極蟻)
(視一禰衡黄祖斗/筲人殺之受惡名)幽島暖聞燕雁去(陶雍詩幽島曲池/相隠映王逸九思)
(風習習以和暖李益詩忽聞燕雁一聲去迴鞍挾彈平/陵園荆州圖記沮縣西北平里有雁浮山髙三十餘里)
(脩岩遐亘擢幹干霄雁/南翔北歸徧徑其上)曉江晴覺蜀波來(温庭筠詩開/屏見曉江楊)
(炯浮漚賦狀若初蓮出浦映晴江而未開江/元稹詩秦人惟識秦中水長憶吳江與蜀)何人正得風
濤便(晉書王濬傳濬將至秣陵王渾遣信要令暫過論/事濬舉帆直指報曰風利不得泊也王粲浮淮賦)
(于是帆風興濤征鼔若電孔德/紹詩思得乘風便蕭然河漢遊)一㸃輕帆萬里迴(杜甫/詩輕)
(帆好去便錢起詩涼吹片帆輕郭璞江賦呼吸萬/里吐納靈潮南史宗慤傳願乗長風破萬里浪)
　　杜荀鶴(字彦之池州人有詩名自號九華山人大/順二年第一人擢第復還舊山宣州田頵)
　　　(遣至汴通好朱全忠厚遇之表授翰林學/士主客貟外郎知制誥自序其文為唐風)
　　　冬末同友人泛瀟湘(水經注湘水出零陵始安/縣陽海山即陽朔山也湘)
　　　　(中記曰湘水之出於陽朔則觴為之舟至洞/庭日月若出入於其中也又二妃神逰洞庭)
　　　　(之淵出入瀟湘之浦瀟者水清深也湘中記/曰湘川清照五六丈下見底石如樗蒲矣五)
　　　　(色鮮明白沙如霜雪赤崖/若朝霞是納瀟湘之名矣)
殘臘泛舟何處好(風俗通夏曰嘉平殷曰清祀周曰大/蜡漢改曰臘李頻詩零落梅花過殘)
(臘故園歸去醉新年魏明帝歌泛舟黄河隨波潺湲王/彪之詩泛舟理飛棹杜牧詩借問春風何處好綠楊門)
(巷馬/頭斜)最多吟興是瀟湘(李白詩鏡湖流水漾清波狂客/歸舟逸興多杜甫詩吟多興有)
(餘曹植詩夕宿瀟湘沚/謝朓詩瀟湘帝子逰)就舟買得魚偏美(晉書夏統傳/賈充就船與)
(語其應如響杜甫詩魚知丙穴由來美酒/憶郫筒不用沽張籍詩鄠陂魚美酒偏濃)踏雪沽來酒
倍香(張九齡詩不辭山路逺踏雪也相過詩無酒酤我/張籍詩好酒問人沽王績詩稍覺池亭好偏宜酒)
(甕香白居易詩更愧殷勤/留客意魚鮮飯細酒香濃)猿到夜深啼嶽麓(蕭顯題猿/詩挂月影)
(才通猿啼迥入風徐安貞詩巴東下歸棹莫待夜猿啼/劉瑗詩月光移數尺方知夜已深一統志嶽麓山在湖)
(廣長沙府善化縣西南亦名靈麓峰即/衡山七十二峯之一上有嶽麓書院)雁知春近别衡
陽(劉孝綽詩洞庭春水綠衡陽旅雁歸王勃滕王閣序/雁陣驚寒聲㫁衡陽之浦唐書地理志衡州衡陽郡)
(本衡山郡天寶元年更名衡陽縣一統志回/雁峯在湖廣衡州府雁至此不過遇春而回)與君剰采
江山景(晉書樂志逺詳經籍近采故事王勃兠率/寺浮圖碑野淨川明風景挾江山之助)裁取
新詩入帝鄉(李商隠詩十嵗裁詩走馬成張華詩良朋/貽新詩後漢書劉隆傳河南帝城多近臣)
(南陽帝鄉多近親常建詩玉帛朝回/望帝鄉杜甫詩草奏何時入帝鄉)
　　　山居寄友人
野吟何處最相宜(許棠詩野吟聲自髙陸龜䝉詩縱調/為野吟梁簡文帝詩春風本自竒楊)
(栁最相宜張謂詩/南園春色正相宜)春景暄和好入詩(梁元帝纂要春景曰/和景梁簡文帝書暮)
(春美景風雲韶麗隋書田德懋傳春日暄和氣力何似/杜甫詩日出清江望暄和散旅愁朱慶餘詩空餘孤嶼)
(來詩/景)髙下麥苗新雨後(國語髙髙下下謝靈運詩纎纎/麥垂苗劉商詩麥苗縈隴雉初)
(鳴梁簡文帝詩麥雨交新溜史記日者/傳天新雨道少人王維詩空山新雨後)淺深山色晚晴
時(孟浩然詩山明翠微淺宋之問賦爽氣浮兮黛壑/深李白詩叠春山色郎士元詩山色知殘雨何遜)
(詩振衣喜初霽褰裳對晚/晴王維詩天氣晚來晴)半巖雲脚風牽斷(温庭筠詩/紫氣氤氲)
(捧半巖韓愈詩雲脚飛銀線易林北風相牽提笑言語/元稹詩風牽卧栁絲朱超詩孤生若㫁雲劉禹錫詩㫁)
(雲發/山色)平野花枝鳥踏垂(梁簡文帝銘鬱鬱翠微遼遼平/野杜甫詩星隨平野濶劉孝威)
(詩隔墻花半隱猶見動花枝/太平御覽鷙鳥不立垂枝)倒載干戈是何日(禮記倒/載干戈)
(包之以虎皮將帥之士使為諸侯名之曰建櫜然後知/武王之不復用兵也史記留侯世家偃革為軒倒置干)
(戈書傳千楯也説/文戈平頭㦸也)近來麋鹿欲相隨(孟子與木石居與/鹿豕遊魏文帝賦)
(踐麋鹿之曲蹊聽百鳥之羣鳴杜甫詩荆扉對/麋鹿應共爾為羣錢起詩春山載酒逺相隨)
　　蘇廣文(名字世/次無考)
　　　歸華山因寄幕府(周禮夏官職方氏河南曰豫/州其山鎮曰華山注華山在)
　　　　(華隂山海經太華之山削成而四方其髙五/千仞其廣十里又西曰小華之山史記李牧)
　　　　(傳市租皆輸入幕府為士卒費索隠注/古者出征以幕帟為府署故曰幕府)
山村寥落野人稀(王維詩山村人夜歸杜甫詩歸雲擁/樹失山村王勃序琴臺遼落猶停隠)
(遁之賔元稹詩寥落古行宮庾信賦名為野人之家王/季友詩野人宿在山家少杜預論水利疏往者東南草)
(創人稀王維詩寉巢/松樹遍人訪蓽門稀)竹裏衡門掩翠微(李白詩竹裏無/人聲杜甫詩竹)
(裏行厨洗玉盤詩衡門之下可以栖遲南史袁粲傳席/門常掩三徑纔通爾雅山未及上曰翠微尹式詩山髙)
(翠轉/微)溪渡夜隨明月入(杜甫詩溪行一流水曲折方屢/渡左傳宵涉潁注夜渡畏晉知)
(之庾信詩姮娥隨月落子夜歌冶/逰步明月謝朓詩西户月光入)亭臯春伴白雲飛(漢/書)
(司馬相如傳亭臯千里靡不被築注言為亭堠於臯隰/中栁惲詩亭皋木葉下隴首秋雲飛杜甫詩青春作伴)
(好還鄉隂鏗詩海上春雲雜漢/武帝秋風辭秋風起兮白雲飛)嵇康嬾慢仍躭酒(晉書/嵇康)
(傳嵇康字叔夜譙國銍人有竒才不自藻飾好老莊拜/中散大夫山濤將去選官舉康自代康乃與濤書告絶)
(康書縱逸來久簡與禮相背嬾與慢相成濁酒一杯彈/琴一曲志願畢矣白居易詩懶慢不相訪隔街如隔山)
(杜甫詩躭酒須微/禄説文躭樂也)范蠡逋逃又拂衣(史記范蠡事越王/勾踐二十餘年以)
(為大名之下難以久居乃自與其私徒屬乘舟浮海變/姓名稱陶朱公易歸而逋其邑人三百户晉書郭瑀傳)
(張天錫備禮徵之瑀指翔鴻以示之曰此鳥也安可籠/哉遂深逃絶迹謝靈運詩髙揖九州外拂衣五湖裏)
汀畔數鷗閒不起(廣韻汀水際平沙也杜甫詩但見羣/鷗日日來髙適詩念兹川路濶羨爾)
(沙鷗閒盧照鄰詩迸水/驚秋鷺騰沙起狎鷗)只應知我已忘機(老子知我者/希則我貴矣)
(李白詩杖策尋英豪立談乃知我又我醉君復樂/陶然共忘機儲光羲詩達士志寥廓所在能忘機)
　　周朴(字太朴吳興人避地福/州寄食烏石山僧寺)
　　　桐柏觀(書導淮自桐柏風俗通南陽平氏縣桐/柏大復山在東南淮水所出也水經注)
　　　　(桐柏山南有淮源廟廟中有石龜十二枚極/大名勝志桐柏山在南陽府桐柏縣東南一)
　　　　(里峰巒竒秀上有玉女卧龍紫/霄翠微蓮華諸峰淮水出其下)
東南一境清心目(河圖括地象西北為天門東南為地/户古樂府日出東南隅後漢書伏湛)
(傳為平原太守郡内以安平原一境湛所全也吳均詩/空香清人心杜甫詩出郊已清目孫綽遊天台山賦恣)
(心目之寥朗任/緩步之從容)有此千峰插翠微(梁簡文帝詩百嶺相/迂蔽千峰共隱天唐)
(太宗詩碧峰插遙天劉繪詩翠/微上拂景庾信詩金鞍上翠微)人在下方衝月上(南史/傅昭)
(傳袁粲每經昭户輒歎曰經其户寂若無人披其室其/人斯在李嶠文誦經則上界遙聞彈指則下方俱動杜)
(甫詩秀氣衝牛斗李白詩/暮從碧山下山月隨人歸)鶴從髙處破烟飛(鮑照舞鶴/賦驚身蓬)
(集矯翅雲飛何遜詩連翩御飛鶴杜甫詩蘭若山髙處/烟霞障幾重詩有鳥髙飛亦傅于天獨孤及詩逺空霞)
(破露月輪劉繪/詩駕鶴乘紫烟)巖深水落寒侵骨(水經注伏陵山髙峻/岩障寒深隂崖積雪)
(江總詩橋平疑水落沈君道詩水落金沙淺庾/信詩中流覺水寒杜甫詩北來肌骨苦寒侵)門靜花
開色照衣(崔顥詩夜直千門靜劉孝威詩花開人不歸/梁元帝詩日移花色異風散水紋長髙適詩)
(門前駟馬/光照衣)欲識蓬萊今便是(漢書郊祀志自威宣燕昭/使人入海求蓬萊方丈瀛)
(洲注此三神山者相傳在渤海中去人不逺常有至者山海/經  上有仙人宫室皆以金玉為之魯范詩乗空向紫府)
(控鶴下/蓬萊)更於何處學忘機(劉長卿詩何處戀海鶴岑參/詩忘機壓塵喧浪跡向江海)
　　吳融
　　　太保中書令軍前新樓(本傳韋昭度討蜀表傳/掌書記唐書章昭度)
　　　　(僖宗再狩山南昭度平李昌符遷太保兼侍/中昭宗即位守中書令王建攻陳敬瑄於成)
　　　　(都以昭度為西川節度使敬瑄不受詔顧彦/朗與建合兵以討拜昭度兼行營討撫使乃)
　　　　(建幢節行城/下諭其衆)
十二䦨干壓錦城(漢書郊祀志黄帝時為五城十二樓/以候神人樂府古詞䦨干十二曲垂)
(手明如玉江淹詩盡日䦨干頭益州記錦城在益州南/笮橋東流江南岸其處號錦里城元和郡國志錦城在)
(成都南十里李白/詩日照錦城頭)半空人語落灘聲(薛道衡詩浮雲半/空上清吹隔池來)
(子夜歌中宵無人語杜/甫詩黄牛峽靜灘聲轉)風流近接平津閣(晉書王獻之/傳獻之髙邁)
(不羈風流為一時之冠王維詩風流三接令公香漢書/公孫𢎞傳元朔中封丞相𢎞為平津侯又𢎞自起徒步)
(數年至宰相封侯于是起客館開東/閤以延賢人孫逖詩開閤寵平津)氣色髙含細栁營
(謝恵連詩氣色少諧和李華銘景象光徹江湖含氣漢/書周亞夫傳以河内守亞夫為將軍軍細栁王維詩忽)
(過新豐市還/歸細栁營)盡日捲簾江草綠(後漢書桓榮傳詔諸生/雅吹擊磬盡日乃罷樂)
(府西洲曲巻簾天自髙海水搖空綠孫逖詩二月/飛花滿江草栁惲詩深庭秋草綠髙門白露寒)有時
欹枕雪峰晴(元稹詩誰憐獨欹枕斜月透窓明李白詩/江帶峩嵋雪又萬㸃雪峰晴錢起詩晞陽)
(瑞雪/晴)不知奉詔朝天後(魏書叔孫俊傳每逢詔宣外必/告示殷勤杜甫詩奉詔許牽裾)
(賈至詩銀燭朝天紫陌長劉長/卿詩向日三千里朝天十二樓)誰此登臨看月明(梁宣/帝賦)
(盡登臨之雅致庾信詩逰客喜登臨王/建詩遇晴須看月魏武帝詩月明星稀)
　　　禁直偶書(本傳以禮部郎中為翰林學士昭宗/御南闕羣臣稱賀融最先至帝有指)
　　　　(授叠十許藁融跪作詔少/選成語當意詳後遷承㫖)
玉皇新復五城居(翼聖傳玉皇君居於雲房常有紅雲/繞之元稹詩我是玉皇香案吏漢書)
(郊祀志方士有言黄帝時為五城十二樓以候神人李/白詩天上白玉京十二樓五城劉孝綽詩佳麗實皇居)
仙館詞臣在碧虛(王褒銘明庭朝禮仙館羽衣班固兩/都賦序言語侍從之臣朝夕論思日)
(月獻納唐太宗詩言談延國輔詞賦引文/雄楊巨源詩雲陛臨黄道天門在碧虚)錦砌漸看翻
芍藥(盧照鄰詩封霜連錦砌防露拂瑤階詩贈之以芍/藥謝朓詩紅藥當堦翻蒼苔依砌上江總詩欲題)
(芍藥詩/不成)鏁窓還詠隔蟾蜍(後漢書梁冀第舍窓牖皆有/綺疏青瑣鮑照詩玉鈎隔瑣)
(窓韻譜瑣或作鏁西京雜記漢廣川王得玉蟾蜍腹容/五合水以為書滴常衮詩綴簾金翡翠賜硯玉蟾蜍)
敢期林上靈烏語(漢書宣帝紀時鸞鳳集長樂宫東闕/樹上束晳詩嗷嗷林烏受哺於子唐)
(太宗詩仙馭隨輪轉靈烏帶影/飛韓愈詩朝日照屋百鳥語)貪草雲間彩鳳書(漢書/武帝)
(方好藝文嘗召司馬相如等視草翰林志學士於禁中/草書詔謂之視草宗楚客詩窈窕神仙閣參差雲漢間)
(事始石季龍置戲馬觀上安詔書用五色紙銜於木鳳/口而頒行謝朓詩綵鳳鳴朝陽司空曙詩紫鳳朝銜五)
(色/書)爭奈滄浪頻入夢(書嶓冢導漾東流為漢又東為滄/浪之水一統志滄浪水在均州四)
(十里即禹貢滄浪之水任昉詩長泛滄/浪水杜甫詩故人入我夢明我長相憶)白波無際落紅
蕖(莊子白波若山水經注白波奮流自成潭渚徐陵文/巴漢樓船凌波無際江總賦綠芰懸插紅蕖倒生杜)
(甫詩雨浥紅蕖冉冉香/庾信詩蓮衣落夏蕖)
　　　新雁(杜牧詩為問寒沙新到/雁去時還向杜陵無)
湘浦春波始北歸(水經注湘水又北左㑹瓦官水口湘/浦也湘水左逕麓山東山北有白露)
(水口湘浦也湘水左合誓口又北至石廓口並湘浦也/右合麻溪水口湘浦也謝靈運緩歌行娥皇發湘浦又)
(孝感賦起春波於寒川江淹賦春草碧色春水綠波禮/記季冬之月雁北鄉杜甫詩萬里衡陽雁今年又北歸)
玉闗搖落又南飛(後漢書班超傳臣不敢望到酒泉郡/但願生入玉門闗注玉門闗屬燉煌)
(郡今沙州也吳孜詩玉闗信使㫁借詩問不相諳楚辭九/辨蕭瑟兮草木搖落而變衰劉孝綽  禁林寒氣晚方秋)
(未搖落蔡邕胡笳十八拍雁南飛兮欲/寄邊聲潘岳秋興賦雁飄飄而南飛)數聲飄去和秋
色(杜牧早雁詩長門燈暗數聲來范雲詩滄流未可源/髙飄去何已綦母潛詩鐘聲和白雲謝朓詩芸黄共)
(秋/色)一字横來背晚暉(張繼詩一行斜字早鴻來滕王宇/文逌至渭源詩斜去卧天半横來)
(對始平􁀙記仲秋之月鴻雁來/歐陽詹詩千山江上背斜暉)紫閣髙翻雲羃羃(岑參/詩東)
(望白閣雲半入紫閣松明一統志陜西西安府紫閣峯/在鄠縣東南三十里崔湜詩雁翻蒲葉起席豫詩樹深)
(烟羃/羃)灞川低度雨微微(上官昭容詩萬乘觀風出灞川/明一統志陜西西安府灞水在)
(府城東庾信集池雁詩逢風時迥度逐侣乍爭飛李白/詩雁度瀟湘烟曹植賦迎朔風而爰邁兮雨微微而逮)
(行陶潛詩閒/雨紛微微)莫從思婦臺邊過(常建詩願與黄麒麟欲/飛而莫從曹植詩明月)
(照髙樓流光正徘徊上有愁思婦悲嘆有餘/哀古詩思婦臨髙臺韓愈詩嵗晚鴻雁過)未得征人
萬里衣(楚辭九章願徑逝而未得兮詩武人東征不遑/朝矣鮑照詩去嵗征人還王昌齡詩萬里長征)
(人未還謝惠連詩裁用/笥中刀縫為萬里衣)
　　　憶山泉(易山下出泉謝朓/詩山泉諧所好)
穿雲落石細湔湔(栁宗元晉問林立峰崒穿雲蔽日水/經注激石雲洄環波怒溢宋之問詩)
(石響細泉回何承天石流/篇石上流泉湔湔其波)盡日疑聞弄管絃(越絶書昔/者范蠡越)
(王嘗與言盡日鮑照朗月行當户弄清絃漢書張禹傳/後堂理絲竹管絃湘中記衡山有縣泉滴瀝巖間泠泠)
(如絃/音)千仞灑來寒碎玉(管子利之所在雖千仞之山無/所不上枚乘七發上有千仞之)
(峰下臨百尺之谿杜甫詩雨灑石壁來韋應物詩石罅/寒泉潔開天遺事岐王宫中於竹林内懸碎玉片每夜)
(聞相觸之聲即知有風/陸機詩飛泉潄鳴玉)一泓深去碧涵天(白居易新葺/水齋詩噴時)
(千㸃雨澄處一泓油裴子野文澹乎若深泉之靜管子/水之性環環則中中則涵李白詩拂珠躍晴月皎鏡涵)
(空/天)烟迷葉亂尋難見(劉禹錫詩揚子江頭烟景迷梁簡/文帝棹歌行葉亂由牽荇絲飄為)
(折蓮白居易詩尋泉上山逺看/笋出林遲盧象詩靈境信難見)月好風清聽不眠(李白/泛郎)
(官湖詩當時秋月好不減武昌都白居易詩人道中秋/明月好世説許掾嘗詣簡文爾夜風清月朗乃共作曲)
(室中語辭寄清婉有踰平日宋文帝詩林下夕風清李/白詩倚樹聽流泉列子東極之北隅有阜落之國多馳)
(步少休息常/覺而不眠)春雨正多歸未得(庾信碑文春雨潤木自/葉流根謝朓詩多雨亦)
(凄凄杜甫詩白水雨偏多又故林/歸未得陶峴詩白髮數莖歸未得)只應流恨更潺湲
(蔡琰胡笳十八拍七拍流恨兮惡居於此沈約詩流恨/滿青松屈原九歌觀流水兮潺湲謝靈運詩石淺水潺)
(湲/)
　　　春雨(管子五政得/時春雨乃來)
霏霏漠漠暗和春(詩雨雪霏霏楊雄河東賦雲霏霏而烟/來迎杜甫詩寒雨下霏霏謝朓詩生)
(紛漠漠張纘秋雨賦甘泉集而溟溟油雲興/而漠漠虞羲詩風遲蝶弄蘤景麗鳥和春)羃翠凝紅
色更新(終南十志羃翠庭歌曰草跗綿羃翠䝉龍李賀/詩芙蓉凝紅得秋色劉孝威春林晚雨詩蝶濡)
(飛不動花沾色更紅王維詩渭城/朝雨裛輕塵客舍青青栁色新)寒入膩裘濃曉睡(庾/肩)
(吾喜雨詩隂雲助麥寒張籍詩瘴衣常腥膩杜甫詩塵/生彤管筆寒膩黒貂裘魏志王昶傳救寒莫如重裘温)
(庭筠詩雨後牡丹春睡/濃又曉睡朦朧百囀鶯)細隨油壁靜香塵(梁元帝詩雨/細未沾衣後)
(漢書謝𢎞傳注謝承書曰𢎞行春大旱隨車致雨樂府/蘇小小歌妾乘油壁車郎騎青驄馬蘇味道單于川對)
(雨詩己見靜邊塵楊巨/源詩南陌塵香曙色分)連雲似織休迷雁(江總攝山棲/霞寺碑連雲)
(出沒泄雨沈浮杜牧詩連雲接塞添迢遞李白詞平林/漠漠烟如織虞騫詩細雨織斜文孟浩然詩落雁迷寒)
(渚/)帶栁如啼好贈人(唐太宗小山賦岫帶栁而合雙眉/石澄流兮分兩鏡白居易楊栁枝)
(曲花含濃露如啼眼三輔黄圖灞橋在長安東漢人送/客至此折栁為贈韓翃姬栁氏詩楊栁枝芳菲節可恨)
(年年贈/離别)别有空階寂寥事(江總詩别有仙姬入瑤臺何/遜詩夜雨滴空堦曉燈暗離)
(室宋玉九辨寂寥兮收潦而水清/杜牧詠雨詩洒幕侵燈送寂寥)綠苔狼籍落花頻(拾/遺)
(記靈帝起舘千門采綠苔而被階劉遵詩寧顧空房裏/階下綠苔生史記滑稽傳杯盤狼籍堂上燭滅韓愈詩)
(狂風簸枯榆狼籍九衢内孟浩然詩夜來風/雨聲花落知多少李紳詩落英頻處乍聞驚)
　　　即事(沈約詩即事既多美孟/浩然詩更聞書即事)
抵鵲山前寄掩扉(郝天挺注劉子崑山之下以玉抵鵲/彭蠡之濵以魚飼犬而人不愛者非)
(性輕財所豐故也抵鵲山在荆山山出玉故名之明一/統志河南河南府荆山在閿鄉縣南二十五里張正見)
(詩峰㫁玉山前何/遜詩蓬門己掩扉)更甘終老脱朝衣(沈約郊居賦旁闕/吳娃前無趙瑟以)
(斯終老於焉消日元結詩誰能家此地終老以自全國/語脱衣就功以從事於田野孟子朝衣朝冠張協詩抽)
(簮解/朝衣)曉窺清鏡千峰入(戰國策鄒忌脩八尺形貌昳麗朝/服衣冠窺鏡謂其妻曰我孰與城)
(北徐公美謝朓詩窺鏡比蛾眉沈佺期詩清鏡紅埃入/郎士元詩一入青山裏千峰不可尋朱灣詩回潭百丈)
(映千峰李白詩遙看/二桃李雙入鏡中開)暮倚長松獨鶴歸(杜甫詩暮倚髙/樓對雪峰王維)
(田園樂詩抱琴好倚長松穆天子傳天子升長松之/隥謝朓詩獨鶴方朝唳李紳詩夕嵐生處鶴歸松)雲
裏引來泉脉細(謝朓詩望山白雲裏隂鏗詩雲裏望樓/臺岑參詩引泉通竹竿博物志無水之)
(時人不知泉脉乘駱駝尋之其停不肯行之處掘/之得泉鮑照詩金澗測泉脉李端詩石竇紅泉細)雨中
移得藥苗肥(杜甫詩雨中百草秋爛死階下決明顔色/鮮王建詩仙藥成窠見即移宋之問遊陸)
(渾南山詩石髓非一巖藥苗乃萬族/鄭常詩儒衣荷葉落野飯藥苗肥)何須一筯鱸魚膾
(白居易詩秋風一筯鱸魚膾張翰搖頭喚不回/李白詩此行不為鱸魚膾自愛名山入剡中)始挂孤
帆問釣磯(南史鄧琬傳欲沿流挂帆直取白下李白詩/直挂雲帆濟滄海梁簡文帝與劉孝綽書夕)
(鳥歸林懸孤帆而未息孟浩然詩釣磯平可坐/李商隠詩嗟余久抱臨卭渴便欲因君問釣磯)
　　韓偓
　　　殘春旅舍(左傳保于逆旅潘岳上客舍議謹/按客舍逆旅之設行者賴以頓止)
旅舍殘春宿雨晴(岑參詩夜眠旅舍雨曉辭春城鴉温/庭筠啓通津加歎旅舍傷懐李嘉祐)
(詩山木暗殘春江總詩初晴原野開宿雨潤條枚/張九齡詩初逢山雨晴李頎詩鸕鷀山頭微雨晴)恍然
心地憶咸京(梁簡文帝六根懴文于一念中恍然入悟/瓔珞四不得經菩薩心等如地李頎詩頓)
(令心地欲皈依崔顥行徑華隂詩岧嶤太/華俯咸京郝天挺注秦為咸陽漢為京兆)樹頭蜂抱花
鬚落(王建江南三臺詞樹頭花落花開温庭筠詩蜂重/抱香歸李商隠詩花鬚栁眼各無賴紫蝶黄蜂俱)
(有情杜甫詩清夜沈沈動/春酌燈前細雨簷花落)池面魚吹栁絮行(白居易詩/低風洗池)
(面斜日拆花心杜甫詩魚吹細浪搖歌翁燕蹴飛花落/舞筵梁簡文帝詩栁絮飄春雪庾信詩荷風驚浴鳥橋)
(影聚/行魚)禪伏詩魔歸淨域(楞嚴經清淨心中麤漏已伏名/為二禪皇甫冉詩禪功久伏魔)
(灌頂經百億諸魔皆來降伏白居易詩惟有詩魔降不/得每逄風月一閒吟梁簡文帝神山寺碑自非莊嚴妙)
(土吉祥福地何以標茲淨域置/此伽藍栁宗元詩華堂開淨域)酒衝愁陣出竒兵(易林/酒為)
(歡伯除憂來樂白居易詩驅愁知酒力庾信愁賦攻許/愁城終不破蕩許愁門終不開魏武帝孫子注先出合)
(戰為正後出為竒正者當敵竒兵擊不備南史陳暄傳/江􁦽議有言酒猶兵也兵可千日而不用不可一日而)
(不備酒可千日而不/飲不可一飲而不醉)兩梁免被塵埃汚(後漢書輿服志/進賢冠公侯三)
(梁中二千石以下至博士兩梁自博士以下至小史私/學弟子皆一梁唐書車服志緇布冠者始冠之服也天)
(子五梁三品以上三梁五品以上二梁九品以上一梁禮記前有/塵埃則載  鳴鳶史記屈原傳浮遊塵埃之外不獲世之滋垢)
拂拭朝簮待眼明(南史殷景仁傳景仁卧疾五年及將/收劉湛之日景仁便拂拭衣冠寢疾)
(既久左右皆不悟其意其夜上出華林園延賢堂召之/吳均詩爭先拂拭生光輝鄭愔詩趨拜侣朝簮杜甫春)
(水生詩鸕鷀鸂鶒莫漫/善吾與汝曹俱眼明)
　　　鵲
偏承雨露潤毛衣(蘇碩詩細草偏承迴輦處吕氏春秋/甘露時雨不私一物武元衡詩堯年)
(雨露多曹植白鶴賦同毛未之氣類蘇/子卿鼔吹曲金隄麗羽翮丹水浴毛衣)黒白分明衆所
知(春秋繁露黒白分明然後民知所去就杜甫花鴨詩/羽毛知獨立黒白太分明史記屈原傳衆莫不知王)
(粲詩達人/共所知)髙處營巢親鳳闕(梁簡文帝詩下枝低可見/髙處逺難知詩維鵲有蕪)
(元稹詩雙燕營巢始西别史記建章宫東鳳闕髙二十/丈潘岳闗中記建章宫圎闕臨北道鳳在上故曰鳳闕)
(也繁欽賦策/雙鳳之崇闕)靜時閑語上龍墀(白居易詩靜話多同待/漏時又相逢不閒語爭)
(奈日長何説文墀涂/地也禮天子赤墀)化為金印新祥瑞(搜神記張顥為/梁相有小鵲飛)
(翔化為圎石顥椎破之得一金印其文曰忠孝侯印張/正見賦墮鵲山之金印曹植賦殊俗歸義祥瑞混并韓)
(愈賀表風雨以/時祥瑞輻輳)飛向銀河舊路岐(鮑泉詩夕鳥飛向月/淮南子七夕烏鵲填)
(河而渡織女白帖天河謂之銀漢亦曰銀河江總歌織/女今夕渡銀河王廙笙賦發千里之長思詠别鶴於路)
(岐韋應物詩/迴車首路岐)莫怪天涯棲不穩(古詩各在天一涯劉長/卿詩天涯望月自沾衣)
(魏武帝詩月明星稀烏鵲南飛繞樹/三匝何枝可依杜甫詩草根吟不穩)託身須是萬年枝
(魏文帝賦跨天涯而託身陶潛飲酒詩託身己得所千/載不相違謝朓詩風動萬年枝沈約詩髙梨有繁露何)
(減萬/年枝)
　　曹松
　　　陪湖南李中丞宴隱溪
竹林啼鳥不知休(穆天子傳天子乃樹之竹是曰竹林/庾信思舊銘王子猷之舊居惟餘竹)
(林孟浩然詩清風在竹林古樂府但聞林鳥啼髙適/詩只言啼鳥堪求侣劉琨詩有鳥翻飛不遑休息)羅
列飛橋水亂流(古雞鳴曲鴛鴦七十二羅列自成行徐/陵詩飛橋對石梁趙彦昭詩飛橋象河)
(漢鮑照詩亂/流灇大壑)觸散栁絲迴玉勒(隋煬帝詩逶迤風栁散/枚乘栁賦吁嗟細栁流)
(亂輕絲王褒詩岸栁被青絲庾信賦控玉勒而星搖/薛道衡詩卧駈飛玉勒李紳詩香徑草中迴玉勒)約
開蓮葉上蘭舟(薛道衡詩集鳳桐花散勝龜蓮葉開古/樂府蓮葉何田田述異記木蘭川在潯)
(陽江中多木蘭樹魯般刻為/舟張籍詩蘭舟桂檝常渡江)酒邊舊侣真何遜(盧藏用/詩菊向)
(酒邊開謝靈運詩羈雌念舊侣南史何遜傳遜工詩與/吳均俱得幸武帝范雲見其文大加稱賞因結忘年交)
(沈約嘗謂遜曰每讀卿詩一日三復猶不能已其為名/流所稱如此杜甫詩東閣官梅動詩興還如何遜在揚)
(州/)雲裏新聲是莫愁(隂鏗詩雲裏望樓臺江總詩鳥聲/雲裏出古詩新聲如入神庾信詩)
(新聲入手調樂府解題石城有女子名莫愁善歌謠故/石城樂和中復有莫愁聲其辭曰莫愁在何處莫愁在)
(城西艇子打兩/槳催送莫愁來)若值主人嫌晝短(史記淳于髠曰主人/留髠而送客錢起詩)
(山月隨客來主人興不/淺古詩晝短苦夜長)應陪秉燭夜深遊(魏文帝與吳/質書古人秉)
(燭夜逰良有以也陸彦章詩明月偏憐汝幽人/獨夜深辛德源詩若畏春風晚當思秉燭逰)
　　王貞白
　　　庾樓曉望(一統志庾樓在九江府治/後晉庾亮刺江州時所建)
獨凭朱檻亦凌晨(王粲登樓賦凭軒檻以遙望兮向北/風而開襟杜甫詩滂沱朱檻濕白居)
(易詩朱檻在空虛王褒詩嚴駕/早凌晨唐太宗詩凌晨麗城去)山色初明水色鮮(陶潛/詩山)
(色日夕佳皇甫冉六言詩山色東西多少顔延之詩山/明望松雪江淹賦園桃紅㸃流水碧色劉孝標詩羅綾)
(文水色王勃滕王閣序秋水共/長天一色李白詩紗窓曙色新)竹霧曉籠銜嶺月(鮑照/詩仿)
(彿蘿月光繽紛篁霧隂梁簡文帝詩曉霧晦堦/前王勃詩野色籠寒霧唐太宗詩嶺含宵月桂)蘋風暖
送過江春(宋玉風賦夫風生于地起于青蘋之末唐明/皇詩蘋風向晚清岑參詩風暖日暾暾司空)
(曙詩送暖初隨栁色來杜審言詩/梅栁渡江春李嶠詩霞滿蜀江春)子城隂處猶殘雪(元/和)
(郡國志李吉甫請脩天德舊城以安軍鎮曰西城是開/元十年張説所築今河水壊其半不堪重脩其子城猶)
(堅量留千人足得居住蘇味道詩川暮/廣城隂杜審言詩梅花落處疑殘雪)衙鼓聲前未有
塵(白居易詩卧聽鼕鼕衙鼓聲崔知賢詩鼔聲撩/亂動杜甫詩風多雜鼓聲岑參詩石路無飛塵)三百
年來庾樓上(杜甫詩池要山簡馬月靜庾公樓獨/孤及詩風前孟嘉帽月下庾公樓)曽經
多少望鄉人(李白詩此地曽經為近臣陶潛詩未能明/多少章山有竒歌范雲詩延首望鄉雲李)
(益詩天晴共/上望鄉樓)
　　李中(字有中隴西人仕南唐/登仕郎守新淦縣令)
　　　江邊吟
風暖汀洲吟興生(鮑照賦風暖凌開土昌泉動沈佺期/詩風暖葉還開楚辭搴汀洲兮杜若)
(栁惲詩汀洲採白蘋日暖江南春王勃滕王閣/序遙吟俯暢逸興遄飛劉得仁詩吟興忘飢凍)逺山如
畫雨新晴(謝靈運詩杪秋尋逺山儲光羲詩落日登髙/嶼悠然望逺山諸葛亮文乃見江左大山壁)
(立林麓峯巒如畫李白詩江城如畫裏潘岳閒/居賦微雨新晴六合清朗杜甫詩新晴錦繡文)殘陽影
裏水東注(張希復詩宿雨香添色殘陽石在隂杜荀鶴/詩斜陽潭影閒庾信詩夕陽含水氣詩豐水)
(東注鮑照賦波沈沈而東注/王勃文滎波東注霸岸南登)芳草烟中人獨行(楚辭芳/草生兮)
(凄凄陶潛桃花源記芳草鮮美落英繽紛范雲詩春草/醉春烟詩獨行睘睘耿湋詩不語看芳徑悲春懶獨行)
(盧綸詩幽/人好獨行)閃閃酒帘招醉客(張九齡詩閃閃青崖落鄭/谷詩青帘認酒家王績詩)
(春來日漸長醉客喜年光李白詩但/使主人能醉客不知何處是他鄉)深深綠樹隠啼鶯
(杜甫詩穿花蛺蝶深深見錢起詩黄鸝好鳥搖深樹沈/佺期詩芳郊綠樹散春情李白詩綠樹聞歌鳥韋應物)
(詩東方欲曙花㝠㝠/啼鶯相喚亦可聽)盤桓漁舍忘歸去(嵇康琴賦盤桓/毓養從容秘翫)
(陶潛歸去來辭撫孤松而盤桓栁宗元詩漁舍茨荒草/九歌留靈脩兮澹忘歸晉書許邁傳邁入臨安西山登)
(巖茹芝眇爾自得有終焉之志羲之造/之未嘗不彌日忘歸相與為世外之交)雲靜髙空月又
明(薛據詩雲開天宇靜月明照萬里白居易賦天泬寥/而雲靜杜甫詩一雁入髙空古子夜歌天髙星月明)
(杜甫詩峽險江聲/急樓髙月迥明)
　　　竹
森森移得自山莊(陸機賦播芳蕤之馥馥發清條之森/森白居易詩玉立竹森森種樹書栽)
(竹無時雨過便移杜甫詩花亞欲移竹梁昭明太子/詩命駕出山莊李百藥詩懐音自蘭室徐步返山莊)植
向空庭野興長(何遜詩空庭秋月華駱賔王文滴瀝空/庭竹響共雨聲相亂杜甫秋夜詩山林)
(引興/長)便有好風來枕簟(陶潛詩微雨從東來好風與之/俱禮記鷄初鳴咸盥潄衣服斂)
(枕簟蕭穎士詩澗聲連枕/簟包佶詩誰家枕簟清)更無閒夢到瀟湘(白居易詩/朦朧閒夢)
(初成後曹植詩朝逰江北岸暮宿瀟湘沚王/昌齡詩留君夜飲對瀟湘從此歸舟客夢長)廕來砌蘚
經疎雨(沈約詩桑竹垂餘廕權德輿銘疏清流廕碧蘚/鄭谷詩酒醒蘚砌花隂轉岑參詩北山疎雨㸃)
(朝衣杜甫詩湥/雲疎雨過髙城)引下溪禽帶夕陽(竇常詩闗闗乍引禽/許渾詩溪禽上釣舟)
(謝朓詩爾乃日晒榆栁霞照夕陽孤蟬/已散去鳥成行劉琨詩夕陽忽西流)閒約羽人同賞
處(白居易詩晚有退閒約楚辭仍羽人于丹丘拾遺記/昭王晝而假寐夢白雲蓊蔚而起有人衣服並皆毛)
(羽因名羽人江洪齋前竹詩本生出髙/嶺移賞入庭蹊杜甫詩竹深留客處)安排棋局就清
涼(莊子安排而去化乃入于寥天一杜甫詩安排用莊/叟後漢書張衡傳奕秋以棋局取譽曹植文碁局逞)
(巧博奕惟賢杜甫詩老妻畫紙為棋局楚辭風伯/為予先驅兮氛埃辟而清涼張籍詩新竹氣清涼)
　　　題吉水縣㕔前新栽小松(唐書地理志江南西/道吉州廬陵郡一統)
　　　　(志吉安府縣吉水本漢晉吉陽石陽二縣地/隋以二縣省入廬陵縣南唐割廬陵置吉水)
　　　　(縣宋/因之)
劚開幽澗蘚苔斑(杜甫詩當為劚青㝠劉孝威詩澗流/急易轉溪竹暗難開江總棲霞寺碑)
(澗户幽深湛方生賦幽澗泮氷而流清廣韻魚衣濕者/曰濡菭亦作苔又蘚也獨孤及詩藥院雞犬靜酒壚苔)
(蘚/斑)移得孤根植砌前(庾信詩栢谷移松樹隋煬帝古松/詩孤生小庭裏尚表嵗寒心沈約)
(髙松賦鬱彼髙松棲根得地鮑照詩根孤地寒隂/梁簡文帝詩翻花滿堦砌孫楚賦植茅茨之前庭)影小
未遮官舍月(謝朓髙松賦髙月路而留影唐太宗詩松/小未含烟栁宗元詩嶺樹重遮千里目史)
(記陳豨傳豨嘗告歸過趙賔客隨之者千餘乘邯鄲官/舍皆滿岑參詩海樹青官舍吳均詩何當數千尺為君)
(覆明/月)翠濃猶帶舊山烟(皇甫冉詩霜淸野翠濃庾肩吾/詩雲甍猶帶雨何遜詩山烟含)
(樹色顔延之詩松風/遵路急山烟冒隴生)羣花解笑香寧久(卞伯玉賦傷衆/花之飄落沈攸)
(之詩花笑鶯歌詠岑羲詩花笑鶯/歌迎帝輦馬戴詩虚室焚香久)衆木雖髙節不堅(杜/甫)
(詩梔子比衆木人間誠未多詩南有樛木疏説文以朻/為木髙易其於木也為堅多節世説庾亮謂和嶠如千)
(丈松雖􁍀砢多節自有棟梁之/用吕氏春秋雨不信其榖不堅)輸我婆娑欄檻内(爾雅/婆娑)
(舞也王維詩婆娑數株樹南史齊髙帝紀上即位後後/宮器物欄檻以銅為飾者皆改用鐵庾信賀新樂表軒)
(墀𢎞敞欄/檻眺聽)晚風蕭颯學幽泉(鮑照詩獵獵晚風遒江朝/請詩桂棹及晚風陳後主)
(詩季冬初陽始寒氣尚蕭颯李白詩蕭颯古仙人了無/是赤松蜀都賦火井沈熒於幽泉孫楚井賦幽泉騰湧)
(津澤/旁潤)
　　韋莊
　　　西塞山下作(吳志孫策傳注劉勲聞策已克皖/投西塞築壘自守一統志武昌府)
　　　　(西塞山在大冶縣東九/十里孫䇿擊黄祖於此)
西塞山前水似藍(水經注荆門虎牙楚之西塞也孟浩/然詩西塞沿江島張志和漁父辭西)
(塞山前白鷺飛張正見詩峯㫁玉/山前白居易詩山光水色緑於藍)亂雲如絮滿澄潭(杜/甫)
(詩亂雲低薄暮庾信詩秋雲粉絮結杜牧詩晴雲似絮惹/低空隂鏗詩洞庭春溜滿水經注筑陽水中有孤石挺)
(出其下澄潭沈佺期/詩碧水澄潭映逺空)孤峰漸映湓城北(李白詩振錫還/孤峰異苑衡山)
(有三峰一峰名芙蓉峰上有泉飛派如一幅絹分映青/林唐書地理志潯陽本湓城武德四年更名又别析置)
(湓城縣王維詩白頭浪裏出湓/城宋之問詩杜陵城北花盈滿)片月斜生夢澤南(徐陵/詩片)
(月窺花簟張若虛詩江潭落月復西斜禮記月生於西/古樂府兩頭纎纎月初生書雲土夢作乂傳雲夢之澤)
(在江南漢書地理志南郡華容縣/南有雲夢澤韓愈詩朝逰孤嶼南)㸑動曉烟烹紫蕨(詩/執)
(㸑踖踖易暌火動而上陸機詩民動如烟劉孝綽詩朱/旗曳曉烟詩七月烹葵及菽栁惲詩野蕨開初紫李德)
(裕詩飯思/飡紫蕨)露和香蔕摘黄柑(謝莊表珍露呈味於禁林/廣志柑有二十一種有成)
(都平蔕柑桂海果志饅頭柑近蒂起饅頭尖者味香勝/庾肩吾啓仙厨始摘猶堆青玉之盤南史張暢傳太武)
(求黄柑唐書蕭嵩/傳荆州進黄柑)他年却棹扁舟去(九歌桂棹兮蘭栧/劉孝綽詩扁舟去)
(平樂朱超道詩扁舟已入浪孤帆漸逼天長孫/佐輔詩獨隨孤棹去孟浩然詩前路舍舟去)終傍蘆
花結一菴(劉長卿詩秋傍竹花多江總詩蘆花霜外白/駱賔王詩雁起蘆花晚齊書竟陵王子良傳)
(編草結菴不違涼暑續仙傳酆去奢登/山結菴以居陸龜䝉傳尋僧助結菴)
　　羅鄴
　　　題滄浪峽(水經注武當縣西北四十里漢水中/有洲名滄浪洲地記曰水出荆山東)
　　　　(西流為滄浪之水是近楚都一統志滄浪水/在均州北四十里即禹貢滄浪之水儲光羲)
　　　　(詩自有滄浪峽/誰為無事人)
門向紅塵日日開(風俗通門亦昏閉晨開扞難守固應/璩書紅塵蔽於几榻祖詠詩走馬入)
(紅塵梁簡文帝詩日日春禽變/沈佺期詩氣衝魚鑰九闗開)入門襟袖逺塵埃(儀禮/士相)
(見禮主人揖入門右賔奉贄入門左古辭飲馬長城窟/行入門各自媚誰肯相為言陶潛賦顧襟袖以緬邈王)
(融詩襟袖三春隔禮記前有塵埃/則載鳴鳶丘遲詩野馬雜塵埃)暗香惹步澗花發(許/渾)
(詩早蓮飄暗香劉孝威雜言香出衣步近氣逾飛徐摛/詩岸曲斜梁阻何時香步歸古辭至今衣袖惹天香徐)
(陵詩落花承歩履流澗寫行/衣韓愈詩百花寥落梨花發)晚景逼簷溪鳥迴(庾信詩/凄清臨)
(晚景張何賦晚景彌秀晴江轉春陶𢎞景尋山志夕鳥/依簷敬括花萼樓賦飛鳥拂簷而斜度綦母潛詩窓外)
(無人溪鳥飛杜甫詩/渚清沙白鳥飛迴)不為市朝行路近(周禮夏官量人/掌建國之法營)
(國城郭營后宫量市朝道巷門渠國語大者陳之原野/小者致之市朝華陽國志京師天下之市朝也潛夫論)
(君臣義重行路禮輕/李嶠詩雲霞仙路近)有誰車馬看山來(禮記獻車馬者/執策詩我有車)
(馬阮籍詩出門臨永路不見行車馬陶潛詩晨夕看山/川事事悉如昔庾肩吾詩看山通迥枝劉長卿詩日暮)
(更看山又轉/岸前山來)可憐嚴子持竿處(沈約詩且縱嚴陵釣岑/參詩灘上思嚴子雲中)
(想許由列子臨河持竿心無雜慮惟/魚之念徐陵書持竿而釣徴聘不來)雲水終年鎖綠苔
(杜甫詩稻穫空雲水川平對石門李頎詩鐵馬嘶雲水/郭璞遊仙詩終年不華皓李商隠詩宻鎖重闗掩綠苔)
(拾遺記靈帝起舘千間采綠苔而被/階丘遲詩檐際落黄葉堦前網綠苔)
　　　題水簾洞(栁宗元水簾詩懸爾粲成簾羅注無/時休案一統志水簾洞醴陵縣及衡)
　　　　(山華山俱有水從石頂/流下如簾適當洞口)
亂泉飛下翠屏中(後漢書耿恭傳飛泉湧出楚辭吸飛/泉之微液兮陸機詩飛泉潄鳴玉李)
(白廬山瀑布詩飛流直下三千尺天台山/賦搏壁立之翠屏唐明皇詩翠屏千仞合)名共珍珠巧
綴同(尹文子一曰命物之名方圎白黒是也洛陽伽藍/記西域塔初成用珍珠為羅網覆其上李商隠詩)
(豈得珍珠始是車晉書苻堅載記懸珠簾於正殿又張/駿傳窮盡珍巧任昉苦熱詩霡霂類珠綴沈約詩網軒)
(映珠/綴)一片長垂今與古(庾信至仁山銘瑞雲一片仙童/兩人王融聯句玉溜簷下垂闗)
(尹子古之善揲蓍灼龜者能於今中示古古中/示今孔穎達禮記正義序博物通人知今温古)半山遙
聽水兼風(鮑照書半山以下純為黛色王粲詩殘月半/山低顔延之詩側聽風薄木遙睇月開雲張)
(正見詩影照龍門/水聲入洞庭風)雖無舒巻隨人意(淮南子隂陽嬴縮/舒巻淪於不測王)
(融樂府烟雲乍舒巻朱超詩舒巻聽人裁梁簡文帝詩/栁枝無極軟春風隨意來又可憐年幾十三四工歌巧)
(舞入/人意)自有潺湲濟物功(楚辭九歌觀流水兮潺湲江淹/賦欷潺湲兮沬袖廣韻潺湲水)
(流貌張祜題御溝詩都縁濟物心無阻從此恩波處處/流杜甫詩知君才是濟川功劉長卿詩名達濟時功)
每向暑天來往見(孔融詩巖巖鍾山首赫赫炎天路杜/甫詩炎天避欝蒸易日往則月來月)
(往則日來王維/詩今人自來往)疑將仙子隔房櫳(李白詩伯陽仙家子容色/如青春李商隠詩仙子玉)
(京路主人金谷園唐明皇詩跡與塵囂隔王維詩隔窓/雲霧生衣上班偼伃賦房櫳虚兮風泠泠傅亮賦鑒明)
(月於房櫳張華詩房櫳自來風梁/元帝詩無因謝神女一為出房櫳)
　　譚用之
　　　贈索處士
不將桂子種諸天(晉書郄詵傳猶桂林之一枝唐書五/行志垂拱四年三月雨桂子於台州)
(旬餘乃止韓終採藥詩闇河之桂實大如棗得而食之/後天而老駱賔王詩桂子月中落白居易詩因何栽種)
(在人家雲笈七籖一唱/萬真和九徧諸天朝)長得尋君水石邊(異苑可於水/際見尋棗據)
(詩髙迹可尋宋書隠逸傳論巖壑閒逺水石清華范雲/詩盈盈一水邊白居易詩吟詩石上坐引酒泉邊酌)
元豹夜寒和霧隠(山海經即谷之山多元豹子虛賦其/下則有白虎元豹曹植昇天行元豹)
(逰其下列女傳陶答子化陶三年名譽不興其妻謂之/曰妾聞南山有元豹霧雨七日而不食欲澤其衣毛而)
(成其文章故藏隠以逺害今君與此背得無後患乎白/居易詩庭際蕭疎夜氣寒謝朓詩雖無元豹姿終隠南)
(山霧董思恭詩/終南晨豹隠)驪龍春暖抱珠眠(莊子河上有家貧恃/緯蕭而食者其子沒)
(於淵得千金之珠其父謂其子曰取石來鍛之夫千金/之珠必在九重之淵而驪龍頷下子能得珠者必遭其)
(睡也使驪龍而寤子尚奚微之有哉謝靈運詩含悲忘/春暖七啓綴以驪龍之珠李德裕詩碧海宵澄驪龍躍)
(出杜甫詩此時驪龍亦/吐珠袁淑文抱梁而眠)山中宰相陶𢎞景(劉逖詩縱意/在山中梁書)
(陶𢎞景傳𢎞景字通明丹陽秣陵人自號華陽隠居時/人謂為山中宰相諡貞白先生南史陶𢎞景傳𢎞景止)
(句曲山梁武帝早與之逰及即位恩禮/愈篤書問不絶時人謂為山中宰相)洞裏眞人葛稚
川(隂鏗詩洞裏閲仙書莊子闗尹老明乎古之博大真/人哉文子得天地之道故謂之真人賈誼賦真人恬)
　(漠兮獨與道息晉書葛洪傳洪字稚川又傳論稚川束/髮從師老而忘倦楊炯渾天賦明入於地葛稚川所以)
　(有/辭)一度相思一惆悵(潘岳詩嵗寒守一度王翰詩落花/一度無再春李陵與蘇武詩行人)
　(難久留各言長相思古詩上言長相思下言久離别/九辨惆悵兮而私自憐張衡詩路逺莫致倚惆悵)水
　寒烟澹落花前(史記荆軻傳風蕭蕭兮易水寒庾信詩/半道聞荷風中流覺水寒白居易詩烟)
　(澹月濛濛舟行夜色中又天曉烟景澹劉令嫺詩落花/掃更合蕭子範詩惟願落花遲張正見詩競噪長枝裏)
　(爭飛落/木前)
　
　
　
　
　
　
　
　
　
御選唐詩巻二十三
　欽定四庫全書
御選唐詩巻二十三補編
　　　李頎
　　　　寄綦母三(唐書藝文志綦母潛字孝通開元/中由宜夀縣尉入為集賢院待制)
　新加大邑綬仍黄(書今朕作大邑於茲新洛左傳大官/大邑身之所庇也漢書百官志比二)
　(千石以上皆/銅印黄綬)近與單車向洛陽(李陵荅蘇武書足下昔/以單車之使漢書循吏)
　(傳龔遂為渤海太守單車獨行到府又地理志河南/郡縣洛陽梁簡文帝樂府洛陽佳麗所大道滿春光)顧
　盻一過丞相府(揚雄荅賔戲虞卿以顧盻而捐相印張/濛賦聊登陟兮一過史記蕭相國世家)
　(何以丞相留收巴蜀填撫諭告使給軍食荀綽晉百官/表注漢丞相府門無䦨不設鈴不警鼓言其深大濶逺)
　(無節限也蕭子顯詩/丞相府中烏未飛)風流三接令公香(後漢書王暢傳/士女沾教化黔)
　(首仰風流庾信賦殷仲文風流儒雅海内知名易晉康/侯用錫馬蕃庶畫日三接習鑿齒襄陽記荀令君至人)
　(家坐幕三日/香氣不歇)南川稉稻花侵縣(謝朓詩息駕南川涘梁/簡文帝書分竹南川剖)
　(符千里魏文帝書新城稉稻上風吹之五里聞香謝靈/運詩滮池溉稉稻劉長卿詩暮天江色裏野鶴稻花中)
　(李白詩河/陽花作縣)西嶺雲霞色滿堂(庾闡詩拂駕升西嶺陶潛/詩峩峩西嶺内江淹詩雲)
　(霞冠秋嶺鮑照詩重巖秋雲色唐太宗/詩組練輝霞色九歌芳菲菲兮滿堂)共道進賢䝉上
　賞(周禮夏官大世司馬進賢興功以作邦國/史記蕭相國  家上曰吾聞進賢受上賞)看君幾嵗作
臺郎(杜甫詩看君多道氣孔融薦禰衡表路粹/嚴象亦用竒才擢拜臺郎衡宜與為比)
　　韓翃
　　　寄徐州鄭使君
江城五馬楚雲邊(杜甫詩江城孤照日山谷逺含風李/白詩江城五月落梅花遯齋閒覽漢)
(時朝臣出使為太守増一馬故曰五馬晉書天文志楚/雲如日鮑照詩林際無窮極雲邊不可尋梁簡文帝詩)
(縱意白/雲邊)不羨雍容畫省年(詩無然歆羨史記司馬相如/傳從車騎雍容閒雅甚都傅)
(毅賦雍容惆悵不可為象漢書典職尚書省/皆以粉壁畫古賢烈士曰畫省亦曰粉省)才子舊稱
何水部(左傳昔髙陽氏有才子八人天下之民謂之八/愷髙辛氏有才子八人天下之民謂之八元南)
(史何遜傳天監中兼尚書水部郎唐書百官志水部郎/中貟外郎各一人掌津濟船艫渠梁堤堰溝洫漁捕運)
(漕碾磑/之事)使君還繼謝臨川(後漢書冦恂傳使君建節銜/命以臨四方古樂府使君從)
(南來五馬立踟蹰宋書謝靈運傳太祖不/欲使東歸以為臨川内史賜秩中二千石)射堂草遍收
殘雨(晉書成帝紀帝嘗欲於後園作射堂庾信春賦拂塵/看馬埒分朋入射堂王勃詩草遍南亭合  應璩與)
(岑文瑜書雨垂落而復收江淹賦雨蕭/索光烟豔爛杜審言詩日氣含殘雨)官路人稀對夕
天(六朝事迹淨妙寺舊臨官路王褒詩黄山獵地廣青/門官路長杜甫詩赤甲山下行人稀謝莊詩夕天霽)
(晚/氣)雖卧郡齋千里隔(陶潛詩夏月虛閒髙卧北窓之下/韋應物詩今朝郡齋冷謝莊月賦)
(隔千里兮共明月李/白詩日暮千里隔)與君同見月初圎(韋應物詩如何/日夕待見月三)
(四圎梁簡文帝詩月色與池同劉孝威詩今/夜月輪圎魏徵詩露重麟膠勁風髙月影圎)
　　戴叔倫
　　　和汴州李相公勉人日喜春(一統志祥符縣漢/為浚儀縣屬陳留)
　　　　(郡後周改汴州隋廢陳留郡以縣屬鄭州唐/於此置汴州唐書李勉傳代宗詔勉節度汴)
　　　　(宋德宗立就加同中書門下平章事董勛荅/問禮俗正月一日為雞二日為狗三日為猪)
　　　　(四日為羊五日為牛六日為馬七日/為人李充傳正月七日厥日惟人)
年來日日春光好(梁湘東王詩春心日日異張正見詩/春光落雲葉王僧孺詩非願嵗物華)
(徒用風/光好)今日春光好更新(荀子欲觀千載則審今日/鮑泉春日詩新光新氣早)獨
獻菜羮憐應節(荆楚嵗時記人日以七種菜為羮李乂/人日應制詩幸陪人勝節長願奉垂衣)
(京房傳萬物/應節而生)遍傳金勝喜逢人(典戒人日造華勝相遺/像瑞圖金勝之形又像)
(西王母/戴勝也)烟添栁色看猶淺(何遜詩輕烟淡栁色蕭子範/詩春情寄栁色李適詩淑氣)
(初含梅/色淺)鳥踏梅花落己頻(蕭子範詩鳥語出梅中/何遜詩村梅落早花)東閣
此時聞一曲(杜甫詩東閣官梅動詩/興鮑照詩一曲動情多)翻令和者不勝春
(宋玉文為之歌陽春白雪國中屬而和者/不過數人宋之問詩陽橋花栁不勝春)
　　崔峒(博陵人登進士第為拾遺集賢學士/終於州刺史大厯十才子之一也)
　　　題桐廬李明府官舍(唐書地理志睦州/新定郡有桐廬縣)
訟堂寂寂對烟霞(王勃文軒堂清寂左思詩寂寂揚子/宅門無卿相輿北史隠逸傳飡松餌)
(术棲息/烟霞)五栁門前聚曉鴉(晉書陶潛傳嘗著五栁先生/傳以自況曰先生不知何許)
(人不詳姓字宅邊有五栁樹因以為號焉古子夜歌/暫出白門前楊栁可藏烏李白詩東方日出啼早鴉)流
水聲中視公事(江總詩罕有知音者空勞流水聲禮記/公事不私議楊巨源詩不妨公事資髙)
(卧無限詩/情要細論)寒山影裏見人家(王維詩寒山轉蒼翠秋水/日潺湲岑參詩藥椀搖山)
(影魚竿帶水痕王維/詩雨中春樹萬人家)觀風競美新為政(禮記命太史陳/詩以觀民風杜)
(甫詩姚公美政誰與儔/又為政風流今在茲)計日還知舊觸邪(杜審言詩紅/粉樓中應計)
(日燕支山下莫經年晉書輿服志法冠一名柱後或謂/之獬豸冠髙五寸凡執法官皆服之或謂獬豸神羊能)
(觸邪佞蘇頲詩/冠危有觸邪)可惜陶潛無限酒(陶潛詩歸去來山/中山中酒應熟)不
逢籬菊正開花(江總詩故鄉籬下菊今日幾花開盧照/鄰詩東籬菊正芳沈約詩開花已匝樹)
(流鶯復/滿枝)
　　王建
　　　上杜元潁相公(唐書杜元潁傳如晦五世孫貞元/末及進士  第以右補闕為翰林)
　　　　(學士敏文辭憲宗特所賞嘆吳元濟平論書/詔勤遷司勲貟外郎知制誥穆宗以元潁多)
　　　　(識朝章尤被寵拜中書舍人户部侍郎為/學士承㫖以本官同中書門下平章事)
學士金鑾殿後居(唐書百官志唐之學士𢎞文集賢分/𨽻中書門下省而翰林學士獨無所)
(屬又李白傳天寶中賀知章言之召見金鑾殿論當世/事西京記大明宫紫宸殿北曰蓬萊殿西北曰金鑾殿)
天中行坐侍龍輿(沈佺期詩書報天中赦人從海上聞/後漢書循吏傳光武數行公卿郎將)
(列於禁坐隋文帝詩翠/霞乘鳳輦碧霧翼龍輿)承恩不許離牀拜(王臺卿詩承/恩奉教義杜)
(甫詩承恩數上南薰殿後漢書仇覽傳林宗與融/齎刺就房謁之遂請留宿林宗嗟嘆下牀為拜)宻詔
常教倚案書(翰林志學士於禁中草詔唐書温造傳授/山南西道節度使許以便宜從事造曰臣)
(計諸道戎蠻之兵方還願得宻詔受約/束用此足矣庾肩吾啓登玉案而上陳)馬上喚遮紅觜
鴨(史記陸賈傳馬上得之寧可以馬上治之乎岑參詩/火山五月行人少看君馬上疾如鳥李白秋獵孟諸)
(詩要遮相馳逐遂出城東田杜陽雜編建中二年南方/貢朱來鳥形有類於戴勝而紅觜紺尾杜甫詩紅觜漫)
(多/知)船頭看釣赤鱗魚(杜甫詩風急打船頭崔顥詩渚畔/鱸魚舟上釣杜甫詩泉出巨魚長)
(比人丹砂作/尾黄金鱗)閒曹散吏無相識(孟浩然詩官曹幕府賢/晉書周訪傳訪為縣功)
(曹陶侃為散吏左傳吳公子札聘於鄭見子産如舊/相識王維寄張丞相詩舉世無相識終身思舊恩)猶
記荆州拜謁初(書荆及衡陽惟荆州漢書袁盎傳盎告/歸道逢亟相申屠嘉下車拜謁髙適詩)
(人當汲/引初)
　　劉禹錫
　　　送李尚書鎭滑州(唐書李德裕傳德裕為浙西/觀察使再期而俗大變軍用)
　　　　(充足太和三年召拜兵部尚書出為鄭滑節/度使又地理志滑州靈昌郡本東郡天寶元)
　　　　(年更/名)
南徐報政入文昌(元和志潤州本吳之朱方邑始皇改/為丹陽三國吳號曰京城劉宋改為)
(南徐州治京口鎭王昌齡詩樓頭廣陵近九月在南徐/史記魯世家三年而報政晉書成公綏傳輔臣列位於)
(文昌唐明皇詩/八座起文昌)東郡須才别建章(元和郡縣志滑州本/春秋時衛地戰國屬)
(魏秦初置東郡袁宏三國名臣贊才為世出世亦須才/括地志建章宮在雍州長安縣西二十里長安故城西)
(庾肩吾詩臨/雲出建章)視草名髙同蜀客(漢書淮南王安傳武帝/好藝文以安屬為諸父)
(辨博善為文詞甚尊重之每為報書及賜帝名司馬相/如等視草乃遣注草謂文之藁草庾信詩名髙六國共)
(史記司馬相如者/蜀郡成都人也)擁旄年少勝荀郎(班固文杖節擁旄/鉦人伐鼓晉書荀)
(羨傳羨字令則弱冠與瑯琊王洽齊名後遷建威將軍/吳國内史除北中郎將徐州刺史監徐兖二州揚州之)
(晉陵諸軍事假節時年二十八/中興方伯未有如羨之少者)黄河一曲當城下(元和/志滑)
(州黄河去外城二十步漢王尊為東郡太守河水盛浸/瓠子隄尊臨決河不去後人為立河侯祠趙整詩昔聞)
(孟津河千/里作一曲)緹騎千重照路傍(徐陵文緹騎盈道張正見/詩栁葉飄緹騎張説詩連)
(營火百里縱觀人千重劉楨/詩輦車飛素蓋從者盈路傍)自古相門還出相(詩自古/在昔南)
(史王訓傳訓年十六召見文德殿應對爽徹上目送之/謂朱异曰可謂相門有相唐書列傳李德裕宰相吉甫)
(子/也)如今人望在巖廊(後漢書盧植傳盧尚書海内大儒/人之望也唐太宗賦今拱已於巖)
(廊髙適詩樽俎資/髙論巖廊挹大猷)
　　　送周使君罷渝州歸郢州别墅(唐書地理志渝/州南平郡本巴)
　　　　(郡天寶元年更名隋書地理志義陽郡齊置/司州魏改曰郢州廣韻墅田廬也晉書謝安)
　　　　(傳安命駕出山墅與/幼度圍棋賭别墅)
君思郢上吟歸去(晉書陶潛傳義興三年解/印去縣乃賦歸去來辭)故自渝南
擲郡章(漢官儀二千石以上銀印龜/紐文曰章刻曰某官之章)野戍岸邊留畫舸
(庾信詩野戍孤烟起陳子昂詩野戍荒烟㫁梁元帝/詩畫舸覆緹油岑參詩紅亭移酒席畫舸逗江村)綠
蘿隂下到山莊(曹植詩綠蘿緣玉樹郭璞詩綠蘿結髙/林謝朓詩解佩拂山莊梁昭明太子詩)
(命駕出/山莊)池荷雨後衣香起(謝朓詩願緝吳山杜寧摘楚/池荷又風碎池中河北周明)
(帝詩香飄蓮葉衣梁元帝牛渚磯碑花飛入袖/荷香入衣又採蓮曲蓮花亂臉色荷葉雜衣香)庭草春
深綬帶長(劉鑠詩庭中綠草滋杜審言詩杜若幽庭草/芙蓉曲沼花杜甫詩鳴鳩乳燕青春深三齊)
(記畧鄭康成居不其城南山中賜教授山下草如薤葉長/尺餘人號康成書帶草唐明皇  鏡詩更銜長綬帶留意)
(感人深杜甫詩水/荇牽風翠帶長)只恐鳴騶催上道(洛陽伽藍記髙陽/王雍出則鳴騶御)
(道文物成行北山移文鳴騶入谷鶴書/赴隴晉書李宻傳郡縣逼迫催臣上道)不容待得晚菘
嘗(南史齊周顒隠鍾山王儉謂曰卿在山中何所食荅/曰赤米白鹽緑葵紫蓼又問何者為佳曰春初早韮)
(秋末/晚菘)
　　　題王郎中宣義里新居
愛君新買街西宅(南史吕僧珍傳百萬買宅千萬/買隣韓愈詩街東街西講佛經)客到
如逰鄠杜間(錢起詩客到衡門下漢書宣帝尤樂/鄠杜之間注杜屬京兆鄠屬扶風)雨後
退朝貪種樹(國語公父文伯退朝南史徐勉傳穿池種/樹少寄閒情潘岳賦序築室種樹逍遙自)
(得/)申時出省趁看山(説文申者吏以晡時申旦政也杜/甫詩宫中每出歸東省錢起詩對)
(巻也/看山)門前巷陌三條近(古子夜歌暫出白門前西都賦/披三條之廣路駱賔王詩三條)
(九陌麗/城隈)墻内池亭萬境閑(孟浩然詩言避一時暑池亭/五月開陳造詩一鑑照萬境)
見擬移居作鄰里(江洪詩移居玉池上周禮地官遂人/五家為鄰五鄰為里王維詩斗酒為)
(隣/里)不論時節請開闗(孔融書時節如流古詩時節忽復/易楚辭吾令帝閽開闗兮羽獵賦)
(戲八鎭/而開闗)
　　李逺(字求古蜀人太和五年進士第累官忠/建江三州刺史終御史中丞詩一巻)
　　　贈𢎞文杜校書(唐書百官志武徳四年置修文/館於門下省九年改曰𢎞文館)
　　　　(又校書郎掌讐校典籍刋正文/章唐六典𢎞文館校書郎二人)
髙倚霞梯萬丈餘(易林登髙安梯李白詩長嘯倚天梯/元稹詩願登青雲路别望丹霞梯後)
(漢書蘇充傳天有白虹長可萬丈僧皎然/詩髙枝不知幾萬丈世人仰望徒攀援)共看移步入
宸居(唐太宗詩移步出詞林劉長卿詩移步竒屢易班/固典引髙光二聖宸居其域袁朗詩宸居法太微)
曉隨鵷鷺排金鎖(岑參詩曉隨天仗入梁簡文帝南郊/頌序運謐時平鵷鷺咸修其文德隋)
(書音樂志懐黄綰白鵷鷺成/行崔掖詩鐵闗金鎖徹明開)靜對鉛黄校玉書(孫擢詩/坐靜對)
(嘉林劉長卿詩鳴琴静對言西京雜記揚雄嘗懐鉛提/槧從諸計吏訪殊方絶域之語作方言韓愈詩不如覷)
(文字丹鉛事㸃勘夢溪筆談誤書以雌黄塗之嘗校改/字之法粉塗數過方能漫滅惟雌黄一漫則滅且久而)
(不脱古包山謠禹得金簡玉字書/黄庭内景經思詠玉書入太清)漠漠禁烟籠逺樹(謝/朓)
(詩逺樹暖阡阡生烟紛漠漠趙彦昭詩寒烟收紫禁王/灣詩院遍青霄路厨和紫禁烟梁元帝賦登樓一望惟)
(見逺樹/含烟)泠泠宫漏響前除(沈佺期詩溪水泠泠逐行漏/閻朝隠詩箭水泠泠刻漏長)
(漢舊儀夜漏起宫衞李益詩似將海水添宮漏共滴長/門一夜長李蘭漏刻法以器貯水以銅為渴烏狀如鈎)
(曲以引器中水於銀龍中口吐入權器漏水一升秤重/一斤時經一刻王勃詩頽華臨曲磴傾影赴前除杜甫)
(詩清夜置/酒臨前除)還聞漢帝親詞賦好為從容奏子虛(史記司/馬相如)
(傳事孝景帝為武騎常侍㑹景帝不好辭賦因病免客/逰梁得與諸生逰士居數嵗乃著子虚之賦蜀人楊得)
(意為狗監侍上上讀子虚賦而善之得意曰臣邑人司/馬相如自言為此賦上驚乃召相如又留侯世家所與)
(上從容言天下事甚衆/左思詩作賦擬子虛)
　　李商隱
　　　鄭州獻從叔舍人褎(本集注㑹昌中討劉稹褎/為鄭州刺史一統志鄭州)
　　　　(在河南開封府城西二百四十里唐初於武/牢置鄭州貞觀中移置管城天寶初又改為)
　　　　(滎陽郡乾元初復鄭州/六典中書舍人正五品)
蓬島烟霞閬苑中(神仙傳海上三神山蓬萊方丈瀛洲/謂之三島北史隠逸傳餐松餌术棲)
(息烟霞孔稚圭碑泉石依情烟霞入抱葛仙翁傳崑崙/之山有閬風苑庾肩吾詩閬苑秋風暮南史齊武帝置)
(鐘於景陽樓/以應五鼓)三官箋奏附金龍(真誥有上聖之德受三/官書為地下主者又二)
(天宫立一官凡六天立為三官如今刑名之職主諸考/謫後漢書順帝紀令舉孝㢘者文吏課箋奏東齋記道)
(家有金龍玉簡學士院撰文具一嵗中齋醮投於名山/洞府金龍以銅製玉簡以階石為之六典中書舍人掌)
(侍奉進奏/叅議表章)茅君奕世仙曹貴(神仙傳茅濛字初成即東/卿司命君盈之髙祖集仙)
(傳大茅君盈南至句曲山天皇大帝拜為東岳上卿王/母命上元大夫授盈之二弟茅固茅冲四部寶經國語)
(奕世載德不忝前人沈炯詩欒巴有妙術云/是神仙曹白帖諸曹郎稱為仙郎故曰仙曹)許掾全家
道氣濃(神仙傳許翽字道翔小字玉斧郡舉上計掾主/簿父穆長史為上清佐卿掾居方隅山洞石壇)
(上焚香禮拜因得仙去十二真君傳許遜字敬之祖琰/父肅世慕仙道太康二年於洪州西山拔宅上升晉尚)
(書郎邁散騎常侍穆皆遜之族子後俱得道/杜甫詩鄙人寡道氣盧僎詩道濃禮自略)絳簡尚叅
黄紙案(本集注絳簡即赤章仙經硃書亦曰絳簡沈約/書方當書名絳簡身逰𤣥闕馮簡續事始貞觀)
(十年詔用黄麻紙寫詔勑文髙宗上元二年勑曰制勑/施行既為永式比用白紙皆有蟲蠧自今尚書頒上諸)
(州縣并用/黄麻紙)丹爐猶用紫泥封(王績遊北山賦拭丹爐而/調石髓真誥慶雲纒丹爐)
(漢書輿服志璽皆以紫泥封西京雜記中書以武都紫/泥為璽室加綠綈其上本集注唐置舍人掌絲綸故用)
(黄紙紫/泥事)不知他日華陽洞(南史陶𢎞景傳止於句容之/句曲山此山下是第八洞宫)
(名金壇華陽之天周回一百五十里儲光羲茅山/華陽洞詩華陽洞口片雲飛細細濛濛欲濕衣)曽上
經樓第幾重(神仙感遇傳陶貞白拜表解職入茅山自/稱華陽隠居然勑命餉賚常為煩劇乃造)
(三層樓身居其上弟子居中接賔客於其下/令一小竪傳授而已杜甫詩烟霞障幾重)
　　賈島
　　　早秋寄題天竺靈隱寺(元和志靈隠山在錢塘/縣西十二里本名西山)
　　　　(又名仙居山一統志寺在杭州府武林山晉/咸和元年梵僧慧理登山嘆曰此中天竺國)
　　　　(靈鷲山之小嶺不知何年飛來仙靈/隠窟今復爾否因名靈隠建寺焉)
峰前峰後寺新秋(杭州府誌勝靈隠寺後山為北髙峰/前山為飛來峰張正見詩髙軒揚麗)
(藻自是/賦新秋)絶頂髙窓見沃州(王褒詩山窓臨絶頂沈約詩/髙窓時動扉劉長卿詩早晚)
(來香積何人在沃州雲笈七籖七/十二福地沃州在越州剡縣南)人在定中聞蟋蟀(白/居)
(易詩人定月朧明法苑珠林以禪定/為樂後漢書裴楷傳蟋蟀吟於始秋)鶴曽棲處挂獮猴
(淮南子千嵗之鶴棲於松栢詩毋教/猱升木疏猱獮猴也楚人謂之沐猴)山鐘夜渡空江水
(山海經豐山有九耳鐘霜降則鳴庾信詩山寺響晨鐘/李華文氷河夜渡張泌詩空江浩蕩景蕭然枚乘七發)
(江水/逆流)汀月寒生古石樓(崔塗詩汲帶寒汀月古詩兩頭/纎纎月初生南史陳武帝紀廣)
(州言仙人見於羅浮山寺小石/樓武元衡詩亂流長響石樓風)心憶懸帆身未遂(闗尹/子心)
(憶者猶忘饑梁武帝樂府知我/心相憶鄭谷詩懸帆興正長)謝公此地昔年逰(圖經/靈隠)
(山畔有夢謝亭為靈運建相傳晉杜明禪師夜夢有賢/人相訪翌日靈運至遂建新亭焉一名客兒亭又傳飛)
(來峰頂有靈運翻經臺杜甫詩遊山憶謝/公魏文帝與吳質書追思昔遊猶在心目)
　　温庭筠
　　　題李處士幽居
水玉簮頭白角巾(漢書司馬相如傳水玉磊砢注水玉/水晶也西京雜記武帝過李夫人就)
(取玉簮搔頭梁簡文帝詩斜柯插玉簮隋書禮儀志巾/國子生服白紗為之晉太元中國子生見祭酒單衣角)
(巾執經一巻以代手版晉書/羊祜傳當角巾東路歸故里)瑤琴寂歴拂輕塵(鮑照詩/瑤琴生)
(網羅劉長卿詩終日愧瑤琴庾信賦寂歴無心張説詩/空山寂歴道心生晉白紵舞歌袍以光軀巾拂塵海賦)
(輕塵/不飛)濃隂似帳紅薇晚(髙適詩穠隂夾長津閻立本詩/荆王夢裏愛穠華枕席初開紅)
(帳遮本草經薔薇不一有大紅粉紅黄白四色花/大如錢花譜薔薇一名刺紅庾信詩梨紅大谷晚)細雨
如烟碧草春(梁簡文帝詩冷風雜細雨張正見詩細雨/濯梅林江賦氣滃浡以霧杳時鬱律其如)
(烟范雲詩春草醉春烟陳子昂春臺引感陽春/兮生碧草之油油杜甫詩映階碧草自春色)隔竹見
籠疑有鶴(栁宗元小石潭記從小丘西行百二十步隔/篁竹聞水聲如鳴佩環相鶴經畜以籠飼以)
(熟食則塵濁而乏粹彩白居易詩迴燈見棲/鶴隔竹聞吹笛阮籍詠懐詩崇山有鳴鶴)捲簾看畫
更無人(古樂府西洲曲巻簾天自髙梁簡文帝詩迎春/試巻簾杜甫詩看畫曽饑渴易閴其無人史記)
(范雎傳秦王屏左/右宫中虛無人)南山自是忘年友(詩幽幽南山陶潛/詩悠然見南山南)
(史何遜傳遜弱冠舉秀才范雲見其對策大相稱賞因/結忘年交又江總傳范陽張纘瑯琊王筠南皮劉之遴)
(並髙才碩學總時年少有名/纘等雅相推重為忘年交)谷口徒稱鄭子眞(孔稚圭/文截來)
(轅於谷口杜甫詩谷口樵歸唱髙士傳鄭撲字子眞谷/口人修道静黙成帝時王鳳以禮聘之不屈揚雄盛稱)
(其德曰谷口鄭子眞耕/於巖石之下名振京師)
　　　南湖
湖上微風入檻涼(杜甫詩湖上林風相與俱劉孝威詩/微風入棨傳梁簡文帝詠風詩傳涼)
(入鏤檻詩/北風其涼)翻翻菱荇滿迴塘(楚辭漂翻翻其上下兮儲/光羲詩遲遲菱荇上汎汎)
(菰蒲裏梁簡文帝詩迴塘繞/碧莎沈約詩白水滿春塘)野船著岸偎春草(西溪叢/語晉郭)
(翻乗小舟歸武昌庾亮造之以其船狹小就引大船翻/曰使君不以鄙賤而猥辱臨之此固野人之船也杜甫)
(詩野航恰受兩三人孟浩然詩孤舟泊岸初錢/起詩蝴蝶暗連池岸草謝靈運詩萋萋春草生)水鳥帶
波飛夕陽(蕭子範詩水鳥銜魚上舊唐書閻立本傳太/宗嘗與侍臣學士汎舟有異鳥隨波容與史)
(記老子傳鳥吾知其能飛爾雅山/西曰夕陽杜甫詩夕陽薰細草)蘆葉有聲疑霧雨(李/嶠)
(詩水鴈銜蘆葉鄒陽書蛟龍驤/首奮翼則浮雲出流霧雨咸集)浪花無際似瀟湘(梁元/帝賦)
(朝浮兮浪華列子窈然無際徐陵文巴漢樓船凌波無/際一統志湘江在長沙府西至永州與瀟水合曰瀟湘)
飄然篷艇東歸客(杜甫詩飄然思不羣廣韻篷織竹夾/箬覆舟孟浩然詩迴艇夕陽晚詩我)
(東曰歸漢書髙帝紀漢王既至南/鄭諸將及士卒皆謳歌思東歸)盡日相看憶楚鄉(後/漢)
(書桓榮傳詔諸生雅吹擊磬盡日乃罷杜/甫詩綠樽須盡日詩維女荆楚居國南鄉)
　　　宿雲際寺(長安志雲際山大安寺在鄠縣東南/六十里隋仁夀元年置居賢捧日寺)
白蓋微雲一徑深(案庭筠集有宿白蓋峯寺寄僧詩易/通卦騐榖雨太陽雲出張如車蓋徐)
(陵詩月出栁城東微雲掩復通常建詩一徑/通幽處禪房花木深張正見詩飛多花徑深)東峰弟子
逺相尋(諸葛穎詩微雨暗東峯梁簡文帝唱導文十大/弟子五百羅漢陸機詩川陸殊途軌懿親將逺)
(尋/)蒼苔路熟僧歸寺(潘岳賦辟衣蒼苔瓦被駁蘚杜甫/詩緣江路熟俯青郊司空曙詩昨)
(聞歸舊寺暫/别欲成年)紅葉聲乾鹿在林(錢起詩茅茨隠紅葉吕/温詩迎霜紅葉早蔡琰)
(胡笳十八拍塞上黄蒿兮枝枯葉乾岑參/詩踏地葉聲乾易即鹿無虞惟入於林中)髙閣清香生
靜境(張衡賦命王良掌䇿駟兮踰髙閣之鏘鏘謝朓詩/髙閣常畫掩元稹詩清香時暗聞梁簡文帝大愛)
(敬寺刹下銘皇帝照/盡神原心凝寂境)夜堂疎磬發禪心(朱慶餘詩空堂/夜語清姚合詩)
(雪中疎磬度江淹詩禪心莫不/雜李頎詩清池皓月照禪心)自從紫桂巖前别(拾遺/記闇)
(河之北紫桂成林羣仙餌焉李德裕記永嘉之/紫桂簇蝶庾肩吾詩桂巖逢暮序蜀水值窮秋)不見南
能直至今(舊唐書神秀同學慧能者與神秀行業相埒/慧能住韶州廣果寺神秀奏則天請迫慧能)
(赴都慧能固辭曰吾南中有緣不可違也竟不度嶺/而死天下乃散傳其道謂神秀為北宗慧能為南宗)
　　李郢
　　　錢塘青山題李隱居西齋
小隱西齋為客開(王康居詩小隠隠林藪大隠隠朝市/李白詩小隠慕安石南史蔡凝傳常)
(端坐西齋非素貴名流罕所交/接杜甫詩蓬門今始為君開)翠蘿深處徧青苔(許渾/詩遙)
(夜泛青瑟西風生翠蘿儲光羲詩澗淨綠蘿深李白詩/拂花弄琴坐青苔綠蘿樹下春風來又白露濕青苔)
林間掃石安棋局(梁元帝詩林間花欲然孟浩然詩聞/君息隂地東郭栁林間李白詩埽石)
(待歸月曹植文棋局逞巧博奕/惟賢杜甫詩棋局動隨幽澗竹)巖下分泉逓酒杯(李頎/詩獨)
(居岩下石長似定中身白居易詩紫霄峯頭黄石巖下/杜甫詩竹竿裊裊細泉分戴叔倫詩逺訪山中客分泉)
(漫煑茶岑參詩竹影拂棋局荷香隨/酒杯白居易詩看月尋花把酒杯)蘭葉露光秋月上
(梁簡文帝詩紫蘭葉初滿李白詩烟開蘭葉香風暖劉/復詩露華朝未晞滴瀝含虛光温庭筠詩翠染氷輕透)
(露光顧愷之詩秋月揚明/輝江淹賦月上軒而飛光)蘆花風起夜潮來(江總詩蘆/花霜外白)
(岑參詩蘆花罥釣絲楚辭九歌衝風起兮横波江淹賦/乍秋風兮暫起王維詩潮來天地青白居易詩早潮纔)
(落晚/潮來)湖山繞屋猶嫌淺(一統志西湖在杭州府西周迴/三十里其源出於武林泉山川)
(秀發景物華麗陶潛詩繞屋樹扶疎張籍/詩漲池開繞屋盧綸詩開雲種玉嫌山淺)欲櫂漁舟近
釣臺(李嶠詩迎風欲舉櫂劉孝威詩漁舟繞落花韋述/詩浦淨漁舟逺寰宇記嚴子陵釣臺在桐廬縣南)
(大江側臺下連七里灘方輿勝覽釣臺/在桐廬二十九里東西二臺各髙百尺)
　　皮日休
　　　宿報恩寺水閣
寺鏁雙峯寂不開(舊唐書五祖𢎞忍與四祖道信並住/蘄州雙峯山東山寺故號其法為東)
(山法門杜甫詩身許雙峯寺門/求七祖禪袁朗詩隂寒晝不開)幽人中夜獨徘徊(易利/幽人)
(之貞荀朂詩幽人守靜夜古詩中夜不能寐古/樂府徘徊以徬徨馬融文緩節舒容徘徊安步)池文帶
月鋪金簟(李嶠詩芳池寫鳳文董思恭詩帶月/綺羅映劉禹錫詩清洛曉光鋪碧簟)蓮朶含
風動玉杯(白居易詩花房膩似紅蓮朶庾羲詩含風自/颯颯殷英童詠蓮詩蓮葉捧成杯裴璘詩别)
(有玉杯/承露冷)往往竹梢搖翡翠(杜甫詩綠竹半含籜新梢纔/出墻費㫤詩風搖翡翠簮禽)
(經背有彩羽曰翡翠埤雅翠鳥或/謂之翡翠名前為翡名後為翠)時時杉子擲莓苔(本/草)
(杉木葉硬微扁如刺結實如楓實孫綽賦/踐莓苔之滑石劉長卿詩石路拂莓苔)可憐此際誰
曽見惟有支公盡看來(髙僧傳支遁字道林本姓/闗氏陳留人家世事佛)
　　鄭谷
　　　竹
宜烟宜雨又宜風(李白慈姥竹詩含烟映江島元稹詩/竹梢餘雨重白居易栽竹詩碧籠烟)
(羃羃珠灑雨珊瑚謝朓詠竹詩風來起復垂/劉禹錫庭竹詩依依似君子無地不相宜)拂水藏村
復間松(吳均緑竹詩繞弱拂春漪許畫江南竹詩中忽/見村祠郭璞詩人亦有言松竹有林孫綽詩疎)
(竹間/脩桐)移得蕭騷從逺寺(白居易詩問君移竹意如何薛/能詩風地葉蕭騷王建新移小)
(竹詩此地本無竹逺從山/寺移顧況詩逺寺吐珠閣)洗來疎淨見前峯(杜甫詠竹/詩雨洗涓)
(涓淨白居易洗竹詩久看洗霜竹孟浩然詩閑庭竹埽/淨元稹新竹詩峯巒眼前聳衡山志前峯咫尺莫辨徑)
(道/)侵堦蘚坼春芽迸(岑參詩迸笋穿堦踏還出姚合詩/迸笋支階起古今注苔一名綠蘚)
(笋譜笋一名竹芽盧仝詩/萬籜抱龍兒攢迸溢林藪)繞徑莎微夏䕃濃(張籍詩新/雨徑莎肥)
(爾雅翼莎草可為衣以禦雨今人謂之蓑衣名/曰夫須蓋匹夫所須隋煬帝詩夏潭䕃脩竹)無賴杏
花多意緒(杜甫詩韋曲花無賴庾信詩燒薙/杏花初韓愈詩山榴躑躅少意思)數枝穿翠
好相容(梁簡文帝詩學作兩三枝虞世南臨池竹詩蔥/翠梢雲質崔涯竹詩誰憐翠色兼雲影賈島詩)
(虛室省/相容)
　　韋莊
　　　南省伴直(韓愈文臣與孔戣同在南省為官/數得相見案南省謂尚書省也)
文昌二十四仙曹(史記天官書斗魁戴匡六星曰文昌/宮唐書百官志光宅元年改尚書省)
(曰文昌臺俄曰文昌都省晉書職官志晉武帝置二十/四曹白帖諸曹郎稱為仙郎故曰仙曹鄭谷詩星明南)
(省陪/仙步)盡倚紅簷種露桃(王維詩不見紅簷燕雙棲緑草/時王昌齡詩昨夜風開露井桃)
一洞烟霞人迹少(劉滄詩一洞曉烟流水上張正見歌/行池臺間羅綺桃李雜烟霞盧照鄰)
(詩洞户無人迹/空山聽鳥聲)六行槐栁鳥聲髙(庾信小園賦榆栁兩/三行櫻桃百餘樹杜)
(甫詩兩行秦樹直晉書苻堅載記闗隴清晏百姓豐樂/自長安至於諸州皆夾道樹槐栁薛逢詩槐栁隂隂五)
(月天文心雕龍喈/喈逐黄鳥之聲)星分夜彩寒侵帳(顔延之詩臨堂對/星分王勃序星分)
(翼軫梁簡文帝詩金隄翠栁帶星彩而均調張正見詩/芳樹映雪野發早覺寒侵許渾詩綺羅無色雨侵帳)
蘭惹春香綠映袍(梁簡文帝詩闇草别蘭香古詞至今/衣袖惹天香韓翃詩細草春香小洞)
(幽傅休奕歌綠葉映長波後漢/書輿服志繒采十二色重綠袍)何事愛留詩客宿(曹植/詩公)
(子敬愛客終夜不知疲陸機要覽五月三雨為留客/雨劉禹錫詩燈藝松脂留客宿周賀詩詩客往來頻)滿
庭風雨竹蕭騷(元結序松竹滿庭水石滿堂栁宗元詩/榕葉滿庭鶯亂啼宋玉九辨從風雨而)
(飛颺薛能詩寒窓不/可寐風地葉蕭騷)
　　　題姑蘇凌處士莊(越語吳王帥其賢良與其重/祿以上姑蘇史記河渠書上)
　　　　(姑蘇望五湖明一統志蘇州府姑蘇山在/府城西四十里亦名姑胥姑蘇臺在其上)
一簇林亭返照間(杜甫詩桃花一簇開無主白居易栽/竹詩一簇綠檀欒唐太宗詩林亭自)
(有幽貞趣況復秋深爽氣來宋之問詩林亭春未䦨杜/甫詩返照入江翻石壁張喬詩早涼先燕去返照後帆)
(孤/)門當官道不曽闗(祖詠觀華嶽詩作鎮當官道雄都/俯大川李商隠栁詩清明帶雨臨)
(官道禮記外户而不閉史記循吏傳/子産為相三年門不夜闗道不拾遺)花深逺岸黄鸝閙
(張正見詩芳杜雜花深庾信詩誰憐花徑深沈約謝竟/陵王示華嚴瓔珞啓陟無生之逺岸汎正水之安流杜)
(甫南池詩逺岸富喬木禽經倉庚黧黄之/鳥注今謂之黄鸝何遜詩黄鸝繞葉飛)雨急春塘白
鷺閑(杜甫詩急雨捎溪足斜暉轉樹腰又晚來急雨春/風巔江淹青苔賦春塘秀色庾肩吾詩迴岸髙花)
(落春塘細栁懸爾雅釋鳥注白鷺頭翅背上皆有長翰/毛江東人取為睫攡名之曰白鷺縗劉孝威詩白鷺隠)
(青/苗)載酒客尋吳苑寺(漢書揚雄傳贊家貧嗜酒時有好/事者載酒肴從逰學王維詩揚子)
(談經處淮王載酒過明一統志蘇州府長洲/縣本吳之長洲苑李商隠詩茂苑城如畫)倚樓曽看
洞庭山(杜甫詩勲業頻看鏡行藏獨倚樓屈原九歌邅/吾道兮洞庭注吳中太湖一名洞庭而巴陵之)
(洞庭亦謂之太湖郭璞江賦包山洞庭巴陵地道明一/統志蘇州洞庭山在府城西一百三十里太湖中一名)
(包/山)怪來話得仙中事(秦韜玉牡丹詩擬/就仙中旋折來)新有人從物外
還(梁簡文帝文幾圎上聖智周/物外杜審言詩朝英物外求)
　　徐鉉(字鼎臣廣陵人十嵗能屬文與韓熙載齊名/江東謂之韓徐仕吳為秘書郎仕南唐歴中)
　　　(書舍人翰林學士吏部尚書歸宋/為散騎常侍精小學篆𨽻尤工)
　　　京口江際弄水(水經注京口丹徒之西鄉也元/和志潤州本春秋吳之朱方邑)
　　　　(後漢建安十四年孫權自吳理丹徒號曰京/城今州是也十六年遷都建業於此為京口)
　　　　(鎮城前浦口即是京口一統/志江南鎮江府吳名京口)
退公求靜獨臨川(詩委蛇委蛇退食自公庾信至仁山/銘仁者可效將由愛靜漢書董仲舒)
(傳臨川羨魚不如退而結/網庾闡詩臨川疊曲流)揚子江南二月天(唐書地理/志淮南道)
(揚子永淳元年分江都縣置古辭妾家揚子/渡便弄廣陵濤蕭慤春賦二月鶯聲纔欲㫁)百尺翠屏
甘露閣(梁簡文帝表髙䕃百尺藉雲崖之逺孫綽天台/山賦搏壁立之翠屏唐明皇詩翠屏千仞合圖)
(畫見聞志李德裕鎮浙西於潤州建功德佛宇曰甘露/寺一統志甘露寺在鎮江府北固上吳甘露中建因名)
　數帆晴日海門船(杜牧詩數帆旗去疾一艇箭迴初孟/郊詩瑞晴刷日月髙碧開星辰王昌)
　(齡宿京口江詩霜天起長望殘月生海門名/勝志焦山之東北有二島對峙謂之海門)波澄瀨石
　寒如玉(王屮頭陀寺碑川静波澄龍翔雲起孟浩然詩/波澄水更清梁武帝詩石瀨鳴濺濺樂府白石)
　(郎曲積石如/玉列松如翠)草接汀蘋緑似烟(栁惲詩汀洲採白蘋李/益詩緑楊如水草如烟)
　(温庭筠詩岸/平多草烟)安得乘槎更東去(博物志天河與海通近/世有人居海渚者年年)
　(八月有浮槎去來不失期人有竒志立飛閣於/槎上多齎糧乗槎而去周明帝詩乘槎下釣磯)十洲風
　外弄潺湲(十洲記巨海之中有祖洲瀛洲𤣥洲炎洲長/洲元洲流洲生洲鳳麟洲聚窟洲有此十洲)
　(乃人跡稀絶處虞茂望海詩十洲風霧逺屈原九歌/觀流水兮潺湲謝靈運詩且申獨往意乘月弄潺湲)
　
　
　
　
　
　
　
御選唐詩巻二十三補編
　欽定四庫全書
御選唐詩卷二十四
　　五言排律
　　太宗皇帝
　　　　正日臨朝(四民月令正月一日七十二候之初/三百六旬之端是謂正日唐書禮樂)
　　　　　(志皇帝元正今/至受羣臣朝賀)
　條風開獻節(史記律書條風居東北主出萬物條之言/條治萬物而出之故曰條風易通卦驗立)
　(春條風至風土記岳州自元旦獻嵗鄰里以飲宴相慶/至十二而罷謂其日為開雲節謝靈運詩開春獻初嵗)
　(白日出/悠悠)灰律動初陽(後漢書律厯志候氣之法為室三/重户閉塗釁必周宻布緹縵室中)
　(以木為案毎律各一内庳外髙従其方位加律其上以/葭莩灰抑其内端案厯而候之氣至者灰去其為氣所)
　(動者其灰散人及風所動者其灰聚殿中候用玉律十/二惟二至乃候靈臺用竹律六十候日知其律王廙賦)
　(春可樂兮樂/孟春之初陽)百蠻奉遐賮(詩因時百蠻班固賦内撫諸/夏外綏百蠻顔延之賦有肆)
　(險而禀朔或逾逺而/納賮説文賮㑹禮也)萬國朝未央(左傳禹㑹諸侯于塗/山執玉帛而朝者萬)
　(國隋煬帝詩端拱朝萬國守文繼百王史記髙祖紀九/年未央宫成髙祖大朝羣臣置酒未央前殿髙祖奉玉)
　(巵起為太上皇夀羣臣皆呼萬嵗括地/志未央宫在雍州長安縣西北十里)雖無舜禹蹟(史/記)
　(五帝紀自黄帝至舜禹皆同姓而異其國號以彰明徳/左傳茫茫禹迹畫為九州鮑照詩御風親列途乗山窮)
(禹/蹟)幸欣天地康(易天地交泰后以財成天地之道輔/相天地之宜九歌君欣欣兮樂康)車
軌同八表(禮記車同軌謝恵連賛致之以徳車軌斯同/晉書邵續傳國家應符撥亂八表宅心何承)
(天詩仁聲/被八表)書文混四方(禮記書同文晉書劉頌傳唐虞/以前書文殘闕書四方風動論)
(衡混一四海/天下定寧)赫奕儼冠益(陳琳賦光赫奕而燭夜何晏/賦赫奕昭爍若日月之麗天)
(也史記平準書冠葢相望班/固賦冠葢如雲七相五公)紛綸盛服章(髙士傳井丹/字大春博學)
(髙論京師為之語曰五經紛綸井大春左傳君子小人/物有服章後漢書輿服志注漢明帝備其服章天子郊)
(廟衣上皁下絳前三幅/後四幅衣畫而裳繡)羽旄飛馳道(禮記比音而樂之/及干戚羽旄之謂)
(樂班固賦羽旄掃雲旌旗拂天史記秦始皇紀二十七/年賜爵一級治馳道注馳道天子道也謝朓詩飛甍夾)
(馳/道)鐘鼓震巖廊(詩鐘鼔既設一朝饗之隋煬帝詩纓珮/何濟濟鐘鼔何煌煌漢書董仲舒傳益)
(聞虞舜之時游于巖廊之上垂拱無為而天下太平/注巖廊殿下小屋也晉灼曰巖廊謂嚴峻之廊也)組
練輝霞色(左傳楚子重使鄧廖帥組甲三百被練三千/以侵呉謝朓元㑹曲分堦赩組練充庭羅翠)
(旗謝靈運賦落月映嶼收霞斂/色梁簡文帝詩曙色始成霞)霜㦸曜朝光(梁元帝詩/霜戈臨塹)
(白徐陵書霜戈雪㦸無非武庫之兵鮑照/詩紫殿爭朝光隋煬帝詩朝光動劍彩)晨宵懐至理
(梁簡文帝表至理隆而徳/音闡何遜詩至理歸無為)終愧撫遐荒(晉書文帝紀仁/風興于中夏流)
(澤布于遐荒韋孟詩/彤弓斯征撫寧遐荒)
　　　春日𤣥武門宴羣臣(闗中記未央宫東有蒼龍/北有𤣥武即北闕也雍録)
　　　　(大明宫北門為𤣥/武門内有𤣥武殿)
韶光開令節(梁簡文帝文五翳銷空韶光表/節傅兖妻辛氏詩元正啟令節)淑氣動芳
年(劉孝綽詩迴風飄淑氣陳叔達詩玉/律動年華梁簡文帝詩芳年留帝賞)駐輦華林側(漢/書)
(袁盎傳陛下従代邸來郎官上書未嘗不止輦受其言/洛陽圖經華林園在城内東北隅魏明帝起名芳林園)
(齊王芳改為華林干寳晉紀泰始四年二月上幸芳林/園與羣臣宴賦詩觀志梁簡文帝文晉集華林同文軌)
(而髙/宴)髙宴栢梁前(沈約詩奉髙宴於栢梁南史沈炯傳/指栢梁而髙宴漢書武帝紀元鼎二)
(年春起栢梁臺三輔舊事以香栢為之/三輔黄圖帝嘗置酒其上詔羣臣和詩)紫庭文珮滿(傅/休)
(奕詩萬里升紫庭梁武帝詩戲金闕遊/紫庭後漢書輿服志古者君臣佩玉)丹墀衮紱連(張/衡)
(賦青瑣丹墀注以丹漆地也廣絶交論趨走丹墀者疊/跡周禮衮冕注古者天子冕服十二章至周以日月星)
(畫於旌旗而冕服九章一曰龍二曰山三曰華蟲四曰/火五曰宗彛皆畫以為繢六曰藻七曰粉米八曰黼九)
(曰黻皆飾以為繡易朱紱方來説文紱綬也曹/植表上慚華衮俯愧朱紱牛𢎞詩來朝圭紱連)九夷簉
瑤席(晉書樂歌懐萬方納九夷玉篇簉/倅也又齊也楚辭瑤席兮玉瑱)五狄列瓊筵(爾/雅)
(九夷八狄七戎六蠻謂之四海周禮職方氏掌四夷八/蠻七閩九貉五戎六狄謝朓詩既通金閨籍復酌瓊筵)
(醴/)娯賔歌湛露(曹植娯賔賦遂衎賔而髙㑹禰衡賦序/今日無用娯賔願為之賦詩湛湛露斯)
(匪陽勿晞疏天子宴諸侯之/詩也何遜詩羽觴歡湛露)廣樂奏鈞天(史記趙簡子/曰吾至帝所)
(甚樂與百神游於鈞天廣樂九奏萬舞潘/岳賦陳鈞天之廣樂兮展萬舞之至歡)清尊浮緑醑
(劉苞詩清尊久不薦淹留遂待君七啟浮蟻鼎沸/酷烈椒馨謝朓詩緑蟻方獨持玉篇醑美酒也)雅曲
奏朱絃(呉志周瑜傳吾雖不及䕫曠聞絃賞音足知雅/奏也庾信賦聴雅曲於文絃禮記清廟之瑟朱)
(絃而疏越一唱而三歎有遺/音者矣江淹詩雲殿朱絃響)粤余君萬國(玉篇粤于也/易首出庶物)
(萬國/咸寧)還慚撫八埏(淮南子九州之外乃有八埏牛/𢎞詩恭已臨萬㝢宸居馭八埏)庶㡬
保貞固(易顔氏之子其庶㡬乎詩庶㡬夙/夜以永終譽易貞固足以幹事)虛已厲求賢
(漢書五行志周既克殷以箕子歸武王虛己而問焉禮/記彰人之善而美人之功以求下賢後漢書蔡邕傳求)
(賢之道未必一途或/以徳顯或以言揚)
　　　出獵
楚王雲夢澤(書雲土夢作乂疏左傳昭三年楚子與鄭/伯田於江南之夢定四年楚昭王寝於雲)
(中司馬相如賦臣聞楚有七澤嘗見其一未覩其餘也/臣之所見葢特其小小者耳名曰雲夢雲夢方九百里)
(一統志雲夢縣在徳安府城南四十六里西魏於雲夢/古城置縣因以為名又雲夢澤在安陸縣南五十里)
漢帝長楊宫(庾信步虛詞漢帝看桃核齊侯問棗花三/輔黄圖長楊宫本秦舊宫漢修之以備行)
(幸宫中有垂楊數畝因名揚雄羽獵賦序武帝廣開上/林東南至御宿昆吾旁南山西至長楊五柞何遜詩昔)
(隨張博望辭/帝長楊宫)豈若因農暇(左傳春蒐夏苗秋獮冬狩皆/因農隙以講事也魏書薛謹)
(傳謹命立庠教以詩書/三農之暇悉令受業)閱武出轘嵩(晉書樂章皇之輔/若閱武爪牙奮莫)
(之禦又虞溥傳溥父秘為偏將軍鎮洮西溥従父之官/専心墳籍時疆場閱武人爭視之溥未嘗寓目水經注)
(三塗太行轘轅崤邑非南望也一統志轘轅山在鞏縣/西南七十里其坂有十二曲道將去復還故名詩崧髙)
(維岳峻極于天白虎通中央之岳獨加髙者何中央居/四方之中最髙故曰崧髙山一統志嵩山在登封縣北)
(一十里東曰太室西/曰少室嵩其總名)三驅陳銳卒(易王用三驅庾信賦/變三驅而畫鹿登百)
(尺而懸熊漢書宣帝紀二年秋調關東輕車銳卒選郡/國吏三百石伉健習騎射者皆従軍晉書景帝紀爰授)
(銳卒畢/力戎行)七萃列材雄(虞羲詩雲屯七萃士魚麗六郡兵/王融序七萃連鑣九斿齊軌魏志)
(武帝紀程昱説曹公曰劉/備有雄材而甚得衆心)寒野霜氛白(朱異田飲引屬/風林之蕭瑟值)
(寒夜之蒼茫梁昭明太子詩寒風催夜/霜張率詩秋冬交代序朝霜白綏綏)平原燒火紅(司/馬)
(相如賦楚亦有平原廣澤遊獵之地饒樂若此者乎鼂/錯書土山丘陵曼衍相屬平原廣野此車騎之地也管)
(子齊之北澤燒火光照堂下管子入賀桓公曰吾田野/闢農夫必有百倍之利矣是嵗租税九月而具張緒詩)
(雲根飛燒火古詩/火旗焰焰燒天紅)琱戈夏服箭(國語晉恵公令韓簡挑/戰穆公横琱戈出見使)
(者晉書載記鐵騎干雲雕戈耀景司馬相如賦右夏服/之勁箭注服盛箭器也夏后氏之良弓名繁弱其矢亦)
(良即繁弱箭服故曰夏服也/庾信賦夏箭三成青莖赤羽)羽騎緑沈弓(揚雄賦羽騎/營營昈分殊)
(事何遜詩長安美少年羽騎暮連翩北史張奫傳隋文/帝賜奫緑沈甲獸文具裝蕭子雲詩緑沈弓項縦紫艾)
(刀横/拔)怖獸潛幽壑(漢書揚雄傳䠞竦讋怖注讋言禽獸/驚走也嵇康賦登飛梁越幽壑晉書)
(陸機傳賛桂生幽/壑終保彌年之丹)驚禽散翠空(王融文危葉畏風驚禽/易落謝靈運詩空翠難)
(强名江淹賦野田田而/虛翠水湛湛而空碧)長烟晦落景(郭璞詩升降隨長/烟飄颻戲九垓廣)
(雅日西落光反照/於東謂之反景)灌木振嚴風(詩黄鳥于飛集于灌木/左思詩何事待肅歌灌)
(木自悲吟江淹書庶女告天振風襲於/齊臺袁淑詩四面各千里縦横起嚴風)所為除民瘼(左/傳)
(勤惜民隠而除其害也詩瘼此下民/南史循吏傳序日昃聴政求瘼卹隠)非是悦林叢(楚辭/叢林)
(之下無怨士兮蕭道明詩/凉風散簟席霞色變林叢)
　　　秋日斆庾信體(周書庾信傳字子山父肩吾為/梁太子中庶子掌管記東海徐)
　　　　(摛為右衞率摛子陵及信並為抄撰學士父/子出入禁闥恩禮莫與比既有盛才文並綺)
　　　　(艷故世號/為徐庾體)
嶺銜宵月桂(釋氏通鑑碧落霧埋松嶺月梁簡文帝詩/青山銜月規鮑照詩宵月向掩扉江淹詩)
(宵月輝西極酉陽雜俎舊言月中有/桂樹髙五百丈江總詩河邊月桂秋)珠穿曉露叢(洞冥/記勒)
(畢國飲丹露為漿丹露者日初出有露如珠也江淹賦/秋露如珠宋文帝詩階上曉露潔謝朓詩惜曉露之方)
(稀華曄詩露/色變林叢)蟬啼覺樹冷(禮記孟秋之月寒蟬鳴庾信/賦驚懶婦而蟬啼徐陵詩蟬)
(咽覺/山秋)螢火不温風(爾雅螢火即炤也拾遺記岱輿山北/有玉梁梁下螢火大如蜂聲如雀庾)
(信詩螢飄碎火流禮記季夏之月温/風至曹植賦温風赫戲草木垂榦)花生圓菊蕋(梁簡/文帝)
(詩新花已自生嵇含菊花銘葳㽔圓/秀翠葉紫莖盧諶菊花賦黄蕋星羅)荷盡戲魚通(爾雅/荷芙)
(蕖庾信詩夏餘花欲盡蕭慤詩香盡覺荷衰張衡賦渚/戲躍魚漢相和歌魚戲蓮葉東魚戲蓮葉西拾遺記瀛)
(洲東有淵洞有魚鼔舞羣戲逺望水間有五色雲就視/乃此魚噴水為雲如慶雲之麗謝朓詩魚戲新荷動)
晨浦鳴飛雁(左思詩嗷嗷晨雁翔庾信詩洞浦落遵鴻/詩雝雝鳴雁淮南子夫雁従風而飛以愛)
(氣力謝朓詩/行雁飛且鳴)夕渚集棲鴻(温子昇詩微微夕渚暗曹植/詩夕宿蘭渚禽經羣雁獨警)
(注夜棲川澤中千百為羣有一/雁不瞑以警衆也詩鴻飛遵渚)颯颯髙天吹(楚辭風颯/颯兮木蕭)
(蕭文心雕龍秋風颯颯謝朓詩颯颯髙樹秋説文天顛/也至髙無上文子髙莫髙于天楚辭天髙而氣清薛道)
(衡詩髙天澄逺色謝/朓詩髙城凄夕吹)氛澄下熾空(陶潛詩露凝無遊氛/袁淑賦旻㝢滌氛范)
(雲詩桂水澄夜氛伏系之秋懐賦天/宇澄肅劉楨大暑賦若熾燎之附體)
　　　賦秋日懸清光賜房𤣥齡(江淹詩寒郊無留/影秋日懸清光)
秋露凝髙掌(江淹賦秋露如珠劉孝綽詩上宫秋露結/蔡邕釋誨蒹葭蒼而白露凝陸機詩肅肅)
(素秋節湛湛濃露凝史記孝武紀承露仙人掌注仙人/以手掌擎盤承甘露也三輔故事建章宫承露盤髙二)
(十六丈上有仙人掌承露和玉屑飲之謝/朓詩日華承露掌庾信詩露掌定髙雲)朝光上翠微
(鮑照詩紫殿爭朝光梁簡文帝詩朝光照皎皎陽休之/詩靄靄春光上爾雅山未及上曰翠微疏謂未及頂上)
(在旁陂陀之處名翠微一説山氣青縹/色故曰翠微左思賦鬱葐蒀以翠微)參差麗雙闕(司/馬)
(相如賦岑崟參差日月蔽虧阮籍詩日月逓參/差古詩雙闕百餘尺曹植樂府雙闕曜朱光)照耀滿
重闈(易林光明照耀謝靈運詩日落山照耀徐陵詩夕/照滿西陂何晏賦複閣重闈左思賦重闈洞出)
仙馭隨輪轉(顔延之賦飡霞之氣神馭乎九仙隋書音/樂志騰日馭鼓雷鞭初學記日乗車駕以)
(六龍羲和馭之木華賦狀如天輪膠戾而激轉劉孝威/詩魯日尚迴輪禮記日在營室疏星次西流日行東轉)
靈鳥帶影飛(廣雅日名陽烏梁元帝賦見靈烏之占巽/觀司南之候離劉孝綽詩仙掌方晞露靈)
(烏正轉風周髀算經日中立竿測影曹/植賦翩飄飄而浮影若驚鵠之雙飛)臨波無定彩(徐/陵)
(日華詩乍逐細波移江/淹賦日下壁而沈彩)入隙有圓暉(謝靈運詩秋首風/入隙謝恵連賦終)
(開簾而入隙沈約詩方/暉竟户入圓影隙中來)還當葵藿志傾葉自相依(曹植/表葵)
(藿之傾葉太陽雖不為之迴光然終向之者誠也江淹/詩況我葵藿志松柏眼前横謝恵連詩願君眷傾葉留)
(景恵餘明劉孝綽詠日詩園葵一何幸/傾葉奉離光謝靈運詩蒲稗相因依)
　明皇帝
　　　春晚宴兩相及禮官麗正殿學士探得風字(并/序)
　　　　(源唐書明皇紀開元八年正月辛巳京兆尹/  乾曜為黄門侍郎同中書門下平章事五)
　　　　(月丁卯為侍中九年九月癸亥張説為兵部/尚書同中書門下三品十一年四月甲子為)
　　　　(中書令又百官志禮部尚書一人正三品侍/郎一人正四品下掌禮儀祭享貢舉之事翰)
　　　　(林志明皇置麗正殿學士名儒大臣皆在其/中張説傳帝自東都將還京召説與禮官學)
　　　　(士置酒集仙殿曰朕今與賢者樂於此當遂/為集賢殿乃下制改麗正書院為集賢殿書)
　　　　(院而授説為學士知院事六典洛陽皇宫南/面三門右曰光政光政之内曰廣運明福明)
　　　　(福之西曰崇賢門/其内曰集賢殿)
　　朕以薄徳(禮記其徳盛/者其志厚)祇應歴數(書洪範四五紀/一曰嵗二曰月)
　　(三曰日四曰星辰五曰厯數庾/信文主上恭膺寳厯嗣奉瑤圖)正天柱之將傾(列/子)
　　(天亦物也物有不足故昔者女/媧氏鍊五色之石以補其闕)紉地維之已絶(説/文)
　　(紉女鄰切繟繩也郭璞曰以綫貫針曰紉楚辭紉/秋蘭以為佩庾信樂府東南可以補地闕西北可)
　　(以正天傾舊唐書本紀景隆四年六月睿宗曰/宗社由汝安定神祇萬姓賴汝之力進封平王)故
　　得承奉宗廟(晉書入則盡歡承奉周禮春官小宗/伯之職掌建國之神位右社稷左宗)
　　(廟後漢書和帝紀逺國/珍羞今以薦奉宗廟)垂拱巖廊(書垂拱而天下/治漢書董仲舒)
　　(傳葢聞虞舜時游於巖廊之/上垂拱無為而天下大治)居海内之尊(易乾元/亨利貞)
　　(疏於人事言之則君也父也以其居尊/故在諸卦之首禮記富有四海之内)處域中之
　　大(老子道大天大地大王亦大/域中有四大而王居其一焉)然後祖述堯典(禮/記)
　　(仲尼祖述堯舜書堯/典粤若稽古帝堯)憲章禹績(禮記憲章文武詩/設都於禹之績)
　　敦睦九族(書敦叙九族/乂九族既睦)㑹同四海(書四海會同又/聲教訖于四海)
　　猶恐烝黎未乂(崔實政論古有移人通財以贍烝/黎蔡邕九祝辭萬國和同兆民康)
　　(乂/)徭戍未安(魏文帝息兵詔且休力役罷省繇戍/史記孝文帝傳賴宗廟之靈社稷之)
　　(福方内/乂安)禮樂之政虧(禮記禮樂刑政四達/而不悖則王道備矣)師儒之
　　道喪(周禮地官大司徒以本俗/六安萬民四曰聨師儒)乃命使者衣繡服
　　(漢書百官公卿表侍御史有繡衣直指者武帝所/制注衣以繡衣尊寵之也又雋不疑傳暴勝之為)
　　(直指使者衣繡衣持斧/逐捕盜賊督課郡國)行郡縣(漢書韓延夀傳守/左馮翊嵗餘不肯)
　　(出行縣丞掾數/白宜巡行郡中)因人所利(論語因民之/所利而利之)擇其可勞
　　(論語擇可/勞而勞之)所以便億兆也(後漢書傳賛俾建永昌/周徧億兆晉書周嵩傳)
　　(上為宗廟無窮之計下收億兆元元之命舊唐書/本紀開元二年關中自去秋至于是月不雨人多)
　　(饑乏遣使賑給三年六月山東諸州大蝗紫微令/姚崇奏差御史下諸道促官吏遣人驅撲焚瘞以)
　　(救秋稼従之是嵗田收有穫人不甚饑開元十年/八月丁亥遣户部尚書陸景先往許汝等州存撫)
　　(賑/給)乃命將士(後漢書光武帝紀大司馬呉漢自蜀/還京師於是大饗將士班勞策勲)
　　擐介胄(左傳躬擐甲胄禮記介/冑則有不可犯之色)礪矢石(書礪乃矛/左傳荀偃)
　　(士匄率卒攻偪/陽親受矢石)審山川之向背(書望于山川史記/淮隂侯傳兵法右)
　　(倍山陵前左水澤今者將軍令臣等反背/水陳曰破趙會食臣等不服然竟以此勝)應嵗月
　　之孤虛(書嵗月日時無易史記龜策傳日辰不全/故有孤虛注六甲孤虛如甲子旬戌亥為)
　　(虛辰巳為孤抱朴子従計約以奮擊常背孤/而擊虛則黄帝吕尚范蠡伍員之所同也)所以
　　靜邊陲也(左傳䖍劉我邊倕舊唐書本紀先天二/年十一月癸卯講武於驪山甲辰畋獵)
　　(于渭川開元二年正月甲申并州大都督府長史/兼檢校左衞大將軍薛訥同紫微黄門三品仍總)
　　(兵以討奚契丹二月突厥黙啜遣其子同俄特勒/率衆寇北庭都䕶府右饒衞將軍郭䖍瓘繫敗之)
　　(二年冬十月薛訥破吐蕃於渭川西界武階驛十/年閏五月壬申兵部尚書張説往朔方軍巡邊)
　　乃命禮官(周禮春官宗伯/曰禮官之屬)考制度(書六年五服一/朝又六年王乃)
　　(時巡考制/度于四岳)稽典則(書有典有則貽厥子孫舊唐書/禮儀志開元十年詔國子司業)
　　(韋縚為禮儀/使専掌五禮)序文昭武穆(禮記宗廟之禮所以序/昭穆也左傳管蔡郕霍)
　　(魯衞毛那郜雍曹滕畢原酆郇文之昭也邘晉應/韓武之穆也舊唐書本紀開元十一年八月戊申)
　　(尊八代祖宣皇帝廟號獻祖光皇/帝廟號懿祖班祔于太廟之九廟)享天地神祇(書/山)
　　(川鬼神亦莫不寧周禮大司樂凡樂六變則天神/皆降八變則地祇皆出舊唐書禮儀志昊天上帝)
　　(五方帝皇地祇神/州及宗廟為大祀)所以申嚴潔也(王儉啟聖心過/恭寧在嚴潔)
　　乃命學者繕落簡(孟子北方之學者未能或之先/也説文繕補也左傳繕甲兵注)
　　(治也韻補繕整葺補治之義又編録文字/謂之繕寫江總碑羽陵蠧迹嵩山落簡)緝遺編
　　(漢書劉歆傳經或脱簡傳/或間編注謂舊編爛絶)纂魯壁之文章(漢書劉/歆傳魯)
　　(恭王壊孔子宅欲以為宫而得古文/于壊壁之中禮記立權度量考文章)綴秦坑之煨
　　燼(禮記紉箴請補綴書序及秦始皇滅先代典/籍焚書坑儒沈約梁鼓吹曲闢應和掃煨燼)所
　　以修文教也(書三百里揆文教易修辭立其誠疏/外則修理文教舊唐書本紀開元七)
　　(年十二月丙戌置𢎞文崇文兩館讐校書郎官員/十年六月辛丑上注釋孝經頒于天下經籍志開)
　　(元三年左散騎常侍禇無量馬懐素侍宴言及經/籍帝曰内庫皆先代舊書篇巻錯亂難于檢閱卿)
　　(試為整比之七年詔公卿士庶之家所有異書官/借様寫及四部書成上令百官入乾元殿東廊觀)
　　(之無不駭其廣書錄大凡/五萬一千八百五十二巻)故能使流寓返枌榆之
　　業(後漢書亷范傳范流寓西州西州平歸鄉里漢/書郊祀志髙祖禱豐枌榆社鄭氏注枌榆鄉名)
　　(也/)戎狄稱藩屏之臣(詩价人維潘大邦維屏舊唐/書本紀開元三年二月十姓)
　　(部落及髙麗王等各率其衆自突厥相繼來奔前漠/後總二千餘帳開元十年夏四月封契丹首領松)
　　(都督李鬱子為松漠郡王奚首領饒樂都督李魯/蘇為饒樂郡王閏五月戊寅勅諸蕃充質宿衞子)
　　(弟並放/還國)神祇歆其禋祀(曹植詩備禮享神祇詩來/方禋祀周禮春官以禋祀)
　　(祀昊天上帝舊唐書本紀開元十一/年十一月戊寅親祀南郊大赦天下)庠序闡其經
　　術(禮記黨有庠術有序孟子夏曰校殷曰序周曰/庠班固賦四海之内學校如林庠序盈門漢書)
　　(東平思王傳尊修/經術親近仁人)既家六合(賈誼論然後以六合/為家後漢書崔駰傳)
　　(六合怡怡/比屋為仁)時巡兩京(唐書明皇帝紀開元十二年/十一月庚午如東都十五年)
　　(十月己卯至自東都又韋𢎞基/傳髙宗常言兩都我東西宅)函秦則委輸斯逺
　　(史記蘇秦傳秦東有崤函之固賈誼論秦孝公據/崤函之固史記置平準于京師受天下委輸詩道)
　　(之云/逺)鼎邑則朝宗所利(史記成王在豐使召公復/營洛邑周公卒營築居九)
　　(鼎焉曰洛天下之中四方入貢道里均左傳成王/克商遷九鼎于洛邑周禮春官春曰朝夏曰宗唐)
　　(書張元素傳太宗謂房𤣥齡曰洛陽朝/貢天下之中朕營之欲便四方百姓)封畿四塞
　　(周禮制其畿疆而溝封之漢書地理志初雒邑與/宗周通封畿東西長而南北短短長相覆為千里)
　　(史記項羽紀關中阻山河四塞洛陽記左成/臯右函谷前有伊闕却背孟津此四塞之國)従來
　　測景之都(周髀算經日中立竿測景周禮大司徒/以土圭之法測土深正景以求地中疏)
　　(潁川陽城周公測景處古跡猶在張/衡東京賦土圭測日影不縮不盈)城闕千門(詩/在)
　　(城闕兮東京賦殿未出乎城闕斾已返/乎郊畛史記作建章宫度為千門萬户)自昔交㑹
　　之地(詩自古在昔周禮四時之所交風雨之所㑹/隂陽之所和乃建王國東京賦總風雨之所)
　　(交然後以建王城唐太宗建東都詔心兹宇/宙通貢賦于四方交乎風雨均朝宗于萬國)隂陽
　　代謝(易立天之道曰隂與陽白虎通王者承天順/理調和隂陽隂陽和萬物序休氣充塞符瑞)
　　(並臻皆應徳而至南史袁湛/傳論天長地久四時代謝)日月相推(説文推排/也進也易)
　　(日月相推/而明生焉)豈可使春色虛捐(謝朓詩宛洛佳遨/遊春色滿皇州)韶
　　華並歇(梁元帝纂要春曰青陽景曰媚景韶景謝/靈運詩屬值清明節榮華感和韶何遜詩)
　　(於時春/未歇)乃置㫖酒(詩兕觥其觩/㫖酒思柔)命英賢(江淹詩君/王禮英賢)
　　(不恡千/金璧)有文苑之髙才(後漢書文苑傳上下二巻/又賈逵傳令逵自選公羊)
　　(嚴顔諸生髙材者二十人教/以左氏與簡紙經傳各一通)有掖垣之良佐(劉植/詩誰)
　　(謂相去逺隔此西掖垣唐書權徳輿傳徳輿知制/誥獨直兩省乃上書言左右掖垣承天子命奉行)
　　(詳覆各有攸司馮衍/奏記樹名賢之良佐)舉杯稱慶何樂如之(徐陵表/三元兆)
　　(慶六宫司春得奏萬夀/之杯預參百辟之禮)同吟湛露之篇(詩湛湛露/斯匪陽不)
　　(晞厭厭夜飲/不醉無歸)宜振凌雲之藻(史記司馬相如傳相/如奏大人之賦天子)
　　(大悦飄飄有/凌雲之氣)于時嵗在乙丑開元十三年三月二
　　十七日
乾道運無窮(易乾道愛化各正性命淮南子執要道之/柄而遊于無窮之地沈佺期詩身世兩無)
(窮/)恒將人代工(書天工人其代之隋書髙帝紀代蒼蒼/之工成巍巍之業謝瞻詩伊人感代工)
(聿來扶/興王)隂陽調歴象(書燮理隂陽又乃命羲和欽若昊/天厯象日月星辰敬授人時竹書)
(紀年帝顓頊十三年初作厯象唐書明/皇紀性英武善騎射通音律厯象之學)禮樂報𤣥穹(禮/記)
(禮樂不可斯須去身左傳説禮樂而敦詩書詩書義之/府也禮樂徳之則也宋郊祀歌烟薌鬯報清穹張華詩)
(長劍横九野/髙冠拂𤣥穹)介胄清荒外(史記絳侯世家亞夫持兵揖/曰介胄之士不拜揚雄賦介)
(冑被霑汗詩是用大介注介甲也説文胄兜鍪也列/子逺在八荒之外七命公子曰大夫不遺來萃荒外)衣
冠佐域中(後漢書鄭均傳均拜議郎帝賜以衣冠南史/徐陵傳今衣冠禮樂日富年華漢書蕭望之)
(傳賛身為儒宗輔佐之純近古社稷/臣也魏武帝詩於鑠賢聖總統邦域)言談延國輔(禮記/言談)
(者仁之文也後漢書光武帝紀大司空融等奏議曰周/封八百同姓諸姬並為建國夾輔王室享國長久為後)
(世法晉書段灼傳有國/者皆欲求忠以自輔)詞賦引文雄(漢書枚乘傳以病/去官復游梁梁客)
(皆善詞賦乘尤髙又揚雄傳非聖哲之書不好也/顧嘗好辭賦庾肩吾詩愧乏天庭藻徒參文雅雄)野霽
伊川緑(王融詩日霽沙溆明牛鳳及詩戒道伊川北通/津澗水西山海經虢山伊水出焉西流注於河)
(一統志伊水源出盧氏縣悶頓嶺東/流經嵩縣洛陽偃師縣界入于洛水)郊明鞏樹紅(廣韻/邑外)
(曰郊一統志鞏縣在河南府城東一百三十里郭縁生/述征記鞏縣周之鞏伯邑庾肩吾詩雲邊開鞏樹霧裏)
(識嶤峯謝朓詩紅/樹巖舒青莎水被)冕旒多暇景(易君子以莅衆疏冕旒/垂目黈纊塞耳无為清)
(淨民化不欺梁元帝序求瘼餘晨頗多暇景/唐太宗賦惟萬㡬之暇景屏千慮于巖廊)詩酒㑹春
風(南史袁粲傳獨步園林詩酒自適又蕭介傳介少交/遊與兄弟文酒賞㑹時人以比謝氏烏衣之遊淮南)
(子春風至則甘雨降生育/萬物陶潛詩春風扇微和)
　　　首夏花萼樓觀羣臣宴寧王山亭回樓下又申
　　　　之以賞樂賦詩(并序即魏文帝賦伊暮春之/既替  首夏之初期唐書讓)
　　　　(皇憲傳始王永平唐隆元年進封宋明皇既/討定蕭岑之難徙王寧先天後以隆慶舊邸)
　　　　(為與慶宫而賜憲天子于宫西南置樓其西/署曰花萼相輝之樓南曰勤政務本之樓帝)
　　　　(時時登之聞諸王作樂必亟召升樓與同/榻坐或就幸第賦詩燕嬉賜金帛侑歡)
　　萬物莫不氣兆乎上而形視乎下(易大哉乾元萬/物資始乃統天)
　　(雲行雨施品物流形又/精氣為物按視與示通)鐵石異品(論衡鐵石天然/尚為鍛鍊者變)
　　(易故質子華子類異則形異形異則/氣異左思賦水物殊品鱗介異族)雲蒸並濕(淮/南)
　　(子山雲蒸/柱礎潤)草木無心(易百榖草木麗乎土唐太宗/賦纔有力以勝蝶本無心而)
　　(引/鶯)春來咸喜(漢書文帝紀當春和時草木羣生之/物皆有以自樂宗懍詩今朝春氣來)
　　(詩周邦/咸喜)故聖人𢎞道(易聖人作而萬物/覩論語人能𢎞道)先王法天
　　(書古我先王暨乃祖乃父/胥及逸勤文子上聖法天)酒星主獻酬之義(星經/酒旗)
　　(三星在軒轅六角南孔融書/天有九星之曜詩獻酬交錯)需卦陳飲食之象(易/雲)
　　(上于天需君子/以飲食宴樂)近命羣臣(北史魏髙祖紀引/羣臣厯宴殷堂)欣時
　　樂宴(陸雲文萬物欣時詩君/子有酒嘉賔式燕以樂)盡九春之麗景(梁元/帝纂)
　　(要春曰芳春青春陽春九春謝/朓侍宴曲麗景則春儀方在震)匝三旬之暇日(阮/籍)
　　(詩三旬將欲移謝/朓詩讌嘉得暇日)暢飲桂山(北史王昕傳汝南王/悦與府僚飲酒坐皆)
　　(引滿酣暢淮南王招隠/士桂樹叢生兮山之幽)櫂歌沁水(三輔黄圖昆明/池中有龍首船)
　　(常令宫女泛舟池中作櫂歌雜以鼓吹後漢書竇/憲傳憲以賤直請奪沁水公主園田明一統志山)
　　(西澤州沁河在沁/水縣東五十里)醇以養徳(張載賦備味滋和體/醇色清諸葛亮書儉)
　　(以養/徳)味以平心(左傳先王之濟五味和五/聲也以平其心成其政也)本將導
　　達陽和(傅亮讃發揮幽賾導達天人史記/秦始皇紀時在中春陽和方起)助成長
　　育(家語五行佐成上帝而稱五帝左傳/為温慈恵和以效天之生殖長育)亦朝廷多
　　慶(禮記朝廷之美濟濟翔翔南/史齋武帝紀論積善多慶)軍國餘閒者也(干/寳)
　　(晉紀總論籌畫軍國嘉謀屢中司馬/相如賦朕以覽聴餘閒無事棄日)前月之晦(公/羊)
　　(傳提月六鷁退飛提月/者何逮是月晦日也)細風飄雨(梁元帝詩風/細雨聲遲)繁
　　絃中止(蔡邕賦繁絃既撾雅韻乃揚/鮑照賦將興中止若往而歸)列席半醉(劉/孝)
　　(綽詩列位華池側庾/信詩酒醺人半醉)佳辰易失(梁元帝纂要辰曰/良辰曰嘉辰史記)
　　(淮隂侯傳時者難/得而易失者也)絶興難追(梁書王筠傳後重省/覽歡興彌深王逸琴)
　　(思楚歌寒來/暑往難逐追)良可惋也(廣韻惋/驚歎)今年帶閏(白虎通/月有閏)
　　(餘何周天三百六十五度四分度之一嵗十二月/日過十二度故三年一閏五年再閏明隂不足陽)
　　(有餘/也)節候全晚(文心雕龍言節候/則披文而見實)暑氣猶清(陶潛/詩暑)
　　(氣為/之無)芳草未歇(謝靈運詩首夏猶/清和芳草亦未歇)申布雅意(曹植/書欲)
　　(傾海為酒并山為肴伐木雲夢/斬梓泗濵然後極雅意盡歡情)復敘初筵(詩賔之/初筵左)
　　(右秩/秩)披樂善之邸(後漢書東平憲王蒼傳蒼與諸/臣朝京師還國帝遣使手詔國)
　　(中傳曰日者問王處家何等最/樂王言為善最樂其言甚大)坐忘憂之觀(西京/雜記)
　　(梁孝王游于忘憂之館/集諸遊士使各為賦)東郊跬步(書命汝尹兹東/郊漢書王莽傳)
　　(進不/跬步)南山在目(詩秩秩斯干幽幽南山括地志終/南山一名南山陶潛詩在目皓已)
　　(潔/)足以締夏首之新賞(崔駰賦迎夏之首末春之/垂江淹詩㸃翰咏新賞)
　　補春餘之墜歡(王僧孺詩麗景屬/春餘清隂澄夏首)朕登覽上宫(晉/書)
　　(江逌傳登覽不以臺觀遊豫不以/苑沼孟子館于上宫注上宫樓也)俯臨長陌(陸倕/石闕)
　　(銘周望原隰俯臨烟雨/虞羲詩朱輪竟長陌)暢衆心之怡虞(國語衆心/成城爾雅)
　　(怡樂也謝朓詩/歡虞宴兄弟)懽歸騎之逶迤(梁簡文帝詩歸騎/息金隍袁宏賦曳)
　　(羅裙以徘徊為/鳳翼之逶迤)鼓之以琴瑟(詩我有嘉賔/鼓瑟鼓琴)侑之以
　　筐篚(左傳虢公晉侯朝王王饗醴命之宥注宥助/也按宥同侑詩承筐是將淨住子筐篚之用)
　　(非求/不至)衢樽意洽(淮南子聖人之道猶中衢而置樽/耶過者斟酌多少不同各得其所)
　　(宜/)場藿思苗(詩皎皎白駒食我/場苗又食我場藿)賦我有嘉賔之詩
　　(詩我有嘉賔/鼓瑟吹笙)奏君臣相説之樂(孟子召太師曰為/我作君臣相説之)
　　(樂/)踟蹰西日(詩搔首踟蹰左思賦魯陽揮戈而髙/麾迴曜靈于太清將轉西日而再中)
　　(齊既往/之精誠)吟翫乗風(謝莊賦王乃尋繹吟翫説苑魚/乗于水烏乗于風草木乗于時)
　　(陸機漢髙祖功/臣頌乘風藉響)不知衷情之發於翰墨也(説文衷/方寸所)
　　(藴也揚雄書言詞/博覽翰墨為事)
今年通閏月(禇翔詩今年有閏餘書以閏月定四時/成嵗漢書律歴志朔不得中是為閏月)入
夏展春輝(春秋繁露以夏養春以冬養秋廣/韻展舒也紀少瑜詩庭樹發春輝)樓下風光
晚(劉孝綽詩詎匹龍樓下素蕋映華扉王儉詩風/光承露照霧色㸃蘭暉駱賔王詩坐惜風光晚)城隅
宴賞歸(周禮城隅之制九雉曹植詩吾與二三子曲宴/此城隅陳後主詩禁闥九重中宴賞三春日)
(鼓咽咽/醉言歸)九歌揚政要(書勸之以九歌俾勿壊漢郊祀歌/九歌畢奏斐然殊鳴琴竽瑟㑹軒)
(朱陸雲詩式揚好音後漢書/蔡邕傳披露得失指陳政要)六舞散朝衣(漢書禮樂志/國子皆樂歌)
(九徳誦六詩習六舞五聲八音之和注師古曰六舞謂/帗舞羽舞皇舞旄舞干舞人舞也王儉樂歌八簋陳室)
(六舞充庭謝朓樂府綺席舞衣散北/齊享廟樂辭禮申官次命改朝衣)天喜時相合(春秋/繁露)
(天亦有喜怒之氣哀樂之心與人/相副老子天地相合以降甘露)人和事不違(管子為/人上者)
(制羣臣百姓通中央之人和莊子與人和者謂之人/樂詩帝命不違至于湯齊禮記無聲之樂志氣不違)禮
中推意厚(易嘉㑹足以合禮詩鹿鳴序鹿鳴宴羣臣嘉/賔也既飲食之又實幣帛筐篚以將其厚意)
(然後忠臣嘉賔/得盡其心矣)樂處感心微(詩王在在鎬豈樂飲酒淮/南子仁心之感恩接而憯)
(怛/生)别賞陽臺樂前旬暮雨飛(宋玉賦旦為朝雲暮為行/雨朝朝暮暮陽臺之下沈)
(約朝雲曲陽臺氤氲多異色范雲巫山髙曲朝/雲去溟溟暮雨歸巖懸劉孝威詩飛雨入階廊)
　　　同二相已下羣官樂遊園宴(全唐詩注二相謂/張説宋璟西京雜)
　　　　(記漢宣帝樂遊廟一名樂遊原亦名樂遊苑/基地最髙四望寛敞名勝志樂遊原在灞南)
　　　　(五里本杜縣之東/南一名鴻固原)
撰日巖廊暇(曹昭賦時孟春之吉日兮撰良辰而將行/漢書董仲舒傳葢聞虞舜之時遊于巖廊)
(之上垂拱無為而天下平注巖廊謂嚴峻之廊也/唐太宗賦今拱已于巖廊王僧達詩歡此乗日暇)需雲
宴樂初(易雲上于天需君子以飲食宴樂左傳昔/諸侯朝正于王王宴樂之于是乎賦湛露)萬方
朝玉帛(書誕告萬方張華詩奄有萬方左傳禹會諸侯/于塗山執玉帛者萬國庾信詩玉帛咸觀禮)
千品㑹簪裾(國語道天子有千品萬官/盧思  詩臺苑盛簪裾)地入南山近(詩秩/秩斯)
(干幽幽南山一統志終南山在長安西南/五十里一名南山蕭慤詩雲來覺山近)城分北斗餘
(三輔黄圖長安城南為南斗形北為北斗形至/今人呼漢京城為斗城楚辭長安直上北斗)池塘垂
柳宻(曹植樂府池塘觀沼可娯謝靈運詩池塘生春草/梁元帝樂府巫山巫峽長垂柳復垂楊蕭瑱詩垂)
(柳對髙桐唐太宗/雨詩濛柳添絲宻)原隰野花疎(詩皇皇者華于彼原隰/張衡賦山谷原隰泱漭)
(無疆張翰詩原隰殖嘉蔬江總詩野花不/識采旅竹本無行梁元帝詩花疎有異香)帟幕看逾暗
(左思賦張帟幕㑹平原注帟平帳也周禮曰/田則張幕設帟王融序緹帷宿置帟幕宵懸)歌鐘聴自
虛(左思賦元勲配敬仲之績歌鐘析邦君之賜鮑/照詩庭下列歌鐘齊丘子儉于聴可以養虛)興闌
歸騎轉(郎餘令詩興闌相顧起流水送/香車梁簡文帝詩歸騎息金隍)還奏弼違書(書/予)
(違汝弼晉書郭璞傳古之令主開納忠讜以/弼其違抱朴子匡過弼違者社稷之鯁也)
　　　集賢書院成送張説上集賢學士賜宴得珍字
　　　　(唐書百官志集賢殿書院學士直學士侍讀/學士修撰官掌刋緝經籍凡圖書遺逸賢才)
　　　　(隠滯則承㫖以求之謀慮可施於時著述可/行於世者考其學術以聞又開元十三年改)
　　　　(麗正書院為集賢殿書院五品以上為學士/六品以下為直學士宰相一人為學士知院)
　　　　(事又張説傳説倡封禪議帝召説與禮官學/士置酒集仙殿曰朕今與賢者樂於此當遂)
　　　　(為集賢殿乃下制改麗正書院/為集賢殿書院而説知院事)
廣學開書院(晉書阮裕傳裕嘗以人不/須廣學正應禮讓為先)崇儒引席珍(舊/唐)
(書陽嶠傳景龍末累轉國子司業奏修先聖廟及講堂/因建碑前庭以紀崇儒之事晉書庾氷傳廣引時彦詢)
(以政道禮記儒有席上之珍以待聘文心雕龍席珍流/而萬世響呉均詩長安城中諸貴臣爭貴儒者席上珍)
集賢昭衮職(史記燕召公世家燕昭王即位卑身厚幣/以招賢者詩衮職有闕唯仲山甫補之後)
(漢書楊賜傳五登衮職弭難乂/寧邢劭文宻勿樞功逶迤衮職)論道命台臣(書立太師/太傅太保)
(兹惟三公論道經邦燮理隂陽考工記坐而論道謂之/三公史記天官書魁下六星兩兩相比者曰三能注能)
(音/台)禮樂沿今古(禮記禮樂不可斯須去身左傳説禮樂/而敦詩書詩書義之府也禮樂徳之則)
(也漢書禮樂志禮節民心樂和民聲禮記五帝殊時不/相沿樂三王異世不相襲禮闗尹子其來無今其去無)
(古/)文章革舊新(禮記立權度量考文章史記儒林傳文/章爾雅訓詞深厚唐書文藝傳唐有天)
(下三百年文章無慮三變易革去故也鼎取新也書舊/染汚俗咸與維新漢書武帝紀朕嘉唐虞而樂殷周據)
(舊以/鑒新)獻酬尊俎列(詩獻酬交錯注始主人酌賔為獻賔/既酌主人又自飲酌賔為酬晉書禮)
(樂志獻酬納贄崇此禮容陶潛詩引滿更獻酬禮記樽/鋪筵席陳樽俎列籩豆梁書諴雅歌禮達幽明敬行)
(俎褚亮明堂樂/章尊罍盈列)賔主位班陳(禮記一獻之禮賔主百拜/又賔主象天地也㑹要貞)
(元十二年御史臺奏御史内供奉者入閤日/依宣政殿前班位易卑髙以陳貴賤位矣)節變雲初
夏(江逌詩髙風催節變劉禕之詩節變風緒髙顧凱之/詩夏雲多竒峯唐太宗詩北闕三春晚南榮九夏初)
時移氣尚春(抱朴子外篇時移俗易物同賈異潛夫/論日晏時移議無所定春秋繁露春氣)
(愛秋氣嚴阮籍詩春氣感我心陳/暄詩洛陽九逵上羅綺四時春)所希光史冊(廣韻希/望也張)
(敏頭責子羽文事力雖多而見功甚少宜其踡跼翦蹙/至老無所希也揚子詩書以光之晉書何劭傳僕雖名)
(位過幸少無可書之事惟與夏侯長容諫授博士可傳/史冊耳李康運命論善惡書於史冊毁譽流於千載)
千載仰兹晨(漢書王襃傳千載一㑹論説無疑申鑒得/失一朝而榮辱千載何妥詩小臣屬千載)
(時幸預簪纓張正見詩塗山/萬國仰鮑照詩兹晨自為美)
　　　王屋山送道士司馬承禎還天台(書底柱析城/至于王屋注)
　　　　(王屋山名山狀如屋漢書地理志河東郡垣/縣禹貢王屋山在東沇水所出一統志山在)
　　　　(懐慶府濟源縣西八十里唐書隠逸傳司馬/承禎字子微洛川温人事潘師正傳辟穀道)
　　　　(引術徧遊名山廬天台不出開元中/被召至都詔於王屋山置壇室以居)
紫府求賢士(抱朴子項曼都言到天上先過紫府金牀/玉几晃晃昱昱十洲記青丘風山山恒震)
(聲有紫府宫天真仙女遊於此地唐書薛頤傳頤為道/士帝為築觀九嵕山號曰紫府拜頤大中大夫往居之)
(後漢書蔡邕傳求賢之道未必一途國語為遊士八十/人奉之以車馬衣裘多其資幣使周遊於四方以號召)
(天下之/賢士)清谿祖逸人(謝靈運詩攅念攻别心旦發清谿/隂張正見詩千仞清谿險詩仲山)
(甫出祖四牡業業范蔚宗逸民傳論薛方逢萌聘而不/肯至嚴光周黨王霸至而不能屈羣方咸遂志士懐仁)
(斯固所謂舉逸人/則天下歸心者乎)江湖與城闕(莊子魚相忘於江湖人/相忘於道術史記貨殖)
(傳范蠡乗扁舟浮於江湖詩在城闕/兮陸機詩名都一何綺城闕鬱盤桓)異跡且殊倫(後漢/書章)
(帝紀明試以功則政有異/跡江淹詩髙步超常倫)間有幽棲者(謝靈運詩資/此永幽棲)居
然厭俗塵(晉書韓康伯傳舅殷皓稱之曰康伯能自標/置居然是出羣之器漢書嚴助傳厭承明之)
(廬唐太宗詩對此留/餘想超然離俗塵)林泉先得性(北史韋瓊傳所居之/宅枕帶林泉舊唐書)
(隠逸傳崔覲不樂仕進以耕稼為業隠於城固南山夫/婦林泉相對嘯咏自娯梁昭明太子七啟得性行樂従)
(好山南任昉詩得性/千乗同山林無朝市)芝桂欲調神(南史禇伯玉傳王僧/達曰褚先生従白雲)
(遊舊矣比談討芝桂借訪茘蘿若己窺烟波臨滄洲/矣唐書元行沖傳謂狄仁傑曰參术芝桂以防疾疢)地
道踰稽嶺(世説王子敬云従山隂道上行山川自相映/發使人應接不暇周禮夏官東南曰揚州其)
(山鎮曰㑹稽史記夏本紀禹㑹諸侯江南計功命曰㑹/稽㑹稽者㑹計也太史公自序遊江淮上㑹稽十道山)
(川攷會稽山在紹興府諸暨縣東北一統志山在府/城東南一十二里王羲之蘭亭序此地有崇山峻嶺)天
台接海濵(名山記天台山即是定光寺諸佛所降葛仙/公山也孫綽遊天台山賦序天台山者葢山)
(嶽之神秀者也涉海則有方丈蓬萊登陸則有四明天/台書海濵廣斥洞㝠記東方朔遊鴻濛之澤忽見王母)
(采桑於白/海之濵)音徽従此間(陸機詩音徽日夜離史記髙祖/本紀公等皆去我亦従此逝矣)
(謝朓詩行行未千/里山川已間之)萬古一芳春(劉峻論歴萬古而一遇/崔知賢詩結伴戲芳春)
　　　早度蒲闗(唐書地理志河中府河西縣有蒲澤/闗一名蒲坂闗水經注魏襄王七年)
　　　　(秦王來見于蒲坂闗一統志/蒲州在山西平陽府西南)
鐘鼓嚴更曙(唐書儀衞志天子出入則撞鍾庭設樂宫/道路有鹵簿鼔吹七啟鐘鼓俱振簫管齊)
(鳴班固賦衞以嚴更之署注嚴更督行/夜鼓也梁昭明太子詩法鼓辭嚴更)山河野望通(史/記)
(項羽紀關中阻山河四塞文中子登雲中之城望龍門/之闗曰壯哉山河之固阮籍詩登髙望九州悠悠分曠)
(野/)鳴鑾下蒲坂(史記司馬相如傳鳴和鑾揚樂頌/上咸五下登三班固賦大輅鳴鑾)飛斾
入秦中(王筠詩摐金飛斾汎此安流蕭慤詩約嶺停/飛斾史記劉敬傳輕騎一日一夜可至秦中)地
險關逾壯(易地險山川丘陵也劍閣銘窮地之險極路/之峻虞義詩長城地勢險庾信銘金行地壯)
天平鎮尚雄(越絶書聖人上知天下知地中知人此之/謂天平地平漢書武五子傳天平地安隂)
(陽和/調)春來津樹合(顔延之詩春來無時豫説文津/水渡也張説詩津樹入寒烟)月落
戍樓空(鮑照賦星翻漢迴曉月將落梁元帝詩旅泊依/村樹江槎擁戍樓庾信詩戍樓鳴夕鼓江總詩)
(去後鳳/樓空)馬色分朝景(恵慕道士詩馬色迷闗吏梁洽賦/法朝景而霞駮朱超詩青山麗朝)
(景/)雞聲逐曉風(晉書祖逖傳與劉琨同寝夜聞荒雞/鳴蹴琨覺曰此非惡聲也因共起舞)所
希常道泰(易泰通也陸倕詩時逢/世道泰蹇足步髙衢)非復棄繻同(漢書終/軍傳初)
(軍従濟南步入闗闗吏予軍繻軍問以此何為吏曰為/復傳還當以合符軍曰大丈夫西遊終不復傳還棄繻)
(而去軍為謁者使行郡國建節東出闗闗吏識之曰此/使者乃前棄繻生也注張晏曰繻音須符也書帛裂而)
(分之若劵契蘇林曰繻帛邊也舊闗出/入皆以傳傳煩因裂帛頭以為符信也)
　　　途經華岳
飭駕去京邑(晉書孫楚傳王輿整駕六龍徐征隋書樂/章飾龍駕矯鳳旍張衡賦京邑翼翼四方)
(所視蔡邕賦命僕夫其/就駕兮吾將往乎京邑)鳴鑾指洛川(隋書樂章天迴地/旋鳴鑾引警曹植)
(賦流盻乎洛川張協/賦耀乎洛川之曲)循途經太華(王融頌逶迤循途極/夜無歸書西傾朱圉)
(鳥鼠至于太華班固賦/表以太華終南之山)迴蹕暫周旋(周禮師氏使其屬/帥四夷之𨽻各以)
(其兵守王之門且蹕注蹕止行人不得近王宫也/禮記周旋中規張協詩謂得終暇日綢繆永周旋)翠崿
留斜影(江淹騷體空山隠嶙兮窮翠崿王僧孺詩翠枝/結斜影張正見詩幽桂無斜影深松有勁風)
懸巖冐夕烟(庾肅之山賛懸巖沓翳神明攸居庾闡詩/懸巖溜石髓芳谷挺丹芝王融詩髙樹升)
(夕/烟)四方皆石壁(山海經太華之山削成而四方其髙五/千仞其廣十里南史徐伯珍傳伯珍移)
(居九巖山館東石壁夜忽有赤光洞/然江淹詩極眺清波深緬映石壁素)五位配金天(易五/位相)
(得而各有合漢書律歴志少昊曰青青者黄帝之子青/陽也是其子孫名摯立土生金故為金徳天下號曰金)
(天氏雲笈七籖少/昊為白帝治西岳)彷髴看髙掌(司馬相如賦眇眇忽忽/若神仙之彷彿述征記)
(華山對河東之首陽山黄河流兩山之間古語云此本/一山河水過之而曲行河神巨靈以手擘開其上以足)
(踏離其下中分為兩以通河流今覩手迹于華山上若/掌之形其足迹在首陽山亦存焉張衡賦髙掌逺蹠以)
(流河/曲)依稀聴子先(謝靈運詩依稀採菱歌列仙傳呼子/先者漢中闗下卜師夀百餘嵗臨去)
(呼酒家嫗令急裝便有仙人持二茅狗來至子先將一/與酒嫗因各騎之乃龍也上華隂山常于山大呼言子)
(先酒母/在此)終當銘嵗月(水經注秦始皇觀禮于魯登嶧山/之上命李斯以大篆勒銘山顛書)
(嵗月日時無易陶潛詩服/勤盡嵗月常恐功愈微)従此記靈仙(孫綽賦靈仙之/所窟宅江淹詩)
(南中多竒石/赤縣饒靈仙)
　　　喜雪
日觀卜先征(尸子泰山上有三峯東曰日觀雞鳴時見/日出顔延之詩日觀臨東溟左傳先王卜)
(征五年而嵗習其祥張衡賦卜征考祥終然允淑唐書/禮樂志開元十二年四方治定嵗屢豐稔羣臣多言封)
(禪中書令張説尺固請乃/下制以十三年有事泰山)時巡順物情(書六年五服一/朝又六年王乃)
(時巡考制度於四岳易安土敦乎仁故能愛疏安/土敦仁者萬物之情也物順其情則仁功瞻矣)風行
未備禮(易風行天上小畜君子以懿文徳禮記敦樂而/無憂備禮而不偏者其唯大聖乎班固典引燔)
(瘞縣沈肅祗/羣神之禮備)雲宻遽飄霙(易宻雲不雨自我西郊摯虞/賦雲霏霏而四霙謝恵連雪)
(賦憑雲升降従風飄零又霙淅/瀝而先集廣韻霙雨雪雜也)委樹寒花發(雪賦徘徊/委積何遜)
(雪詩拂樹曉疑春裴子野雪詩落/樹似飛花張正見詩寒花映日鮮)縈空落絮輕(呉均雪/詩榮空)
(如霧轉蕭子顯/詩落絮亂従風)朝如玉已㑹(雪賦既因方而成珪亦遇/圓而成璧任昉雪詩散葩)
(似浮/玉)庭似月猶明(何遜詩凝階夜似月劉/璠雪賦似北荒之明月)既覩膚先合
(公羊傳觸石而出膚寸而合不崇朝而徧雨乎天下者/唯泰山爾潘尼賦氣觸石而結蒸兮雲膚合而仰浮)
還欣尺有盈(左傳平地尺為大雪雪賦盈尺則呈瑞于/豐年徐陵詩三農喜盈尺六出儛崇花)
登封何以報因此謝功成(漢書武帝紀元封元年東巡/海上還登封泰山應劭注王)
(者功成治定告成於天刻石紀號有金策石函金泥玉/檢之封白虎通功成封禪以告太平也必於太山何萬)
(物所交代之處也必於其上何因髙告髙順其類也下/禪梁父之山基廣厚也刻石紀號者著已之功跡以自)
(倣效也天以髙為尊地以厚為徳故増泰山之髙以倣/天附梁父之基以報地明天地之所命功成事遂有益)
(於天地若髙者加/髙厚者加厚矣)
　　　幸鳳泉湯(舊唐書明皇帝紀開元三年冬十月/甲子幸郿縣之鳳泉湯一統志温泉)
　　　　(在太白山下舊名鳳泉湯可治/百病世傳清則愈疾濁則無驗)
西狩觀周俗(書八月西巡狩至于西岳史記蘇秦傳周/人之俗治産業力工商逐什一以為務)
南山歴漢宫(三輔黄圖武帝建元三年開上林苑東南/至藍田宜春御宿昆吾旁南山而西至長)
(楊五柞北繞黄山周袤三百里離宫/七十所王維詩黄山舊繞漢宫斜)薦鮮知路近(史記/叔孫)
(通傳孝恵帝曽春出遊離宫通曰古者有春嘗果方别/今櫻桃熟可獻願陛下出因取櫻桃獻宗廟庾信書)
(異邯鄲那/應知路)省斂覺年豐(孟子秋省斂而助不給崔駰西/巡頌惟秋穀既登上將省斂詩)
(綏萬邦屢豐年左傳奉盛以告曰潔粢豐盛謂其/三時不害而民和年豐也應璩書周征殷而年豐)隂谷
含神爨(顔延之詩陽陸團精氣隂谷曳寒烟木華海/賦陽氷不冶隂火潛然熺炭重燔吹炯九泉)湯
泉養聖功(抱朴子水主純冷而有温谷之湯泉易䝉以/養正聖功也晉樂歌肅肅清廟巍巍聖功)
益齡仙井合(抱朴子臨沅縣有廖氏家世世夀考不知/何故疑其井水殊赤乃試掘井得古人埋)
(丹砂數十斛此丹汁入井是以飲其水而得夀張衡賦/觀温泉浴神井張正見詩雲歸仙井暗霧解石橋通)
愈疾醴源通(東觀漢記光武中元元年醴泉出於京師/郡國飲醴泉者痼疾皆愈王襃温泉碑地)
(伏流黄神泉愈疾禮記天不愛其道地不愛其寳人不/愛其情是以地出醴泉爾雅水源曰泉庾信温湯碑豈)
(若醴泉消疾聞/乎建武之朝)不重鳴岐鳳(詩鳳皇鳴矣于彼髙岡何/晏賦故能翔岐陽之鳴鳳)
誰矜陳寳雄(史記封禪書文公獲若石云于陳蒼北阪/城祀之其神或嵗不至或嵗數來來也常)
(以夜光輝若流星従東南來集於祠鳴則若雄雞其聲/殷殷云野雞夜鴝以一牢祠命曰陳寳晉太康地志秦)
(文公時陳倉人獵得獸如彘不知名牽以獻之逢二童/子童子曰此名為媦媦亦語曰二童名陳寳得雄者王)
(得雌者霸張衡賦岐梁/汧雍陳寳鳴雞在焉)願將無限澤(梁簡文帝詩連山/去無限漢書劉向)
(傳聖人即天地以耀物常/無私於上均恩澤於下)霑沐衆心同(謝朓詩霑沐仰/清徽周語衆心)
(成城書同/心同徳)
　　　南出雀鼠谷答張説(紀事云帝登封泰山南出/雀鼠谷張説獻詩帝答之)
　　　　(仍命羣臣應制一統志雀鼠谷在山西汾州/介休縣西南二十里唐明皇開元中北巡并)
　　　　(州常/經此)
雷出應乾象(易雷出地奮豫人乾為天姚信昕/天論地形立于下天象運於上)風行順
國人(易風行天上小畜君子以懿文徳晉書樂志化若/風行澤猶雨散詩有覺徳行四國順之左傳國人)
(望君如望/慈父母焉)川途猶在晉(謝靈運詩豈伊川途念宿心愧/相別一統志汾州府春秋時屬)
(晉/)車馬漸歸秦(詩有車粼粼有馬白顛陶潛詩結廬在/人境而無車馬喧潘岳西征賦自京徂)
(秦/)背陜關山險(司馬相如賦蕩蕩乎八川分流相背而/異態一統志陜州在河南府西三百里)
(周為虢國地周召分治東西以陜為界即此木蘭詩關/山度若飛徐陵詩關山三五月客子憶秦川易地險山)
(川丘陵也北史于宣敏/傳山川設險非親弗居)横汾鼓吹頻(漢武帝秋風辭汎/樓船兮濟汾河横)
(中流兮揚素波按漢書武帝紀元鼎四年冬行幸雍祠/五畤自夏陽東幸汾隂注汾隂屬河東唐書儀衞志人)
(君舉動必以扇道路有鹵簿鼓吹陸/機賦原鼔吹之伊始葢禀命于黄軒)草依陽谷變(張協/詩丹)
(氣臨陽谷梁簡文/帝詩渚蒲變新節)花待北巖春(江總詩野花寧待晦梁/簡文帝賦待餘春于北)
(閤何遜詩巖/樹落髙花)聞有鵷鸞客(隋書音樂志懐黄綰白鵷鷺/成行傅咸賦鸞翔鳳集羽儀)
(上京張協詩/咄此蟬冕客)清詞雅調新(陸機文賦闕太羮之遺味同/朱絃之清汜雖一唱而三歎)
(固既雅而不艷庾信詩泉湧/富文詞陶潛詩詼諧無俗調)求音思欲報(陸機文賦叩/寂寞而求音)
(詩報之/以瓊瑤)心迹竟難陳(謝幼度詩顧已難自許心迹猶未/屏司馬相如文請為大夫粗陳其)
(畧/)
　　　賜崔日知往潞州(唐書崔日知傳日知字子駿/終潞州長史一統志禹貢冀)
　　　　(州之域商時為黎國後為潞子國戰國初為/韓之别都後屬趙秦置上黨郡後周始置潞)
　　　　(州隋初郡廢/唐復為潞州)
潞國開新府(晉書職官志魏黄權以車騎將軍開府儀/同三司開府之名起於此北史魏武帝紀)
(詔諸征鎮將軍王公杖/節邊逺者聴開府辟召)壺關寵舊林(漢書地理志上黨/郡有壺口關义縣)
(壺關黎侯國也今黎亭是一統志壺關山在潞州城東/南一十三里山形似壺漢於此置關陸機詩離烏悲舊)
(林/)妙旌循吏徳(桓温表旌徳理賢化道之所先庾信文/旌徳景鐘勒勲彛器史記循吏傳奉職)
(循理可/以為治)持悦庶氓心(易損上益下民悦無疆禮記發號/出令而民悦謂之和漢書循吏傳)
(庶民所以無歎息愁恨/之心者政平訟理也)禮樂中朝貴(禮記聖人作樂以/應天制禮以配地)
(禮樂明備天地官矣江總詩/海内平生親中朝流寓士)神明列郡欽(左傳民奉其/君愛之如父)
(母敬之如神明徐陵/文列郡無犬吠之驚)揚風非贈扇(晉書袁宏傳出為東/陽郡謝安取一扇授)
(之曰聊以贈行宏答曰輒/當奉揚仁風慰彼黎庶)易俗是張琴(禮記移風易俗/天下皆寧梁書)
(武帝紀易俗陶人載和邦國韓詩外傳治國者若張琴/然漢書董仲舒傳琴瑟不調者必解而更張之乃可鼓)
(也為政而不行甚者必/變而更化之乃可理也)藩鎮謳謠滿(潘岳賦藩岳作鎮/輔我京室李尤賦)
(藩鎮造而惕息徐陵碑/物變謳謠風移笙管)行宫雨露深(左思賦烏聞梁岷/有行宫之基歟禮)
(記雨露既濡詩零露湑兮箋露者天所以/潤萬物喻王者恩澤不為逺國不及也)㑹書丞相策
先賜潁川金(漢書宋均傳以御史為丞相拜於前殿延/登受策又循吏傳二千石有治理效輒以)
(璽書勉勵増秩賜金又黄霸傳為潁川太守治為天下/第一天子下詔稱揚賜爵闗内侯黄金百斤五鳳三年)
(代丙吉/為丞相)
　　　為趙法師别造精院過院賦詩(并序/)
　　秋九月聴政觀風(張衡疏聴政餘日觀省篇章/禮記命太師陳詩以觀民風)存
　　乎遊息(禮記息焉游焉張衡賦華葢於/是乎臨映大帝於是乎遊息)退朝之後
　　歴西上陽入清虛院則法師所居之地也(唐書地/理志上)
　　(陽宫在東都禁苑之東東接皇城之西南隅上元/中置兩京記上陽宫西有西上陽宫兩宫夾谷水)
　　(架虹橋以/通往來)法師得𤣥元之法(唐書髙宗紀乾封二/年如亳州祠老子追)
　　(號太上𤣥/元皇帝)養浩然之氣(孟子我善養/吾浩然之氣)故法此仙家
　　特建真宇紫房對聳(十洲記元洲有五芝服此得/長生上多仙家沈約詩虛館)
　　(清隂滿神宇曖微微仙傳拾遺木公居于雲房以/紫雲為葢青雲為城鮑照詩紫房綵女弄明璫)
　　緑竹羅生(宋玉賦芳/草羅生)既親重其人每經過其地以
　　怡神洗雪(舞賦娯神遺老永年之術易聖人以此/洗心退蔵于宻魏書釋老志道家之教)
　　(蠲去邪累澡雪心神積行樹功白日昇/天嵇康養生論澡雪五臓疏徹開明)進徳修業
　　(易君子進徳修業欲及時也/張華詩進徳修業輝光日新)何必齋心累月(莊子/顔囘)
　　(曰敢問心齋仲尼曰唯/道集虛虛者心齋也)逺在順風(莊子黄帝聞廣/成子在空同之)
　　(上往見之順下風而/進再拜稽首而問)因而賦詩用適其意云爾
宗師心物外(漢書藝文志儒家者流宗師仲尼以重其/言後漢書朱浮傳博士之官為天下宗師)
(齊竟陵王子良詩托性本魚鳥棲情閑/物外梁元帝書縦賞山中游心物外)為道運虛舟(本/際)
(經運道一切為極尊而常處三清出諸天上故稱天尊/温子昇表坐以運舟遂有利涉之用莊子方舟而濟于)
(河有虛船來觸雖有褊心之人不怒晉書謝安傳賛太/保沈浮曠若虛舟庾藴詩仰想虚舟説俯歎世上賔)
不戀巖泉賞(梁蕭鈞詩巖泉咽不流謝朓/詩安得凌風翰聊恣山泉賞)來従宫禁遊
(宋書殷景仁傳宻邇宫禁詩來遊/來歌温子昇文鳴玉鸞以來遊)探𤣥知㡬嵗(顔延之/詩探道)
(好淵𤣥觀書鄙章句鶡冠子踰/年累嵗淮南王書歴嵗經年)習靜更宜秋(易林竒適/無偶習靜)
(獨處何遜詩習靜閟衣巾讀書煩几案後漢書郡國/志南陽郡有宜秋聚洛陽故宫記洛陽有宜秋門)煙
樹辨朝色(江淹詩緑樹鑠烟光何遜詩山烟涵樹色/色江水映霞暉梁簡文帝詩奩鏡迷朝)風湍
聞夜流(沈佺期詩伏湍喣潛石瀑水生輪風楚辭長瀨/湍流泝江潭兮廣韻湍急瀨也薛道衡詩葉舟)
(旦旦浮驚/波夜夜流)坐朝繁聴覽(陸倕新刻漏銘序坐朝宴罷毎/旦晨興盧思道文詰旦坐朝諮)
(請填湊北史魏孝文帝紀聴覽政事従/善如流任昉文聴覽之暇三餘靡失)尋勝在清幽(庾/信)
(詩蓬萊在海底何處可追尋孫逖詩地勝/林泉好謝朓詩江垂得清賞山際果幽尋)欲廣無為化
(説苑仁昭而義立徳博而化廣禮記王中心無為也以/守至正論語無為而治者其舜也與老子我無為而民)
(自化葛仙公詩/天道常無為)因兹庶可求
　　　端午三殿宴羣臣探得神字(并序徳雍録三殿/者麟  殿也一殿)
　　　　(而有三/面故名)
　　律中㽔賔(禮記仲夏之月律中㽔賔疏髙誘曰是/月隂氣萎㽔在下象主人陽氣在上象)
　　(賔/客)獻酬之象著(詩獻酬/交錯)火在盛徳(書申命羲叔宅/南交日永星火)
　　(以正仲夏禮/記盛徳在火)文明之義燀(易見龍在田天下文/明廣韻燀火起貌)故
　　以式燕陳詩(詩我有㫖酒嘉賔式燕以敖/禮記命太史陳詩以觀民風)上和下
　　暢者也(漢書公孫𢎞傳人主和徳於上百姓和合/於下則心和蔡邕状淑暢洽於羣生)
　　朕宵衣旰食(鄒陽書始孝文皇帝寒心銷志未/明求衣左傳楚君大夫其旰食乎)輯
　　聲教於萬方(書聲教訖于四海/又嗟爾萬方有衆)卜戰行師(説苑城/濮之戰)
　　(文公謂咎犯曰吾卜戰而龜熸吾欲/無戰何如易利用行師征邑國也)總兵鈐於四
　　海(廣韻兵鈐以閉房神府以備/非常書奄有四海為天下君)勤貪日給(書爾惟/克勤天)
　　(下莫與汝爭能漢書髙帝紀/論雖日不暇給規模𢎞逺矣)憂忘心勞(孟子聖人/之憂民如)
　　(此左傳君子勞/心小人勞力)聞蟬聲而悟物變(禮記仲夏之月/蟬始鳴陳子昂)
　　(詩禪居/感物變)見槿花而驚候改(禮記仲夏之月木槿榮/顔延之詩嵗候初過半)
　　所賴濟濟朝廷(禮記朝廷之/美濟濟翔翔)視成鵷鷺(隋書音樂/志懐黄綰)
　　(白鵷鷺/成行)桓桓邊塞(詩桓桓于征史記三王世家大/司馬去病上疏曰陛下使臣去)
　　(病待罪行間宜/専邊塞之思慮)責辦熊羆(書則亦有熊羆之士不/二心之臣保乂王家)
　　喜麥秋之有登(禮記孟夏之月麥秋至漢書/公孫𢎞傳隂陽和五穀登)玩梅
　　夏之無事(薛道衡梅夏應教詩細雨應黄梅/禮記天子無事與諸侯相見曰朝)時雨
　　近霽(孟子有如時雨化之者宋玉賦遇/天雨之新霽兮觀百谷之俱集)西郊靃靡
　　而一色(易宻雲不雨自我西郊劉安招隠士青莎/雜樹兮薠草靃靡庾信賦楊柳共春旗一)
　　(色/)炎雲作峯(江淹賦炎/雲峯起)南山嵯峨而異勢(詩南山/有臺班)
　　(彪賦望山谷之嵯峨/曹植詩浮沈各異勢)正當召儒雅(書序旁求儒/雅以闡大猷)宴
　　髙明(禮記仲夏之月/可以居髙明)廣殿肅而清氣生(左思賦造/文昌之廣)
　　(殿屈原九歌乗/清氣兮御隂陽)列樹深而長風至(國語列樹以表/道宋玉賦長風)
　　(至而波起兮若/麗山之孤畝)㕑人嘗散熱之饌(禮記仲夏之月/天子乃以彘嘗)
　　(麥注麥之新氣尤盛/以彘食之散其熱也)酒正行逃暑之飲(周禮天官/酒正掌酒)
　　(之政令魏文帝典論光禄大夫劉松北鎮袁紹軍/與紹子弟嘗以三伏之際晝夜酣飲以避一時之)
　　(暑故河朔/有避暑飲)庖捐惡鳥(史記樂書注漢令五月五日/為梟羮賜百官以惡鳥故食)
　　(之/)俎獻肥龜(風俗通節日又煮肥龜/令極熟去骨加鹽鼔)新筒裹楝(續/齊)
　　(諧記屈原五月五日投汨羅每至此日竹筒貯米/投水祭之漢建武中長沙歐回忽見一人稱三閭)
　　(大夫曰常所遺苦蛟龍所竊可以楝樹/葉塞其上以五采絲縳之回依其言)香蘆角黍
　　(王筠詩結蘆同楚客風土記午日/以菰葉裹黏米煮熟謂之角􁐄)恭儉之儀有序
　　(左傳享以訓共儉按恭古/作共易畧例尊卑有常序)慈恵之意溥洽(左傳宴/以示慈)
　　(恵漢書匈奴傳元康/神爵之間鴻恩溥洽)諷味黄老(文心雕龍揚雄諷/味亦言體同詩雅)
　　(史記申不害傳學/本黄老而主刑名)致息心於真妙(温子昇碑息心/是歸淨行攸處)
　　抑揚游夏(南史梁武帝紀論抑揚孔墨曹植書昔/尼父制春秋游夏之徒不能措一辭)
　　滌煩想於詩書(孫綽賦疏煩想於心胷/禮記冬夏教以詩書)超然𤣥覽
　　(老子滌除𤣥/覽能無疵)自足為樂何止柏枕桃門(雲笈七籖/神枕方用)
　　(五月五日取山林柏為枕空中以柏心赤者為葢/用藥三十二物續漢書禮儀志五月五日朱索五)
　　(色桃印為門户/飾以止惡氣)驗方術於經記(史記秦始皇紀悉/召文學方術士甚)
　　(衆欲以興太平傅咸表上違/經記明文下壊景侯之解)綵花命縷(酉陽雜俎/北朝五月)
　　(進五時圖五時花施之帳上是日又進長命縷風/土記端千造百索繫臂一名長命縷一名續命縷)
　　觀問遺於風俗(風土記午日織組雜物以相贈遺/班固賦東都主人喟然而嘆曰痛)
　　(乎風俗之/移人也)感婆娑於孝女(後漢書孝女曹娥傳曹/娥者㑹稽上虞人父旴)
　　(為巫祝漢安二年五月五日於縣江泝濤迎婆/娑神溺死娥年十四乃沿江號哭遂投江而死)憫
　　枯槁之忠臣而已哉(屈原漁父屈原既放遊於/江潭顔色憔悴形容枯槁)歎
　　節氣之循環(陸賈新論温之以節氣謝靈運/詩四時循環轉寒暑自相承)美君
　　臣之相樂(孟子為我作君/臣相説之樂)凡百在㑹咸可賦詩(詩/凡)
　　(百君子敬而聴之王融/序今日嘉㑹咸可賦詩)五言紀其日端(鍾嶸詩品/逮漢李陵)
　　(始著五言之目管輅别/傳六甲為時日之端)七韻成其火數(周禮考工/記鳥旟七)
　　(斿以象鶉火注鶉火朱/鳥之宿其屬有七星)豈獨漢武之殿(藝文類聚/漢孝武帝)
　　(元封三年作栢梁臺詔羣臣/有能為七言詩乃得上坐)盛朝士之連章(周禮/秋官)
　　(朝士掌建邦外朝之灋論衡句/有數以連章章有體以成篇)魏文之臺(寰宇記/燕友臺)
　　(在南皮魏文帝為/五官中郎將時築)壯辭人之並作云爾(宋書謝靈/運傳論自)
　　(漢至魏辭人才/子文體三變)
五月符天數(庾信詩五月炎/蒸氣易天數五)五音調夏鈞(吕氏春秋黄/帝命伶倫與)
(榮將鑄十二鐘以和五音漢書鄒陽傳注陶家名轉/者為鈞葢取周回調鈞耳夏書五子之歌關石和鈞)舊
來傳五日(提要錄五月五日/午時為天中節)無事不稱神(魏収詩辟兵/書鬼字神印)
(題靈/文)穴枕通靈氣(神仙傳泰山父者時漢武帝東巡見/父鋤於道頭上白光髙數尺呼問之)
(對曰有道士教臣作神枕枕有三十二竅二十四竅應/二十四氣八竅應八風臣行之轉少齒生天隠子神仙)
(亦人也在於修我靈/氣勿為世俗所淪汙)長絲續命人(王筠詩長絲表良節/金縷應嘉辰風俗通)
(續命縷俗説/以益人命)四時花競巧(庾信賦鳥多閒暇花隨四時/沈約碑奕思之微秋儲無以)
(競/巧)九子糭爭新(晉無名氏折楊柳歌折楊柳/作得九子糭思想勞歡手)方殿臨華
節(何晏賦方軒九户初/學記春節曰華節)圓宫宴雅臣(班固賦其宫室也/據坤靈之正位倣)
(太紫之圜方陳後/主詩置酒來英雅)進對一言重(後漢書馬援傳閑於進/對書自一話一言我則)
(末惟成徳之彦以乂我/受民法言言重則有法)遒文六義陳(晉書文苑傳賛子/安太冲遒文綺爛)
(劉峻論遒文麗藻方駕曹王詩序詩有六義焉/一曰風二曰賦三曰比四曰興五曰雅六曰頌)股肱良
足詠(書元首明哉/股肱良哉)風化可還淳(詩序七月陳王業也周/公陳后稷先公風化之)
(所由致王業之艱難也唐書禮樂志調露二年/幸洛陽城南樓宴羣臣太常奏六合還淳之舞)
　　　端午
端午臨中夏(書日永星火/以正仲夏)時清日復長(庾闡賦朝霞時/清禮記月令仲)
(夏之月日長至晉書天文志夏至日日/行地上三百一十九度少弱故日長)鹽梅已佐鼎(書/若)
(作和羮爾惟鹽梅庾信啇調/曲如和鼎實有寄于鹽梅)麴糵且傳觴(書若作酒醴/爾惟麴糵禮)
(記麴糵必時張衡賦/儇才齊敏受爵傳觴)事古人留迹(魏文帝詩追念往古/事陶潛詩聖賢留餘)
(迹事事/在中都)年深縷積長(孔徳紹詩嵗積松方偃年深椿欲/秋風俗通五月五日以五色絲繫)
(臂令人無病/謂之長命縷)當軒知槿茂(王績詩日照當軒影禮記仲/夏之月木槿榮成公綏木槿)
(賦華甚鮮茂/榮于仲夏)向水覺蘆香(庾信詩路塵猶向水大戴禮/葦未秀為蘆王筠詩午日結)
(蘆聞/楚客)億兆同歸夀(劉琨表億兆攸歸庾信詩有慶兆民/同論年天子萬薛道衡碑納蒸民於)
(夀/域)羣公共保昌(詩羣公先正辛徳/源詩置酒宴羣公)忠貞如不替(書世篤/忠貞南)
(史王曇首傳王曇首之才器王僧/綽之忠貞其世禄不替豈徒然哉)貽厥後昆芳(詩詒厥/孫謀以)
(燕翼予梁簡文帝文謹求散逸貽厥于/後書垂裕後昆隋煬帝詩傳芳裕後昆)
　　　春中興慶宫酺宴(并序令漢書文帝紀十六年/九月  天下大酺廣韻酺大)
　　　　(飲酒/作樂)
　　夫抱器懐才含仁蓄徳(魏書儒林傳鴻生碩儒之/輩抱器晦已黎逢賦欲使)
　　(懐才抱器自此鷹揚鹽鐵論含仁保/徳易君子多識前言徃行以畜其徳)可以坐而論
　　道者(考工記坐而論/道謂之三公)我於是乎闢重門以納之(書/闢)
　　(四門易重門擊/柝書工以納言)作扞四方折衝萬里(詩經營四方/晏子春秋孔)
　　(子曰不出樽俎之間而折/衝千里之外晏子之謂也)可運籌帷幄者(漢書髙/帝紀上)
　　(曰夫運籌帷幄之中决勝/千里之外吾不如子房)我於是乎懸重禄以待
　　之(禮記忠信重禄西京雜記平津侯開東/閣以招天下之士所得俸禄以奉待之)是故外
　　無金革之虞(禮記袵金革漢官解詁典執/金革以禦非常書四方無虞)朝有搢
　　紳之盛(晉書輿服志所謂搢紳之/士者搢笏而垂紳帶也)所以巖廊多暇
　　垂拱無為(漢書董仲舒傳葢聞虞舜之時游於巖/廊之上垂拱無為而天下太平注巖廊)
　　(殿下小/屋也)不言而海外知歸(禮記不言而信詩海外/有截張衡賦天子有道)
　　(守在海外禮記柔/逺人則四方歸之)不教而寰中自肅(孝經聖人之/教不肅而成)
　　(其政不嚴而治莊子立不教坐/不議李百藥詩聲教盡寰中)元亨之道其在兹
　　乎(易大有元亨又其徳剛健而文明應/乎天而時行是以元亨詩日監在兹)况乎天地
　　交而萬物通(易泰小往大來吉亨則/是天地交而萬物通也)隂陽和而四
　　時序(白虎通隂陽和萬物/序易與四時合其序)所寳者粟(莊子正得秋/而萬寳成詩)
　　(稼穡惟寳漢書鼂錯傳/欲民務農在於貴粟)所貴者賢(書所寳惟賢則/邇人安禮記賤)
　　(貨而/貴徳)故以宵旰為懐(唐書劉蕡傳終任賢/之效無宵旰之憂)黎元在
　　念(漢書郊祀志大路所歴/黎元不知書念兹在兹)盡力溝洫不知宫室之
　　已卑(論語卑宫室而盡力乎溝洫庾信五聲調曲/溝洫劬勞多又居者非求隘卑宫豈難尚)
　　致敬鬼神不知飲食之斯薄(論語菲飲食而/致孝乎鬼神)往以
　　仲冬建子南至初陽(禮記仲冬之月律中黄鐘玉/燭寳典十一月建子冬至日)
　　(南極影極長左傳僖公五年/日南至白虎通冬至陽始起)爰詔司存(舊唐書宇/文融傳凡)
　　(爾司存勉/以遵守)式陳郊祀(漢書郊祀歌嘉籩列陳孝經/周公郊后稷以配天通考開)
　　(元十一年十一/月親享圜丘)挹彛夏之誠請(陳書陸子隆傳綏/集彛夏甚得民和)
　　答人神之厚睠(書神人以和班固賦謀人神以動/作庾信圓丘歌幽顯對揚人神咫)
　　(尺梁簡文帝南郊頌序/封天答睠禮地徵靈)禋歸太乙(史記樂書嘗得/神馬渥洼水中)
　　(復次以為太乙之歌注太乙北極大星也漢書禮/樂志武帝定郊祀之禮祀太乙于甘泉就乾位也)
　　(又郊祀歌太/乙况天馬下)禮備上𤣥(揚雄甘泉賦惟漢十世將/郊上𤣥南史梁武帝紀仰)
　　(迫上𤣥之眷俯/惟億兆之心)足以申昭報之情(晉書樂志昭告/神祗饗報功徳)
　　(禮記郊之祭迎長日之/至也大報天而主日也)足以極嚴禋之道(蘇味道/詩孝享)
　　(極嚴禋書禋于六宗周禮以禋祀祀昊/天上帝庾信圓丘歌重陽禋祀大報天)然心融萬
　　類歸雷雨之先春(中説百物生焉萬類形焉易天/地解而雷雨作雷雨作而百果)
　　(草木皆/甲拆)慶洽百僚象雲天而髙宴(書百僚師師詩/百僚是試易雲)
　　(上于天需君子/以飲食宴樂)嵗二月(書嵗二月/東巡狩)地三秦(史記淮/隂侯傳)
　　(三秦可傳檄而定也漢書髙祖紀拜信為大將軍/因陳三秦易并之計注章邯為雍王司馬欣為塞)
　　(王董翳為翟王分/王秦地故曰三秦)水泛泛而龍池滿(雍錄明皇為/諸王時故宅)
　　(宅有井井溢成池中宗時數有雲龍之/祥即龍池也開元二年改為興慶宫)日遲遲而
　　鳳樓曙(詩春日遲遲舊唐書明皇紀開元/九年九月御丹鳳樓宴突厥首領)青門左
　　右軒庭映梅柳之春(三輔黄圖長安城東出南頭/第一門曰霸城門民見門色)
　　(青名曰青城門或曰青門南史齊髙帝紀/五色來儀于軒庭陶潛詩梅柳夾門植)紫陌東
　　西帟幕動烟霞之色(謝莊詩紫陌協笙鏞左思賦/張帟幕㑹平原注帟平帳也)
　　(周禮曰田則張幕設帟王融序緹帷宿置帟幕宵/懸注在旁曰帷在上曰幕帟在幕若幄中坐上承)
　　(塵也皆以繒為之劉孝綽詩/壺人告漏晚烟霞起將夕)撞鐘伐鼓(漢栢梁詩/撞鐘伐鼓)
　　(聲中/詩)雲起雪飛(張衡賦度曲未/終雲起雪飛)歌一聲而酒一杯
　　(論語聞絃歌之聲晉書嵇康傳濁酒/一杯彈琴一曲江總詩濁酒傾一杯)舞一曲而人
　　一醉(圖畫見聞錄將軍裴旻詣呉道子請於天官/寺畫神鬼數壁道子答曰將軍為吾纒結舞)
　　(劍一曲詩/既醉以酒)詩以言志(書詩言志/歌永言)思吟湛露之篇(詩/湛)
　　(湛露斯匪陽不晞厭/厭夜飲不醉無歸)樂以忘憂(論語發憤忘/食樂以忘愛)慙運
　　臨汾之筆(漢武故事帝行幸河東祠后土顧視帝/京忻然中流與羣臣飲宴帝歡甚乃自)
　　(作秋風辭曰汎樓船兮濟/汾河横中流兮揚素波)
九達長安道(爾雅一達謂之道路二達謂之岐旁三達/謂之劇旁四達謂之衢五達謂之康六達)
(謂之莊七達謂之劇驂八達謂之崇期九達謂之逵班/固賦漢之西都實曰長安梁元帝賦洛陽小苑之西長)
(安大道/之東)三陽别館春(易拔茅連茹注三陽同志書洪範/三曰木疏正月為春木位也三陽)
(已生故三為木數唐書武后紀久視元年於神都作三/陽宫㑹要聖歴三年造三陽宫于嵩陽縣後漢書郭后)
(紀論恩加别館寵増黨戚晉書石崇/傳崇在金谷别館登凉臺臨清流)還將聴朝暇(大戴/禮成)
(王中立而聴朝舊唐書職官志殿中監少監為之貳凡/聴朝則率其屬以列于左右申鑒月正聴朝國家之大)
(事/也)回作豫遊晨(孟子一遊一豫為諸侯度王冋/詩豫遊窮嶺厯藉此方春至)不戰要
荒服(孫武子不戰而屈人之兵書五百里要服傳要來/以文教又五百里荒服傳言荒又簡畧疏服名荒)
(者政教荒忽因/其故俗而教之)無刑禮樂新(書刑期于無刑民協于中/禮記仲春之月百官靜事)
(無刑大戴禮無市而民不乏無刑而民/不違謝朓雩祭迎神歌清明暢禮樂新)合酺覃土宇(詩/以)
(開百室箋又有祭酺合醵之歡漢書文帝紀賜民爵一/級女子百户牛酒酺五日注酺之為言布也王徳布于)
(天下而合聚飲食為酺詩爾土宇昄章亦孔/之厚矣魏書爾朱榮傳廣錫山河大開土宇)歡宴接羣
臣(晉書王羲之傳欲與親知時共歡宴南史何戢傳齊/髙帝與戢來往數申歡宴江總詩柏梁奉歡宴曹植)
(文降接儔列周禮太宰/以八柄詔王御羣臣)玉斚飛千日(梁簡文帝文玉斚/瑤尊劉峻論霑玉)
(斚之餘瀝博物志中山酒一醉千/日庾信燕歌行蒲桃一杯千日醉)瓊筵薦八珍(舊唐書/文宗二)
(子傳論對食瓊筵謝朓詩既通金閨籍復酌瓊筵醴庾/信歌筵終三薦周禮冢宰膳夫凡王之饋食用六穀膳)
(用六牲飲用六清羞用百二十品珍用八物注珍謂淳/熬淳母炮豚炮牂𢷬珍漬熬肝膋也梁武帝詩雕案出)
(八珍蕭讓之詩/賔筵盛八珍)舞衣雲曳影(隋煬帝詩浮香飄舞衣王/勃乾元殿頌綵絢祥雲夾)
(朱旗而曳影梁簡文/帝詩風旗爭曳影)歌扇月開輪(張正見詩歌扇掩團/紗庾信賦月入歌扇)
(花承節鼓劉希夷詩池月憐歌扇/山雲愛舞衣江總詩新月半輪空)伐鼓魚龍雜(詩伐鼓/淵淵陸)
(機詩伐鼔五嶺表漢書西域傳賛作曼衍魚龍角觝之/戲以觀視之注魚龍者為含利獸先戲于庭及畢乃入)
(殿前激水化成比目魚跳躍潄水作霧障/日化成黄龍八丈遨戲于庭炫燿日光)撞鐘角觝陳
(禮記善待問者如撞鐘左傳髙臺深池撞鐘舞女史記/李斯傳二世作觳牴優俳之觀張衡賦程角觝之妙戲)
曲終酣興晚(家語孔子厄陳蔡子路援戚而舞三終孔/子和之曲三終周書張孫澄傳澄雖不飲)
(酒而好觀人酣興庾/信詩將軍髙宴晚)須有醉歸人(詩鼔咽咽醉言歸張/衡賦客賦醉言歸江)
(淹雜體歸/人望烟火)
　　　千秋節宴(并序/)
　　令節肇開(明皇實錄開元十七年百官上/表請以八月五日為千秋節)情兼感
　　慶(晉書宣帝紀見父老故舊讌飲累日悵/然有感徐陵文我皇誕聖膺此家慶)率題八
　　韻以示羣臣
蘭殿千秋節(漢武内事景帝坐崇芳閣上有丹霞起赤/龍盤棟間使王夫人居之改為猗蘭殿遂)
(夢日生武帝唐太宗詩望古茅茨約瞻/今蘭殿廣漢靈帝歌千秋萬嵗喜難踰)稱名萬夀觴(易/其)
(稱名也小其取類也大魏書崔光伯傳臣吏之節/執笏稱名詩天子萬夀張説詩玉醴還分萬夀觴)風傳
率土慶(晉書吕光載記行人風傳詩率土之濵莫非王/臣魏書爾朱榮傳道格普天仁沾率土書萬邦)
(惟/慶)日表繼天祥(禮斗威儀政理太平則時日五色張華/賦費表祥乎金徳漢五行志虙羲氏繼)
(天而王穀梁傳/繼天者君也)玉宇開花萼(拾遺記翟乾祐於江岸翫/月或問此中何有翟笑曰)
(可隨我觀之瓊樓玉宇爛然唐書三宗諸子/傳初明皇即位於宫西南置花萼相輝之樓)宫縣動㑹
昌(周禮春官小胥正樂縣之位王宫縣諸侯軒縣大夫/判縣士特縣辨其聲注樂縣謂鐘磬之屬縣于筍簴)
(者宫縣四面皆縣如宫有牆也六典宫縣之舞八佾文/王操翼翼翔翔彼鳯皇兮銜書來遊以㑹昌兮鮑照詩)
(美哉物/㑹昌)衣冠白鷺下(後漢書鄭均傳均拜議郎帝賜以/衣冠隋書音樂志懐黄綰白鵷鷺)
(成行枚乗七發洪淋/淋焉若白鷺之下翔)帟幕翠雲長(左思賦張帟幕㑹平/原注帟平帳也周禮)
(曰田則張幕設帟王融序緹帷宿置帟幕宵懸陸機百/年歌軒冕婀娜翠雲中陸雲詩翠雲崇靄庾信登歌蒼)
(靈散翠/雲長)獻遺成新俗(史記武帝紀天子親如五利之第/自太主將相以下皆置酒其家獻)
(遺之又孟嘗君傳與客語問親戚居處客去孟嘗君已/使使存問獻遺其親戚禮記教順成俗書舊染汚俗咸)
(與維/新)朝儀入舊章(周禮夏官司士正朝儀之位漢書叔/孫通起朝儀詩率由舊章張衡賦建)
(象魏之兩觀旌/六典之舊章)月銜花綬鏡(唐實録千秋節賜四品以/上金鏡珠嚢縑綵拾遺記)
(周靈王時異方貢石鏡色白如月謂之/月鏡徐陵詩信來贈寳鏡亭亭似團月)露綴綵絲嚢(唐/㑹)
(要八月五日士庶以結絲承露嚢更相遺問續齊諧記/𢎞農鄧紹嘗以八月旦入華山採藥見一童子執五綵)
(嚢承栢葉上露紹問用此何/為答曰赤松先生取以明目)處處祠田祖(唐實録開元/年禮部奏請)
(秋社㑹並就千秋節謝朓詩處處春雲生詩以御田祖/以祈甘雨周禮凡國祈年于田祖龡豳雅擊土鼔以樂)
(田畯北史魏本紀始均仕堯時逐女/魃於弱水北人賴其勲舜命為田祖)年年宴杖鄉(劉緩/詩年)
(年情不窮禮記六十杖於鄉又射鄉之禮所以仁鄉黨/也疏射謂鄉射鄉謂鄉飲酒也徐陵書介已知命賔又)
(杖/鄉)深思一徳事(史記好學深思心知其意書眷求一徳/俾作神主惟尹躬暨湯咸有一徳管子)
(尚精一徳/以事其君)小獲萬人康(曹植七啟屢獲嘉祥左傳天子/曰兆民諸侯曰萬民書永康兆)
(民/)
　　　左丞相張説右丞相宋璟太子少傅源乾曜同
　　　　日上官命宴都堂賜詩一首(唐書宋璟傳開/元十七年璟為)
　　　　(尚書右丞相張説為左丞相源乾曜為太子/少傳同日拜有詔太官設饌太常奏樂㑹百)
　　　　(官尚書省東堂帝賦/三傑詩自寫以賜)
赤帝收三傑(史記髙祖紀髙祖被酒夜徑澤中大蛇當/徑髙祖乃前拔劒擊斬蛇後人來至蛇所)
(有一老嫗夜哭人問何哭嫗曰吾子白帝子也化為蛇/當道今為赤帝子斬之又髙祖曰運籌策帷幄之中决)
(勝千里之外吾不如子房鎮國家撫百姓給餽饟不絶/糧道吾不如蕭何連百萬之軍戰必勝攻必取吾不如)
(韓信此三者皆人傑也吾能/用之此吾所以取天下也)黄軒舉二臣(史記黄帝者/少典之子姓)
(公孫名曰軒轅張衡賦登封降禪則徳齊乎黄軒帝王/世紀黄帝夢大風吹天下之塵垢皆去又夢人執千鈞)
(之弩驅羊萬羣帝寤而嘆曰風為號令執政者也垢去/土后在也天下豈有姓風名后者哉夫千鈞之弩異力)
(者也驅羊數萬羣能牧民為善者也天下豈有姓力名/牧者哉于是依二占而求之得風后于海隅登以為相)
(得力牧于大/澤進以為將)由來丞相重(左思詩由來自古昔玉海相/國丞相皆秦官唐書百官志)
(唐因隋制以三省之長中書令侍中尚書令共議國政/此宰相之職也後以僕射為尚書省長官與侍中中書)
(令號為宰相品位既崇不欲輕授人六/典左右僕射開元初改為左右丞相)分掌國之鈞(後/漢)
(書侍中分掌乗輿服物/詩尹氏太師秉國之均)我有握中璧(淮南子玩天地/于掌握之中)雙
飛席上珍(蘇武詩何况雙飛龍北史天保初崔㥄為侍/中弟仲文為銀青光禄大夫同日受拜時云)
(兩鳯聨飛禮記儒有席上之珍以待聘呉/均詩長安城中諸貴臣爭貴儒者席上珍)子房推道要
(漢書張良傳良字子房蔡/邕碑精微周宻包括道要)仲子訝風神(晉書律歴志漢/末宋仲子集七)
(厯以考春秋又衞玠傳/風神秀異祖瓘甚竒之)復輟台衡老(陸機詩奕世台衡/扶帝紫極春秋元)
(命苞魁下六星兩兩而比曰三台環濟要畧殷/有阿衡伊摯佐之太甲改為保衡皆三公官也)將為調
䕶人(漢書張湯傳于故人子弟為/吏及貧昆弟調䕶之尤厚)鴛鸞同拜日(張衡賦/蘭林披)
(香鳳皇/鴛鸞)車騎擁行塵(禮記前有車騎則載飛鴻史記司/馬相如傳相如之臨卭従車騎雍)
(容閒雅甚都江淹賦驅征/馬而不顧見行塵之時起)樂聚南宫宴(詩樂酒今夕君/子維宴漢書髙)
(祖紀置酒雒陽南宫又漢/建尚書百官府曰南宫)觴連北斗醇(詩維北有斗不/可以挹酒漿)
俾予成百揆(書俾予従欲以治又納于百揆百揆時叙/傳度百事總百官後漢書張衡傳百揆允)
(當庶績/咸理)垂拱問彛倫(書垂拱而天下治漢書董仲舒傳/垂拱無為而天下太平書彛倫攸)
(叙隋煬帝詩彛倫欣/有序垂拱事端居)
　　　早發太行山中言志(書太行恒山至于碣石地/理通釋太行山跨河北諸)
　　　　(州為天/下之脊)
清蹕度河陽(晉書載記响清蹕于常道之門顔延之詩/帝暉膺順動清蹕巡廣㕓漢書地理志河)
(内郡縣河陽庾信賦/河陽一縣倂是花)凝笳上太行(謝朓詩凝笳翼髙葢/王融詩凝笳鬱摧愴)
火龍明鳥道(左傳火龍黼黻南中志鳥道四百里以其/絶險獸猶無蹊特上有飛鳥耳王襃詩鳥)
(道無/蹊徑)鐵騎繞羊腸(魏書慕容超傳司馬徳宗將劉裕伐/超公孫五樓勸超拒之于大峴超曰)
(但令度峴吾以鐵騎踐之此成擒也梁簡文帝詩石門/留鐵騎氷城息夜軍史記魏世家魏伐趙㫁羊腸拔閼)
(與注羊腸坂道在太行山魏文帝/苦寒行羊腸坂詰曲車輪為之摧)白霧埋隂壑(梁元帝/書青松)
(白霧處處可怪沈約賦素烟晚帶/白露晨縈沈佺期詩隂壑已永閉)丹霞助曉光(釋恵標/詩丹霞)
(拂層閣碧水泛蓬萊梁簡文帝/詩靄靄夜中霜河開向曉光)澗泉含宿凍(庾信詩澗/寒泉反縮)
(山晴雲倒回司馬相如賦其北則盛夏舍凍/裂地涉氷揭河庾信文烟凝不動泉凍無聲)山木帶餘
霜(左傳山有木工則度之國語山木如市弗加/于山沈約雁詩唼流牽弱藻斂翮帶餘霜)野老茅
為屋(梁簡文帝序都人野老雲集霧㑹宋書裴松之傳/松之在禁垣十餘年無宅借官地二畝起茅屋數)
(間鮑照邊居行陋巷/絶人徑茅屋摧山岡)樵人薜作裳(虞騫詩遙看野樹短/逺望樵人細楚辭採)
(薜茘以為裳沈約詩薜/茘可為裳文杏堪作梁)宣風問耆艾(晉書武帝紀詔曰/郡國守相三載一)
(巡行屬縣此古之所以述職宣風展義也詩俾爾耆爾/艾禮記五十曰艾服官政六十曰耆指使疏艾髮蒼白)
(色如艾也耆至/也至老之境也)敦俗勸耕桑(晉書張駿傳法制所以經/綸邦國篤俗齊物後漢書)
(章帝紀方春戒節人已耕桒其勅有司務順時氣無使/煩擾韓詩外傳召伯撫蒸庶于阡陌之間而聴㫁百姓)
(大悦耕桒/倍力以勸)凉徳慙先哲(左傳虢多凉徳徐陵詩在余凉/徳書不盡言曹植文徳配姜嫄)
(不忝先哲潘岳賦/賴先哲以常存)徽猷慕昔皇(詩君子有徽猷盧諶詩/嘉其忠貞宣其徽猷拾)
(遺記比于聖/徳有踰前皇)不因今展義(左傳天子非展義不巡狩馬/融頌展聖義于巡狩喜圻疇)
(而詠/八荒)何以冐垂堂(司馬相如書家累千金坐不垂堂孫/綽賦雖一冐于垂堂乃永存乎長生)
　　　遊興慶宫作(并序邸唐書三宗諸子傳先天後/以舊  為興慶宫而賜寧薛申岐)
　　　　(諸王第環列宫側天子於宫西南置樓其西/署曰華萼相輝之樓南曰勤政務本之樓帝)
　　　　(時時登之聞諸王作樂必亟召升樓與同/榻坐或就幸地賦詩或燕嬉賜金帛侑歡)
　　暇日與兄弟同遊興慶宫登勤政務本及華萼相
　　輝之樓所以觀風俗而勸人(庾信漢武帝賛坐觀/風俗不出蘭臺禮記)
　　(移風易俗天下皆/寧左傳善人勸焉)崇友于而敦睦(書惟孝友于兄/弟又以親九族)
　　(九族既睦魏志明帝紀古者諸侯/朝䀻所以敦睦親親協和萬國也)詩以言志歌以
　　永言(書詩言志歌永言傳為詩言志以導之歌永/其文以長其言禮記詩言其志也歌詠其聲)
　　(也/)情發于衷率題此什(任昉啟託情風/什希世罕工)
代邸青門右(史記孝文帝紀代王至渭橋羣臣拜謁稱/臣太尉勃跪上天子璽符代王謝曰至代)
(邸而議之遂馳入代邸説文邸屬國舍三輔黄圖長安/城東出南頭第一門曰霸城門民見門色青名曰青門)
離宫紫陌陲(班固賦離宫别館三十六所張正見詩離/宫建翠旃謝莊詩紫陌協笙鏞廣韻陲邊)
(也/)庭如過沛日(漢書髙祖紀十二年上破布軍還過沛/留置酒沛宫悉召故人父老子弟佐酒)
(上擊筑自歌沛父老諸母故人日樂飲極/歡道舊故為笑樂庾肩吾詩過沛追鄉飲)水若渡江時
(晉書元帝紀秦時望氣者云五百年後金陵有天子氣/孫權稱號自謂當之考其厯數猶為未及元帝之渡江)
(也乃五百二十六年太安之際童謠云五馬浮渡江一/馬化為龍永嘉中帝與西陽汝南南頓彭城五王獲濟)
(而帝竟登/大位焉)綺觀連雞岫(袁朗詩金鳳凌綺觀璇題敞蘭/宫宋書建平王宏文帝第七子)
(也少而閑素篤好文籍太祖寵愛殊/常為立第於雞籠山盡山水之美)朱樓接雁池(後漢/書馮)
(衍傳仗朱樓而四望兮採三芝之華英謝朓詩逶迤帶/緑水迢逓起朱樓三輔黄圖梁孝王作曜華宫築兔園)
(園中有/雁池)従來敦棣萼(詩棠棣之華萼不鞾韡詩序棠棣/燕兄弟也晉書孝友傳序夫天倫)
(之重共氣分形心暌則葉/顇荆枝生合則華承棣萼)今此茂荆枝(續齊諧記京兆/田真兄弟三人)
(分財生資皆平均惟堂前一株紫荆樹共議欲破三片/明日其樹即枯死真見之大驚謂諸弟曰樹本同株聞)
(將分砍所以顦顇是人不如木/也因不復解樹樹即應聲榮茂)萬葉傳餘慶(顔延之序/拓世貽統)
(固萬葉以為量者也沈約文長世流祚垂之萬葉易/積善之家必有餘慶蔡邕碑道徳餘慶延於無窮)千
年志不移(子夜歌千年無轉移/江淹詩所寄終不移)凭軒聊屬目(陸雲文丘/園靡滯鸞)
(驥憑軒郭璞賦遊華輦/而永懐乃憑軾以寓目)輕輦共追隨(劉孝綽詩誰憶遊/輕輦曹植詩清夜)
(遊西園飛/葢相追隨)務本方崇訓(論語君子務本漢書文帝紀導/民之路在於務本阮籍文誦周)
(孔之/遺訓)相輝保羽儀(梁元帝書唯昆與季文藻相輝隋書/經籍志黼藻相輝宫商間起易鴻漸)
(于陸其羽可用為儀吉/嵇康詩睎暘振羽儀)時康俗易漸(王粲銘人悦時康/董仲舒策漸民以)
(仁摩民以義節民以禮/教化行而習俗美也)徳薄政難施(易徳薄而位尊潛/夫論徳薄者惡聞)
(美行書翕受敷施傳能合受三六之徳而用之/以布施政教論衡王者脩身正行擴施善政)鼓吹迎
飛葢(陸機鼔吹賦原鼓吹之伊始葢稟命於黄軒唐書/儀衞志凡鼓吹五部一鼓吹二羽葆三鐃吹四大)
(横吹五小横吹總七十五曲何遜詩/飛葢交長術庾肩吾詩閣影臨飛葢)絃歌送羽巵(周禮/小師)
(掌教鼓鼗柷敔塤簫管絃歌淮南子絃歌鼓舞以為/樂梁昭明太子詩中山浮羽巵沈約詩金瓶泛羽巵)所
希覃率土(廣韻覃及也延也詩率土之濵莫非王/臣後漢書王符傳澤及草木仁被率土)孝弟
一同規(禮記上老老而民興孝上長長而民興弟尹義/尚書如首如尾可以同規謝瞻詩肇允雖同規)
(翻飛各/異概)
　　　送張説巡邊(舊唐書張説傳開元九年拜兵部/尚書同中書門下三品明年勅説)
　　　　(為朔方節度大使往/巡五城處置兵馬)
端拱復垂裳(晉書阮孚傳正應端拱嘯詠以樂當年耳/書垂拱而天下治風俗通三皇垂拱無為)
(設言而民不違易黄帝/堯舜垂衣裳而天下治)長懐御逺方(鮑照詩長懐無終/極晉書張軌傳公)
(卿舉才堪御逺永寧初出為䕶羌校尉凉州/刺史北史韓秀傳論秀論邊得御逺之策)股肱申教
義(書臣作朕股肱耳目史記孝文帝紀惟二三執政猶/吾股肱也任昉表陛下𢎞宣教義豈求效于方今庾)
(信文恂恂教義/呉起西河之風)戈劍靖要荒(吕氏春秋多以珠玉戈劍/為寳詩日靖四方晉書文)
(帝紀思靖殊方寧濟八極書五百里要服乂/五百里荒服荀勗詩外納要荒内延卿士)命將綏邊
服(詩正義采薇出車以天子之命命將任昉文昔漢光/命將坐知千里呉志陸遜傳敬服王命綏靖四方又)
(薛綜傳綏邊撫裔寔有其人/晉書前燕載紀論威加邊服)雄圖出廟堂(庾信詩雄圖/屬天造淮南)
(子修政廟堂之上而折衝千里之外後/漢書班固傳將軍養志和神優游廟堂)三台入武帳(晉/書)
(天文志三台六星西近文昌二星曰上台為司命次二/星曰中台為司中東二星曰下台為司禄又北落西南)
(一星曰天綱主武帳江/總賦陪武帳而香浮)八座起文昌(後漢書百官志六/曹尚書并令僕二)
(人為八座史記天官書斗魁戴匡六星曰文昌宫晉/書成公綏傳帝皇正坐於紫宫侍臣列位於文昌)寳
胄匡韓主(徐陵文蟬聨寳胄輝煥郊禋晉書周嵩傳傳/説之相髙宗申召之輔宣王委以重權終致)
(匡主史記留侯世家留侯張良者其先韓人大父開地/相韓昭侯宣恵王襄哀王父平相釐王悼恵王秦滅韓)
(良以家財求客為韓報仇/以大父父五世相韓故)華宗輔漢王(任昉敘生自華/宗世務間隔史)
(記張丞相傳漢王以蒼為代相従攻臧荼有功封北/平侯遷為訃相以列侯居相府領主郡國上計者)茂
先慚博物(晉書張華傳華字茂先學業優博朗贍多通/圖緯方伎之書無不畢覽著博物志十篇)
平子謝文章(後漢書張衡傳衡字平子少善屬文游于/三輔遂通五經貫六藝史記儒林傳文章)
(爾雅訓/辭深厚)盡節恢時佐(漢書王遵傳盡節勞心夙夜思職/晉書宣帝紀决誠盡節伊傅可齊)
(張衡賦遊都邑以永/久無明畧以佐時)輸誠禦寇場(後漢書章帝紀詔曰/羣工卿士各推精誠)
(専急人事易擊䝉/不利為寇利禦寇)三軍臨朔野(周禮夏官司馬凡軍制/萬有一千五百人為軍)
(大國三軍左傳晉侯蒐被廬作三軍晉凱歌戎車/振朔野北史王紘傳國家龍光朔野雄步中原)駟馬
即戎行(廣韻駟一乗四馬楚辭霾兩輪兮縶四馬援玉/枹兮擊鳴鼓論語善人教民七年亦可以即戎)
(矣左傳韓厥曰屬當戎行無所逃/隠晉書陸機傳援吕䝉于戎行)鼓吹威夷狄(後漢書/百官志)
(將軍賜官騎三十人及鼓吹又班超傳建初八年拜超/為將兵長史假鼓吹麾幢易弧矢之利以威天下班固)
(賦因兹以威戎夸狄/耀威靈而講武事)旌軒溢洛陽(周禮析羽為旌白虎/通大夫軒車梁簡文)
(帝詩洛陽佳麗/所大道滿春光)雲臺先著美(後漢書朱景王杜等傳論/永平中顯宗追感前世功)
(臣乃圖畫二十八將于雲臺梁/簡文帝文玉燭之美日著遐方)今日更貽芳(虞通之詩/清塵誰能)
(嗣及爾/遘遺芳)
　　　餞王晙巡邊(唐書王晙傳滄洲景城人開元九/年代張説為兵部尚書同中書門)
　　　　(下三品充朔方軍節度大使河北河西隴右/河東之軍盡屬是冬帝親郊追㑹大禮晙以)
　　　　(氷壯請留將兵/待邊手勅慰勉)
振武威荒服(晉書桓彛傳賛振武兼文唐書王晙傳賛/唐所以能威振夷荒斥大封域者亦有虎)
(臣為之牙距也書五百里荒服/曹植詩元化滂流荒服來王)揚文肅逺墟(書帝乃誕/敷文徳舞)
(干羽于兩階七旬有苗格詩矢其文徳洽此四國晉書/夏侯湛傳一介之士皆奮筆揚文議制論道謝朓詩文)
(教已肅武節既馳梁簡/文帝詩鏡澈倒遙墟)金壇申將禮(史記淮隂侯﨤蕭/何曰王必欲爭天)
(下非信無與計事者王曰以為大將何曰幸甚於是王/欲召信拜之何曰王必欲拜之擇良日齋戒設壇場具)
(禮乃/可耳)玉節授軍符(周禮掌節守邦國者用玉節禮記凡/君召以三節疏節者以玉為之所以)
(明信輔于君命者也梁元帝詩玉節威雲夢史記信陵/君傳侯生曰嬴聞晉鄙之兵符常在王卧内誠得虎符)
(奪晉鄙軍北救趙而西擊秦此五伯之伐也唐六典符/寳郎凡國有大事則出納符節一曰銅魚符所以起軍)
(旅易/守長)免胄三方外(左傳郤至三遇楚子之卒見楚子必/下免胄而趨風陸機従軍行朝飡不)
(免胄漢書地理志東夷天性柔順異於三方之外注三/方謂西南北也徐陵表昔蘇季張儀違鄉負俗尚復招)
(三方以事趙請/六國以尊秦)銜刀萬里餘(晉書王濬傳銜刀來渡江/吾丘夀王驃騎論功論括)
(地萬里四海晏然呉/均詩嵇山萬里餘)昔時呉㑹靜(沈約賦昔時兮春日/呉郡志世多稱呉門)
(為呉㑹隋煬帝檄呉㑹雄俊之人湘/郢耿介之士呉均詩忽值呉關靜)今日虜庭虛(荀子/欲觀)
(千載則審今日范曄匈奴論宣帝值虜庭分爭呼韓/邪來臣乃權納懐柔因為邊衞六韜見其虛則進)分
閫仍推轂(劉憲詩分閫恩何極漢書馮唐傳上古王/者遣將必跪而推轂沈約詩推轂授神謨)援
桴且訓車(史記穰苴曰將受命之日則忘其家臨軍約/束則忘其親援枹鼓之急則忘其身注援作)
(操枹音孚謂鼓挺也魏明帝樂府發桴若/雷左傳訓卒利兵沈約詩戎車出細柳)風揚旌斾逺
(春秋緯月離于畢則風揚沙作王融序雲潤星輝風揚/月至詩悠悠斾旌隋煬帝白馬篇風交征斾揚庾肩吾)
(詩絳天/揚逺斾)雨洗甲兵初(六韜武王伐殷兵行之日大雨太/公曰是洗濯甲兵詩王于興師修)
(我甲兵左傳我張吾三軍/而被吾甲兵以武臨之)坐見台階謐(後漢書郎顗傳/三公上應台階)
(下同/元首)行聞祅祲除(宋書竟陵王誕傳祅祲廓清大/明升曜宋文帝詩方欲除遺氛)檄來
雖插羽(漢書息夫躬傳羽檄重迹而押至注羽檄檄之/插羽者也顔延之詩羽檄馳無絶薛道衡詩插)
(羽夜/徵兵)箭去亦飛書(史記魯仲連傳齊田單攻聊城嵗餘/不下魯仲連乃為書約之矢以射城)
(中遺/燕將)舟楫功須著(書若濟巨川用汝作舟楫後/漢書班固傳功徳著于祖宗)鹽梅望
匪疎(書若作和羮爾唯鹽梅晉書王湛傳/冲素簡淡器量隤然有公輔之望)不應陳七徳
(左傳武有七徳我無一焉潘尼銘文兼六行武備七徳/白帖武有七徳禁暴戢兵安民和衆保大定功豐財)
欲使化先敷(宋書武帝紀宣美王化導揚休風/書文命敷于四海忠經式敷大化)
　　　巡省途次上黨舊宫賦(并序王書五載一巡守/易先  以省方觀民宋)
　　　　(書武帝紀途次舊沛駕佇留城漢書地理志/上黨郡秦置屬并州一統志後周置潞州隋)
　　　　(大業初改為上黨郡并置上黨縣唐復為潞/州天寳初改上黨郡唐書明皇紀開元二十)
　　　　(年十月壬午如潞州辛卯赦/潞州給復三年賜髙年粟帛)
　　朕昔在初九佐貳此州(易乾卦初九潛龍勿用後/漢書百官志軍假司馬假)
　　(候皆為副貳唐書明皇紀/累遷衞尉少卿潞州别駕)未遇扶搖之力空俟海
　　沂之詠(爾雅扶搖謂之焱莊子注上行風謂之扶/搖晉書王祥傳祥為徐州别駕政化大行)
　　(時人歌之曰海沂之康實賴/王祥邦國不空别駕之功)洎大横入兆出處斯
　　易(漢書文帝紀大臣使人迎代王代王卜之兆得/大横占曰大横庚庚余為天王夏啟以光於是)
　　(代王詣長安易君/子之道或出或處)一揮寳劍遽履瑤圖(漢書髙帝/紀吾以布)
　　(衣提三尺取天下阮籍詩揮劍臨沙漠曹植詩寳/劍直千金李康論名載於籙圖庾信文恭膺寳厯)
　　(嗣奉/瑤圖)承厯數而順謳謠(書帝曰來禹天之厯數在/汝躬後漢書郅夀傳立敢)
　　(諫之旗聴歌謠於路劉孝威/詩豫遊光帝則樂飲盛民謠)著天衣而御區夏(庾/肩)
　　(吾詩天衣疑拂石書用肇造我區/夏晉樂歌𢎞濟區夏允集大命)嗟乎向時沈黙
　　駕四馬而朝京師(晉書嵇康傳康見孫登従之遊/登沈黙自守無所言説詩四馬)
　　(既閑又京師之野唐書明皇紀/景龍四年朝於京師遂留不遣)今日逍遙乗六龍
　　而問風俗(詩所謂伊人于焉逍遙易時乘六龍以/御天禮記天子巡狩覲諸侯問百年者)
　　(就見之命太師/陳詩以觀民風)爰因巡省途次舊居山川宛然人
　　事無間忽其鼎革周遊館宇觸目依然(向秀賦徑/山陽之舊)
　　(居易革物者莫若鼎淮南子進退周遊莫/不如志梁武帝詔廣開館宇招内後進)雖迹異
　　漢皇而地如豐邑擊筑慷慨酌桂留連空想大風
　　題兹短什(漢書髙帝紀髙祖沛豐邑中陽里人也/又上還過沛留置酒沛宫悉召故人父)
　　(老子弟佐酒酒酣上擊筑自歌曰大風起兮雲飛/揚威加海内兮歸故鄉上乃起舞慷慨傷懐楚辭)
　　(九歌援北斗兮酌桂漿梁元帝/歌人生行樂耳何處不留連)
三千初擊浪九萬欲摶空(莊子鵬之徙於南溟也水擊/三千里摶扶搖而上者九萬)
(里晉書宗慤傳願乗長風破萬里浪/何遜詩何用生羽翰千里暫排空)天地猶驚否(易天/地不)
(交否君子以/儉徳辟難)隂陽始遇䝉(易立天之道曰隂與陽又屯/者物之始生也物生必䝉故)
(受之/以蒙)存貞期歴試(老子侯王得一以為天下貞髙允賦/實靈祇之協賛故存貞而保吉書序)
(虞舜側微堯將使/嗣位歴試諸難)佐貳佇昭融(晉書何曽傳建官受任/則置副佐書貳公𢎞化)
(詩昭明/有融)多謝時康理(王粲無射鐘銘休徵時序人悦時/康徐彦伯詩五龍歸寳筭九燕叶)
(時/康)良慙實賴功(書萬世永/賴時乃功)長懐問鼎氣(左傳定王使王/孫滿勞楚子楚)
(子問鼎之大/小輕重焉)夙負拔山雄(項羽歌力拔/山兮氣葢世)不學劉琨舞(晉/書)
(祖逖傳逖與司空劉琨俱為司州主簿情好綢繆共/被同寝中夜聞荒雞蹴琨覺曰此非惡聲也因起舞)先
歌漢祖風(唐太宗詩勞歌大/風曲威加四海清)英髦既包括(王韶之詩美/哉兹土世載)
(英髦劉峻辨命論玉質金相英/髦秀達蔡邕釋誨包括無外)豪傑自牢籠(史記髙祖/紀子房蕭)
(何韓信皆人傑也吾能用之此吾所以取天下也淮南/子秉太一者牢籠天地莊子湯以庖人籠伊尹秦以羊)
(皮籠百/里奚)人事一朝異(史記趙世家事異而禮易王羲之/蘭亭序雖世殊事異所以興懐其)
(致一也詩/一朝饗之)謳歌四海同(荀子近者歌謳而樂之梁簡文/帝頌童稚有謳歌書四海㑹同)
如何昔朱邸(謝朓牋朱邸方開效蓬心於秋實注諸侯/朝天子於天子之所立舍曰邸諸侯朱户)
(故曰/朱邸)今此作離宫(漢書枚乘傳修治上林雜以離宫晉/書天文志離宫六星天子之別宫)
雁沼澄瀾翠(西京雜記梁孝王兔園中有雁池池間有/鶴洲鳬渚虞世基詩澄瀾浮曉色鮑照詩)
(清潭圓/翠㑹)猿巖落照紅(西京雜記梁孝王兔園中有百靈/山山有膚寸石落猿巖栖龍岫謝)
(靈運詩日落山照曜/隂鏗詩窻外落暉紅)小山秋桂馥(楚辭招隠士者淮南/小山之所作也又桂)
(樹叢生兮山之幽孔稚圭北山移文秋桂/遣風江總詩聊承丹桂馥逺視白雲峯)長坂舊蘭叢
(褚亮詩息駕遊蘭坂雕文折桂叢/庾信詩舊蘭憔悴長殘花爛熳舒)即是淹留處(楚辭招/隠士攀)
(援桂枝兮聊淹留沈約詩/遇可淹留處便欲息微躬)乗歡樂未窮(劉楨詩永日行/游戲歡樂猶未)
(央/)
　　韓王元嘉(髙祖第十一子少好學聚書萬/巻以古文參定同異當世稱之)
　　　奉和同太子監守違戀(舊唐書髙宗紀永淳元/年四月丙寅幸東都皇)
　　　　(太子𢎞京師留守命劉仁/軌裴炎薛元超等輔之)
乾象開層構(易法象莫大乎天地呉志黄武二年改四/分用乾象歴魏書廣陵王羽傳仰纂乾構)
(君臨萬宇晉書符生載記大聖神/武開構鴻基潘尼頌丕隆層構)離明啟少陽(易明兩/作離大)
(人以繼明照于四方王襃箴洊雷居震明兩作離顔延/之序正體毓徳于少陽王宰宣哲於元輔謝莊表懋三)
(王之教屬/少陽之重)卜征従獻吉(左傳石㚟言于子嚢曰先王卜/征五年而嵗習其祥書汝則従)
(龜従筮従卿士従庶民従是之謂大同周禮占夢獻吉/夢于王王拜而受之注詩云衆維魚矣旐維旟矣此所)
(獻吉/夢)守器屬元良(沈約表貳體宸極守器宗祧庾信文/少陽養徳前星守器禮記一有元良)
(萬國以貞梁簡文帝表羽/籥東序長備元良之徳)逖矣凌周誦(書逖矣西土之/人帝王世紀武)
(王妃太公之女曰邑姜/修教于内生太子誦)遙哉掩漢莊(後漢書孝明皇帝/諱莊光武第四子)
(十嵗能通春秋十九年立為皇太子梁簡文帝表魏/平非擬漢莊靡繼王僧孺文聲出姬誦道由漢莊)好
士傾南洛(荀子愛民而安好士而榮水經洛水出京兆/上洛縣讙舉山注楚水出上洛縣西南楚山)
(昔四皓隠于楚/山即此山也)多才盛北場(晉書陸機傳人之為文章/患才少機更患才多南史)
(昭明太子傳名才並集文學之盛晉宋以來未之有也/魏文帝書馳騖北場旅食南館梁簡文帝序侍従北場)
(信一時/之俊傑)地分丹鷲嶺(法華經耆闍窟山山形如鷲佛常/居此故號鷲嶺師曠禽經南山有)
(鳥名曰羌鷲黄頭赤目五色皆備謝/靈運詩望嶺眷靈鷲延心念淨土)途間白雲鄉(白雲/謠道)
(里遼逺山川間之莊子/乗彼白雲至于帝鄉)儲誠䖍曉夕(南齊書太子曰東/儲徐陵表忠誠貫)
(於日月孝義感於氷霜廣韻䖍恭也詩温/恭朝夕執事有恪唐太宗詩曉夕重輕烟)宸愛積炎凉
(温子昇文居宸納祜就日垂衣廣韻宸屋宇天子所居/禮記思慈愛忘勞可謂用力矣注思父母之慈愛已而)
(忘已之勞苦齊書樂志裁/化變寒燠布政司炎凉)珠璧連霄漢(漢書律歴志日/月如合璧五星)
(如連珠庾信歌連珠合璧重光來李善文選序陛下則/大居尊耀三辰之珠璧謝靈運詩照灼爛霄漢南史宋)
　(髙祖紀望霄漢以永/懐盻山川以増佇)萬物仰重光(易大哉乾元萬物資/始書昔君文王武王)
　(宣重光晉書元/帝紀三葉重光)
　
　
　
　
　
　
　
　
　
　
　
　
　
御選唐詩巻二十四
　欽定四庫全書
御選唐詩巻二十五
　　五言排律
　　　虞世南
　　　　奉和幽山雨後應令
　肅城隣上苑(沈約文塞草未衰嚴城于焉早閉江總詩/肅城通甲觀承華啟畫堂漢舊儀上林苑)
　(中廣長三百里苑中養百獸天子春秋獵射苑中離宫/七十所容千乘萬騎庾信樂府浮橋有月支抱馬上苑)
　(有烏孫/學琴)黄山邇桂宫(張衡西京賦掩長楊而聨五柞繞/黄山而款牛首漢書地理志右扶)
　(風縣槐里有黄山宫明一統志陜西西安府興平縣在/府城西一百里漢初置槐里縣唐曰金城縣名勝志黄)
　(山宫在興平縣西南三十里或謂即北芒之西坂班固/西都賦自未央而連桂宫三輔黄圖桂宫武帝太初四)
　(年起在未/央宫北)雨歇連峯翠(柳訾詩欲知暮雨歇當觀飛斾/輕庾信詩雨歇殘虹㫁雲歸一)
　(雁征孫統蘭亭詩時禽吟長澗萬籟吹連/峯蕭子鈞詩山翠餘烟積川平晚照收)烟開竟野通
　(梁簡文帝詩景落商飇靖烟開四郊謐/揚雄羽獵賦荷垂天之畢張竟野之罘)排虛翔戲鳥(淮/南)
　(子鳥排虛而飛獸蹠實而走握竒經飛龍翔鳥上下其/勢陳思王曹植七啟落翳雲之翔鳥阮籍詩孤鴻號外)
　(野翔鳥鳴北林王融詩花餘拂戲鳥樹密隠/鳴蟬梁簡文帝詩魚游向暗集戲鳥退查流)跨水落長
　虹(三輔黄圖霸橋在長安東跨水作橋梁元帝賦臨閶/門之跨水聳重闕而開都湯縉詩長虹貫白日易水)
(急寒風張纉賦耿長虹于青霄孟子若大/旱之望雲霓集注雲合則雨虹見則止)日下林全暗
(鮑照詩日落嶺雲/歸延頸望江隂)雲收嶺半空(張正見詩睢苑凉風起/章臺雲氣收朱超遒詩)
(月夜三江靜雲霧四邊/收虞騫詩空嶺應鳴猿)山泉鳴石澗(易山下出泉䝉君/子以果行育徳謝)
(朓詩山泉諧所好盧思道詩山泉好風日城市壓囂塵/梁簡文帝詩葉疎行逕出泉溜逺山鳴江總詩石澗水)
(流凈山窻/葉去寒)地籟響巖風(莊子女聞人籟而未聞地籟而/未聞天籟地籟則衆竅是己人)
(籟則比竹是已易山下有風蠱陸機詩願托歸風響寄/言遺所欽江淹别賦風蕭蕭而異響雲漫漫而竒色)
　　許敬宗(字延族杭州新城人隋時官直謁者臺奏/通事舍人事入唐為著作郎兼修國史累)
　　　(遷太子右庶子髙宗即位擢禮/部尚書歴侍中中書今右相)
　　　奉和秋暮言志應制
秋深桂初發(王由禮詩秋深響自清尸子春華秋英曰/桂沈約詩秋風生桂枝又暮芝始緑年桂)
(初丹劉孝威詩/花發是初開)寒窻菊餘菲(卞伯玉菊賦佇寒丘以彌/望覿中霜之軟菊成公綏)
(菊頌自昔先民詠兹秋/菊緑葉黄花菲菲彧彧)波擁羣鳬至(陳後主賦洲横擁/浪波孫楚賦遊鳬)
(濯翅於素波左思蜀都/賦晨鳬旦至候雁銜蘆)秋飄朔鴈歸(庾信詩夜靜秋風/飄謝靈運賦悼朔)
(雁之赴越江總詩驚風起朔雁王襃詩豈若雲/中雁秋時塞外歸劉孝綽詠雁詩衡陽旅雁歸)月莢生
還落(白虎通日厯得其分即蓂莢生於階間蓂莢者樹/名也月一日一莢生十五日畢至十六日一莢去)
(故夾階而生/以明日月也)雲枝似復非(梁簡文帝詩枝雲間石峯虞/茂詩葢嶺逼雲枝南史顧歡)
(傳士季/似而非)凝宸閱栖畝(呉志陸抗傳注呉晉之/間餘糧栖畝而不犯)觀文佇少
微(易觀乎天文以察時變觀乎人文以化成天下天官/星占斗魁第一星曰少微一名處士星晉書天文志)
(少微四星在太微/西士大夫之位也)聖敬韜前哲(詩聖敬日躋陸機啟聖/敬敷聞輝光日新國語)
(單子朝夕不忘成王之徳可謂不忝前哲/矣張衡應間前哲首務務于下學上達)先天諒不違
(易先天而天弗違王儉文深達先天之運匡賛奉時之/業虞世南詩豫遊欣勝地皇澤乃先天詩帝命不違至)
(于湯/齊)
　　　奉和元日應制
天正開初節(春秋春無冰注頓置兩閏以應天正書月/正元日傳月正正月也元日上日也梁元)
(帝纂要正月孟春亦曰開春魏文帝詩良辰啟初節/髙㑹搆歡娯沈約長歌行結思纒嵗宴曽是掩初節)日
觀上重輪(宋書符瑞志大明四年四月壬子木連理生/華林園日觀臺北南史沈炯傳射之罘于海)
(浦禮日觀而稱功梁簡文帝詠朝日詩煜煜上層峯庾/信詩烟雲同五色日月並重輪陳後主樂府重輪上瑞)
(暉/)百靈滋景祚(隋書髙帝紀和百靈而利萬物庾信歌/百靈咸仰徳千年一聖人隋書薛道衡)
(傳聖人作萬物覩神靈滋百寳用晉書樂志流景祚顯/萬世隋書音樂志明神幽賛景祚攸長舊唐書音樂志)
(景祚/斯融)萬玉慶惟新(左傳禹㑹諸侯塗山執玉帛者萬國/穆天子傳至于羣玉之山天子於是)
(載玉萬隻書爾惟徳罔小萬邦惟慶又舊染汚/俗咸與惟新詩其命惟新庾信表覩惟新之慶)待旦敷
𤣥造(書先王昧爽丕顯坐以待旦孟子幸而得之坐以/待旦書文命敷于四海李邕文天也地也攝生之)
(謂𤣥/造)韜旒御紫宸(世本黄帝作冕旒易君子以莅衆疏/冕旒垂目黈纊塞耳唐㑹要龍朔三)
(年四月始御紫宸殿聴政百僚奉賀雍録含元之/北為宣政宣政之北為紫宸孫逖詩龍輿下紫宸)武帳
臨光宅(漢書汲黯傳上嘗坐武帳黯前奏事上不冠望/見黯避帷中使人可其奏晉書天文志北落西)
(南一星曰天綱主武帳王勃九成宫頌帳殿相臨氊牆/問飾書序昔在帝堯欽明文思光宅天下七命繼明代)
(照配天光宅呉都/賦一六合而光宅)文衞象鉤陳(陳後主詩前後訓導屏/左右文衞匝沈炯文文)
(衞如在晉書地理志星象麗天又天文志北極五星/鉤陳六星皆在紫禁宫中庾信賦閶闔開而鉤陳轉)廣
庭揚九奏(隋書音樂志華鐘震廣庭東京賦并夾既設/儲乎廣庭注并夾鉗矢者易揚於王庭初學)
(記凡樂作謂之奏九奏乃終謂之九/成成公綏賦簫韶九奏物有容制)大帛麗三辰(禮記/大帛)
(不綏左傳衞文公大布之衣大帛之冠易日月麗乎天/百穀草木麗乎土左傳三辰旂旗昭其明也漢書律歴)
(志太極運三辰五星於上後漢書律/歴志承聖帝之命三辰以授民事)發生同化育(爾雅/春為)
(青陽一曰發生莊子春氣發而百草生潛夫論春夢發/生夏夢髙明傅休奕詩普天同樂育禮記可以賛天地)
(之化育淮南子天化育而無形象/成公綏樂歌奄有八荒化育蒸黎)播物體陶鈞(賈誼賦/大鈞播)
(物坱圠無垠漢書鄒陽傳聖王制世御俗獨化于陶鈞/之上注陶家名轉者為鈞葢取周回調鈞耳言聖王制)
(馭天下亦猶/陶人轉鈞)霜空澄曉氣(陸機咸時賦結濃霜於寒空/水經注香桂成林氣清烟澄)
(陶潛詩氣和天維澄班坐依逺流李百藥詩溜闊霞光/近川長曉氣髙宋之問序滄洲曉氣化為宫闕之形)
霞景瑩芳春(李百藥登古城詩霞景煥餘照露氣澄晚/清説文瑩玉色一曰石之次玉者梁元帝)
(纂要春曰芳春青春陽春九春鮑/照詩開芳及稚節含綵吝驚春)徳輝覃率土(禮記徳/輝動於)
(内而民莫不承聴賈誼文鳳凰翔于千仞兮覽徳輝而/下之謝莊歌恩覃四冥被九有詩率土之濵莫非王臣)
(班固表上以光七曜之/明下以應率土之望)相賀奉還淳(詩四方來賀北齊/書盧文偉傳詢祖)
(初襲爵封大夏男朝士謂之曰大夏初成應聲答曰且/得燕雀相賀唐書禮樂志調露二年幸洛陽城南樓宴)
(羣臣太常奏六/合還淳之舞)
　　李嶠
　　　奉和皇帝丘禮撫事述懐應制(獨㫁上古天子/庖犧氏神農氏)
　　　　(稱皇堯舜稱帝漢書郊祀志秦并天下稱皇/帝周禮春官大司樂冬日至于地上之圜丘)
　　　　(奏之若樂六變則天神皆降可得而禮矣注/冬至陽生之始圜丘象天之形故以祀天神)
　　　　(而奏其樂唐書禮樂志冬至祀圜/丘禮記郊社之禮所以事上帝也)
配極輝光逺(禮記萬物本乎天人本乎祖此所以配上/帝也謝荘表惟皇配極惟帝祀天易剛健)
(篤實輝光日新其徳揚雄甘泉賦輝光眩/耀降厥福兮漢書髙祖本紀規模𢎞逺)承天顧託隆
(易至哉坤元萬物資生乃順承天漢書成帝紀帝王之/事莫大于承天之序承天之序莫重乎郊祀故聖王盡)
(心極慮以建其制祭天于南郊就陽之義也庾信賦/奉立身之遺訓受承書之顧託陸雲文篤眷彌隆)負
圖濟多難(漢書霍光傳使黄門畫者畫周公負成王朝/諸侯以賜光南齊書竟陵王子良傳寄重先)
(顧任均負圖書必有忍其乃有濟創業起居注𢎞濟乎/多難沈約鼓吹曲登我聖明去多難長夜杳㝠忽云旦)
脱屐歸成功(魏志崔林傳曰刺史視去此州如脱屐陸/雲文脱屐岐周克讓之風斯舉易與人同)
(者物必歸焉故受之以大有禮記升中於天告成/功也詩疏頌者太平徳洽之歌述成功以告神)聖道
昭永錫(禮記大哉聖人之道漢書武五子傳孝武皇帝/躬聖道孝宗廟慈愛骨肉和集兆民徳配天地)
(明並日月書王懋昭大徳詩永錫爾極時/萬時億顔延之詩惟主創物永錫洪算)邕言讓在躬
(書其惟不言言乃雍廣韻雍邕同和也書允恭克讓禮/記清明在躬志氣如神三國名臣賛日月在躬隠之彌)
(曜/)還推萬方重(晉書楊方傳乃是一國所推書王歸自/克夏至于亳誕告萬方宋書樂志時齊)
(七政朝此萬方魏志武帝紀注橋/公覩太祖異之由是聲名益重)咸仰四門聰(書四海/之内咸)
(仰朕徳又賔于四門四門穆穆又闢四/門明四目達四聰國語聴徳以為聰)恭已忘自逸(論/語)
(恭己正南面而巳矣漢書匡衡傳廣心浩大者戒于相/忘梁書伏挺傳物我兼忘詩天命不徹我不敢傚我友)
(自逸諸葛亮文夙/興夜寐不敢自逸)因人體至公(孝經聖人因嚴以教敬/因親以教愛論語因民)
(之所利而利之袁宏三國名臣賛序君臣相/體若合符契仲長統昌言人主臨之以至公)垂旒滄海
晏(禮記祭之日王被衮以象天戴冕璪十有二旒則天/數也後漢書輿服志冕冠垂旒前後邃延白虎通垂)
(旒者示不視邪十洲記滄海島在北海中水皆蒼色/仙人謂之滄海也楊炯文海晏河移直筆書祥之巻)解
網法星空(通鑑乙丑上祀南郊赦天下并十惡咸赦除/之流人並放還史記殷本紀湯出見野張網)
(者四面祝曰自天下四方皆入吾網湯曰嘻盡之矣乃/去其三面祝曰欲左左欲右右不用命乃入吾網南史)
(袁昂傳因約法之𢎞承解網之宥沈約鼓吹曲至仁解/網窮鳥入懐隋書刑法志聖皇仰視法星旁觀習坎王)
(符辨命論宋公/一言法星三徙)雲散天五色(王僧孺詩霏微商雲散史/記三皇紀女媧錬五色石)
(以補天又龜策傳天/出五色以辨黒白)春還日再中(宗楚客詩九重中禁/啟七日早春還説文)
(日實也太陽精不虧漢書郊祀志文帝即位趙人新垣/平言臣候日再中居傾之日却復中於是始更十七年)
(為元年令/天下大酺)稱觴合纓弁(詩稱彼兕觥冊府元龜貞觀二/十二年正月奏十部樂㑹四夷)
(君長於天成殿王公稱觴上夀沈佺期詩敬奉乗輿來/此地稱觴上夀樂鈞天史記淮隂侯傳蒯通曰天下之)
(士雲合霧集隋書韋世康傳世康與子弟書曰吾生因/緒餘夙霑纓弁唐享先農樂章肅肅享祀顒顒纓弁)
率舞應絲桐(書百獸率舞唐五郊樂章安歌率舞逓將/迎易同聲相應桓譚新論神農氏始削桐)
(為琴繡絲為絃以通神明之徳謝莊賦絲/桐練響注琴絃也樂府古辭耳節朱絲桐)凱樂深居鎬
(詩王在在鎬豈樂飲酒南都賦接歡宴於日夜終愷樂/之令儀陸機演連珠萬邦凱樂非悦鐘鼓之娯韋嗣立)
(詩願陪歡樂事常與嵗時深詩宅是鎬京箋武/王卜居是鎬京之地張正見詩聖皇方在鎬)傳歌盛
飲豐(史記髙祖置酒沛宫酒酣自為歌詩梁元帝詩傳/歌共繞梁詩厭厭夜飲不醉無歸漢書叙傳皇皇)
(炎漢兆自沛豐三輔舊事太上皇不樂關中思慕鄉里/髙祖徙沛屠兒沽酒煮餅商人立為新豐唐太宗詩列)
(筵歡故老髙/宴聚新豐)小臣濫簮筆無以頌唐風(中宗本紀三年/八月乙酉李嶠)
(同中書門下三品卞斌觀太常新樂詩小臣濫清耳長/奉南風絃漢書昌邑王傳佩玉環簪筆持牘趨謁注簪)
(筆插筆於首也晉書輿服志笏者有事則書之故嘗簪/筆南史劉杳傳周捨問杳尚書著紫荷嚢相傳云挈囊)
(竟何所出杳曰張安世持槖簪筆韋昭張晏注並曰槖/嚢也簪筆以待顧問論衡古之帝王建鴻徳者須鴻筆)
(之臣襃頌紀載鴻徳乃/彰鮑照詩唐風久不渝)
　　宗楚客
　　　奉和幸上陽宫侍宴應制(地理志上陽宫在東/都禁苑之東東接皇)
　　　　(城之西南隅上元中置髙宗之季常居以聴/政虢州湖城有故隋上陽宫正觀初置咸亨)
　　　　(元年廢韋𢎞機傳髙宗登洛北絶岸延眺良/久歎其美詔即其地營宫所謂上陽者㑹要)
　　　　(儀鳯四年車駕入洛/乃移御于上陽宫)
紫庭金鳳闕(後漢書皇甫規傳規對賢良方正策臣生/長邊逺希涉紫庭梁武帝遊女曲戲金闕)
(遊紫庭漢書東方朔傳左鳳闕右神明號稱千門萬户/注鳳闕闕名神明臺名也水經注關中記曰建章宫圓)
(闕臨北道有金鳳在/闕上故號鳯闕也)丹禁玉雞川(隋書百官志武騎之/職皆以分司丹禁侍)
(衞左右宋書符瑞志漢髙帝母名含始是為昭靈后遊/于洛池有玉雞銜赤珠刻曰玉英吞此者王水經注洛)
(水東流㑹于伊含始/受玉雞之瑞于此)似立蓬瀛上(列子渤海之東有五/山焉一曰岱輿二曰)
(員嶠三曰方壺四曰瀛洲五曰蓬萊其上臺觀皆金玉/禽獸皆純縞珠玕之樹皆叢生華實皆有滋味食之皆)
(不老不死所居之人皆仙聖之種一日一夕飛相往來/者不可數焉拾遺記昆臺之山有垂白之叟宛若少童)
(貌若冰雪膚實腸輕歴蓬瀛而超碧海/劉孝綽詩無因追羽翮及爾宴蓬瀛)疑遊崑閬前(穆/天)
(子傳吉日辛丑天子登于崑崙之丘以觀黄帝之宫水/經崑崙墟在西兆去嵩髙五萬里地之中也其髙萬一)
(千里河水出其東北陬葛仙公傳崑崙一曰𤣥圃一曰/積石琮房一曰閬風臺一曰華葢一曰天柱皆仙人所)
(居也鮑照舞鶴賦指蓬壺而翻翰望崑/閬而揚音何遜七召疑崑閬之鬱岪)鳥將歌合轉(庾/信)
(春賦新年鳥聲千種囀/劉希夷詩春至鳥還歌)花共錦爭鮮(洛陽伽蓝記春風/扇揚花樹如錦子)
(夜四時歌初花錦繡色王勃上/已祓禊序王孫春草處處爭鮮)湛露飛堯酒(詩湛湛露/斯匪陽不)
(晞江淹詩願垂湛露恵何遜侍宴詩羽觴歡湛露孔叢/子昔有遺諺堯舜千鍾孔子百榼魏文帝詔葢聞千鍾)
(百觚堯舜/之飲也)薫風入舜絃(史記五帝紀南風之薰兮可以/解吾民之愠兮禮記昔者舜作)
(五絃之琴/以歌南風)水光搖落日(荀子水動而影搖江淹詩階前/水光裂梁簡文帝詩風光水中)
(亂祖孫登詩長川照落日/劉孝綽詩川平落日迴)樹色帶晴烟(江淹詩風光多/樹色何遜詩山)
(烟含樹色梁簡文帝詩古/樹無枝葉荒郊多野烟)向夕迴琱輦(陶潛詩向夕長/風起寒雲沒西)
(山後漢書邊譲傳夕迴輦于門館晉書佛圖澄傳衣以/綾錦乗以雕輦東京賦是時稱警蹕己下雕輦於東廂)
佳氣滿巖泉(後漢書光武帝紀望氣者蘇伯阿至南陽/遙望見舂陵郭唶曰氣佳哉鬱鬱蔥蔥然)
(蕭鈞詩巖泉咽不流周明帝/詩嶺松千仞直巖泉百丈飛)
　　王勃
　　　泥溪
弭櫂凌奔壑(謝靈運詩弭櫂薄枉渚指景待樂闋丘遲/詩弭櫂裁假寐擊汰己爭先江淹賦凌大)
(壑越/滄洲)低鞭躡峻岐(左思蜀都賦羲和假道于/峻岐陽烏迴翼乎髙標)江濤出岸
險(謝靈運詩沫江免風濤涉清弄漪漣顔延之詩/春江壯風濤沈約詩岸險每増減湍平互淺深)峯磴
入雲危(沈約詩峯磴互相距巖岫杳無窮江總/詩山斜翠磴危陶𢎞景書髙峯入雲)溜急船
文亂(蕭慤詩泉髙下溜急王筠詩/凌波寫鷁彩汎舟渙蛟文)巖斜騎影移(梁元帝/迴文詩)
(曲徑繞峯斜又看騎/馬詩輕塵逐影移)水烟籠翠渚(梁簡文帝詩水烟浮/岸起江總詩輶軒通)
(翠渚旌節/騖三秦)山照落丹崖(謝靈運詩日落山照曜晉書/宋纎傳丹崖千仞石壁萬尋)風
生蘋浦葉(宋王風賦夫風生于地起於青蘋之末王筠/詩風生起斜浪王儉賦緑蘋齊葉梁昭明太)
(子啟蘋/葉漂風)露泫竹潭枝(謝靈運時花上露猶泫呉均賦露/泫葉而原淨東方朔七諫便姢之)
(修竹寄生/於江潭)泛水雖云美(南史衡山侯恭傳登山泛水肆/意酣歌任昉詩長泛滄浪水平)
(明至/曛黒)勞歌誰復知(韓詩外傳飢者歌食勞者歌事謝/混詩感彼蟋蟀倡信此勞者歌)
　　宋之問
　　　靈隠寺(元和郡縣志靈隠寺在錢塘縣西十二/里本名西山又名仙居山一統志靈隠)
　　　　(寺在杭州府武林山晉咸初建本事詩宋考/功以事貶後放還至江南遊靈隠寺夜月極)
　　　　(明長廊吟行曰鷲嶺鬱岧嶤龍宫鎻寂寥第/二聨搜思終不如意有老僧㸃長明燈坐大)
　　　　(禪牀問曰少年夜久不寐而吟諷甚苦何耶/之問答曰弟子業詩適偶欲題此寺而興思)
　　　　(不屬僧曰試吟上聨即吟與之再三吟諷因/曰何不云樓觀滄海日門聴浙江潮之問愕)
　　　　(然訝其遒麗終篇僧所贈句乃為一篇之警/策遲明訪之則不復見矣寺僧有知者曰此)
　　　　(駱賔王也詩藪靈隠寺詩舊傳賔王續成/巵言謂詳其格調自當屬宋最為得之)
鷲嶺鬱岧嶤(法華經耆闍窟山山形如鷲佛嘗居此杭/州圖經晉西域僧恵理登杭州飛來峯歎)
(曰此是天竺國靈鷲山之小嶺不知何年/飛來梁簡文帝詩層岑偃蹇聳觀苕嶤)龍宫鎖寂寥
(法華經文殊師利坐千葉蓮花従大海娑竭羅龍宫自/然湧出智度論佛問阿難吾在龍宫説法龍子得道庾)
(信詩凝真天地/表絶想寂寥前)樓觀滄海日(尸子泰山上三峯東曰日/觀雞鳴時見日出十洲記)
(滄海島地方三千里在兆海中去岸二十一萬里水皆/蒼色仙人謂之滄海也王粲遊海賦覽滄海之體勢吐)
(星出日木華海/賦蕩雲浴日)門聴浙江潮(水經漸江水注山海經謂/之浙江也地理志云水出)
(丹陽黟縣方輿勝覽錢塘每晝/夜潮再上八月十八日最大)桂子月中落(梁元帝詩/月中含桂)
(樹本草圖經江東諸處多于衢路間拾得桂子古老相/傳是月中下也禪林備覽天竺山八月十五夜常有桂)
(子/落)天香雲外飄(水經注爾時諸神天人側塞空中散天/香花庾信詩天香下桂殿王筠詩香氣)
(飄當/軒清)捫蘿登塔逺(范雲詩捫蘿正憶我水經注秦望山/披蘿捫葛然後能升魏書崔光傳内)
(經寳塔髙華堪室千萬唯盛言香花禮拜豈有登上之/義一統志西湖南髙峯上有古塔下有石室北髙峯亦)
(有塔髙/七層)刳木取泉遙(易刳木為舟一統志冷/泉在武林靈隠寺前)霜薄花更
發(沈佺期詩霜薄沾上露何/遜梅花詩銜霜當路發)冰輕葉未凋(梁沈君攸詠/冰詩日華照)
(冰彩爍灼自相明隂潭欲半解陽岸/己全輕傅休奕詩雖離霜而未凋)夙齡尚遐異(沈約/詩夙)
(齡愛逺壑南史劉㪣傳登危履隂/必盡幽遐謝靈運詩清旦索幽異)披對滌煩囂(王羲之/帖披對)
(邈未可期中論非若求/盈司利之競逐煩囂也)待入天台路(幽明録漢永平五/年剡縣劉晨阮肇)
(共入天台山有二女子留半年後歸一統志天台山在/浙江台州府天台縣西一百一十里路由楢溪前有石)
(橋/)看余度石橋(啟䝉記注天台山石橋路徑不盈尺長/數十步步至滑下臨絶澗謝靈運賦凌)
(石橋之苔莓越/楢溪之紆縈)
　　陳子昂
　　　白帝城懐古(元和郡縣志公孫述至魚復有白/龍出井中因號魚復為白帝城太)
　　　　(平寰宇記公孫述據蜀自以承漢土徳故/號白帝一統志白帝城在夔州府治東)
日落滄江晚(謝靈運詩日落山照耀鮑照詩日落嶺雲/歸梁簡文帝詩宻房寒日晚落照度牕邊)
(范雲詩滄江路窮此/謝朓詩路瞰蒼江流)停橈問土風(方言楫謂之橈劉孝/威詩荒徑横臨浦空)
(舟斜插橈劉孝綽詩斂橈隨水脈急槳度江湍左傳樂/操土風不忘舊也漢書地理志凡民函五常之性而其)
(剛柔緩急音聲不同繫/水土之風氣故謂之風)城臨巴子國(庾信賦豈獨城臨/細柳之上塞落桃)
(林之下華陽國志巴子時雖都江州或治墊江或治平都/括地志巴子城在合州石饒縣南五里故墊江縣也一)
(統志夔州府春/秋時屬巴國)臺没漢王宫(水經注水又東逕南鄉峽/東逕永安宫南一統志永)
(安宫在夔州府卧龍山下蜀先主征呉為/陸遜所敗還至白帝改魚復為永安宫)荒服仍周甸
(書五百里荒服疏服名荒者政教荒忽因其故俗而治/之華陽國志巴國逺世則黄炎之支封在周則宗姬之)
(戚親故于春秋班/侔秦楚示甸衞也)深山尚禹功(左傳深山大澤實生龍/蛇庾信詩山深足細泉)
(左傳美哉禹功明徳逺/矣孫逖詩山河念禹功)巖懸青壁㫁(范雲詩巖懸獸無/迹庾信詩巖懸澗)
(豎流左思呉都賦素華斐丹秀芳臨青壁系紫房嵇康/琴賦青壁萬尋梁簡文帝賦依青壁而懐芳謝朓詩崖)
(㫁識雲重張正見/詩峯㫁玉山前)地險碧流通(易地險丘陵山川也張/載劍閣銘窮地之險極)
(路之峻梁簡文帝詩亘原横地險房篆詩前溪流碧水/後渚映青天江淹賦園桃紅㸃流水碧色蕭琛詩烟波)
(千里/通)古木生雲際(江總詩古木㫁懸蘿鮑照詩寒蓬夕/巻古樹雲平楚辭君誰須兮雲之際)
(孫綽太平山銘懸棟翠微飛雨雲/際陶𢎞景表席月澗門横琴雲際)孤帆出霧中(梁簡文/帝書夕)
(鳥歸林懸孤帆而未息隂鏗詩天際晚帆孤梁簡文帝/詠藤詩標春抽曉翠出霧挂懸花劉刪詩匡山若霧中)
川途去無限(謝靈運詩豈伊川途念梁武帝/詩連山去無限長洲望不極)客思坐何
窮(謝朓詩客思渺難裁蕭慤詩客思轉縦横/淮南子執要道之柄而遊于無窮之地)
　　沈佺期
　　　昆明池侍宴應制
武帝伐昆明穿池習五兵(漢書武帝紀發謫吏穿毘明/池注西南夷有越嶲昆明國)
(有滇池方三百里漢使求身毒國而為昆明所閉今欲/伐之故作昆明池象之以習水戰在長安西南周回四)
(十里梁簡文帝詩教戰昆明池周禮大田之禮注古者/因田習兵閱其車徒之數又夏官司兵掌五兵五盾各)
(辨其物與其等以待軍事注/五兵者戈殳㦸酋矛夷矛)水同河漢在(河圖括地象/河精上為天)
(漢古詩河漢清且淺相去復㡬許晉書天文志天/漢起東方經箕尾之問謂之天河亦謂之漢津)館有
豫章名(漢宫殿名長安有豫章觀三輔黄圖豫章觀武/帝造在昆明池中張衡西京賦豫章珍館掲焉)
(中峙注皆豫章未為臺館也班固西/都賦集乎豫章之宇臨乎昆明之池)我后光天徳(書撫/我則)
(后漢書食貨志養成羣生奉順天徳顔延/之詩皇聖昭天徳陳後主詩日月光天徳)垂衣文教成
(易黄帝堯舜垂衣裳而天下治梁元帝詩垂衣彰太平/唐太宗詩垂衣馭八荒書三百里揆文教牛𢎞開獻書)
(表大𢎞文教納俗升平易/觀乎人文以化成天下)黷兵非帝念(後漢書劉虞傳/公孫瓉累為袁)
(紹所敗而猶攻之不已虞患其黷武且慮得志不可復/制固不許行國語先王耀徳不觀兵書禹曰於帝念哉)
(後漢書王常傳賛王/常知命功惟帝念)勞物豈皇情(易説以先民民忘其/勞顔延之赭白馬賦)
(信聖祖之蕃錫留皇情而驟/進梁簡文帝詩皇情愛厯覽)春仗過鯨沼(唐書儀衞志/凡朝㑹之仗)
(三衞畨上分為五仗三輔黄圖昆明池刻石為鯨魚長/三丈每至雷雨常鳴吼鬛尾皆動張衡西京賦昆明靈)
(沼黒水/𤣥阯)雲旗出鳳城(司馬相如上林賦拖蜺旌靡雲旗/魏文帝賦揚雲旗之繽紛張衡東)
(京賦雲旗拂霓注旗謂熊虎為旗為髙至雲故曰雲旗/也幽明録鄴城鳳陽門五層樓安金鳳凰二頭於其上)
(盧照隣詩春/滿鳳凰城)靈魚銜寳躍(三秦記昆明池通白鹿原原/人釣魚綸絶而去夢於武帝)
(求去其鈎三日戲於池上見大魚銜索帝曰豈不榖昨/所夢耶乃取鈎放之三日帝復遊池池濵得明珠一雙)
(帝曰豈昔魚之報耶詩王在靈沼/於牣魚躍張衡東京賦渚戲躍魚)仙女廢機迎(漢宫闕/疏昆明)
(池有二石人象牽牛織女荆楚嵗時記天河之東有織/女年年機杼勞役天帝憐其獨處許嫁河西牽牛郎嫁)
(後遂廢織絍天帝怒責令歸河東但使其一年一度/相㑹梁武帝歌閨中女下機陳後主詩霓袖此宵迎)柳
拂旌門暗(梁簡文帝詩垂柳拂行輪又岸柳拂舟垂周/禮天官掌舍為帷宫設旌門注謂王行晝止)
(張帷為宫則樹旌以表門疏樹立旌/旗以表門庾肩吾詩旌門臨苑樹)蘭依帳殿生(江淹/詩秋)
(夜紫蘭生廬照隣詩蘭葉繞階生沈約詩悵/殿臨春籞庾信馬射賦止立行宫裁舒帳殿)還如流水
曲(周禮五馭注五馭鳴和鸞逐水曲過君表舞交衢逐/禽左疏逐水曲者御車隨水勢之屈曲而不墜水也)
(梁簡文帝詩水曲文魚聚温子/昇詩莫知流水曲誰辨遊魚心)日晚棹歌清(楊師道詩/登臨日將)
(晚三輔黄圖昆明池中有龍首船常令宫女泛舟池中/張鳳葢建華旗作棹歌雜以鼓吹帝御豫章館臨觀焉)
(漢武帝秋風辭簫鼓鳴兮發棹歌/漢昭帝淋池歌凉風凄凄揚棹歌)
　　宋之問
　　　奉和晦日幸昆明池應制(漢書西南夷傳昆明/國有池方二百里武)
　　　　(帝欲伐昆明作池象之以習水戰唐詩紀事/中宗正月晦日幸昆明池賦詩羣臣應制百)
　　　　(餘篇帳殿前結綵樓命上官昭容選一首為/新翻御製曲従臣悉集其下須臾紙落如飛)
　　　　(唯沈宋二詩不下又移時一紙飛墜乃沈詩/也及聞其評曰二詩工力悉敵沈詩落句云)
　　　　(微臣雕朽質羞覩豫章材葢詞氣已竭宋詩/云不愁明月盡自有夜珠來猶陡健鶱舉沈)
　　　　(乃伏不/敢復爭)
春豫靈池㑹(孟子一遊一豫為諸侯度薛元超諫蕃官/仗内射生疏時惟令月景淑風和宸遊有)
(豫張衡西京賦昆明靈沼又旋憩/乎昆明之池陸機詩樂㑹良自古)滄波帳殿開(王儉文/鼓棹則)
(滄波振蕩柳惲詩太液滄波起沈約詩/帳殿臨春籞庾肩吾詩别筵開帳殿)舟凌石鯨度(南/史)
(隠逸傳孫緬為潯陽太守落日逍遙渚際見一輕舟凌/波隠顯俄而漁父至西京雜記昆明池刻玉石為魚每)
(至雷雨魚常鳴吼江總/昆明池詩鷺飲石鯨渡)槎拂斗牛迴(博物志天河與海/相通有人居海渚)
(乘槎而去至一處望見宫中多織女一丈夫牽牛渚次/飲之問是何處答曰君還至蜀問嚴君平則知之庾信)
(賦路己分於湘漢星猶看於斗牛漢宫闕疏昆明/池有二石人象牽牛織女庾信詩遙逐桂舟迴)節晦
蓂全落(帝王世紀帝時為天子蓂莢生於庭帝成厯始/一日生一莢至月半生十五莢十六日落一莢)
(至月晦而盡抱朴子/唐堯觀蓂莢以知月)春遲柳暗催(詩春日遲遲謝莊宋/明堂詩柔風舞暄光)
(遲庾信詩官/渡柳應春)象溟看浴景(莊子窮髪之北有溟海者天/池也鮑照詩穿池類溟渤孫)
(綽逰天台山賦或倒景於重溟左思詩昊天舒白日/靈景耀神州駱賔王啟騰瀾浴景濬靈派以含珠)燒
刼辨沈灰(北齊書樊遜傳昆明池黒以為燒刼之灰髙/僧傳昔漢武穿昆明池底得黒灰問東方朔)
(朔曰可問西域梵人後竺法蘭至衆人追問之蘭云世/界終盡刼火洞燒此灰是也庾信詩無勞問待詔自識)
(昆明/灰)鎬飲周文樂(詩王在在鎬豈樂飲酒沈約/詩宴鎬鏘玉鸞遊汾舉仙軑)汾歌漢
武才(漢武帝秋風辭汎樓船兮濟汾河横/中流兮揚素波簫鼔鳴兮發棹歌)不愁明月盡
(古詩明月皎夜光阮籍詩薄帷/鑒明月初學記晦月盡之名也)自有夜珠來(鄒陽書明/月之珠夜)
(光之璧拾遺記禹鑿龍門至一空巖深數十里幽暗不/可復行禹負火而進有獸狀如豕銜夜光之珠其光如)
(燭/)
　　張説
　　　奉和聖製過王濬墓應制(晉書王濬傳王濬字/士治𢎞農湖人也武)
　　　　(帝謀伐呉拜龍驤將軍監梁益諸軍事太康/元年正月發成都攻丹陽尅之二月詔進為)
　　　　(平東將軍假節都督益梁諸軍事濬自蜀發/兵不血刃攻無堅城順流鼓棹徑造三山壬)
　　　　(寅封襄邑縣侯濬入于石頭孫皓面縳銜璧/濬躬解其縳收圖籍封府庫軍無私焉後又)
　　　　(轉撫軍大將軍開府/儀同三司諡曰武)
牛斗三分國(漢書天文志斗江湖牽牛婺女揚州晉書/天文志自南斗十二度至須女七度為星)
(紀於辰在丑呉越之分野屬揚州王勃序物華天寳龍/光射牛斗之墟諸葛亮出師表今天下三分晉書陳夀)
(傳撰魏蜀呉三國志凡六十五篇/時人稱其善叙事有良史之才)龍驤一統年(晉書五/行志孫)
(皓天紀中童謠曰不畏岸上獸但畏水中龍武帝聞之/加王濬龍驤將軍公羊傳何言乎王正月大一統也史)
(記秦始皇紀海内為郡縣法令/由一統自上古以來未嘗有)智髙寧受制(易知崇禮/卑元經周)
(處賢將也受制于梁王彤進止不得専智勇不得用本/傳初詔書使濬下建平受杜預節度至秣陵受王渾節)
(度預至江陵謂諸將帥曰若濬得下建平則順流長驅/威名已著不宜令受制于我若不能尅則無緣得施節)
(度濬至西陵預與之書曰足下既摧其西藩便當徑取/秣陵討累世之逋宼釋呉人于塗炭自江入淮逾于泗)
(汴沂河而上振旅還都亦曠世一事也濬大悦王渾久/破皓軍頓兵不敢進而濬乗勝納降渾恥而且忿乃表)
(濬違詔不受節度誣罪狀之/有司遂按濬檻車徴帝弗許)風急肯迴船(梁簡文帝詩/風急旍旗㫁)
(本傳濬將至秣陵王渾遣信要令蹔過論事濬舉帆直/指報曰風利不得泊也又濬表宿設部分行有次第無)
(緑得於長流之中迴船過渾令首尾㫁絶/梁簡文帝詩人歸浦口暗那得久迴船)有策擒呉嚭
(司馬遷書有竒策才力之譽本傳時朝議咸諫伐呉濬/乃上疏曰臣觀時運宜速征伐今若不伐更立賢主則)
(强敵也臣作船七年日夜朽敗义臣年七十三者一乖/則難圖也帝深納焉左傳伯氏之族出伯州犂之孫嚭)
(為呉太宰/以謀楚)無言讓范宣(本傳濬自以功大而為渾父子/及豪强所抑每進見陳其征伐)
(之勞及見枉之狀益州䕶軍范通謂濬曰卿功則美矣/然恨所以居美者未盡善也卿旋斾之日角巾私第口)
(不言平呉之事若有問者輒曰聖主之徳羣帥之力老/夫何力之有焉藺生所以屈亷頗王渾能無愧乎濬曰)
(吾始懼鄧艾之事不得無言亦不能遣諸胸中是吾褊/也左傳晉侯蒐於綿上以治兵使士匄將中軍辭曰伯)
(游長請従伯游荀偃將中軍士匄佐之晉國之民是以/大和諸侯皆睦范宣子讓其下皆讓晉國以平數世賴)
(之/)援孤因勢屈(本傳臣孤根獨立朝無黨援而結恨彊/宗取怨豪族此臣之所大怖也又博士)
(秦秀太子洗馬孟康前温令李宻等並表訟/濬之屈晉書孫綽傳勢屈則遵養以待㑹)功重為讒
偏(本傳時人咸以濬功重報輕帝乃遷濬鎮軍大將軍/加散騎常侍領後軍將軍又渾又騰周浚書云濬軍)
(得呉寳物濬復表曰昔樂毅伐齊下城七十而卒被讒/間况臣疎頑能免讒慝之口今渾遣人在洛中専共交)
(搆讒搆沸騰敢不悚慄/漢書鄒陽傳偏聴生姦)舊迹灰塵散(後漢書隗囂傳王/元説囂曰按秦舊)
(迹表裏山河應瑒賦開九土之舊迹暨聲教于海隅干/寳晉紀論若夫日昃不暇食夙夜匪懈者共嗤㸃以為)
(灰塵而相詬病矣陶潛詩飄如陌上塵/分散逐風轉梁簡文帝詩塵散鯉魚風)枯墳故老傳(庾/信)
(文丘墳敦崇追旌盛徳漢書叙傳賔禮故老陶潛詩促/席迎故老揮觴道平素本傳葬栢谷山大營塋域葬垣)
(周四十五里而别/開一門松栢茂盛)百代逢明主(晉書樂志超百代揚休/烈流景祚顯萬世又阮)
(种傳徳逮羣生澤被區宇故能光隆于當時垂/裕于百代王融詩言願聖明主永永萬斯年)何辭死
道邊(詩采采芣苢疏今車前草大葉長穂好生道/邊晉書王戎傳樹在道邊而多子必苦李也)
　　　奉和聖製暇日與兄弟同遊興慶宫作應制(唐/書)
　　　　(讓皇憲傳先天後盡以隆慶舊邸為興慶宫/而賜憲及薛王第于勝業坊申岐二王居安)
　　　　(興坊環列宫側帝于敦睦葢天性然唐㑹要/明王在藩邸居興慶里宅有龍池湧出日以)
　　　　(浸廣至開元/中為興慶宫)
漢武横汾日(漢書武帝紀孝武皇帝景帝中子也漢武/故事帝行幸河東祠后土顧視帝京中流)
(與羣臣飲讌歡甚乃自作秋風辭曰泛樓船兮/濟汾河横中流兮揚素波簫鼓鳴兮發棹歌)周王宴
鎬年(書惟周王撫萬邦巡侯甸詩周王夀考遐不作人/又王在在鎬豈樂飲酒明一統志陜西西安府鎬)
(京城在咸/陽縣西南)何如造區夏(書用肇造我區夏張衡應間奄/受區夏遂定帝位晉四廂樂歌)
(𢎞濟區夏/允集大命)復此睦親賢(禮記君子賢其賢而親其親注/聖人有親賢之徳疏賢其賢人)
(而親其族親也南史宋諸王傳論帝王之/興雖係厯數至經啟多難莫不兼藉親賢)巢鳳新成閣
(庾信賦將雛集鳯比翼巢鵷中候握河紀伯禹曰帝軒/提象鳯巢阿閣竹書紀年黄帝二十年帝坐于𤣥扈洛)
(水之上有鳳皇集或止帝之/東園或巢于阿閣或鳴於庭)飛龍舊躍泉(易乾九五飛/龍在天利見)
(大人莊子藐姑射之山有神人焉乗雲氣御飛龍而遊/乎四海之外易九四或躍在淵无咎案唐避髙祖諱故)
(改淵為泉沈佺期詩龍池躍龍龍已/飛江淹詩陽岫照鸞彩隂溪噴龍泉)棣華歌尚在(詩常/棣之)
(華鄂不韡韡凡今之人莫如足弟疏闗西有棣樹子如/櫻桃可食言鄂足得花之光明是弟得兄榮也晉書張)
(載協傳賛載協/飛芳棣華猶映)桐葉戲仍傳(史記晉世家成王與叔虞/戲剪桐葉為圭以與叔虞)
(曰以此封若史佚請擇日成王曰吾與之戲耳史佚曰/天子無戲言遂封叔虞于唐李嶠詩復看題柳葉彌喜)
(䕃桐/圭)禁籞氛埃隔(沈約詩年芳被禁籞烟花繞層曲廣/韻籞禁苑也池水中編籬養魚張衡)
(西京賦清氛埃于中宸集重陽之清瀓馬融廣成/頌清氛埃掃野塲庾信曲君臣一體可以靜氛埃)平臺
景物連(漢書梁孝王傳築東苑方三百餘里大治宫室/為複道自宫連屬于平臺三十餘里謝朓詩平)
(臺盛文雅西園富羣英陸雲詩景物台暉棟/隆玉堂鮑照舞鶴賦雰昬夜歇景物澄廓)聖慈良有
裕(後漢書种岱傳李燮上書曰岱雖未建忠效用而為/聖恩所拔宜有異賞詩此令兄弟綽綽有裕左思魏)
(都賦復之以無/斁申之以有裕)王道固無偏(書無偏無黨王道蕩蕩無/黨無偏王道平平禮記禮)
(樂刑政四達而不悖則王道備矣後/漢書班固傳逺近無偏幽隠畢達)問俗兆人阜(禮記/入國)
(而問俗書阜成兆民又一人有慶兆民賴之左傳天子/曰兆民諸侯曰萬民家語南風之薫兮可以解吾民之)
(愠兮南風之時兮可以阜吾民之財/兮案兆人即兆民唐避太宗諱改)觀風五教宣(禮記/命太)
(師陳詩以觀民風命市納賈以觀民之所好惡書敬敷/五教在寛疏父義母慈兄友弟恭子孝左傳務其三時)
(修其五教管子三/官不謬五教不亂)獻圖開益地(隋書天文志賛滎河獻/籙温洛呈圖墉城集仙)
(録王母遣使授舜白玉環又授益地圖駱賔王露布天/帝前星廣賜秦公之冊坤元益地遙聞王母之圖上官)
(儀表截海班/朔益地延圖)張樂奏鈞天(莊子黄帝張咸池之樂于洞/庭之野天機不張而五官皆)
(備盧思道序張樂洞野㑹計苗庭史記趙世家趙簡子/疾寤曰我之帝所甚樂與百神遊于鈞天廣樂九奏萬)
(舞不類三代之樂其聲動人心孔融薦禰衡表鈞/天廣樂必有竒麗之觀帝室王居必蓄非常之寳)侍酒
衢尊滿(史記淳于髠傳親有嚴客髠帣韝鞠􁆨侍酒于/前時賜餘瀝奉觴上夀又魏其武安侯傳田蚡)
(為諸郎未貴往來侍酒魏其跪起如子姪淮南子聖人/之道猶中衢而設尊耶過者斟酌各得其宜蘇頲冊文)
(酌中衢之/尊不竭也)詢芻諫鼓懸(詩先民有言詢于芻蕘漢書賈/誼傳誹謗之木敢諫之鼓注欲)
(顯諫者則擊鼓淮南子堯置敢諫之鼓梁/簡文帝大法頌序諫鼓髙懸芻言不棄)永言形友愛
(詩永言孝思孝思維則又惟此王季因心則友呉志孫/賁傳弟輔嬰孩賁自贍育友愛甚篤晉書周顗傳顗性)
(寛裕而友/愛過人)萬國共周旋(易首出庶物萬國咸寧書庶政/惟和萬國咸寧左傳禹㑹諸侯)
(于塗山執玉帛者萬國禮記進退周旋慎齊左傳先大/夫臧文仲教行父事君之禮行父奉以周旋弗敢失墜)
(國語文章比/象周旋序順)
　　　奉和聖製度蒲關應制(唐書地理志河中府河/西縣有蒲津關一名蒲)
　　　　(坂一統志大慶關在山西蒲州/西門外黄河西岸古名蒲津闗)
蒲坂横臨晉(漢書地理志河東郡縣蒲反注秦始皇東/巡見長坂故加反云括地志蒲坂城在蒲)
(州河東縣南二里即堯舜所居也史記淮隂侯傳魏王/盛兵蒲坂塞臨晉注臨晉縣名在河東之東岸對舊闕)
(庾信賦渡臨/晉而横船)華芝曉望秦(揚雄甘泉賦登鳳凰而翳華/芝注華芝葢也庾信文隴頭)
(流水延/望秦闗)闗城雄地險(漢書枚乘傳深壁髙壘副以闗城/不如江淮之險易地險山川丘陵)
(也梁武帝詩南城連地險/周𢎞正詩武闗設地險)橋路扼天津(蕭子良啟陂湖/宜壅橋路須通)
(晉書天文志天津九星横河中一曰天漢一曰天江主/四瀆津梁所以渡神通四方也一星不備闗津道不通)
樓暎行宫日(丘遲詩彩殿迴風丹樓映日陳後主樂府/映日花光動左思呉都賦梁岷有陟方之)
(館行宫之基注天子/行所立者曰行宫)隄含鞏樹春(梁元帝詩梅含今春/樹庾肩吾詩雲邊開)
(鞏樹霧裏識嶤峯徐/彦伯詩花移玉樹春)黄雲隨寳鼎(春秋孔演圖黄帝之/將興黄雲升于堂帝)
(王世紀堯母慶都生而神異常有黄雲覆其上史記五/帝紀黄帝獲寳鼎迎日推策班固寳鼎詩寳鼎見兮色)
(紛緼蕭慤詩/瑞雲生寳鼎)紫氣逐真人(闗令内傳闗令登樓四望見/東極有紫氣西邁喜曰應有)
(聖人經過京邑至期乃齋戒其日果見老/子莊子闗尹老耼乎古之博大真人哉)東詠唐虞跡
(史記五帝紀帝堯為陶唐帝舜為有虞注堯為唐侯國/于中山唐縣是也舜嬪于虞因以為氏今河東太陽西)
(山上虞城是也漢書馳/騖于唐虞折衷于三代)西觀周漢塵(晉書慕容暐載記/垂美將來侔宗周)
(漢李嶠詩四海帝/王家兩都周漢室)山河非國寳(史記呉起傳魏武侯曰/山河之固魏國寳也起)
(對曰在徳不在險文中子登雲中之城望龍門之闗/曰壯哉山河之固左傳五父曰親仁善鄰國之寳也)明
主愛忠臣(荀子明主好同漢書劉向傳忠臣雖在畎畝/猶不忘君惓惓之義也後漢書王常傳帝指)
(常謂羣臣曰此家率下江諸將/輔翼漢室心如金石真忠臣也)
　　　奉和聖製爰因巡省途次舊居應制
蔥鬱興王郡(後漢書光武帝紀望氣者蘇伯阿使至南/陽遙望見舂陵郭唶曰氣佳哉鬱鬱蔥蔥)
(然江淹空青賦蔥鬱臺殿隋書李徳林傳皇帝載誕之/初神光滿室具興王之表韞大聖之能謝瞻詩伊人感)
(代工聿來扶興王釋名/郡羣也人所羣聚也)殷憂啟聖圖(晉書束晳傳榮利/不擾其覺殷憂不)
(干其寐劉琨表或殷憂以啟聖明蘇頲詩/七日祥圖啟任昉書聖圖睿範歌思是歸)周成㑹西土
(史記周本紀成王自奄歸在宗周作多方既絀殷命襲/淮彛歸在豐作周官左傳康有酆宫之朝穆有塗山之)
(㑹書四方民乃大和㑹又西土有衆咸聴朕言/傳武王在西故稱西土漢書叙傳西土宅心)漢武幸南
都(後漢書光武帝紀建武十七年十月甲申幸章陵修/園廟祠舊宅觀田廬置酒作樂賞賜李嶠扈従還洛)
(詩觀風昔來幸張衡南都賦於顯樂都既麗且康陪京/之南居漢之陽摯虞文章志張衡為南都賦南陽郡治)
(宛在京之南/故曰南都)嵗卜鑾輿邁(左傳先王每嵗卜征廣韻龜/曰卜蓍曰筮宋書袁淑傳兹)
(當鳴鑾中岳阮籍詩良馬騁龍輿西都賦/乗鑾輿備法駕詩周王于邁六師及之)農祠鳸政敷
(漢書郊祀志有烈山氏王天下其子曰柱能殖百穀為/稷祠禮記饗農及郵表畷注農古之田畯有功於民者)
(左傳九扈為農正按扈爾雅作鳸晉書職官志少昊配/九扈之名以為農正詩敷政優優謝靈運㑹吟行請従)
(文命/敷)武威稜外域(國語衆順而有武威故曰利建侯漢/書李廣傳威稜憺乎鄰國注憺猶動)
(也梁武帝檄旍麾所指威稜無外後漢書西域傳論漢/世張騫懐致逺之畧班超奮封侯之志終能立功西遐)
(羈服外域江總濟黄河詩/蔥山淪外域鹽澤隠遐方)文教靡中區(書三百里揆文/教何承天書反)
(初結繩中繫文教牛𢎞開獻書表大𢎞文教納/俗升平廣韻靡偃也三都賦序魏跨中區之衍)警蹕干
戈捧(漢書淮南王傳出入警蹕又文三王傳皇帝輦動/左右侍帷幄者稱警出殿則傳蹕止人清道也書)
(稱爾干比爾戈詩干戈/戚揚廣韻捧兩手承也)朝宗萬玉趨(書江漢朝宗于海/詩沔彼流水朝宗)
(于海左傳禹㑹諸侯于塗山執玉帛者萬國穆天子傳至/于羣玉之山天子於是載玉萬隻宋之問詩軒軒衞仗)
(趨/)舊藩人事革(詩价人維藩大師維垣晉書慕容垂載/紀寵踰宗舊任齊懿藩國語人事不起)
(勿為之始史記太史公自序夫春秋上明三/王之道下辨人事之紀易天地革而四時成)新化國容
殊(伏滔正淮論御新化之俗晉書樂志鐃/歌軍國異容文武殊禮記國容不入軍)壁有真龍畫
(江淹雲山讃序壁上有雜畫皆作山水好勢北史源師/攝祠部白髙阿那肱以龍見當雩阿那肱謂為真龍出)
(見大驚喜名畫記張僧/繇金陵安樂寺畫四龍)庭餘鳴鳳梧(易不出户庭廣韻/庭門庭詩鳳皇鳴)
(矣于彼髙岡梧桐生矣于彼朝陽韓詩外傳黄帝致齋/于宫鳳乃蔽日而至止帝東園集帝梧梁簡文帝頌液)
(池下鶴髙/梧集鳳)叢觴祝堯夀(説文叢聚也漢書叔孫通傳長樂/宫成諸侯羣臣朝置法酒以尊)
(卑次起上夀觴九行沈佺期詩稱觴獻夀樂鈞天/莊子堯觀於華華封人曰願祝聖人使聖人夀)合鼎
獻湯㕑(孟子伊尹以割烹要湯漢書東方朔傳伊尹䝉/恥辱負鼎俎和五味以干湯詩是烝是享箋既)
(有牲物而進獻之宋/之問詩芝草入堯㕑)陽樂寒初變(周禮大宗伯以地産/作陽徳以和樂防之)
(又大司樂六律六同注六律合陽聲者也六同合隂聲/者也漢書五行志寒暑之變天下皆同鶡冠子寒温之)
(變非一精/之所化)春恩蟄更蘇(楊炯詩霑恩更似春舊唐書王/承宗傳順陽和而布澤因雷雨)
(以覃恩禮記蟄蟲始振徐陵與王僧/辨書同冰魚之不絶似蟄蟲之猶蘇)三耆班命服(説文/耆老)
(也又長也强也至也言至老境也漢書髙祖紀舉民年/五十以上有脩行能帥衆為善置以為三老鄉一人擇)
(鄉三老一人為縣三老與縣令丞尉以事相教復勿徭/戍以十月賜酒肉左傳齊人餼諸侯使魯次之魯以周)
(班後鄭詩服其命服朱芾斯皇晉書職官志王公已下/茅社符璽車旗命服一如泰初故事揚雄文降兹珪璧)
(命服/有常)五稔復田輸(左傳不可以五稔廣韻稔年也亦嵗/熟漢書髙帝紀蜀漢民給軍事勞苦)
(復勿租税二嵗注復者除其賦役也後漢書永/建元年詔以疫癘水潦令人半輸今年田租)君賦大
風起(左傳公入而賦史記髙帝紀髙祖過沛置酒沛宫/悉召故人父老子弟縦酒酒酣髙祖擊筑自為歌)
(曰大風起兮雲飛揚威加海内兮歸故鄉安得猛士兮/守四方楚辭衝風起兮横波唐太宗詩菊散金風起)
人歌湛露濡(廣韻人聲曰歌歌者柯也以聲吟咏上下/如草木之有柯葉詩湛湛露斯匪陽不晞)
(沈約樂未央億舜日萬堯年詠湛露歌採蓮禮/記雨露既濡岑羲詩願獻延齡酒長氶湛露歡)従臣觀
玉葉(後漢書和帝車駕還宫賜従臣及留者公卿以下/錢布各有差西都賦第従臣之嘉頌唐書禮儀志)
(明堂之制上以清陽玉葉覆之穀山筆麈玉葉亦瓦之/類崔豹古今注黄帝與蚩尤戰常有五色雲氣金枝玉)
(葉止於帝上有花葩/之象因而作華蓋)方願紀靈符(史記自序譜紀不明/有司靡踵後漢書班)
(彪傳漢徳承堯有靈命之符晉書郭璞傳王者之作必/有靈符塞天人之心與神物合契曹植詩與帝合靈符)
　　　三月二十日詔宴樂遊園賦得風字(漢書宣帝/紀神爵三)
　　　　(年起樂遊園注在杜陵西北雍録樂遊原隋/鑿之為芙蓉池且為園唐長安中太平公主)
　　　　(於原上置亭遊賞都人/每三月上已就此祓禊)
樂遊形勝地(崔尚詩樂遊宜締賞舞詠惜將䦨南史劉/善明傳髙帝召謂曰近畿國之形勝非親)
(賢不居西京雜記其地四望寛/敞梁宣帝文實散賞之佳地)表裏望郊宫(左傳表裏/山河必無)
(害也鮑照結客少年場行昇平臨四闗表裏望皇州漢/舊儀郊泰畤皇帝平旦出竹宫朝東向揖日夕西向揖)
(月賈餗圜丘賦/降惟宫之綝縭)北闕連天頂(漢書王嘉傳奏封事曰董/賢治大第門向北闕張衡)
(西京賦北闕甲第當道直啟後漢書光武帝紀旗幟/蔽野埃塵連天淮南子九天之頂曰九頂言極髙也)南
山對掌中(詩如南山之夀又幽幽南山詩緝周都豐鎬/面對終南故天保祝君斯干考室長安志大)
(明宫北據髙原南望爽塏觀終南如指/掌淮南子至人玩天地於掌握之中)皇恩貸芳月(岑/文)
(本詩天文光七政皇恩被九區沈佺期詩質幸恩先貸/謝朓詩山中上芳月故人清尊賞魏收詩睿賞芳月色)
(宴言忘/日暮)旬宴美成功(初學記漢律吏五日得一休沐言/休息以洗沐也鮑照詩休澣自公)
(日宴慰及私辰丹鉛録俗以上澣中澣下澣為三澣蓋/本唐制十日一休沐也詩序天保下報上也君能下下)
(以成其政臣能歸美以/報其上焉書成允成功)魚戲芙蓉水(漢相和歌魚戲蓮/葉間謝朓詩魚戲)
(新荷動雍録樂遊園本古曲江隋文帝惡其名曲改為/芙蓉池為其水盛而芙蓉富也梁簡文帝詩日暮芙蓉)
(水/)鶯啼楊柳風(梁簡文帝詩鶯啼春欲駛隂鏗詩鶯啼/歌扇後花落舞衫前古樂府暫出白門)
(前楊柳可蔵烏鮑/照詩帳含桃李風)春花看欲暮(張九齡詩春花頻覺早/何遜詩看花時轉側梁)
(武帝東飛伯勞歌三春已暮/花従風古樂府天寒嵗欲暮)天澤戀無窮(梁簡文帝表/天澤無涯名)
(器總集張九齡詩天澤倍知崇舊唐書樂章/瞻荷靈澤悚戀兼盈沈佺期詩身世兩無窮)長袖招斜
日(史記韓子稱長袖善舞張衡賦振朱屣于盤樽奮長/神之颯纚曹植七啟長袖隨風王逸楚辭章句以手)
(曰招梁簡文帝詩斜日晚駸駸虞/世南詩緑野明斜日青山澹晚烟)留光待曲終(春宴録/貴家遊)
(賞曲江翦百花裝成獅子互相遺送曰春光且莫去留/與醉人看庾肩吾詩桂殿月偏來留光引上才九辨願)
(徼幸而有待兮馬融/長笛賦曲終闋盡)
　　蘇頲
　　　奉和晦日幸昆明池(初學記按漢書及西京雜/記昆明池漢武帝元狩三)
　　　　(年所穿也初漢欲求身毒國為昆明夷所閉/昆明有滇池方二百里曰滇河漢將伐昆明)
　　　　(以通身毒使謫卒伐棘上林象滇河作/昆明池以習水戰池周圍四十餘里)
炎厯事邊陲(漢書漢承堯運徳祚已盛㫁蛇著符旗幟/尚赤協于火徳自然之應得天統矣魏書)
(陳思王植傳植封雍丘王朝京師獻詩曰受禪炎漢臨/君萬邦王襃銘寳厯攸歸薛道衡詩上聖家寰宇威畧)
(振邊/陲)昆明始鑿池(漢書武帝紀減隴西北地上郡戍辛/半發謫吏穿昆明池沈約詩荒渠集)
(野鴈安用昆明池韓非子失水/而鑿池陸倕賦對櫺軒而鑿池)豫遊光後聖(李徳林詩/大夏堯遺)
(俗汾河漢豫遊王粲正考/父賛銘書金鼎祚及後聖)征戰罷前規(孟子征之為言/正也各欲正已)
(也焉用戰晉書載記慕容垂自稱燕王苻丕遣人謂之/曰君宜述脩前規終忠貞之節褚淵碑文自兹厥後無)
(替前/規)霽色清珍宇(南史宋文帝紀三月乙未建牙于軍/門立牙之後景色開霽曹植賦去君)
(子之/清宇)年華入錦陂(南史徐陵傳衣冠禮樂日富年華謝/朓詩年華稍菴薆漢宫殿疏鴈鶩陂)
(蓋地六頃承/昆明池下流)御杯蘭薦葉(酉陽雜俎魏使李同軌陸操/聘梁梁主宣㫖慰勞中庭設)
(鐘懸及百戲殿上流杯池中其行酒具進梁主者題曰/御杯詩芄蘭之葉梁簡文帝詩紫蘭葉初滿黄鸝弄不)
(稀/)仙仗柳交枝(唐書百官志庫部郎中員外郎各一人/掌戎器鹵簿儀仗陸倕賦拂細栁之長)
(枝江總詩交/枝落幔隂)二石分河瀉(初學記昆明池上作二石人/東西相對以象牽牛織女謝)
(靈運詩石横水分流陶𢎞/景賦中天起浪分地瀉波)雙珠代月移(潘岳闗中記漢/武習水戰作昆)
(明池人釣魚綸絶而去夢于帝求去其鈎明日帝戲于/池見魚銜索帝取其鈎放之間三日後遊池濵得珠一)
(雙帝曰豈非昔魚之報耶新論雖有奪目之鑑/代月之光歸于無用也埤雅蘆灰缺而月暈移)微臣比
翔泳(梁簡文帝詩微臣今拜手願帝永無窮褚淵詩/微臣夙多幸顔延之詩恵浸萌生信及翔泳)恩
廣自無涯(書若涉大水其無津涯上林賦視之/無端察之無涯鮑照詩天野浩無涯)
　　　奉和幸韋嗣立山莊侍宴應制(唐書韋嗣立傳/嗣立與韋后屬)
　　　　(疎特詔附籍營别第驪山/鸚鵡谷帝臨幸従臣賦詩)
摐金寒野霽(梁簡文帝詩驤騎農野摐金曉陸沈約詩/摐金浮水若鮑照詩曀曀寒野霧朱异田)
(飲引屬風林之蕭/瑟值寒野之蒼茫)步玉曉山幽(潘岳賦步玉趾以升降/郭璞南郊賦我后將受)
(命靈壇乃改步而嗚玉王勃詩猿吟山漏曉詩幽/幽南山漢淮南王安招隠詩桂樹叢生兮山之幽)帝幄
期松子(顔延之曲水序帝暉臨幄百司定列王勃善寂/寺碑金牓洞開道璸暉于帝幄史記留侯世家)
(願棄人間事従赤松子游耳/列仙傳赤松子神農時雨師)臣廬訪葛侯(蜀志諸葛亮/傳建興元年)
(封亮武鄉侯開府治事又出師表先帝不以臣卑鄙/猥自枉屈三顧臣于草廬之中諮臣以當世之事)百
工徵往夢(書允釐百工帝王世紀黄帝夢大風吹天下/之塵垢皆去又夢人執千鈞之弩驅羊萬羣)
(帝寤而歎曰天下豈有姓風名后姓力名牧者哉于是/依二占求之得風后為相得力牧為將因著占夢經十)
(二/巻)七聖扈來游(莊子黄帝將見大隗于具茨之山方明/為御昌㝢驂乘張若謵朋前馬昆閽滑)
(稽後車至于襄城之野七聖皆迷詩豈弟君/子來游來歌温子昇寒山碑鳴玉鑾以來游)斗柄乗時
轉(國語辰在斗柄注辰日月之㑹斗/柄斗前也隋煬帝詩更移斗杓轉)台階捧日留(後漢/書郎)
(顗傳三公上應台階魏志程昱傳注昱少時常夢/上泰山兩手捧日駱賔王文歌雲輔漢捧日匡堯)樹重
巖籟合(鮑照序重樹窮天通原盡日謝朓詩重樹日芬/蒀何遜詩巖樹落髙花駱賔王詩靈巖聞曉籟)
泉迸水光浮(鮑照詩水光溢兮松霧動庾信/詩水光連岸動風花合樹吹)石徑喧朝
履(水經注石徑崎嶇人迹裁交鮑照詩雁行縁/石徑唐書輿服志赤舄朱履入朝釋奠之服)璜溪擁
釣舟(竹書紀年注文王至磻溪之水吕尚釣于涯王下/趨拜曰望公七年乃今見光景于斯尚立變姓名)
(答曰望釣得玉璜其文曰姬受命昌來提/撰爾洛鈐報在齊劉孝綽詩釣舟畫彩鷁)恩加犯星夜
(㑹稽典錄嚴遵與世祖俱受業長安建武五年徵詣洛/陽設樂陽明殿宴㑹夜留宿遂以足荷上其夜客星犯)
(天子宿太史以聞上曰此無異/朕夜與故人嚴子陵同卧耳)歡擬濟河秋(漢武故事/帝行幸河)
(東祠后土顧視帝京欣然中流與羣臣飲讌帝歡甚乃/自為秋風辭曰泛樓船兮濟汾河横中流兮揚素波)
不學堯年隠空令傲許由(沈約詩舜日堯年歡無極史/記伯夷傳堯讓天下于許由)
(許由不受/恥之逃隠)
　　席豫(字建侯襲陽人進士及第開元中累官考功/員外郎典舉得士三遷中書舍人掌制誥有)
　　　(能名天寳初改尚書左丞檢校禮部尚書明皇/登朝元閣賦詩羣臣屬和帝以豫詩最工詔曰)
　　　(詩人之首出作/者之冠冕也)
　　　奉和聖製答張説扈従出雀鼠谷(唐詩紀事帝/登封泰山南)
　　　　(出雀鼠谷張説獻詩帝答之仍命羣臣應制/水經汾水又南過寇爵津注汾津名也在介)
　　　　(休縣之西南俗謂之鼠雀谷一統志䑕雀谷/在汾州介休縣西南二十里唐明皇開元中)
　　　　(北巡并州/嘗經此)
鳴鑾初幸代(史記司馬相如傳鳴和鑾揚樂頌班固西/都賦大輅鳴鑾容與徘徊獨㫁天子所至)
(曰幸元和志代州本并州之域秦置三十六郡代其一焉/漢因之周宣帝移肆州於今理隋開皇五年改肆州為)
(代/州)旋蓋欲横汾(陸機詩坐觀旋葢迴王勃賦整旋葢而/遷延漢武帝秋風辭泛樓船兮濟汾河)
(横中流兮揚素波水經汾水在太原府汾陽縣北管涔/山一統志汾河在汾州城東二十五里流經介休平遙)
(二/縣)山盡千旗出(宇文昶詩烟生山欲盡釋洪偃詩山盡/鳥聲稀獨㫁天子出前驅有鸞旗者編)
(羽毛列繫橦傍宋之/問詩谷暗千旗出)郊平五校分(謝朓賦當春郊而徑/平漢書衞青傳注校)
(者營壘之稱故謂軍之一部為一校後漢書五營注五/營五校也謂長水步兵射聲胡騎車騎等五校尉也漢)
(官儀大駕鹵簿/五營校尉在前)前林己暄景(張載詩蕭瑟掃前林劉孝/威詩霧罷前林見謝靈運)
(詩淑徳春景暄虞/世南文景暖風暄)後壑尚寒氛(江淹文面山背壑宋之/問賦陽崖奪景隂壑生)
(風庾信詩宜年動/春律御宿斂寒氛)風送簫韶曲(鮑照詩雁還風送秋書/簫韶九成鳳凰來儀白)
(虎通舜樂/曰簫韶)花鋪黼黻文(書宗彛藻火粉米黼黻絺繡左/傳火龍黼黻昭其文也爾雅黼)
(黻注黼文如斧黻文如兩已/相肯李嶠詩新花綺繡文)鹽梅推上宰(書若作和羮/爾惟鹽梅王)
(融文鹽梅之和屬有賴焉棗據詩天子命上宰/作蕃於漢陽盧師道文風力上宰内敷文教)禮樂統
中軍(漢書禮樂志禮節民心樂和民聲左傳晉作三軍/謀元帥趙衰曰郤穀説禮樂而敦詩書君其試之)
(乃使郤榖將中軍庾信/文中軍無帥僉曰攸歸)獻賦紆天札(漢書叙傳淵哉若/人實好斯文初擬)
(相如獻賦黄門東觀漢紀班固讀書禁中每行巡輒/獻賦頌急就篇簡札注札者木牒亦所以書之也)飄
颻飛白雲(史記司馬相如傳相如奏大人之賦天子大/悦飄飄有凌雲之氣似遊天地之間意庾肩)
(吾詩無因學山藻雲氣徒飄颻漢/武帝秋風辭秋風起兮白雲飛)
　　張九齡
　　　恩賜樂遊園宴應制(西京記樂遊園漢宣帝所/立唐長安中太平公主於)
　　　　(原上置亭遊賞其地四望寛敞毎三月上巳/九月重陽士女就此祓禊登髙幄幕雲布車)
　　　　(馬填塞虹彩映日馨香滿路朝士詞人賦詩/翌日傳於京師長安志樂游苑在京兆萬年)
　　　　(縣南八里亦/曰樂游原)
寳筵延厚命(謝朓詩既通金閨籍復酌瓊筵醴庾信詩/接禮侍恩筵詩飲御諸友疏吉甫來歸王)
(飲之酒又進其同志之友以盡其懽又加以珍美/之饌燕賜厚矣魏志管寧傳光寵並臻優命屢至)供帳
叙羣公(漢書疏廣傳公卿大夫故人邑子祖道供帳東/都門外張協詩供帳臨長衢阮卓長安道詩藹)
(藹東都晚羣/公騶御回)形勝宜春接(南史劉善明傳淮南近畿國/之形勝漢書元帝紀水衡禁)
(囿宜春下苑注宜春下苑即曲江池是也三輔黄圖宜/春宫本秦離宫在長安城東南又有宜春下苑在京城)
(東南隅庾信春賦/宜春苑中春已歸)威儀建禮同(詩抑抑威儀惟徳之隅/司馬彪續漢書記施行)
(威儀以為禮儀志漢典職尚書郎主作文書起草晝夜/更直建禮門梁武帝詔升榮建禮舉重縉紳呉均詩握)
(蘭登/建禮)晞陽人似露(詩湛湛露斯匪陽不晞嵇康詩抗首/漱朝露晞陽振羽儀楊炯文仰太陽)
(而晞湛露/方預四朝)解愠物従風(家語舜作五絃琴歌曰南風之/薰兮可以解我民之愠兮韋元)
(旦詩欣承解愠詞劉晝文/人之従君如草之従風)朝慶千齡始(曹植表伏見舊/儀國家冬至獻)
(履貢襪所以迎福履長先臣或為之頌臣既玩其嘉藻/願述朝慶晉書禮志創千齡之英範魏徵樂章穆穆我)
(后道應千齡沈約銘/萬春方華千齡始旦)年華二月中(陳叔達詩金鋪照春/色玉律動年華庾信)
(詩年華改嵗隂詩二月初吉載離寒暑江總/詩二月梅爭柳庾信春賦二月楊花路上飛)輝光遍草
木(漢書李尋傳夫日衆陽之長輝光所燭萬里同晷古/長歌行陽春布徳澤萬物生光輝隂鏗詩鷲嶺春光)
(遍易百穀草木麗乎土陶潛/詩孟夏草木長繞屋樹扶疎)和氣發絲桐(管子五和時/節君服黄色)
(味甘味聴宫聲治和氣用五數易林朱草紫芝生長和/氣禮記生氣方盛陽氣發泄新論神農氏繼庖犧而王)
(天下削桐為琴䋲絲為絃以/通神明之徳合天人之和焉)嵗嵗無為化(謝靈運樂府/嵗嵗層冰合)
(禮記中心無為也以守至正老子我無為/而民自化紀瞻對策羲皇簡朴無為而化)寧知樂九功
(書九功維叙注六府三事也周禮春官天府/掌九貢九賦九功之貳注九功謂九職也)
　　韋抗(安石従父兄子弱冠舉明經累官吏部郎中/以清謹著稱遷御史中丞開元中自左庶子)
　　　(出為益州長史入拜黄/門侍郎終刑部尚書)
　　　奉和聖製送張説上集賢學士賜宴得西字(唐/書)
　　　　(張説傳字道濟又百官志集賢殿書院學士/直學士侍讀學士掌刋緝經集凡圖書遺逸)
　　　　(賢才隠滯則/承㫖以求之)
廣庭臨璧沼(隋書音樂志華鍾震廣庭左思呉都賦憲/紫宫以營室廓廣庭之漫漫唐書歸崇敬)
(傳古天子學曰辟雍在禮為澤/宫故前世或曰璧池或曰璧沼)多士侍金閨(詩思皇多/士生此王)
(國晉書樂志多士盈朝莫匪俊徳潘岳文入侍帝闥出/光厥家謝朓詩既通金閨籍復酌瓊筵醴江淹别賦金)
(閨之諸彦注金/閨金馬門也)英宰文儒叶(王勃上劉右相書英宰與/千齡合運晉書儒林傳序)
(逮於孝武崇尚文儒南史宋文/帝紀帝聰明仁厚雅重文儒)明君日月齊(何承天詩/願我聖明)
(君遐期保萬春周捨鞞舞歌明君班五瑞易與日月合/其明禮記天子者與天地參徳配天地兼利萬物與日)
(月並明照四海而不遺微/小楚辭與日月兮齊光)集賢光首拜改殿發新題(唐/書)
(張説傳説倡封禪議帝召説與禮官學士置酒集仙殿/曰朕今與賢者樂於此當遂為集賢殿乃下制改麗正)
(書院為集賢殿書院而授説院學士知院事沈約齊丞/相文憲王碑徳惟民望位冠朝首庾信銘譬韓信之登)
(壇榮髙獨拜隋書元善傳善遷國子祭酒講春/秋初發題諸儒畢集何妥引古今滯義以難善)早夏初
移律(魏文帝賦伊暮春之既替即首夏之初期隋煬帝/歌風亭芳樹迎早夏劉憲詩摘荷纔早夏禮記孟)
(夏律中/中吕)餘花尚拂溪(謝朓詩鳥散餘花落邢邵詩餘花/尚滿枝庾信望春詩落花何暇拂)
(水經注長楊溪側生異花路人/欲摘者皆當先請不得扳取)壺觴接雲上(晉書陶潛/傳引壺觴)
(以自酌唐書張説傳帝宴集賢院故事官重者先飲説/曰吾聞儒以道相髙不以官閥為先後於是引觴同飲)
(易雲上於天需君/子以飲食宴樂)經術引闗西(漢書東平思王傳尊修/經術親近仁人後漢書)
(楊震傳震少好學明經博覽無不窮/究諸儒為之語曰闗西孔子楊伯起)聖徳鴻名逺(史記/五帝)
(紀髙陽有聖徳是謂帝顓頊晉書樂志聖徳廣運期天/地不能違曹植文王賛於赫聖徳實惟文王史記司馬)
(相如傳前聖之所以永保/鴻名而常為稱首者用此)將陪玉檢泥(漢書武帝紀注/王者功成治定)
(告成功於天刻石紀號有金策石函金泥玉檢之封續/漢書光武封禪乃求元封故事有司奏用玉牒玉檢水)
(銀和金/為泥)
　　盧僎(相州人吏/部員外郎)
　　　上幸皇太子新院應制
佳氣曉蔥蔥(後漢書光武紀望氣者蘇伯阿至南陽遙/望見舂陵郭曰氣佳哉鬱鬱蔥蔥然袁奭)
(詩平原與上洛/佳氣逺蔥蔥)乾行入震宫(易天行健君子以自强不/息又説卦傳乾為君震為)
(長子庾信詩/木徳舞震宫)前星迎北極(漢書五行志前星太子劉孝/威和太子詩前星涵瑞彩爾)
(雅北極謂之北辰晉書天文志北極北辰最尊/者也其紐星天之樞也庾信詩五城鄰北極)少海被
南風(山海經無臯之山南望幼海郭璞注即少海也淮/南子東方大渚曰少海梁簡文帝詩隠淪遊少海)
(神仙入太華帝舜歌南風之/薰兮可以解吾民之愠兮)視饍銅樓下(左傳太子奉/祀社稷之粢)
(盛以朝夕視君饍者也漢儀皇太子五日一至臺因坐/東廂省視饍食漢書成帝紀帝為太子初居桂宫上嘗)
(急召太子出龍樓門注門樓上有銅龍王勃/九成宫頌序鶴禁朝趨離象峻銅樓之景)吹笙玉座
中(列仙傳王子喬好吹笙作鳳皇鳴遊伊洛之間劉孝/威和太子詩浮丘侍玉笙又停鸞對寳座辨論悦人)
(天/)訓深家以正(宋書禮志訓深劭農政髙刑措易父父/子子兄兄弟弟夫夫婦婦而家道正正)
(家而天/下定矣)義舉俗為公(左思魏都賦籍田以禮動大閱以/義舉禮記大道之行也天下為公)
父子成釗合(史記周本紀成王/太子釗是為康王)君臣禹啟同(史記夏本/紀禹子啟)
(賢天下/屬意焉)仰天歌聖道(史記滑稽傳淳于髠仰天大笑孫/楚詩仰天唯龍御地以驥禮記大)
(哉聖人/之道)猶愧乏雕蟲(揚子或問吾子好賦曰然童子/雕蟲篆刻俄而曰壯夫不為也)
　　孫逖
　　　奉和李右相中書壁畫山水(舊唐書職官志天/寳元年侍中改為)
　　　　(左相中書令改為右相明皇紀天寳元年八/月壬辰吏部尚書兼右相李林甫加尚書左)
　　　　(僕/射)
廟堂多暇日(後漢書班固傳固奏記東平王蒼曰將軍/養志和神優游廟堂王粲賦聊暇日以銷)
(憂/)山水契中情(王濟詩仁以山悦水為知歡謝靈運詩/山水含清暉謝朓詩望山白雲裏望水)
(平原外楚辭孰/云察余之中情)欲寫髙深趣(陳書顧野王傳野王好丹/青善圖寫魏武帝樂府山)
(不厭髙水不厭深何/遜詩暫有江山趣)還因繪藻成(漢書劉勰傳案轡文/雅之場而環絡藻繪)
(之府梁元帝銘義若聨環文同藻繪淮南子無色而/五色成新語無膏澤而光潤生不刻畫而文章成)九
江臨户牗(書九江孔殷賈誼書禹鑿江而導之九路潯/陽記九江一曰烏白江二曰蜯江三曰烏江)
(四曰嘉靡五曰畎江六曰源江七曰廩江八曰提江九/曰菌江洛陽伽藍記風生户牗阮籍詩蟋蟀在户牗)
三峽遶檐楹(峽程記三峽者即明月峽仙山峽廣澤峽/也其有瞿唐灔澦燕子屏風之類皆不預)
(三峽之数荆州記漁者歌曰巴東三峽巫峽長一統志/巫峽在巫山縣東三十里與西陵峽歸峽並稱三峽儀)
(禮豫則鉤楹内堂則由楹外注鉤楹繞楹而東也豫讀/如榭凡屋無室曰榭梁元帝詩佳氣滿檐楹廣韻楹柱)
(也/)花柳窮年發(王容詩入花花不見穿柳柳隂碎庾信/賦落花與芝葢同飛楊柳共春旗一色)
(莊子和之以天倪因之以曼衍所以窮年也/劉孝威詩花發是初開王襃詩細柳發新春)烟雲逐意
生(西都賦紅塵四合烟雲相連徐陵詩烟雲表色日月/呈瑞庾信賦細草横階隨意生顔延之詩山烟冐壠)
(生裴讓之詩/絶野寒雲生)能令萬里近(郭璞江賦呼吸萬里吐納靈/潮江淹賦暫遊萬里少别千)
(年謝朓詩徒念闗/山近終知返路長)不覺四時行(楞嚴經變化宻移我誠/不覺寒暑遷流漸至於)
(此易與四時合其序書以閏月/定四時成嵗論語四時行焉)氣染荀香馥(楞嚴經如/染香人身)
(有香氣晉書荀勗字公曽潁川潁隂人司空爽曽孫也/太康中守尚書令襄陽記荀令君至人家坐幙三日香)
(氣不歇陶潛詩秋蘭氣當/馥徐陵書尋香馥以生心)光含樂鏡清(晉書皇甫謐傳/泰液含光元氣)
(混蒸秋興賦月朣朦以含光兮露凄清以凝冷世説衞/伯玉見樂廣與中朝名士談議竒之曰此人人之水鏡)
(也見之若披雲霧暏青天虞預晉書樂廣字彦輔南陽/人代王戎為尚書令韓非子鏡執清而無事美惡従而)
(比/焉)詠歌齊出處(晉書樂志序夫性靈之表不知所以發/於咏歌又文苑傳情之所適發乎詠歌)
(易君子之道或出或處蔡邕表䕶羌/校尉皇甫規出處抱義皎然不汚)圖畫表沖盈(梁元/帝詩)
(繞砌縈流水邊梁圖畫雲庾信表玉門亭障無/勞圖畫陸機演連珠山盈川沖后土所以播氣)自保千
年遇(北史髙允傳終辭寵命以之自保拾遺記黄河千/年一清至聖之君以為大瑞庾信詩洽斯百禮福)
(以千年袁宏三國名臣序/賛千載一遇賢智之嘉㑹)何論八載榮(自注李公詩云/八載忝司存戰)
(國策富貴顯/榮成理萬物)
　　杜甫
　　　奉和嚴中丞西城晚眺十韻(唐書嚴武傳至徳/初赴肅宗行在上)
　　　　(皇合劍南為一道擢武劍南節度使/還拜京兆尹復節度劍南最厚杜甫)
汲黯匡君切(史記汲黯傳拜中大夫以數切諫不得久/留内遷為東海太守孟子一正君而國定)
(矣/)亷頗出將頻(史記亷頗傳㢘頗者趙之良將也伐齊/取晉陽拜為上卿以勇氣聞于諸侯詩)
(我出我車疏云我車者以出車本為將帥出車/纔訖王即命已為將則將帥之車為我所乗)直詞才
不世(謝靈運賦據忠辭于呉朝執義説于梁庭漢書杜/周傳朱博忠信勇猛材畧不世出顔氏家訓古人)
(云千載一聖五百年一賢倘遭不世/明達君子安可不攀附景仰之乎)雄畧動如神(後漢/書荀)
(彧傳彧聞曹操有雄畧而度袁紹不能定大業乃去紹/従操晉書宣帝紀論雄畧内㫁英猷外决禮記清明在)
(躬志氣如神班固答賔/戲炎之如日威之如神)政簡移風速(史記齊世家至國/修政因其俗簡其)
(禮禮記移風易俗天下皆寧賈誼陳政事疏夫移風易/俗使天下回心而嚮道類非俗吏之所能為也漢書韓)
(延夀傳賛延夀/厲善所居移風)詩清立意新(詩吉甫作頌穆如清風史/記刺客傳賛自曹沫至荆)
(軻五人此其義或成或不成然其立意較然不/欺其志南史徐陵傳其文頗變舊體多有新意)層城臨
暇景(淮南子崑崙山有層城九重應瑒馳射賦朱騎風/馳雕落層城梁元帝序求瘼餘晨頗多暇景唐太)
(宗詠續漢志詩粤予/承暇景談叢引衆祕)絶域望餘春(漢書武帝紀詔州郡/察吏民有茂才異等)
(可為將相使絶域者晉書文帝紀九服之外絶域之氓/浮海來享鼓舞王徳梁簡文帝晚春賦待餘春於北閣)
(藉髙讌/于南陂)旂尾蛟龍㑹(爾雅繼旐曰斾注帛續旐末為燕/尾者後漢書輿服志宫殿門吏僕)
(射負赤幡青翅燕尾詩周公之孫莊公之子龍旂承祀/周禮春官司常交龍為旂禮記黿鼉蛟龍書日月星辰)
(山龍華蟲作㑹抱朴/子羣色㑹而衮藻麗)樓頭燕雀馴(大戴禮魚鳥皆生于/隂而屬于陽故冬燕)
(雀入于海化而為蚧史記日者傳騏驥不能與罷驢為/駟鳳凰不能與燕雀為羣蘇頲詩閒花傍户落喧鳥逼)
(檐/馴)地平江動蜀(書地平天成六府三事允治越絶書聖/人上知天下知地中知人此之謂天平)
(地平書岷山導江東别為沱左/思蜀都賦邑居隠賑夾江傍山)天闊樹浮秦(孟子天之/髙也蘇頲)
(詩豐樹連黄葉/圅闗入紫雲)帝念深分閫(書禹曰於帝念哉後漢書/李王鄧來傳賛王常知命)
(功惟帝念漢書馮唐傳古者命將跪而推轂曰閫以外/將軍制之劉憲送張亶詩分閫恩何極臨岐動睿篇)
軍須逺算緡(唐書鄭珣瑜傳軍須期㑹為急案軍須師/旅之費也漢書武帝紀四年有司言闗東)
(貧民徙隴西北地西河上郡㑹稽縣官衣食振業用度/不足初算緡錢注師古曰有儲積錢者計其緡貫而税)
(之/)花羅封蛱蝶(唐書百官志織染署掌供織絍色染錦/羅紗穀綾紬絁絹布又地理志成都府)
(蜀郡土貢/錦單絲羅)瑞錦送麒麟(舊唐書外戚傳則天出大内瑞/錦造佛像王洙注蛱蝶麒麟羅)
(錦上絲繡也師古注算緡衰世之法今蜀/貢花羅瑞錦以應軍須與算緡者逺矣)辭第輸髙義
(史記霍去病傳天子為治第令驃騎視之對曰匈奴未/滅無以家為也初學記出不由里門面大道者名曰第)
(史記田敬仲世家救趙髙義也却秦兵顯名也又藺相/如傳舍人曰臣所以去親戚而事君者徒慕君之髙義)
(也/)觀圖憶古人(裴秀九州地域圖序文皇帝命有司撰/呉蜀地圖蜀土既定六軍所經地域逺)
(近山川險易征路迂直校驗圖記罔有或差詩我/思古人寔獲我心禮記儒有今人與居古人與稽)征南
多興緒(晉書杜預傳羊祜舉預自代因以本官假節行/平東將軍領征南軍司王勃詩中川興緒遙蔡)
(夢弼注興緒者/興况意緒也)事業闇相親(易美在其中而暢于四支/發于事業管子道徳出于)
(君制令傳于相事業程于官蔡夢弼注杜預開府荆州/領征南將軍公嘗譜預為祖而公與嚴武有世舊故以)
(預之事業言與武相近也闇/相親者深欲倚以成功業也)
　　　奉觀嚴鄭公㕔事岷山沲江畫圖十韻得忘字
　　　　(全唐詩注嚴武字季鷹華州人歴劒南節度/使累遷吏部尚書封鄭國公書岷山導江東)
　　　　(别為沱唐書地理志茂州汶山縣有/岷山寰宇記沲水在成都府新繁縣)
沲水流中座(爾雅水自江出為沱注沱水自蜀郡都水/縣揃山與江别而更流張華詩仰䕃髙林)
(茂俯臨緑水流張衡西京賦促中堂之/陿座陳子昂文翠渚洪瀾交流合座)岷山到此堂(郭/璞)
(岷山賛岷山之精上絡東井張載詩西瞻岷/山嶺嵯峩似荆巫楚辭白蜺嬰茀胡為此堂)白波吹粉
壁(莊子白波若山海水震蕩顧野王舞影賦/圖長袖于粉壁劉孝綽詩浮光亂粉壁)青嶂插雕
梁(沈約詩崚嶒起青嶂唐太宗詩碧嶂插遙天任/昉詩翠葉映雕梁江總詩芙蓉作帳照雕梁)直訝
杉松冷(爾雅杉曰柀煔疏柀一名煔俗作杉似松生江/南詩南有喬松江淹杉頌桐梓舊麗松栝稱竒)
兼疑菱荇香(劉歆甘泉賦芙蓉菡萏菱荇蘋蘩武陵記/兩角曰菱爾雅疏荇菜一名接余儲光羲)
(詩遲遲菱荇上劉孝/威詩風荇散餘香)雪雲虛㸃綴(西京雜記雪雲曰同/雲晉書謝朗傳朗子)
(重為㑹稽王道子驃騎長史嘗因侍坐於時夜月明凈/道子歎以為佳重率爾曰意謂不如微雲㸃綴張九齡)
(詩枝従/㸃綴新)沙草得微茫(楊炯詩緑草覆江沙陳子昂詩髙/丘正微茫張九齡詩渺蔓野中草)
(微茫空/裏烟)嶺鴈隨毫末(江逌詩鳴雁薄雲嶺老/子合抱之木生于亳末)川霓飲練
光(宋之問詩丹壑飲青蜺駱賔王啟登小魯/之巖辨練光於曳馬又詩練光搖亂馬)霏紅洲蘂
亂(謝朓詩散蕚初攅紫餘采尚霏紅梁簡文帝賦/競紅蕋之晨舒元萬頃詩花輕藥亂仙人杏)拂黛
石蘿長(周南詩拂黛雙蛾飛江淹詩水苔方下蔓/石蘿日上尋王勃賦長蘿巨樹梢翳雲日)暗谷
非闗雨(江總詩暗谷留征鳥空林徹夜鐘張循/之巫山髙暗谷疑風雨幽岩若鬼神)丹楓不
為霜(漢宫雜記漢宫殿中植楓故曰楓宸至霜後葉/丹可愛騷人多稱之謝靈運詩晚霜楓華丹)秋
成𤣥圃外(莊子得秋而萬寳成十洲記崑崙山三角其/正西名曰𤣥圃堂張協遊仙詩崢嶸𤣥圃深)
景物洞庭傍(王臺卿詩景物共依遲鮑照舞鶴賦雰昬/夜歇景物澄廓楚辭邅吾道兮洞庭劉孝)
(綽詩洞庭/春水緑)繪事功殊絶(論語繪事後素蘇頲繡阿彌陀/像賛序爰縷陳于法象仍繡揚)
(于繪事諸葛亮出師表/曹操智計殊絶於人)幽襟興激昂(唐明皇詩方外散/幽襟揚雄解嘲激)
(昂萬乗/之主)従來謝太傅丘壑道難忘(晉書謝安傳安雖放/情丘壑然每遊賞必)
(以伎女従雖受朝寄然東山之志始末不渝/周若水詩弱齡愛丘壑李嶠詩求炙遂難忘)
　　祖詠
　　　清明宴司勲劉郎中别業(周禮夏官司勲掌六/卿賞地之法以等其)
　　　　(功唐書百官志吏部司勲郎中/一人員外郎二人掌官吏勲級)
田家復近臣(魏志夏侯尚傳王經始為郡守母曰汝田/家子今仕至二千石可以止矣應璩詩田)
(家無所有酌醴焚枯魚書綴衣虎賁疏綴衣是掌衣服/者虎賁是以武力事王者皆左右近臣宜得其人禮記)
(近臣守和/宰正百官)行樂不違親(謝朓詩攜手共行樂庾信詩栖/心浴日館行樂止雲墟後漢書)
(郭泰傳或問汝南范滂曰郭林宗/何如人滂曰隠不違親貞不絶俗)霽日園林好(王融渌/水曲日)
(霽沙溆明風泉動華燭駱賔王詩日霽崤陵雨顔延之/文桂椒信芳而非園林之實陶潛詩靜念園林好)
清明烟火新(淮南子明庶風至四十五日清明風至白/帖春分後十五日斗指乙為清明唐㑹要)
(清明取榆柳之火以賜近臣順陽氣李嶠詩槐烟乘曉/散榆火應春開江淹詩歸人望烟火北史王邵傳新火)
(舊火理/應有異)以文長㑹友(論語曽子曰君子以文㑹友宗欽/詩以文㑹友友由知己梁昭明太)
(子啟昔時文㑹長思風月之交晉書嵇阮/劉畢傳論嵇阮竹林之㑹劉畢芳樽之友)惟徳自成隣
(論語徳不孤必有鄰懐舊賦歡攜手以偕老庶報/徳之有鄰劉孝綽詩但願崇明徳毋謂徳無鄰)池照
牕隂晚(江淹詩華月照芳池鮑照詩朗月出東山照我/綺窻前梁簡文帝詩落照度空窻又窗隂隨影)
(度水色帶風移邢/邵詩日斜賔館晚)杯香藥味春(庾信詩杯香酒絶濃漢/書藝文志經方者本草)
(木之寒溫量疾病之淺深/假藥味之滋因氣感之宜)簷前花覆地(唐太宗詩元燕/舞簷前江總詩)
(春風送燕入簷窺暗開脂粉弄花枝丘遲詩共取落簷/花范雲詩徙根楚州上來覆廣庭隅宋之問詩塔影香)
(花/地)竹外鳥窺人(謝朓新治北牕詩池北樹如浮竹外山/猶影喬知之詩竹外仙亭出花間輦路)
(分呉均詩竹中窺落日鶡/冠子籠中之鳥空窺不出)何必桃源裏(陶潛桃花源記/武陵人捕魚為)
(業忽逢桃花林夾岸林盡水源便得一山山有小口便/捨舟従口入土地平曠屋舍儼然男女衣著悉如外人)
(自云先世避秦時亂率妻子/邑人來此絶境不復出焉)深居作隠淪(呉越春秋孫/子者名武呉)
(人也避隠深居桓子新論天下神人五/二曰隠淪參同契服煉九鼎化跡隠淪)
　　滕珦(東陽人歴茂王傅太和初以右庶/子致仕四品給劵還鄉自珦始)
　　　釋奠日國學觀禮聞雅頌(禮記釋奠于學唐書/髙祖紀武徳七年二)
　　　　(月丁巳釋奠于國學潘尼釋奠頌序天子乃/命内外羣臣百辟卿士蕃王三事至於學徒)
　　　　(國子咸來觀禮詩大序詩有六義一曰風二/曰賦三曰比四曰興五曰雅六曰頌史記樂)
　　　　(書聖王使人耳聞雅頌/之音目視威儀之禮)
太學時觀禮(禮記食三老五更於太學所以教諸侯之/弟也大戴禮帝入太學承師問道後漢書)
(儒林傳中元二年初建三雍明帝親行其禮祖割辟雍/之上尊養三老五更饗射禮畢帝正坐自講諸儒執經)
(問難於前冠帶縉紳之人圜橋門而觀聴者/蓋億萬計注圜繞也蘇頲詩張樂擁槁觀)東方曉色
分(易萬物出乎震震東方也詩東方明矣朝/既昌矣李白詩白帝更聲盡陽臺曉色分)威儀何棣
棣(詩敬慎威儀維民之則又威儀棣棣不可選也傳棣/棣富而閑習也唐中宗五郊樂章文物棣棣聲明濟)
(濟/)環佩又紛紛(禮記行步則有環佩之聲杜審言詩袨/服鏘環佩史記天官書若烟非烟若雲)
(非雲郁/郁紛紛)古樂従空盡(禮記魏文侯曰吾端冕而聴古樂/魏志杜夔傳太祖以夔參太樂事)
(夔聰思過人絲竹八音靡所不能于是逺考諸經近采/故事教習講肄備作樂器紹復先代古樂皆自夔始也)
(馬融長笛賦曲終闋盡/李白詩曲盡星河稀)清歌㡬處聞(張衡賦並詠詩而/清歌陶潛詩清歌)
(散新聲上官儀詩清歌臨太液李白詩/尋花㡬處行喬知之詩天樂鳳簫聞)六和成逺吹(漢/書)
(郊祀志凡六樂奏六歌而天墜神祇之物皆至白虎通/笙有七政之節有六合之和梁需雅樂歌五味九變兼)
(六和書簫韶九成疏成終/也盧思道詩浮清帶逺吹)九奏動行雲(周禮春官九奏/乃終謂之九成)
(初學記凡樂作謂之奏史記趙世家簡子寤語大夫曰/我之帝所甚樂與百神遊於鈞天廣樂九奏萬舞不類)
(三代之樂揚雄文雲動風/掩何遜詩水底見行雲)聖上尊儒樂(後漢書第五倫/傳毎讀詔書常)
(歎息曰此聖主也一見决矣王襃聖主得賢臣頌遇明/君遭聖主後漢書謝該傳楚人止孫卿之去國漢朝追)
(匡衡于平原尊儒貴學惜失賢也晉書儒林傳序尊儒/勸學亟降于綸言漢書武帝紀令禮官勸樂以為天下)
(先/)春秋奠茂勲(詩春秋匪懈享祀不忒孝經春秋祭祀/以時思之唐書禮樂志進奠于神座前)
(晉書元帝紀茂勲格于皇天清輝光於/四海梁武帝詔匪直茂勲義兼懐樹)幸因陪齒列(李/嶠)
(詩明禋萬國陪鮑照詩陳鐘陪夕讌禮記燕毛所以序/齒也又雖有貴者以齒疏言宗族在内朝雖貴猶與賤)
(者計年以為齒列者欲明父子昭穆之本恩/故也潘尼釋奠頌序今厠未列親覩盛美)聊以頌斯
文(崔駰序工歌其詩賢陳其頌書之庸器列在明堂衞/恒四體書勢鳥遺跡皇頡循聖作則制斯文陸機文)
(賦慨投篇而援筆/聊宣之於斯文)
　　白行簡(字知退居易之弟貞元未第進士累官度/支郎中有兄風嘗従居易謫所天性友愛)
　　　(當時無比/集二十巻)
　　　咏夫子鼓琴得其人(韓詩外傳孔子學琴于師/襄子曰丘得其意未得其)
　　　　(人有間曰丘巳得其人矣未得其類也有間/邈然長望曰洋洋乎翼翼乎其唯文王之間)
　　　　(乎/)
宣父窮𤣥奥(唐書禮樂志貞觀十一年詔尊孔子為宣/父作廟于兖州給户二十以奉之嘯賦研)
(道徳之𤣥奥蔡邕李子材/碑鈎深極奥窮覽妙㫖)師襄受素琴(洞簫賦師襄嚴/春不敢竄其巧)
(兮晉書陶潛傳性不解音而蓄素/琴一張王績賦鳳翮龍唇之素琴)稍殊流水引(韓詩外/傳伯牙)
(鼔琴鍾子期聴之方鼓琴志在髙山鍾子期曰善哉鼓/琴巍巍乎如太山志在流水鍾子期曰善哉鼓琴洋洋)
(乎若/江河)全辨聖人心(嵇康琴賦體清心逺邈難極兮揚子/聖人之道羣心之用也又琴瑟不鏗)
(吾則無以/見聖人矣)慕徳聲餘感(易林白雉羣雊慕徳貢朝徐陵/文白環玉玦慕徳而臻禮記正)
(聲感人而順氣應之易同聲相/應同氣相求疏聲氣相感也)懐仁意自深(書民罔常/懐懐于有)
(仁後漢書嚴光傳懐仁輔義天下悦梁書鍾/嶸傳若専用比興則患在意深深則辭躓)泠泠傳妙
手(蘇武詩請為遊子吟泠泠一何悲湘中記衡山有懸/泉滴瀝巖間泠泠如絃樂府解題伯牙天下妙手鮑)
(照賦單蓲/陽之妙手)摵摵振空林(張九齡詩嵗陽亦頽止林意日/蕭摵謝靈運詩清霄颺浮烟空)
(林響/法鼓)促調清風至(張協七命器舉樂奏促調髙張陸機/樂府絃促催人春風秋月古詩穆穆)
(清風至吹我羅衣裾張/九齡詩清風閶闔至)操絃白日沈(舊唐書衞次公傳/次公由是終身未)
(嘗操絃江淹賦紫霞沒白日沈隂鏗/詩昬昬隴日沈潘徽詩日沈山氣合)曲終情不盡(樂府/解題)
(曲終成連操舟而至劉楨賦縦修袖以/終曲江總起坐彈鳴琴詩曲奏楚妃情)今古仰知音(闗/尹)
(子其來無今其往無古禮記不知聲者不可與言音不/知音者不可與言樂劉希夷詩清泠有真曲樵采無知)
(音/)
　　　春従何處來(呉均詩春従何處/來拂水復驚梅)
欲識春生處(梁簡文帝梅花賦梅花特早偏能識春春/秋繁露少陽因木而起助春之生也薛道)
(衡詩故年隨夜/盡初春逐曉生)先従木徳來(禮記先立春三日太史謁/之天子曰某日立春盛徳)
(在木隋青帝歌震/宫初動木徳惟仁)入門潛報柳(古詩入門時左顧杜甫/詩漏泄春光有栁條)
度嶺暗驚梅(宋之問詩度嶺方辭國嵗華紀麗鴈向北/而嶺邊先暖何遜詩兔園標物序驚時最)
(是梅白帖大庾嶺上/梅南枝落北枝開)透雪寒光散(庾肩吾詩寒光晦八/極劉長卿詩初開窻)
(閣寒/光滿)消冰水鏡開(張正見詩雪盡青山路冰消緑水池/唐太宗詩冰消出鏡水梅散入風香)
(邢邵甘露頌川停/岳路雲臨水鏡)曉迎郊騎發(禮記立春之日天子親/率公卿大夫以迎春于)
(東/郊)夜逐斗杓迴(史記天官書斗杓所指以建時孝經緯/大寒後十五日斗指東北維為立春孟)
(浩然詩昬見斗柄/迴方知星嵗改)淑氣空中變(沈約詩淑氣婉晨登天/行聳雲斾唐太宗詩淑)
(氣動芳年列子夫天/地空中之一細物)新聲雨後催(庾信詩昨夜鳥聲春/驚啼動四鄰唐太宗)
(首春詩寒隨窮律/變春逐鳥聲開)偏宜資律吕應是候陽臺(爾雅律為/之分疏伶)
(倫取竹嶰谷以為黄鍾之宫制十二筩以聴鳳鳴其雄/鳴為六律雌鳴為六吕禮記孟春之月律中太蔟物理)
(論立春日取𢎞農宜陽金門山竹為管河内葭/草為灰以候陽氣嵗華紀麗魯雲爰紀于候臺)
　　葉元良(爵里/無考)
　　　御製段太尉碑(唐書段秀實傳徳宗朝加檢校/禮部尚書宰相楊炎欲城原州)
　　　　(秀實不可以為沮已使迎朱泚泚召計事語/及禪位秀實勃然奪笏擊泚中顙流血衊面)
　　　　(匍匐走秀實大呼曰我不同反何不殺我遂/遇害帝在奉天恨用不極才垂涕悔恨貞元)
　　　　(元年詔贈太尉諡曰忠烈又/詔致祭旌其門親銘其碑)
多難全髙節(詩未堪家多難南史陳髙祖紀重舉義兵/實戡多難漢書昭帝紀蘇武奉使全節楊)
(炯詩懦夫/仰髙節)時清軫聖君(唐太宗詩威加四海清李白詩/再覩天地清令狐峘詩澹泊調)
(元氣中和/美聖君)園塋標石篆(顔延之詩崇樹加園塋廣韻塋/墓域張仲素碑纂篆金石琢磨)
(堅/貞)雨露降天文(淮南子甘雨膏露以時降武元衡詩/堯年雨露多虞世南詩天文徒可仰)義
激忠貞沒(岑參詩感通君臣分義激魚水契書世篤忠/貞左傳臣敢不竭其股肱之力加之以忠貞)
詞傷蘭蕙焚(後漢書趙壹傳蘭蕙化為芻卞敬宗文蘭/焚原火南史劉峻傳馮敬通雖芝殘蕙焚)
(而為名賢所慕郁/烈芬芳久而彌篤)國人皆墮淚(孟子國人皆曰賢晉書/羊祜傳祜卒襄陽百姓)
(建碑立廟於峴山嵗時饗祭望/其碑者莫不流涕因名墮淚碑)王府己銘勲(周禮夏官/有功者書)
(于王之太常司勲詔之魏志公孫淵傳功隆事大勲/蔵王府國語魏顆退秦軍于輔氏其勲銘于景鐘)揭
出臨新陌(廣韻揭髙舉也杜牧文標揭/峙倚謝朓賦臨舊途之永陌)長留對古墳(杜/甫)
(詩詩巻長留天地間張謂文表古初之墳/足以敦素行盧綸詩一樹繁花對古墳)睿情幽感處
(張正見詩流襟動睿情源乾曜詩崇恩幽/發睿情李嶠詩睿感通三極天誠貫大)應使九泉聞(盧/思)
(道詩深泉閉九重/論語使之聞之)
　　舒元輿(婺州東陽人元和中登進士第調鄠尉裴/度表掌興元書記拜監察御史遷刑部員)
　　　(外郎改著作郎分司東都再遷左司郎中權知/御史中丞不三月即真兼刑部侍郎月中以本)
　　　(官同中書門/下平章事)
　　　履春冰
投跡清冰上(孫綽庾司空碑髙揖帷幙投跡藩屏顔延/之詩投跡階王庭謝朓鏡臺詩對鳳懸清)
(冰垂龍挂明月鮑照詩清如玉壺冰杜甫入奏行炯如/一段清冰出萬壑置在迎風露寒之玉壺晉書索紞傳)
(孝亷令狐策夢立冰上與冰下人語紞占曰冰上為陽/冰下為隂士如歸妻迨冰未泮婚姻事也君當為人作)
(媒冰泮/而成)凝光動早春(張協安石榴賦柔膚冰潔凝光玉/瑩唐太宗小池賦碧沼凝光楚辭)
(獻嵗發春兮汨吾南征/傅休奕詩美徳揚初春)兢兢愁陷履(詩戰戰兢兢如臨/深淵如履薄冰蜀)
(志吕覬傳譬如野火在原蹈履/淵冰火滅冰泮將何所依附)步步怯移身(梁元帝烏/棲曲蘭房)
(椒閣夜方開那知步步香風逐張説詩鳴笳步步引南/薰陳後主樂府轉身移佩響牽袖起衣香徐陵諫深法)
(師書形去心/留身移意往)鳥照微生水(詩誕寘之寒冰鳥覆翼之庾/信詩照水燃犀角沈約賦天)
(淵池鳥集/水漣漪)狐聴或過人(述征記狐欲渡河冰先聴無水/聲而後過水經注孟津河冰始)
(合車馬不敢過要須狐行云此物善/聴冰下無水乃過人見狐行方渡)細遷形外影(張説/賦感)
(四時之黙運知萬化之潛遷莊子今我與子遊於形骸/之内而責我於形骸之外不亦病乎博物志削冰令圓)
(舉以向日以艾承其影則有火出/陸雲詩我非形影有處有遊)輕躡鏡中輪(吕安與/嵇康書)
(思躡雲梯横奮八極髙適詩飛步躡雲衢晉書王羲之/傳毎行山隂道上如鏡中遊駱賔王詩月滿鏡輪圓)
咫尺憂偏逺(左傳天威不違顔咫尺注八寸曰咫徐幹/答劉揁詩雖路在咫尺難涉如九闗後漢)
(書逸民傳論鴻飛冩冥弋/者何慕焉言違患之逺也)危疑懼已頻(書慄慄危懼潘/岳賦懼身危而)
(施重兮若履冰而臨谷/説文頻數也廣韻連也)願堅容足分(禮記季冬之月水/澤腹堅後漢書王)
(霸傳光武南馳及虖沱河無船不可濟令霸往視霸還/詭曰冰堅可渡比至河冰亦合列子㤗豆立木為塗僅)
(可容足履之而/行無跌失也)莫使獨驚神(江淹别賦使人意奪神駭/心折骨驚杜甫别鄭鍊師)
(詩把君詩過日/念此别驚神)
　　鄭蕡(爵里/無考)
　　　春臺晴望
追賞層臺迥(劉孝綽詩言追河曲遊江淹詩懐賞入舊/襟老子九層之臺起於累土孫楚賦層臺)
(隠天孔徳紹詩層臺聳迥/靈鷲王襃詩建章樓閣)登臨四望頻(晉書陶潛傳登東/臯以舒嘯臨清流)
(而賦詩南史王裕之傳所居亭山林澗環周備極登臨/之美楊師道詩登臨日將晚晉書王徽之傳月色清朗)
(四望皓然杜審言/詩層城四望開)熙熈山雨霽(老子衆人熙熙如登春/臺東觀漢記山出雲為)
(雨張正見詩山雨濕苔碑爾稚雨止為霽宋之問詩山/雨初含霽宋玉髙唐賦風止雨霽雲無處所江總詩霢)
(霂時/雨霽)濯濯栁條新(晉書王恭傳恭美姿儀人多愛悦或/目之曰濯濯如春月栁喬知之詩可)
(憐濯濯春楊柳梁簡文帝詩柳條恒著地荆州記緣城/堤邊悉植細柳緑條散風清隂交陌唐太宗詩無絲柳)
(尚/新)草長秦城夕(古詩草長條風舒南史陳伯之傳暮春/三月江南草長史記秦始皇紀三十四)
(年適治獄吏不直者築長城庾信詩隴水向秦/城杜甫詩秦城近斗杓盧思道詩鳥散空城夕)花明漢
苑春(駱賔王詩花明鹿苑春王維詩栁暗百花明李白/詩一溪初入千花明初學記漢有上林樂遊博望)
(黄山鴻徳畢圭靈崑廣成諸苑蕭至忠/詩朱旗巡漢苑張説詩漢苑佳遊地)晴林翻去鳥(白/居)
(易詩林晴有殘蟬王維詩白鳥向山翻謝朓賦孤蟬已/散去鳥成行張九齡詩去鳥投前邨李白詩長空去鳥)
(沒/)紫陌度遊人(梁簡文帝詩紫陌垂青柳劉孝綽詩紆/餘出紫陌梁元帝詩况此客遊人中宵)
(空佇立甘澤謠許雲封嘗謂韋應/物曰落梅流韻感金谷之遊人)旅客風塵厭(李白春/夜宴桃)
(李園序天地者萬物之逆旅光隂者百代之過客班固/答賔戲彼皆躡風塵之㑹世説王戎云太尉神姿髙澈)
(如瑤林瓊樹自是風塵外/物論衡遊於都邑者心厭)山家夢寐親(張謂詩邑宰陶/元亮山家鄭子)
(真杜甫詩山家蒸栗暖謝靈運詩/夢寐佇歸舟杜甫詩相對如夢寐)遷鶯思出谷(詩出自/幽谷遷)
(于喬木梁昭明太子啟啼鶯出谷爭傳求友之/聲陽慎詩軒樹已遷鶯丁位詩従此接遷鶯)鶱翥待
芳辰(張衡西京賦鳳鶱翥於甍標咸遡風而欲翔張説/文超騰白地鶱翥青雲梁元帝纂要春曰青春辰)
(曰芳辰李嶠詩/剪綵學芳辰)
　　獨孤良弼(貞元間進士/官左司郎中)
　　　上已接清明遊宴(韓詩章句鄭俗上已秉蘭祓/除嵗時記上已賜宴曲江都)
　　　　(人於江頭禊飲踐踏青草曰踏青漢書/律厯志大梁初胃七度穀雨今曰清明)
上已歡初罷(顔延之曲水詩序獻洛飲之禮具上已之/儀梁簡文帝聨句春色明上已杜甫詩丈)
(夫貴知已歡罷念歸旋又/江邊踏青罷回首見旌旗)清明賞又追(沈佺期詩洛中/新甲子明日是)
(清明陳後主樂府已足南皮賞復㑹/北宫篇李白宴桃李園敘幽賞未已)閏年侵舊歴(易五/嵗再)
(閏後漢書張純傳三年一閏天氣小備唐書律厯志方/周漢之交日已潛退其襲春秋舊厯者則以為牽牛之)
(首/)令節併芳時(夏侯湛禊賦敷令節而宣遊駱賔王詩/幸遇清明節欣逢舊練人江總詩上巳)
(娯春禊芳辰喜月離沈佺期/詩胡為賞心客歡遇此芳時)細雨鶯飛重(梁簡文帝詩/冷風雜細雨)
(杜甫詩春帆細雨來丘遲與陳伯之書暮春三月江南/草長雜花生樹羣鶯亂飛駱賔王詩霧重飛難進酉陽)
(雜俎鳥飛翅/重天將雨)春風酒醒遲(沈約上已詩春風婉轉入細/枝李白詩烟花宜落日絃管)
(醉春風戴叔倫詩/呉王扶頭酒初醒)尋花迷白雪(杜甫詩問栁尋花到野/亭劉長卿詩看竹誰家)
(好尋花㡬路迷李白詩梨花白雪香/武元衡詩柳掛九衢絲花飛萬家雪)看柳拆青絲(江總/尋草)
(市宅詩看柳尚知門王勃春思賦看/柳看梅覺春好王襃詩岸栁被青絲)淑氣如相待(沈約/曲水)
(宴詩淑氣婉登辰唐太宗詩韶光開令序淑氣動芳/年杜審言詩淑氣催黄鳥唐明皇詩花待北巖春)天
和意為誰(漢書禮樂志嘉承天和伊樂厥福淮南子含/哺而遊鼔腹而熙交被天和食於地徳謝恵)
(連三日詩遲/遲和景婉)吁嗟名未立(屈原卜居吁嗟黙黙兮誰知我/之廉貞離騷恐修名之不立)
空詠宴遊詩(張衡詩並詠詩而清歌杜甫詩獨立蒼茫/自詠詩許敬宗詩宴遊窮至樂談笑畢良)
(辰杜審言詩/宴遊成野客)
　　童翰卿(大中咸/通間人)
　　　昆明池織女石(一作司馬復詩漢書武帝紀元/狩三年穿昆明池西都賦臨乎)
　　　　(昆明池左牽牛而右織女漢宫闕疏昆明池/有二石人象牽牛織女東京賦牽牛立其左)
　　　　(織女處/其右)
一片昆明石(朝野僉載温子昇作韓陵山寺碑庾信讀/而寫其本南人問信曰北方文士何如信)
(曰惟有韓陵一片石堪共/語庾信詩河邊一片石)千秋織女名(李陵詩三載為/千秋王維詩共)
(歡天意同人意萬嵗千秋奉聖君詩跂彼織女終日七/襄正義織女三星跂然如隅史記天官書織女天女孫)
(也古詩織女處河東/李白詩豈傳千古名)象星何皎皎(周禮冬官考工記葢/弓二十有八以象星)
(也梁簡文帝書似望城扉如瞻星石易林不風/不雨白石皎皎古詩迢迢牽牛星皎皎河漢女)臨水更
盈盈(楚辭登山臨水兮送將歸李嶠詩曉來何處低臨/水無限鴛鴦妬不飛古詩盈盈一水間脈脈不得)
(語崔顥詩盈/盈入畫堂)苔作輕裾色(梁簡文帝鸂鶒詩口銜長生/葉翅染昆明苔江淹賦春宫)
(閟此青苔色曹植詩羅衣何飄颻/輕裾隨風還張載賦輕裾鸞飛)波為促杼聲(東方朔/七諫聴)
(大壑之波聲古詩纎纎出素手札札弄機杼李咸詩促/杼聲繁螢影多木蘭詞不聞機杼聲説文杼機之持緯)
(者/)岸雲連鬢濕(鮑照詩聚雲屯髙岸張正見詩王孫春/好遊雲鬢不勝愁謝偃賦飛鈿雪落頽)
(鬢雲垂盧照鄰詩片片行雲著/蟬鬢薛道衡詩石濕曉雲濃)沙月對眉生(庾信舟中/望月詩岸)
(白不關沙李白詩寄形宿沙月沿芳戯看洲蔡琰十八/拍攅眉向月兮撫雅琴陳後主詩小婦初粧㸃迴眉對)
(月鈎駱賔王詩峨眉山上月/如眉陳後主詩愁眉塞月生)有臉蓮同笑(薛道衡詩自/知蓮臉歇羞)
(看菱鏡明王勃賦畏蓮色之如臉願衣香兮剪荷駱賔/王序臨波笑臉艷出浦之輕蓮映渚蛾眉麗穿波之半)
(月/)無心鳥不驚(劉勰新論魚不畏網而畏鵜網無心而/鳥有情也陶潜歸去來辭雲無心兮出)
(岫鳥倦飛而知還伏知道詩林喧山鳥驚/宋之問浣紗篇鳥驚入松蘿魚畏沈荷花)還如朝鏡裏
(杜甫詩東閣觀梅動詩興還如何遜在揚州梁昭明太/子詩北窗向朝鏡錦帳復斜縈梁簡文帝詩奩鏡迷朝)
(色庾信銘樹入牀頭花來鏡裏釋/恵標詩舟如空裏泛人在鏡中行)形影兩分明(莊子若/形之與)
(影聲之與響陸雲詩我非形影有處有遊何遜詩雖憐/水上影復恐濕羅衣傅咸鏡賦分明似無礙影前彌可)
(愛杜甫天河詩常時/任顯晦秋至最分明)
　　周存(與陸贄同/時詩二首)
　　　禁中春松
㡬嵗含貞節(鶡冠子踰年累嵗用不縵縵張衡賦伊中/情之信修兮慕古人之貞節庾信尔朱氏)
(誌銘用曹大家之明/訓守宋伯姬之貞節)青青紫禁中(孔稚圭北山移文青/松落隂白雲誰侣古)
(詩青青河畔草鬱鬱園中栁李嶠詩黄金瑞榜絳河隈/白玉仙輿紫禁來張説詩青郊上已艷陽年紫禁皇遊)
(袚渭/川)日華留偃葢(列仙傳闗令尹讃挹漱日華劉楨賦/皦玉粲以曜目榮日華以舒光抱朴)
(子大陵偃葢之松大谷倒生之栢凡此諸木皆與天齊/其長地等其久玉策記千嵗之松四邊披起上杪不長)
(望之有如偃葢隋煬帝松樹/詩獨留麈尾影猶横偃蓋隂)雉尾轉春風(後漢書輿服/志乗輿駕六)
(馬插翟尾潘岳射雉賦斑尾揚翹雙角特起杜甫詩雲/移雉尾開宫扇古樂賦春風宛轉入曲房兼送小院百)
(花/香)不為繁霜改(論語嵗寒然後知松栢之後雕也詩正/月繁霜魏武帝樂府天氣肅清繁霜霏)
(霏江總詩月/牖拂霜松)那將衆木同(陳子昂詩孤松宜嵗晚衆木/愛芳春張説偃松篇清都衆)
(木總榮芬傳道/孤松最出羣)千條攅翠色(陸機桑賦羅萬根以下洞/矯千條而上征沈佺期詩)
(楊柳千條花欲綻葡萄百丈蔓初榮傅休奕筆賦嘉竹/翠色彤管含丹駱賔王山行詩百重含翠色一路落飛)
(泉/)百尺澹晴空(江總銘髙桐百尺垂楊五株李白黄葛/篇青烟蔓長條繚繞成百尺又詩回溪)
(十六度碧/嶂盡晴空)影宻金莖近(庾信小園賦撥䝉宻兮見窻行/敧斜兮得路後漢書班固傳抗)
(仙掌以承露擢雙立之金莖注金/莖銅柱也盧照鄰詩金莖承露起)花明鳳沼通(王維詩/柳暗百)
(花明春深五鳳城李白詩一溪初入千花明萬壑度盡/松風聲髙適鶻賦望鳳沼而輕舉紛羽族以驚猜獨孤)
(及詩公遊鳳凰/沼獻可在筆端)安知幽澗側(郭璞江賦幽澗積阻礐硞/䃕確孔稚圭薦杜京産表)
(茸宇窮巖采芝幽澗劉孝綽/詩喬柯變夏葉幽澗潔凉泉)獨與散樗叢(詩采荼薪樗/食我農夫莊)
(子我有大樹人謂之樗其大本擁腫而不中繩墨其小/枝巷曲而不中規矩虞世南詩多幸霑行葦無庸類散)
(樗/)
　　趙蕃(登元和/進士第)
　　　薦冰(舊唐書禮儀志唐禮四時各以孟月享太/廟若品物時新堪進御者太常卿奉薦于)
　　　　(太廟不出神主/薦冰亦如之)
仲月開凌室(禮記仲春之月天子乃鮮羔開冰先薦寝/廟詩三之日納于凌隂傳凌隂冰室也白)
(帖冰室春開沈約謝勅賜/冰啟凌室曠官歴兹永久)齋心感聖情(王昌齡詩齋心/問易太陽宫八)
(卦真形一氣中孔徳紹詩和雲留睿/賞薰風悦聖情張説詩凝規寫聖情)寒姿分玉座(李白/詩秋)
(宵晦寒姿江淹/詩玉座猶寂寞)皓彩發丹楹(沈君攸詠冰詩日華照賦/冰彩灼爍自相明王粲)
(色光潤而彩發兮似孔翠之揚精左思呉都/賦雕欒鏤楶青鎖丹楹任昉詩緑條發丹楹)積素因風
壯(謝恵連雪賦積素未虧向日朝鮮又詩積素惑原疇注/禮記仲冬之月冰始壯左傳夫冰以風壯而以風出)
(因寒風而堅壯順春風而散用富嘉謨明/冰篇憶昨沙朔寒風漲崑崙長河冰始壯)虚空向日明
(駱賔王詩潭虛夕照空博物志削冰令圓舉以向日以/艾承其影則有火出張正見詩向日玉釵明王融詩永)
(與朝/日明)遙涵窗户冷(郭璞詩風出窻户裏何遜詩窻户映/朝光李白詩寒月搖輕波忽在窓户)
(間/)近暎冕旒清(禮記天子之冕朱緑藻十有二旒世本/黄帝作冕旒沈佺期詩朝光映冕旒)
在掌光逾徹(曹植詩利劍不在掌結友何須/多顧愷之冰賦清流離之光徹)當軒質自
輕(王績詩日照當軒影顧愷之冰賦激厲/風而貞質沈君攸詠冰詩陽岸己全輕)良辰方可致
由此表精誠(左思詩逍遙撰良辰梁元帝纂要春曰青/陽辰曰良辰隋圜丘歌肅祭典協良辰宋)
(書禮志丘景曰郊望山凟以質表誠後漢書章帝紀詔/曰羣工庶尹各推精誠専急人事班彪王命論精誠通)
(于神明李白詩/蒼昊感精誠)
　　髙弁(貞元十二/年進士第)
　　　省試春臺晴望
層臺聊一望(老子九層之臺起於累土齊竟陵王蕭子/良詩月殿風轉層臺起寒韋應物詩晴明)
(一登望瀟灑此幽襟/髙適詩倚檝時一望)遍賞帝城春(水經注勝賞神鄉秀/情超拔王維詩雲裏)
(帝城雙鳳闕趙彦昭詩憑髙隴首帝/城春李子卿春雪詩影落鳳城春)風暖聞啼鳥(鮑照/賦風)
(暖凌開土昌泉動岑參詩風暖日暾暾黄鸝飛近邨/樂府前溪歌但聞林鳥啼孟浩然詩處處聞啼鳥)冰
開見躍鱗(禮記仲春之月天子乃鮮羔開冰先薦寝廟/庾信賦序羔獻冰開桐華萍合西征賦華魴)
(躍鱗素/鱮揚鬐)晴山烟外翠(庾信詩山晴雲倒回虞世南賦望/南山之遙翠唐太宗詩烟峯髙下)
(翠日浪/淺深明)香蕋日邊新(離騷貫薜茘之落蕋梁簡文帝詩/日照蒲心暖風吹梅蘂香晉書明)
(帝紀不聞人従日邊來徐陵報尹義尚書晉君之説長/安逺於日邊王筠詩綃紈既妍媚脂粉亦香新唐髙宗)
(詩蝶舞/袖香新)巳變青門柳(盧照鄰詩條變識春歸三輔黄圖/長安城東出南頭第一門曰霸城)
(門民見門色青名曰青城門或曰青門阮籍詩昔聞東/陵𤓰近在青門外李白詩今朝東門柳夾道拂青絲)
初銷紫陌塵(舊唐書張廷珪傳波清四海塵銷九域杜/甫詩垂鞭軃鞚凌紫陌賈至詩銀燭朝天)
(紫陌長耿湋詩/霜覆九衢塵)金湯千里國(漢書蒯通傳邊城之地必/將固守皆為金城湯池不)
(可攻也王融文金湯非粟而不守漢書張良傳良曰夫/闗中阻三面而固守獨以一面東制諸侯此所謂金城)
(湯池千里/之國也)車騎萬方人(禮記前有車騎則載飛鳶史記/司馬相如傳相如之臨卭従車)
(騎雍容閑雅甚都晉書天文志天駟星動為策馬則車/騎滿野書誕告萬方東都賦聖上覩萬方之歡娯傅休)
(奕日昇歌旭/日照萬方)此處雲霄近(晉書熊鉥傳攀龍附鳳翺翔/雲霄南史何敬容傳雲霄之)
(翼豈顧樊籠之糧李/白詩望極九霄近)憑髙願致身(杜甫詩憑髙禁籞長/論語事君能致其身)
(杜甫詩文/章實致身)
　　沈佺期
　　　李員外秦援宅觀妓(漢書揚雄傳郫有田一㕓/有宅一區廣韻宅居也説)
　　　　(文託也人所投託也梁簡文帝賦爾乃促筵/命妓銜觴置酒王勃文林亭曠望季倫調妓)
　　　　(乏/園)
盈盈粉署郎(崔顥詩盈盈入畫堂漢官儀省中皆以胡/粉塗壁謂之粉署白帖諸曹郎署曰仙署)
(又曰粉署後漢書和帝/紀引三署郎召見禁中)五日宴春光(詩五日為期唐明/皇帝送賀知章詩)
(序正月五日將歸㑹稽遂餞東路晉書王羲之傳欲與/親知時共歡宴沈約詩春光發隴首李百藥賦縦勝氣)
(之逍遙眷春/光而怡逸)選客虛前館(梁元帝文雲霄之勝賔太虛/之選客晉書華譚傳虛髙館)
(以俟賢西京雜記平津侯為宰相開東閣營客館以招/天下之士其一曰欽賢館以待大賢次曰翹材館以待)
(大才次曰接士/館以待國士)徵聲徧後堂(盧照鄰詩徵聲匝妓筵舊/唐書音樂志九韶遍百福)
(傳漢書張禹傳禹弟子戴崇愷弟多智常責師宜置酒/設樂與弟子相娯禹將崇入後堂飲食婦女優人管絃)
(絲竹/極樂)玉釵翠羽飾(洞冥記元鼎元年起招仙閣有神女/留一玉釵司馬相如賦玉釵挂臣冠)
(漢書西域傳賛明珠文甲通犀翠羽之珍曹植七啟戴/金搖之熠燿揚翠羽之雙翹異物志翡赤而翠青其羽)
(可以/為飾)羅袖鬱金香(司馬相如賦羅袖拂臣衣曹植賦擢/素手于羅袖接紅葩于中流沈約秦)
(箏曲羅袖飄纚拂雕桐周禮春官鬱人注鬱鬱金香草/宜以和鬯梁武帝樂府盧家蘭室桂為梁中有鬱金蘇)
(合香盧照鄰詩雙燕雙飛/繞畫梁羅帷翠被鬱金香)拂黛隨時廣(江總詩拂紅㸃/黛何相似易隨)
(大亨貞无咎而天下隨時因話録崔夫人治家嚴肅貴/賤皆不許時世粧詩子之清揚疏非直服飾之盛又目)
(視清明而/眉上平廣)挑鬟出意長(庾肩吾詩縈鬟起照鏡誰忍插/花鈿辛延年詩兩鬟何窈窕一)
(世良所無梁簡文帝詩約黄出意巧宋書樂志/歡來何晚意何長陳後主採桑詩長鬟礙聚枝)囀歌遙
合態(繁欽箋都尉薛訪車子年始十四能囀喉引聲與/笳同音江淹詩展歌殊未宣庾肩吾詩持迴掩曲)
(態梁簡文帝文有/慙技癢更同故態)度舞暗成行(梁元帝詩度舞飛長袖/沈約秦箏曲迎歌度舞)
(遏歸風宋書樂志鴛鴦七十二羅列自成行王勃詩疎/蝶舞成行李百藥賦耀千金之重價婉二八而成行)
巧落梅庭裏斜光暎曉粧(江總詩滿酌金巵催玉柱落/梅樹下宜歌舞王僧孺詩斜)
(光隠西壁暮雀上南枝謝偃詩上客莫厭斜光晚南史/朝日初照光暎後庭金陵志夀陽公主人日卧於含章)
(殿簷下梅花落額上成五出之華拂之不去宫人/效之稱梅花粧何遜詩雀釵横曉髩蛾眉艷宿粧)
　七言排律
　　魚𤣥機(唐詩紀事𤣥機咸通中西京咸/宜觀女道士也字幼微善屬文)
　　　春情寄子安
山路敧斜石磴危(駱賔王詩山路猶南屬牡甫詩疏鑿/就敧斜水經注石磴縈委若羊腸焉)
(張正見詩根空帶石危/江總詩山斜翠磴危)不愁行路苦相思(宋之問詩不/愁明月盡髙)
(適詩莫愁前路無知已張謂詩終是悠悠行路心華/山畿樂府别後長相思張若虛詩何處相思明月樓)冰
消逺澗憐清韻(張正見詩雪盡青山路冰消緑水池庾/信文谷靜山空冰消霧散呉均詩逺澗)
　(百頃曲沈炯書逺澗深崖/曹植賦聆雅琴之清韻)雪逺寒峯想玉姿(儲光羲詩/峯逺行未)
　(極祖詠詩萬里寒光生積雪鮑照詩雜樹茂/寒峯王無競詩一吹一落淚至今惜玉姿)莫聴凡歌
　春病酒(駱賔王詩聴歌梁上動謝朓詩不對/芳春酒杜甫詩比年病酒閒涓滴)休招閑客
　夜貪棋(漢書淮南王安都夀春招賔客著書李白詩招/客得英才南史陳慶之傳慶之㓜隨従梁武帝)
　(帝性好碁每従/夜至旦不輟)如松匪石盟長在(詩如松茂矣又我心/匪石不可轉也喬知)
　(之詩由來共結䄜㡬人同匪/石李白詩功名富貴若長在)比翼連襟㑹肯遲(梁宣帝/賦鳥比)
　(翼而羣飛阮籍詩願為雙飛鳥比翼共翺翔顔氏家訓/古者斜領下連于襟故謂領為襟駱賔王序款爾連襟)
　(共挹青田之酒陸機/詩别日何早㑹何遲)雖恨獨行冬盡日(詩獨行踽踽漢/書朱買臣傳獨)
　(行歌道中吕氏春秋季/冬日窮于次月窮于紀)終期相見月圓時(杜甫詩終期/漢武巡詩無)
　(㡬相見蘇武詩相見未有/期陶潛詩亭亭月將圓)别君何物堪持贈(王延詩忍/與君為别)
　(潘尼詩贈物雖陋薄識意在忘言陳子昂詩懐君萬里/别持贈結交親陶𢎞景詩不堪持贈君喬知之詩今日)
　(持為贈相/識莫相違)淚落晴光一首詩(李頎詩憶君淚落東流水/杜審言詩淚落故情留李)
　(白詩逺近含晴光杜審言詩晴光轉/緑蘋王粲詩何以贈行言授斯詩)
　
　
御選唐詩巻二十五
　欽定四庫全書
御選唐詩巻二十五補編
　　　張九齡
　　　　奉和聖製南出雀鼠谷答張説(唐詩紀事帝封/泰山南出雀鼠)
　　　　　(谷張説獻詩帝答/之仍命羣臣應制)
　設險諸侯地(易王公設險以守其國漢書王/嘉傳今之郡守重於古諸侯)承平聖主
　巡(漢書食貨志今累世承平豪富吏民貲數鉅萬後漢/書第五倫傳每讀詔書常歎息曰此聖主也何晏景)
　(福殿頌彰聖/主之威神)東君朝二月(書嵗二月東巡守至于岱宗/柴望秩于山川肆覲東后)
　南斾擁三辰(魏書廣陵王羽傳髙祖謂羽曰往秋南斾/之後虧我皇憲唐太宗詩歸斾擁通莊左)
　(傳三辰旂旗/昭其明也)寒出重闗盡(魏徵詩驅馬出闗門徐賢妃/函谷應詔詩落日慘重闗)
　年隨行漏新(庾肩吾詩秋暉逐行/漏樂章福緒逐年新)瑞雲叢捧日(洞冥記/東海大)
　(明之墟有釡山出瑞雲應王者之符節魏志程昱傳注/昱少時常夢上泰山兩手捧日廬照鄰文歌雲佐漢捧)
　(日匡/堯)芳樹曲迎春(梁元帝纂要春木曰芳樹漢書立春/之日皆青幡幘迎春於東郊外徐彦)
　(伯詩花移/玉樹春)舞咏先馳道(顔延之序鐘石畢陳舞咏之情/不一宋明帝歌惟宋垂光烈世)
　(美流舞咏史記秦始皇紀二十七年/賜爵一級治馳道注馳道天子道也)恩華及従臣(南史/虞玩)
　(之傳齊髙帝賜以新屐玩之曰今日之/賜恩華俱重宋之問詩雲濕従臣衣)汾川花鳥意(左/傳)
(臺駘能業其官宣汾洮障大澤以處太原帝/用嘉之封諸汾川唐太宗詩花鳥自參差)併奉屬車
塵(漢文帝詔鸞旂在前屬車在後顔延之/文途歌邑頌以望屬車之塵者久矣)
　　李嶠
　　　奉和拜洛應制(拜洛一作/受圖温洛)
七萃鑾輿動(穆天子傳王勒七萃士七萃士曰髙奔戎/魏書肅宗紀奮七萃於西戎西都賦乗鑾)
(輿備/法駕)千年瑞檢開(拾遺記丹丘千年一燒黄河千年一/清至聖之君以為大瑞後漢書祭祀)
(志上許梁松等奏乃求封禪/故事有玉檢又用石檢十枚)文如龜負出(爾雅五曰文/龜注河圖曰)
(靈龜負書丹甲青文春秋序/疏河圖洛書龜龍銜負而出)圖似鳳銜來(易河出圖詩/序文王受命)
(疏鳳凰銜丹書于文王之都庾/信詩赤鳳來銜璽春鳥入獻書)殷薦三神享(易殷薦之/上帝以配)
(祖考漢書郊祀志甘泉汾隂及雍五畤始立皆有神祇/感應武宣之世奉此三神禮敬勅備孟子使之主祭而)
(百神/享之)明禋萬國陪(書伻來毖殷乃命寧子以秬鬯二卣/曰明禋左傳禹㑹諸侯於塗山執玉)
(帛而朝者萬國沈佺/期詩分禁喜趨陪)周旗黄鳥集(周禮大司馬軍吏載/旗詩黄鳥于飛梁簡)
(文帝詩分/花出黄鳥)漢幄紫雲回(漢書禮樂志星留俞塞隕光照/紫幄珠熉黄注師古曰紫幄饗)
(神之幄也帳上四下而覆曰幄言光照紫幄故其珠色/熉然而黄也南史宋文帝紀景平二年江陵城上有紫)
(雲/)日暮鈎陳轉(魏収詩宴言忘日暮晉書天文志北極/五星鈎陳六星皆在紫宫中庾信賦閶)
(闔開而/鈎陳轉)清歌上帝臺(晉書樂志魏晉之世有陳左善清/歌初學記山海經有帝堯臺帝舜)
(臺/)
　　　奉和幸韋嗣立山莊侍宴應制(唐書韋嗣立傳/營别第驪山鸚)
　　　　(鵡谷帝臨幸命従官賦詩制序冠篇賜况優/備因封嗣立逍遙公名所居曰清虛原幽棲)
　　　　(谷/)
南洛師臣契(韓王元嘉詩好士傾南洛多才盛北場一/統志洛水出陜西洛南縣冢嶺山後漢書)
(陳元傳師臣者帝賔臣/者霸注言以臣為師也)東巖王佐居(盧照隣文西溪汲/水東巖負薪後漢)
(書王允傳郭林宗常見允而竒/之曰王生一日千里王佐才也)幽情遺紱冕(王羲之蘭/亭序一觴)
(一詠亦足以暢叙幽情後漢書鄭康成/傳吾雖無紱冕之緒頗有讓爵之髙)宸眷屬樵漁(北/史)
(劉炫傳以此庸虛屢動宸/眷孔魚詩蘭澤侣樵漁)制下峒山蹕(史記秦始皇紀/注羣臣有所奏)
(請尚書令奏之下所司曰制一統志崆峒山在平凉府/城西三十里漢書文三王傳注皇帝輦動左右侍帷幄)
(者稱警出殿則傳/蹕止人清道也)恩回灞水輿(一統志灞水在西安府/城東二十里本名滋水)
(秦穆公更名以彰霸功源出秦嶺合藍谷諸/水入滻水北注于渭庾信詩望逺蹔回輿)松門駐旌
蓋(庾信紇于𢎞碑銘松門石起碑字金生齊/書宋宗室遙昌傳旌蓋飄颻逺涉淮泗)薜幄引簪
裾(楚辭被薜茘兮帶女蘿陸機詩宻/葉承翠幄庾信詩錦水照簪裾)石磴平黄陸(謝靈/運詩)
(石磴瀉紅泉書黒水西河惟雍/州厥土惟黄壤爾雅髙平曰陸)烟樓半紫虛(梁昭明太子/詩烟生樓)
(半蔵江總咏雙闕/詩圖龍入紫虛)雲霞仙路近(江淹詩雲霞冠秋嶺水/經注昔費長房為市吏)
(見王壺公懸壺郡市長房従之/因而自逺同入此壺隠淪仙路)琴酒俗情疎(鮑照詩蔵/名琴酒間)
(陶潛詩園/林無俗情)喬木千齡外(詩遷于喬木江淹詩喬木嘯山/曲沈約瑞石像銘渺千齡而再)
(現/)懸泉百丈餘(湘中記衡山有懸泉滴瀝巖前庾信温/湯碑華隂百丈之泉豈獨髙于蓮井)
崖深經鍊藥(水經注澗曲崖深鮑照詩深崖/伏化跡江淹詩鍊藥矚虛幌)穴古舊蔵
書(郡國志小酉山在辰州府山下有石穴中有書千/巻史記老子傳注蔵室史乃周蔵書室之史也)樹
宿搏風鳥(庾信詩樹宿含櫻鳥莊子摶扶搖而/上者九萬里説苑魚游水鳥乗風)池潛縦
壑魚(詩魚潛在淵曹植詩遊魚潛緑水/王襃頌沛乎如巨魚之縦大壑)寧知天子貴(史/記)
(叔孫通傳髙帝曰吾乃今日知為皇帝之/貴也沈炯詩欲知天子貴千門應紫微)尚憶武侯廬
(蜀志諸葛亮傳贈丞相武鄉侯印綬諡為忠/武侯諸葛亮出師表三顧臣于草廬之中)
　　沈佺期
　　　酬蘇員外味道夏晚寓直省中見贈
並命登仙閣(顔延之曲水詩序並命在位展詩發志宋/孝武帝詩逢皋列神苑遭壇樹仙閣劉允)
(濟明堂賦望仙閣之/秀出瞻月觀之宏峙)分曹直禮闈(漢書食貨志分遣御/史廷尉正監分曹注)
(分輩而出使也楚辭分曹並進遒相迫些/任昉王文憲集序出入禮闈朝夕舊館)大官供宿膳
(漢書百官公卿表少府屬官有太/醫大官湯官導官注大官主膳食)侍史䕶朝衣(通典省/中之官)
(左右従者曰侍御史記司馬相如傳/于是歴吉日以齋戒襲朝衣乗法駕)巻幔天河入(通典/蜀將)
(諸葛亮屯於陽平巻幔開四門掃地却/飲酒詩倬彼雲漢箋雲漢謂天河也)開窻月露微(樂/府)
(鳥夜啼曲籠牕窻不開蕩户户不動/謝瞻詩開軒滅華燭月露皓已盈)小池殘暑退(左傳/譬如)
(火焉火中寒暑乃退注心以季夏/昏中而暑退季冬旦中而寒退)髙樹早凉歸(呉越春/秋秋蟬)
(登髙樹飲清露楊炯詩階/樹含斜日池風泛早凉)冠劒無時釋(史記貨殖傳游/閒公子飾冠劍)
(連車騎亦為富貴容也江淹/詩昔我學冠劍逢君在山川)軒車待漏飛(古詩軒車來/何遲沈約文)
(奉待漏之書/銜如絲之㫖)明朝題漢柱(三輔决錄田鳳為尚書郎容/儀端正每入奏事靈帝目送)
(之題柱曰堂堂乎張京兆田郎/庾信碑文勇讋燕城名題漢柱)三署有光輝(初學記秦/初置郎中)
(令其屬官有三署應璩詩三署來相/尋漢郊祀歌配上帝兮揚  光輝)
　　王維
　　　奉和聖製重陽節(魏文帝與鍾繇書嵗往月來/忽逄九月九日九為陽數而)
　　　　(日月並應俗嘉其名以為/宜於長久故以享宴髙㑹)
四海方無事(書聲教訖于四海詩四海來格禮記天子/無事與諸侯相見曰朝老子我無事而民)
(自富史記平準書漢興/七十餘年國家無事)三秋大有年(王融䇿秀才文幸/四境無虞三秋式)
(稔公羊傳彼其曰大有年者何大豐年也有年/何以書以喜書也穀梁傳五糓皆熟為大有年)百生無
此日(漢書董仲舒傳羣生和而萬民/殖沈約歌堯年舜日歡無極)萬夀願齊天(詩萬/夀無)
(疆宋書樂志英勲冠/帝則萬夀永齊天)芍藥和金鼎(詩贈之以芍藥司馬/相如子虛賦勺藥之)
(和具而後御之注以芍藥調食也張九齡詩/徒慚和鼎地鮑照樂府金鼎玉匕合神丹)茱萸插玳
筵(西京雜記九月九日佩茱萸食蓬餌飲菊/花酒令人長夀唐太宗詩芬芳玳瑁筵)玉堂開右
个(史記孝武紀泰液池南有玉堂古樂府黄金為君門/白玉為君堂禮記季秋之月天子居總章右个注總)
(章右个西/堂北偏)天樂動宫懸(張衡西京賦昔者大帝悦秦穆/公而覲之饗以鈞天廣樂周禮)
(春官小胥正樂懸之位王宫縣諸侯軒縣卿大夫判縣/士特縣辨其聲注宫縣四面皆縣如宫有牆也六典宫)
(縣之舞八佾軒/縣之舞六佾)御柳疎秋景(王勃詩爭知北闕柳隂稀/唐太宗秋日詩衣碎荷疎)
(影/)城鴉拂曙烟(呉均詩千門萬户不知曙惟聞啞啞城/上烏任奉古昆明池詩池灰斂曙烟)
無窮菊花節(司馬相如喻巴蜀檄名聲施於無窮續齊/諧記九月九日宜令家人各作絳囊盛茱)
(萸以繫臂登髙飲菊酒/王績詩秋杯浸菊花)長奉栢梁篇(梁簡文帝序叨藉/殊寵陪奉未塵古)
(文苑漢武帝作柏梁臺詔羣臣二千石有能為/七言詩乃得上坐蘇頲詩銜恩獻夀栢梁臺)
　　　奉和聖製幸玉真公主山莊因題石壁十韻之
　　　　作應制(唐書玉真公主字持盈始封崇昌縣/主俄進號上清𤣥都大洞三景師天)
　　　　(寳三載上言願去公主號罷邑司歸之王府/帝不許又言妾於天下不為賤何必名繫主)
　　　　(號資湯沐然後為貴請入數百家之/産延十年之命帝知主意乃許之)
碧落風烟外(度人經昔於始青天中碧落空歌注東方/第一天有碧霞徧滿是云碧落楊炯詩風)
(烟鳥/路長)瑤臺道路賒(陸機賦陟瑤臺以投轡歩玉除而容/與庾闡遊仙詩瑤臺藻構霞綺爾雅)
(一達謂之道路古詩道路阻/且長鄭愔詩天台闕路賒)如何連帝苑别自有仙家
(李嶠詩城連禁苑斜十洲記瀛洲上/多仙家唐中宗詩玉臺金闕九仙家)此地回鑾駕(梁簡/文帝)
(詩此地獨邅迴唐太宗詩回鸞/游福地庾肩吾詩鸞駕總朝遊)縁溪轉翠華(陶潛桃花/源記武陵)
(人縁溪行忘路之逺近司馬相如賦建翠華之旂注翠/華以翠羽為葆也柳惲詩翠華承漢逺雕輦逐風遊)
洞中開日月(易懸象著明莫大乎日/月楊炯詩仙都日月開)牕裏發雲霞(呉均/詩雲)
(従窓裏出謝靈運/詩雲霞收夕霏)庭養沖天鶴(漢書郊祀志宣帝時有/白鶴集後庭史記滑稽)
(傳此鳥不蜚則已一蜚沖天/孫綽詩王喬控鶴以沖天)溪流上漢槎(謝朓詩溪流/春穀泉江淹)
(别賦駕鶴上漢驂鸞騰天博物志天河與海通近世有/人居海渚者年年八月有浮槎去來不失期人有竒志)
(立飛閣于槎上乗槎而去/徐陵文若漢水之僊槎)種田生白玉(搜神記雍伯作/義漿於陂頭有)
(一人就飲以石子一斗與之使至髙平好地種之玉當/生其中因種其石數處果得五雙白璧其地名曰玉田)
泥竈化丹砂(史記封禪書李少府言於上曰祠竈則致/物致物而丹砂可化為黄金黄金成以為)
(飲食器/則益夀)谷靜泉逾響(劉斌詩谷靜易流聲呉均書泉水/激石泠泠作響庾信詩巖懸泉溜)
(響/)山深日易斜(謝莊詩山深白石虧梁/元帝詩西山晚日斜)御羮和石髓(詩/亦)
(有和羮晉書嵇康傳康隨王烈入山烈嘗得/石髓如飴即自服半餘半與康皆凝而為石)香飯進胡
麻(庾信詩石軟如香飯抱朴子/苣勝一名胡麻服之不老)大道今無外(莊子大道/能包之而)
(不能辨之又至大/無外謂之大也)長生詎有涯(老子深根固柢長生久/視之道莊子吾生也有)
(涯而知/也無涯)還瞻九霄上來往五雲車(沈約詩鋭意三山上/託慕九霄中郭璞馮)
(夷賛乗龍隠淪往來海若史記封禪書文成言上欲與/神通宫室被服非象神人不至乃作畫雲氣車注畫青)
(車以甲乙畫赤車以丙丁畫𤣥車以壬癸畫白/車以庚辛畫黄車以戊己庾信詩北燭五雲車)
　　　春日直門下省早朝(時為右補闕晉書給事黄/門侍郎俱管門下衆務故)
　　　　(謂之門下省長安志唐門下省在左右延明/門東南又門下省在日華門東南六典門下)
　　　　(省有給事中四人右/補闕右拾遺各一人)
騎省直明光(潘岳賦叙寓直於散騎之省漢書武帝紀/太初四年秋起明光宫西京賦自未央而)
(連桂宫北彌明光而亘長/樂蘇味道詩明光共待漏)雞鳴謁建章(詩雞既鳴矣朝/既盈矣江淹詩)
(雞鳴夜已晞漢書武帝紀太初元年/二月起建章宫謝朓詩玉繩低建章)遙聞侍中珮(後漢/書解)
(經不窮戴侍中宋書禮志侍中左右常侍皆珮水蒼玉/中華古今注玉珮之法漢末不傳魏侍中王粲識古珮)
(之法更/制焉)暗識令君香(襄陽記荀令君至人家坐幕三日/香氣不歇楊訓詩香逐令君衣)
玉漏隨銅史(周禮挈壺氏掌刻漏陸倕新/漏刻銘銅史司刻金徒抱箭)天書拜夕郎
(庾信桐葉封虞賛帝刻銅葉天書掌文漢官儀黄門郎/日暮入對青瑣門拜名曰夕郎宋之問詩髙才拜夕郎)
旌旗暎閶闔(韋元旦詩夾岸旌旗疏輦道三輔黄圖注/閶闔天門也宫門名閶闔者以象天門也)
(王延夀魯靈光殿/賦髙門擬於閶闔)歌吹滿昭陽(孫楚為石苞與孫皓書/游龍曜路歌吹盈耳西)
(都賦昭陽特/盛隆於孝成)官舍梅初紫(史記周昌見諸賔客隨之者/千餘乗邯鄲官舍皆滿西京)
(雜記初修上林苑羣臣各獻名/果異樹有紫梅紫蒂梅紫華梅)宫門柳欲黄(漢書建章/宫千門萬)
(户爾雅宫中之門謂之/闈岑參詩江暖栁條黄)願將遲日意(張説詩願將楨榦/捧明君詩春日遲)
(遲采蘩祁祁注遲/遲日長而暄也)同與聖恩長(後漢書明帝紀聖恩遺/戒顧重天下以元元為)
(首又种岱傳岱雖未建/忠效用而為聖恩所拔)
　　李白
　　　春日歸山寄孟浩然
朱紱遺塵境(易朱紱方來鮑照詩開壤襲朱紱左右佩/金章梁武帝淨業賦外清眼境内淨心塵)
青山謁梵筵(謝朓詩不對芳春酒還望青山郭入蜀記/姑熟溪東南數峯如黛葢青山也沈約棲)
(禪精舍銘往辭妙幄今承梵筵陳/子昂詩山水向精舍琴歌列梵筵)金繩開覺路(法華經/黄金為)
(繩以界八道法苑珠林大川開寳匣福地下金繩王勃/福㑹碑攀十地而遐征同趨覺路孫逖詩覺路山童引)
寳筏渡迷川(金剛經如來常説汝等比丘知我説法如/筏喻者法當應捨江總棲霞寺碑三乗謂)
(筏六度為舟陶潛桃花源記遂/迷不復得路後遂無問津者)嶺樹攅飛栱(梁簡文帝/詩星芒侵)
(嶺樹月暈隠城樓蘇頲西明寺碑攅栱岌嶪騫甍宛轉/爾雅杙大者謂之栱符載五福樓記百栱之上忽生飛)
(樓/)巖花覆谷泉(王勃詩桂宻巖花白梨疎林葉紅/宋孝武帝賦山懐風兮谷吐泉)墖形
標海月(孫綽碑標形者得之廊廟悟㫖者期諸濠/川韋元旦詩惟應西海月來就掌珠圓)樓勢
出江烟(梁簡文帝詩聳樓排樹出却堞帶江清劉孝綽/詩濛漠江烟上蒼茫沙嶼無沈佺期詩雲雁下)
(江/烟)香氣三天下(列子終兆之國山名壺頂頂有口名滋/穴有水湧出名曰神瀵其民沐浴神瀵)
(膚毛脂澤香氣經旬乃歇法苑珠林須彌海中衆花徧/滿香氣甚盛雲笈七籖三清境亦名三天清微天禹餘)
(天大赤/天是也)鐘聲萬壑連(禮記鐘聲鏗鏗以立號晉書顧愷/之傳人問以㑹稽山川之狀云千)
(巖競秀萬壑爭流鮑/照詩萬壑勢迴縈)荷秋珠已滿(鮑照白紵曲客秋九/月荷葉黄陳後主詩)
(光滿應/珠圓)松宻葢初圓(抱朴子大陵偃葢之松水經注林/木緻宻何遜詩髙樹䕃樓宻魏書)
(禮志乾象輦/羽葆圓蓋)鳥聚疑聞法(梁邵陵王啟香鳥銜花馴遊/於雲囿瑞雀飛環翔舞於風)
(前梁武帝詩聞見皆靈洞漢書注作金人以為人天之/主而祭之即今佛是其遺法也梁元帝詩法王惟一法)
龍㕘若䕶禪(神僧傳淨長溪僧入山結茅為室有龍夭/矯而至呼召而馴擾焉宋之問詩入禪従)
(鴿繞説法有龍聴五燈㑹元嶽禪/對元圭禪師曰佛亦使神䕶法)愧非流水韻叨入伯
牙弦(吕氏春秋伯牙鼓琴鍾子期聴之志在髙山子期/曰善哉巍巍乎若泰山須臾志在流水子期曰湯)
(湯乎若流水駱賔/王詩流水伯牙弦)
　　　送友人尋越中山水(越語句踐之地南至於句/無北至於禦兒東至於鄞)
　　　　(西至于姑蔑/廣運百里)
聞道稽山去(漢書地理志㑹稽郡縣山隂㑹稽山在南/上有禹冢禹井十道山川攷㑹稽山在紹)
(興府㑹稽縣東北二十里/禹於此㑹諸侯之計因名)偏宜謝客才(詩品初錢塘杜/明師夜夢東南)
(有人來入其館是夕即靈運生于㑹稽其家以子孫難/得送靈運於杜治養之十五方還都故名客兒梁簡文)
(帝與湘東王論文書謝/客吐言天拔出於自然)千巖泉灑落(鮑照登廬山詩千/巖盛阻積萬壑勢)
(迴縈王勃山亭興序風塵/灑落直上天池九萬里)萬壑樹縈迴(江淹詩萬壑共/馳騖百谷爭往)
(來唐明皇喜雪詩賦象/恒衣物縈迴屢逐風)東海横秦望(左傳泱泱乎表東/海者其太公乎水)
(經注秦望山在州城正南為衆峯之傑陟境便見秦始/皇登之以望南海明一統志浙江紹興府秦望山在府)
(城東南/四十里)西陵繞越臺(蘇小小歌何處結同心西陵松柏/下楊齊賢注西陵與浙江亭相對)
(乃錢塘㑹稽津渡處蕭士贇注越臺即越王臺/明一統志越王臺句踐登眺之所在㑹稽稷山)湖清霜
鏡曉(謝靈運湖中詩山水含清暉王儉靈丘竹/賦霜皎鏡于原隰崔琮詩五夜鏡初曉)濤白雪
山來(後漢書班超傳注西域有白山通嵗有雪亦名/雪山魏書西域傳鉢和國有大雪山望若銀岸)八
月枚乗筆(詩八月雈葦枚乗七發將以八月之望與諸/侯逺方交遊兄弟並得觀濤乎廣陵之曲江)
(漢書枚乗傳乗字叔淮隂人也従/孝王游梁客皆善屬辭賦乗尤髙)三呉張翰杯(圖經漢/髙祖得)
(天下分㑹稽為呉郡與呉興丹陽為三呉晉書張翰傳/翰字季鷹呉人也世説張季鷹任心自適不求當世或)
(謂曰卿乃可縦適一時獨不為身後名耶/答曰使我有身後名不如即時一杯酒)此中多逸興
(陶潛詩此中有真意欲辨已忘言王/勃滕王閣序遙吟甫暢逸興遄飛)早晚向天台(詩夜/如何)
(其箋此宣王以諸侯將朝夜起曰夜如何其問早晚之/辭名山畧記天台山在剡縣即是衆聖所降葛仙公山)
(也孫綽遊天台山賦序涉海則有/方丈蓬萊登陸則有四明天台)
　　耿湋
　　　元日早朝(書月正元日玉燭寳典正/月為端月其一日為元日)
九陌朝臣滿(三輔舊事長安有九市八街九陌獨㫁公/卿侍中尚書衣帛而朝曰朝臣諸營校尉)
(將大夫以下亦曰朝臣/沈佺期詩雞鳴朝謁滿)三朝候鼓賒(三禮義宗天子諸/侯皆有三朝一曰)
(外朝二曰中朝三曰内朝唐書儀衞志天子將出前二/日太樂令設宫縣之樂于庭晝漏上五刻前駕發前發)
(七刻擊一鼔為一嚴前五刻擊二/鼔為再嚴前二刻擊三鼔為三嚴)逺珂時接韻(張華詩/乗馬鳴)
(玉珂徐彦伯詩/繁珂接曙響)攅炬偶成花(國史補中元冬至立仗大/官皆列燭至于五六百炬)
(謂之火城虞世南早朝詩玉花停/夜燭唐太宗燭詩花開不待春)紫貝為髙闕(楚辭紫/貝闕而)
(白玉堂王逸注紫貝水蟲也陸倕石闕銘序海岳黄金/河廷紫貝注言河伯所居以紫貝作闕也袁淑詩結車)
(髙闕下極/望見雲中)黄龍建大牙(唐書儀衞志左右威衞黒旗仗/立於階下第一黄龍負圖旗隊)
(南史孝武帝紀帝建牙於/軍門演繁露牙即牙旗也)參差萬㦸合(梁武帝詩色雜/亂參差唐書儀)
(衞志元日大朝黄麾仗左右廂各十二行/第一行長㦸第四行小㦸第五行短㦸)左右八貂斜
(唐書百官志散騎常侍分左右隸門下中書省皆金蟬/珥貂左散騎與侍中為左貂右散騎與中書令為右貂)
(謂之/八貂)羽扇紛朱檻(古今注殷髙宗有雉雊之祥服章多/用翟羽故有雉尾扇西京雜記漢制)
(天子夏設羽扇冬設繒/扇杜甫詩滂沱朱檻濕)金爐隔翠華(魏武上雜物疏御/物三十種有純金)
(香爐一枚唐書儀衞志朝日殿上設黼扆躡席/熏爐香案沈約詩方侍翠華舉逺適瑤池宴)微風傳
曙漏(潘岳賦微風生於輕幰通典後漢嵗首正月為大/朝受賀其儀夜漏未盡七刻鐘鳴受朝賀韋元旦)
　(詩挈壺分早漏王岳/靈詩直疑殘漏曙)曉日上春霞(楊師道詩露中分曉/日花裡弄春禽張融)
　(賦帳春霞/于秀瀨)環珮聲重疊(禮記行步則有環珮之聲江總/詩環珮響相従陸倕石闕銘旁)
　(暎重/叠)蠻夷服等差(李嶠受圖温洛詩序蠻夷酋長各依/方序立王建元日早朝詩六蕃陪位)
　(次衣服/各異形)樂和天易感(禮記樂者天地之和也又八變而/天神降吕氏春秋君子正徳以出)
　(樂和樂以成順樂/和而民向風矣)山固夀無涯(詩如山如阜王融樂府/長為南山固永與朝日)
　(明梁昇卿詩山靈夀域長/劉楨賦揚洪恩于無涯)渥澤千年聖(韓子曠日彌久/周澤既渥王僧)
　(孺啟一遇休明多逢渥澤梁昇卿詩千/年遇聖王盧照隣詩千年聖主應昌期)車書四海家(沈/約)
　(樂歌車書同萬宇庾信賦混一車書書文命/敷於四海漢書髙祖紀天子以四海為家)盛明多在
　位(班婕妤賦䝉聖皇之渥恵兮當日月之盛明謝靈運/詩盛明盪氛昬詩式序在位漢書王吉傳王陽在位)
　(貢禹/彈冠)誰得守蓬麻(周捨還田舍詩蓬麻嵗時宻/崔融表一遊蘭芷竚變蓬麻)
　
　
　
　
　
御選唐詩巻二十五補編
　欽定四庫全書
御選唐詩巻二十六
　　五言絶句
　　太宗皇帝
　　　　詠弓
　上弦明月半(詩如月之恒箋月上弦而就盈䟽月體正/半昬而中似弓之張而弦直謂上弦也古)
　(樂府緑沉明月弦庾信/馬射賦弓如明月對堋)激箭流星逺(北史綦連猛傳祖/珽奏言猛與趙彦)
　(深前推瑯琊王事有意故岀猛為定州刺史彦深為西/兖州刺史先是謡曰本欲尋山射虎激箭傍中趙老周)
　(禮枉矢注枉矢者取名飛星飛行有光/也呉均詩馬頭看落日劍尾掣流星)落鴈帶書驚(戰/國)
　(策更嬴與魏王處京臺之下有鴻鴈從東方來更嬴以/虚弓發而下之庾信射堂詩驚心一鴈落漢書蘇武傳)
　(常惠教使者言天子射上林中得鴈足有繫帛書/言武等在某澤中張正見詩終無一鴈帶書迴)啼猿
　應枝轉(吕氏春秋荆王有神白猿王自射之則摶樹而/嬉使養由基射之調弓矯矢未發猿擁樹而號)
　(蕭詮賦得夜猿啼/詩吟枝似避弓)
　　　　賦得臨池柳
　岸曲絲隂聚(漢書地理志鄞有鮚埼亭注鮚蚌也埼曲/岸也魏收喜雨詩添池曲岸平梁簡文帝)
　(折栁詩楊柳亂成絲攀折上/春時王褒詩岸柳被青絲)波移帶影疎(徐陵日華詩/時從髙浪歇)
(乍逐細波移賀循庭中有竒樹詩長/條本自堪為帶邢邵詩桐影傍巖疎)還將眉裏翠(梁元/帝詩)
(柳葉生眉上庾信/賦眉將柳而共翠)來向鏡中舒(梁簡文帝詩正衣還向/鏡迎春試卷簾庾信為)
(上黄侯與婦書鏡中有影當不含啼晉/童謡二月盡三月初花生襄藩柳葉舒)
　　　於太原召侍臣賜宴守歳(書既脩太原至于岳/陽漢書地理志太原)
　　　　(郡秦置屬并州荆楚嵗時記除日家家具肴/蓛謂之宿歳之儲以入新年也相聚酣飲名)
　　　　(為送/歳)
四時運灰琯(易與四時合其序張華詩晷度隨天運四/時互相承後漢書律歴志候氣之法為室)
(三重户閉塗釁必周密布緹縵室中以木為案毎律各/一内庳外髙從其方位加律其上葭灰抑其内端按律)
(而候之氣至灰去宇文迥/序自攜老入闗亟移灰管)一夕變冬春(左傳行則備一/夕之衛薛道衡)
(詩故年隨夜盡/初春逐曉生)送寒餘雪在(禮記季冬之月命有司大/儺旁磔出土牛以送寒氣)
(鮑照詩土牛既送寒奠陵方浹辰謝惠連詩漣/漪暎餘雪邢邵詩終風激簷宇餘雪滿條枚)迎歳早
梅新(淮南了立春之日天子親率三公九卿大夫以迎/歳於東郊梁簡文帝梅花賦梅花獨早偏能識春)
(李爽詩山中多早梅荆扉連曙開庾肩吾/詩梅新雜柳故江總詩衆花未發梅花新)
　　　詠燭(周禮司烜氏凡邦之大/事供賁燭祭祀供明燭)
九龍蟠熖動(西京雜記長安巧工丁緩作恒滿燈九龍/五鳯雜以芙蓉蓮藕之竒庾信燈賦九龍)
(將瞑三爵行棲梁簡文帝燈籠詩/動熖翠帷裏又對燭賦熖動風過)四照逐花生(江總夜/望山燈)
(詩四照似含香庾信燈賦四照連盤梁簡文帝燈籠詩/花心生復落梁元帝燭賦花抽珠漸落珠懸花更生)
即此流髙殿(支曇諦燈賛飛烟清夜流光洞照梁昭明/太子詩置酒臨髙殿隋樂歌鳴球响髙殿)
持堪待月明(庾信燈賦還持照夜遊詎减西圉明拾遺/記呉椒花之房貫細珠為簾朝下以蔽景)
(夕卷以待月庾信詩白/石春泉上誰能待月光)
　　　賦得臨池竹
貞條障曲砌(王儉靈丘竹賦神根合拱貞榦百尋又貞/柯與層冰競鮮張正見堦前竹詩砌曲横)
(枝屢解籜堦前/疎葉強來風)翠葉貫寒霜(王儉靈丘竹賦翠葉與飛/雪爭彩任昉秋竹賦翠葉)
(暎雕梁禮記其在人也如竹箭之有筠松柏之有心故/貫四時而不改柯易葉左思呉都賦竹則苞笋抽節往)
(往縈結緑葉翠莖冒霜停雪鮑照翻/車峴詩晝夜淪霧雨冬夏結寒霜)拂牖分龍影(湛方/生詩)
(茂草籠庭滋蘭拂牖後漢書費長房傳壺公與一杖曰/騎此則自至矣既至可投葛陂中須㬰還家以杖投葛)
(陂中顧視則龍也張正見風生翠竹裏詩翻花/疑鳯下颺水似龍移庾信至仁山銘窓銜竹影)臨池待
鳯翔(賀循詩臨池間竹偏増緑江總對酒詩色暎臨池/竹韓詩外傳黄帝時鳯凰棲帝梧桐食帝竹實江)
(洪齋前竹詩願抽一/莖實試看翔鳯來)
　　　探得李(創業起居注開皇初有桃李歌曰桃李/子莫浪語按李為國姓桃當作陶若言)
　　　　(陶唐也配李/而言故云桃)
盤根直盈渚(漢書虞詡傳詡為朝歌長笑曰不遇盤根/錯節何以辨利器乎庾信老子廟詩盤根)
(古樹低又文千尋松直沈約詩結根布洲渚釋名小洲/曰者渚遮也能遮水使旁過也陸機詩北渚盈軒軿)
交柯横倚天(水經注交柯蔚雲九辨枝煩挐而交横七/發苗松豫章其枝造天曺植詩蘭桂上㕘)
(天宋玉賦長劒/耿介倚天之外)舒華光四海(呉均詩花舒紅易傾梁簡/文帝詩風飄花轉光陳後)
(主詩暎日花光動洛陽伽/藍記奄有萬邦光宅四海)卷葉隂三川(呉均詩葉卷珠/難溜蕭子雲詩)
(池荷正卷葉抱朴子結根於泰岱者雖竦蓋千仞垂䕃/萬畆而莫之知也國語三川注涇渭洛也戰國䇿三川)
(周室天下之朝市也史記秦莊/襄王初置三川郡注河洛伊也)
　明皇帝
　　　潼闗口號(水經河水又南至華隂潼闗渭水從/西來注之注河在闗内潼激闗山因)
　　　　(謂之潼闗或説因水以名地也唐書地理志/華隂縣有潼闗一統志潼闗在陜西西安府)
　　　　(華隂縣東/四十里)
河曲迴千里(春秋晉人秦人戰於河曲注在河東蒲坂/縣南爾雅河百里一小曲千里一曲一直)
(疏此河自然之勢/也故謂之河曲)闗門限二京(禮記注闗境上門也李/尤凾谷闗賦上羅三闗)
(下列九門左思賦廓靈闗以為門唐太宗入潼闗詩崤/函稱地險襟帶壯兩京帝王世紀漢髙帝都長安光武)
(帝都洛陽時人謂洛陽/為東京長安為西京)所嗟非恃德(史記呉起傳魏武/侯浮西河而下中)
(流顧而問呉起曰美哉山河之固此/魏國之寳也起對曰在德不在險)設險到天平(易王/公設)
(險以守其國周𢎞正詩武闗設地險潘岳西征賦躡函/谷之重阻看天險之襟帶越絶書聖人上知天下知地)
(中知人此之/謂天平地平)
　　　千秋節賜羣臣鏡(通鑑開元十七年八月五日/上以生日宴百官於花萼樓)
　　　　(下丞相源乾曜張説表請以是日為千秋節/布於天下咸令宴樂移社就之唐㑹要千秋)
　　　　(節羣臣獻壽酒王公戚里進金鏡綬帶士庶/以結絲承露囊更相問遺實錄開元十八年)
　　　　(八月丁亥以千秋節賜四/品已上金鏡珠囊縑綵)
瑞露垂花綬(蕭欣謝甘露啟發瑞殿庭呈祥玩矚許敬/宗賦發瑞露於雲掌禮記組綬注綬者以)
(貫佩玉相承受組者五色絲織成綬文漢官儀綬青地/桃花三綵張正見詩桃花帶綬輕案本集千秋節賜羣)
(臣鏡詩更銜長綬帶又張説和詩/長壽帶為名此花緩蓋鏡飾也)寒冰澈寳輪(拾遺記/靈王時)
(外方貢月鏡其白如月照人寒若冰雪名月鏡梁簡文/帝鏡詩如氷不見水顧愷之冰賦清瑠璃之光澈徐陵)
(詩信來贈寳鏡亭亭似圓/月庾信鏡賦日輪將起)對兹臺上月(何遜鏡詩寳臺/臨淨飾李巨仁)
(鏡詩鳯從臺上出又不夜月恒/明謝眺鏡臺詩垂龍挂明月)聊以慶佳辰(徐陵文我/皇延聖膺)
(此家慶夏侯湛賦羡暮春之/佳辰王筠詩命縷應佳辰)
　　　續薛令之題壁(本事詩開元中薛令之題詩自/悼有無以謀朝夕何由保歳寒)
　　　　(之句帝見之索筆題其/旁云云令之遂謝病歸)
啄木觜距長(臨海異物志啄木大如雀喙足皆青毛色/正青翠鳥類也袁淑詩南山有鳥自名啄)
(木飢則啄樹暮則巢宿西京賦羽族以觜距為刀鈹鷦/鷯賦鵰鶡介其觜距埤雅山禽之咮多短水禽之味多)
(長/)鳯凰羽毛短(大戴禮羽蟲三百六十而鳯凰為之長/詩鳯凰于飛翽翽其羽論衡鳯羽五色)
(於鳥為君戰國策羽毛不豐滿者不/可以髙飛晉書羽長翼短不能飛)若嫌松桂寒(孔雅/圭北)
(山移文誘我松桂欺我雲壑論語歳寒然/後知松柏之後凋也楚辭美桂樹之冬榮)任逐桑榆煖
(淮南子日西垂景在樹端謂之桑榆棗璩詩行/飛棲桑榆王勃序賔鴻逐煖孤飛萬里之中)
　文宗皇帝(諱昻穆宗第二子初名涵封江王寳厯三/年即位聴政之暇博通羣籍好製五言古)
　　(調清峻在/位十三年)
　　　宫中題
輦路生春草(班固西都賦輦路經營顔延之詩陟降騰/輦路謝靈運詩萋萋春草生又池塘生春)
(草/)上林花發時(漢書東方朔傳上使吾丘壽王舉籍阿/城以南蟄厔以東宜春以西欲除為上)
(林苑屬之南山陽休之詩上林起春色梁元帝/詩上林朝花色如霰劉孝威詩花發是初開)憑髙何
限意(王僧孺詩憑髙且一望/李白詩引領意無限)無復侍臣知(庾信詩無復/有申包班固)
(兩都賦序言語侍從之臣曺植詩侍/臣省文奏王維詩天顔有喜近臣知)
　　虞世南
　　　蟬
垂緌飲清露(禮記武車緌旌注武車尚威故舒散其旌/若垂緌然又范則冠而蟬有緌梁簡文帝)
(啟飲露青蜩應三伏之脩景蕭子範聴/蟬詩飲露入呉園阮籍詩清露被臯蘭)流響出疎桐(水/經)
(注乗髙瀉浪觸石流響顔之推鳴蟬篇乍飄流曼嚮/多含斷絶聲梁元帝詩柳前飄宻柳井上落疎桐)居
髙聲自逺(詩伐木箋鳥尚知居髙木呼其友况是人乎/可不求之陸賈新語君子居髙處上則以仁)
(義為巢張正見秋蟬詩風髙知響急樹近覺聲/連又從軍行鴈塞秋聲逺江總詩别鶴聲聲逺)非是藉
秋風(漢武帝秋風辭秋風起兮白雲/飛梁簡文帝詩秋風忽嫋嫋)
　　蘇頲
　　　山鷓鴣詞(歴代歌辭山鷓/鴣羽調曲也)
人坐青樓晚(梁元帝詩佳人坐椒屋接膝對蘭薰曺植/美女篇青樓臨大路髙門結重闗晉書麴)
(允傳南開朱門北望青樓劉希/夷詩相逢不相識歸去夢青樓)鶯語百花時(孫綽詩鶯/語吟脩竹)
(庾信詩緑房千子熟紫穗百花開虞/世南詩横空一鳥度照水百花然)愁多人易老(張正/見詩)
(誰知一寸心乃有萬斛愁古詩思君令人/老歳月忽已晚王勃滕王閣序馮唐易老)斷腸君不知
(湯惠休詩蟋蟀夜鳴斷人腸長夜思君心飛揚/越人歌山有木兮木有枝心悦君兮君不知)
　　　汾上驚秋(水經汾水出太原汾陽縣北管涔山/東南過晉陽縣東晉水從縣東南流)
　　　　(注/之)
北風吹白雲(詩北風其凉劉刪詩離羣思北風詩英英/白雲露彼管茅謝靈運詩巖髙白雲屯)
萬里渡河汾(陸機文賦恢萬里使無閡通億載而為津/左思呉都賦潮波汩起迴復萬里潘岳笙)
(賦河汾之寳有/曲沃之懸匏焉)心緒逢揺落(李百藥詩客心既多緒長/歌且代勞魏文帝燕歌行)
(草木揺落露為霜劉孝綽侍宴/詩禁林風氣晚方秋未揺落)秋聲不可聞(周𢎞讓詩/雲天改夏)
(色木葉動秋聲蕭慤詩山樹動秋聲/宋玉髙唐賦不見其底虚聞松聲)
　　楊師道
　　　奉和詠弓
霜重麟膠勁(楚辭冬又申之以嚴霜陸機賦結嚴霜於/寒空十洲記鳯麟洲上多鳯麟數萬為羣)
(煮鳯喙及麟角合煎/作膏名之為續弦膠)風髙月影圓(孫綽詩蕭瑟仲秋日/飈唳風雲髙阮卓詩)
(髙風應爽節洞㝠記帝於望鵠臺西起俯月臺臺下穿/池廣千尺登臺以眺月影入池中使宫人乗舟弄月影)
(因名影娥池陶潛詩亭亭月將/圓庾信馬射賦弓如明月對堋)烏飛隨帝輦(射烏辭序/漢明帝東)
(巡有烏飛鳴乗輿上虎賁中郎將射中之帝賜錢百萬/遂令亭壁皆畫烏劉孝威烏生八九子詩髙飛帝輦側)
(逺托日/輪中)鴈落逐鳴弦(戰國策更嬴謂魏王曰臣為王引/弓虛發而下鳥王曰射可至此乎)
(有間鴈從東方來更嬴以虚發而下之庾信/詩驚心一鴈落又麋興麗箭鴈落鳴弦)
　　蕭德言(字文行長安人貞觀中著作郎後為春宫/侍讀髙宗以師傳恩加銀青光禄大夫)
　　　詠舞
低身鏘玊珮(張衡舞賦搦纎腰而互折嬛傾倚兮低昻/陳後主樂府轉身移佩響詩何以贈之瓊)
(瑰玉佩禮記玉不去身/疏自士以上皆有玉佩)舉袖拂羅衣(呉邁逺詩經春不/舉袖秋落寧復看)
(徐陵詠舞詩舉袖拂黄花邊讓章華臺賦羅/衣飄颻組綺繽紛范雲樂府暮雨潤羅衣)對簷疑燕
起(梁簡文帝詩覔燕好窺簷江總詩春風送/燕入簷窺鮑照文差池燕起振迅鴻歸)暎雪似花
飛(何遜詩暎雪晚寒開張衡西京賦度曲/未終雲起雪飛張正見詩帆上錦花飛)
　　上官儀
　　　入朝洛隄步月(一統志洛水源出陜西洛南縣/冡嶺山東流經盧氏永寧宜陽)
　　　　(偃師鞏縣/入於河)
脈脈廣川流(古詩盈盈一水問脈脈不得語范雲詩誰/云相去逺脈脈阻光儀國語爰居止於魯)
(東門之外臧文仲使人祭之展禽曰夫廣川之鳥獸常/知避其災也是歳海多大風王粲詩方舟潤廣川詩如)
(川之流郭璞詩林/無靜樹川無停流)驅馬厯長洲(詩驅馬悠悠梁元帝詩/驅馬河隄上釋名水中)
(可居者曰洲魏文/帝詩乗渚望長洲)鵲飛山月曙(爾雅鵲鵙醜其飛也翪/魏武帝短歌行月明星)
(稀烏鵲南飛張華/詩曉月山頭下)蟬噪野風秋(謝靈運燕歌行秋蟬噪/栁燕辭楹蕭慤詩蟬噪)
(聞疑斷沈君攸詩日暮野風生林/蟬候節鳴鮑照詩鴈還風送秋)
　　王勃
　　　夜興
野烟含夕渚(梁簡文帝詩荒郊多野烟又烟含桃半紅/曺植詩夕宿蘭渚温子昇詩㣲㣲夕渚暗)
山月照秋林(鮑照詩朗月出東山照我綺窓前王褒闗/山月詩闗山夜月明詩月出照兮曺植詩)
(明月照髙樓庾信詩銅雀/影秋林又秋林栗更肥)還將中散興來偶步兵琴(晉/書)
(嵇康傳字叔夜與魏宗室婚拜中散大夫嘗暮宿華陽/亭引琴而彈忽有客詣之稱是古人與康共談音律因)
(索琴彈之而為廣陵散聲調絶倫遂以授康又王徽之/傳乗興而來興盡而返顔延之五君詠中散不偶世晉)
(書阮籍傳字嗣宗嗜酒能嘯善彈琴聞步兵厨/營人善釀有貯酒三百斛乃求為步兵校尉)
　　　他鄉叙興
綴葉歸烟晚(古今注合歡花枝葉相交結毎一風來輒/自相解不相牽綴唐太宗詩晚烟含樹)
(色沈烱詩竹/烟生薄晚)乗花落照春(庾肩吾詩臨花色轉春李鏡/咏日詩徘徊匝花樹説文日)
(西落返照於東謂之返景/梁簡文帝詩落照度空窓)邊城琴酒處(漢書楊雄傳海/内澹然無邊城)
(之災梁簡文帝詩邊城秋易知晉書嵇/康傳濁酒一杯彈琴一曲志意畢矣)俱是越鄉人(左/傳)
(小人懐璧不可以越鄉鮑照/詩誰令乏古節貽此越鄉憂)
　　　早春野望
江曠春潮白(謝靈運詩江山共開曠抱朴子春日居東/宿天髙一萬五千里故春潮漸起也王臺)
(卿臨滄波詩風來白/華起潮滿黄沙沈)山長曉岫青(詩墮山喬嶽疏嶞山/山之小者嶞嶞然言)
(其狹長之意也伏知道詩曉色暎山頭爾雅山穴曰岫/曺植七啟出山岫之潛穴張正見山賦混青天而共色)
他鄉臨睨極(古樂府夢見在我旁忽覺在他鄉楚辭陟/升皇之赫戲兮忽臨睨夫舊鄉劉孝綽詩)
(已切臨/睨情)花栁暎邊亭(隋煬帝詩花柳相依依王容大隄/女詩入花花不見穿柳柳隂碎張)
(協詩烽火列邊亭徐陵文方且/西踰酒郡抵我境而置邊亨)
　　　登城春望
物外山川近(梁簡文帝碑智周物外齊竟陵王詩棲情/閑物外書奠髙山大川世説王子敬云從)
(山隂道上行山川自相暎發使人/應接不暇劉刪詩山河若近逺)晴初景靄新(王胄詩/初晴物)
(候凉夕景照山莊唐太宗詩晚霞聊自怡初晴彌可喜/庾信喜晴詩比日思光景今朝始暫逢王筠夕霽詩遥)
(峯凝/翠靄)芳郊花栁遍(費昶詩芳郊拾翠人迴袖捲芳春應/璩書逍遥陂塘之上吟詠花栁之下)
(隂鏗詩鷲/嶺春光遍)何處不宜春(庾信詩何處似封候荆楚嵗時/記立春日悉剪綵為燕以戴之)
(帖宜春二字梁元/帝詩匹栁復宜春)
　　王適(幽州人則天時勑吏部糊名考選人判以求/才俊適與劉憲司馬鍠梁載言相次入第二)
　　　(等官至雍州/司馬参軍)
　　　江濵梅
忽見寒梅樹(隂鏗雪裏梅花詩春近寒雖轉梅/開雪尚飄謝眺詩稠隂結寒樹)開花漢
水濵(沈約詩開花已匝樹庾信賦開花建始之殿落實/睢陽之園左傳楚國方城以為城漢水以為池曺)
(植洛神賦攜漢濵之遊女王羲之/蘭亭詩仰觀天際碧俯視渌水濵)不知春色早(梁簡文/帝詩春)
(色暯宫來先發院邊梅沈約詩春色犯寒來庾信詩春/色方盈野枝枝綻翠英唐太宗詩縈雪臨春岸㕘差間)
(早/梅)疑是弄珠人(韓詩外傳鄭交甫將南適楚遵彼漢臯/臺下乃遇二女佩兩珠如荆雞之卵張)
(衡南都賦遊女弄/珠於漢臯之曲)
　　盧照隣
　　　浴浪鳥
獨舞依盤石(山海經西南有廣都之野鸞鳥自歌鳯鳥/自舞易鴻漸於磐宋玉髙唐賦磐石險峻)
(曺植磐石篇磐石山/巔石飄颻澗底蓬)羣飛動輕浪(潘岳賦陟青林以遊/覽兮樂羽族之羣飛)
(又雀羣飛而赴楹兮沈約水鳥賦竦臆兮/開萍蹙水兮興浪又賦動紅荷於輕浪)奮迅碧沙前(潘岳/賦奮)
(迅泥滓禰衡鸚鵡賦雖奮迅其焉如郭璞江/賦碧沙瀢􁀙而往來謝靈運詩遨遊碧沙渚)長懐白雲
上(鸚鵡賦眷西路而長懐漢武帝秋風辭秋風起兮白/雲飛顔延之歸鴻賦皦㓗登雲侣謝靈運詩託身青)
(雲/上)
　　韋承慶
　　　江樓
獨酌芳春酒(南史謝譓傳不妄交接有時獨酌曰入吾/室者但有清風對吾飲者惟當明月又孔)
(珪傳憑几獨酌傍無雜事陶潛詩歡言酌/春酒謝朓詩不對芳春酒還望青山郭)登樓已半曛
(王粲登樓賦登兹樓以四望兮聊假日以銷憂晉書許邁傳/邁采藥於恒山四面藩之好道之徒欲相見者登樓與)
(語庾信詩酒/曛人半醉)誰驚一行鴈衝斷過江雲(庾信詩雲歸一/鴈征又可憐數)
(行鴈㸃㸃逺空排沈約詩離離鴈/度雲朱超詠石詩孤生若斷雲)
　　李乂
　　　元日恩賜柏葉應制(魏收柏詩茹/葉輕沉體)
勁節凌冬勁(江淹詩凌風知勁節負雪見貞心左九嬪/柏賦稟天然之貞勁經嚴冬而不零曺毘)
(文凌冬揚芳披雪獨振顔延/之文凉冬氣勁塞外草衰)芳心待歳芳(江淹詩始整/丹泉術終覿)
(紫芳心鮑照詩願君松柏心採照無窮極唐太宗詩歳/隂窮暮紀獻節啓新芳又還將新歳色復結後年茅)
能令人益壽(宋玉髙唐賦延年益夀千萬歳漢武内傳/藥有松柏之膏服之可以延年梁元帝謝)
(賚寳枕啟泰山之藥既使/延齡長生之枕能令益壽)非止麝含香(養生論麝食柏/而香江總詩願)
(奉更衣蘭麝氣恐/君馬到自驚香)
　　閻朝隠(字友倩趙州欒城人連中進士孝弟廉讓/科性滑稽屬詞竒詭為武后所賞累遷給)
　　　(事中預修三教珠英聖厯中轉麟臺少監坐附/張易之徙嶺外景龍時運為著作郎先天中除)
　　　(秘書少監後/貶通州别駕)
　　　奉和登驪山應制(一統志驪山在西安府臨潼/縣東南三里山之麓温泉所)
　　　　(出山左肩曰東繡/嶺右肩曰西繡嶺)
龍行踏絳氣(南史宋武帝紀劉裕龍行虎步視瞻不凡/江淹廬山香爐峯詩絳氣下縈薄白雲上)
(杳㝠王勃採蓮賦憐曙野/之絳氣愛晴天之碧雲)天半語相聞(南史劉訏傳超/超越俗如天半)
(朱/霞)混沌疑初判(鶡冠子無鉤無繩混沌不分淮南子洞/同天地混沌為朴徐陵文設上下之剖)
(判配法象/乎二儀)洪荒若始分(王延壽魯靈光殿賦洪荒朴畧/厥狀睢盱郭璞山海經序隂陽)
(之煦蒸萬/象之區分)
　　武平一
　　　遊涇川琴溪(一統志涇縣在寜國府城南一百/五里本漢縣因涇水為名琴溪在)
　　　　(縣東北二里相傳琴髙控鯉之所髙縣/人有竒術入水不濡乗赤鯉而上昇)
環潭澄曉色(班固辟雍詩注辟雍壅水環之虞騫詩澄/潭寫度鳥諸葛穎詩逺浦澄天色庾闡賦)
(暎燒雲而色暗伏知/道詩曉色暎山爾)疊嶂照秋影(梁武帝詩朝雲生疊/嶂沈約詩山嶂逺重)
(疊王融詩珠露春華返璿霜秋照晚/江淹詩寒郊無留影秋日懸清光)幽致忻所逢(陸雲/詩閒)
(居外物靜言樂幽魏書茹皓傳樹草栽木頗有野致/梁宣帝賦盡登臨之雅致李巨仁詩採藥逢三島)紛
慮自兹屏(詩闗雎序疏包管萬慮其名曰心陶潛詩酒/能祛百慮謝朓詩民淳紛務屏唐太宗賦屏)
(千慮於/巖廊)
　　宋之問
　　　詠省壁畫鶴(舊聞記秘書省内有落星石薛少/保畫鶴賀監草書鄭餘慶畫鳯號)
　　　　(為四絶元和中韓公武為祕書監/挾彈中一鶴之眼時謂之五絶)
粉壁圖仙鶴(顧野王賦圖長袖於粉壁劉孝綽詩浮光/亂粉壁許敬宗賦仙鶴和吟慙八音於雅)
(韻/)昻藏真氣多(水經注石壁崇髙昻藏隠天竹林七賢/論昨於稠人中始見嵇紹昻昻然野鶴)
(之在雞羣論衡水火感動常以真氣/庾信詩空心論佛性真氣辨仙才)鶱飛竟不去(楚辭/鳯鶱)
(翥而飛翔廣韻鶱飛舉貌梁元帝賦青田之鶴晝夜俱/飛世説支道林好鶴時有遺其雙鶴者鎩其翮鶴舒翼)
(懊惋道林曰既有凌霄之姿何可為/人耳目翫乎養令翮成即放飛去)當是戀恩波(阮咸/謝狀)
(登俎之美屢浹於恩波舊唐書樂章仰/荷靈澤悚戀兼盈丘遲詩肅穆恩波被)
　　盧僎
　　　題殿前桂葉
桂樹生南海(楚辭桂樹叢生兮山之幽呉均詩桂樹多/芳根書導黒水至於三危入於南海詩至)
(於南海史記南越尉陀傳置桂林南/海象郡陸雲詩南海既賔爰戢干戈)芳香隔逺山(南方/草木)
(狀耶悉茗花茉莉花皆自西國移植於南海南人憐其/芳香競植之秦嘉詩芳香去垢穢庾信詩巖深桂絶香)
(蔡邕表山川脩隔李白詩鄉路/逺山隔何遜詩天暮逺山青)今朝天上見(詩以永今/朝梁簡文)
(帝詩採艾亦今朝古詩天上何所有庾/信詠舞詩已曽天上學詎是世中生)疑是月中攀(虞/喜)
(安天論俗傳月中仙人桂樹今視其初生見仙人之足/漸已成形桂樹後生焉酉陽雜爼月中有桂髙五百丈)
(下有一人常斫之樹創隨合其人姓呉名剛西河人有/過謫伐桂梁元帝詩月中含桂樹李德林詩月桂近將)
(攀/)
　　裴延(爵里/無考)
　　　詠剪花
花寒未聚蝶(陶潛詩寒花徒自榮張正見詩寒花暎日/鮮謝朓詩花叢亂數蝶梁簡文帝詩花蝶)
(雨飛/翔)艷色已驚人(七啟艷色過於芙蓉李白詩愛君芙/蓉之艷色江淹詩春花虚艷秋月徒)
(光史記滑稽傳一鳴驚人白居易詩/桂折一枝先許我楊穿三葉盡驚人)懸知陌上栁(庾信/詩懸)
(知曲不誤何遜詩陌上馳驅人徐陵文陌上成隂桑中/可詠薛道衡詩甲荑垂陌栁王維詩青青楊栁陌陌上)
(别離/人)應妬手中春(江總擬漢鐃歌依花似協妬拂草乍/驚媒朱超道剪綵花詩假令春已度)
(終住手中開徐彦/伯詩花移玉樹春)
　　張説
　　　奉裴中書酒
西掖恩華降(漢官儀左右曹受尚書事前世文士以中/書在右因謂中書為右曹又稱西掖劉楨)
(詩隔此西掖垣廣韻掖掖庭也一曰正門之旁小門也/南史虞玩之傳㤙華俱重徐陵文歳降銀車之恩沈佺)
(期詩恩降/五時衣)南宫命席䦨(漢書儒林傳漢建尚書百官府/曰南宫禮記哀公命席又鋪筵)
(席陳尊俎列籩豆梁簡文帝詩酒/闌嘉宴罷虞世南賦髙宴將闌)詎知雞樹後(郭頒魏/晉世語)
(劉放孫資共典樞要夏侯獻曹肇心内不平殿中有雞/棲樹二人相謂此亦乆矣其能復幾指謂中書監劉放)
(中書令孫資盧思道/樂府丰茸雞樹宻)更接鳯池歡(曺植洛神賦無良媒/以接歡兮文選注鳯)
(池中書省也晉書荀朂傳朂自中書監除尚書令人賀/之朂曰奪我鳯凰池諸君何賀耶謝朓詩兹言翔鳯池)
(鳴珮多/清響)
　　　九日進茱茰山詩五首(西京雜記戚夫人侍兒/賈佩蘭説在宫内時九)
　　　　(月九日佩茱茰食蓬餌/飲菊花酒令人長壽)
家居洛陽下(史記田蚡傳進名士家居者貴之又李廣/傳家居數載漢書地理志河南郡縣雒陽)
(注魚豢云漢火行忌水故洛去水/而加佳唐書張説傳説洛陽人)舉目見嵩山(李陵書/舉目言)
(笑誰與為歡晉書明帝紀舉目見日不見長安説文嵩/中岳嵩髙山也明一統志嵩山在登封縣北一十里)
刻作茱茰節(史記司馬相如傳注徐廣/曰戍削言如刻畫作之)情生造化間(世/説)
(孫子荆作詩以示王武子王曰未知文生於情情生於/文莊子以天地為大鑪以造化為大冶夏侯湛東方朔)
(畫像賛神交造/化靈為星辰)
　　　二
黄花宜泛酒(禮記季秋之月鞠有黄華案花古作華江/總九日詩園菊抱黄花四民月令重陽日)
(必以餻酒登髙眺逈以暢秋志採茱茰/甘菊泛酒崔善為九日詩摘來還泛酒)青嶽好登髙(江/淹)
(表仁鑄蒼嶽道括寰海南齊書武帝/紀詔曰九日出商飇館登髙宴羣臣)稽首明庭内(書臯/陶拜)
(手稽首禮記大夫士見於國君君若勞之則還辟再拜王/稽首王褒雲橋館銘明庭朝禮仙官羽衣荀仲舉詩秦)
(臨碣石漢/主幸明庭)心為天下勞(左傳君子勞心小人勞力先王/之制也史記魯世家太王王季)
(文王三王之憂/勞天下乆矣)
　　　三
菊酒攜山客(西京雜記菊花舒時并採莖葉雜黍米釀/之至來年九月九日始熟謂之菊花酒臨)
(海記郡北有湖山毎九日菊酒之辰/讌㑹於此樂府豫章行山客持斧斤)茰囊繫牧童(績齊/諧記)
(汝南桓景隨費長房遊學長房謂曰九月九日汝家當/有災厄急令家人縫囊盛茱茰繫臂上登山飲菊花酒)
(此禍可消列子楊子見梁王曰君見牧羊者乎百羊/而羣使五尺童子荷箠隨之欲東而東欲西而西)路
疑隨大隗(莊子黄帝將見大隗乎具次之山至於襄城/之野七聖皆迷適遇牧馬童子問塗焉非徒)
(知具茨之山又知大隗之所存楊烱少室山/少姨廟碑軒轅之訪大隗先求牧馬之童)心似問鴻
䝉(莊子雲將東遊適遭鴻䝉雲將曰朕願有問也今我/願合六氣之精以育羣生為之奈何鴻䝉曰吾勿知)
(又三年東遊而適遭鴻䝉雲將曰吾遇天難願/問一言鴻䝉曰意心養汝徒處無為而物自化)
　　　四
九日重陽數(魏文帝書嵗往月來忽復九月九日九為/陽數而日月並應俗嘉其名以為宜於長)
(乆庾肩吾九日詩獻壽重陽節/梁簡文帝九日詩是節協陽數)三秋萬寳成(梁元帝纂/要秋曰三)
(秋虞世南秋賦對三秋之爽節王勃序時惟九月序/屬三秋莊子正得秋而萬寳成張協詩時至萬寳成)時
來謁軒后(陶潛詩時來茍㝠㑹宛轡憩通衢曺植詩謁/帝承明廬史記五帝紀黄帝者少典之子姓)
(公孫名曰軒轅張鷟仙都/山銘永懐軒后功成此地)罷去坐蓬瀛(拾遺記昆臺之/上有垂白之叟)
(宛若少童歴蓬瀛而超碧海劉孝/綽詩無因追羽隔及爾宴蓬瀛)
　　　五
晚節歡重九(鮑照詩晚節從世務王僧孺詩晚節拂秋/華陶潛九日間居詩序余閒居愛重九之)
(名王筠詩重/九帷嘉節)髙山上五千(爾雅山大而髙曰崧注今中/岳崧髙山蓋依此名白虎通)
(中央之岳獨髙故曰崧髙山楊烱少/室山少姨廟碑直上五千去天三百)醉中知遇聖(魏志/徐邈)
(傳為尚書郎時科酒禁邈私飲沈醉校事趙逹問以曹/事邈曰中聖人達白之太祖甚怒鮮于輔進曰平日醉)
(客謂酒清者為聖人濁者為賢人邈偶醉言爾庾/信詩美酒還㕘聖莊子萬世之後而一遇大聖)夢裏
見尋仙(江總詩幽蘭度曲不可終陽臺夢裏自應通郭/璞詩尋仙萬餘日今乃見子喬神仙傳漢武上)
(嵩山使董仲舒東方朔等齋潔思神至夜忽見有仙人/長二丈武帝禮而問之曰吾九嶷之神也聞中岳石上)
(葛蒲一寸九節可以/服之長生故來採耳)
　　元萬頃(洛陽人後魏景穆皇帝之裔起家通事舍/人因從英國公李勣出征坐流嶺外赦還)
　　　(為北門學士則天/時遷鳯閣侍郎)
　　　春日池臺
日影飛花殿(班固西都賦激日影而納光張協七命浮/蟻星拂飛花萍接梁簡文帝賦玩飛花之)
(度/窓)風文積草池(庾丹詩風至水迴文唐太宗小池賦疊/風文兮連復連西京雜記積草池中有)
(珊瑚樹髙一丈二尺庾信詩/翻逢積草浪更識昆明灰)鳯樓通夜敞(鮑照詩鳯樓/十二重顧野)
(王詩鳯樓臨廣陌拾遺記漢明帝以文梓為船木蘭為/柂刻飛鸞翔鷁節於船首隨風輕漾畢影忘歸乃至通)
(夜古讀曲歌通/夜語不息)虬輦望春移(陸雲九愍結垂雲之翠虬駕/琬琰之玉輿西京記西京禁)
(苑内有望春宫在髙原之上東臨灞滻湘東/王春日詩徒望春光新曺植詩輕輦隨風移)
　　杜甫
　　　即事
百寳装腰帶(禹玉牒辭祝融司方發其英沐日浴月百/寳生崔液詩刻像圖形七寳装晉書輿服)
(志古者貴賤皆執笏其有事則搢之於腰/帶謝惠連詩腰帶准疇昔不知今是非)真珠絡臂鞲
(魏畧大秦國出明珠夜光珠真白珠後漢書馬皇/后紀江褠臂衣今之臂鞲以縳左右手於事便也)笑時
花近眼(劉孝威詩紗輕笑眼來/庾信詩山花即眼前)舞罷錦纒頭(周南詩舞/罷鸞自羞)
(唐書郭子儀傳魚朝恩出羅錦二百匹為子儀纒頭之/費太平御覽舊俗賞歌舞人錦綵置之頭上謂之纒頭)
　　　客中作
江碧鳥逾白(劉刪詩江連巫峽長帶天澄迥碧詩/白鳥翯翯曺植賦白鳥戯於西渚)山青
花欲燃(何遜詩天暮逺山青盧照隣序桂白山青宜王/孫之攀折梁元帝詩林間花欲燃庾信詩山花)
(熖火/燃)今春看又過(沈約詩今春蘭蕙草崔敏/童詩一年又過一年春)何日是歸
年(孔德紹詩他鄉何日歸/劉孝威詩角馬無歸年)
　　　絶句
遲日江山麗(詩春日遲遲宋之問詩彩雲歌處斷遲日/舞前留栁䛒詩四望江山春謝靈運詩白)
(日麗/江臯)春風花草香(管子春風風人梁簡文帝詩春日春/風過陸罩詩徘徊花草合晉白紵舞)
(歌陽春白/日風花香)泥融飛燕子(古詩思為雙飛燕銜泥巢君屋/隋文帝詩宫木隂濃燕子飛)
沙暖睡鴛鴦(梁元帝鴛鴦賦朝浮兮浪華夜集兮江沙/詩鴛鴦于飛埤雅雄鳴曰鴛雌鳴曰鴦古)
(歌辭鴛鴦七十/二羅列自成行)
　　　絶句六首
日出籬東水(詩日出有曜淮南子日出於暘谷浴於咸/池拂於扶桑是謂晨明孟浩然詩日出氣)
(象分始知江湖濶陶/潛詩采菊東籬下)雲生舍北泥(梁簡文帝詩交門光/景麗祈年雲霧生裴)
(讓之詩絶野寒雲生南史謝𢎞㣲傳謝混謂凱之曰建/昌國禄本應與北舍共之國侯既不厝意今可依常分)
(送北舍𢎞/㣲本家也)竹髙鳴翡翠(沈佺期賦凉風生於髙竹説文/翡赤雀翠青雀埤雅翠鳥咸謂)
(之翡翠郭璞詩翡翠/戲蘭苕容色更相鮮)沙僻舞鵾雞(鮑照賦飛雰馳霰飄/沙舞蓬楚辭鵾雞啁)
(唽而悲嗚注鵾雞似鶴黄白色/公孫乗月賦鵾雞舞於蘭渚)
　　　二
藹藹花蕊亂(廣韻晻藹樹繁茂何晏賦結實商秋敷華/青春藹藹萋萋馥馥芬芬束晳詩其林藹)
(藹廣韻花外曰萼花内曰蕊本草石蕊其/狀如花蕊梁簡文帝樂府新苑厯亂開)飛飛蜂蝶多
(曺植詩拔劒捎羅網黄雀得飛飛梁武帝樂府飛飛雙/蛺蝶圖繪寳鑑嗣滕王湛然善畫花鳥蜂蝶張正見詩)
(飛多花/逕深)幽棲身懶動(唐書明皇紀有嘉遯幽棲養髙不/仕者州牧各以名薦謝靈運詩資)
(此永幽棲易君子安其身而後動北齊書李繪/傳下官膚體疎懶蕭子良文已出馳動入寂定)客至欲
如何(詩有饛簋飱箋飱者客始至主人所致之禮也史/記亷頗傳復用為將客又復至庾肩吾詩蘭堂上)
(客至詩如何如何忘我實多鮑照登/大雷岸與妺書去親為客如何如何)
　　　三
急雨捎溪足(爾雅瀑雨謂之涷注今江東呼夏月暴雨/為涷雨南史任昉傳風雨急而不輟其音)
(韻㑹捎掠也魏徴詩風捎幽渚/荷爾雅水注川曰溪又趾足也)斜暉轉樹腰(梁簡文帝之/賦看斜暉)
(度寮徐陵春日詩岸水帶斜暉徐彦伯賦天/旋日轉庾信詩上林栁腰細新豐酒逕多)隔巢黄鳥
並(廣韻鳥在木上曰巢在穴曰窠詩維鵲有巢又綿蠻/黄鳥虞炎詩黄鳥度青枝梁簡文帝詩分花出黄鳥)
(廣韻並/比也)翻藻白魚跳(盧照隣詩雲花江上翻詩魚在在/藻蘇頲詩戲藻嘉魚樂棲梧髙鳯)
(飛西都賦發蘋藻以潛魚古史白魚入舟舊唐/書髙駢傳魚跳鼎釡劉孝威詩游魚或自跳)
　　　四
鑿井交㯶葉(莊子鑿井而飲爾雅交加參錯也呉若本/杜注交椶作井綆也趙注蜀有鹽井雨露)
(之水落其中則壊新鑿井時則交㯶葉以覆之廣雅并二/閭㯶也廣志㯶葉似車輪乃在巔下有皮纒之附地起)
(旬一采轉/復上生)開渠斷竹根(魏志牽招傳鑿源開渠注水城/内江賦觸澗開渠范雲詩開渠)
(納秋水陳後主採桑曲柯新攀易斷南史明僧紹傳賜/竹根知意笋籜冠隠者以為榮焉庾信詩山盃奉竹根)
扁舟輕褭纜(史記貨殖傳范蠡乗扁舟浮於江湖朱超/道詩扁舟已入浪庾信賦吹落葉之扁舟)
(庾肩吾詩浪湧燕舟輕鮑令暉詩褭/褭臨窓竹梁簡文帝詩卧石藤為纜)小徑曲通村(王勃/詩小)
(徑偏宜草法言或曰焉得直道而由諸曰塗雖曲而通/諸夏則由諸川雖曲而通諸海則由諸王洙杜工部詩)
(史舊集序入蜀卜居成都浣/花里又杜甫詩集有江村詩)
　　　五
舍下笋穿壁(謝靈運遊名山志始寧又北轉一汀十里/直指舍下梁簡文帝詩横階入細笋左傳)
(篳門閨竇之人注閨竇小户穿壁為户狀如圭也西京/雜記匡衡勤學而無燭隣舍有燭乃穿壁引其光以書)
(暎其光/而讀之)庭中藤刺簷(梁簡文帝詩雜蕊暎南庭庭中光/累媚梁武帝子夜四時歌庭中花)
(照眼梁元帝詩桂影侵簷進藤枝繞檻長廣韻刺穿也/爾雅檐謂之樀疏屋簷一名樀一名屋梠一名宇説文)
(簷㮰也/櫩同)地晴絲冉冉(江淹賦蕪階翠地間居賦㣲雨新/晴梁武帝詩晻曖曯遊絲沈約詩)
(遊絲暎空轉蔡邕賦脩長/冉冉曺植詩柔條紛冉冉)江白草纎纎(説文江水出蜀/湔氐徼外㟭山)
(庾信詩寒沙兩岸白沈炯幽庭賦草纎纎而垂緑樹搔/搔而落花詩摻摻女手傳摻摻猶纎纎也道德指歸論)
(近習/纎纎)
　　　六
江動月移石(尚書注江以南凡水皆呼曰江禮記仲冬/之月水泉動何遜宿南洲浦詩江月初三)
(五盧照隣詩江月夜臨空論衡湍瀨之流沙石轉/而大石不移鮑照詩瑶波逐月開霞石觸峯起)溪虚
雲傍花(釋慧標詩銀溪錦磧明莊子川竭而谷虚江淹/詩赤玉隠瑶溪雲錦披沙汭元傑文又有古木)
(倒傍絶壁無名氏子夜歌白雲停隂/岡丹華耀陽林江淹詩雲煦江上花)鳥棲知故道(王粲/槐賦)
(鳥願棲而投翼繁欽暑賦鳥張翼而近棲梁宣帝賦靈/木之所自生瑞鳥之所棲宿陶潛歸去來辭鳥倦飛而)
(知還漢書髙帝紀引兵從故/道出曺植詩欲歸忘故道)帆過宿誰家(開河記自大/梁至淮口錦)
(帆過處香聞百里説文宿止也左傳一宿為舍再宿為/信宋子侯董嬌嬈不知誰家子提籠行採桑傳燈録師)
(唱誰家曲宗/風嗣阿誰)
　　王維
　　　鳥鳴澗(維本集皇甫嶽雲溪雜題五首之一詩/伐木丁丁鳥鳴嚶嚶顔氏家訓王籍入)
　　　　(若耶溪詩云蟬噪林逾靜鳥鳴山更幽/江南以為文外獨絶爾雅山夾水曰澗)
人閑桂花落(劉孝威詩人閑宇宙中楚辭桂樹列兮紛/敷吐紫華兮布條謝朓詩鳥散餘花落)
夜靜春山空(闗氏易傳畫動六時也夜靜六時也沈約/詩夜靜㓕氛埃郭熈山水訓春山澹冶而)
(如笑劉孝綽詩别待/春山上相看採蘼蕪)月出驚山鳥(詩月出皎兮富嘉謨/詩月出暎層城孤圓)
(上太清庾信詩山鳥一羣驚南史顧歡傳毎/旦出户山鳥集其掌取食嵇康詩山鳥羣飛)時鳴春澗
中(拾遺記胥徒國獻沉鳴石雞常在地中應時而鳴晉/書禮志酌𤣥流於春澗之右詩于以采繁于澗之中)
　　　蓮花塢(維本集雲溪雜題之二爾雅疏李巡曰/芙蕖别名芙蓉江東呼荷菡萏蓮華也)
　　　　(廣韻村塢説文曰小障/也亦作隝音安古切)
日日採蓮去(梁元帝詩春心日日異相和曲江南可採/蓮蓮葉何田田鮑照詩櫂女歌採蓮范雲)
(詩田家/採樵去)洲長多暮歸(詩在河之洲注洲水中可居之地/范雲詩薄暮方歸來徐安貞賦如)
(陽臺之/暮歸)弄篙莫濺水(齊樂府横篙擲去槳方言所以刺/船謂之篙雍州曲緑水濺長袖庾)
(信詩弓衣/濕濺水)畏濕紅蓮衣(江總詩雨駛芳紅濕晚芙謝朓/詩紅蓮揺弱荇庾信詩蓮浦落)
(紅/衣)
　　　鹿柴(維本集輞川詩序余别業在輞川山谷其/遊止有鹿柴木蘭柴注柴土邁切韻㑹山)
　　　　(居以木柵作/砦或作柴)
空山不見人(江淹詩懐此書兮望空山盧思道詩空山/照秋月張説詩空山寂歴道心生易行其)
(庭不見/其人)但聞人語響(詩我聞其聲子夜歌中宵無/人語蜀後主傳注思聞嘉響)返景
入深林(四時纂要日西落光返照於東謂之返景荀子/芷蘭生於深林非以無人而不芳漢書嚴助傳)
(輿轎而隃領拕舟而入水行/數百千里夾以深林叢竹)復照青苔上(謝朓詩山光/晚餘照遊名)
(山記石簣山縁崖而上髙百丈許悉青苔無别/草木江淹賦嗟青苔之依依兮無色類而可芳)
　　　臨湖亭(維本集輞川雜題之二裴/迪和北垞詩結宇臨欹湖)
輕舸迎仙客(晉書陶輿傳率輕舸出上流庾信詩石崇/迎客至傅汝礪詩石上毎同仙客坐花間)
(猶恐世/人尋)悠悠湖上來(詩悠悠斾旌張説詩心隨湖水共/悠悠淮南子林中不買薪湖上不)
(鬻魚李白詩/曙色湖上來)當軒對尊酒(拾遺記白帝子歌曰璇宫夜/靜當軒織王績詩日照當軒)
(影裴迪和詩當軒彌滉漾陸機樂府對酒宴同聲後漢/書孔融傳嘗嘆曰坐上客常滿尊中酒不空吾無憂矣)
(張正見詩前/有一尊酒)四面芙蓉開(江總詩山雲四面通庾信詩/春窓四面開劉楨詩芙蓉散)
(其華杜審言詩/荷芰水亭開)
　　　南垞(維本集自序輞川山谷有南垞欒頭灣與/裴迪閑賦元和志吕母垞在鄆州壽張縣)
　　　　(東南三十五里後漢東海吕母合衆於/此兖州人謂城實中曰垞音直加反)
輕舟南垞去(戰國䇿乘夏水浮輕舟南都賦爾乃撫輕/舟兮浮清池亂北渚兮掲南涯裴迪和詩)
(孤舟信風泊南垞湖水/岸李白詩舟從廣陵去)北垞淼難即(裴迪和詩南山北/垞下王僧孺詩長)
(川杳/難即)隔浦望人家(梁元帝文分珮隔浦宋之問詩可憐/江浦望不見洛陽人史記六國表詩)
(書所以復見者多藏人家/庾信賦名為野人之家)遥遥不相識(左傳逺哉遥遥/盧照隣詩遥遥)
(翠幰沒金堤謝尚詩車馬不相識/梁元帝烏棲曲還欲令人不相識)
　　　欒家瀨(文選注瀨水/流沙上也)
颯颯秋雨中(楚辭風颯颯兮木蕭蕭文心雕龍春日遲/遲秋風颯颯禮記仲秋行春令則秋雨不)
(降沈佺期詩/海氣如秋雨)淺淺石溜瀉(九歌石瀨兮淺淺戰國策韓/王曰成臯石溜之地也寡人)
(無所用之注石溜猶言石田非膏壤也謝/朓詩淵淵石溜淺王融詩潺湲石溜瀉)跳波自相濺
(張華詩浮醪隨觴轉素蟻自跳波蘇味道詩温/液吐涓涓跳波急應弦雍州曲緑水濺長袖)白鷺驚
復下(爾雅注白鷺頭翅背上皆有長翰毛劉孝威詩白/鷺隠青苗江總詩驚鷺一羣起列子明旦之海上)
(鷗鳥舞而不下宋之/問詩鷺下驚濤鶩)
　　　北垞(韻㑹宅古作垞王維詩有南垞北垞/注入聲俗讀若茶舊註垞音茶丘名)
北垞湖水北(東陽記北山有湖有徐公者嘗至此處見/湖水湛然楊泉五湖賦追湖水而往通蓬)
(萊與瀛洲京口記龍目湖改名丹徒今水北注江也/劉孝威登山望湖北詩堂皇更隠暎松灌雜交加)雜
樹暎朱欄(謝朓詩芊眠起雜樹沈約詩雜樹共冬/榮王勃秋夜山髙宴集序分欄間植)逶迤
南川水(張九齡詩逶迤洲渚間喬知之詩逶迤合晶光/梁簡文帝與蕭臨川書分竹南川剖符千里謝)
(朓詩解劒北宫/朝息駕南川涘)明㓕青林端(邢邵詩燈光明且㓕陶𢎞/景書青林翠竹四時俱備)
(謝莊詩餘日照青林張充與王/儉書弱霧輕烟乍林端而奄藹)
　　　竹里館(唐書文藝傳王維别/墅在輞川有竹里館)
獨坐幽篁裏(阮籍詩獨坐空堂上盧照隣詩獨坐一園/春楚辭余處幽篁兮終不見天王逸注幽)
(篁竹林也北史楊愔傳愔一門四世同居庭前有柰樹/實落地羣兒咸爭之愔頺然獨坐其季父暐見之大用)
(嗟異宅内有茂竹遂為愔於/林邊别葺一室命獨處其中)彈琴復長嘯(尚書大傳子/夏曰退而巖)
(居作壤室彈琴其中以歌先王之風楚辭臨深水而長/嘯南史袁粲傳粲家居負郭毎䇿杖逍遥郡南一家頗)
(有竹石粲率爾步往亦不通/主人直造竹下嘯詠自得)深林人不知(淮南小山招/隠士虎豹兮)
(岤叢薄深林兮人上慓梁簡文帝詩林/深人至稀晉書王羲之傳人那得知)明月來相照(李/陵)
(詩明月照户樞魏文帝詩明月皎皎/照我床嵇康詩開軒户肅清朗月照)
　　　闕題
荆谿白石出(一統志荆谿在宜興荆南山北上通蕪湖/下注震澤逹松江而入於海名山志芙蓉)
(渚有聳石形如初/生芙蓉色皆青白)天寒紅葉稀(魏志管寧傳注焦先自/作一蝸牛廬靜掃其中)
(營木為牀布草蓐其上天寒時搆火以自炙蔡邕詩枯/桑知天風海水知天寒梁簡文帝詩紅葉影飛缸張説)
(詩園紅/柿葉稀)山路元無雨(劉敬叔異苑㑹稽天台山路遐逺/夏侯湛山路吟陟山路兮遐征北)
(史呉遵世傳齊文襄遊東山有雲起恐雨廢射戲使筮/遇剥遵世云坤為地土制水故知無雨虞世南出山雨)
(後詩雨歇/連峯翠)空翠濕人衣(謝靈運詩空翠難強名漁釣易/為曲陳後主詩歇霧含空翠張)
(正見詩櫂舉濕春衣/庾信詩人衣香一園)
　　崔國輔
　　　少年行(樂府遺聲遊俠三十一曲有少年行古/樂苑結客少年場言少年時結任俠之)
　　　　(客為遊樂之場終而/無成故為此曲也)
遺却珊瑚鞭(晉書吕纂載記胡安得珍珠簏琉璃榼珊瑚/鞭馬腦椀梁元帝詩宛轉青絲鞚照耀珊)
(瑚/鞭)白馬驕不行(曺植詩白馬飾金羈連翩西北馳張説/詩林間艷色驕天馬易不行而至)
章臺折楊栁(漢書張敞傳走馬章臺街注在長安中事/文類聚張敞走馬街有栁唐時謂之章臺)
(栁唐書樂志梁樂府有歌云上馬不捉鞭反抝楊/栁枝此出北國即鼓角横吹曲折楊栁枝是也)春日
路傍情(梁元帝詩春日春風過陳後主折楊栁詩楊栁/動春情梁簡文帝詩真成恨不已願得路傍兒)
　　裴迪(闗中人初與王維崔興宗居終南同倡和天/寳後為蜀州刺史與杜甫李頎友善嘗為尚)
　　　(書省/郎)
　　　華子岡
落日松風起(謝靈運撰征賦望新晴於落日陳後主詩/一峯遥落日張正見詩松吟欲舞風蕭詮)
(詩深澗響松風陶潛詩凉/風起將夕夜景湛虚明)還家草露晞(庾信春賦百丈/山頭日欲斜三)
(晡未醉莫還家王粲詩下船登髙防草露濕我衣王融/曲水詩序草露之滋方渥詩白露未晞曺植詩始出嚴)
(霜結今來白露晞謝/朓詩塗塗露晩晞)雲光侵履跡(呉邁逺詩緑樹揺雲/光江總詩庭暉連樹)
(彩簷影接雲光庾肩吾詠草詩全由履跡/少并欲上堦生張正見詩春苔封履跡)山翠拂人衣
(蕭子鈞詩山翠餘烟積庾肩吾詩山翠下添流楊惲報/孫會宗書拂衣而起奮袖低昻梁元帝詩臨池影入浪)
(從風香/拂衣)
　　　茱茰沜
飄香亂椒桂(王筠詩香氣飄當軒清張正見詩飄香入/桂舟劉向九歎椒桂羅以顛覆兮鹽鐵論)
(山林不讓椒/桂以成其髙)布葉間檀欒(張衡西京賦吐葩揚榮布葉/垂隂枚乗兔園賦脩竹檀欒)
(夾水碧鮮謝朓/詩檀欒䕃脩竹)雲日雖迴照(曺植詩脩坂造雲日謝靈/運詩江山共開曠雲日相)
(照媚張正見詩/髙峯落迴照)森沉猶自寒(鮑照詩銅谿晝森沉/江總詩披逕憐森沉)
　　　欹湖
空濶湖水廣(李百藥洞簫賦對吟空濶之情復感神仙/之術謝朓樂府蒲生廣湖邊托身洪波側)
(張正見詩水廣南山暗杖䇿出/蓬門唐太宗詩水廣櫂歌長)青熒天色同(班固西都/賦碝磩彩)
(緻琳珉青熒陶潛詩髙柯擢條幹逺眺同天色梁元帝/詩水際合天色虹光入浪浮諸葛頴詩遥村含水氣逺)
(浦澄/天色)艤舟一長嘯(史記項羽紀烏江亭長檥船待注南/方人謂整船向岸曰檥陳後主詩人)
(喧船艤岸風細錦帆斜廣韻檥同艤晉書王廙傳嘗從/南下迅風飛帆倚舫樓長嘯神氣超逸左思詩長嘯激)
(清/風)四面來清風(子夜歌髙堂不作壁招取四面風謝朓/詩四面動清風朝來起寒色何劭詩閑)
(房來清風廣/庭揚素華)
　　孟浩然
　　　北澗泛舟
北澗流常滿(王勃淨惠寺碑虹生北澗即挂新旛詩滮/池北流易林褰衣涉河澗流浚多沈約詩)
(惟有清澗流潺湲終不息/諸葛頴詩澗滿新流濁)浮舟觸處通(新語駕馬服牛/浮舟杖檝以代)
(人力謝靈運詩浮舟千仞壑東方/虬詩春雪滿空來觸處似花開)沿洄自有趣(謝靈運/詩山行)
(窮登頓水涉盡洄沿廣韻沿順流而下也洄/逆流王融芳樹曲綺羅已自憐暄風多有趣)何必五湖
中(周禮東南曰揚州其浸五湖呉錄五湖者太湖之别/名謝靈運詩髙蹈七州外拂衣五湖裏古樂府遊戲)
(徘徊五/湖中)
　　　春曉
春眠不覺曉(北堂書鈔杜祭酒别傳曰君曽新作被煖/眠不覺晏起乃歎曰煖眠使人忘起因命)
(著陌上有寒苦人舉被授之讀曲/歌願得連眠不復曙一年都一曉)處處聞啼鳥(徐儀詩/處處敞)
(髙扄流照滿珠庭陳後主詩葉裏/啼鳥送春情庾信詩春山百鳥啼)夜來風雨聲(呉均詩/紫要依)
(夜來清風扶曉發陳後主詩金鞍排夜來詩風雨瀟瀟/劉楨詩風聲一何勁松枝一何盛梁元帝詩風送雨聲)
(遲/)花落知多少(謝朓詩鳥散餘花落梁元帝詩春花落/兮春日暉江淹青苔賦至哉青苔之無)
(用我孰知/其多少)
　　　送朱大入秦
遊人五陵去(沈約詩年春媚遊人尹式詩遊人杜陵北/漢書原涉傳注五陵謂長陵安陵陽陵茂)
(陵昭陵也西京賦南/望杜霸北眺五陵)寳劒直千金(江淹詩延陵輕寳劒/吕氏春秋伍員解其)
(劒以予丈人曰此千金之劒也西京雜記昭/帝時茂陵家人獻劒上銘曰直千金壽萬歳)分手脱相
贈(謝朓詩分手東城闉江總詩分手路悠悠/徐陵詩徒勞脱寳劒張説詩嘗聞寳刀贈)平生一片
心(論語平生之言注平生猶少時陳子昻詩寳劒劒愁/金買生平未許人庾信詩誰知一寸心乃有萬斛)
　　元結
　　　石宫四詠(石宫/無考)
石宫春雲白(蔡凝詩春雲處處生易通卦騐春分正/陽雲出張如積白鵠易説春有白鶴雲)白
雲宜蒼苔(孔稚圭文白雲誰侣沈約詩白雲復離離張/載賦蒼苔汎濫潘岳賦壁衣蒼苔瓦被駁蘚)
拂雲踐石徑(江逌竹賦拂景雲以容與呉均詩車中旌/拂雲孫綽天台山賦踐莓苔之滑石孔稚)
(圭文石徑荒凉徒延佇/鮑照詩鴈行縁石徑)俗士誰能來(孔稚圭文請迴俗/士駕王褒詩結交)
(非俗士晉書嵇康阮籍遊竹林王/戎嘗後至籍曰俗物復來敗人意)
　　　二
石宫夏水寒(王褒詩夏水懸臺際姜皎詩日日芙蓉生/夏水傅咸神泉賦序在冬則温既夏而寒)
(庾信詩中/流覺水寒)寒水宜髙林(王僧孺詩夜風入寒水庾信詩/寒水細澄沙列子遊吾園者不)
(思髙林曠澤謝靈運詩絶/溜飛庭前髙林暎窓裏)逺風吹蘿蔓(陶潛詩平疇交/逺風良苗亦懐)
(新沈約詩香隨逺風入詩籜兮籜兮風其吹/女謝靈運賦蘿蔓絶攀呉均賦叢蘿彌蔓)野客熙清
隂(王勃詩野客思茅宇杜審言詩遊宴成野客周𢎞讓/詩熙然聊自得陶潛詩藹藹堂前林中夏貯清隂陳)
(子昻序參差臺榭/亂山水之清隂)
　　　三
石宫秋氣清(春秋繁露春氣愛秋氣嚴楚辭悲哉秋之/為氣也又泬寥兮天髙而氣淸劉峻詩薊)
(門秋/氣清)清氣宜山谷(春秋繁露天地之化如四時所惡之/風出則為清氣而有殺於俗湛方生)
(詩仲秋有清氣左傳深山窮谷固隂沍寒馮/衍顯志賦陂山谷而間處兮守寂寞而存神)落葉逐霜
風(陸士衡賦飛落葉之漠漠陶潛詩寒風拂枯條落葉/掩長陌王僧孺詩樹影逐風輕張協七命風厲霜飛)
(阮卓詩霜風/秋月暎樓明)幽人愛松竹(陸雲逸民賦詠幽人於鳴琴/釋惠標詩幽人披薛荔戴逵)
(閒遊賛寄心松竹取樂魚鳥梁元/帝書山間芳杜自有松竹之娯)
　　　四
石宫冬日暖(詩冬日烈烈左傳冬日可/愛陳後主詩曖日暖源桃)暖日宜温泉(禇/亮)
(詩梅梁煖日斜許敬宗詩暖日晨光淺傅咸神泉賦序/余所居庭前有湧泉在夏則冷涉冬而温劉逖詩温泉)
(足蕩/邪)晨光靜水霧(陶潛歸去來辭恨晨光之熹㣲謝朓/詩晨光復瀁漭伏挺詩水霧雜山烟)
(王勃詩闗山/晦兮水霧連)逸者猶安眠(陸雲逸民賦世有逸人棲遲/乎一丘北史韓麒麟傳仰遭)
(明時直筆無懼安眠美食徐/陵書門前擾擾我且安眠)
　　王之渙(并州人兄之咸之賁皆有文名天寳間與/王昌齡崔國輔鄭昈聨唱迭和名動一時)
　　　登鸛鵲樓(三體詩注鸛鵲樓在河中府前瞻中/條下瞰大河一統志鸛鵲樓在平陽)
　　　　(府蒲州/城上)
白日依山盡(楚辭白日出之悠悠秦嘉詩曖/曖白日朱超詩落照依山盡)黄河入海
流(書又北播為九河同為逆河入於海水經崑崙墟髙/萬一千里河水出其東北陬屈從其東南流入於渤)
(海物理論河色黄赤衆川之流蓋濁之也/百里一小曲千里一大曲九曲以達於海)欲窮千里目
(史紀貨殖傳耳目欲窮聲色之好鮑照詩/極眺入雲表窮目盡帝州又逺極千里目)更上一層樓
(蜀志諸葛亮傳劉琦將亮遊觀後園共上髙樓梁書陶/𢎞景傳永元初更築三層樓𢎞景處其上弟子居其中)
(賔客至其下孫楚登樓賦有/都城之百雉加層樓之五尋)
　　李白
　　　陪從祖濟南太守泛鵲山湖(李陽冰李翰林集/序天子知其不可)
　　　　(留乃賜金歸之遂就從祖陳留採訪大使彦/允請北海髙天師授道籙於齊州唐書地理)
　　　　(志齊州濟南郡本齊郡天寳元年更名臨淄/五載又更名一統志濟南府禹貢青州之域)
　　　　(漢文帝置濟南國景帝改為濟南郡通典郡/守秦官漢景帝中元二年更名太守唐書百)
　　　　(官志天寳元年改刺史曰太守一統志濼水/自大明湖東北流注華不注山下滙為鵲山)
　　　　(湖又東北/入於濟)
初謂鵲山近(一統志鵲山在濟南府城北二十里俗云/毎歳七八月間烏鵲翔集於此又云扁鵲)
(嘗於此煉丹蕭慤詩泉/鳴知水急雲來覺山近)寧知湖水遥(劉鑠詩誰言長河/遥李嶠詩淼漫烟)
(波濶參差/林岸遥)此行殊訪戴(左傳在此行也晉書王徽之傳/嘗居山隂夜雪初霽月色清朗)
(四望皓然忽憶戴逵逵時/在剡便夜乗小船詣之)自可緩歸橈(世説太丘曰如/此但糜自可何)
(必飯也梁元帝鳥名詩晨/鳬移去舸飛燕動歸橈)
　　　二
湖濶數千里(劉孝威詩雷奔石鯨動水濶牽牛遥拾遺/記員嶠山有方湖周迴千里神異經北方)
(荒中有石湖方/千里岸深五丈)湖光揺碧山(謝朓登山曲瀾光媚碧隄/古西洲曲巻簾天自髙海)
(水揺空碧梁簡文帝/賦逺山碧暮水紅)湖西正有月(神弦曲湖就赤山磯/大姑居湖東仲姑居)
(湖西洞㝠記帝於望鵠臺西起俯月臺/登臺以眺月影入池中因名影娥池)獨送李膺還(後/漢)
(書郭泰傳泰字林宗遊洛陽見洛陽尹李膺膺大竒之/遂相友善後歸鄉里衣冠諸儒送至河上林宗惟與李)
(膺同舟而濟衆賔/望之以為神仙)
　　　三
水入北湖去(書三江既入丹陽郡圖經樂遊苑晉時藥/園元嘉中築堤壅水名為北海水經注濼)
(水出歴縣故城西南泉源湧/出若輪其水北為大明湖)舟從南浦回(陶潛詩目送/回舟逺江淹)
(別賦送君南浦傷如之何王勃/滕王閣詩畫棟朝飛南浦雲)遥看鵲山轉(庾信詠畫/屏風詩上)
(橋還倚望遥看採蓮船沈佺期/詩天流芝蓋下山轉桂旗斜)却似送人來(晉陽秋羅/友以家貧)
(乞禄桓温許而不用後同府人有得郡者温為席送别/友至尤晚問之友答曰首旦出門中道逢一鬼大見揶)
(揄云我只見汝送人作郡何以不見人送汝作郡始/怖終慙不覺淹緩江淹詩含花復含實正待佳人來)
　　　自遣
對酒不覺瞑(魏武帝樂府對酒當歌張正見詩當歌對/玉酒匡坐酌金罍陶潛飲酒詩連林人不)
(覺陸機詩終朝理/文案薄暮不遑瞑)落花盈我衣(梁元帝詩金燈飄落花/庾信馬射賦落花與芝)
(蓋同飛古詩馨香盈懐袖阮籍/詩灼灼西隤日餘光照我衣)醉起步溪月(陶潛飲酒/詩班荆坐)
(松下數斟已復醉薛道衡詩/空庭聊步月閒坐獨臨風)鳥還人亦稀(陶潛詩紛紛/飛鳥還又歸)
(去來辭鳥倦飛而知還杜預論水利疏往者東南草創/人稀故得水田之利十洲記巨海中有十洲乃人跡所)
(稀絶/處)
　　　夏日山中
懶揺白羽扇(班婕妤詩動揺㣲風發傅咸羽扇賦呉人/截鳥翼而揺風陸機羽扇賦昔楚襄王㑹)
(於章臺之上宋玉唐勒侍皆操白鶴之羽以為扇語林/諸葛武侯持白羽扇指揮三軍梁簡文帝詩可憐白羽)
(扇却暑/復來氛)躶體青林中(世説劉伶恒縱酒放達或脱衣祼/形人見譏之伶曰我以天地為棟)
(宇屋室為幃衣謝莊詩餘日/照青林呉均詩藹藹隠青林)脱巾挂石壁(北齊書祖鴻/勲傳把臂入)
(林挂巾垂枝江淹詩緬暎石壁/素庾信銘横鐫石壁闇鑿山梁)露頂灑松風(李頎詩露/頂據胡床)
(南史陶𢎞景傳特愛松風庭院皆植松毎聞/其響欣然為樂梁簡文帝詩樹裏識松風)
　　　獨坐敬亭山
衆鳥髙飛盡(淮南子鷹隼鷙則衆鳥散陶潛詩衆鳥欣/有托謝朓詩日出衆鳥散詩有鳥髙飛亦)
(傅于天漢書張良傳鴻鵠髙飛一舉千里古詩願為雙/鴻鵠奮翅起髙飛史記淮隂侯傳髙鳥盡良弓蔵)
孤雲獨去閒(陶潛詩萬族各有托孤雲獨無依常建詩/隠處惟孤雲陶潛詩悠悠東去雲儲光羲)
(詩雲去夕陽過王勃/詩閒雲潭影日悠悠)相看兩不厭(梁簡文帝賦迴照金/屏裏脈脈兩相看魏)
(武帝樂府/山不厭髙)只有敬亭山(一統志敬亭山在寧國府城北/一十里名勝志敬亭山一名昭)
(亭在宛陵宣城縣北即謝朓觀雨賦詩處/謝朓敬亭山詩兹山亘百里合㳫與雲齊)
　　　紫藤樹(角方草木狀紫藤莖如竹根重重有皮/可用以降神本草拾遺紫藤一名招豆)
　　　　(藤/)
紫藤挂雲木(虞炎詩紫藤拂花樹梁簡文帝詩新藤上/挂樓格物總論藤有大小數種皆依附大)
(木蟠曲而上張説東山/記虹泉雷射雲木虚吟)花蔓宜陽春(呉郡諸山志穹窿/山紫藤塢幽深多)
(藤花可掇蘇頲詩藤蔓野人家本草蔓遊藤狀如/寄生著大樹葉如栁春花色紫古詩陽春布德澤)宻葉
隠歌鳥(傅休奕賦長條四布宻葉重隂陸機詩宻葉成/翠幄李頎愛敬寺古藤歌憶昨飛花滿空殿宻)
(葉吹香飯僧遍山海經臷民之國爰有歌舞之鳥/鸞鳥自歌鳯鳥自舞庾信賦鳥囀歌來花濃雪聚)香風
留美人(洛陽伽藍記含風團露流香吐馥謝朓詩香風/蕊上發詩有美一人楚辭望美人兮未來唐太)
(宗詩低枝/暎美人)
　　劉方平
　　　采蓮
落日清江裏(隋煬帝樂府菱潭落日雙鳬舫李嶠詠荷/詩日落蓋隂移鄭愔採蓮曲緑潭采荷芰)
(清江日稍曛杜甫詩清江一曲/抱村流儲光羲詩日落長江裏)荆歌艶楚腰(沈佺期詩/理棹想荆)
(歌梁簡文帝採蓮賦楚王暇日之歡麗人妖艷之質王/勃采蓮賦呉娃楚艶鄭婉秦妍後漢書馬廖傳楚王好)
(細腰鄧鏗詩爭妍學楚腰梁元/帝採蓮賦纎腰東素遷延顧步)采蓮從小慣(漢相如曲/江南可採)
(蓮荷葉何田田梁簡文帝賦迴渡輕船共採新蓮李白/詩憶昔嬌小姿漢書賈誼傳習貫如自然注貫亦習也)
(音工/宦反)十五即乗潮(羅敷行二十尚不足十五頗有餘梁/武帝歌女兒年幾十五六崔國輔詩)
(且泛朝夕潮/荷衣蕙為帶)
　　儲光羲
　　　江西曲
緑江清見底(張子容詩沉沉緑江晚楚辭憑崑崙以澂/霧兮隠岷山以清江湘中記湘水至清雖)
(深五六丈見底陶𢎞景書清流見/底呉均書水皆縹碧千丈見底)髙浪直翻空(郭璞江/賦駭浪)
(暴灑驚波飛薄虞茂詩三山波浪髙駱賔王/詩驚風瑞浪翻隋煬帝望海詩逺水翻如岸)慣是湖邊
住(費昶詩妾家五湖口范雲詩盈盈一水/邊崔顥詩君家住何處妾住在横塘)舟輕不畏風
(戰國䇿乗夏水泛輕舟庾肩吾詩浪湧燕舟輕祖/孫登詩桂舟輕不定梁簡文帝賦畏風多而榜危)
　　　二
逐流牽荇葉(庾肩吾曲水宴詩百戲俱臨水千鍾共逐/流劉孝綽詩山影逐波流謝靈運詩牽葉)
(入松門劉孝威/詩荇蒲浮新葉)沿岸摘蘆苖(沈佺期詩淇上風日好紛/紛沿岸多謝靈運永嘉記)
(百卉正芳聊以小摘供日何遜詩/蘆岸晚脩脩李嶠詩沙鳬隠荻苗)為惜鴛鴦鳥(詩鴛鴦/于飛畢)
(之羅之又鴛鴦在梁埤雅雄鳴曰鴛雌鳴/曰鴦徐陵賦持訝鴛鴦鳥長情真可念)輕輕動畫橈
(劉向文使人泠泠輕輕不使人狂駱賔王詩逗浦木蘭輕/謝惠連詩日落泛澄瀛星羅遊輕橈楚辭九歌蓀橈兮)
(蘭旌注橈/小楫也)
　　　三
日暮長江裏(左傳日云暮矣王粲詩日暮遊西園郭璞/江賦䕃潭隩被長江王績詩宛轉三江裏)
相邀歸渡頭(陳子昻詩還疑赤松子天路坐相邀梁簡/文帝烏棲曲採蓮渡頭擬黄河即今欲渡)
(畏風波張九齡/詩千艘咽渡頭)落花如有意(梁簡文帝序晚花與薰風/俱落庾信賦落花與芝蓋)
(同飛侯夫人詩不及/梅花意春來到處飛)來去逐船流(唐太宗花庭霧詩香/引去來風梁元帝望)
(江中月影詩斜桂逐行船蔡/邕賦乗舫舟而泝湍流兮)
　　　四
隔江看樹色(謝朓詩雲中辨江樹宋之問詩江樹逺含/情何遜詩山烟含樹色江水暎霞鮮江淹)
(詩風光/多樹色)沿月聴歌聲(李嶠詩影揺江浦月香引棹歌風/陶潛詩清歌散新聲庾信詩歌聲)
(上扇月沈佺期詩還如/流水曲日晚棹歌聲)不是長干住(左思呉都賦長千/延屬飛甍舛互注)
(建業南五里有山岡其間平地吏民雜居曰長干中有/大長干小長干皆相連大長干在越城東小長干在越)
(城西庾信怨歌行家在金陵縣前嫁得/長干少年圖經長干里去上元縣五里)那從此路行(漢/書)
(郊祀歌泛泛滇滇從髙斿殷勤北/路臚所求宋之問詩晨拂鳥路行)
　　王昌齡
　　　朝來曲
月昃鳴珂動(劉孝綽望月詩金虎西南昃岑安卿詩月/昃半樓明何遜詩下坂聴鳴珂徐陵詩飛)
(蓋響/鳴珂)花連繡户春(崔湜詩庭際花飛錦繡合李嶠詩花/明玉井春徐彦伯詩花移玉樹春鮑)
(照賦瞰東西之繡户沈約詩鳴珠簾於繡户散/芳塵於綺席沈佺期古鏡歌繡户徘徊明月光)盤龍玉
臺鏡(庾信詩盤龍明鏡餉秦嘉世説温公從姑有一女/屬公覔婚公宻有自婚意答云佳婿難得但如嶠)
(比云何少日報云已覔得婚處因下玉鏡臺一枚既婚/女笑云我固疑是老奴玉鏡臺是公北征劉聰所得)
惟待畫眉人(漢書張敞傳敞為婦畫眉長安中傳張京/兆眉憮有司以奏上問之對曰臣聞閨房)
(之内夫婦之私/有過於畫眉者)
　　丘為
　　　左掖梨花(史記天官書太㣲南四星執法中端/門門左右掖門漢書髙后紀朱虚侯)
　　　　(章入未央宫掖門注非正門/而在兩旁若人之臂掖也)
冷艷全欺雪(陸雲詩瓊華玉艷張説文蘭薰雪艷王融/詠梨花詩芳春照流雪駱賔王詩聚花如)
(薄/雪)餘香乍入衣(西京雜記趙飛燕女弟設緑熊席雜薰/諸香一坐此席餘香百日不歇隋煬帝)
(詩浮香飄舞衣王勃詩花香染/别衣梁元帝詩梅花任入衣)春風且莫定(劉希夷詩/緗綺弄春)
(風唐太宗花庭霧詩香引去來風劉憲詩/芳風揺蕩雪花飛謝貞詩風定花猶落)吹向玉階飛
(詩籜兮籜兮風其吹女武后詩花須連夜發莫待曉風/吹陸雲詩陟彼玉階庾信詩玉階風轉急劉孝綽詠梨)
(花詩因風/似蝶飛)
　　賈至
　　　白馬
白馬紫連錢(詩有客有客亦白其馬曺植白馬篇白馬/飾金羈爾雅青驪驎驒注色有深淺斑駁)
(隠隣今之連錢驄梁元帝/紫騮馬詩金絡鐵連錢)嘶鳴丹闕前(陳後主詩驚風/起嘶馬説文嘶)
(馬鳴也詩蕭蕭馬鳴范雲詩翩翩朱蓋轉蕭蕭良馬/鳴唐太宗詩爽氣浮丹闕庾肩吾詩車迴雙闕前)聞
珂自蹀躞(通典鵰入海化為玳可為馬勒謂之珂説文/珂石次玉者爾雅翼貝大者謂之珂黄黒色)
(可以飾馬勒張華詩乗馬鳴玉珂卓文君白頭吟/躞蹀御溝上溝水東西流呉均詩蹀躞青驪馬)不要
下金鞭(沈烱詩夾道耀金鞭楊烱詩夜玉粧車軸秋金/鑄馬鞭劉孝儀謝賜馬啟長揪可走不假幽并)
(之/策)
　　祖詠
　　　終南山望餘雪(有司試此題詠賦四句/即納或詰之曰意盡)
終南隂嶺秀(詩終南何有西都賦表以太華終南之山/説文隂闇也水之南山之北也孫綽太平)
(山銘秀嶺樊緼竒峯挺/崿支遁詩秀嶺攅嘉樹)積雪浮雲端(宋玉賦其隂則積/雪凝霜露露生焉)
(陸機詩仰憑積雪巖俯涉堅冰川古善/哉行遊戲雲端謝朓詩雲端楚山見)林表明霽色(謝/朓)
(詩林表呉岫㣲張正見詩燒田雲色暗古樹雪花明南/史宋孝武紀三月乙未建牙於軍門景色開霽孫逖詩)
(逶迤霽色/繞江山)城中増暮寒(費㫤詩秋氣城中冷嵇含賦夫/閏於夏則崇暑在冬則増寒鮑)
(照詩幽庭/憐夕寒)
　　陸海(餘慶孫有才思與陳子昻盧藏用為方外十/友工五言為賀知章所賞性巖峻自省郎出)
　　　(牧潮/州)
　　　題奉國寺
新秋夜何爽(庾信詩新秋似舊秋張正見詩髙軒揚麗/藻自是賦新秋張協詩秋夜凉風起謝莊)
(表夕爽選政/昃旦調風)露下風轉凄(楚辭白露既下百草兮詩風/雨凄凄陶潛詩靡靡秋已夕)
(凄凄風/露交)一磬竹窓外(徐陵文燃香雨上擊磬雲中顧况/詩一聲清磬發孤烟陽休之詩日)
(照前窓竹隂鏗詩棟裏/歸雲白窓外落暉紅)千燈花塔西(庾信詩五香芬紫/府干燈照赤城又)
(千柱蓮花塔盧思/道詩日落寳壇西)
　　　題龍門寺(一統志河南府城西南龍門山一名/伊闕大禹疏龍門伊水出其間白居)
　　　　(易記龍門十寺遊/觀之盛香山為冠)
窓燈林靄裏(習鑿齒詩煌煌閒夜燈脩脩樹間亮/張充書弱霧輕烟乍林端而菴靄)聞磬
水聲中(法苑珠林東晉初沙門帛道猷聞天台石梁終/古無度乃掲錫獨往夜宿梁東便聞西寺磬聲)
(經吹陶潛别傳淵明嘗/聞田水聲倚杖聴之)更與龍華㑹(荆楚歳時記四月/八日諸寺各設齋)
(以五香水浴佛作龍華㑹/以為彌勒下生之徴也)罏烟滿夕風(劉孝威詩燭避/窓中影香迴爐)
(上烟梁簡文帝詩珠簾/迎曉日金華拂夜風)
　　顔真卿
　　　夜集聨句
寒花䕶月色(張協詩寒花發黄采秋草含緑滋張正見/詩寒花暎日鮮晉書王徽之傳嘗居山隂)
(夜雪初霽月色清朗四望皓/然劉孝綽詩月色度雲來)墜葉占風音(謝靈運賦送/墜葉於秋宴)
(梁書王僧孺傳秋葉晚傷雜黄紫而俱墜蕭/子良桐賦聳輕條而麗景涵清風而散音)兹夕無塵
慮(蘇武詩歡娯在今夕梁昭明太子七契終無慮/而無營王勃賦鄙塵情於春念擬仙契於秋諾)髙雲
共片心(王融詩響梵髙雲中蕭子良詩氣寒髙雲歛色/遥露已團庾信詩棲心浴日館行樂止雲墟)
　　太上隠者(古今詩話太上隠者人莫知其本末好/事者從問其姓名不荅留詩一絶云)
　　　答人
偶來松樹下(庾信詩古松栽數樹又柏谷移松樹史記/始皇本紀遂上泰山立石封祠祀下風雨)
(暴至休於樹下因/封其樹為五大夫)髙枕石頭眠(後漢書梁冀傳袁著上/書曰大將軍宜遵懸車)
(之禮髙枕熙神晉書孫楚傳楚少時欲隠居謂王濟曰/當枕石潄流誤云枕流潄石南史闗康之傳世居京口)
(寓居南平昌顔延之候之見其散/髮枕一塊白石而卧了不相盻)山中無厯日(沈約詩/山中咸)
(可悦賞逐四時移南史傅昭傳昭十歳於朱雀航/賣歴日袁顗見而竒之徐陵詩立春歴日自當新)寒盡
不知年(庾信行雨山銘開年寒盡正月遊春釋惠/標詠孤石詩中原一孤石地理不知年)
　　錢起
　　　竹間路(案本集藍田/溪雜詠之一)
暗歸草堂靜(孔稚圭北山移文鍾山之英草堂/之靈杜甫詩知汝玉山草堂靜)半入花
源去(宋之問陸渾山莊詩流水看花入案陶潛有桃花/源記梁元帝詩桃花染春源武平一詩雪徑繞花)
(源/)有時載酒來(漢書揚雄傳贊家素貧嗜酒時有好事/者載酒肴從遊學王維詩揚子談經處)
(淮王載/酒過)不與清風遇(詩穆如清風南史謝譓傳入吾室/者但有清風應瑒詩良遇不可值)
　　　江行無題
睡稳葉舟輕(李嶠被詩光逸偷眠稳庾信賦吹落葉之/扁舟飄長風於上游李嶠詩俠客條為劒)
(仙人葉作舟庾肩/吾詩浪湧燕舟輕)風㣲浪不驚(張華詩㣲風揺茝若沈/君攸詩浪息累沙痕)
任君蘆葦岸(西京雜記茂陵文固陽善射雉以青州蘆/葦為弩何遜還渡五洲詩沙汀暮寂寂蘆)
(岸晚脩脩鄭愔/詩岸葦新花白)終夜動秋聲(劉楨贈五官中郎將詩終/夜不遑寐陳後主七夕詩)
(含笑不終夜香風空自停周𢎞讓詩木葉動秋聲/陳後主飲馬長城窟行月色含城暗秋聲雜塞長)
　　　二
咫尺愁風雨(徐幹答劉楨詩雖路在咫尺難涉如九關/杜甫渼陂行咫尺但愁雷雨至詩風雨凄)
(凄沈佺期巫山詩暗谷/疑風雨幽崖若鬼神)匡廬不可登(廬山記匡俗周威/王時人生而神靈)
(廬於此山故取號曰匡廬明一統志江西九江府廬山/在府城南二十五里古南嶂山也周時有匡俗兄弟七)
(人皆有道術結廬於此故名曺植九/愁賦眷浮雲以太息願攀登而無階)祇疑雲霧窟(班彪/北征)
(賦飛雲霧之杳杳魏畧劉雄鳴毎出行/霧中識道不迷時人因謂能為雲霧)猶有六朝僧(唐/汝)
(詢注六朝謂呉東晉宋齊梁陳也六朝僧如惠逺之屬/髙僧傳晉惠逺住廬峯龍泉精舍刺史桓伊又於山東)
(立房殿即/東林寺也)
　　　竹嶼(案本集藍田/溪離詠之一)
幽鳥清漣上(王籍詩鳥鳴山更幽沈約賦天淵池鳥集/水漣漪詩河水清且漣漪謝靈運詩緑篠)
(媚清/漣)興來看不足(晉書王徽之傳乗興而來興盡而返/孟浩然詩清曉因興來乗流越江峴)
(杜甫詩仰面貪看/鳥回頭錯認人)新篁壓水低(王筠詩早蒲欲抽葉新/篁向舒䈚宋之問詩藤)
(隂覆/水低)昨夜鴛鴦宿(鮑照詩昨夜宿南陵詩鴛鴦于飛畢/之羅之嵇康詩鴛鴦於飛肅肅其羽)
(朝遊髙原/夕宿蘭渚)
　　　戲鷗
乍依菱蔓聚(梁簡文帝文露禽乍聚望比翼之翺翔阮/籍詩寒鳥相因依王維詩茭蔓弱難定)
盡向蘆花滅(江總詩蘆花霜外白駱賔王詩鴈起/蘆花晚髙適賦岸草無色蘆花自飛)更喜
好風來(陶潛詩㣲雨從東來好風與之俱陸厥/詩復帶秋風來王臺卿詩風來白華起)數片翻
晴雪(岑參詩對酒雲數片捲簾花萬重陶潛遊斜川詩文/序水鷗乘風以翻飛梁簡文帝詩栁絮飄晴雪隋)
(帝望江南辭絮/飛晴雪暖風時)
　　　石上苔(爾雅藫石衣也注水苔也一名石髮風/土記石髮水衣也青緑色皆生於石)
凈與溪色連(宋之問詩清溪綠潭潭水側脩竹嬋娟同/一色李白詩清溪清我心水色異諸水魏)
(文帝賦溪谷紆以交/錯草木鬰其相連)幽宜松雨滴(隋煬帝詩烟雨更相/宜王維詩颯颯松上)
(雨何遜詩夜雨滴空階/孟浩然詩荷枯雨滴聞)誰知古石上(唐太宗詩古石衣/新苔淮南子石上)
(不生五榖宋之問詩/石上泉聲帶雨秋)不染世人跡(李白詩花將色不染/水與性俱閑司馬相)
(如難蜀父老舟車不通人跡/罕到張協詩溪壑無人跡)
　　　池上亭
臨池構杏梁(楚辭坐堂伏檻臨曲池些庾肩吾詩前對/金精坂倚臨圓水池司馬相如長門賦刻)
(木蘭以為榱兮飾文杏以/為梁謝朓詩杏梁賔未散)待客歸烟塘(史記孟嘗君傳/田嬰使文主家)
(待賔客孫逖詩永夕/卧烟塘蕭條天一方)水上褰簾好(王臺卿詩水上結雲/隂劉憲詩沙頭水上)
(呈風光甄固詩昨夜/褰簾望初逢雙燕歸)蓮開杜若香(隂鏗詩丹井夏蓮開/庾信詩蓮開長倒垂)
(離騷采芳洲兮杜若注杜香草也江淹杜若頌山中杜/若嘉爾翠質不竒不俗載華載實庾信詩春洲杜若香)
　　劉長卿
　　　送靈澈上人(全唐詩注靈澈姓湯氏字澄/源與呉興詩僧皎然齊名)
蒼蒼竹林寺(詩蒹葭蒼蒼鮑泉詩蒼蒼隨逺色名勝志/招隠山有竹林寺舊為戴顒所居顒女捨)
(與曇度為寺梁昭明太子嘗讀/書其中庾信詩猶聴竹林鐘)杳杳鐘聲晚(楚辭日杳/杳以西頺)
(注杳杳逺貌何遜詩杳杳長洲夕/庾信詩隔嶺鐘聲度中天梵響來)荷笠帶夕陽(詩何蓑/何笠爾)
(雅山西曰夕陽庾/信詩夕陽含水氣)青山獨歸逺(髙士傳韓順賛寧極青/山謝朓詩不對芳春酒)
(還望青山郭鄭公超詩舊宅青山逺歸路/白雲深孫逖詩莫愁歸路逺水月夜虚明)
　　郎士元
　　　山中即事
入谷多春興(孔稚圭北山移文鳴騶入谷鶴書赴隴陶/𢎞景尋山誌捫虚蘿以入谷丘為詩方春)
(轉揺蕩孤/興時淹留)乗舟棹碧潯(漢書溝洫志陸行載車水行乘/舟陶潛歸去來辭或棹孤舟楊)
(師道詩聨翩度碧潯陳/子昻詩蜻蜓愛碧潯)山雲昨夜雨(淮南子山雲草莽/庾信詩石影横臨)
(水山雲半繞峯王維詩山/中一夜雨樹杪百重泉)溪水曉來深(房篆詩前溪流/碧水王昌齡詩)
(溪水隨君向北流杜甫詩錦樹/曉來青隋煬帝詩泉吐石溪深)
　　戴叔倫
　　　泊湘口
湘山千嶺樹(君山志君山在府城西洞庭湖中又名湘/山狀如十二螺髻庾肩吾詩湘山轉蔽虧)
(梁簡文帝詩星芒侵嶺樹/張九齡詩月明看嶺樹)桂水九秋波(陸雲喜霽賦戢/流波於桂水兮)
(起芳塵於沉泥杜甫詩朔風吹桂水梁元帝纂要秋月/亦曰九秋南都賦結九秋之増傷七啟九秋之夕為懽)
(未央九歎水波逺以㝠㝠兮𦕈/不睹其東南別賦春水緑波)露重猿聲絶(鮑照謝莊/聨句風輕)
(桃欲開露重蘭未勝駱賔王蟬詩露重飛難進梁元帝/詩寒夜猿聲徹徐嶷詩青壁逓猿聲江淹横吹賦人聲)
(絶馬/跡沉)風清月色多(宋文帝詩林下夕風清梁元帝詩月/殿善風清唐明皇詩桂月先秋冷蘋)
(風向晚清李白詩暫就東山賖月色杜/甫詩中天月色好誰看又月傍九霄多)
　　　闗山月(樂府解題闗山/月傷離别也)
月出照闗山(詩月出皎兮阮籍達莊論月東出日西入/劉楨詩月出照船中古木蘭詩闗山度若)
(飛徐陵詩闗山三/五月客子憶秦川)秋風人未還(漢武帝秋風辭秋風起/兮白雲飛梁武帝七夕)
(詩白露月下團秋風枝上鮮張説詩凡/得幾人還王昌齡詩萬里長征人未還)清光無逺近(梁/簡)
(文帝詩明月吐清光沈約詠月詩洞房殊未曉清光信/悠哉梁武帝詩秋月出中天逺近無偏異梁元帝詩若)
(使月光無逺近應/照離人今暝啼)鄉淚半宵間(謝朓詩試與征途望鄉/淚盡沾衣何遜詩以我)
(辭鄉淚沾君送别衣鮑照擬行路難惆悵徒倚至夜半/徐陵詩今宵花燭淚非是夜迎人㕘同契常在晦朔間)
　　　題天柱山圖(漢書郊祀志上巡南郡至江陵而/東登禮灊之天柱山號曰南嶽注)
　　　　(灊音潛廬江縣天柱山在焉李明詩天柱一/峯擎日月洞門千仞鎖雲雷一統志天柱山)
　　　　(與濳山連其峯最髙道書謂為司𤣥洞天漢/武帝嘗登封兹山祀之以代南嶽魏左慈煉)
　　　　(丹故迹存馬又潛山在安慶府潛山縣/西北二十里與皖公天柱三峯鼎峙)
拔翠五雲中(海賦掎拔五嶽魏書袁翻傳疊千重以聳/翠周禮春官保章氏以五雲之物辨吉㓙)
(水旱降豐荒之祲象舊唐書鄭肅傳天瑞有五色雲人/瑞有鄭仁表王維詩詎有銅池出五雲楚辭歘逺舉兮)
(雲/中)擎天不計功(廣韻擎舉也鮑照詩髙峯插空天後漢/書陳蕃傳不可貲計説文計會也筭也)
(漢書董仲舒傳明/其道不計其功)誰能凌絶頂(古詩誰能别離此謝朓/詩誰能乆京洛抱朴子)
(攬六翮凌虚之用舊唐書李德裕傳維州據髙山絶頂/王褒詩山窓臨紀頂簷溜俯危松杜甫詩㑹當臨絶頂)
看取日升東(徐悱妻劉氏詩無由一共語暫看日升霞/詩如日之升陳子昻詩灼灼青春仲悠悠)
(白日升禮記/日生於東)
　　皇甫冉
　　　同李三月夜作
霜風驚度鴈(劉勰新論霜鴈托於秋風以成輕舉之勢/庾肩吾詩驚鴈避虚弓庾信喜雨詩驚鳥)
(洒翼度濕鴈斷行來/蕭慤詩飛鳥排花度)月露皓疎林(謝朓髙松賦當月露/而留影梁簡文帝賦)
(月露呈曉風栁悲暮謝瞻詩開軒㓕華燭月露皓已盈/阮卓詩髙風應爽節揺落漸疎林上官儀詩月上凈疎)
(林/)處處砧聲發(後漢書桓帝紀郡繇阡陌處處有之梁/簡文帝詩欲知妾不寐城外搗砧聲江)
(總詩偏愁别路搗衣聲後漢/書邊讓傳清聲發而響激)星河秋夜深(河圖括地象/川德布精上)
(為星河杜審言詩宫闕星河低拂樹晉書庾亮傳亮常/在武昌諸佐吏乘秋夜往登南樓南史蕭子顯傳風動)
(春朝月明秋夜杜甫詩夜深殿/突兀劉長卿時帶雨夜鐘深)
　　　山館
山館長寂寂(陸倕詩當衢啟珠館臨下構山楹謝靈運/賦抗北嶺以構館梁簡文帝詩寂寂暮檐)
(響楊素詩寂/寂幽山裏)閑雲朝夕來(王勃詩閒雲潭影日悠悠楊/素詩居山四望阻風雲竟朝)
(夕詩温恭朝夕執事有恪王臺卿/雲歌玉雲初動色金風送影來)空庭復何有(鮑照詩/空庭聚)
(山雀何遜詩空庭秋月華詩何/有何無陶潛詩隔籬復何有)落日照青苔(謝靈運撰/征賦望新)
(晴於落日隋煬帝夏白紵歌菱潭落日雙鳬舫陳書張/貴妃傳朝日初照江淹青苔賦余鑿山楹為室有青苔)
(焉又嗟青苔之依依兮無色類/而可方王樞詩青苔覆寒井)
　　顧况
　　　洛陽陌二首(一統志洛陽本成周地居洛水之/北故曰洛陽洛陽故城在河南府)
　　　　(東周公所營成周也樂府解題漢横吹曲二/十八解李延年造魏晉以來惟傳十曲後又)
　　　　(有闗山月洛陽道/等八曲合十八曲)
鶯聲滿御隄(陳子昻詩鶯聲忽聴新岑參/詩野店臨官路重城壓御堤)隄拂栁絲齊
(唐太宗詩拂浪隄翻栁梁簡文帝詩楊栁亂/成絲攀折上春時司空曙詩栁絲遮綠浪)風送名花
落(虞世南風詩吹花送逺香李白詩名花傾國兩相歡/子夜春歌春風振榮林長恐花落去宋子侯董嬌嬈)
(歌花落/何飄颺)香紅襯馬蹄(李乂詩紅英撲地滿庭香張説詩/林間艷色驕天馬莊子馬蹄可以)
(踐霜雪呉均詩/青荷没馬蹄)
　　　二
珂珮逐鳴騶(本草注珂馬勒轡也釋名珮倍也言其非/一物也楚辭玉佩兮陸離戎昱詩閨中珂)
(珮度空山南史到溉傳毎歳時恒鳴騶枉道以/相存洛陽伽藍記出則鳴騶御道文物成行)王孫結
伴遊(楚辭王孫遊兮不歸春草生兮/凄凄江總詩霜鴈多情恒結伴)金丸落飛鳥(西京/雜記)
(韓嫣好彈常以金為丸所失者日有十餘長安為之語/曰苦飢寒逐金丸庾肩吾謝櫻桃啟同秦人之逐彈似)
(得金丸易飛/鳥遺之音)乘興醉青樓(宋之問詩乘興入幽棲北史/麴允傳南開朱門北望青樓)
(曺植詩青/樓臨大路)
　　　山中夜宿
凉月挂層峯(齊明王詩璧門凉月舉謝朓詩停琴佇凉/月杜甫詩月挂客愁邨宋孝武帝詩層峯)
(亘天維謝惠連/詩參差層峯峙)蘿床落葉重(廣雅女蘿松蘿也李白詩/延蘿結幽居庾信小園賦)
(落葉半床拾遺記虚房冷/而寂寞落葉依於重扄)掩闗深畏虎(劉長卿詩歸卧/掩柴闗錢起詩)
(斜陽且掩闗戰國策猶百獸之畏虎/也杜甫詩月明遊子聲畏虎不得語)風起撼長松(劉楨/賦雲)
(興風起蕭瑟清泠沈約詩忽遇疾風起潘岳/詩長風鼓松柏劉琨答盧諶書繫馬長松下)
　　　江上
江青白鳥斜(謝朓傳惟待青江可望候歸艎於春渚詩振/鷺于飛傳鷺白鳥也疏言亦有斯容則義)
(取潔白故云白鳥也/沈約詩白鳥暎青疇)蕩槳罥蘋花(古樂府艇子打兩槳/羣芳譜蘋一作芣菜)
(一名四葉菜一名田字草葉浮水面根連水底夏秋問/開小白花故稱白蘋其葉攢簇如萍故爾雅謂大者為)
(蘋也劉楨詩蘋藻生/其涯華葉紛擾溺)聴唱菱歌晚(七命川客唱淮南之/曲榜人奏採菱之歌)
(鮑照詩簫弄澄湘北菱歌清/漢南李頎詩菱歌五湖逺)迴塘月照沙(南都賦收驩/命駕分背迴)
(塘梁簡文帝詩迴塘繞碧莎淮南子月照天下/謝朓詩孤月照窓時庾信望月詩夜白不闗沙)
　　韋應物
　　　詠水精(山海經堂庭之山多水玉注水精也廣/雅水精謂之石英格古要論多年老冰)
　　　　(為水/精)
暎物隨顔色(王建水晶詩暎水色不别杜/甫白絲行香汗清塵汙顔色)含情無表裏
(沈約七賢論人本含情情性宜/有所托洛陽伽藍記表裏照徹)持來向明月(沈約望秋/月詩持照)
(明月光鮑泉詩/夕鳥飛向月)的皪愁成水(上林賦明月珠子的皪江/靡師古注的皪光也傅毅)
(舞賦珠翠的皪而照燿兮淮南子方諸見月則津而/為水注拭以向月則水生梁簡文帝銘月暎成水)
　　　詠珊瑚(説文珊瑚似玉/而色赤作樹形)
絳樹無花葉(西京雜記積草池中有珊瑚髙一丈二尺/一本三柯上四百二十六條是南越王趙)
(佗所獻號絳火柏至夜光景照然淮南子崑崙山絳樹/在其南碧樹瑶樹在其北謝朓詩無花復無實述異記)
(珊瑚生海底一樹數十枝/枝間無葉大者髙五六尺)非石亦非瓊(本草瑪瑙非玉/非石自是一類)
世人何處得(晉書石崇傳武帝以珊瑚樹賜之髙二尺/許枝柯扶疎世所罕比述異記鬱林郡有)
(珊瑚市海客市珊瑚處也淮/南子求貨者爭難得以為寳)蓬萊石上生(列子渤海之/東其中有五)
(山焉五曰蓬萊珠玗之樹皆藂生南州異物志珊瑚生/大秦國有洲在漲海中名珊瑚樹洲底有磐石珊瑚生)
(於石/上)
　　　詠瑠璃(魏畧大秦國出赤白黒黄青綠紺縹紅/紫十種瑠璃南州異物志瑠璃本質是)
　　　　(石欲作器以/自然灰治之)
有色同寒冰(傅咸汙巵賦歎春暉之定色越冬冰之至/清拾遺記董偃常以玉精為盤貯冰於膝)
(前玉精與冰同其潔澈曺植/詩寒光避炎暑凉風飄我身)無物隔纎塵(拾遺記孫亮/作瑠璃屏風)
(甚薄而瑩澈毎於月下清夜舒之外望之如無隔揚子/㣲風不起纎塵不形潘尼瑠璃椀賦纎瑕罔麗飛塵靡)
(停/)象筵看不見(梁武帝白紵辭朱絲玉紵羅/象筵沈約詩象筵鳴寳瑟)堪將對玉
人(拾遺記蜀先主甘后玉質柔肌態媚容冶河南獻/玉人髙三尺乃取玉人置后側與玉人㓗白齊潤)
　　　詠琥珀(廣雅琥珀生地中大/如斛削去皮成琥珀)
曽為老茯苓本是寒松液(博物志松脂淪入地中千年/化為茯苓千年化為琥珀淮)
(南子千歳松下有茯苓本草茯苓抱根者名茯神又琥/珀是海松木中津液初若桃膠後乃凝結王屮頭陀寺)
(碑松疎夏寒王勃青苔/賦桂洲含潤松崖秘液)蚊蚋落其中千年猶可覿(説文/秦謂)
(之蚋楚謂之蚊本草物象珀其内自有物命入用神妙/抱朴子松樹之三千歳者其皮中有聚脂狀如龍形名)
(曰飛節芝傅休奕/詩世有千年松)
　　　秋夜
髙閣漸凝露(後漢書樊宏傳重堂髙閣陂池灌注謝朓/詩髙閣常晝掩晉書摯虞傳聆鳴蜩之號)
(節兮恐隕葉於凝露繁欽蕙/詠葩葉永凋悴凝露不暇晞)凉葉稍飄闈(摯虞槐賦鼓/柯命風振葉)
(致凉謝莊文秋風散兮凉葉稀江淹詩變變凉葉奪戾/戾颸風舉傳咸詩槁葉待風飄唐髙宗詩龍闈引夕凉)
憶在南宫直(庾信文南宫宿衛職司蘭錡又詩南宫生/絳雲舊唐書儒學傳序詔以府屬杜如晦)
(等十八人為學士給五品珍/膳分為三畨更直宿於閣下)夜長鐘漏稀(子夜歌夜長/不得眠轉側)
(聴更鼔宋孝武帝詩解帶遽回軫誰云秋夜長徐彦伯/詩夕轉清壺漏晨驚長樂鐘張正見詩洛城鐘漏息)
　　　題桐葉
㕘差剪綠綺(詩參差荇菜左右采之蔡邕賦丹華煒煒/綠葉參差沈約詠梧桐詩㣲葉雖可賤一)
(剪或成珪崔日用詩剪綠裁紅/妙春色庾肩吾詩綠荷生綺葉)瀟灑覆瓊柯(盧綸詩泉/響竹瀟瀟)
(隋煬帝詩颯灑林花落夏侯湛愍桐賦蔽隂澹之南/表覆陽阿之北外子夜歌連山結玉巖脩庭振瓊柯)憶
在灃東寺偏書此葉多(雍録香積寺在灃水之東交水/之西洞㝠記董謁少遊山澤拾)
(樹葉以/代書簡)
　　韓愈
　　　新亭(本集和虢州劉使君詩序虢州刺史宅連/水池竹林往往為亭臺島渚目其處為三)
　　　　(堂劉自給事中出刺此州/作二十一詩以詠其事)
湖上新亭好(王維詩湖上一回首杜甫詩新亭結構/罷隠見清湖隂張説詩山亨風日好)公
來日出初(舊唐書劉伯芻字素芝洺州廣平人登進士/第累遷考功郎中集賢院學士轉給事中出)
(為虢州刺史詩羔/裘如膏日出有曜)水紋浮枕簟(梁簡文帝詩水文城上/動城樓水中出温子昇)
(詩湛淡水成紋禮記雞初鳴盥潄衣服歛枕簟洒掃室/堂及庭釋名枕檢也所以檢項也又簟覃也布之覃覃)
(然平/正也)瓦影䕃龜魚(謝朓賦上蕪蕪兮䕃影庾信詩橋影/聚行魚張衡東京賦獻鼈蜃與龜魚)
　　　稻畦(急就篇注田區謂之畦/今之種稻為畦者取名)
罫布畦堪數(韋𢎞嗣奕理論注枰棋局線道也罫綿/之間方目也左思呉都賦解署棋布)枝
分水莫尋(管子水别於他水入於大水及海者命/曰枝水王勃賦條分葉散源濬流長)魚肥
知已秀(淮南子秋風起而鱖魚肥/沈演之嘉禾頌擢秀辰畦)鶴沒覺初深(摯虞鵁/鶄賦一)
(低一仰乍浮乍没盧/照隣詩苗深全覆隴)
　　　鏡潭(祖孫登水詩/風潭如拂鏡)
非鑄亦非鎔(李尤鏡銘鑄銅為鑑漢書董仲/舒傳金之在鎔惟冶者之所為)泓澄忽此
逢(呉都賦泓澄奫潫澒溶沆瀁/梁簡文帝詩泓澄龍首渠)魚蝦不用避(洛陽伽藍/記水猶澄)
(清洞底明凈鱗甲潛藏辨其魚/鼈爾雅異蝦多鬚善遊而好躍)祇是照蛟龍(世説未嘗/見明鏡疲)
(於屢照廣雅有鱗曰蛟龍孫/卿子積水成川蛟龍生焉)
　　　贈同遊
唤起窓前曙(全唐詩話喚起催歸二禽名也喚起聲如/絡緯圓轉清亮偏鳴於春曉江南謂之春)
(喚催歸子規也杜甫詩紗窓/猶曙色江總詩忽聴鳴鳥曙)催歸日未西(本草杜鵑如/雀鷂而黒赤)
(口有小冠春間夜鳴達旦鳴曰不如/歸去阮籍達莊論月東出日西入)無心花裏鳥(陶潛/歸去)
(來辭雲無心而出岫/王融詩花裏寄春情)更與盡情啼(郭璞山海經序曲盡/幽情皇甫曽詩花間)
(鳥自/啼)
　　裴度(字中立河東聞喜人貞元中擢第憲宗元和/十六年拜門下侍郎同中書門下平章事文)
　　　(宗贈太傅度出入中外經事四/朝以身繫國之安危者二十年)
　　　溪居
門徑俯清溪(劉長卿詩門徑蒼苔合王褒詩清/溪有波瀾王勃詩步葉下清溪)茅簷古
木齊(朱异詩茅簷帶野芬江總詩古木/斷懸蘿劉長卿詩山木萬株齊)紅塵飄不到(應/璩)
(書紅塵散於几榻王/灣詩塵飄宦情澁)時有水禽啼(洛神賦水禽翔而為/衛宋之問詩谷鳥作)
(春/啼)
　　韋處厚(字德載京兆人元和初登第又擢賢良方/正異等授秘書郎兼史職改咸陽尉右拾)
　　　(遺轉考功員外出為開州刺史入拜户部郎中/知制誥穆宗召入翰林為侍讀學士改中書舍)
　　　(人文宗即位拜兵部侍郎/尋以中書侍郎同平章事)
　　　桃塢
噴日舒紅景(杜甫詩隂火煮玉泉噴薄漲巖幽有時浴/赤日光抱空中樓任昉詠桃詩開紅春灼)
(灼/)通蹊茂綠隂(張協七命内無疏蹊外無漏跡注疏通/也史記李廣傳賛桃李不言下自成蹊)
(魏文帝槐賦綠葉萋而重隂鍾/㑹蒲萄賦綠葉蓊鬱曖若重隂)終期王母摘(漢武内傳/西王母以)
(七月七日降帝宫命侍女索桃須㬰以玉盤盛桃七枚/如鴨卵形圓色青以呈王母王母以五枚與帝自食二)
(枚陶𢎞景葛仙/公碑三摘靈桃)不羡武陵深(盧照隣長安古意願作鴛/鴦不羡仙陶潛桃花源記)
(晉太康中武陵人捕魚縁溪行忽逢桃花林夾岸數百/步中無雜木芳草鮮美落英繽紛張正見詩飛多花徑)
(深/)
　　　胡盧沼
䟽鑿徒為巧(郭璞江賦巴東之峽夏后疏鑿列子朱泙/漫學屠龍技成而無所用其巧韓非子圖)
(鬼神者易為功畫/狗馬者難為巧)圓窪自可澄(劉勰新論蹄窪之内不/生蛟龍淮南子汪然平)
(靜寂然/清澄)倒花紛錯秀(張衡西京賦蔕倒茄於藻井注茄/藕莖也以其莖倒殖於藻井其花)
(下向何遜詩葉倒漣漪文水漾檀欒影司馬相如子/虚賦其山則交錯糾紛宋之問秋蓮賦菡蓞齊秀)鑑
月靜涵冰(謝靈運賦水鑑月而含輝岑參詩滿院池月/靜管子水之性環則中中則涵齊暎冬日可)
(愛賦霜涵冰而凝/互風落木以蕭瑟)
　　　盤石磴
繚繞縁雲上(潘岳射雉賦周環迴復繚繞盤辟謝靈運/賦繚繞回員孔稚圭北山移文干青雲而)
(直上王筠詩/雲上若魚鱗)璘玢甃玉聨(庾信賦枝條勁直璘珷色滋/徐彦伯詩青壇環玉甃沈約)
(甘露啟未有玉聚珠聨光粲若是王/僧孺謝厯表璧聨珠粲輪暎階平)髙髙曽幾折(周語/髙髙)
(下下疏川導澤蕭詮巫山髙詩巫山暎巫峽髙髙殊未/窮水經注廣昌嶺髙四十餘里二十里中委折五迴方)
(得達其/上嶺)極目瞰秋鳶(水經注回眺極目王粲登樓賦平/原逺而極目兮謝朓詩髙軒瞰四)
(野何遜詩凉鳥臨秋竟王/胄白馬篇仰手接飛鳶)
　　張仲素(字繪之河間人憲宗時為/翰林學士後終中書舍人)
　　　宫中樂(史記孔子世家定公㑹齊候於夾谷/齊有司趍而進曰請奏宫中之樂)
網户交如綺(楚辭網户珠綴刻方連些注門扉刻方目/如羅網狀今亮隔也梁武帝樂府綺窓蓮)
(花掩網户瑠璃開/古詩交疏結綺窓)紗窓薄似烟(庾信蕩子賦紗窓獨掩/羅帳長垂李白宫中行)
(樂詞紗窓曙色新梁簡文帝笙賦腕凝紗薄史記天/官書若烟非烟若雲非雲郭璞江賦時鬱律其如烟)樂
吹天上曲(禮記季冬之月命樂師大合吹而罷庾信詠/舞詩已曽天上學詎是世中生杜甫贈花卿)
(詩此曲祇應天上有/人間那得幾回聞)人是月中仙(虞喜安天論俗傳月/中仙人桂樹今視其)
(初生見仙人之足漸已成形桂樹復生/焉傅咸擬天問月中何有玉兔擣藥)
　　　二
翠匣開寒鏡(抱朴子飾珠翠於盈悦積無已於箧匱庾/信詠鏡詩玉匣聊開鏡拾遺記周靈王時)
(外國貢石鐃白/如月照人則寒)珠釵挂步揺(崔瓊三珠釵箴三珠璜釵/攝媛寳靈梁元帝謝賚花)
(釵啟三珠之釵敢髙崔瑗之説釋名皇后首飾上/有垂珠步則揺也沈炯少年行步揺如飛燕)妝成
祇畏曉(沈君蒨詩壯成更㸃星沈佺期詩斜光暎曉/妝宋讀曲歌願得連暝不復曙一年都一曉)更
漏促春宵(周禮挈壺氏掌刻漏後漢書律歴志孔壺為/漏浮箭為刻杜甫江邊新月詩餘光隠更漏)
(况乃露華凝唐太宗/守歳詩冬盡今宵促)
　　　三
紅果瑶池實(伍緝之園桃賦嗟王母之竒果特華實兮/兼副列子周穆王賔於西王母觴於瑶池)
(之上江總詩何言金殿側亟奉瑶池觴漢武内傅七月/七日西王母降帝宫以玉盤盛桃七枚帝食之甘美母)
(曰此桃三/千年一實)金盤露井冰(三輔故事建章宫承露盤以銅/為之上有仙人掌承露和玉屑)
(飲之陽休之詩柔露洗金盤古詩桃生露井上/梁簡文帝詩飛花入露井謝朓詩井冰粲成玉)甘泉将
避暑(闗輔記甘泉宫本秦造在池陽縣西甘泉山宫以/山名元和郡縣志甘泉宫武帝以五月避暑於此)
(王僧孺詩迴/鑾避暑宫)臺殿曉光凝(三輔黄圖甘泉苑武帝置苑/中起宫殿臺閣百餘所梁元)
(帝碑瞻洛陽之臺殿瞰連甍而如綺梁簡文帝詩/河開向曉光王勃縢王閣序烟光凝而暮山紫)
　　　四
月采浮鸞殿(沈約文日華月采照耀天外崔信明詩月/采落江寒闗中記未央殿東有鴛鸞殿玉)
(海貞觀十八年壬午宴父老儀/鸞殿李懐逺詩舞曲依鸞殿)砧聲隔鳯樓(説文砧石/柎也梁簡)
(文帝詩城外搗砧聲晉宫閣名總章觀儀鳳樓一所觀/之南又别有翔鳯樓梁武帝鳯笙曲飛且鳴在鳯樓鮑)
(照京洛篇鳯樓十/二重四户八窓綺)笙歌臨水檻(江淹賦笙歌畹右琴儛/池東王維詩前路擁笙)
(歌杜甫詩新添/水檻供垂釣)紅燭乍迎秋(杜甫詩更深愛燭紅禮記/立秋之日天子親帥三公)
(九卿諸侯大夫以迎秋於西郊/陸雲賦炎神送暑素靈迎秋)
　　　五
竒樹留寒翠(古詩庭中有竒樹三輔黄圖漢上林苑竒/樹異草靡不培植楊脩賦玩竒樹之抽英)
(范雲詩芳條結寒翠駱/賔王詩草帶銷寒翠)神池結夕波(三秦記昆明池中/有靈沼名神池張)
(衡西京賦神池靈沼往往而有張九齡頌滋液流衍化/為神池洪偃詩汾水結餘波梁簡文帝詩夕波照孤月)
黄山一夜雪(長安志武帝㣲行始出北至池陽西至黄/山揚䧺羽獵賦武帝廣開上林北繞黄山)
(瀕渭而東周袤數百里晉書王徽之傳居山隂夜雪初/霽忽憶戴逵乗小船詣之造門不前而返梁簡文帝雪)
(詩夜雪合且離盧/綸詩寒郊一夜雪)渭水瀉聲多(山海經鳥鼠同穴之山/渭水出焉長安志禁苑)
(南連京城北枕渭水三輔黄圖渭水貫/都以象天漢梁簡文帝詩銀塘瀉清渭)
　　　春遊曲
烟栁飛輕絮(梁武帝樂府君如東扶桑妾如西栁烟梁/元帝詩栁絮飄春雪杜甫詩輕輕栁絮㸃)
(人/衣)風榆落小錢(詩隰有榆春秋元命苞三月榆莢落漢/書食貨志漢興以為秦錢重難用更令)
(民鑄榆莢錢本草榆白者名枌其木甚髙大未生葉時/其枝條間先生榆莢形似錢而小色白成串俗呼榆錢)
(庾信詩榆莢/新開巧似錢)濛濛百花裏(卞敬宗懐香賛濛濛綠葉荏/苒弱莖常建詩翳泉花濛濛)
(虞世南詩照水百花然王昌齡詩西/宫夜靜百花香王融詩花裏寄春情)羅綺競鞦韆(江淹/賦羅)
(與綺兮嬌上春張正見詩前瞻富羅綺左顧足鴛鴦開/天遺事宫中寒食節競樹鞦韆令宫嬪戲笑以為宴樂)
(荆楚歳時記寒食打/毬鞦韆拖鈎之戲)
　　王涯(字廣津太原人博學工屬文貞元中擢進士/又舉宏辭調藍田尉以左拾遺為翰林學士)
　　　(進起居舍人憲宗元和初貶虢州司馬徙袁州/刺史以兵部員外郎召知制誥再為翰林學士)
　　　(累遷工部侍郎拜中書侍郎同中書門下平章/事尋罷再遷吏部侍郎穆宗立出為劒南東川)
　　　(節度使長慶三年入為御史大夫遷户部尚書/鹽鐵轉運使敬宗寳厯時復出嶺南西道節度)
　　　(使文宗召拜太常卿以吏部尚書總鹽鐵嵗中/進尚書右僕射代郡公乆之以本官同中書門)
　　　(下平章事俄檢校/司空兼門下侍郎)
　　　春江曲
揺漾越江春(梁簡文帝賦江揺漾而生風徐陵銘揺漾/波濤南越志廣信江始安江鬱林江亦為)
(三江在越也庾信汎江詩春江下/白帝杜甫詩君今起柂春江流)相將采白蘋(髙陽樂/人歌相)
(將入酒家詩于以采蘋南澗之濵禮記季春之月/蘋始生栁惲詩汀洲采白蘋李白詩南湖采白蘋)歸時
不覺夜(盧思道採蓮曲菱歌惜不唱須待暝歸時儲/光羲詩酩酊乗夜歸杜甫詩追隨不覺晚)出
浦月隨人(鮑照採菱歌褭褭風出浦杜甫詩錦席淹留/還出浦張正見詩舟移歴浦月李白詩寒山)
(秋浦月朱超詩惟餘/故樓月逺近必隨人)
　　嚴維
　　　送人入金華(唐書地理志婺州縣金華有金華/山一統志金華山在金華府城北)
　　　　(二十里黄初平初起於此成仙山/之東有卧羊山即初平叱石處)
明月雙溪水(阮籍詩薄帷鑒明月清風吹我襟李白詩/下暎雙溪水如天落鏡湖一統志雙溪在)
(金華府城南其源有二一出東陽縣太盆山一/出處州縉雲縣與東陽義鳥二溪合流故名)清風八
詠樓(南史謝譓傳入吾室者但有清風對吾飲者惟當/明月李白襄陽歌清風明月不用一錢買孟浩然)
(詩寄語東陽守何如八詠樓金華志沈約為東陽太守/作八詩題於元暢樓後人更名八詠樓一統志八詠樓)
(在金華府治西南隅舊名元暢樓南齊太守沈約建有/登臺望秋月㑹圃臨春風秋至愍衰草寒來悲落桐夕)
(行聞夜鶴晨征聴曉鴻解佩/去朝市被褐守山東八詠詩)少年為客處(晉書樂志汲/寒漿飲少年)
(少年窈窕何能賢庾信怨歌行家住金陵縣前嫁得長/干少年陸機賦託末契於後生余將老而為客杜甫詩)
(不辭萬里長為客懐抱何時得好開/崔曙詩客處不堪别異鄉應共愁)今日送君遊(曺植/詩今)
(日同堂出門異鄉江淹别/賦送君南浦傷如之何)
　　白居易
　　　遺愛寺(居易廬山草堂記匡廬竒秀甲天下山/北峯曰香爐峯北寺曰遺愛寺介峯寺)
　　　　(間其境/勝絶)
弄石臨溪坐(宋書謝靈運傳此焉卜寝玩水弄石荀子/不臨深溪不知地之厚謝靈運詩對嶺臨)
(迴/溪)尋花繞寺行(杜甫詩問栁尋花到野亭劉長卿詩看/竹誰家好尋花幾路迷盧綸崇福寺看)
(花詩聞道山花如火紅平明登寺已/經風又豐德寺詩下路林疎見客行)時時聞鳥語(杜甫/詩風)
(雨時時龍一吟後漢書蔡邕傳伯翳綜聲於鳥/語宋之問詩春入鳥能言蘇頲詩鶯語百花時)處處是
泉聲(李白觀魚潭詩日暮紫鱗躍圓波處處生/王融詩玉聲挹泉珠王維詩泉聲咽危石)
　　　太平樂詞
嵗豐仍節儉(左傳潔粢豐盛謂其三時不害而民和年/豐也淮南子嵗登民豐乃始縣鐘鼔陳干)
(戚禮記國奢則示之以儉史記晏嬰傳以節儉力/行重於齊陸雲疏非天下之至德孰能居豐行儉)時泰
更銷兵(易天地交泰傅休奕天行歌天時泰兮昭以陽/清風起兮景雲翔潘岳詩徒幸良時泰小人道)
(乃消任昉詩時泰玉階平杜甫詩兵氣銷為日月光唐/書蕭俛傳穆宗時兩河底定俛勸帝宻詔天下鎮兵十)
(之一嵗限一為逃/死不補謂之銷兵)聖念長如此何憂不太平(書禹曰於/帝念哉孟)
(子聖人之憂民如此晉書阮种傳种遷平原相時襄邑/衛京自南陽太守遷河内與种俱拜帝望而歎曰二千)
(石皆如此朕何憂乎後漢書謝夷吾傳堯/登后稷政隆太平魏武帝詩對酒歌太平)
　　　小曲新詞
霽色鮮宫殿(沈佺期詩霽色肅明林劉長卿詩千家同/霽色一鴈起寒聲何晏景福殿賦朝日曜)
(而増鮮後漢書百官志光禄勲卿一人掌宿衛宫殿門/户江淹詩列漢搆仙宫開天製寳殿陶𢎞景水仙賦上)
(朝紫殿還/近青宫)秋聲脆管弦(孟浩然詩更聞楓葉落淅瀝度/秋聲李白詩綠竹助秋聲庾信)
(祀圜丘歌孤竹之管雲和弦神光未/下風肅然蘇頲詩忽聞天上管弦聲)聖明千載樂嵗歳
似今年(宋書樂志六合寧承聖明蘇頲詩漢家曽草巡/遊賦何似今年應聖明又酺來萬壽羣臣醉喜)
(戴千年聖主明盧照隣詩萬歳千秋樂未央/張説詩惟願聖王無限壽長取新年續舊年)
　　　二
紅裙明月夜(萬楚五日觀妓詩紅裙妬殺石榴花杜甫/詩越女紅裙濕燕姬翠黛愁謝莊月賦隔)
(千里兮共明月李嶠雪詩地疑明月夜/山似白雲期劉長卿詩聴猿明月夜)碧簟早秋時(劉/孝)
(綽詩朣朧入床簟杜甫詩留客夏簟清琅玕庾肩吾詩/九江逢七夕初弦值早秋儲光羲登㙮詩地靜我亦閒)
(登之清秋時顧况/詩嫋嫋秋風時)好向昭陽宿(漢書外戚傳趙皇后弟/絶幸為昭儀居昭陽舍)
(三輔黄圖武帝後宫八區有昭陽殿/班固西都賦昭陽特盛隆於孝成)天凉玊漏遲(魏文/帝燕)
(歌行秋風蕭瑟天氣凉蘇味道詩玉漏莫相催/歳華紀麗夜景漸遲於玉漏秋聲將嘯於金風)
　　　池西亭(白居易洛陽池上篇雖有賔朋無琴酒/不能娯也乃作池西琴亭加石樽焉)
朱欄暎晚樹(通典隋開皇三年築京城引香積渠水自/赤欄橋經第五橋西北入城何遜詩暎樹)
(没歸霞沈約郊居賦/晚樹開花初英落蕊)金魄落秋池(沈佺期詩金魄度雲/來謝靈運賦落月暎)
(嶼牧霞歛色謝朓詩荒池秋草徧蓮/庾肩吾詩秋樹翻黄葉寒池墮黒)還似錢塘夜(水經注/浙江又)
(東北流至錢塘縣榖水入焉唐書地理志杭州餘杭郡/縣錢塘又白居易傳為杭州刺史築隄捍錢塘湖古語)
(龍飛鳯舞/到錢塘)西樓月出時(庾肩吾詩天禽下北闕織女入/西樓孫逖詩都邑西樓芳樹間)
(詩月出之光阮籍達莊論月東/出日西入王筠詩月出宵將半)
　　　池上
山僧對棋坐(庾信詩野老時相訪山僧或見尋孟浩然/詩山僧暮歸寺晉書謝安傳兄子𤣥等破)
(堅有驛書至安方對客圍棋看書既竟遂攝放床上了/無喜色棋如故世説王中郎以圍棋為坐隠支公以圍)
(棋為手談杜甫/詩對棋懐謝傅)局上竹隂清(後漢書張衡傳奕秋以棋/局取譽杜甫詩老妻畫紙)
(為棋局孫楚登樓賦羨綠竹之茂隂謝/朓詩竹樹澄逺隂蘇頲詩潭與竹聲清)暎竹無人見(謝/朓)
(詩嬋娟影暎竹梁簡文帝詩㑹是無人見何/用早紅粧呉均詩四時無人見誰復重羅紈)時聞下子
聲(梁武帝圍棋賦枰則廣羊文犀子則白/瑶𤣥玉李泌棋詩方若棋局圓若棋子)
　　　二
小娃撑小艇(王勃採蓮賦呉娃越艷鄭婉秦妍廣韻娃/美女也又撑撥也拄也庾信詩小艇釣蓮)
(溪李白詩棹歌揺艇/月中尋廣韻艇小船)偷采白蓮回(古樂府江南可采蓮/鮑照詩櫂女歌采蓮)
(蓮社髙賢傳謝靈運鑿池植白蓮時逺公諸賢同脩凈土/之業因號白蓮杜舊唐書白居易傳遊廬山香爐峯下)
(因立草堂流水周於舍下飛泉流於簷間紅榴白/蓮羅生池砌李白詩耶溪採蓮女見客棹歌回)不解
藏蹤跡(九辨今脩飾而窺鏡兮後尚可以竄/藏李白詩譬如雲中鳥一去無蹤跡)浮萍一道
開(爾雅萍蓱注水中浮萍江東謂之薸本草浮萍季春/始生或云楊花所生一葉經宿即生數葉傳休奕歌)
(浮萍本無根非水將何依岑參詩一道/鳴迅湍朱超道對雨詩滴沼細萍開)
　　　早秋獨夜
井梧凉葉動(王昌齡詩金井梧桐秋葉黄杜甫詩清秋/幕府井梧寒鮑照詩紫蘭花已歇碧梧葉)
(方稀周𢎞譲詩木葉動秋/聲韋應物詩暗窓凉葉動)鄰杵秋聲發(何遜詩砧杵鳴/四隣儲光羲詩)
(秋山響砧杵劉孝/威詩織素起秋聲)獨向簷下眠(范雲詩春草醉春烟深/閨人獨眠劉長卿詩樓)
(上花枝笑獨眠陶潛詩繿縷茅簷下/祖鴻勲書簷下流烟共霄氣而舒巻)覺來半床月(莊子/覺而)
(後知其夢也廣韻古孝切沈約夜夜曲月輝横射枕燈/光半隠床庾信小園賦落葉半床魏文帝詩明月皎皎)
(照我/床)
　　　題翰林東閣前小松
簷礙脩鱗亞(爾雅簷謂之樀疏屋檐一名樀一名屋梠/一名宇杜甫新松詩何時一百丈欹蓋擁)
(髙簷崔湜詩竹礙侍臣簮又虚簷交鳥道枯木半龍/鱗王維詩種竹皆作老龍鱗杜審言詩枝亞果新肥)霜
清簇翠黄(杜甫詩闗河霜雪清唐太宗菊詩細葉雕輕/翠圓花飛碎黄唐髙宗詩滿蓋荷雕翠圓花)
(菊散/黄)惟餘入琴韻(上官儀詩流水入琴聲何妥/詩清管調絲竹朱弦韻雅琴)終待舜
弦張(家語昔者舜彈五絃之琴造南風之詩其詩曰南/風之薰兮可以解吾民之愠兮南風之時兮可以)
(阜吾民之財兮杜正倫侍宴詩湛露晞堯酒薰風入/舜絃文賦譬偏絃之獨張梁簡文帝詩歌臺弦未張)
　　劉禹錫
　　　庭竹
露滌鉛粉節(江逌竹賦承清露以擢莖沈約詩易却紈/綺裳洗却鉛粉籹張正見賦得山中翠竹)
(詩複澗藏髙節/重林隠勁枝)風揺青玉枝(張華詩㣲風揺􁈙若張衡/四愁詩美人贈我錦繡叚)
(何以報之青玉案顧野王/拂崖篠賦雜玉潤之檀欒)依依似君子(詩楊栁依依庾/信賦昔年垂栁)
(依依漢南晉書王徽之傳嘗寄居空宅中便令種竹或/問其故徽之但嘯詠指竹曰何可一日無此君耶王逸)
(離騷經章句虬龍鸞鳯以託君子/王維詩香草為君子名花是長卿)無地不相宜(張九齡/詩聲動)
(夜相/宜)
　　　題壽安甘棠館(名勝志河南河南府宜陽縣壽/安山在縣東十三里水經注以)
　　　　(甘水導於山曲之中故世人目其所為甘棠/志云召伯所嘗聴訟之地故後魏析置甘棠)
　　　　(縣隋改為壽安唐改福昌縣西/北有勝因寺即甘棠驛故址)
公館似仙家(禮記公館復私館不復杜甫詩日照公館/靜十洲記元洲有五芝𤣥澗上多仙家王)
(勃詩鶴岑有竒/徑麟洲富仙家)池清竹徑斜(何遜答髙博士詩清池暎/疎竹梁昭明太子啟追凉)
(竹徑托䕃松間徐陵詩竹徑/䝉蘢巧杜甫詩風前逕竹斜)山禽忽驚起(張正見詩秋/窓被旅葛夏)
(戸響山禽杜甫詩山禽引子哺紅果庾信詩山鳥一羣/驚莊子蜩與鸒鳩笑之曰我决起而飛槍榆枋時則不)
(至而控於/地而已矣)衝落半巖花(謝朓詩鳥散餘花落錢起登玉/山至悟真寺詩半巖採珉者一)
(㸃如片雪王勃/詩桂宻巖花白)
　　　二
門前洛陽道(古西洲曲樹下即門前門中露翠鈿晉書/潘岳傳少時常挾彈出洛陽道婦人遇之)
(者皆連手縈繞投之以果梁簡文帝/洛陽道詩洛陽佳麗好大道滿春光)門裏桃源路(呉均/贈親)
(故别詩君留朱門裏我至廣江濆庾信詩逍遥遊桂/苑寂絶到桃源陳子良詩一返桃源路别後再難逢)塵
土與烟霞(詩終風且霾疏風而雨土為霾大風揚塵土/從上下也北史隠逸傳飡松餌术棲息烟霞)
(庾信表不上赤城/獨見烟霞之氣)其間十餘步(孟子其間不能以寸莊/子臣之劒十步一人宗)
(懍詩一枝猶桂/馥十步有蘭香)
　　張籍
　　　胡蘆沼(案本集為和韋開州盛山/十二首之一沼名未詳)
曲沼春流滿(洛陽伽藍記清河王懌第宅斜峯入牖曲/沼環堂陽固詩髙門詎改轍曲沼尚餘波)
(謝靈運山居賦毖温泉於春流何遜詩遽逐/春流返歸帆得望家庾信詩白日春泉滿)新蒲暎野
鵞(謝靈運詩新蒲含紫茸庾信詩新蒲節轉促本草野/鵞大於鴈似人家養鵞鮑照野鵞賦序有獻野鵞於)
(臨川王世子愍其/樊縶命為之賦)閑齋朝飯後(陶潛詩虚室有餘閒/岑參詩曉飯湖山寒)拄
杖繞行多(魏武帝樂府拄杖桂枝佩秋蘭杜甫詩拄杖/穿花聴馬嘶李白詩仗出金宫隨日轉天回)
(玉輦繞/花行)
　　　岸花(何遜詩岸/花臨水發)
可憐岸邊樹(世説孫綽齋前種一株松髙世逺語孫曰/松樹子非不楚楚可憐但永無棟梁用耳)
(杜甫詩寒花亦可憐崔日/用詩岸上丰茸五色樹)紅蕊發青條(梁簡文帝燈賦/競紅蕊之晨舒)
(宋之問詩青林暗換葉紅蕊續開花張翰詩青/條若總翠黄華如散金杜審言詩綰霧青條弱)東風吹
渡水(禮記孟春之月東風解凍范雲詩東風栁線長詩/籜兮籜兮風其吹女沈玩前溪歌花落逐水去江)
(總詩落花/懸度影)衝著木蘭橈(張正見詩千里潯陽岸三翼木/蘭船梁簡文帝采蓮曲桂檝蘭)
(橈浮碧水庾信詩錦纜/回沙磧蘭橈避荻洲)
　　　宿雲亭
清凈當深處(淮南子清凈恬愉人之性也謝靈運王子/晉讃王子愛清淨宋之問詩深入清淨裏)
(妙斷往來趣王昌齡詩深處不/可挹劉長卿詩桃源定在深處)虚明向逺開(孫逖詩水/月夜虚明)
(張正見樂府/秋窓向月開)捲簾無俗客(古樂府捲簾天自髙梁簡文/帝詩迎春試捲簾王維詩驚)
(聞俗客/爭來集)應只見雲來(仲長統昌言英詞雨集妙句雲來/隋文帝詩雲來聚雲色風度雜風)
(音/)
　　施肩吾(字希聖洪州人元和十年登第隠洪/州之西山為詩竒麗著有西山集)
　　　瀑布(孔靈符㑹稽記懸溜千仞謂/之瀑布飛流灑散冬夏不竭)
豁開青𡨕顛(孟浩然詩雲路豁然開梁簡文帝表延首/青𡨕王維詩連天凝黛色百里遥青𡨕錢)
(起詩飛泉出林/下一逕過崖顛)寫出萬丈泉(易山下出泉穆天子傳春/山之澤清水出泉所謂懸)
(圃宋之問詩逺/壑初飛萬丈泉)如裁一條素(白居易詩如經巧婦裁又/一條白練峽中天沈約賦)
(委清光/兮如素)白日懸秋天(應㻛詩白日顯而曜殊光劉楨詩/仰視白日光皎皎髙且懸張説詩)
(白日懸髙掌爾雅秋為旻/天杜甫詩鵰鶚在秋天)
　　權德輿
　　　夏至日作(孝經緯芒種後十五日斗指午為夏/至吕氏春秋仲夏之月長日至淮南)
　　　　(子夏至則南斗中/繩陽氣極隂氣萌)
璿樞無停運(劉允濟天賦託璇樞之妙術許敬宗詩乾/靈振玉弩神畧運璇樞陸機詩寸隂無停)
(晷竺僧度詩機運無/停住倐忽嵗時過)四序相錯行(北齊書大享歌分四/序綴三光王勃守歳)
(序春秋冬夏雜四序之炎凉禮記辟如四時/之錯行韓詩外傳燎燎乎如星辰之錯行)寄言赫曦
景(潘岳詩隆暑方赫曦梁簡文帝/啟器有水縁方見圓曦之景)今日一隂生(陶潛詩/今日天)
(氣佳易七日來復疏五月/一隂生十一月一陽生)
　　王涯
　　　遊春曲
萬樹江邊杏(宗炳詩萬樹巉巖詭何遜詩江邊雲霧起/杜甫詩江邊一樹垂垂發王維詩杏樹壇)
(邊漁/父)新開一夜風(沈炯詩福界新開草髙適詩借問梅/花凡幾曲從風一夜滿闗山梁簡文)
(帝詩金華/拂夜風)滿園深淺色(庾信春賦金谷從來滿園樹朱/超詩深淺依樹色唐太宗詠桃)
(詩綴條深淺色/㸃露參差光)照在緑波中(曺植閑居賦背通谷對綠/波江淹别賦春草碧色春)
(水綠波阮脩詩澄澄緑水淡淡/其波陳後主詩波中燥葉輕)
　　　二
上苑何窮樹(崔日用詩上苑梅花雪裏嬌宋璟詩曲江/新溜暖上苑雜花稠李義府詩上林無限)
(樹不借/一枝棲)花開次第新(費昶芳樹詩花開似含笑庾信春/日詩檻前聞鳥囀園裏對花開章)
(孝標詩庭樹枝開次第/花鮑泉詩新花滿新樹)香車與絲騎(陳後主詩龍媒玉/珂馬鳯軫繡香車)
(盧照隣文鳴香車於闕下薛道衡詩還憶青/絲騎東方來上頭蘇味道詩南陌青絲騎)風靜亦生
塵(劉孝綽詩日入江風靜王冷然賦風靜而塵/長波自滅曺植洛神賦凌波微步羅襪生)
　　令孤楚(字殻士宜州華原人貞元七年及第憲宗/時累擢中書侍郎同平章事穆宗即位出)
　　　(為宣歙觀察使敬宗立召為吏部尚書檢校尚/書右僕射拜左僕射彭陽郡公開成元年辭位)
　　　(拜山南西道節度/使贈司空諡曰文)
　　　宫中樂
楚塞金陵靖(江淹望金山詩奉義至江漢始知楚塞長/李百藥詩楚塞鬱不窮晉書王導傳導曰)
(建康古之金陵舊為帝里唐書地理志江南道昇州縣/江寧武帝三年更江寧曰歸化八年更歸化曰金陵丹)
(陽記始皇埋金玉雜寳以厭天子氣故名/金陵晉書吾彦傳恩威宣著南州寧靖)巴山玉壘空
(嚴武詩卧向巴山落月時一統志巴江源出大巴山又/小巴山在保寧府巴東縣東北二百九十里岑參詩玉)
(壘天晴望華陽國志望帝以玉壘峩眉為城郭一統志/玉壘在成都府灌縣西北二十九里湔水出此王維詩)
(夜靜春/山空)萬方無一事(書誕告萬方東都賦聖上覩萬方/之懽娯管子一事能變曰智杜甫)
(詩咸陽客/舍一事無)端拱大明宫(晉書阮孚傳正應端拱嘯詠以/樂當年耳南史王球傳終日端)
(拱雍錄唐有三大内太極宫名西内大明宫在東名東/内别有興慶宫號南内三内迭受朝而大明最數杜甫)
(櫻桃詩退朝/擎出大明宫)
　　　二
雪霽長楊苑(李白詩雪霽萬里月漢書揚雄傳輸長楊/射熊館注長楊宫名也在盩厔縣梁簡文)
(帝詩遊戲/長楊苑)冰開太液池(禮記仲春之月天子乃鮮羔開/冰先薦寝廟庾信賦序羔獻冰)
(開漢書武帝紀帝作大池漸臺二十餘丈名曰/太液池趙彦昭詩帝出明光殿天連太液池)宫中行
樂日(諸葛亮表宫中府中俱為一體李白詩集有宫/中行樂詞孟浩然詩咸歌太平日共樂建寅春)天
下盛明時(易乾元用九天下治也書帝光天之下曺植/詩盛時不可再又求自試表志欲自效扵明)
(時/)
　　　三
栁色烟相似(梁簡文帝詩籹窓栁隔色朱超道詩栁色/浮新翠梁武帝詩妾似西栁烟梁簡文帝)
(樂府江花玊/面兩相似)梨花雪不如(蕭子顯詩洛陽梨花落如雪/丘為左掖梨花詩冷艷全欺)
(雪戰國䇿鄒忌自以為不如/楊憑詩江岸梅花雪不如)春風真有意(梁武帝樂府/一葉度春風)
(梁簡文帝詩早得春風意晉書庾敳傳敳著意賦以豁/情從子亮曰若有意也非賦所盡若無憲也復何所賦)
(答曰在有無之間耳/劉遵詩步月如有意)一一麗皇居(王湜詩一一傳情心/王容樂府一一皆春)
(態劉孝綽詩壯哉宛洛地佳麗實皇居徐陵賦函/谷遥看美皇居之佳麗唐太宗詩函谷壯皇居)
　　　四
月上宫花靜(江淹别賦月上軒而飛光談士雲詩月上/河陽縣李白宫中行樂詞宫花爭笑日王)
(昌齡詩西宫/夜靜百花香)烟含苑樹深(梁簡文帝詩烟含桃半紅李/嶠詩烟含北渚遥王延秀聨)
(句螢飛測苑深席豫詩樹深/烟羃羃李頎詩鶯啼官栁深)銀臺門已閉(張衡賦眄王/母於銀臺翰)
(林志翰林院在銀臺門北梁簡文帝詩/重門皆已閉劉孝綽樂府應門寂已閉)仙漏夜沉沉(説/文)
(漏以銅受水刻節晝夜百刻陳後主詩藴仙此還異掌/漏翻非役李白詩月寒天清夜沉沉沈佺期詩雲竇下)
(沉/沉)
　　　五
九重青𤨏闥(楚辭君之門以九重庾信詩自有南風曲/還來吹九重范雲詩攝官青𤨏闥遥望鳯)
(凰池呉均詩/雲障青𤨏闥)百尺碧雲樓(魏志陳登傳欲卧百尺樓上/梁簡文帝貞女引借問懐春)
(臺百尺凌雲霧江淹詩日暮/碧雲合江總詩逶迤百尺樓)明月秋風起(魏武帝樂府/明明如月曺)
(植詩明月照髙樓梁武帝七夕詩白露月下團秋風枝/上鮮漢武帝秋風辭秋風起兮白雲飛梁簡文帝採蓮)
(曲香風起/白日低)珠簾上玊鈎(梁簡文帝詩珠簾影空捲王臺/卿詩乍見珠簾捲庾肩吾詩春)
(牖對芳洲珠簾新上鈎鮑照詩纎纎如/玉鈎劉瑗詩仙宫雲箔捲露出玉簾鈎)
　　　遊春詞(琴録蔡邕性沉厚雅好琴道嘉平初入/青溪訪鬼谷先生所居山有五曲一曲)
　　　　(製一弄山之東曲常有/仙人遊故作遊春弄)
曉遊臨碧殿(陸機詩朝遊遊層城沈日/佺期詩碧殿下秋隂)上望春亭(西京/雜記)
(西京禁苑内有望春宫在髙原之上唐書姚南仲傳王/者必據髙明燭幽隠所以因龍首而建望春也玉海望)
(春宫即望春亭蘇頲詩東望望春春/可憐崔日用詩龍旂直逼望春亭)芳樹羅仙仗(陸機/詩芳)
(樹發華顛梁元帝纂要春木曰芳樹李白詩芳樹籠秦/棧傅休奕歌雙闕萬丈玊樹羅王維詩畫鷁移仙仗)
青山展翠屏(呉均詩家住青山下愛向青山上白居易/詩平展絲頭琰廬山後録清輝閣對廬阜)
(如青天翠屏孫綽天台山賦踐/莓苔之滑石摶壁立之翠屏)
　　　二
一夜好風吹(王維詩山中一夜雨陶潛詩好風與之俱/庾信燈賦好風吹香氣隨則天皇后詩莫)
(待曉/風吹)新花一萬枝(梁簡文帝樂府新花歴亂開鮑泉詩/新花滿新樹李嶠詩新花綺繡紋白)
(居易詩一樹/春風萬萬枝)風前調玉管(唐太宗詩風前瀁巻羅釋法/宣詩舞袖風前舉宋之問詩)
(雅曲調龍管續仙傳王母獻/白玉琯云吹之以和天風)花下簇金羈(王勃詩林塘/花月下杜甫)
(詩花間立馬簇金鞍曺植詩/白馬西北馳連翩飾金羈)
　　　三
閶闔春風起(史記律書閶闔風居西南閶者倡也闔者/藏也梁元帝纂要春風曰暄風謝靈運詩)
(習習和風起杜甫/詩華館春風起)蓬萊雪水消(山海經蓬萊山在海中/雍録大明宫龍朔三年)
(號蓬萊宫唐書張守珪傳有詔以𤓰州為都督府即詔/守珪為都督州地沙塉不可藝常瀦雪水溉田孟浩然)
(詩石渠流雪水張正/見詩冰消綠水池)相將折楊栁(髙陽樂人歌可憐白/鼻騧相將入酒家宋)
(書五行志晉太康末京洛為折楊栁之歌梁樂府/上馬不捉鞭反抝楊栁枝崔國輔詩章臺折楊栁)爭取
最長條(月節折楊栁歌我與歡共取庾信詩/河邊楊栁百丈枝别有長條踠地垂)
　　劉長卿
　　　湘妃怨(唐書儀衛志大横吹步節鼔二十四曲/二十三湘妃怨琴曲譜録湘妃怨上古)
　　　　(琴弄名女英製湘中記舜二妃為湘水神曰/湘妃琴操有湘妃怨曺植賦云從南湘之二)
　　　　(姚是/也)
帝子不可見(楚辭帝子降兮北渚目渺渺以愁予謝朓/新亭渚詩洞庭張樂地瀟湘帝子遊鮑照)
(河清頌序宣尼稱鳯鳥不至河不出圖傳曰俟河之清/人壽幾何皆傷不可見者也然則古人所未見者今殫)
(見之矣何遜詩/可聞不可見)秋風來暮思(楚辭嫋嫋兮秋風漢武帝/秋風辭秋風起兮白雲飛)
(陸厥詩秋思不可裁復帶秋/風來子夜歌暮思還後渚)嬋娟江上月(廣韻嬋娟好/恣態貌阮籍)
(詩秋月復嬋娟呉均詩風起秋江上/宋之問詩更憐江上月還入鏡中開)千載空娥眉(何妥/詩小)
(臣屬千載崔顥詩白雲千載空悠悠揚雄賦宓妃曽/不得施其娥眉鮑照詩末暎東北墀嬋娟似蛾眉)
　　　逢雪宿芙蓉山
日暮蒼山逺(南史栁元景傳嘗下都至大雷日暮寒甚/頗有羈旅之歎沈約詩佇立日已暮儲光)
(羲詩雨雪浮蒼山張/九齡詩清曠前山逺)天寒白屋貧(魏志管寧傳注焦先/作𤓰牛廬靜掃其中)
(營木為牀布草蓐其上天寒時搆火以自炙杜甫詩北/風天正寒漢書蕭望之傳説霍光曰天下之士爭願自)
(效今士見者先露索挾持恐非周公躬吐握之禮致白/屋之意注白屋賤者所居也晉書阮咸傳咸與叔父籍)
(居道南諸阮居道北/北阮富而南阮貧)柴門聞犬吠(後漢書楊震傳於是/柴門絶賔客陶潛詩)
(翳翳柴門事我宵晨王維詩犬吠/寒林下杜甫詩仙家犬吠白雲間)風雪夜歸人(世説或/問鄭綮)
(近日有詩否綮曰詩思在灞橋風雪中驢背上晉書王/徽之傳居山隂夜雪初霽忽憶戴逵便夜乘小船詣之)
(江淹詩歸人室烟火王維送丘/為詩五湖三畆宅萬里一歸人)
　　朱慶餘
　　　重陽宴百花亨(千金月令重陽之日必以肴酒/登髙朓逺為時宴之遊賞以暢)
　　　　(秋志一統志百花亭在九江府城東/梁刺史邵陵王綸建梁元帝有詩)
閑擕九日酒(王勃詩擕酒對情人魏文帝書歳往月來/忽復九月九日九為陽數而日月並應俗)
(嘉其名以為宜於長乆故以宴享髙㑹西京雜記/九月九日佩茱茰食蓬餌飲菊花酒令人長壽)共到
百花亭(儲光羲詩隂隂豫章館宛宛百花/亭白樂天詩百花亭上晚徘徊)醉裏求詩境
(杜甫詩醉裏從為/客詩成覺有神)回看島嶼青(梁昭明太子詩稍看原/藹藹漸見岫蒼蒼李白)
(詩島嶼佳境色李德/裕詩清香凝島嶼)
　　朱放
　　　題竹林寺(一統志鶴林寺在黄鶴山舊竹林寺/劉宋髙祖㣲時嘗獨卧講堂上及登)
　　　　(極改/今名)
歳月人間促(魏文帝書歳往月來髙適詩歳月不相待/髙士傳宗測靜退不樂人問王融詩寸隂)
(百年/促)烟霞此地多(孔稚圭禇先生銘泉石依情烟霞入/抱楊炯詩烟霞非俗宇梁簡文帝詩)
(此地獨邅迥張九/齡詩誰言此地僻)殷勤竹林寺(梁眧明太子書雖朝㫖/殷勤而輕棹已逺王獻)
(之詩相憐多樂事獨使我/殷勤李白詩惜别空殷勤)更得幾回過(杜甫詩一柱觀/頭眠幾迥謝瞻)
(詩願言屢經過栁宗元詩/不知從此去更遣幾年迥)
　　　　宫詞
　小苑鶯歌歇(黎逢詩上宫新栁變小苑暮天晴丁位詩/小苑宜春望盧照隣詩蝶戲綠苔前鶯歌)
　(白雲上岑羲詩花/笑鶯歌迎帝輦)長門蝶舞多(漢書東方朔傳竇太主/獻長門園更名長門宫)
　(注長門在長安城東南王維詩蝶舞園/更閑洛陽伽藍記鳥鳴春樹蝶飛花叢)眼看春又去(王/績)
　(詩眼看人盡醉隋煬/帝詩故年春始去)翠輦不曽過(史記馮唐傳唐以孝/著為中郎署長事文)
　(帝文帝輦過問唐曰父老何自為郎唐具以實對北/史帝幸啟人所居賦詩曰鹿塞鴻旗駐龍庭翠輦過)
　
　
　
　
　
　
　
　
　
御選唐詩巻二十六
　　欽定四庫全書
御選唐詩巻二十七
　　　五言絶句
　　　　張起(爵里/無考)
　　　　　春情
　　畫閣餘寒在(梁簡文帝詩綺窓臨畫閣張説詩江/上春來早可觀巧將春物妬餘寒)新年
　　舊燕歸(張説詩唯願聖君無限壽長取新年/續舊年鮑照雙燕詩悲歌辭舊愛)梅花猶帶
　　雪(梁簡文帝詩絶訝梅花晚爭來雪裏窺庾信咏梅花/詩不信今春晚俱來雪裏看江總詩梅花色向雪中)
　　(明/)未得試春衣(庾信賦冝春苑中春已/歸披香殿裏作春衣)
　　　　雍裕之
　　　　　蘆花(爾雅葭葦注即今蘆也詩正義葦之初生/其名為葭稍大為蘆長成乃名為葦羣芳)
　　　　　　(譜蘆一名為葦一/名葭花名蓬蕽)
　　夾岸復連沙(祖孫登詩弱栁垂江翠新蓮夾岸紅/杜審言詩解紳宜就水張幕㑹連沙)枝枝
　　揺浪花(庾信詩春色方盈野枝枝綻翠英梁/元帝賦朝浮兮浪花夜集兮江沙)月明渾似
　　雪(庾信舟中望月詩山明疑有雪岸白不闗沙/杜甫蒹葭詩暫時花戴雪江總碑花臺似雪)無處認
　　漁家(杜甫詩桃源無處求王維詩/樂府裁龍笛漁家伐釣竿)
　　楊衡(字仲師呉興人初與苻載崔羣宋濟隠廬山/號山中四友後登第官至大理評事詩一巻)
　　　題花樹
都無看花意偶到樹邊來(何遜詩對影獨含笑看花時/轉側劉希夷詩看花若有情)
(倚樹疑無力太上隠者詩偶來松樹下髙枕/石頭眠謝朓詩塘邊草雜紅樹際花猶白)可憐枝上
色一一為愁開(杜甫詩春樹何曽歇寒花亦可憐何遜/詩庭花枝上發新月霧中生王容詩大)
(堤諸女郎一/一皆春色)
　　鮑溶(字德源元和進士第與韓愈/李正封孟郊友善集五巻)
　　　山居
窈窕垂澗蘿(曹攄詩窈窕山道深謝靈運詩側逕既窈/窕環洲亦玲瓏洛陽伽藍記懸葛垂蘿能)
(令風烟出入儲光/羲詩澗淨緑蘿深)䝉茸黄葛花(謝朓詩霜晆紛綺錯秋/町鬱䝉茸庾信啟永無)
(黄葛之嗟方見青綾之重王績/詩葛花消酒毒茰帶發羮香)鴛鴦憐碧水(詩鴛鴦于/飛畢之羅)
(之古樂府鴛鴦七十二羅列自成行梁昭明太子詩桂/檝蘭橈浮碧水江花玉面兩相似房篆詩前溪流碧水)
(後渚映/青天)照影舞金沙(庾信詩歌聲上扇月舞影入琴絃/蜀都賦金沙銀礫續博物志陶𢎞)
(景云大茅山近東諸處/碎石往往皆有金沙)
　　盧仝(范陽人隠少室山自號玉川子徴諫議不/起韓愈為河南令愛其詩厚禮之詩三巻)
　　　新月(案古詩紀梁劉瑗新月詩/通首俱同今亦見全唐詩)
仙宫雲箔巻(南康記雩都縣有君山大風雨後聞絃歌/其山謂之仙宫江淹詩列漢搆仙宫開天)
(製寳殿劉孝威詩虬簷挂珠箔虹/梁巻霜綃庾信詩玊押珠簾巻)露出玊簾鈎(拾遺記/石虎于)
(太極殿前起樓髙四十丈結珠為簾垂五色玉佩/鏗鏘和鳴鮑照玩月詩始見西南樓纎纎如玊鈎)清光
無所贈(江淹詩秋日懸清光常建詩松際露㣲月清光/猶為君陶𢎞景詩只可自怡悦不堪持贈君)
相憶鳯皇樓(梁武帝樂府寄語故情人知我心相憶晉/宫閣名洛陽有鳯皇樓王僧孺詩嬴女鳯)
(皇/樓)
　　王建
　　　江館
水面細風生(杜甫詩春臺引細風淮/南子虎嘯而谷風生)菱歌慢慢聲(楚辭/涉江)
(採菱發陽阿注楚人歌曲也謝靈運詩采菱調易急江/南歌不緩唐詩紀事李白清平調詞李龜年歌之上親)
(調玊笛以倚曲毎曲遍/將換則遲其聲以媚之)客亭臨小市(劉潜書暮宿客亭/晨炊謁舍周禮地)
(官質人大市以質小市以/劑杜甫詩小市常爭米)燈火夜粧明(沈佺期七夕曝/衣篇燈火灼爍)
(九㣲映楊師道詩扇裏細粧/將夜並風前獨舞共花榮)
　　　晚蝶
粉翅嫩如水(埤雅蛺蝶粉翅/有鬚一名胡蝶)繞砌乍依風(梁簡文帝詩/迴月臨窓度)
(吟蠱繞砌鳴後漢書班超傳代馬依風梁/簡文帝詠蝶詩復此從風蝶雙雙花上飛)日髙山露解
(唐太宗詩心隨朗日髙志與秋/霜潔鮑照詩山烟叠兮石露凝)飛入菊花中(徐防賦得/蝶依草詩)
(秋園花落盡芳菊數來歸劉/孝綽詠素蝶詩出没花中見)
　　劉商(字子夏彭城人少好學工文善畫登大厯進/士第官至檢校禮部郎中汴州觀察判官集)
　　　(十/巻)
　　　古意
達曉寢衣冷(陳書始陵王叔陵傳夜常不卧執燭達曉/論語必有寢衣長一身有半集解今之被)
(也/)開帷霜露凝(説文在旁曰帷幔也隂鏗詩開帷傷隻/鳯湛方生賦露凝結而為霜謝莊詩霜)
(露凝/晨感)風吹昨夜淚(潘岳賦勁風戾而吹帷庾信賦朝光/晃眼早風吹面蕭紀詩昨夜夢君歸)
(何遜詩夜/涙坐滛滛)一片枕前氷(庾信詩光如一片氷何遜詩枕/前雙淚滴開元遺事貴妃初承)
(恩召與父母相别泣涕登/車時天寒淚結為紅氷)
　　劉禹錫
　　　秋風引
何處秋風至(庾信詩不知何處天邊禮記孟秋之月/凉風至晏子春秋秋風至兮殫零落)蕭
蕭送雁羣(史記荆軻傳風蕭蕭兮易水寒劉向九嘆秋/風瀏以蕭蕭鮑照詩雁還風送秋孫逖詩歸)
(情入/雁羣)朝來入庭樹(世説西山朝來致有爽氣謝朓詩風/入林而傷緑潘岳賦庭樹槭以洒落)
(兮王筠詩庭/樹已先知)孤客最先聞(謝㓜度詩孤客傷逝湍徐彦/伯詩日夜流孤客孫萬壽詩)
(客意慣風聲李陵書但聞悲風蕭/條之聲顔延之詩隂蟲先秋聞)
　　韓翃
　　　漢宫曲
駿馬繡障泥(廣韻駿馬之俊埤雅相馬旁視見腹後視/見足者駿馬也西京雜記武帝得貳師天)
(馬以緑地五色錦為蔽泥晉書王濟傳濟善解馬常乘/一馬著連乾障泥前有水不肯渡濟曰此必是惜障泥)
(解去/便渡)紅塵撲四蹄(陽縉詩長楸廣路起紅塵陳後主紫/騶馬蹀躞紅塵飛杜甫詩風入四蹄)
(輕/)歸時何太晚(陳後主紫騮馬揚塵歸上/闌隂鏗詩還家何太晚)日照杏花西
(梁簡文帝詩杏梁斜日照陽休之詩日照前窓竹周禮/大司徙注西於土圭謂之日西是地於日為近西也)
　　司空曙
　　　晚思
蛩吟窓下月(埤雅蟋蟀隨隂迎陽一名吟蛩秋初生得/寒乃鳴江洪秋風曲南籬寒蛩吟庭中無)
(限月呉均詩/夜月窺窓下)草濕階前露(蕭慤詩草濕蒹葭露謝朓詩/何知白露下坐視堦前濕)
晚景凄我衣(陳後主詩晚景登髙臺庾信詩凄清臨晚/景江逌賦㣲寒凄其薄人杜甫詩秋風淅)
(淅吹/我衣)秋風入庭樹(魏文帝詩秋風蕭瑟天氣凉栁惲詩/秋風鳴細枝張正見詩飄風入勁枝)
(曹植詩庭樹㣲消落/呉均詩㣲風揺庭樹)
　　許渾
　　　雨後思湖上居
前山風雨凉(庾肩吾詩前山起黄葉易潤之以風雨/梁簡文帝詩冷風襍細雨垂雲助麦凉)歇
馬坐垂楊(庾信詩樹隂逢歇馬梁/元帝詩垂楊拂砌塵)何處芙蓉落(劉長卿/詩隨風)
(飄向何處落爾雅䟽江東人呼荷華為芙蓉説文芙/之言敷也蓉之言動容也梁簡文帝詩棹動芙蓉落)南
渠秋水香(鮑照芙蓉賦繞金渠之屈曲莊子秋水時至/百川灌河陸厥詩秋水落芙蕖祖孫登詠水)
(詩岸澗/蓮香逺)
　　　聞歌
新秋絃管清(張正見詩髙軒揚麗藻自是賦新秋張九/齡詩園果讓新秋郭璞燕贊商人是頌詠)
(之絃管孔德紹詩鈞天/金石響洞庭絃管清)時轉遏雲聲(王維詩金杯緩酌/清歌轉列子薛談)
(學謳于秦青未窮青之技遂辭歸秦青弗止餞于郊衢/拊節悲歌響遏行雲薛談乃謝求返終身不敢言歸)
曲盡不知處(馬融賦曲終闋盡餘絃更興/宋玊賦闇然而暝忽不知處)月髙風滿城
(王昌齡詩未央前殿月輪髙盧照/鄰詩寒辭楊栁陌春滿鳯皇城)
　　　思天台(支遁天台山銘余覽内經山記云剡縣/東南有天台山一統志天台山在天台)
　　　　(縣西一百/一十里)
赤城雲雪深(孔靈符㑹稽記赤城山内則有天台靈嶽/玊室璿臺孫綽遊天台山賦赤城霞起而)
(建標瀑布飛流以界道詩上天同雲/雨雪雰雰張正見詩鷲嶺白雲深)山客負歸心(郭璞/詩長)
(揖當途人去來山林客嵇康詩内負宿心外/恧良朋杜甫詩滿目飛明鏡歸心折大刀)昨夜西齋
宿(李白詩昨夜東風入武陽南史蔡凝傳凝年位未髙/而才地為時所重常端坐西齋自非素貴名流罕所)
(交/接)月明琪樹隂(子夜歌天髙星月明山海經崑崙之墟/北有珠樹文玉樹玕琪樹天台山賦琪)
(樹璀璨而垂珠北史魏收傳收折/節讀書夏日坐板床隨樹隂諷誦)
　　李羣玉
　　　靜夜相思
山空天籟寂(王維詩夜靜春山空莊子汝聞人籟而未/聞地籟汝聞地籟而未聞天籟王維詩夜)
(禪山/更寂)水榭延輕凉(崔湜詩水榭宜時涉拾遺記漢武帝/息于延凉室魏文帝樂府冬被貂鼲)
(温煖夏服綺羅輕凉劉/孝綽詩輕凉生筍席)浪定一浦月(莊子客刺船而去/沿縁葦間孔子待)
(水波定而後乗錢起詩潭空觀月定澗靜見/雲多水經注鬱林南倉通壽泠即一浦也)藕花閑自
香(張籍詩秋風白藕花杜甫詩茵蔯春藕香/梁元帝牛渚磯碑花飛拂袖荷香入衣)
　　　池塘晚景
風荷珠露傾(謝朓詩風碎池中荷王融風賦韻珠露之/㕘差陳後主詩涸浦如珠露韓愈詩荷折)
(碧圓/傾)驚起睡鵁鶄(祖珽詩時看逺鴻度乍見驚鷗起爾/雅鳽鵁鶄注似鳬脚髙毛冠江東人)
(家養之以厭火災枚/乘七發鵷鶵鵁鶄)月落池塘靜(陸厥詩雁起宵未央/雲間月將落謝惠連)
(詩池塘/生春草)金刀剪一聲(錢起詩三軍版築脱金刀/杜甫詩一聲何處送書雁)
　　崔道融(荆州人以徴辟為永嘉令/累官右補闕避地入閩)
　　　江村
日暮片帆落(王粲詩日暮遊西園沈約詩佇立日已暮/李白詩疾風吹片帆日暮千里隔又帆落)
(湖中/天)江村如有情(謝朓詩曖曖江村見離離海上出虞/騫詩長林帶朝夕孤嶺枕江村梁簡)
(文帝賦如笙/鳯之有情)獨對沙上月(梁元帝賦看白沙而似雪望/却月而成眉張正見樂府對)
(月想/邊秋)滿船人睡聲(張九齡詩餘花滿客船劉禹錫詩世/間人盡睡續仙傳夏侯隠登山渡水)
(亦閉目美睡同行聞其鼻/聲而不蹉趺人稱睡仙)
　　杜牧
　　　盆池
鑿破蒼苔地(論衡鑿地以為井李/端詩重露濕蒼苔)偷他一片天(金華游/錄天池)
(之裏有崖如兩扉而啟其一極黒暗中/逺望石扉啟處天光下燭名一線天)白雲生鏡裏(詩/英)
(英白雲蔡凝詩春雲處處生南史宋文帝紀元嘉二十/五年冬青州城南逺望見地中如水有影謂之地鏡邢)
(劭甘露頌/雲臨水鏡)明月落階前(阮籍詩薄帷鑒明月梁昭明太/子詩月落林餘影杜甫詩階前)
(樹拂/雲)
　　　有寄
雲濶煙深樹(李嶠賦霜盡川長雲平野/濶令狐楚詩烟含苑樹深)江澄水落秋(謝/朓)
(詩澄江淨如練陳後主詩沙長/見水落駱賔王詩風急夜江秋)美人何處在(詩有美一/人楚辭送)
(美人兮南浦沈約/樂府所思竟何在)明月萬山頭(南史謝莊傳隔千里兮/共明月李白詩輕舟已)
(過萬重山杜甫/詩時過北山頭)
　　陸龜䝉
　　　江行
酒旗菰葉外(孔融書天垂酒旗之曜/庾肩吾詩黒米出菰葉)樓影浪花中(沈約/詩可)
(憐九層樓光影水上浮/梁元帝賦朝浮兮浪花)醉帆張數幅(孫煒七引髙帆雲/張後漢書馬融傳)
(張雲帆施蜺幬風土記帆從風之幔也施于船前/各隨宜大小為制大者用布一百二十幅髙九尺)唯待
鯉魚風(梁簡文帝詩塵散鯉魚風提/要録鯉魚風乃九月風也)
　　皮日休
　　　閑夜酒醒
醒來山月髙(楚辭衆人皆醉我獨醒/劉禹錫詩酒對青山月)孤枕羣書裏(李白/詩兀)
(然就孤枕漢書劉向傳淮南有枕中/鴻寳苑秘書左思詩卓犖觀羣書)酒渇漫思茶(白居/易詩)
(酒渇春深一椀茶陸羽茶經救/渇飲之以漿蕩昏昧飲之以茶)山童呼不起(魏文帝詩/西山兩童)
(子古詩呼童烹鯉魚章/碣詩睡起兒童帶簟紋)
　　　芳草渡
溪南越鄉音(岑參詩南溪聞夜鐘王勃詩/邊城琴酒處俱是越鄉人)古栁渡江深
(南史劉瓛傳瓛兄弟共處蓬室習業不廢袁粲聞而詣/之指㕔事前古栁樹曰人謂此是劉尹時樹今復見卿)
(清德可謂不衰矣鮑照詩木落/江渡寒杜甫詩江深隔寺門)日晚無來客(張籍詩山/橋日晚行)
(人少元結詩來客去/客船俱向此中泊)閒船繫緑隂(張籍詩領誰相逐上/閒船魏文帝詩栁垂)
(重隂緑白居易/詩眠松愛緑隂)
　　司空圖(字表聖河中虞鄉人咸通末擢進士第由/宣歙幕歴禮部郎中僖宗行在用為知制)
　　　(誥中書舍人歸隠/中條山王官谷)
　　　偶題
水榭花繁處(杜甫詩杖藜登水榭揮翰宿春天楊烱詩/草茂瓊階緑花繁寳樹紅儲光羲采蓮詞)
(淺渚荇/花繁)春晴日午前(梁簡文帝春日詩雲穿天半晴張/正見詩春光落雲葉花影發晴枝)
(梁元帝纂要日/在午曰亭午)鳥窺臨檻鏡(鶡冠子籠中之鳥空窺不/出劉孝綽詩兹堂乃峭嶠)
(伏檻臨曲池南史張貴妃傳嘗於閣上靚粧臨於/軒檻宫中遥望飄若神仙謝朓樂府窺鏡比蛾眉)馬過
隔墻鞭(酉陽雜爼秦叔寳所乗馬號忽雷駿者毎月夜/設三領氊當前躍而過劉孝威詩隔墻花半隠)
(猶見動花枝李白/詩駿馬不勞鞭)
　　　獨望
緑樹連村暗(任昉詩綠樹懸宿根孟浩然詩綠樹村邊淹/合劉孝威詩連村倐忽盡循汀俄頃回江)
(騷體臨星朏兮緑暗/徐陵詩綠栁三春暗)黄花出陌稀(張翰詩黄花如散金/梁元帝詩新花緯脩)
(陌王建詩老/杏著花稀)逺陂春草緑(詩彼澤之陂楚辭春草生兮/萋萋謝靈運詩池塘生春草)
(喬知之詩草/緑鴛鴦殿)猶有水禽飛(曺植賦水禽翔而為衛謝靈/運賦覽水禽之萬類信莫麗)
(乎鸂鶒陶潜序水/鷗乗和以翻飛)
　　　河上
新霽田園處(宋玉賦風止雨霽雲無處所王灣詩淨林/新霽入陶潜歸去來辭田園將蕪胡不歸)
夕陽禾􁐄明(詩度其夕陽爾雅山西曰夕陽漢書禮樂/志且灌且糞長我禾􁐄徐陵書南頓荒田)
(家分/禾􁐄)沙村平見水(杜甫詩沙村白雪仍含/凍管子水平而不流)深巷有鷗聲
(陶潛詩犬吠深巷中/杜甫詩鷗泛已春聲)
　　　即事
茶爽添詩句(茶經救渇飲之以漿蠲憂忿飲之以酒蕩/昏昩飲之以茶任華詩亦曽讀却無限書)
(拙詩一句兩句在人耳/杜甫詩賦詩新句稳)天清瑩道心(老子天得一以清/淮南子天清地定)
(毒獸不作飛鳥不駭書道/心惟微莊子致道者忘心)只留鶴一隻(謝朓詩獨鶴方/朝唳潘岳賦如)
(彼翰林鳥雙/棲一朝隻)此外是空林(謝靈運詩清霄颺/浮烟空林響法鼓)
　　　借居
借住郊園乆(沈約詩晨趨朝建禮晚沐卧/郊園張九齡詩素業守郊園)仍逢夏景新
(孫逖詩今日逢新夏歡遊續舊旬/謝朓詩時惟清夏始雲景曖含芳)綠苔行屐稳(拾遺記/初平三)
(年起館千間采綠苔而被階郭璞賦緑苔鬖髿乎研上/張九齡詩川原行稍稳鐘鼓聴猶徐南史謝靈運傳靈)
(運尋山陟嶺嘗著木屐上山則/去其前齒下山則去其後齒)黄鳥傍窓頻(詩睍睕黄/鳥載好其)
(音左思魏都賦翩/翩黄鳥銜書來訊)
　　孟遲(字遲之平昌人/㑹昌五年進士)
　　　題嘉祥驛
樹頂烟㣲緑(江淹詩綠樹鑠烟光何遜詩山烟涵樹色/江水映霞輝李白詩綠烟滅盡清輝發)
山根菊暗香(庾信銘風生石洞雲出山根又詩澗底百/重花山根一片雨唐太宗菊詩露濃晞晚)
(笑風勁/淺殘香)何人獨鞭馬(張若虚詩江畔何人初見月左傳/雖鞭之長不及馬腹薛稷詩走馬)
(爭光眼/著鞭)落日上嘉祥(謝靈運賦望新晴于落日起明光/于躋月謝惠連詩落日隠簷檐)
　　唐彦謙(字茂業并州人咸通中舉進士十餘年不/第乾符末避地漢南中和中王重榮鎮河)
　　　(中辟為從事累官閬璧絳三州刺史彦謙/博學多藝文詞壯麗書畫音樂俱出輩流)
　　　春雪初霽杏花正芳月夜閑吟
霽景明如練(王融詩日霽沙溆明廣韻霽雨止也/謝朓詩餘霞散成綺澄江淨如練)繁英
杏正芳(元稹詩流芳逓炎景繁英盡寥落庾信詠杏/詩枝枝綻翠英李廓少年行來去杏園芳)姮
娥應有語(顔延之詩姮娥棲飛月/盧思道詩深情出艷語)悔共雪爭光(陳子良/春雪詩)
(光映粧樓月史記屈原傳雖與日月爭/光可也王儉髙松賦積皓霰而爭光)
　　裴夷直(字禮卿河東人擢進士第文宗時歴右拾/遺進中書舍人武宗初出刺杭州終散騎)
　　　(常/侍)
　　　前山
只謂一蒼翠(謝朓詩蒼翠望寒/山崢嶸瞰平陸)不知猶數重(庾信詩不/知髙幾里)
(低頭看世間又/宫墻定數重)晚來雲映處(杜甫詩晚來山更碧張正/見詩歸雲向谷晚唐太宗)
(詩翠樓含曉霧連峯帶晚雲梁/元帝頌日映金雲風揺銀草)更見兩三峯(杜甫詩玉/山髙並兩)
(峯寒崔顥詩天外三峯削/不成庾信賦榆栁兩三行)
　　項斯
　　　江村夜泊
日落江路黒(謝靈運詩石淺水潺湲日落山照耀謝惠/連詩日落泛澄瀛謝朓詩江路西南永歸)
(流東北騖杜甫詩/浪翻江黒雨初飛)前村人語稀(儲光羲詩自説年來䄒/前村酒可賖子夜歌中)
(宵無人語杜甫詩/赤甲山下行人稀)幾家深樹裏(劉長卿詩耆舊幾家殘/阮瑀詩深樹猶沾裳庾)
(信銘樹裏聞/歌枝中見舞)一火照船歸(劉長卿詩千峯明一燈何遜/詩澄江照逺火隂鏗詩溜船)
(唯識火驚鳬但聴聲孟/浩然詩余欲泛歸船)
　　杜荀鶴
　　　釣叟
茅屋深灣裏(晉書羅含傳于城西池小洲上立茅屋王/維詩終南有茅屋杜牧詩復引舟於深灣)
(忽八九之紅芰/廣韻灣水曲)釣船横竹門(庾信詩宻菱障浴鳥髙荷/没釣船又文船横埭下樹)
(夾津門呉均詩抽蘭/開石路剪竹製山扉)經營衣食外(詩經之營之羽獵賦漢/禦自汧渭經營酆鎬)
(書溝洫志衣食京師億萬之口陶/潜詩人生歸有道衣食固其端)猶得弄兒孫(後漢書/明德馬)
(皇后紀吾但當含飴弄孫/王勣賦弄兒孫于襁褓)
　　盧肇(字子發袁州人㑹昌三年進士第一初除著/作郎充集賢院直學士咸通中出知歙州)
　　　御溝水(古今注長安御溝謂之/楊溝謂植楊於其上)
萬壑朝溟海(晉書顧愷之傳千巖競秀萬壑爭流江淹/詩萬壑共馳騖詩沔彼流水朝宗于海張)
(協七命溟海渾濩涌其後郭/璞説難爛若溟海之納奔濤)縈迴歳月多(鮑照詩萬壑/勢迴縈江總)
(詩盤根/歳月多)無如此溝水(史記髙祖記吕公曰臣相人多矣/無如季相卓文君白頭吟溝水東)
(西/流)咫尺奉天波(左傳天威不違顔咫尺徐幹書雖路在/咫尺難陟如九闗陸機表塵洗天波)
　　朱景𤣥(㑹昌時人官/至太子諭德)
　　　雙櫧亭(山海經前山其木多櫧注/木似柞子可食冬月采之)
連簷對雙樹(齊民要術著酒惟連簷草屋中居/之為佳梁簡文帝詩蓊鬱均雙樹)冬翠夏
無塵(司馬相如上林賦沙棠櫟櫧注櫧葉冬不落范雲/詩芳條結寒翠魏收詩凌寒翠不奪徐陵詩石路)
(本無/塵)未肯慙桃李(孔德紹詠葉詩翻飛未肯下/班婕妤賦若桃李之向春)成隂不
待春(成公綏栁賦彌年載而成隂楊師道詩/桃李自成隂庾肩吾詩天花不待春)
　　崔元翰(名鵬以字行博陵人進士第一馬燧在太/原辟為掌書記入朝為禮部郎中知制誥)
　　　(尋罷守比部郎/中終于散位)
　　　兩中對後檐叢竹(陶潜詩榆栁䕃後檐漢書/嚴助傳夾以深林叢竹)
含風揺硯水(虞羲竹詩含風自颯颯虞世南臨池竹詩/波泛含風影庾信詩水影揺叢竹李白詩)
(琉璃硯水/常枯槁)帶雨拂墻衣(朱超詩浮凉帶雨來江洪窓前/竹詩檀欒拂桂橑陶𢎞景別録)
(垣衣即古墻背隂青苔衣白/居易詩墻有衣兮瓦有松)乍似秋江上(呉均詩風/起秋江上)漁
家半掩扉(王維詩漁家伐釣竿何遜詩蓬/門已掩扉鮑照詩宵月向掩扉)
　　成彦雄(字文幹南/唐進士)
　　　江上楓(楚辭湛湛江水兮上有楓爾雅楓欇欇/注楓樹似白楊葉圓而歧有脂而香)
江楓日蓊鬱(庾肩吾聨句江楓拂岸遊張衡賦杳藹蓊/鬱於谷底沈約賦紛披蓊鬱吐綠攅采)
不競松筠力(列子性婉而從物不競不爭杜甫詩水流/心不競禮記其在人也如竹箭之有筠也)
(松栢之有心也王融詩日/月共為照松筠俱以貞)一葉落漁家(淮南子見一葉/之落知歳之將)
(暮江淹詩但見一葉落崔信明詩楓/落呉江泠李嘉祐詩漁家足水禽)斜陽帶秋色(岑參/詩深)
(巷斜陽暮鳥飛劉長卿詩荷笠帶斜陽虞茂/詩昆明池水秋色明王維詩連山帶秋色)
　　　村行
曖曖村烟暮(屈原離騷時曖曖其將罷兮結幽蘭而延/佇周𢎞讓詩曖曖有人烟杜甫詩村烟對)
(浦沙徐陵詩/岸烟起暮色)牧童出深塢(張説詩茰嚢繫牧童庾/信杏花詩依稀映村塢)騎牛
不顧人(釋棲蟬牧童詩牛得自由騎史記孟嘗/君傳日暮之後過市肆者掉臂而不顧)吹笛尋
山去(後漢書馬融傳融好吹笛南史謝靈運傳尋山陟/嶺必造幽峻于漬詩不問水邊人騎牛傍山去)
　　薛濤(字洪度本長安良家女隨父宦流落蜀中遂/入樂籍辨慧工詩韋臯鎮蜀召令侍酒賦詩)
　　　(稱為女/校書)
　　　月
魄依鈎様小(禮記月者三日成魄王褒咏月詩初魄似/蛾眉鮑照詩始見西南樓纎纎如玉鉤盧)
(思道樂府初月正如鈎/陳後主詩月小看針暗)扇逐漢機團(班婕妤怨歌行裁/為合歡扇團團似)
(明月虞羲詠月詩裁滿如團扇江/淹詩紈扇如團月出自機中素)細影將圓質(杜甫初/月詩光)
(細弦欲上影斜輪未安劉孝綽望月詩扇影出將/圓陸璣詩䟽圓質虚中潘尼賦五明以圓為質)人間
幾處看(杜甫詩人間月影清/又月傍闗山幾處明)
　　楊師道
　　　中書寓直詠雨
雲暗蒼龍闕(庾肩吾詩寒雲暗積水秋雨䝉重嶂陳後/主詩狼山聚雲暗三輔舊事未央宫東有)
(蒼龍闕江總詩斾轉/蒼龍闕塵飛飲馬橋)沉沉殊未開(司馬相如賦沉沉隠/隠砰磅訇磕張正見)
(詩沉沉飛雨殿梁簡文帝詩浮雲暗未/開庾信詩繁雲猶暗嶺積雨未開庭)窓臨鳯皇沼(王/褒)
(詩山窓臨絶頂晉書南燕載記䕃脩檐臨清沼杜/氏通典中書監以其地在樞近是以謂之鳯皇池)颯颯
雨聲來(楚辭風颯颯兮木蕭蕭梁元帝詩風細雨聲/遲何遜詩蕭蕭江雨聲陶潜詩微雨從東來)
　　駱賔王
　　　於易水送人(水經易水出涿郡故安縣閻鄉城/谷中名勝志易水在州西入廣昌)
　　　　(縣界東逕易京城與北/易水合流入拒馬河)
此地别燕丹壯士髮衝冠(唐太宗詩一朝辭此地史記/荆軻傳燕太子丹使荆軻西)
(刺秦王太子送至易水上既祖取道髙漸離擊筑荆軻/和而歌為變徴之聲士皆垂淚涕泣又前而歌白風蕭)
(蕭兮易水寒壯士一去兮不復還復為羽聲慷/慨士皆瞋目髪盡上指冠于是荆軻就車而去)昔時人
已沒(馮淑妃詩猶憶昔時憐陶潜詠荆/軻詩其人雖已沒千載有餘情)今日水猶寒(荀/子)
(欲觀千載則審今日/庾信詩中流覺水寒)
　　　送别
寒更承夜永(梁武帝詩調梭輟寒更王胄詩更深夜轉/長楚辭朱明承夜兮時不可掩戴暠詩傍)
(邊知夜永曺毗/詩冬夜清且永)凉夕向秋澄(南史禇彦回傳初秋凉夕/風月甚美蕭琮詩山庭引)
(夕凉徐君蒨詩天髙應向秋梁簡文帝啟秋色照/澄預表光瑞薛道衡詩朝朝散霞彩暮暮澄秋色)離心
何以贈(楚辭何離心之可同兮吾將逺逝以自疏/古詩同心而離居詩何以贈之路車乗黄)自有
玊壺氷(辛延年詩絲繩提玊壺鮑照/詩直如朱絲繩清如玊壺氷)
　　李嶠
　　　中秋月
盈缺青冥外(魏書律厯志弦望有盈缺明晦有修短楚/辭據青冥而攄虹兮遂儵忽而捫天梁簡)
(文帝表延首青/冥傾心紫府)東風萬古吹(爾雅東風謂之谷風楚辭/東風飄兮神靈雨陽休之)
(詩微穆東風吹顔延之詩/萬古陳往還百代勞起伏)何人種丹桂(左思賦洪桃屈/盤丹桂叢灌張)
(正見詩丹/桂有藂香)不長出輪枝(庾肩吾望月詩桂長欲侵/輪沈約詩秋風生桂枝)
　　　二
圓魄上寒空(楊炯賦太隂望兮圓魄皎陸機賦結/濃霜於寒空祖孫登詩飛綿亂上空)皆言
四海同(書聲教訖于四/海詩四海來格)安知千里外(鮑照賦直視千里/外沈約詩以我徑)
(寸心從君/千里外)不有雨兼風(謝靈運詩不有千里棹孰申百/代意淮南子蠛蠓舂而雨磑而)
(風/)
　　李白
　　　靜夜思
牀前看月光(魏文帝詩明月皎皎照我壯子夜歌仰頭/看明月寄情千里光梁元帝詩流如明月)
(光/)疑是地上霜(范雲詩疑是徐方牧梁簡/文帝望月詩彭類九秋霜)舉頭望山月
(後漢書鄧皇后紀舉頭若欲自訴梁簡文帝/詩綠草庭中望明月庾信賦山月没客衣單)低頭思故
鄉(史記日者傳賈誼伏軾低頭北史庾信雖位望通顯/常有鄉闗之思梁昭明太子樂府故鄉日迢迢梁元)
(帝折楊栁故/人懐故鄉)
　　　渌水曲(樂府解題渌水者古琴操名淮南子手/㑹淥水之趣樂府詩集琴歴曰琴曲有)
　　　　(蔡氏五弄琴集曰五弄遊春渌水幽居坐愁/秋思並宫調蔡邕所作也琴書曰邕嘉平初)
　　　　(入青溪訪鬼谷先生所居山有五曲一曲製/一弄山之南曲有澗冬夏常渌故作淥水)
淥水明秋月(嵇康琴賦初涉淥水中奏清徴謝靈運/詩皎皎明秋月陶潜詩扣枻新秋月)南
湖採白蘋(梁宣帝賦徑南湖而迴渡劉綏詩夏月南湖/通詩于以采蘋禮記采蘋者樂循法也栁惲)
(詩汀洲/採白蘋)荷花嬌欲語(詩山有扶蘇隰有荷花古今注芙/蓉一名荷華生地澤中徐彦伯詩)
(荷花嬌淥水開元遺/事何如此解語花)愁殺蕩舟人(沈約詩望逺使人愁/呉均樂府見此空愁)
(人梁簡文帝詩多逢蕩舟妾梁元/帝采蓮賦妖童媛女蕩舟心許)
　　　玉階怨(王僧䖍技録相和歌/楚調十曲有玉階怨)
玉階生白露(漢書外戚傳切皆銅沓冐黄金塗白玉階庭/注切門限也沓冒其頭也班固賦玉階彤)
(陸雲詩陟彼玉階黄髪來升詩白露為霜/禮記孟秋之月白露降古詩白露沾野草)夜乆侵羅襪
(梁簡文帝對燭賦夜乆惟煩鋏隋煬帝詩夜久天河横/張正見梅花落曲發早覺寒侵曺植賦凌波微步羅襪)
(生塵謝偃塵賦/拂珠履生羅襪)却下水晶簾(梁簡文帝詩珠簾向暮下/後漢書西域傳大秦國宫)
(室以水晶為柱食器亦然本集注水/精簾以水晶為之如今之琉璃簾也)玲瓏望秋月(揚雄/賦前)
(殿崔巍兮和氏玲瓏晉灼注玲瓏明見貌沈約詩入青/瑣而玲瓏謝莊文望月方娥瞻星比婺顧愷之詩秋月)
(揚明輝沈約詩/秋月光如練)
　　　秋浦歌(唐書地理志池州有/秋浦縣武德四年置)
白髪三千丈(左思白髪賦白髪將抜惄然自訴南史范/縝傳縝二十九髪白皓然作白髪咏以自)
(嗟王臺卿詩/涌塔標千丈)縁愁似箇長(劉孝綽詩夜長愁反覆懐抱/不能裁演繁露若干者設數)
(之言也千猶箇也若箇猶言幾何枚也/王微詠愁詩自予抱羈思眇與日月長)不知明鏡裏(庾/信)
(詩不知何處天邊左思白髮賦始覺明/鏡惕然見惡矣王孝禮詩猶嫌鏡裏促)何處得秋霜(左/思)
(白髮賦偪迫秋/霜生而皓素)
　　　觀放白鷹
八月邊風髙(詩八月雈葦王僧達詩仲秋邊風起孤蓬/巻霜根孫綽秋日詩蕭瑟中秋日雁唳風)
(雲/髙)胡鷹白錦毛(廣志有雉鷹有兔鷹一歳為黄鷹二歳/撫鷹三歳青鷹胡鷹獲麞蕭有詩箭落)
(錦毛/摧)孤飛一片雪(何遜詩孤飛出浦嶼盧詢詩支/機一片石庾信詩何勞一片雨)百里
見秋毫(戰國䇿行百里者半于九十王融詩百里倦中/道莊子天下莫大于秋毫之末而太山為小周)
(𢎞正表析至/㣲于秋毫)
　　　杜陵(名勝志灞南五里即樂遊原本杜縣之東/原漢宣帝所樂遊築以為陵曰杜陵併置)
　　　　(縣/)
南登杜陵上(南史宗少文傳好山水愛/逺遊西陟荆巫南登衡岳)北望五陵間(北/史)
(麴允傳北望青樓漢書原涉傳郡國諸豪及長安五陵昭/諸為氣節者皆歸慕之注五陵謂長陵安陵陽陵茂陵)
(陵/也)秋水明落日(莊子秋水時至百川灌河鮑照詩灇灇/秋水積祖孫登詩長川照落日梁簡文)
(帝詩落日/下西江)流光滅逺山(十洲記景雲燭日朱霞流光謝/靈運詩逺山映疎木隋煬帝詩)
(雲散逺/山空)
　　　遊洞庭
船上齊橈樂(梁元帝碑傍臨綵船之/上楚辭注橈船小楫也)湖心泛月歸(西湖/志湖)
(心亭舊為湖心寺鵠立湖中晉書袁宏傳謝/尚鎮牛渚秋夜乗月率爾與左右㣲服泛江)白鷗閑不
去(鮑照詩翻浪揚白鷗列子海上人有好/鷗鳥者毎旦從鷗鳥遊鷗至者百數)爭拂酒筵飛
(梁書孔休源傳休源初到京寓于宗人少府卿孔登宅范/雲一與相遇深加褒賞後雲命駕少府門登便拂筵整)
(帶謂當詣已既而獨造休源髙談盡日同/載還家深以為愧髙適詩悽悽賦酒筵)
　　　二
剗却君山好(水經注山海經云洞庭之山帝之二女居/焉沅澧之峯交湘之浦出入多飄風暴雨)
(湖中有君山編山君山有穴潜通呉之包山郭景純所/謂巴陵地道者也是山湘君之所遊處故曰君山矣舊)
(注木華海賦曰於是乎禹也乃鏟臨崖之阜陸决陂潢/而相浚羣山既畧萬穴俱流此篇首二句似出于此鏟)
(與剗/同)平鋪湘水流(山海經注巴陵縣有洞庭湖瀟湘沅/水共㑹于此羅君章湘中記湘水之)
(出于陽朔則觴為之舟至洞/庭日月若出入于其中也)巴陵無限酒(水經注巴丘/山在湘水右)
(岸山有巴陵故城本呉之巴丘邸閣城也晉元康六年/立巴陵縣于此潯江記羿屠巴蛇於洞庭其骨若陵故)
(謂之/巴陵)醉殺洞庭秋(應璩記醉酒巾幘落楚辭嫋/嫋兮秋風洞庭波兮木葉下)
　　王維
　　　雜詩
君自故鄉來(魏文帝詩念我故鄉客將適千/里道劉孝綽詩况此還故鄉)應知故鄉
事來日綺窓前(古詩來日大難王康居詩翠葉/代綺窓謝朓詩㛹娟綺窓北)寒梅著
花未(隂鏗雪裏梅詩春近寒雖轉梅開/雪尚飄謝變早梅詩獨自不疑寒)
　　　别輞川(舊唐書王維傳維晚年得宋之問藍田/别墅在輞口輞水周于舍下别漲竹洲)
　　　　(花塢與道友裴迪浮舟往來彈琴賦詩嘯/詠終日嘗聚其田園所為詩號輞川集)
依遲動車馬(王融詩參差動别緒依遲起離慕梁昭明/太子七契夾鐘之月春景依遲禮記獻車)
(馬者執策綏鮑照詩車/馬相馳逐賔朋好容華)惆悵出松蘿(孫楚詩乖離即長/衢惆悵盈懐抱詩)
(蔦與女蘿傳女/蘿兔絲松蘿也)忍别青山去(何遜聨句家本青山下好/上青山上陳子良詩我家)
(呉㑹青/山逺)其如綠水何(謝朓詩歸飛無羽翼其如離别何/南史循吏傳序桃花綠水之間春)
(月秋風之下傅休奕詩上/翳青雲景下鑒綠水波)
　　　辛夷塢(楚辭辛夷楣兮葯房本草辛夷樹大連/合抱髙數仞此花初發如筆北人呼為)
　　　　(木筆花最早南人呼為/迎春廣韻營居曰塢)
木末芙蓉花(楚辭搴芙蓉兮木末沈約詩憑軒搴木/末垂堂對水周劉楨詩芙蓉散其華)山
中發紅萼(孔稚圭詩寄懐山中舊舉酒莫相忘沈約詩/山中咸可悦賞逐四時移潘尼賦朱芳赫奕)
(紅萼㕘差謝朓詩朝光/映紅萼微風吹好音)澗户寂無人(王績賦弄春風于/澗户詠秋月于髙)
(山盧照鄰詩澗户無人跡易窺其/户閴其無人曺植詩宫省寂無人)紛紛開且落(呉均詩/流蘋方)
(繞繞落葉正紛紛沈約詩氛氲桃李花青跗發紫萼/既為風所開復為風所落韋承慶詩岸花開且落)
　　崔國輔
　　　古意
淨掃黄金階(魏志管寧傳注焦先字孝若自作一蝸牛/廬淨掃其中神異經東北大荒中首金闕)
(髙百餘尺中有金階魏武帝/詩乃到王母臺金階白玉堂)飛霜皎如雪(張協七命飛/霜迎節髙風)
(送秋江淹書賤臣叩心飛霜擊于燕地杜顔/白環賦晶晶霜皎釋法宣詩如雪去飄颻)下簾彈箜
篌(漢書傳序嚴君平卜筮于成都市裁日閱數人得百/錢足自養則閉肆下簾而授老子盧詢樂府下簾還)
(憶月挑燈更惜花風俗通箜篌一名坎篌漢武帝賽南/越禱祀太一后土始用樂人侯調依琴作坎坎之樂言)
(其坎坎應節也侯以姓冠章也或曰/空侯取其空中古詩十五彈箜篌)不忍見秋月(謝靈/運詩)
(皎皎明秋月王臺卿箏詩/惟有髙秋月秦聲獨可憐)
　　　採蓮
玉溆花爭發(呉均詩逺澗自傾曲石溆復戔戔劉孝威/詩葉舒非漸大花發似初開張正見詩花)
(發四/鄰明)金塘水亂流(劉楨詩菡蓞滿金塘張華荷詩照灼/此金塘藻曜君王池謝靈運詩亂流)
(趨正絶孤嶼媚中川/鮑照詩亂流淙大壑)相逢畏相失(樂府越歌謡君乗車/我戴笠他日相逢下)
(車揖梁簡文帝詩相逢半路溪隔溪/猶不渡又花茂蝶爭飛枝濃鳥相失)並著採蓮舟(梁簡/文帝)
(賦迴渡輕船共採新蓮梁元帝賦泛柏舟/而容與歌採蓮于渚畔班固賦方舟並騖)
　　孟浩然
　　　宿建德江(唐書地理志睦州嘉定郡建德縣一/統志建德縣嚴州府附郭有建德江)
移舟泊烟渚(梁簡文帝賦畏風多而榜危驚舟移而花/逺張正見詩舟移厯浦月櫂舉濕春衣劉)
(孝綽詩暮/烟生逺渚)日暮客愁新(陳子良詩我行逢日暮弭棹獨/維舟陰鏗詩客行逢日暮結纜)
(晚舟中又若非今/宴適詎使客愁輕)野曠天低樹(謝靈運詩野曠沙岸近/天髙秋月明沈佺期詩)
(地盡覺/天低)江清月近人(盧思道詩秋江見底清梁元帝江/中月影詩澄江涵皓月朱超道舟)
(中望月詩惟餘故/樓月逺近必隨人)
　　儲光羲
　　　闗山月(樂府解題闗山/月傷離别也)
一雁過連營(梁簡文帝詩一雁聲嘶何處歸淮南子過/歸雁於碣石虞世南詩連營出武威)
繁霜覆古城(魏武帝樂府天氣肅清繁霜霏霏北史隋/紀天地大德降繁霜於秋夕李百藥詩悵)
(然臨/古城)胡笳在何處(杜摯笳賦序笳者李伯陽入西戎所/作傳休奕笳賦序吹葉為聲庾信詩)
(胡笳遥警夜又/何處更相尋)半夜起邊聲(晉書劉琨傳乘月登樓清/嘯中夜奏胡笳魏文帝書)
(清風夜起悲笳㣲吹李陵書邊聲四起劉/峻詩日暮動邊聲楊素詩薄暮邊聲起)
　　王昌齡
　　　送李十五
怨别秦楚深(江淹別賦有别必怨有怨必盈庾/信詩南冠今别楚荆玉遂遊秦)江中秋
雲起(宋孝武帝詩逺視秋雲發何遜詩雲/霧江邊起梁簡文帝詩雲起夜疑城)天長杳無隔
(老子天長地乆蔡邕表/巴土長逺山川脩隔)月影在寒水(何遜送別詩簾中/看月影張正見詩)
(月影帶河流梁元帝詩澄江涵皓月/水影若浮天王僧孺詩夜風入寒水)
　　　答武陵田太守
仗劍行千里(戰國策聶政遂獨行仗劍至韓虞/世南詩結交一言重相期千里至)㣲軀感
一言(曺植文嗟㣲軀之自效庾信連珠/須季布之一言又詩千金輕一言)曽為大梁客不
負信陵恩(史記魏世家惠王三十一年徙治大梁注今/浚儀漢書張耳傳耳大梁人少時及魏公子)
(無忌為賔客史記魏公子傳安釐王封公子無忌為信/陵君又公子仁而下士士方數千男爭往歸之晉書劉)
(𢎞傳匹夫之交尚不負心呉均/詩毛公與朱亥俱出信陵門)
　　　題僧房
㯶櫚花滿院(爾雅翼張揖上林賦注并閭㯶也木髙一/二丈旁更無枝葉大而圓有如車輪皆萃)
(於木杪其下有皮重疊裹之毎皮一匝為一節其花/黄白結實作房如魚子状梁簡文帝詩翻花滿階砌)苔
蘚入閒房(古今注苔一名貟蘚一名緑蘚廣志室無人/行則生苔蘚曺植詩閒房何寂寞綠草被堦)
(庭謝聸詩閒/房有餘清)彼此名言絶(世説常使兩情皆得彼此俱/暢書名言兹在兹疏名言謂)
(已發於口薛道衡/文名言頓絶)空中聞異香(列子天地者空中之一/細物庾信步虚詞空香)
(萬里/聞)
　　裴迪
　　　木蘭柴(述異記潯陽江中多木蘭樹韻㑹柴/土邁切山居以木柵作砦或作柴)
蒼蒼落日時(莊子天之蒼蒼其正色耶謝靈運賦日/望新晴於落日祖孫登詩長川照落)鳥聲
亂溪水(范雲詩通林鳥聲嬌王/融文亂鶯聲於綿羽)縁溪路轉深(桃花源記/縁溪行忘)
(路之逺近王由禮/詩雲生石路深)幽興何時已(陳子昻詩山深路轉幽/湛方生詩此水何時流)
　　孟浩然
　　　白石灘
跂石復臨水(庾信詩跂石始調琴楚/辭登山臨水兮送將歸)弄波情未極(謝靈/運詩)
(弄波不輟手玩景豈停目沈約咏/雪詩嬋娟入綺窓徘徊騖情極)日下川上寒(謝朓詩/揚舲浮)
(大川惆悵至日下何承天/詩子在川上惟以増懐)浮雲澹無色(古樂府浮雲多/暮色魏文帝詩)
(西北有浮雲鮑照詩重崖伏/雲色楚辭葉菸邑而無色)
　　髙適
　　　咏史
尚有綈袍贈(詩尚有典型史記范雎傳須買曰范叔/一寒如此哉乃取其一綈袍以賜之)應
憐范叔寒(爾雅矜憐/撫掩之也)不知天下士(史記魯仲連傳新垣/衍再拜謝曰始以先)
(生為庸人吾乃今日知先生為天下之士也後漢書馬/援傳此子何足乆稽天下士乎晉書劉寔傳天下所共)
(推則天/下士也)猶作布衣看(莊子莊子大布之衣而過魏王史/記李斯傳夫斯乃上蔡布衣閭巷)
(之黔/首)
　　　田家春望
出門何所見(易出門同人又誰咎也王粲詩岀門無所/見晉書嵇康傳潁川鍾㑹造康康不為禮)
(而鍜不輟良乆㑹去康語曰何所聞而來何/所見而去㑹曰聞所聞而來見所見而去)春色滿平
蕪(沈約詩春色犯寒來庾信詩春色方盈野枝枝綻翠滿/英何遜七召玩竒花之春滿江淹詩白露揜九臯青)
(平地/蕪)可歎無知已(史記晏嬰傳越石父曰吾聞君/子詘于不知已而信于知已者)髙陽
一酒徒(史記酈生傳酈生瞋目按劍叱使者曰走/復入言沛公吾髙陽酒徒也非儒人也)
　　　送别
楊栁東風樹(詩昔我往矣楊栁依依古樂府暫出/白門前楊栁可藏烏禮記東風解凍)青青
夾御河(説范青青不伐將尋斧柯隋書食貨志自板渚/引河達于淮海謂之御河河畔築御道樹以栁)
(漢書杜周傳兩/子夾河為郡)近來攀折苦(梁簡文帝折楊栁詩楊栁/亂成絲攀折上春時)應
為别離多(楚辭悲莫悲兮生别離樂莫樂兮新相知三/輔黄圖霸橋在長安東漢人送客至此橋折)
(栁贈/别)
　　劉長卿
　　　平蕃曲
絶漠大軍還(漢書武帝紀衛青復將六將軍絶幕注沙/上曰幕直度曰絶後漢書西域傳孝武深)
(維乆長之計命遣虎臣浮河絶幕劉峻出塞詩絶幕衝/風急交河夜月明漢書李廣傳我去大軍數十里後漢)
(書耿弇傳弇引兵至城陽/降五校餘黨振旅還京師)平沙獨戍閑(何遜詩野岸平/沙合庾信詩平)
(沙臨浦口後漢書龎參傳/重之以大軍疲之以逺戍)空留一片石(江總詩不見披/雲狀空留折桂)
(心朝野僉載温子昇作寒陵山寺碑庾信讀而寫其本/南人問信曰北方文士如何信曰唯有寒陵一片石堪)
(共/語)萬古在燕山(劉峻廣絶交論斯賢達之素交歴萬古/而一遇後漢書竇憲傳登燕然山出塞)
(三千餘里刻石勒功紀/漢威德令班固作銘)
　　　送張十八歸桐廬(唐書地理志睦州新定郡有/桐廬縣一統志桐廬縣在嚴)
　　　　(州府城東一百里本漢富春縣之桐/溪鄉唐初置嚴州尋廢以縣屬睦州)
歸人乗野艇(江淹詩歸人望烟/火説文艇小舟也)帶月過江村(陶潜詩帶/月荷鋤歸)
(虞世南詩帶月下虹橋/謝朓詩曖曖江村見)正落寒潮水(禇亮詩沙平寒水/落王維詩月明寒)
(潮廣左思賦迎/潮水而振緡)相隨夜到門(曺植詩飛盖相追隨孫逖/詩夜到丹陽郡元結詩扁)
(舟皆/到門)
　　錢起
　　　題崔逸人山亭
藥徑深紅蘚(庾肩吾詩向嶺分花徑隨堦轉/藥欄盧照隣詩舊石開紅蘚)山窓滿翠
㣲(張正見詩山窓葉去寒爾雅山脊岡未及上曰翠/㣲左思賦鬱葐蒀以翠㣲注翠㣲山氣之輕縹也)羡
君花下酒(應璩書吟咏花栁之下/庾信詩落花催斗酒)蝴蝶夢中飛(莊子昔/在莊周)
(夢為蝴蝶古詩/蝴蝶胡髙飛)
　　　江行無題
斗轉月未落(隋煬帝詩更移斗柄轉梁簡文/帝烏栖曲北斗横天月將落)舟行夜已
深(詩淠彼涇舟傳淠舟行貌湘州記繞川行舟遥/望若一樹葉劉瑗詩月光移數尺方知夜已深)有村
知不逺(梁元帝詩逺村雲/裏出遥船天際歸)風便數聲砧(楊炯詩香逐便/風來孟浩然詩)
(挂席樵風便梁簡文/帝詩城外搗砧聲)
　　　二
夕景殘霞落(隋煬帝詩翛翛夕景清何遜詩殘霞/亦半消梁簡文帝詩落霞乍續斷)秋寒
細雨晴(顔延之詩秋至恒早寒梁簡文帝詩冷/風雜細雨潘岳賦㣲雨新晴六合清朗)短纓何
用濯(孟子滄浪之水清兮可以濯我纓李陵詩/臨河濯長纓曺植文振冠南嶽濯纓清川)舟在月
中行(晉書袁宏傳謝尚秋夜乘月泛江㑹宏在舫中行/誦詩尚即升舟與之談論張子容詩回舟月上)
　　韋應物
　　　秋夜寄丘二十二員外
懐君屬秋夜(魏文帝詩漫漫秋夜長南史蕭/子顯傳風動春朝月明秋夜)散步咏凉
天(劉孝威詩散步懐漁樵魏文/帝燕歌行秋風蕭瑟天氣凉)山空松子落(後漢書叚/熲傳賛紛)
(紜騰突谷靜山空列仙傳偓佺好食/松實能飛行逐走馬以松子遺堯)幽人應未眠(易履/道坦)
(坦幽人貞吉隋煬帝書側席幽人夢/想巖穴李白詩月明欲素愁不眠)
　　盧綸
　　　和張僕射塞下曲
林暗草驚風(何遜詩林密户稍隂草滋堦欲暗虞世南/詩日下林全暗鮑照文臨驚風之蕭條)
將軍夜引弓(老子偏將軍居左上將軍居右徐陵詩將/軍擁節起戰士夜鳴弓司焉遷書舉引弓)
(之人一國共/攻而圍之)平明尋白羽(李白詩平明拂劍朝天去家/語白羽若月司馬相如上林)
(賦彎繁弱/滿白羽)没在石稜中(新序楚熊渠子夜行見寢石以/為伏虎闗弓射之滅矢飲羽下)
(視之石也却復射之矢摧無跡漢書李廣傳廣居右北/平出獵見草中石以為虎射之中石没羽杜甫詩湍減)
(石􁁓/生)
　　　答韋蘇州
露滴梧葉鳴(謝靈運詩泠泠朝露滴鮑照詩紫蘭/花已歇碧梧葉方稀乂風鳴兩岸葉)秋風
桂花發(謝莊文秋風散兮凉葉稀孔稚圭北山移文秋/桂遣風李嶠詩梧桐稍下葉仙桂欲開花唐髙)
(宗詩巖桂/發全香)中有學仙人(隋書王貞傳仰而不至方見學/仙之逺唐太宗詩不似秦樓上)
(吹簫空/學仙)吹簫弄山月(列仙傳蕭史者秦穆公時人善吹/簫穆公女弄玉妻焉一旦隨鳯飛)
(去謝靈運賦滅/華燭兮弄曉月)
　　戴叔倫
　　　三閭廟(楚辭章句屈原仕於懐王為三閭大夫/三閭之職掌王族三姓曰昭屈景一統)
　　　　(志三閭廟在長沙府/境内號三閭大夫祠)
沅湘流不盡(水經注沅水下注洞庭方㑹於江湘中記/湘水之出於陽朔則觴為之舟至洞庭則)
(日月若出入於其中九歌令沅湘兮無波使江水兮安/流阮籍詩適彼沅湘託分漁父杜甫詩不盡長江滚滚)
(來/)屈子怨何深(史記原賈傳屈平之作離騷蓋自/怨生也又張湯傳買臣楚士深怨)日暮
秋風起(左傳日云暮矣王粲詩日暮遊西園江/淹賦或春苔兮始生乍秋風兮暫起)蕭蕭楓
樹林(九歌風颯颯兮木蕭蕭劉向九歎秋風瀏/以蕭蕭阮籍詩湛湛長江水上有楓樹林)
　　栁中庸(名淡以字行河東人宗元之族御史并之/弟也與弟中行皆有文名蕭穎士以女妻)
　　　(之仕為洪/府户曹)
　　　江行
繁隂乍隠洲(謝惠連詩繁雲起重隂諸葛頴/詩張帆渡栁浦結纜隠梅洲)落葉初飛
浦(陶潜詩落葉掩長陌庾信賦吹落葉之扁/舟劉孝威詩荇浦浮新葉漁舟繞落花)蕭蕭楚客
帆(荆軻易水歌風蕭蕭兮易水寒劉允濟詩楚客弄繁/絲杜甫詩不夜楚帆落避風湘渚間孟浩然詩風止)
(客帆/收)日暮寒江雨(離騷日忽忽其將暮杜甫詩禹鑿寒/江正稳流謝朓詩朔風吹飛雨蕭條)
(江上來盧照鄰/詩江前飛暮雨)
　　張仲素
　　　春閨
裊裊城邊栁(許敬宗賦扇晨飈而裊裊/杜審言詩北斗挂城邊)青青陌上桑(古/詩)
(青青河畔草古今注羅敷采桑於陌上趙王見而悦之/羅敷乃彈箏作陌上歌以自明呉均詩嫋嫋陌上桑䕃)
(陌復/垂塘)提籠忘採葉(宋子侯樂府提籠行採葉梁簡文/帝詩薄晚畏蠶饑競採春桑葉)昨
夜夢漁陽(漢書地理志漁陽郡秦置縣漁陽後漢書呉/漢傳漁陽上谷突騎天下所聞也杜甫詩漁)
(陽豪俠地擊/鼔吹笙竽)
　　令狐楚
　　　長相思
幾度春眠覺(徐陵詩砌水何年溜簷桐幾度春孟浩然/詩春眠不覺曉處處聞啼鳥南史陳文帝)
(紀毎雞人伺漏傳籖於殿中令投籖/於階石上曰吾雖得眠亦令驚覺)紗窓曉望迷(劉孝/威詩)
(紗窓相向開庾信詩紗窓獨掩羅帳長垂盧照鄰/詩窓曉聴鳴雞韋應物調笑詞東望西望路迷)朦朦
殘夢裏(韋應物詩誰家/嬾婦驚殘夢)猶自在遼西(漢書地理志遼西/郡秦置薛道衡詩)
(前年過代北/今歳往遼西)
　　　北樓(一統志在寜國府治北南齊守謝朓建咸/通中刺史獨孤霖改為疊嶂樓舊唐書本)
　　　　(傅元和十五年六月出為宣歙觀察/使又地理志宣州觀察使治宣州)
郡樓乗曉上(岑參詩江雲黒郡樓蘇頲詩軍裝乗/曉發王褒僮約棖門柱户上樓擊鼓)盡日
不能回(後漢書桓榮傳詔諸生/雅吹擊磬盡日乃罷)晚色將秋至(鮑照詩荒/墟半晚色)
(庭幽憐夕寒謝朓詩瑶池曖晚色王維/詩天氣晚來秋江淹詩秋至白雲起)長風送月來(陶/潜)
(詩向夕長風起寒雲没西山鮑照詩木落江度寒雁還/風送秋王臺卿詩玉雲初動色金風送影來梁簡文帝)
(詩月送/可憐光)
　　栁宗元
　　　江雪
千山鳥飛絶(宋之問詩千山萬水分鄉縣嵇康詩山鳥/羣飛張率詩望雲雲去逺望鳥鳥飛滅)
萬徑人蹤滅(孟子山徑之蹊間唐/明皇詩草合人蹤斷)孤舟蓑笠翁(陶潜歸/去來辭)
(或命巾車或棹孤舟謝靈運/詩孤舟有超越詩何蓑何笠)獨釣寒江雪(淮南子夫臨/江而釣曠日)
(不能盈羅何遜/詩寒江復寂寥)
　　　曉
曉風揺五兩(蕭子暉詩燭滅傳餘氣帷香開䁱風何遜/詩露清曉風冷天曙江光爽王儉詩輕風)
(揺雜蘤淮南子若綄之候風也注綄者候風之羽也楚/人謂之五兩郭璞江賦覘五兩之動靜注凡候風以雞)
(羽重五兩繫/五丈旗顛)殘月映石壁(王粲詩落星侵曉没殘月半/山低庾信詩殘月如初月新)
(秋似舊秋江淹詩洞林帶晨霞/石壁映初晰又面映石壁素)稍稍曙光開(韋應物詩/稍稍林鴉)
(去杜甫詩照室/紅爐促曙光)片帆在空碧(李白詩疾風吹片帆江淹/賦野田田而虚翠水湛湛)
(而空/碧)
　　張籍
　　　梅溪
自愛新梅好(孟浩然詩照水空自愛折花將遺誰梁/簡文帝詩曖曖陽臺雲春栁發新梅)行
尋一徑斜(張謂詩看花尋逺徑/楊炯詩濶塹防斜徑)不教人掃石(任昉詩入/房掃文石)
(傍簷拂/象牀)恐損落來花(王維詩花落/家僮未掃)
　　白居易
　　　江樓聞砧(自注江/州作)
江天授衣晚(詩七月流火九月授衣傳/九月婦功成可以授冬衣)十月始聞砧(詩/十)
(月納禾稼爾雅十月為陽綦母/潜詩愁坐至月上復聞南鄰砧)一夕髙樓月(左傳行則/備一夕之)
(衛阮籍詩一夕復一夕古詩西北有髙樓上與浮雲齊/晉書庾亮傳諸佐吏殷浩之徒乗月登南樓亮至將起)
(避之亮曰諸君少住/老子於此興復不淺)萬里故園心(古詩相去萬餘里故/人心尚爾何遜詩方)
(抱新離恨獨守故園秋杜/甫詩孤舟一繫故園心)
　　李德裕
　　　題羅浮石(羅浮山記羅浮者蓋總稱焉羅羅山/也浮浮山也二山合醴謂之羅浮在)
　　　　(増城博羅/二縣之境)
清景持芳菊(曺植詩明月澄清景列宿正㕘差陸雲賦/望靈嶽之清景兮想佳人於雲端鍾㑹賦)
(百卉彫瘁芳菊始榮/陶潜詩芳菊開林曜)凉天倚茂松(韋應物詩散步咏凉/天謝靈運詩停䇿倚)
(茂松潘岳賦若茂/松之依山巔也)名山何必去(司馬遷書僕誠已著此/書藏之名山傳之其人)
(宋書宗少文傳好山水愛逰遨/歎曰老疾俱至名山恐難徧覩)此地有羣峯(王羲之蘭/亭叙此地)
(有崇山峻嶺茂林脩竹謝靈運/詩遂登羣峯首邈若升雲煙)
　　賈島
　　　尋隠者不遇
松下問童子(陶潜詩班荆坐松下張融詩清風松下歇/詩芃蘭之枝童子佩觹庾信步虚詞青衣)
(上少室童/子向蓬萊)言師採藥去(抱朴子入水淘金登山採藥後/漢書龎公傳龎公者南郡㐮陽)
(人也擕妻子登鹿/門山因採藥不反)只在此山中(晉書杜預傳自有宇宙/便有此山劉安招隠士)
(王孫兮歸來山/中不可以乆留)雲深不知處(張正見詩龍橋丹桂偃鷲/嶺白雲深宋玉賦闇然而)
(暝忽不知處髙士傳童馥入/林慮山中家人求不知處)
　　張碧(字太碧貞/元時人)
　　　幽思
金爐煙靄㣲(陶𢎞景許長史舊館碑銘蘭缸列耀金爐/颺薫梁元帝香爐銘蘇合氤氲非烟若雲)
(陸機演連珠火壯則/烟微性充則情約)銀缸殘影滅(梁元帝詩金錢買含/笑銀缸影梳頭梁簡)
(文帝詩細/樹含殘影)出户獨徘徊(古詩出户獨徬徨愁思當告誰/徐幹詩躡履起出户仰觀三星)
(連應瑒詩問子游何鄉戢翼正徘徊向秀/思舊賦惟古昔以懐今兮心徘徊以躊躇)落花滿明月
(梁元帝詩金燈飄落花阮籍/詩薄惟鑒明月清風吹我襟)
　　温庭筠
　　　碧澗驛曉思(碧澗驛/無考)
香燈伴殘夢(漢武内傳七月七日燔百和之香然九光/之燈王樞詩暮還垂瑶帳香燈照九華韋)
(應物聴鶯曲誰/家懶婦驚殘夢)楚國在天涯(左傳赫赫楚國而君臨之/古詩各在天一涯徐陵書)
(惟桑與梓/翻若天涯)月落子規歇(陸厥詩雁起宵未央雲間月將/落鮑照詩星翻漢迴曉月將落)
(漢書揚雄傳注/鶗鴂一名子規)滿庭山杏花(張衡賦脩䄂/繚繞而滿庭)
　　裴度
　　　送别
山中相送罷(楚辭幽獨處乎山中孔椎圭詩寄懐山中/舊舉酒莫相忘史記滑稽傳君子相送以)
(言謝惠連詩/相送越林坰)日暮掩柴扉(隂鏗詩客行逢日暮沈約詩/去去掩柴扉范雲詩有客欵)
(柴/扉)春草年年綠(楚辭春草生兮萋萋謝靈運詩春草/秋更綠劉庭芝詩年年歳歳花相似)王
孫歸不歸(劉安招隠士王孫兮歸來山中不可以乆/留庾肩吾詩未必遊春草王孫自不歸)
　　崔國輔
　　　怨辭
樓頭桃李疎(詩何彼禯矣華如桃李韓詩外傳春/樹桃李夏得䕃其下秋得食其實)池上
芙蓉落(辛德源詩池上落花浮爾雅江東人呼荷花為/芙蓉謝靈運詩芙蓉始發池蕭慤詩芙蓉露下)
(落/)織錦猶未成(崔鴻前秦録秦州刺史竇滔妻彭城令/蘇道之女也有才學織錦製迴文詩以)
(贖夫罪徐陵玊臺新詠序生長深宫笑扶風之織錦左/思賦機杼相和貝錦斐成劉孝威觀織詩葡萄始欲罷)
(鴛鴦猶/未成)蛩聲入羅幕(埤雅蟋蟀隨隂迎陽一名吟蛩秋/初生得寒乃嗚陸機詩邃宇列綺)
(窓蘭室接羅幕梁武/帝詩羅幕生紫烟)
　　　長信草
長信宫中草(三輔黄圖漢長信宫太后之宫也武帝五/日一朝長信宫漢書外戚傳班婕妤失寵)
(求共養太后長信宫上許焉婕妤退處東宫作賦曰奉/共養于東宫兮托長信之末流華殿塵兮玊階菭中庭)
(萋兮綠/草生)年年愁處生(劉邈詩年年阻音息月月减容儀/江總詩雲愁數處黑隂鏗班婕妤)
(怨苔草/共階生)故侵珠履跡(鮑子卿詩輕苔染珠履劉孝綽詠/長信草詩全由履跡少併欲上階)
(生/)不使玉階行(班固賦玉階彤庭呉筠/詩玉階行路生細草)
　　　洛陽道中作
珠彈繁華子(徐陵詩角弓連兩兔珠彈落雙鴻成公綏/文明珠星列繁華致飾沈約詩洛陽繁華)
(子/)金羈游俠人(梁元帝賦陪玊軑飾金羈沈約詩金羈/玳瑁鞍史記汲黯傳好學游俠任氣節)
(内行脩潔張衡賦都/邑游俠張趙之倫)酒酣白日暮(魏文帝書酒酣耳熱/仰而賦詩楚辭願及)
(白日之未暮庾信/詩日暮風塵多)走馬入紅塵(漢書張敞走馬章臺街/曺植詩鬬雞東郊道走)
(馬長楸間鮑照詩車馬自揚塵李陵詩/紅塵閉天地應璩書紅塵蔽于几榻)
　　孟浩然
　　　訪袁拾遺不遇
洛陽訪才子(梁簡文帝樂府洛陽佳麗所大道滿春光/潘岳賦賈生洛陽之才子庾信詩對此洛)
(陽/才)江嶺作流人(陶潜詩迢逓槐江嶺江/淹賦為炎土之流人)聞説梅花早(梁/簡)
(文帝賦梅花特/早偏能識春)何如北地春(徐陵玉臺新詠序北地燕/脂偏開兩黶盧照鄰詩五)
(營屯/北地)
　　儲光羲
　　　洛陽道(樂府解題漢横吹曲二十八解魏晉已/來唯傳十曲又有闗山月洛陽道長安)
　　　　(道八曲合/十八曲)
洛水春氷開(晉書禮志晉中朝公卿至庶人皆禊洛水/之側書涉于春氷張衡賦冬氷之凝何如)
(春氷之消庾信/賦羔獻氷開)洛城春樹綠(庾信詩諸花舊滿洛陽城/庾肩吾詩地逈洛城遥洛)
(陽伽藍記鳥鳴春樹江總樂/府春心自浩蕩春樹聊攀折)朝看大道上(古樂府神仙/篇紫府事朝)
(看江總詩寂寂/青樓大道邊)落花亂馬足(南史丘遲傳㸃綴映媚似/落花依草唐太宗詩拂林)
(花亂彩張衡賦馬/足未極輿徒不勞)
　　　二
大道直如髪(梁元帝詩洛陽開大道城北達城西詩彼/君子女綢直如髪鮑照樂府馳道直如髪)
春日佳氣多(詩春日載陽杜審言詩半嶺通/佳氣晉書天文志夏時陽氣多)五陵貴公
子(漢書原涉傳長安五陵注五陵謂長陵安陵陽陵茂/陵昭陵也班固賦南望杜灞北眺五陵詩振振公子)
(史記貨殖傳閑遊公子飾冠劍連/車騎又商君傳日繩秦之貴公子)雙雙鳴玊珂(陶潜詩/雙雙入)
(我屋張華詩乘馬鳴玊珂通典鵬入海化為玳可為馬/勒謂之珂説文珂石次玉者爾雅翼貝大者謂之珂黄)
(黑貝其骨可以飾/馬勒故云玉珂)
　　韓偓
　　　效崔國輔體
淡月照中庭(林藻賦微雲度月以澹蕩劉楨詩月出照/船中禮記賔入中庭東方朔别傳遊戲中)
(庭/)海棠花自落(本草海棠花不香惟蜀之嘉州者有香/而木大沈約詩海棠開未落易林歳暮)
(花落陽入隂室宋子侯詩/纎手折其枝花落何飄颺)獨立俯閑階(論語嘗獨立江/總詩閑階薙宿)
(薺古木/斷懸蘿)風動秋千索(南史蕭子顯傳風動春朝月明秋/夜蔡邕釋誨融風動而魚上氷開)
(天遺事天寳宫中至寒食節競竪鞦韆令宫嬪戲笑以/為宴樂髙無際鞦韆賦序漢武帝後庭之戲本云千秋)
(祝壽之詞也語譌轉為秋千/後人不夲其意乃造此字)
　　　二
羅幕生春寒(陸機詩蘭室接羅幕梁武帝詩羅/幕生紫烟杜甫詩春寒花較遲)繡窓愁
未眠(鮑照行路難文窓繡户垂羅/幕庾肩吾詩愁人竟不眠)南湖夜來雨(梁宣帝/賦徑南)
(湖而迴渡劉希夷詩南湖碧水照芙蓉杜/甫詩蜀天常夜雨孟浩然詩夜來風雨聲)應濕採蓮船
(王勃詩雨去花光濕沈約樂未央億舜日萬堯年詠/湛露歌采蓮錢起詩晚晴貪穫稻閒却採菱船)
　　　三
雨後碧苔院(陸龜䝉詩時當暑雨後廣韻魚衣濕者曰/濡菭亦作苔又蘚也顧况詩鳥飛青苔院)
霜來紅葉樓(呉都賦露往霜來日月其除吕温詩迎霜/紅葉早李昻從軍行楊葉樓中不寄書)
閑階上斜日(何思澄詩閑階花蕋香梁簡文帝詩落日/斜階上虞世南詩綠野明斜日青山淡晚)
(煙/)鸚鵡伴人愁(禮記鸚鵡能言不離飛鳥山海經黄山/有鳥人舌能言名曰鸚鵡沈約詩髙臺)
(不可望望/逺使人愁)
　　武瓘(貴池人登咸通進/士第為益陽令)
　　　感事
花開蝶滿枝(梁元帝詩春花犯雪開謝朓詩花/叢亂數蝶沈約詩流鶯復滿枝)花謝蝶
還稀(喬知之詩莖枯花謝枝憔悴/司空曙詩青藂花盡蝶來稀)惟有舊巢燕(楊素詩/惟有孤)
(城月李白詩飛鳥還舊巢劉/禹錫詩舊時王謝堂前燕)主人貧亦歸(杜甫燕詩舊/巢倘未毁㑹)
(傍主人飛又海内風塵貧亦得/隋煬帝詩天淵池前春燕歸)
　　薛瑩
　　　秋日湖上
落日五湖遊(謝靈運賦望新晴於落日周禮夏官職方/氏東南曰揚州其浸五湖史記賛余上姑)
(蘇望五湖正義曰游莫貢䔖胥為五湖並太湖東岸五/灣呉録五湖者太湖之别名以其周行五百餘里故曰)
(五/湖)烟波處處愁(江總詩霧開樓闕近日向烟波長/李白詩日暮紫鱗躍圓波處處生)浮沉
千古事(史記游俠傳豈若卑論儕俗與世浮沉而取榮/名哉阮籍詩輕薄閒遊子俯仰乍浮沉蘇頲文)
(激清一時流譽千古/支遁詩廓矣千載事)誰與問東流(左傳君其問諸水濵/後漢書禮儀志上已)
(官民皆絜於東流水/上王褒文逝水東流)
　　潘佐(幽州人南唐時累官虞/部員外郎内史舍人)
　　　送人往宣城(一統志宣城縣屬寕國府附郭本漢/丹陽郡宛陵縣地順帝置宣城縣)
　　　　(隋宣州/治此)
江畔送行人(劉向九歎聊浮游于山陿兮步周/流于江畔孔融詩逺送新行客)千山生
暮氛(杜甫詩立馬千山暮宋/孝武帝詩夕氛晦山隅)謝安團扇上(南史王儉曰/江左風流宰)
(相唯有謝安續晉陽秋袁宏為東陽郡時賢祖道冶亭/謝安取一扇授云聊以贈行宏曰輒當奉揚仁風慰彼)
(黎/庶)為畫敬亭雲(王獻之歌七寳畫團扇唐書宣州/有敬亭山李白詩窓落敬亭雲)
　　張旭
　　　清溪泛舟
旅人倚征棹(何遜詩旅人多憂思王粲詩倚/棹泛涇渭庾信詩浦喧征棹發)薄暮起勞
歌(湛方生賦風悽悽兮薄暮謝混詩悟彼蟋蟀唱信此/勞者歌事文類聚勞勞亭送客處也於此歌以送逺)
(謂之/勞歌)笑攬清溪月(陸機擬明月何皎皎詩攬之不盈手/謝靈運詩旦發清溪隂杜甫詩竹送)
(清溪/月)清輝不厭多(謝朓詩清暉能娯人傳休奕詩團團/三五月皎皎耀清輝劉楨詩於心有)
(不/厭)
　　呉筠
　　　題華山人所居
故人住南郭(陶潜詩故人賞我趣徐謙詩看時逢故人/莊子南郭子綦隠几而坐韓非子南郭先)
(生不竽者而/以吹竽食祿)邀我對芳樽(孟浩然詩邀我赤松家晉書劉/阮籍等傳論嵇阮竹林之㑹)
(畢芳樽/之友)歡暢日云暮(晉書劉輿傳東海王越以輿為上/佐逺近書記日有數千終日不倦)
(或以夜繼之皆人人/歡暢左傳日云暮矣)不知城市喧(後漢書廖扶傳扶絶/志世外嘗居先人冡)
(側未曽入城市李/白詩都無人世喧)
　　貫休
　　　月夕
霜月夜徘徊(阮卓詩霜月正徘徊曺植詩/明月照髙樓流光正徘徊)樓中羌管催
(江總詩樓中恒聞哀響曲/馬融賦近世雙笛從羌起)曉風吹不盡(蕭子隂詩新楊/催曉風則尺皇)
(后詩莫待曉風吹梁元/帝賦秋何興而不盡)江上落殘梅(范雲詩江上今如/斯樂府解題梅花)
(落本笛中曲也按唐太角曲亦有大單于小/單于大梅花小梅花等曲今其聲猶有存者)
　　錢起
　　　江行
逺岸無行樹(何遜詩逺岸平沙合/謝朓詩逺樹暖芊芊)經霜有伴紅(梁武帝/詩經霜)
(不墮地羣芳譜楓有赤白二種白者木理/細膩葉圓而作岐有三角而香霜後丹)停船搜好句
(文心雕龍搜/句忌于顛倒)題葉贈江楓(杜甫詩桐葉坐題詩楚/辭湛湛江水兮上有楓)
　　　二
山雨夜來漲(王維詩山中一夜雨劉禹錫詩山明/水靜夜來霜杜甫詩宿雨南江漲)嘉魚
跳滿江(詩南有嘉魚烝然罩罩水經注丙水出丙穴穴/口向丙故名嘉魚嘗以三月出穴十月入穴李)
(白詩楊花/滿江來)岸沙平欲盡(湘中記白沙如霜雪赤岸如朝/霞西京雜記太液池邊多平沙)
(何遜詩逺/岸平沙合)垂蓼入船窓(羣芳譜蓼花其類甚多春苗夏/茂秋始花花開蓓虆而細長二)
(寸枝枝下垂色粉/紅可觀水邊甚多)
　　王維
　　　斤竹嶺
檀欒映空曲(牧乘賦脩竹檀欒夾池水沈約賦檀欒之/竹可賦張正見詩脩竹映巖垂杜甫詩羣)
(流㑹/空曲)青翠漾漣漪(謝朓詩窓前一叢竹青翠獨言竒謝/靈運讃風遼冷兮水漣漪虞世南臨)
(池竹詩龍池漾嶰/谷鳯翅拂漣漪)暗入商山路(一統志商山一名商雒/山在陜西西安府商縣)
(東南九/十里)樵人不可知(徐陵碑樵人看傳信未始乎/淹留虞騫詩逺望樵人細)
　　李白
　　　秋浦歌(唐書地理志池州有秋浦縣武德四年/置沿革志秋浦隋縣名唐置池州池陽)
　　　　(記秋浦帶郡城南連驛道為舟楫之路一統/志秋浦在池州府城西南八十里長八十里)
　　　　(濶三十里四時景/物宛如瀟湘洞庭)
水如一疋練(謝朓詩澄江淨如練家語顔回/望呉門見一疋練孔子曰馬也)此地即平
天(謝朓詩此地獨邅迴/古樂府七寳光平天)耐可乗明月(晉書袁宏傳秋夜/乗月率邇與左右)
(微服泛江又庾亮/傳乘月登南樓)看花上酒船(何遜詩看花時轉側晉/書畢卓傳卓謂人曰得)
(酒滿數百斛船四時珍味置兩頭右手持酒/杯左手持蟹螯拍浮酒船中便足了一生)
　　王勃
　　　林塘懐友
芳屏畫春草(江淹賦曲悵畫屏素女綵扇楚辭王孫遊/兮不歸春草生兮萋萋南史謝惠連傳靈)
(運云毎有萹章對惠連輒得佳句嘗于永嘉西堂詩/思竟日不就忽夢見惠連即得池塘生春草之句)仙
杼織朝霞(庾信賦織室之錦霞開仲長統詩恒星艷珠/朝霞潤玉陸機詩髙談一何綺蔚若朝霞爛)
如何山水路(鮑照詩訪言山海路千里歌别鶴顔/延之樂府悲哉遊宦子勞此山川路)對面
即飛花(唐書房喬傳喬居府十年軍符府檄駐馬即辦/髙祖曰若人為吾兒陳事千里外猶對面語張)
(協七命浮蟻星/沸飛花萍接)
　　李白
　　　白鷺鷥
白鷺下秋水(陸機詩䟽鷺水鳥也好而潔白汶陽謂之/白鳥呉揚謂之白鷺庾信詩白鷺下看魚)
(莊子秋水時至百川灌河晉書/阮籍傳賛秋水揚波春雲歛映)孤飛如墜霜(謝惠連賦/對庭鵾之)
(雙舞瞻雲雁之孤飛何遜詩孤飛出/浦溆獨宿下滄洲禮記霜露所隊)心閒且未去(孫綽/賦遊)
(覽既周體/靜心閒)獨立沙洲旁(盧思道孤鴻賦序鎩翮墻隂偶/影獨立江淹書水鳥立于孤洲)
(梁簡文帝單鳬詩銜苔/入淺水刷羽向沙洲)
　　虞世南
　　　春夜
春苑月徘徊(曺植詩明月照髙樓流光正/徘徊庾信詩徘徊出桂苑)竹堂侵夜開
(梁元帝碑堂開四扇西楹之鐘夜響/祖孫登詩遥想竹林友前窓夜夜開)驚鳥排林度(顔延/之秋)
(胡行驚鳥縱横去陳子良詩驚鳥屢飛恒失侣蕭慤詩/落花無限數飛鳥排花度王筠詩棲烏城上喧晚雀林)
(中/度)風花隔水來(庾信詩水紋恒獨轉風花直亂迥謝靈/運山居賦花映水而増光梁元帝詩定)
(隔天淵水相/思夜不眠)
　　白居易
　　　秋中夜坐
踈散永無事(李白詩賔友日踈散玉尊亦已空老子為事/無為事無事味無味道德指歸論無為無)
(若痴/若聾)不眠常夜分(子夜歌長夜不得眠王粲賦夜㕘半/而不寐悵盤桓以反側後漢書光武)
(紀數引公卿郎將講論經理夜分乃/寐庾丹詩所思竟不至持酒清夜分)月中松露滴風引
鶴同聞(蕭慤詩芙蓉露下落楊栁月中踈王勃詩松露/夜臺深謝靈運詩泠泠朝露滴呉均詩羅衫恣)
(風引風土記白鶴性警八月白露降流于草上滴滴有/聲因即髙鳴相警鮑照詩霽旦見雲峯風夜聞海鶴)
　　王勃
　　　春莊
山中蘭葉徑(謝靈運賦中山兮清寂沈約詩山中咸可/悦賞逐四時移楚辭臯蘭被徑兮斯路漸)
(謝靈運詩澤蘭漸/被徑芙蓉始發池)城外李桃園(梁簡文帝詩城外搗衣/聲宋子侯詩洛陽城東)
(路桃李/生道傍)豈知人事靜(陶潜詩野外罕人事沈約髙/士賛劣哉羣品事靜心驅)不覺
鳥聲喧(梁簡文帝詩暗花舒不覺/庭深林彩豔地寂鳥聲喧)
　　王績
　　　夜還東溪
石苔應可踐(陳後主詩石苔侵緑蘚/孫綽賦踐莓苔之滑石)叢枝幸易攀(王儉/詩細)
(雨亂叢枝謝靈運詩攀枝瞰乳/穴梁元帝詩别罷花枝不共攀)青溪歸路直(郭璞詩青/溪千餘仞)
(陶潜詩行行循歸路計日望舊/居庾信賦路直城遥林長騎逺)乗月夜歌還(晉書袁宏/傳謝尚鎮)
(牛渚秋夜乘月率爾微服泛江江靈運詩乘月弄潺湲/謝莊賦愬皓月而長歌梁簡文帝賦吟夜月而怨歌)
　　裴迪
　　　北垞
南山北垞下(髙士傳南山之南北山之北陶潜詩採菊/東籬下悠然見南山玉篇垞古文宅字音)
(集韻成宅必/相土故从土)結宇臨欹湖(晉書江逌傳屏居臨海棄絶/人事剪茅結宇耽玩載籍張)
(協詩結宇窮岡曲謝靈運詩葺宇臨迴/江按輞川二十景有欹湖有臨湖亭)毎欲採樵去(庾/信)
(詩霸陵採樵路范/雲詩田家採樵去)扁舟出菰蒲(史記貨殖傳范蠡乘扁/舟浮於江湖庾信賦吹)
(落葉之扁舟本草菰生水中葉如蒲葦刈以秣馬甚肥/説文蒲似藿可以為席謝靈運詩菰蒲冒清淺古樂府)
(暫出後湖看/菰蒲如許長)
　　東方虬(則天時/為左史)
　　　春雪
春雪滿空來(沈約詩舞春雪襍流鶯鮑照詩封雪/滿空枝梁簡文帝雪詩因風隨復來)觸處
是花開(崔知賢詩風光觸處新韓詩外傳凡草木/花互出雪花獨六出謝朓詩庭雪亂如花)不知
園裏樹(庾信賦金谷從來滿園樹/劉孝綽雪詩飛花洒庭樹)若箇是真梅(演繁露/若干者)
(設數之言也干猶箇也若箇猶言幾何枚也/梁簡文帝雪詩看花言可折定是非春梅)
　　司空圖
　　　即事
宿雨川原霽(江總詩初晴原野開宿雨潤條枚/爾雅水通流曰川又廣平曰原)憑髙景
物新(梁元帝賦憑髙俯窺/鮑照賦景物澄廓)陂痕侵牧馬(爾雅障曰陂楊/炯詩流痕曲岸)
(侵李益詩牧馬/羣嘶邊草綠)雲影帶耕人(蕭綸詩雲駛影疑流梁元/帝詩原陵五樹杏空得動)
(耕/人)
　　徐凝(睦州人元和/中官至侍郎)
　　　廬山獨夜(史記河渠書余南登廬山觀禹䟽九/江後漢書郡國志注廬山在潯陽縣)
　　　　(南有匡俗者出殷周之際隠遯其下受道於/仙人時謂所止為仙人之廬而命焉一統志)
　　　　(廬山在江西九江府城南二/十五里南康府西北二十里)
寒空五老雪(唐髙宗詩寒空碧霧輕尋陽記五老峯形/勢如河中虞鄉縣前五老山故名李白詩)
(迴飈吹散/五峯雪)斜月九江雲(薛道衡詩斜月尚徘徊書九/江孔殷李白詩雲開九江春)鐘
聲知何處(庾信詩隔嶺鐘聲度又不知何/處天邊王維詩深山何處鐘)蒼蒼樹裏聞
(曺植詩山樹鬰蒼蒼/庾信詩樹裏聞歌)
　　李羣玉
　　　題竹
一頃含秋綠(楊惲書種一頃荳落而為萁杜甫詩有竹/一頃餘鮑照賦鏡洞泉而含緑晉書張協)
(傳陽葉春青/隂條秋緑)森風十萬竿(白居易詩竹森翠琅玕謝朓/詠竹詩風聲起復垂史記貨)
(殖傳木千章竹竿萬个/庾信賦三竿兩竿之竹)氣吹朱夏轉(莊子生物之以息/相吹也神仙傳劉)
(政能吹氣為風傳咸賦應青春而敷蘖迨朱/夏而誕英梁元帝纂要夏曰朱明朱夏炎夏)聲掃碧霄
寒(岑參詩窓冷竹聲亂李嶠詩葉掃東南日枝捎西北/雲李白詩登嶺宴碧霄杜甫詩我有隂江竹能令朱)
(夏/寒)
　　錢起
　　　江行
曽有烟波客(唐書張志和傳志和十六擢明經以䇿干/肅宗授左金吾衛録事㕘軍後坐事貶南)
(浦尉㑹赦還不仕居江湖自稱烟波釣叟江淹詩渺然/萬里遊矯掌望烟客李白詩一為滄波客十見紅葉秋)
能歌西塞山(張志和漁父詞西塞山前白鷺飛桃花流/水鱖魚肥盛𢎞之荆州記荆門虎牙楚之)
(西塞一統志西塞山/在大冶縣東九十里)落帆唯待月(湛方生詩落帆脩江/渚悠悠極長盻庾信)
(賦落帆黄鶴之浦杜/審言詩巻簾唯待月)一釣紫菱灣(列子一釣而連六鼇/拾遺記昭帝穿琳池)
(廣千步中植分枝荷亦有倒生菱莖如亂絲一/花千葉根浮水上實沉泥中名紫菱食之不老)
　　岑參
　　　題梁鍠城中髙居
居住最髙處(北史楊椿傳椿戒子孫曰吾今日不為貧/賤然居住宅舍不作壯麗華飾後漢書王)
(常傳帝從百餘騎/從城南髙處望常)千家恒眼前(説苑景公曰嘻夫子之/家若是其貧也令吏致)
(千家之縣于晏子庾信碑藏兵九地/置劍千家李白詩眼前有景道不得)題詩飲酒後(杜甫/詩題)
(詩得秀句北史崔瞻傳瞻性方重/好讀書酒後清言聞者莫不傾耳)只對諸峯眠(謝靈運/賦羣峯)
(參差出其間莊子彼至人者歸精/神乎無始而甘眠乎無何有之鄉)
　　李嶠
　　　風
解落三秋葉(陸機賦序落葉俟微風以隕而風之力蓋/寡陶潜詩空庭多落葉慨然知已秋詩一)
(日不見如三秋兮曺植翔/風詩别如俯仰脱若三秋)能開二月花(沈約詩開花已/匝樹流鶯復滿)
(枝庾信賦開花建始之/殿又二月楊花滿路飛)過江千尺浪(世説世論温太真/是過江第二流之)
(髙者晉書王導傳過江人士毎至暇日相要出新亭飲/宴洞㝠記帝于望鵠臺西起俯月臺臺下穿池廣千尺)
入竹萬竿斜(何遜詩風/聲動宻竹)
　　朱郴(大厯貞元/間詩人)
　　　丹陽作(一統志丹陽縣在鎮/江府城東六十四里)
暫入新豐市(庾信賦入新豐而酒美/王維詩忽過新豐市)猶聞舊酒香(魏文/帝書)
(新城秔稻上風吹之五里聞/香元結詩酒熟猶聞松節香)抱琴沽一醉(嵇康書濁酒/一杯彈琴一)
(曲志願畢矣張説詩乗興抱琴過孟浩然/詩抱琴來取醉岑參詩為君取醉酒剰沽)盡日卧垂楊
(後漢書桓榮傳令諸生雅吹撃磬盡日乃罷杜甫詩綠/樽須盡日志怪齊人田無已釀千日酒過飲一斗醉卧)
(千日方醒梁元帝/詩垂栁復垂楊)
　　靈澈(字源澄姓湯氏會稽人雲門寺律僧也少從/嚴維學為詩後至呉興與僧皎然遊貞元中)
　　　(皎然薦之包佶乂薦/之李紓名振輦下)
　　　天姥岑望天台山(輿地志王姥山在仙居縣界/亦名天姥山相傳古仙人所)
　　　　(居謝靈運詩暝投剡中宿明登天姥岑輿地/志天台山在天台縣北三里陶隠居真誥云)
　　　　(髙一萬八千丈周迴八百里山有八重四/靣如一當斗牛之分上應台星故曰天台)
天台衆峯外(韓愈詩須臾/靜掃衆峯出)華頂當寒空(一統志華頂峯/在天台山第八)
(層最髙處絶頂可望海孟浩然詩/焚香宿華頂張説詩寒山上半空)有時半不見(沈約八/詠隠巖)
(崖而半出荆州記衡山芙蓉峯最/為竦桀自非清霽素朝不可望見)崔嵬在雲中(詩維山/崔嵬劉)
(勰新論五岳崔嵬有峻極/之勢庾信詩山雲半繞峯)
　　王建
　　　小松
小松初數尺(唐太宗詩松小未含烟杜甫詩四松初移/時大扺三尺強黄山志黄山松小者其長)
(不過三/四尺)未有直生枝(丘遲詩直/榦無曲枝)閒即旁邊立(庾信詩暫/往春園旁)
(陸機詩佇/立望日昃)看多長却遲(梁元帝詩但/看松栢林)
　　司空曙
　　　黄子陂(水經注沈水上承皇子陂于樊川其地/即杜之樊鄉也一統志在西安府城西)
　　　　(南二十五里杜甫詩天清黄子陂/雍録皇子陂或書皇為黄誤也)
岸芳春色曉(曺植九歌採芳岸之靈芝儲光羲詩遥遥/芳草岸屢見春山曉庾信詩春色方盈野)
水影夕陽微(梁簡文帝詩水影若浮天爾雅山/西曰夕陽劉長卿詩雲木夕陽微)寂寂深
烟裏(何遜詩沙汀暮寂寂令/狐楚詩烟含苑樹深)漁舟夜不歸(劉孝威詩漁/舟繞落花杜)
(甫詩危橋獨夜舟謝/朓詩天際識歸舟)
　　李商隠
　　　微雨
初隨林靄動(陸海詩窓燈林靄/裏聞磬水聲中)稍共夜凉分(孟浩然詩/松風生夜)
(凉韓愈詩宵/殘雨送凉)窓逈侵燈冷(元禛詩殘月曉窓迥白居易/詩南窓背燈坐風霰闇紛紛)
(司空曙詩孤燈寒照雨/韓愈詩冷雨澁不晴)庭虚近水聞(陶𢎞景尋山誌庭/虛月冷琴響風哀)
　　夏侯子雲(爵里/無考)
　　　藥圃
綠葉紅英遍(楚辭九歌秋蘭兮青青綠葉兮紫莖宋玉/賦綠葉紫裹朱莖白蔕沈約賦抽紅英於)
(紫/蔕)仙經自討論(鮑照樂府淮南王好長生服食鍊氣讀/仙經江淹書朝飡松屑夜誦仙經隋煬)
(帝詩英華/恣討論)偶移巖畔菊(謝朓詩淹留絶巖畔江淹詩時/菊曜巖阿雲霞冠秋嶺庾肩吾)
(詩王醴/吹巖菊)鋤斷白雲根(北史裴衍傳栖素雲根餌芝清壑/劉孝孫詩髙嶂接雲根章孝標詩)
(劚藥雲根斷/眠花石面平)
　　雍裕之
　　　山中桂
八樹拂丹霄(山海經桂林八樹在賁禺東郭璞注八樹/成林言其大也賁禺音番隅梁元帝碑桂)
(林八樹非異景山之旁/梁武帝詩青城接丹霄)四時青不凋(禮記貫四時而不/改柯易葉本草經)
(桂葉冬夏常青不枯顧况/樂府歳宴花凋樹不凋)秋風何處起(漢武帝秋風辭/秋風起兮白雲)
(飛江淹賦乍/秋風兮暫起)先裊最長條(左思賦擢脩幹竦長條呉均/樂府長條映白日杜甫詩狂)
(風挽㫁/最長條)
　　司空圖
　　　早朝
白日新年好(鮑照詩春吹回白日謝朓詩餘雪映青山/寒霧開白日庾信春賦新年鳥聲千種囀)
青春上國多(楚辭青春受謝白日昭只何晏賦/敷華青春江淹賦憶上國之綺樹)街平雙
闕近(三輔舊事長安城中八街九陌梁簡文帝詩三條/綺陌平鮑照樂府九塗平若水雙闕似雲浮曺植)
(樂府雙闕/耀朱光)塵起五雲和(李康運命論風驚塵起散而不/止梁簡文帝詩影斜鞭照曜塵)
(起足蹉跎王維詩/詎有銅池出五雲)
　　施肩吾
　　　秋山吟
夜吟秋山上(呉質書清風夜起悲笳微吟鮑照樂府冬/夜沉沉夜坐吟謝靈運詩杪秋尋逺山)
嫋嫋秋風歸(楚辭九歌嫋嫋兮秋風洞庭波兮/木葉下謝靈運詩嫋嫋秋風過)月色清
且冷(李白詩五峯轉月色杜甫詩人間/月影清薛道衡詩月冷疑秋夜)桂香落人衣(庾/信)
(詩澗暗泉偏冷巖深桂絶/香梁元帝詩從風香拂衣)
　　朱景𤣥(㑹昌時人官/至太子諭德)
　　　蓮亭
迴塘最幽處(梁簡文帝詩廣路拂青栁迴塘遶碧莎楊/師道詩羽蓋息迴塘杜甫詩主人為卜林)
(塘幽祖詠詩/别業居幽處)柏水小亭開(水經注綠水澄澹川亭望逺/南史梁宗室正義傳京城西)
(有别嶺入江號曰北固蔡/謨起樓其上猶有小亭)莫怪䦨干濕(樂府樓髙望不/見盡日闌干頭)
(杜甫詩滂/沱朱檻濕)鵁鶄夜宿來(爾雅鳽鵁鶄注似鳬脚髙毛冠/江東人家養之以厭火災䲮音)
(􁀙疏鵁鶄一名鳽西京雜記魯共王養孔雀鵁鶄俸穀/一年費二千石劉長卿白鷗歌朝飛瀟湘水夜宿洞庭)
(月/)
　　錢起
　　　逢俠者
燕趙悲歌士(左思賦開胸殷衛跨躡燕趙漢書地理志/趙中山地薄人衆丈夫相聚遊戲悲歌忼)
(慨陸機詩置酒髙堂悲歌臨/觴江淹書燕趙悲歌之士)相逢劇孟家(古樂府相逢/狹路間史記)
(游俠傳雒陽有劇孟周人以商賈為資劇孟以/任俠顯諸侯王褒詩博徒稱劇孟遊俠號王孫)寸心言
不盡(列子文子謂叔龍曰吾見子之心矣方寸之地虚/矣謝靈運詩寸心若不亮易書不盡言言不盡意)
前路日將斜(陸機詩前路既已多鮑照書夜戒前路何/遜詩暮烟起遥岸斜日照安流隂鏗詩翠)
(栁將斜日魏澹/詩不畏日光斜)
　　朱景𤣥
　　　中峯亭
中峯上翠微(庾信詩鵠蓋上中峯爾雅山禾及/上曰翠微庾信詩金鞍上翠微)窓曉早
霞飛(徐彦伯詩曉窓吟日坐何遜詩早霞麗霞/初日清風消薄霧宋之問詩髙閣凌飛)幾引登山
屐(孫逖詩覺路山童引徑行谷鳥從楚辭登山臨水兮/送將歸南史謝靈運傳靈運尋山陟嶺必造幽峻登)
(躡常著木屐上山則去/其前齒下山去其後齒)春風踏雪歸(嵇康琴賛澡以春/雪澹若洞泉張九)
(齡詩不辭山路/逺踏雪也相過)
　　錢起
　　　江行
千頃水紋細(後漢書黄憲傳郭林宗曰叔度汪汪若千/頃陂謝靈運詩千頃帶逺堤釋名風吹水)
(成紋曰瀾梁元帝詩風散水/紋長何遜詩寒流聚細紋)一拳嵐影孤(中庸今夫山/一巻石之多)
(杜甫詩草敵虚嵐翠廣韻嵐山氣/也王昌齡詩平明送客楚山孤)君山寒樹緑(水經注/洞庭湖)
(中有君山是山湘君之所遊處故曰君山謝朓詩稠隂/結寒樹沈約詩雲輕寒樹日麗秋原江淹詩緑樹鑠烟)
(光江總詩秋樹/相思一枝緑)曽過洞庭湖(楚辭洞庭波/兮木葉下)
　　　二
岸草連荒色(梁元帝詩裂紈依岸草魏文帝賦草木鬰/其相連陶潜詩荒草何茫茫徐陵詩岸烟)
(起暮色沈約詩白/露欲凝草色黄)村聲樂稔年(江總詩村聲如易得後/漢書明帝紀人無徭役)
(歳比/登稔)晚晴初穫稻(何遜詩褰裳對晚晴詩十月穫稻説/文穫刈榖也又草曰刈榖曰獲)閒
却采蓮船(古樂府江南可采蓮蓮葉何田田梁簡文帝/詩采蓮渡頭擬黄河庾信詩跂石多時望蓮)
(船始/復歸)
　　　三
見底髙秋水(湘中記湘水至清見底了了然江淹賦水/照景而見底王臺卿詩惟有髙秋月莊子)
(秋水/時至)開懐萬里天(梁書始興王憺傳謂佐吏曰言可用/用之可也如不可用於我何傷吾開)
(懐矣爾其無吝郭璞賦呼吸/萬里杜甫詩天寒落萬里)旅吟還有伴(阮籍詩羈旅/無儔匹蘇武)
(詩請為遊子吟蜀志/李嚴傳思得良伴)沙栁數枝蟬(杜甫詩沙上草閣栁/新暗沈君攸早蟬詩)
(望枝疑數處尋空定一/聲江總詩蟬噪金隄栁)
　　温庭筠
　　　嘲三月十八日雪
三月雪連夜(丘遲書暮春三月江南草長皇甫冉詩春/雪偏當夜暄風却變寒宋之問詩歌舞宜)
(連/夜)未應傷物華(沈約詩留人未應去王筠詩物華方/入賞陽縉詩青門小苑物華新)只
縁春欲盡(孟浩然詩林卧愁春盡開軒/攬物華庾信詩夏餘花欲盡)留著伴梨花(庾/信)
(詩留雪擬彈琴王融池/上黎花詩當春照流雪)
　　韓愈
　　　竹溪(按本集竹溪為奉和虢州劉給五/事使君三堂新題二十一詠之)
藹藹溪流漫(束晳詩聸彼崇丘其林藹藹張九齡詩/風靜聴溪流宋之問詩行嗟水流漫)梢
梢岸篠長(謝朓詩梢梢枝早勁/張説詩倚棹攀岸篠)穿沙碧簳淨(杜甫詩映/竹水穿沙)
(左思賦檀欒嬋娟玉潤碧鮮李嶠竹詩/髙簳楚江濵杜甫竹詩雨洗娟娟凈)落水紫苞香(晉/書)
(陸雲傳雲有笑疾顧見其影因大笑落水李嶠賀瑞笋/表緑籜含霜紫苞承雪詩如竹苞矣杜甫竹詩風吹細)
(細/香)
　　錢起
　　　江上曉行(按本集題作/江行無題)
岸緑野烟逺(江總詩岸緑開河栁池紅照海榴梁簡文/帝詩荒郊多野烟鮑照詩絶目盡平原時)
(見逺/烟浮)江紅斜照微(梁元帝文壍栁朝緑江暉暝紅魏書/孝文后傳㓜曽夢日自窓中照之后)
(東西避之光猶斜照不已/謝靈運詩入舟陽已微)撑開小魚艇(李白詩漁人與/舟人撑折萬張)
(篙庾信詩小艇釣蓮溪/杜甫詩空濛辨魚艇)應到月明歸(謝靈運詩天髙秋/月明杜審言詩勝)
(跡都無限只/應伴月歸)
　　　二
江雨正霏微(謝朓詩朔風吹飛雨蕭條江上來宋之問/詩江雨入庭飛沈約庭雨詩霂霡裁欲垂)
(霏微不/能注)江村晚渡稀(謝朓詩瞹瞹江村見/虞騫詩孤嶺枕江村)何曽妨釣艇
(杜甫詩釣/艇收緍盡)更待得魚歸(莊子得魚/而忘筌)
　　朱景𤣥
　　　四望亭
髙亭羣峯首(朱超道詩亭髙登望極謝靈運賦羣峯參/差出其間又詩遂登羣峯首邈若生雲烟)
四面俯晴川(呉志賀齊傳林歴山四面壁立髙數十丈/張正見詩四面觀長薄千里眺平丘袁嶠)
(之詩俯仰/晴川渙)毎見晨光曉(陶潜歸去來辭恨晨光之熹/微梁簡文帝詩河開向曉光)堦
前萬井烟(陳後主詩堦前看草蔓周禮方百里為一同/積萬井其中岑參詩晴開萬井榆愁看五陵)
(烟/)
　　徐凝
　　　香爐峯(廬山記東南有香爐山孤峯秀/起遊氣籠其上則棼氲若烟)
香爐一峯絶(李白詩西登香爐峯南見瀑布水陳後主/詩一峯遥落日支曇諦廬山賦藴絶峯于)
(青/雲)頂在寺門前(崔國輔詩松雨時復滴寺門/清且凉杜甫詩門前百草長)盡是玲瓏
石(揚雄賦殿前崔/巍兮和氏玲瓏)時生旦暮烟(謝朓詩生烟紛漠漠李/白詩日照香爐生紫烟)
(劉長卿詩嶺梅同旦暮江栁共風/烟又曇諦賦香爐吐雲以象烟)
　　錢起
　　　江行
霽雲踈有葉(沈佺期詩霽雲無處所臺館曉蒼/蒼張正見詠雲詩踈葉臨嵇竹)雨浪細
無花(王筠詩雨㸃散圓文風生起斜浪唐太宗詩/船移分細浪梁簡文帝文浪開花而不噴)稳放
扁舟去(杜甫詩十月江平稳輕舟進所如史記貨殖傳/范蠡乗扁舟遊于江湖隂鏗詩大江靜猶浪扁)
(舟且/獨征)江天自有涯(謝荘詩霧罷江天分/李白詩長生詎有涯)
　　鞠信陵(登貞元二年進士/第為舒州望江令)
　　　長安道(漢書地理志京兆尹/縣長安髙帝五年置)
朱門映緑楊(晉書麴允傳南開朱門北望青/樓宋邕詩緑楊宜向雨中看)雙闕抵通
莊(李尤闕銘表樹兩觀雙闕巍巍孫綽賦雙闕雲竦以/夾路蕭撝詩迤邐麗通莊崔泰之詩甲第敞通莊)
玊佩聲逾逺(詩瓊瑰玉佩説苑玉有六美/君子貴之聲近徐而聞逺)紅塵猶自香
(班固賦紅塵四合楊巨/源詩綺陌塵香曙色分)
　　崔道融
　　　牧䜿
牧䜿持蓑笠(崔駰表唐虞之世樵夫牧䜿擊轅中韶感/于和也孫楚賦牧䜿吟嘯于行陌詩爾牧)
(來思何蓑何笠陶/潜詩蓑笠不能守)逢人氣傲然(李涉詩逢人唱説峴山/碑晉書阮籍傳籍容貌)
(瓌傑志氣宏放傲/然獨得任性不羈)卧牛吹短篴(王維詩隴上行人夜吹/笛晉書律厯志歌聲清)
(者用短笛短律古/詩長笛續短笛)耕却傍溪田(擊壤歌鑿井而飲耕田/而食崔顥詩草木不識)
(清溪/田)
　　司空圖
　　　獨坐
幽徑入桑麻(庾信詩幽徑忽春臨周禮地官載師凡宅/不毛者注謂不樹桑麻漢書地理志魯地)
(地狹民衆頗/有桑麻之業)塢西逢一家(梁武帝子夜歌花塢蝶雙/飛劉長卿詩寒塘獨一家)編
籬薪帶蠒(廣韻編次也又籬藩也古詩松栢摧為薪廣/韻蠶繭古作絸俗書蠒風俗通旅榖彌望野)
(繭被/山)補屋草和花(杜甫詩牽蘿補茅屋鮑照擬/行路難百草含青俱作花)
　　孟浩然
　　　戲題
客醉眠未起(晉書阮籍傳方據案醉眠劉孝/先詩夜愁眠不安起望臺南端)主人呼解
酲(瑯琊王歌辭客行依主人願得主人強陶潜詩過門/更相呼有酒斟酌之漢書禮樂志泰尊柘漿析朝酲)
(應劭注取甘柘汁以為飲言可以解朝酲也梁元酲/帝詩竹葉解朝酲晉書劉伶傳一飲一斛五斗解)已
言雞黍熟(論語殺雞為􁐄而食之范雲/詩恨不具雞􁐄得與故人揮)復道甕頭清(古/詩)
(棄捐勿復道法書要録江東云缸面猶/河北稱甕頭謂初熟酒也詩爾酒既清)
　　許渾
　　　早春懐江南
雲月有歸處(卓文君白頭吟皎若雲間/月杜甫詩江村獨歸處)故山清洛南(謝/靈)
(運詩故山日已逺風波豈還時潘岳賦清洛濁/渠引流激水唐書地理志商州上洛郡縣洛南)秦城一
花發(庾信樂府闗山連漢月隴水向秦城易林一花千/葉劉方平詩一花開楚國劉孝威詩葉舒非漸大)
(花發是/初開)春夢徧江潭(沈佺期詩春夢失陽闗楊凝/詩江潭逺相憶春夢不勝長)
　　李白
　　　秋浦歌(名勝志漢丹陽郡之石城縣陳置北江/州隋分置秋浦縣屬宣城郡乂秋浦故)
　　　　(縣在今郡西南八/十里即石城地也)
江祖一片石(王安國清溪亭記清溪畔有江祖石突出/髙數丈有仙人跡去城西南二十五里亦)
(曰江祖山朝野僉載温子昇作韓陵山寺碑庾信讀而/寫其本南人問信曰北方文士何如信曰唯有韓陵一)
(片石堪共語唐信詩湖/邊一片石不復肯支機)青天掃畫屏(列子至人者上闚/青天王僧孺詩沙)
(岸凈如掃江淹/賦曲帳畫屏)題詩留萬古(劉孝綽詩賦詩追並作梁/簡文帝詩髙名千載留魏)
(書髙祖創定九流軌儀萬古劉/峻廣絶交論歴萬古而一遇)緑字錦苔生(晉書地理/志昔大禹)
(觀于濁河而受緑字謝朓詩緑字摛英宋之/問詩錦繢織苔蘚梁元帝詩苔生岸泉緑)
　　張籍
　　　桃塢
春塢桃花發(禮記仲春之月桃始華梁武帝子夜/歌花塢蝶雙飛又樂府桃花初發紅)多將
野客遊(杜審言詩遊/宴成野客)日西殊未散(周禮大司徒以土圭/之法測土深正地景)
(日東則景夕多風日西則景夕多隂注西于土圭謂/之日西江淹詩佳人殊未來盧照隣詩客散同秋葉)看
望酒缸頭(法書要録江東云缸面猶河北稱甕頭謂初/熟酒也釋辯才設缸面酒欵蕭翼詩初醖一)
(缸/開)
　　張喬
　　　夜漁
釣艇去悠悠(朱慶餘詩釣艇同琴酒/夏侯湛詩悠悠兮逺征)烟波春復秋(江總/詩日)
(迥烟波長鮑令暉/詩經秋復度春)唯將一㸃火(趙冬曦詩漁火明暗叢/岑參詩嚴灘一㸃舟中)
(月/)何處宿蘆洲(岑參詩何處堪托身李白詩/西望白鷺洲蘆花似朝霜)
　　景龍文館學士(書目景龍文館記十巻武平一撰/景龍二年詔脩文館置大學士學)
　　　(士直學士凡二十四員得李嶠宗楚客輩毎遊/燕必賦詩賡唱是書咸紀録為七巻又别載學)
　　　(士二十九人/傳為三巻)
　　　流盃池
巖壑恣登臨(楊炯詩巖壑只幽居隂鏗詩登臨情不極/蕭散興無窮張正見詩福宇試登臨)
瑩目復怡心(江總碑蓮花瑩目石鏡沉/暉孫綽賦恣心目之寥朗)風篁類長笛(梁/簡)
(文帝脩竹賦風動枝輕任昉秋竹賦臨曲沼夾脩篁伏/滔蔡邕長笛賦序初邕避難江南宿于柯亭柯亭之館)
(以竹為椽仰而眄之曰良/竹也取以為笛竒聲獨絶)流水當鳴琴(上官儀詩流水/入虞琴温子昇)
(詩莫知流水曲沈炯詩為我鳴淸琴吕氏春秋伯牙鼔/琴鍾子期善聴之志在流水鍾子期曰善哉乎鼓琴洋)
(洋乎若/流水)
　　　二
暫遊仁智所(梁武帝詩薄遊朱明節論/語知者樂水仁者樂山)蕭然松桂情(孔/德)
(珪詩蕭然河漢遊庾信終南山銘松桂/危懸風泉虚韻駱賔王詩唯餘松桂心)寄言棲遯客(沈/約)
(詩寄言賞心客詩衡門之/下可以棲遲易遯世無悶)勿復訪蓬瀛(庾信詩蓬瀛入/海底何處可追)
(尋/)
　　　三
攀藤招逸客(杜甫詩迴筞非新岸所攀仍舊藤左思/詩尋山求逸民李白詩招客得仙才)偃
桂叶幽情(淮南王招隠士桂樹叢生兮山之幽偃蹇/連蜷兮枝相繚蘭亭叙亦足以暢叙幽情)水
中看樹影(梁簡文帝詩城樓水中/出李賀詩簾内樹影斜)風裏聴松聲(庾信詩/麥隨風)
(裏熟隠逸詩陶𢎞景特愛松風庭/院皆植松毎聞其響欣然為樂)
　　皇甫冉
　　　沅江夜入湖(水經沅水出䍧牱且蘭縣又沅水/又東至長沙下雋縣西北入于江)
　　　　(注沅水下注洞/庭湖始㑹于江)
放溜出江口(梁元帝詩征人喜放溜水經資水東與沅/水合于湖中注湖即洞庭湖也所入之處)
(謂之益/陽江口)回瞻松栝深(韋應物詩回瞻丹鳯闕水經注沅/水又東遷平山西南寒松上䕃清)
(泉下注栖託者不能自絶于其側學圃/餘疏栝子松俗名剔牙松歳乆亦生實)不知舟中月(孫/逖)
(詩不知何歳月吕氏春秋舟中之/人皆活張子容詩此夜江中月)更引湖間心(李白詩/本有五)
(湖/心)
　　陳叔達
　　　菊
霜間開紫蒂(鍾㑹賦何秋菊之竒兮獨華茂乎凝霜晉/書陸雲傳賛千條析理則電坼霜開傳咸)
(賦紅葩紫蒂/翠葉素莖)露下發金英(蕭慤詩芙蓉露下落楊栁月/中踈孫楚賦飛金英以浮㫖)
(酒王筠詩菊花偏/可憙碧葉媚金英)但令逢採摘(陸雲詩思樂芳林言採/其菊謝靈運永嘉記百)
(卉正芳時聊以小摘供日續晉陽秋陶潛嘗/九月九日無酒坐宅邊菊叢中採摘盈把)寧辭獨晚
榮(魏文帝書至于芳菊紛然獨榮酈炎詩蘭榮/一何晚嵇含菊花銘煌煌丹菊暮秋彌榮)
　　白居易
　　　山下宿
獨到山下宿(詩敦被獨宿亦在車下李白/詩白雲南山來就我簷下宿)靜向月中行
(錢起詩舟/向月中行)何處水邊碓(庾信烏夜啼御史府中何處宿/晉書劉頌傳任河内太守郡界)
(多公主水碓遏塞流水頌表/罷之庾信詩决渠移水碓)夜舂雲母聲(詩或舂或揄/李白詩水舂)
(雲母碓唐書尉遲敬德傳敬德/晚節餌雲母粉為方士術延年)
　　趙嘏
　　　寒塘
曉髪梳臨水(謝朓詩寒燈耿宵夢清鏡愁曉髪元禛詩/暗梳蓬髪羞臨鏡楚辭登山臨水兮送將)
(歸/)寒塘坐見秋(謝朓詩露濕寒塘水月映清淮流劉/禹錫詩月露發光彩此時方見秋)鄉
心正無限(王勃詩擾擾望鄉心/李白詩引領意無限)一雁度南樓(庾信賦蘇/武之一雁)
(空飛晉書庾亮傳亮在武昌諸佐/吏殷浩之徒乗秋夜往共登南樓)
　　韋應物
　　　善福寺閣
殘霞照髙閣(何遜詩夕鳥已西度殘霞亦半消後漢書/樊宏傳所起廬舍皆有重堂髙閣謝朓詩)
(髙閣常/晝掩)青山出逺林(謝朓詩不對芳春酒還望青山郭/李嶠詩落日生蘋末揺颺徧逺林)
晴明一登望(漢書陳遵傳毎過/城邑山川常登望)瀟灑此幽襟(南史隠逸/傳太康孫)
(緬為尋陽太守落日逍遥渚際見一漁父神/韻瀟洒垂綸長嘯唐明皇詩方外散幽襟)
　　楊凝(字懋功由協律郎三遷侍御史為司封員外/郎徙吏部稍遷右司郎中終兵部郎中集二)
　　　(十/卷)
　　　送客往洞庭
九江歸路逺(書九江孔殷潘岳賦朝五湖而夕九江謝/靈運詩從來漸二紀始得傍歸路揚雄賦)
(誰謂路逺/而不能從)萬里客船還(古詩相去萬餘里各在天一涯/張九齡詩薄暮津亭下餘花滿)
(客/船)若過巴江水(戴叔倫詩江/分巴字水)湘東滿碧烟(王建詩祖帳/出湘東沈約)
(詩盈盈開碧烟/拂幔復垂簾)
　　裴夷直
　　　方丈泉
循涯不知淺(史祥書循涯揣分實為幸甚謝/靈運賦縁岸測深相渚知淺)見底似非
深(陶𢎞景書髙峯入雲清流見底湘中記/湘水至淸雖深五六丈見底了了然)永日無波浪
(詩且以永日蔡允/恭詩波浪汎淼淼)澄澄照我心(阮脩詩澄澄緑水謝朓/詩澄澄明浦湄李白詩)
(淸溪清/我心)
　　韋莊
　　　春早
聞鶯纔覺曉(元禛詩醉聞花氣睡聞鶯謝朓詩初鶯/命曉朝霞開夜王維詩春眠不覺曉)開
户已知晴(梁簡文帝詩/玲瓏朱户開)一帶窓間月斜穿枕上生(元稹/詩誰)
(憐獨欹枕斜月透窓明李頎/詩月影窓間夜湖光枕上寒)
　　上官昭容
　　　遊長寧公主流盃池
泉石多仙趣(謝朓詩懐哉泉石思南史陶𢎞景傳有時/獨遊泉石望見者以為仙人蕭慤詩仙遊)
(本多/趣)巖壑寫竒形(謝靈運詩巖壑寓耳目盧照鄰/詩耳目多異賞風烟有竒狀)欲知
堪悦耳(梁簡文帝詩欲知歌管處/説苑聲音應對所以悦耳)唯聴水泠泠(湘中記/衡山有)
(懸泉滴瀝巖間泠泠如絃呉/均書泉水激石泠泠作響)
　　錢起
　　　江行
細竹漁家路(水經注析城山不生草木數十步外多細/竹史記龜䇿傳泉陽令使案籍視圖水上)
(漁者五/十餘家)晴陽照結罾(易結䋲而為網/罟説文罾魚網)喜來邀客坐分與
折腰菱(謝朓樂府玊盃邀上客酉陽雜俎武陵記言/三角曰菱兩角曰芰今呉中折腰菱多兩角)
　　張仲素
　　　聖明樂
九陌祥烟合(三輔舊事長安有八街九陌梁簡文帝/頌泛祥烟於五部又詩溶溶紫烟合)千
春瑞月明(梁簡文帝詩千春誰與樂丘遲詩千春長不/移徐陵詩烟雲表色日月呈瑞宋武帝詩靄)
(靄月/初明)宫花將苑栁(趙彦昭詩宫樹千花發三輔/舊事漢苑中有栁狀如人形)先發鳯
皇城(梁簡文帝詩春色映空來先發/院邊梅盧照鄰詩春滿鳯皇城)
　　盧照鄰
　　　宿𤣥武
方池開曉色(唐太宗詩池開照膽鏡梁/簡文帝曲河開向曉光)圓月下秋隂(江/淹)
(詩秋至明月圓顔延之/文晨烟暮靄春煦秋隂)已乗千里興(魏武帝詩老驥伏王/櫪志在千里晉書)
(徽之傳徽之居山隂夜雪初霽月色清朗忽憶戴逵逵/時在剡便乗小船詣之經宿方至造門不前而返人問)
(其故曰乘興而來興盡/而反何必見安道耶)還撫一絃琴(王粲詩獨夜不能/寐攝衣起撫琴陸)
(機詩安處撫清琴水經注仙者孫登嵇/叔夜嘗遇之于山彈一絃琴而五聲和)
　　蓋嘉運
　　陸州歌(按此詩唐詩韻滙作蓋嘉運詩郭茂倩/樂府收入近代曲辭即王維終南山五)
　　　　(律而逸其半注/己見第十三巻)
分野中峯變隂晴衆壑殊欲投人處宿隔浦問樵夫
　　楊嗣復
　　　崑崙子(按此詩郭茂倩樂府收入近代曲辭即/王維從岐王過楊氏别業五律而逸其)
　　　　(半注己見/第十四巻)
楊子談經去(去一/作處)淮王載酒過醉來啼鳥換(換一/作緩)坐乆
落花多
　六言絶句
　　王維
　　　田園樂
桃紅復含宿雨(謝靈運詩原隰荑緑栁墟囿散紅桃梁/元帝詩栁葉帶風轉桃花含雨開江總)
(詩宿雨/潤條枝)栁緑更帶朝烟(孫綽詩緑栁䕃坂王阮詩野曠/易得月谷虚常帶烟唐太宗詩)
(宿霧足/朝烟)花落家童未掃(謝朓詩鳥散餘花落梁元帝詩/池紅早花落水緑晚苔生史記)
(季布傳并與其家童數十人之魯朱/家所賣之劉令嫺詩落花掃更合)鶯啼山客猶眠(梁/簡)
(文帝詩鶯啼春欲駛郭璞詩/長揖當塗人去來山林客)
　　劉長卿
　　　發越州赴潤州使院留别鮑侍御
對水看山别離(庾肩吾詩看山通迥枝/楚辭悲莫悲兮生别離)孤舟日暮行遲
(陶潜歸去來辭或命巾車或棹孤舟左傳日/云暮矣沈約詩佇立日己暮詩行道遲遲)江南江北
春草(栁惲江南曲汀洲採白蘋日落江南春宋之問詩/鄉連江北樹雲斷日南天謝靈運詩萋萋春草生)
(王孫遊/有情)獨向金陵去時(晉書王導傳建康古之金陵舊/為帝里唐書地理志武德三年)
(更江寧曰歸化八年更歸化曰金陵一統志楚/威王初置金陵邑因其地有王氣埋金以鎮之)
　　皇甫冉
　　　小江懐靈一上人(品彚靈一越中雲門寺律師/持律甚嚴尤善聲詩與劉長)
　　　　(卿皇甫冉嚴/維相倡和)
江上年年春早(呉均詩風起秋江上李嶠汾隂行不見/只今汾水上唯有年年秋雁飛杜甫詩)
(衡霍生/春早)津頭日日人行(漢書賈山傳直與之日日射/獵論語三人行必有我師焉)借
問山隂逺近(江總詩借問藏書處世説王子敬云從山/隂道上行山川自相映發使人應接不暇)
(唐書地理志越州㑹稽郡山/隂縣武德七年析㑹稽置)猶聞薄暮鐘聲(左傳季康/子伐邾及)
(范門猶聞鐘聲廣/雅日將落曰薄暮)
　　　問季二司直所居雲山(唐書百官志司直六人/從六品上掌出使推按)
　門外水流何處(史記陳丞相世家家乃負郭窮巷以弊/席為門然門外多長者車轍張華詩俯)
　(臨緑水流崔顥詩/日暮鄉闗何處是)天邊樹遶誰家(劉孝綽詩天邊生岸/影水上結雲隂范雲)
　(詩水樹繞蟠枝李白/詩誰家玉笛暗飛聲)山色東西多少(王維詩江流天地/外山色有無中楚)
　(辭水波逺以㝠㝠兮眇不覩其/東西孟浩然詩花落知多少)朝朝幾度雲遮(宋玉賦/朝朝暮)
　(暮陽臺之下梁簡文帝詩緑葉朝朝黄紅顔日日異李/白詩不向東山乆薔薇幾度花杜甫詩浮雲薄漸遮)
　
　
　
　
　
　
　
　
　
　
御選唐詩巻二十七
　欽定四庫全書
御選唐詩巻二十七補編
　　　王維
　　　　文杏館
　文杏裁為梁香茒結為宇(西京雜記初脩上林苑羣臣/逺方各獻名果異樹杏二文)
　(杏蓬萊杏司馬相如賦飾文杏以為梁水經注泉/陵縣有香茒氣甚芬香明皇帝詩野老茒為屋)不知
　棟裏雲去作人間雨(王勃詩畫棟朝飛南浦雲公羊傳/觸石而出膚寸而合不崇朝而遍)
　(雨乎天下者惟泰山/爾書用汝作霖雨)
　　　　木蘭柴
　秋山歛餘照(梁昭明太子書悟秋山之心登髙而逺托/謝朓詩山光晚餘照上官儀詩巖花歛餘)
　(照/)飛鳥逐前侣(何遜詩日夕飛鳥還廣韻侣伴侣也江/淹詩解纜候前侣何遜七召追風蕭於)
　(前/侣)彩翠時分明(字林翠青羽雀梁武帝樂府分明/無兩心周𢎞正詩的的最分明)夕嵐
　無處所(詩日之夕矣廣韻嵐山氣也史記晉世家終/不見處所宋玉髙唐賦風止雨霽雲無處所)
　　　裴迪
　　　　斤竹嶺(王維輞川集序余别業在輞川山谷其/遊止有孟城㘭華子岡文杏館斤竹嶺)
　　　　　(等與裴迪閑/暇各賦絶句)
明流紆且直(梁簡文帝詩明波動見流沈約郊居賦面/淮流之清直謝朓望三湖詩連汀見紆直)
(呉均詩問余來何/遲山川幾紆直)緑篠宻復深(宋之問詩夤縁緑篠岸/遂得青蓮宫劉孝綽詩)
(方塘交宻篠王勃詩篠宻夜/窓寒張九齡詩叢篠亦清深)一徑通山路(六帖後漢張/仲蔚蓬蒿滿)
(室惟開一行徑後漢書隗囂傳龍池之山微徑南通與/漢相接魏志張遼傳天柱山髙峻二十餘里道險狹步)
(徑裁通張正見/詩雪盡青山路)行歌望舊岑(晉書嵇康傳子房之佐漢/接輿之行歌其揆一也陶)
(潛桃花源詩童孺縱行歌鮑照/詩之子安所適我方棲舊岑)
　　李收
　　　幽情
幽人惜春暮(易履道坦坦幽人貞吉/陽休之詩遲遲暮春日)潭上折芳草(杜甫/詩百)
(頃風潭上千章夏木清西都賦竹林果/園芳草甘木崔顥詩芳草萋萋鸚鵡洲)佳期何時還(楚/辭)
(登白蘋兮騁望與佳期兮夕/張謝莊月賦佳期可以還)欲寄千里道(謝莊月賦美人/邁兮音塵絶隔)
(千里兮共明月孫/楚詩餞我千里道)
　　皇甫冉
　　　送客
西塞雲山逺(荆州記郡西沂江六千里南岸有山名曰/荆門北岸有山名虎牙二山相對楚之西)
(塞也孟浩然詩西塞沿江島南陵問驛樓杜甫詩雲輕/處處山謝靈運詩杪秋尋逺山山逺行不近張九齡詩)
(清曠前/山逺)東風道路長(禮記東風解凍古詩道路阻/且長盧照隣詩懐書道路長)人心
勝潮水(常建詩潭影空人心郭璞江賦呼吸萬里吐/納靈潮李白詩潮水定可信天風難與期)相
送過潯陽(王維詩握手一相送心悲安可論郭璞江賦/流九派乎潯陽漢書地理志廬江郡縣潯陽)
(禹貢九江在南皆東合為大江通典尋陽漢/舊縣在江北蘄州界晉温嶠移於江州柴桑)
　　劉方平
　　　春雪
飛雪帶春風(楚辭増冰峩峩飛雪千里些謝朓詩飛雪/天山來徐陵詩輕雪帶風斜呉均詩雪逐)
(春風/來)徘徊亂繞空(謝惠連雪賦連翩飛灑徘徊委積劉/璠雪賦散亂徘徊雰霏皎潔祖孫登)
(詩飛緜/亂上空)君看似花處(韓詩外傳凡草木花多五出雪花/獨六出裴子夜詠雪詩落樹似飛)
(花呉均詠雪詩/凝堦似花積)偏在洛陽東(何遜聨句洛陽城東西却/作今年别昔去雪如花今)
(來花似雪徐陵詩欲見/洛陽花如君隴頭雪)
　　戴叔倫
　　　松鶴
雨濕松隂凉(王維詩草色全經細雨濕杜甫/詩枝藜長松隂又槐夏午隂凉)風落松花
細(孫逖送李郎中序風落崤澠霜飛河濆李白五雲裘/歌輕如松花落衣巾杜甫詩崖宻松花熟山杯竹葉)
(新/)獨鶴愛清幽(謝朓詩獨鶴方朝唳何遜詩獨鶴/凌空逝唐明皇詩尋勝在清幽)飛來
不飛去(古辭飛來雙白鶴乃從西北來李白鷺鷥詩人/驚逺飛去直向使君灘杜甫麗人行青鳥飛去)
(銜紅/巾)
　　李益
　　　鷓鴣詞(禽經隨陽越雉鷓鴣也飛必南翥注鷓/鴣白黒成文其名自呼王維詩不堪頻)
　　　　(唱鷓/鴣詞)
湘江斑竹枝(水經湘水出零陵陽海山唐/書地理志雷州土貢斑竹)錦翅鷓鴣飛
(李白詩苦竹南枝鷓鴣飛/劉長卿詩不見鷓鴣飛)處處湘雲合(謝朓詩處處春/雲生史記淮隂)
(侯傳天下之/士雲合霧集)郎從何處歸(劉長卿詩孤/舟何處來)
　　楊凌
　　　送客往睦州(明一統志浙江嚴州府禹貢揚州/之域天文牛女分野秦為㑹稽郡)
　　　　(唐為/睦州)
水濶盡南天(劉孝威詩水濶牽牛遥賈至詩莫道巴陵/湖水濶長沙南畔更蕭條杜甫詩楚星南)
(天黒蜀月西霧重李白/詩夢隨越鳥飛南天)孤舟去渺然(陶潜詩渺渺孤舟/逝又歸去來辭或)
(命巾車或棹孤舟何邵詩渺然心緜邈杜/甫詩舟楫渺然從此去江湖逺適無前期)驚秋路傍客
(孟浩然詩洞庭去逺近楓葉早驚秋皇甫冉詩淮南木/落己驚秋曺景宗詩借問路旁人何如霍去病古辭兄)
(弟四五人皆為侍中郎五/日一時來從者盈路傍)日暮數聲蟬(魏收詩宴言忘/日暮沈君攸詩)
　(日暮野風生林蟬候節鳴隋煬帝詩露濃山氣冷/風急蟬聲哀髙適詩髙樹多凉吹疎蟬足㫁聲)
　　　聶夷中(字坦之河東人咸通十/二年登第官華陽尉)
　　　　田家
　鋤田當日午(劉章耕田歌非其種者鋤而去之韋應物/詩薄田失鋤耨生苗安可任孫綽天台山)
　(賦注午日中也梁元帝/纂要日在午曰亭午)汗滴禾下土(劉孝威詩凝滴汗/垂花詩禾役穟穟)
　(廣雅稻穗/謂之禾)誰念盤中餐(韻㑹飲饌曰餐楊凝式韭花帖/畫寢乍興調飢正甚忽䝉簡翰)
　(猥賜盤餐杜甫詩畦蔬/繞茅屋自足備盤餐)粒粒皆辛苦(廣韻粒米粒書烝/民乃粒杜甫詩香)
　(稻啄殘鸚鵡粒陸機詩翩翩宦遊子/辛苦誰為心髙適詩運甓調辛苦)
　
　
　
　
　
　
　
御選唐詩卷二十七補編
　欽定四庫全書
御選唐詩巻二十八
　　七言絶句
　　明皇帝
　　　　過大哥山池題石壁(張九齡勅賜寧王池宴詩/序開元二年上幸寧王第)
　　　　　(叙家人禮上曰大哥好作/主人阿瞞但謹為上客)
　澄潭皎鏡石崔嵬(謝靈運賦潭結緑而澄清謝朓詩方/池含積水明月流皎鏡沈約詩洞澈)
　(隨深淺皎鏡無冬春詩陟彼崔嵬蔡/邕九疑山碑登此崔嵬托靈神仙)萬壑千巖暗緑苔
　(晉書顧愷之傳人問以㑹稽山川之狀愷之云千巖競/秀萬壑爭流鮑照詩千巖狀岨積萬壑勢縈迴古今注)
　(苔或紫或青一名緑錢一名/緑蘚沈約詩清源泛緑苔)林亭自有幽貞趣(王勃序/戲馬凌)
　(空狎林亭而半反宋之問詩林亭春未闌陶潜詩有客/賞我趣毎毎過林園沈烱賦矧幽庭之閒趣具春物之)
　(芳/華)况復秋深爽氣來(王由禮鳴蟬詩秋深響自清駱賓/王詩秋爽帶池凉晉書王徽之傳)
　(西山朝來致有爽氣唐/太宗詩爽氣澄蘭沼)
　　　　題梅妃畫真(梅妃外傳江妃名采蘋善屬文自/比謝女所居悉種梅樹上以其所)
　　　　　(好戲名/梅妃)
　憶昔嬌妃在紫宸(蔡琰胡笳十八拍傷今感昔兮三拍/成世説潘岳謂孫秀曰孫令猶憶疇)
(昔周旋否梁簡文帝詩負態動餘嬌爾雅妃嫓也對也/唐㑹要龍朔三年四月始御紫宸殿聴政李燈詩覃恩)
(降紫/宸)鉛華不御得天真(曹植洛神賦芳澤無加鉛華弗/御陶𢎞景詩鉛華沈照帳孤明)
(莊子真者所/以受於天也)霜綃雖似當時態(魏文帝詩絹綃白如雪/張衡定情賦㫁當時而)
(呈美冠百匹而無雙宋玉神女賦志態/横出不可勝記曹植洛神賦柔姿綽態)爭奈嬌波不顧
人(劉孝綽咏眼詩含嬌􁴰己合楚辭娯光渺視目増波/曹植洛神賦託微波而通辭詩寧不我顧漢書外戚)
(傳一顧傾人城/再顧傾人國)
　　　傀㒦吟(一作梁鍠咏木老人作樂府雜録傀㒦/子起漢祖平城之圍其城一面即冒頓)
　　　　(妻閼氏兵強於三面陳平訪知閼氏妒忌造/木偶人運機舞埤間閼氏望見謂是生人慮)
　　　　(下城冒頓必/納遂退軍)
刻木牽絲作老翁(晉書輿服志指南車刻木為仙人衣/羽衣立車上逸人傳丁蘭刻木為人)
(埤雅今人乗風放紙鳶鳶輒引絲而上魏文帝/書已成老翁但未頭白耳沈炯詩道邊一老翁)雞皮鶴
髪與真同(列仙傳夏姬得道雞皮三少庾信竹杖賦鶴/髪雞皮蓬頭歴齒西京雜記畫工有毛延夀)
(為人形醜好老/少必肖其真)須臾弄罷寂無事(阮瑀賦子情悦其美/麗無須臾而有忘魏)
(文帝典論余於他/戲弄之事少所喜)還似人生一夢中(漢書魏豹傳人生/一世間如白駒過)
(隙郭璞詩人生如寄莊子且/有大覺而後知其大夢也)
　徳宗皇帝
　　　九日絶句
禁苑秋來爽氣多(班固西都賦西郊則有上囿禁苑林/麓藪澤陂池顔延之詩夕帳亭皋晨)
(儀禁苑古楊白花詞春去秋來雙/燕子杜甫詩髙秋爽氣相鮮新)昆明風動起滄波(漢/書)
(武帝紀發謫吏穿昆明池社甫詩昆明池水漢時功南/史蕭子顯傳風動春朝月明秋夜楚辭與汝逰兮九河)
(衝風起兮揚波王儉碑/文鼔棹則滄波振蕩)中流簫鼓誠堪賞詎假横汾發
棹歌(漢武帝秋風辭泛樓船兮濟汾河横中流兮揚素/波簫鼔鳴兮發棹歌水經汾水出太原汾陽縣北)
(管涔山三輔黄圖昆明池中有龍首船常令宫女/泛舟池中作棹歌雜以鼓吹丘遲詩棹歌發中流)
　　趙彦伯
　　　従宴桃花園詠桃花應制
紅萼競然春苑曙(謝靈運詩山桃發紅萼鮑照白紵曲/含桃紅萼蘭芽紫梁簡文帝詩林間)
(花欲然張正見桃賦花然樹色庾信春賦/宜春苑中春已歸虞世南詩春苑月徘徊)䒠茸新吐御
筵開(司馬相如賦羅䒠茸之游樹兮離樓梧而相撐梁/武帝樂府䒠茸臨紫桂梁簡文帝咏桃詩初桃麗)
(新采照地吐其芳宋之/問詩岩花應待御筵開)長年願奉西王宴(管子導血氣/以求長年江)
(淹詩漢武願長年劉憲詩願奉宸逰億萬年穆天子傳/天子觴西王母於瑶池之上武帝内傳七月七日王母)
(至自設天厨又命侍女設桃果須臾以玉盤/盛桃七顆以呈王母以四顆與帝三顆自食)近侍慚無
方朔才(沈約安陸王碑爰自近侍式賛權衡漢書東方/朔傳朔字曼倩武帝徴舉方正賢良文學才力)
(之士朔來上書上令待詔公車漢武故事東郡獻短人/呼東方朔至短人指朔謂上曰西王母種桃三千年結)
(子此兒己三過偷之矣梁昭明太子錦帶書三/冬勤學慕方朔之雄才陶潜詩愧我非韓才)
　　劉憲
　　　奉和聖製逰苑遇雪應制
龍驂曉入望春宫(魏書李平傳雲軒鑾輅行幸有期鳯/服龍驂尅駕近日沈約樂遊苑詩沃)
(若動龍驂雜録望春亭在禁苑東南高原之上舊記/多云望春宮一統志望春宫在西安府城東一十里)正
逢春雪舞香風(嵇康琴贊澡以春雪澹若洞泉沈約詩/揺絲帶抗紫莖舞春雪雜流鶯古詩繡)
(幙圍香風晉白紵歌舞陽春白/日風花香庾信詩春風滿路香)花光併灑天文上(梁簡/文帝)
(詩燕來枝益軟風飄花轉光陳後主詩映日花光動迎/風香氣來隋煬帝詩颯灑林花落易觀乎天文以察時)
(變潘岳閒居賦/窺天文之秘奥)寒氣行銷御酒中(禮記季冬之月命有/司出土牛以送寒氣)
(古詩孟冬寒氣至北風何慘慄魏彦深賦薑以取熱酒/以排寒曹植樂府御酒停未飲貴戚跪東廂劉孝威詩)
(才人豹尾内/御酒屬車中)
　　徐彦伯(名洪以字行兖州瑕丘人七嵗能為文對/䇿高第調永夀尉蒲州司兵參軍屢遷給)
　　　(事中預脩三教珠英由宗正卿出為齊州刺史/移蒲州擢脩文館學士工部侍郎歴太子賓客)
　　　上已祓禊渭濱應制(後漢書禮儀志是月上已/官民皆絜於東流水曰洗)
　　　　(濯祓除蔡邕月令章句/三月上已祓禊水濱)
晴風麗日滿芳洲(潘岳閒居賦微雨新晴王羲之蘭亭/序惠風和暢謝靈運詩白日麗江皋)
(盧思道上已稧飲詩山泉好風日楚辭九歌采芳洲兮/杜若劉孝綽三日曲水宴詩芳洲亘千里逺近光風扇)
雲幕春筵祓錦流(西京雜記成帝設雲帳雲幄雲幕於/甘泉紫殿世謂三雲殿邢邵三日華)
(林園詩芳筵羅玉俎激水漾金巵謝朓詩上已惟昔於/彼禊流祓穢河滸張樂春疇張正見詩光涵濯錦流)
皆言侍蹕璜溪宴(庾信賦悵従蹕之留歡眷迴鑾之餘/舞竹書注文王至於磻溪之水吕尚)
(釣於涯王下趨拜曰望公七年乃今見光景於斯尚立/變名答曰望釣得玉璜其文要曰姬受命昌來提撰爾)
(洛鈐報在齊謝靈運侍宴/詩禮備朝容樂關夕宴)蹔似乗槎天上游(博物志天/河與海通)
(有居海濱者年年八月乗槎來去庾信楊栁歌流/槎一去上天池袁奭従駕遊山詩天游響仙蹕)
　　崔液(字潤甫湜之弟工五言詩擢進士第一人湜/常呼其小字曰海子我家龜龍也官至殿中)
　　　(侍御/史)
　　　上元夜(白帖嵗有三元正/月十五為上元)
玉漏銅壺且莫催(後漢書律歴志孔壺為漏浮箭為刻/孫綽漏刻銘乃制妙漏挈壺是銓梁)
(武帝詩玉壺承夜急蘭膏依曉煎梁/簡文帝詩洞門扇未掩金壺漏已催)鐵關金鎖徹明開
(梁簡文帝守東華門開詩落關猶待漏北史赤土國傳/金鎖非王賜不得服用離騷吾令帝閽開關兮楊烱宴)
(集序魚鑰則環鎖晨開雍録唐世以/三元放燈放燈之夕即通曉不閉門)誰家見月能閒坐
(鮑照翫月詩始見西南樓纎纎如玉鈎/薛道衡詩空庭聊步月閒坐獨臨風)何處聞燈不看
來(吴質與魏太子牋曜靈匿景繼以華燈輦下記先天/初上御安福門觀燈太常作樂歌七脩類藁元宵放)
(燈起唐開元間謂天官好樂地官好人水官好燈上元/乃三官下降之日故従十四至十六夜放燈後増至五)
(夜/)
　　　二
神燈佛火百輪張(涅盤經如來闍維訖收舍利罌置金/牀上天人散花奏樂繞城步步燃燈)
(十二里佛名經有三萬億日月燈明佛何遜詩花燈慧/火明瓔珞經佛眉像珠火江總詩玉軑輕輪五香散金)
(燈夜火百花開朝野僉載睿宗于安福門外/作燈輪高二十丈於燈輪下踏歌三日夜)刻像圖形
七寶裝(迦葉經有一國王子名大精進一比丘於白㲲/上畫佛形像持與精進見像心大歡喜沈約像)
(銘序圖妙像於檀香寫遺影於祇樹蕭子良文菩薩志/意堅強故得自然宫殿七寶房舍沈約歌行瑶裝映層)
(綺/)影裏如聞金口説(指月録室羅筏城有河名曰金水/中流現五佛影楞嚴經清淨在音)
(聞梁昭明太子七契/必枉話言敬聆金口)空中似散玉毫光(法華經爾時佛/前有七寶塔湧)
(出住在空中三昧經菩薩擲鉢于空中水經注爾時諸/神天人側塞空中散天香花劉潛無量夀佛像碑毫散)
(珠輝法華經世尊放眉間白毫相光照東方萬八千世/界高賢傳劉程之於正念佛中見阿彌陀佛玉毫光照)
　　盧照隣
　　　登封大酺歌(漢盡武帝紀元封元年東廵東海/上還登封泰山又文帝紀十六年)
　　　　(九月得玉杯刻曰人主延夀令/天下大酺廣韻酺大飲酒作樂)
日觀仙雲隨鳳輦(泰山記東南巖名日觀雞一鳴時見/日始欲出長三丈所顔延之詩日觀)
(臨東溟蕭詮詩别有仙雲起時向楚王宫漢書郊祀志/天子禪泰山畫有白雲出封中謝莊詩鳯葢起流雲仙)
(傳拾遺西王母/乘翠鳯之輦)天門瑞雪照龍衣(漢樂歌天門開詄蕩/蕩泰山記盤道屈曲)
(而上經小天門大天門張正見詩同雲遥暎嶺瑞雪近/浮空宋書符瑞志元日雪降殿庭時右衛将軍謝莊下)
(殿雪積衣上上以為瑞沈約詩螭衣/方陸離書日月星辰山龍華蟲作㑹)繁絃綺席方終夜
(蔡邕琴賦曲引興兮繁絃撫漢舊儀祭天用六綵綺席/六重上一丈中一幅四周縁之玉几沈君攸歌絲繩玉)
(壺傳綺席論/語終夜不寢)妙舞清歌懽未歸(魏文帝書妙舞莫巧於/絳樹清歌莫激于宋臘)
(曹植詩極情妙舞僊僊體輕洛神賦馮夷鳴鼔女媧清/歌班固東都賦皇懽浹羣臣醉詩厭厭夜飲不醉無歸)
　　沈佺期
　　　夜宴安樂公主宅
濯龍門外主家親(後漢書明徳馬后紀前在濯龍門上/見外家問起居者車如流水馬如游)
(龍唐六典興慶宫北曰濯龍門阮籍詩近在青門/外漢書東方朔傳出入主家徐陵詩主家能教舞)鳴鳳
樓中天上人(列仙傳蕭史善吹簫秦穆公有女字弄玉/妻焉教弄玉吹簫作鳯鳴公為作鳳臺夫)
(婦居其上感鳳凰來集一夕皆隨鳳去鮑照詩鳳樓十/二重王僧儒詩嬴女鳳凰樓庾信詠舞詩已曽天上學)
(詎是世/中生)自有金杯迎甲夜(梁武帝樂府碧玉奉金杯庾/信詩紅袖捧金杯南史沈懐)
(文傳膏雨迎夜清景麗朝漢舊儀晝漏盡夜漏起省/中黄門持五夜五夜者甲夜乙夜丙夜丁夜戊夜)還
將綺席代陽春(鄒陽酒賦綃綺為席沈約賦散芳塵於/綺席梁元帝繤要春曰芳春青春陽春)
(九春唐太宗詩華林/滿芳景洛陽徧陽春)
　　　奉和春日翫雪應制
北闕彤雲掩曙霞(史記高祖紀蕭丞相治未央宫立東/闕北闕陸機樂府駕言出兆闕孫綽)
(遊天台山賦彤雲斐亹以翼櫺皦日烱晃於綺疏梁昭/明太子啟彤雲垂四面之葉梁簡文帝詩曙色始成霞)
東風吹雪舞山家(禮記月令東風解凍范雲詩東風栁/線長戴暠車馬行晚至如吹雪梁簡)
(文帝咏雪詩鹽飛亂蝶舞李/爽山家閨怨詩山中無早梅)瓊章定少千人和(謝惠連/雪賦庭)
(列瑶階林挺瓊樹王衡翫雪詩瓊樹似新栽宋玉對楚/王問客有歌於郢中者其始曰下里巴人國中屬而和)
(者數千人其為陽春白雪國中屬而和者不過數十人/是其曲彌高其和彌寡後漢書孔融傳賛孤音少和)
銀樹長芳六出花(西京雜記上林苑有白銀樹十株黄/銀樹十株梁簡文帝序玉桃巻葉銀)
(樹抽芳顔延之文如彼樹芳實穎實/發梁昭明太子啟玉雪開六出之花)
　　宋之問
　　　苑中逢雪應制
紫禁仙輿詰旦來(謝莊文收華紫禁李善注王者之宫/象紫微故謂宫中為紫禁真誥仙道)
(有八景之輿西都賦乗鸞輿備法駕左傳詰朝/将見杜預注詰朝平旦也丘遲詩詰旦閶闔開)青旗遥
倚望春臺(禮記孟春之月天子乗鸞路駕蒼龍載青旗/爾雅有鈴曰旗唐書地理志京兆萬年縣有)
(望春宫臨滻水西岸有北望春宫西京記西京禁苑内/有望春宫在高原之上東臨灞滻今上曽登北亭賦春)
(臺詠朝士奉/和凡數百)不知庭霰今朝落(詩相彼而雪先集維霰/江華謝朓阻雪聨句風)
(庭舞流霰庾信詩今朝梅樹下定/有詠花人謝靈運詩紛紛霰雪落)疑是林花昨夜開(子/夜)
(歌芳風散林花隋煬帝詩飄灑林花落張正見詩燒田/雲色暗古樹雪花明鮑照詩昨夜宿南陵簡文帝詩春)
(花向/雪開)
　　李華(字遐叔賛皇人開元中第進士擢宏詞科累/官右補闕貶杭州司戸上元中召為左補闕)
　　　(司封員外郎不拜李峴領選江南/表置幕府擢檢校吏部員外郎)
　　　春行寄興
宜陽城下草萋萋(漢書地理志𢎞農郡有宜陽縣史記/注宜陽即韓城也在洛州西地理通)
(釋韓國形勢西有宜陽商阪之塞一統志在府城西南/七十里名勝志縣在宜水之北故名左傳取城下之盟)
(而還楚辭春/草生兮萋萋)澗水東流復向西(毛萇詩傳山夾水曰澗/劉琨詩泠泠澗水流劉)
(楨詩泛泛東流水白頭吟蹀躞/御溝水王褒詩東西御溝水)芳樹無人花自落(梁元/帝纂)
(要春木曰華樹芳樹陸機詩芳樹發華顛易閴其無人/元行恭特還似無人處幽蘭入雅琴樂府前溪歌花落)
(逐水/去)春山一路鳥空啼(鮑照樂府春山茂春日明園中/鳥多嘉聲徐悱詩無如一路阻)
(梁簡文帝詩啼鳥忽度行庾信/詩野戍孤煙起春山百鳥啼)
　　賀知章(字季真㑹稽永興人少以文辭知名擢進/士累遷太常博士開元中張説為麗正修)
　　　(書使奏請知章入書院同撰六典及文纂遷禮/部侍郎加集賢院學士俄遷秘書監知章性放)
　　　(曠自號四明狂客又/善草𨽻人共傳寶)
　　　采蓮
稽山罷霧欝嵯峨(漢書地理志㑹稽郡山陰縣㑹稽山/在南水經注㑹稽之山古防山也亦)
(謂之茅山又曰棟山十道山川考㑹稽山在紹興府㑹/稽縣東北二十里禹於此㑹諸侯之計因名陳後主詩)
(山霧日偏沈晉書遥望魯國欝嵯峨/劉安招隠士山氣巃嵸兮石嵯峨)鏡水無風也自波
(㑹稽記漢永和五年㑹稽太守馬臻創立鏡湖在㑹稽/山陰兩縣界輿地志山陰南湖即鏡湖也陶𢎞景賦碧)
(巖無霧緑水不風魏/文帝詩俯視清水波)莫言春度芳菲盡(蕭子顯詩春度/人不歸望花盡)
(成葉楚辭芳菲菲其彌章/顔延之詩但念芳菲歇)别有中流采芰荷(漢武帝秋/風詞横中)
(流兮揚素波丘遲詩擢歌發中流採蓮童曲西湖采菱/芰樂府相和曲江南可采蓮蓮葉何由田楚辭製芰荷)
(以為/衣兮)
　　賈至
　　　春思(曹植詩眷思安可忘鮑照詩/秋心殊不覺春思亂如麻)
草色青青栁色黄(沈約詩草色猶自排林中都未有王/僧孺文霜消草色風揺樹影莊子青)
(青之麥生於陵陂古詩青青河畔草/欝鬱園中栁何遜詩輕煙澹栁色)桃花歴亂李花香
(易通卦驗驚蟄大壯桃始華梁簡文帝詩新花歴亂開/陳後主烏棲曲陌頭新花歴亂生詩何彼穠矣華如桃)
(李易林李花再實鴻卵降集王/勃詩蘭氣添新酌花香染别衣)東風不為吹愁去(禮記/孟春)
(之月東風解凍詩籜/兮籜兮風其吹女)春日偏能惹恨長(詩春日載陽鮑/照梅花落揺蕩)
(春風媚春日楊烱詩春恨幾徘徊魏武帝樂府/長恨相牽攀鮑照詩長歌欲自慰彌起長恨端)
　　張説
　　　奉和三日祓禊渭濱應制(續齊諧記晉武帝問/三日曲水其義何指)
　　　　(束晢曰秦昭王三日置酒河曲見金人出水/心奉劍曰令君制有西夏及秦霸諸侯因置)
　　　　(曲水祠月令章句論語浴乎沂自上及下古/有此禮今三月上已祓禊水濱蓋出於此書)
　　　　(導渭自鳥鼠同穴明一統志陜西西安府渭/水在府城北五十里班固答賓戲殷説夢發)
　　　　(於傅巖周望/兆動於渭濱)
青郊上已豔陽年(禮記立春之日天子親率三公九卿/諸侯大夫迎春於東郊周禮春官女)
(巫祓除注嵗時祓除如今三月上已如水上之類後漢/書禮儀志上已官民皆絜於東流水爾雅春為青陽一)
(曰發/生)紫禁皇遊祓渭川(謝莊文收華紫禁李嶠詩白玉/仙輿紫禁來潘尼頌乃延卿士)
(従皇以逰漢書貨殖傳齊魯千畝桑麻渭川/千畝竹曹植詩太公未遇文漁釣終渭川)幸得歡娱
承湛露(蘇武詩歡娱在今夕班固東都賦聖上覩萬方/之歡娱詩湛湛露斯匪陽不晞楚辭吸湛露之)
(浮源兮潄凝/霜之雰雰)心同草樹樂春天(易林鳥集茂林心樂願/得新論清歌奏而心樂)
(梁武帝詩草樹非一香漢書文帝紀當春和時草木羣/生之物皆有以自樂易樂天知命故不憂爾雅春為蒼)
(天/)
　　儲光羲
　　　題茅山華陽洞(唐書地理志潤州延陵縣有茅/山明一統志直𨽻應天府茅山)
　　　　(在句容縣東南四十五里山形如句字初名/句曲山後更今名劉大彬茅山志句曲山漢)
　　　　(有三茅君來治其上三君乘白鶴各集山之/三處明一統志華陽洞在茅山側三茅二許)
　　　　(俱于此/得道)
華陽洞口片雲飛(龍城録茅山道士呉綽采藥於華陽/洞口見一小兒手把三珠戲於松下)
(綽従之化為龍庾信至仁山銘瑞雲一片儛童兩人漢/武帝秋風辭秋風起兮白雲飛草木黄落兮雁南歸)
細雨濛濛欲濕衣(梁簡文帝詩冷風雜細雨詩我來自/東零雨其濛箋歸道遇雨濛濛然張)
(衡賦朝雨空濛如薄霧張正見/詩舟移停浦水櫂舉濕春衣)玉簫偏滿仙壇上(李百/藥笙)
(賦挫玉簫之清管晉書隱逸傳張忠隠於泰山鑿池為/窟室立道壇於窟上毎旦朝拜之史記刺客傳齊桓公)
(與魯莊公/盟於壇上)應是茅家兄弟歸(書惟孝友于兄弟詩兄弟/既翕和樂且湛神仙傳大)
(茅君名盈次弟名固小弟名𠂻太上老君拜盈為司命/真君固為定禄君𠂻為保命君故曰三茅君明一統志)
(三茅君茅濛𤣥孫固武威太守𠂻上/郡太守聞兄盈得仙皆棄官従學)
　　　同武平一員外遊湖(案全唐詩有時武貶金壇/令六字唐書武平一傳平)
　　　　(一名甄以字行潁川郡王載徳子也博學通/春秋工文辭唐書地理志潤州丹陽郡金壇)
　　　　(縣/)
朝來仙閣聴弦歌(晉書王徽之傳西山朝來致有爽氣/宋孝武帝詩逢皋列神苑遭壇樹仙)
(閣劉允濟賦望仙閣之秀出瞻月觀之宏峙周禮春官/少師掌教鼓鼗柷敔塤簫管絃歌淮南子絃歌鼓舞以)
(為樂盤旋揖/讓以脩禮)暝入花亭見綺羅(廣韻暝夕也宋書徐湛/之傳為廣陵郡守廣陵)
(城舊有高樓湛之更加風亭月觀果竹繁茂花藥成行/古樂府大婦織綺羅中婦織流黄鮑照詩白日照前窻)
(玲瓏綺/羅中)池邊命酒憐風月(魏文帝詩栁垂重陰緑向我/池邊生吴均詩願君但銜酒)
(深知有素誠南史禇彦囘傳初秋凉夕/風月甚美文心雕龍憐風月狎池苑)浦口囘船惜芰
荷(何遜詩浦口望斜月庾信畫屏風詩平沙臨浦口高/栁對樓前晉書王濬傳宿設部分行有次第無縁得)
(於長流之中囘船過渾梁簡文帝詩人歸浦口暗那得/久囘船漢昭帝淋池歌秋素景兮泛清波揮纎手兮折)
(芰荷本草荷葉嫩者荷錢/貼水者藕出水者芰荷)
　　　二
朦朧竹影蔽巖扉(潘岳秋興賦月朦朧以含光兮露凄/清以凝冷李嶠詩朦朧煙霧曉庾信)
(至仁山銘壁繞藤苗窻銜竹影吴/均詩抽蘭開石路剪竹製山扉)淡蕩荷風飄舞衣(司/馬)
(相如賦隨風澹淡與波揺蕩駱賓王詩鏡花揺芰日衣/麝入荷風隋煬帝詩清音出歌扇浮香飄舞衣盧照隣)
(詩風花/落舞衣)舟尋緑水宵將半(詩淇水悠悠檜楫松舟傅休/奕詩上翳青雲影下鑒緑水)
(波謝朓鼓吹曲逶迤帶緑水淮南子雞知将旦/鶴知夜半謝惠連詩耿介繁慮積展轉長宵半)月隠青
林人未歸(陸厥詩雁起宵未央雲開月将落周𢎞正詩/北堂月稍隱南枝鶴已飛揚雄羽獵賦繽紛)
(徃來轠轤不絶若光若滅者布乎青林/之下庾信賦白石仙人芋青林隠士松)
　　　三
花潭竹嶼傍幽蹊(王勃採蓮曲葉嶼花潭極望平張説/鄴公園池序離洲别􁎶竹館荷亭謝)
(朓詩我行雖紆/阻兼得尋幽蹊)畫檝浮空入夜溪(梁元帝詩長虹畫彩/船隋煬帝樂府緑潭)
(桂檝浮青雀劉逖詩行雨旦浮空楊炯詩入夜分明/見無風波浪狂王績詩青溪歸路直乗月夜歌還)芰
荷覆水船難進(楚辭芙蓉始發雜芰荷些謝靈運泛湖/詩芰荷迭暎曖蒲稗相因依魏文帝詩)
(菱芡覆緑水屈原九章船容/與而不進兮淹曲水而凝滯)歌舞留人月易低(詩式歌/且舞江)
(總詩落梅樹下宜歌舞庾信賦小山/則叢桂留人王褒詩殘月半山低)
　　岑參
　　　山房即事
梁園日暮亂飛鴉(西京雜記梁孝王好營宫室苑囿之/樂作曜華之宫築兎園園中有雁池)
(日與賓客弋釣其中隋書風高楚殿雅盛梁園王/粲詩日暮逰西園丘遲書雜花生樹羣鸎亂飛)極目
蕭條三兩家(王粲登樓賦平原逺而極目王胄詩極目/眺脩途班彪北征賦野蕭條以奔蕩逈千)
(里而無家江淹詩適見/葉蕭條已復花菴欝)庭樹不知人去盡(沈約賦眷春/物而懐之聞)
(好音於庭樹江淹/詩庭樹發紅彩)春來還發舊時花(駱賓王詩春來勿/使芳菲歇鮑照白)
(紵曲朝日灼爍發園花劉孝威/詩隔牆花半隠猶見舊花枝)
　　常建
　　　塞下曲
玉帛朝囘望帝鄉(左傳禹㑹諸侯于塗山執玉帛者萬/國楊訓詩司𨽻坐朝囘莊子乗彼白)
(雲至于帝鄉江總/詩三春别帝鄉)烏孫歸去不稱王(漢書西域傳烏孫/國大昆彌治赤谷)
(城去長安八千九百里晉書陶潛傳潜解印去縣乃賦/歸去來辭春秋序疏天子稱王諸侯稱公史記孔子世)
(家呉楚之君自稱王/而春秋貶之曰子)天涯靜處無征戰(高士傳賛天涯/日暮鍾士季檄)
(蜀文王者之師有征無/戰李白詩樓船習征戰)兵氣銷為日月光(盧照隣詩兵/氣曉成虹章)
(孝標詩盡是三軍喜氣銷漢書晁錯傳/日月光風雨時阮籍詩照耀日月光)
　　　三日尋李九莊(嵗時記三月三日土人並/出水渚為流杯曲水之飲)
雨歇楊林東渡頭(庾信詩雨歇殘虹㫁又碑銘功在栁/林梁簡文帝烏棲曲採蓮渡頭擬黄)
(河張九齡詩/千艘咽渡頭)永和三日盪輕舟(王羲之蘭亭序永和九/年嵗在癸丑暮春之初)
(㑹于㑹稽山隂之蘭亭脩稧事也潘尼詩聊為三日逰/方駕結龍旂張衡南都賦撫輕舟兮浮清池庾闡三月)
(三日臨曲水詩/輕舟沈飛觴)故人家在桃花岸(莊子夫子出於山舍/於故人之家孟浩然)
(詩漾舟隨水便因訪故人居庾肩吾三日侍宴詩桃花/舒玉澗陶潛桃花源記晉武陵漁者縁溪行忽逢桃花)
(林夾/岸)直到門前溪水流(何妥詩門前車馬客言是故鄉/來房篆詩前溪流碧水張華詩)
(俯臨緑水流杜甫詩水流心/不競又輕薄桃花逐水流)
　　張潮(曲阿人大/歴中處士)
　　　采蓮詞
朝出沙頭日正紅(庾信孫叔敖贊叔敖朝出容悴還家/又春賦樹下流杯客沙頭渡水人杜)
(甫詩初看/浴日紅)晚來雲起半江中(杜甫詩晚來山更碧淮南/子山致其高而雲起宋孝)
(武帝詩霏雲起兮汎濫梁簡文帝詩長/嶼横江半駱賓王詩濯錦江中霞似錦)賴逢鄰女曽相
識(李白詩隣女夜舂寒左傳呉公子札聘於/鄭見子產如舊相識庾信詩曽經相識來)並著蓮舟
不畏風(蕭大圜賦泛蓮舟之容與孔徳紹詩蓮舟泛錦/磧梁簡文帝采蓮賦畏風多而榜危驚舟移而)
(花/逺)
　　王維
　　　寒食汜上作(三體詩註汜/上在成皋柬)
廣武城邊逢暮春(後漢書郡國志河南郡有廣武城注/三室山上有二城東者曰東廣武西)
(者曰西廣武杜審言詩北斗挂城邊詩/維暮之春丘遲書暮春三月江南草長)汶陽歸客淚沾
巾(左傳公賜季友汶陽之田及費漢書地理志魯國縣/汶陽謝靈運詩歸客遂海隅張衡四愁詩側身北望)
(涕沾/巾)落花寂寂啼山鳥(沈君攸詩南陌落花移辛徳源/詩窻中斜日照池上落花浮李)
(陵錄别詩寂寂君子座梁武帝詩别時鳥/啼户唐書五行志水禽山鳥無不馴狎)楊栁青青渡
水人(梁簡文帝詩楊栁葉纎纎潘岳詩青栁何依依古/詩青青河畔草鬱鬱園中栁庾信春賦樹下流杯)
(客沙頭/渡水人)
　　　與盧員外象過崔處士興宗林亭
緑樹重隂蓋四隣(任昉詩綠樹懸宿根沈佺期詩芳郊/緑樹散春晴北史魏收傳收折節讀)
(書夏日坐板牀隨樹陰諷誦説文/五家為隣四隣者除已而四也)青苔日厚自無塵(江/淹)
(青苔賦嗟青苔之依依兮無色類而可方謝莊詩青苔/蕪石路左傳公欲更晏子之宅曰子之宅近市湫隘囂)
(塵不可以居漢書王莽/傳雨水灑道清靚無塵)科頭箕踞長松下(戰國䇿踄跼/科頭又箕踞)
(以罵注踞坐展兩足如箕穆天子傳天子升長松/之隥孫綽賦䕃落落之長松劉琨詩繫馬長松下)白眼
看他世上人(晉書阮籍傳籍能為青白眼見禮俗之士/以白眼對之王績詩眼看人盡醉何忍獨)
(為醒徐陵書世上白衣可訾/何限陸機賦世閲人而為世)
　　　送元二使安西(唐書地理志安西大都䕶府/顯慶二年平賀魯以其地置)
渭城朝雨裛輕塵(漢書地理志渭城故咸陽高帝元年/更名新城七年罷屬長安武帝元鼎)
(三年更名渭城三體詩注渭城在咸陽東北故杜郵也/詩崇朝其雨廣韻裛香按此當作浥濕潤嵇康詩穆穆)
(惠風扇/彼輕塵)客舍青青栁色新(史記㳺俠傳少年請得郭解/客舍養之謝莊懐園引漢水)
(初緑栁葉青梁簡文帝詩粧窻/栁隔色唐太宗詩無絲栁尚新)勸君更盡一杯酒(北齊/書崔)
(暹傳敢以酒勸太上隠者詩酒/盡君莫沽世説上汝一杯酒)西出陽關無故人(世説/郭璞)
(曰命駕西出數里漢書西域傳西域東則接漢阸以玉/門陽關輿地廣記陽關在沙州夀昌縣西六里何遜詩)
(所見無故人吴均詩故人杯酒别梁簡/文帝折楊栁同心宜同折故人懐故鄉)
　　　戲題盤石
可憐盤石臨泉水(穆天子傳觴天子於盤石之上聲類/盤大石也詩如臨深淵又毖彼泉水)
(亦流于淇陸機詩/渴不飲盜泉水)復有垂楊拂酒盃(梁元帝樂府巫山/巫峽長垂栁復垂)
(楊王褒詩垂楊夾浦緑魏收櫂歌行栁拂武昌樓梁/武帝樂府金盃盛白酒晉書畢卓傳右手持酒盃)若
道春風不解意(梁武帝樂府一葉度春風芳華自相接/梁簡文帝詩可憐枝上花早得春風意)
(魏書栁逺傳逺性粗疎每出返家人/問消息答云無所聞縦聞亦不觧)何因吹送落花來
(何遜詩何因生羽翰千里暫排空唐中宗詩吹花向酒/浮孔紹安詩不意餘花落許敬宗詩雲楣将葉並風牖)
(送花/來)
　　張旭(蘇州呉人初仕為常熟尉嗜酒善草書自言/始見公主擔夫爭道又聞鼓吹而得筆法意)
　　　(觀公孫大娘舞/劍器乃盡其神)
　　　桃花谿(一統志桃花山在常徳府桃源縣南二/十里其西南有桃源洞一名秦人洞洞)
　　　　(北有桃/花谿)
隠隠飛橋隔野煙(沈約詩上瞻既隱隱梁簡文帝詩日/照飛虹橋徐陵詩飛橋對石梁蔡邕)
(表山川脩隔梁簡文/帝詩荒郊多野煙)石磯西畔問漁船(庾信詩商山隠/士石丹水鳳凰)
(磯古詩青青河畔草陶潛桃花源記黄髪垂髫見漁人/乃大驚問所従來具答之邨中聞有此人咸來問訊張)
(正見詩分/火照漁船)桃花盡日隨流水(王褒燕歌行桃花流水沒/河橋費昶詩水逐桃花去)
(後漢書桓榮傳詔諸生雅吹擊磬盡日/乃罷詩沔彼流水左傳其歸之如流水)洞在青谿何處
邊(雲笈七籖桃源山洞在武陵縣屬謝真人治之李益/詩見説桃源洞如今猶避秦謝靈運詩旦發清谿隂)
(庾闡詩朝濟清谿岸黄淡思歌逐/郎何處索陶潛詩今復在何處)
　　劉長卿
　　　昭陽曲(爾雅太嵗在癸曰昭陽三輔黄圖武帝/後宫八區有昭陽殿許渾詩曽試昭陽)
　　　　(曲瑶階/帝自臨)
昨夜承恩宿未央(王昌齡詩昨夜風開露井桃史記佞/幸傳賛傅粉承恩岑參詩新承天子)
(恩詩夜未央疏未央者前限未到之辭故漢有未/央宫括地志未央宫在雍州長安縣西北十里)羅衣
猶帶御爐香(邊讓章華臺賦羅衣飄颻王維西施咏邀/人傅脂粉不自著羅衣何遜詩晴軒連瑞)
(氣同惹御香芬梁簡/文帝詩薫爐滅復香)芙蓉帳小雲屏暗(鮑照詩七綵芙/蓉之羽帳杜陽)
(雜編浙東貢舞女二人每歌舞罷藏之金屋寳帳宫中/語曰寳帳香重重一雙紅芙蓉七命雲屏爛汗王延齡)
(賦蕊珠履地雲屏匝廊/劉孝綽詩日下房櫳暗)楊栁風多水殿凉(詩楊栁依依/梁簡文帝詩)
(春風本自奇楊栁最相宜述異記漢武帝寶鼎二年立/豫章宫於昆明池中作豫章水殿賈至詩開冰廣殿凉)
　　張旭
　　　山行留客
山光物態弄春暉(沈約詩山光浮水至司馬相如子虚/賦殫覩衆物之變態江總詩二月春)
(暉暉雙燕理毛衣李/白賦網春暉以畱人)莫為輕隂便擬歸(晉書石崇傳高/蟬處乎輕隂梁)
(簡文帝詩夜樹有輕隂漢書儒林傳王式曰客歌/驪駒主人歌客無庸歸謝靈運詩逰子憺忘歸)縦使
晴明無雨色(潘岳閒居賦六合新晴孫逖詩晴明涵萬/象宋之問詩雨色揺丹嶂李白詩雨色風)
(吹/去)入雲深處亦霑衣(杜甫詩半入江風半入雲鄭公超/詩歸路白雲深張九齡詩深處不)
(可掩張説詩/細雨不霑衣)
　　劉長卿
　　　過鄭山人所居
寂寂孤鶯啼杏園(左思傳寂寂楊子宅武元衡詩緑林/殘月思孤鶯梁簡文帝詩鶯啼春欲)
(駛述異記杏園洲在南海中洲/中多杏海上人云仙人種杏處)寥寥一犬吠桃源(謝靈/運詩)
(海岸常寥寥潛夫論一犬吠形陶潛記武陵人捕魚忽/逢桃花林林盡水源便得一山有小口從口入行數十)
(步雞犬相聞李白詩犬吠水聲中桃/花帶雨濃盧照隣詩室距桃花源)落花芳草無尋處
(庾信賦落花與芝蓋齊飛徐陵詩直坐落花中楚辭芳/草生兮萋萋孫綽蘭亭集後序乃藉芳草鑑清流潘岳)
(閒居賦竟寂寞而無見獨悁想/以空尋鄭絪詩冷冷何處尋)萬壑千峯獨閉門(鮑照/詩萬)
(壑勢迴縈皇甫冉詩門前千萬峯後漢書馮衍/傳西歸故郡閉門自保孟浩然詩讀書常閉門)
　　張旭
　　　春逰值雨
欲尋軒檻列清尊(孟浩然詩緬尋滄洲趣王粲登樓賦/憑軒檻以遥望兮向北風而開襟唐)
(太宗詩清尊浮緑醑駱/賓王詩獨對一清尊)江上煙雲向晚昏(吕氏春秋伍/員至江上欲)
(涉有一丈人刺小船度之吴均詩風起秋江上班固賦/烟雲相連吕温賦下倒星漢上披煙雲李白詩不知夕)
(景/昏)須倩東風吹散雨(禮記東風解凍古詩東風揺百草/謝朓詩朔風吹飛雨劉繪詩散雨)
(收夕/臺)明朝却待入華園(庾信詩明朝雲雨散何處更相/尋又即今須戲去誰復待明朝)
(世説梁簡文帝入華林園顧謂左右曰㑹心/處不必在逺翳然林木便自覺有濠濮間想)
　　王昌齡
　　　李倉曹宅夜飲(後漢書百官志太尉卿屬倉曹/主倉榖事唐書百官志倉曹司)
　　　　(倉參軍事掌租調公/廨庖厨倉庫市肆)
霜天留飲故情歡(梁簡文帝詩浮雲舒五色瑪瑙映霜/天唐太宗詩霜天散夕霞史記司馬)
(穰苴傳親戚左右送之留飲説苑高祖使陸賈賜尉佗/印為南越王陸生至尉佗大悦留飲數月戰國䇿綈袍)
(戀戀冇故人之情陶/潛詩歡言酌春酒)銀燭金爐夜不寒(拾遺記漢武帝/元封元年浮忻)
(國貢蘭金之泥此金百鑄其色變白冇光如銀即銀燭/是也鮑照賦輝蔥河之銀燭江淹別賦共金爐之夕熏)
(崔道融詩凊/極不知寒)欲問呉江别來意(杜甫詩欲問平安無使/來張翰思吴江歌秋風)
(起兮佳景時呉江水兮鱸魚/肥崔信明詩楓落呉江冷)青山明月夢中看(梁簡文/帝詩青)
(山銜落日古詩夕宿青山外又仰看明月光杜審言詩/明月高秋迥愁人獨夜看鮑照詩夢中長路近覺後大)
(江/違)
　　　春宫曲
昨夜風開露井桃(鮑照詩昨夜宿南陵沈約詩既為風/所開復為風所落古詩桃生露井上)
(蕭慤龍門桃花/詩舊聞開露井)未央前殿月輪高(史記高祖七年二月/至長安治未央宫九)
(年冬十月淮南梁趙楚王朝未央宫置酒前殿三輔黄/圖未央前殿東西五十丈高三十五丈前殿曰路寢見)
(羣臣諸侯處也丘巨源詩清風生/月輪賀循詩星稀漢轉月輪明)平陽歌舞新承寵(漢/書)
(外戚傳孝武衛皇后字子夫為平陽主謳者武帝過平/陽既飲謳者進帝獨悦子夫賜平陽主金千斤李適長)
(寧公主東莊侍宴詩歌/舞平陽第易承天寵也)簾外春寒賜錦袍(何遜詩簾外/隔飛螢漢書)
(成帝紀陽朔元年二月春寒又服繡袷綺衣長襦錦袍/各一魏武帝與楊彪書今遺足下貴室錯彩羅縠錦袍)
(一/領)
　　　宴春源
源向春城花幾重(宋之問詩源水看花入謝朓詩春城/麗白日阿閣跨層樓周宗懍早春詩)
(花樹數/重開)江明深翠引諸峯(莊子水靜則明唐太宗詩約/嶺煙深翠王臺卿詩清江窮)
(廣深謝靈運山居賦注/仰眺層峯俯鏡濬壑)與君醉失松溪路(古樂府我欲/與君相知綦)
(毋潛詩清/泠松下溪)山館寥寥傳暝鐘(袁慶隆詩山館引夕凉支/遁詩寥寥石室朗洛陽迦)
(藍記龍華寺有鐘一口撞之聞五十里豫章王蕭綜聞/此鐘聲以為奇異遂造聽鐘歌三首傳于世梁元帝九)
(貞館碑西楹之鐘夜響孟/浩然詩山寺鳴鐘晝已昏)
　　　西宫春怨(舊注班姬在長信其宫在西/故曰西宫此為婕好之辭也)
西宫夜靜百花香(公羊傳西宫者小寢也沈約詩夜靜/滅氛埃古樂府春風宛轉入曲房送)
(送小苑/風花香)欲捲珠簾春恨長(拾遺記越有美女夷光以貢/於吴吴處以椒華之房貫細)
(珠為簾幌朝下以蔽景夕捲以待月/楊炯詩行人㫁消息春恨幾徘徊)斜抱雲和深見月
(周禮犬司樂孤竹之管雲和之瑟註雲和山名也出美/木用為瑟其聲清亮漢武帝内傳西王母命侍女董雙)
(成吹雲和之笙虞騫詩清夜未云疲珠/簾聊可發泠泠玉潭水映見蛾眉月)朦朧樹色隱昭
陽(秋興賦月朦朧以含光兮江淹詩風光多樹色三輔/黄圖武帝時後宫八區冇昭陽飛翔増成合歡蘭林)
(披香鳳凰鴛鴦等殿西都賦昭陽特盛隆於孝/成注昭陽殿名孝成趙皇后弟絶幸居昭陽舍)
　　　芙蓉樓送辛漸(一統志芙蓉樓在鎮江府城/上西北隅與萬嵗樓相對)
寒雨連江夜入呉(韋應物詩夜聞寒雨滴隂鏗詩江連/巫峽長春秋定公五年於越入吴陳)
(子昻詩山/川半入吴)平明送客楚山孤(荀子君平明而聴朝車􁟣/詩平明發下蔡孔融詩逺)
(送新行客韓非子楚和氏得璞玉/於楚山之中謝朓詩林端楚山見)洛陽親友如相問(一/統)
(志洛陽本成周地居洛水之北故曰洛陽洛陽故城在/河南府東周公所營成周也陸機詩親友多零落孟浩)
(然詩行侣/如相聞)一片冰心在玉壺(庾信至仁山銘瑞雲一片/鮑照詩清如玉壺冰嵗華)
(紀麗霜樹盡摧枯葉玉壺漸結輕冰/辛延年詩就我求清酒絲繩提玉壺)
　　　采蓮曲(樂録草木二十四曲内有採蓮曲/古辭江南可采蓮蓮葉何田田)
荷葉羅裙一色裁(梁元帝采蓮賦荷葉雜衣香梁簡文/帝賦嘗聞蕖可重采擷欲為裙上聲)
(歌羅裙隨風起蕭子顯/詩楊栁千條共一色)芙蓉向臉兩邊開(古今注芙蓉/一名荷花鮑)
(照芙蓉賦牽芙蓉而水嬉梁元帝賦蓮花亂臉/色庾信詩影照兩邊人楊方詩秋草生兩邊)亂入池
中看不見(吴均詩朝雲亂入目甄皇后塘上行/蒲生我池中易行其庭不見其人)聞歌始
覺有人來(徐陵銘樹裏聞歌駱賓王啟薛邑聞歌揖馮/驩於彈鋏潘岳詩始覺夏衾單梁簡文帝銘)
(人來/當花)
　　杜甫
　　　絶句
兩箇黄鸝鳴翠栁(陸璣詩疏黄鳥鸝鶹也或謂之黄栗/留吴均詩黄鸝飛上苑緑芷出汀洲)
(王融詩翠栁䕃通街朱闕臨髙城聞/人蒨詩緑葵向光轉翠栁逐風斜)一行白鷺上青天
(梁簡文帝樂府棹動芙蓉落船移白鷺飛/莊子冇鳥焉其名為鵬絶雲氣負青天)窻含西嶺千
秋雪(自注西山白雪四時不消庾肩吾詩樹隱臨城日/窻含度水風陶潛詩峩峩西嶺内元和志岷山去)
(青城山百里天色晴明望見成都山嶺常積/雪百丈一統志西山在成都府西一名雪嶺)門泊東呉
萬里船(北齊書宋世良傳清河郡東南有曲隄成公一/姓阻而居之羣盜多萃於此人為之語曰寧度)
(東吴㑹稽不歴成公曲隄左思詩長嘯激清風志若無/東吴郭璞江賦呼吸萬里吐納靈潮元和志萬里橋架)
(大江水在縣南八里蜀使費禕聘吴諸葛亮祖之歎曰/萬里之行始於此矣橋因以名謝靈運詩迢迢萬里帆)
(茫茫終/何之)
　　　贈花卿(上元二年梓州刺史段子璋反襲東川/節度使李奐於緜州自稱梁王改元成)
　　　　(都尹崔光逺率将花驚定/攻拔之斬子璋奐得復位)
錦城絲管日紛紛(水經注其道西故錦官也言錦工織/錦則濯之江流而錦至鮮明濯以沱)
(江則錦色弱矣遂命之為錦里庾信詩錦城遥可望迴/鞍念此時鹿愈詩絲管韵未成莫使絃響絶曹植樂府)
(齊謳楚舞紛紛/歌聲上徹青雲)半入江風半入雲(左傳宋人以兵車百/乗文馬百駟贖華元)
(於鄭半入華元逃歸梁元帝詩江風當夏清庾信詩日/落江風靜列子薛譚學謳於秦青未窮青之枝辭歸秦)
(青餞於郊衢拊節悲歌聲振林木響遏行雲/洛陽伽藍記徐月華善彈箜篌哀聲入雲)此曲祇應
天上有(古詩誰能為此曲無乃杞梁妻高昻詩天上人/間無可比庾信詠舞詩已曽天上學詎是世中)
(生廣徳神異録葉法善嘗引上逰於月宫因聆天樂/上自曉音律黙記其曲歸而傳之遂為霓裳羽衣曲)人
間能得幾囘聞(列子耳目所觀/聴非人間之有)
　　李白
　　　送孟君之廣陵
故人西辭黄鶴樓(吴均詩故人盃酒别天清明月亮王/褒詩河橋望行旅長亭送故人續齊)
(諧記黄鶴山者仙人子安乗黄鶴過此/上有黄鶴樓九域志鄂州有黄鶴樓)煙花三月下揚
州(洛陽伽藍記其中烟花露草或傾或頽王融詩烟花/雜如霧魏舊歌陽春二三月楊栁齊作花蕭慤詩三)
(月春風已復流釋名揚州州界多水水波揚也/隋煬帝詩軸轤千里泛歸舟言旋舊鎮下揚州)孤帆逺
影碧山盡(梁簡文帝書夕鳥歸林懸孤帆而未息隂鏗/詩天際冇孤帆江淹詩掩映金淵側逰豫碧)
(山/隅)惟見長江天際流(魏志文帝臨江見波濤洶湧曰長/江天塹天之所以限南北也郭璞)
(江賦䕃潭隩被長江謝朓詩天際識歸舟雲中/辨江樹梁元帝詩逺村雲裏出遥船天際歸)
　　　峨眉山月歌(水經注益州記云峨眉山在南安/縣界去成都南千里秋日澄清望)
　　　　(見兩山相峙如蛾眉焉一統志峨眉山在眉/州城南二百里來自岷山連岡疊嶂延袤三)
　　　　(百餘/里)
峨眉山月半輪秋(王羲之書蜀中峨眉山夏含霜雹左/思蜀都賦抗峨眉之重阻劉孝綽望)
(月詩輪光缺不半扇影出將圓江/總詩兎月半輪明狐闗一路平)影入平羌江水流(元/和)
(郡縣志平羌縣本漢南安縣地周武帝置平羌縣因縣/内平羌水又平羌水經雅州嚴道縣東二里一統志平)
(羌江在雅州城北舊傳羌人入寇諸葛亮於此/平之因名謝朓詩結軫青郊路迴瞰蒼江流)夜發清
溪向三峽(南史垣崇祖傳高祖遣荀伯玉敕以邊事受/㫖夜發唐書地理志資州有清溪縣一統志)
(清溪縣唐置宋省今屬成都府水經注巴東三峽謂廣/谿峽巫峽西陵峽也三峽七百里中兩岸連山畧無闕)
(處重巖疊嶂隠天蔽日非亭午夜分不/見曦月左思蜀都賦經三峽之崢嶸)思君不見下渝
州(楚辭專思君兮不可化古詩思君令人老嵗月忽已/晚唐書地理志渝州南平郡本巴郡天寳元年更名)
(一統志秦滅蜀立巴郡隋/改渝州本朝改重慶府)
　　　春夜洛陽聞笛
誰家玉笛暗飛聲(梁武帝樂府誰家兒女對門居開顔/發艷照里閭西京雜記秦咸陽宫有)
(玉笛長二尺三寸二十六孔吹之則見車馬山林隠轔/相次吹息亦不復見銘曰昭華之琯陳後主詩玉笛隨)
(絃上金鈿逐照迴曹植七/啟飛聲激塵依違厲響)散入春風滿洛城(管子吾不/能以春風)
(風人梁簡文帝詩春風本自奇楊栁最相宜庾肩吾詩/風長曙鐘近地逈洛城遥庾信詩雜樹本推金谷縣諸)
(花舊滿/洛陽城)此夜曲中聞折栁(徐陵樂府卓女紅粧期此夜/唐書禮樂志梁樂府有云快)
(馬不須鞭反插楊栁枝下馬吹横笛愁殺路旁兒此歌/辭元出北國即鼓角横吹曲折楊栁枝是也梁元帝賦)
(已寤歌於折栁/復行吟而采蓮)何人不起故園情(詩何人不将經營四/方駱賓王詩故園梅)
(栁尚冇餘春來勿使芳菲歇何/遜詩方抱新離恨獨守故園秋)
　　　客中行
蘭陵美酒鬱金香(漢書地理志東海郡縣南陵唐書地/理志武徳三年以故南陵地置武進)
(縣曹植詩美酒斗十千周禮春官/欝人注鬱欝金香草宜以和鬯)玉椀盛來琥珀光(庾/闡)
(㫁酒誡椎金罍碎玉椀庾信春賦芙蓉玉椀蓮子金杯/博物志松脂淪入地化為琥珀袁崧酒賦泛芳樽以琥)
(珀鄒陽酒賦/流光醳醳)但使主人能醉客(史記滑稽傳主人留髠/而送客古樂府主人前)
(進酒王績詩/醉客喜年光)不知何處是他鄉(庾信詩不知何處天邊/古樂府他鄉各異縣輾)
(轉不相見岑文本詩既/欣投轄賞暫緩望鄉情)
　　　望廬山瀑布(逺法師廬山記廬山西南冇石門/山其狀似雙闕壁立千仞而瀑布)
　　　　(流焉廬山記山南山北冇瀑布無慮十餘處/香爐在瀑布之傍水源出山頂人未有窮者)
　　　　(或曰西八康王谷為水簾東為開先之瀑布/一統志廬山在江西九江府城南二十五里)
日照香爐生紫烟(劉綺詩徘徊暎日照又日照爛成綺/逺法師廬山記東南冇香爐山孤峯)
(秀起游氛籠其上則棼氲若烟支曇諦廬山賦/香爐吐雲以象煙梁簡文帝詩金風飄紫烟)遥看瀑
布挂前川(虞騫詩遥看野樹短本集望廬山瀑布水詩/昔登香爐峯南見瀑布水挂流三百丈噴壑)
(數十/里)飛流直下三千丈(支曇諦廬山賦懸霤分流以飛/湍孫綽天台山賦瀑布飛流而)
(界道水經注挂溜騰虛直瀉山下廬山記瀑布/水出山腹挂流三四百丈飛湍林表若望懸素)疑是銀
河落九天(白帖天河曰銀河蘇頲詩池水落銀河淮南/子上逋九天下貫九野注九天八方中央也)
　　　清平調(樂史後序開元中禁中初重木芍藥即/今牡丹也得四本紅紫淺紅通白者上)
　　　　(因移植于興慶池東沈香亭前㑹花方繁開/命李龜年持金花牋宣賜李白立進清平調)
　　　　(三章白欣然承詔宿酲未解因援筆賦之唐/書禮樂志平調清調周房中樂遺聲碧雞漫)
　　　　(志明皇宣白進清平調乃是令白于清平調/中製詞葢古樂取聲律高下合為三調曰清)
　　　　(調平調側調明皇止令就擇/上兩調偶不樂側調故也)
雲想衣裳花想容(楚辭青雲衣兮白霓裳/司馬相如賦花容自獻)春風拂檻露
華濃(宋玉賦寤春風兮發鮮榮孔徳/紹詩露華疑濯錦詩零露濃濃)若非羣玉山頭見
(穆天子傳北征東還至於羣/玉之山注西王母所居者)㑹向瑶臺月下逢(楚辭望/瑶臺之)
(偃蹇兮見有娀之佚女書㫁爛若瑶臺/之月沈約詩蔽虧崑山樹含吐瑶臺月)
　　　二
一枝穠艷露凝香(開天遺事明皇與貴妃同看木芍藥/上親折一枝與妃子遞嗅其豔帝曰)
(不惟萱草忘憂此花香豔尤能醒酒詩何/彼穠矣花如桃李子夜歌清露凝如玉)雲雨巫山枉
㫁腸(宋玉高唐賦序昔者先王嘗遊高唐夢一婦人曰/妾巫山之女也願薦枕席王因幸之去而辭曰妾)
(在巫山之陽高丘之阻旦為朝雲暮為行雨朝朝暮暮/陽臺之下水經注巴東三峽巫峽長猿鳴三聲㫁人腸)
借問漢宫誰得似可憐飛燕倚新粧(陳叔逹詩因妍入/漢宫漢書外戚傳)
(孝成趙皇后本長安官人屬陽阿主家學歌舞號曰飛/燕成帝嘗微行出過陽阿主作樂上見飛燕而悦之召)
(入宫後為皇后王訓詩将持比飛燕定/當誰可憐陳後主詩新粧豔質本傾城)
　　　三
名花傾國兩相歡(樂史後序上曰賞名花對妃子焉用/舊樂詞漢書外戚傳一顧傾人城再)
(顧傾/人國)長得君王帶笑看(劉刪詩看花只欲笑庾/信樂府含笑盈盈自看)解釋春
風無限恨(子夜歌春風復多情開元遺事禁中有千葉/桃明皇謂貴妃曰不獨萱草忘憂此花亦能)
(消/恨)沈香亭北倚欄杆(韻㑹闌板間曰闌干古樂府/高樓望不見盡日闌干頭)
　　　早發白帝城(水經注江關都尉治公孫述名之/為白帝太平寰宇記公孫述據蜀)
　　　　(自稱曰白帝更魚復曰白帝城/一統志白帝城在䕫州府治東)
朝辭白帝彩雲間(謝靈運詩整駕辭金門命旅惟詰朝/江總詩路逐彩雲浮阮籍詩飄颻雲)
(日/間)千里江陵一日還(盛𢎞之荆州記朝發白帝暮宿江/陵凡一千二百餘里雖飛雲迅鳥)
(不能過也一統志隋置荆州治江陵大業初罷州為南/郡天寶初改江陵郡詩一日不見如三秋兮後漢書馬)
(援傳昔有騏/驥一日千里)兩岸猿聲啼不住(水經注三峽七百里中/兩岸連山畧無絶處常)
(有高猿長嘯梁元帝詩寒夜猿/聲出蕭子顯詩猿啼迴入風)輕舟已過萬重山(國䇿/乗夏)
(水浮輕舟韓非子治國之有法術賞罰猶水/行之有輕舟便楫也駱賓王詩青山幾萬重)
　　　蘇臺覽古(越絶書呉王築姑蘇臺五年乃成高/二百文呉越春秋旦食䱉山晝遊蘇)
　　　　(臺一統志在姑蘇山上吴闔閭就/山起臺高見三百里下冇百花洲)
舊苑荒臺楊栁新(左思呉都賦帶朝夕之濬池佩長洲/之茂苑一統志長洲苑在太湖北岸)
(吴王闔閭遊獵處呉都賦造姑蘇之高臺虞/世南詩高臺臨茂苑唐太宗詩無絲栁尚新)菱歌清唱
不勝春(張協七命榜人奏採菱之歌梁簡文帝詩妾家/住湘川菱歌本自便陸機櫂歌行名謳激清唱)
(宋之問詩陽橋/花栁不勝春)只今惟有西江月(越絶書闔閭軍敗而/還欲復其讐越乃興)
(師與戰西江盧照/隣詩江月夜臨空)曽照吴王宫裏人(吴越春秋越王得/苧蘿鬻薪之女曰)
(西施鄭旦飾以羅縠教以容步習於土城臨於都巷三/年而獻於吴吴王受之一統志館娃宫在靈巖山上前)
(臨姑蘇臺吴人謂美女/為娃蓋以西施得名)
　　　秋下荆門(盛𢎞之荆州記郡西泝江六十里南/岸冇山名曰荆門上合下開冇門形)
　　　　(因以為名一統志荆門山在宜都縣/西北五十里大江南與虎牙山相對)
霜落荆門江樹空(蕭撝詩霜落候鳴鐘謝朓詩/天際識歸舟雲中辨江樹)布帆無
恙挂秋風(晉書顧愷之傳愷之為殷仲堪參軍假還仲/堪以布帆借之遭風與仲堪牋曰行人安穏)
(布帆無恙南史鄧琬傳琬遣孫冲之等前鋒一萬據赭/圻冲之欲沿流挂帆直取白下漢武帝秋風辭秋風起)
(兮白/雲飛)此行不為鱸魚膾(左傳在此行也南部煙花記吴/中以鱸魚作膾菰菜為虀東南)
(之佳/味也)自愛名山入剡中(左傳邾匪敢自愛也南史戴顒/傳㑹稽剡縣多名山故世居其)
(下王羲之司州帖還便行當/至剡謝靈運詩暝投剡中宿)
　　　上皇西巡南京歌(舊唐書明皇帝紀天寶十五/載六月潼關不守上謀幸蜀)
　　　　(八月癸未朔御蜀都府衙明年收復兩京十/月丁卯上皇發蜀郡唐書地理志成都府蜀)
　　　　(郡至徳二/載曰南京)
華陽春樹號新豐(書華陽黒水惟梁州一統志華陽縣/本秦成都縣地唐貞觀中分置蜀縣)
(與成都縣分治郭下乾元初改為華陽縣洛陽伽藍記/太蔟御辰溫風已扇鳥鳴春樹蝶舞花叢三輔舊事太)
(上皇不樂關中思慕鄉里高祖徙豐沛屠兒酤酒煮餅/商人立為新豐庾肩吾長安道篇逺聴平陵鐘遥識新)
(豐/樹)行入新都若舊宫(西京雜記既作新豐衢巷棟宇物/色惟舊士女老幼相攜路首各知)
(其室匠人吴寛所營也唐太宗重幸/武功詩白水尋前跡丹陵幸舊宫)栁色未饒秦地緑
(何遜詩輕烟澹栁色史記晉世家惠公之立倍秦地晉/書地理志平王以岐酆之地賜秦襄公則為秦地王褒)
(詩垂楊/夾浦緑)花光不減上陽紅(庾信象戲賦水影揺日花光/照林陳後主詩暎日花光動)
(唐書地理志東都上陽宫在禁苑之東/沈約芙蓉詩中池所以緑待我泛紅光)
　　　東魯門汎舟(一統志東魯門/在兖州府城東)
日落沙明天倒開(鮑照詩日落嶺雲歸王融詩日霽沙/溆明風泉動華燭陶潛詩夜景湛虛)
(明昭昭天宇濶郭璞江/賦豃如地裂豁若天開)波揺石動水縈迴(張華詩微風/揺􁈙若增波)
(動芰荷劉孝威詩雷奔石鯨動水/濶牽牛遥鮑照詩萬壑勢迴縈)輕舟泛月尋溪轉(張/衡)
(南都賦爾乃撫輕舟兮浮清池陳子昻詩騖檝漾輕舟/駱賓王秋螢詩含輝凝泛月帶火怯凌霜謝朓詩凌厓)
(必千仞尋壑将萬轉宋/之問詩洲轉望鄉迷)疑是山隂雪後來(王羲之蘭亭/序永和九年)
(嵗在癸丑暮春之初㑹于㑹稽山隂之蘭亭一統志秦/置山隂縣屬㑹稽郡以邑在山之隂故名晉書王徽之)
(傳居山隂夜雪初霽月色清朗四望皓然/忽憶戴逵逵時在剡便夜乗小船詣之)
　　　與史郎中欽聴黄鶴樓上吹笛(九域志鄂州有/黄鶴樓一統志)
　　　　(黄鶴樓在武昌府城西南隅黄鶴磯上世傳/仙人子安乗黄鶴過此又云費文偉登仙駕)
　　　　(黄鶴返/憩於此)
一為遷客去長沙(漢書賈誼傳誼為長沙王太傅度湘/水為文以弔屈原曰恭承嘉惠兮竢)
(罪長沙舊唐書地理志秦置長沙/郡漢為長沙國後漢為長沙郡)西望長安不見家(後/漢)
(書杜篤傳東臨霸滻西望昆明晉書明帝紀帝數嵗屬/長安使來元帝問曰日與長安孰近對曰日近舉目則)
(見日未聞舉目見長/安也易林登高望家)黄鶴樓中吹玉笛(後漢書馬融傳/融善鼓琴好吹)
(笛西京雜記秦咸陽宫有玉笛長二/尺三寸二十六孔名曰昭華之琯)江城五月落梅花
(庾信哀江南賦下江餘城長林故營詩/五月鳴蜩樂府詩集梅花落笛中曲也)
　　　望天門山(一統志天門山在太平府城西南三/十里二山夾大江東曰博望西曰梁)
　　　　(山對峙如門/亦名峨眉山)
天門中㫁楚江開(水經注隂山下有長城連山刺天其/山中㫁兩岸雙闕善能雲舉孫逖詩)
(金陵中㫁碧江深淮南子/荆楚之地江漢以為池)碧水東流至北迴(梁昭明太/子詩桂楫)
(蘭橈浮碧水書嶓塚導漾東流為漢又東為滄浪之水/過三澨至於大别南入於江東滙澤為彭蠡東為北江)
(入於海李嶠詩日夕/三江望靈潮萬里迴)兩岸青山相對出(元和郡國志博/望山在當塗縣)
(西三十五里與和州對岸江西岸曰梁山在歴陽縣南/七十里兩山相望如門俗謂天門山謝朓詩還望青山)
(郭/)孤帆一片日邊來(梁簡文帝書夕鳥歸林懸孤帆/而未息張説詩望孤帆兮日邊)
　　盧綸
　　　裴給事宅白牡丹(酉陽雜俎開元末裴士淹奉/使幽冀囘至汾州衆香寺得)
　　　　(白牡丹一藂植於長安私第天寳中為都/下奇賞當時名公冇裴給事宅看牡丹詩)
長安豪富惜春殘(班固西都賦漢之西都實在雍州名/曰長安國史補長安貴遊尚牡丹每)
(春暮車馬若狂以不就觀為恥李/白詩天下稱豪貴遊此每相逢)爭翫街西紫牡丹(三/輔)
(舊事長安領街西五十四坊及西市多王公貴戚之家/西陽雜俎東都尊賢坊田令宅中門内有紫牡丹成樹)
(發花/千朶)别有玉盤承露冷(李白詩别冇天地非人間張衡/詩何以報之雙玉盤三輔舊事)
(建章宫承露盤高二十六丈大七圍以銅為之上有仙/人掌承露和玉屑飲之隋煬帝詩清露冷浸銀兎影)
無人起就月中看(易閴其無人蘇頲詩試/將明鏡照無異月中看)
　　宋雍(爵里/無考)
　　　春日
輕花細雨滿林端(謝朓詩輕花四五重梁簡文帝詩細/葉發香梅張充與王儉書弱霧輕烟)
(乍林端/而菴藹)昨夜春風曉色寒(庾信詩昨夜鳥聲春梁元帝/詩春日春風過沈約詩春色)
(犯寒/來)黄鳥不堪愁裏聽(詩睍睆黄鳥載好其音詩義疏/黄鳥鸝鶹也李頎詩鴻雁不堪)
(愁裏/聽)緑楊宜向雨中看(李白詩緑楊三月時王/維詩雨中春樹萬人家)
　　崔惠童(博州人右驍衛将軍冀州刺史/廷玉之子尚明皇晉國公主)
　　　宴城東莊
一月主人笑幾囘(莊子開口而笑者一月之中不過四/五日而已班固西都賦冇西都賓問)
(於東都/主人)相逢相識且銜杯(樂府越謡歌君乗車我戴笠/他日相逢下車揖左傳吴公)
(子札聘於鄭見子産如舊相識與之縞帶子産獻紵衣/焉庾信賦三春負鋤相識劉伶酒徳頌捧甖承槽銜杯)
(潄/醪)眼看春色如流水(王績詩眼看人盡醉庾信詩春色/方盈野詩沔彼流水何遜詩思君)
(意不窮長/如流水注)今日殘花昨日開(荀子欲觀千載則審今日/庾信詩殘花爛熳舒江淹)
(詩送君/如昨日)
　　錢起
　　　與趙莒茶讌
竹下忘言對紫茶(晉書王徽之傳一士大夫家有好竹/徽之造竹所諷嘯良久孟浩然詩相)
(攜竹林下莊子得意而忘言晉書山濤傳濤與嵇康吕/安善後遇阮籍便為竹林之交忘言之契唐書地理志)
(晉陵郡吴興郡/土貢紫笋茶)全勝羽客醉流霞(王裒詩仙童時可虞/羽客屢相逢吕嵓詩)
(三醉岳陽人不識揚雄甘泉賦噏青/雲之流霞兮陳子良詩流霞席上滿)塵心洗盡興難盡
(易聖人以此洗心退藏於密世説為是塵務經心天分/有限又可以累心處都盡晉書王徽之傳乗興而來興)
(盡而返杜甫詩/野興每難盡)一樹蟬聲片影斜(王績答杜之松書孫/綽庭前空對長松一)
(樹古詩秋蟬鳴樹間杜甫詩蟬聲集古寺梁簡文/帝詩片光片影皆麗又纎條寄喬木弱影掣風斜)
　　　春郊
水遶冰渠漸有聲(郭璞經勢如降龍水遶雲従曹毗詩/寒冰盈渠結陶潛别傳淵明嘗聞田)
(間水聲倚杖聴之杜/甫詩鷗泛已春聲)氣融煙塢晚來明(沈佺期詩烟景/共春融杜甫詩)
(泥融飛燕子梁武帝子夜歌花塢蝶雙飛庾信詩依稀/暎村塢李白虎丘夜宴序和風滿谷陽春逼人巖烟掃)
(除肅若有待杜甫/詩晚來山更碧)東風好作陽和使(禮記東風解凍潘/岳賦惠風動冲氣)
(和史記秦始皇紀時在中春陽/和方起陳子昻詩幽鴻順陽和)逢草逢花報發生(謝靈/運詩)
(萋萋春草繁王維詩野花叢發好孟浩然詩林/花掃更落徑草踏還生韓非子春道生萬物榮)
　　盧綸
　　　山店
登登山路行時盡(詩築之登登傳用力也張正見詩欲/識三山路須尋千仞溪杜甫詩咫尺)
(雲山路李白詩行歌/入谷口路盡無人躋)决决溪泉到處聞(山海經龍侯之/山决决之水出)
(焉韋應物詩决决水泉動謝朓詩/溪流春榖泉王維詩清夜聞遥泉)風動葉聲山犬吠(南/史)
(蕭子顯詩風動春朝月明秋夜李白詩稍稍風葉聲孟/浩然詩更聞楓葉落淅瀝度秋聲陶潛詩犬吠深巷中)
幾家烟火隔秋雲(史記律書鳴雞吠犬烟火萬里江淹/詩歸人望烟火漢武帝辭秋風起兮)
(白雲飛栁惲詩亭皋/木葉下隴首秋雲飛)
　　郎士元
　　　栢林寺南望
溪上遥聞精舍鐘(王維詩溪上人家凡幾家水經注豫/章散原山疊嶂四周晉沙門竺曇顯)
(建精舍於山南陳子昻詩山水開精/舍杜甫詩欲覺聞晨鐘今人發深省)泊舟微徑度深松
(孟浩然詩泊舟潯陽郭始見香爐峯杜甫詩𡨕𡨕子規/呌微徑不復取綦母潛詩草堂松徑深岑參詩秋殿隠)
(深/松)青山霽後雲猶在(謝朓詩還望青山郭宋玉高唐賦/風止雨霽雲無處所江總詩山雲)
(四面通杜甫詩/雲在意俱遲)畫出東南四五峯(李白詩青㝠倚天開/彩錯疑畫出王績詩)
(時時㫁嶂遮往往孤峯出入蜀記姑熟溪東/南數峯如黛蓋青山也岑參詩黛青天際峯)
　　戴叔倫
　　　題友人山居
四郭青山處處同(梁昭明太子七契居兹四郭寧辨五/音張説龍興寺碑帶四郭五衢之陌)
(何遜詩天暮逺山青/江總詩風光處處同)客懐無計答秋風(李白詩客愁不/可道陶潛詩幽)
(懐不可寫杜甫詩無計/囘船下又把釣待秋風)數家茅屋清溪上(韋應物詩數/家砧杵秋山)
(下宋書裴松之傳松之在禁省十餘年俸給悉與親戚/無宅借官地起茅屋數間王維詩終南有茅屋前對終)
(南山李白詩夜/發清溪向三峽)千樹蟬聲落日中(沈約郊居賦李衡則/橘林千樹李白詩梨)
(花千樹雪杜甫詩蟬聲集古/寺謝靈運詩望新晴於落日)
　　　贈鶴林上人(名勝志黄鶴山在丹徒縣西南三/里寰宇記宋武帝微時常逰行竹)
　　　　(林寺見有黄鶴飛舞因名黄/鶴山後改竹林寺為鶴林寺)
日日澗邊尋茯苓(梁元帝詩日日春禽變韋應物詩獨/憐幽草澗邊生神仙傳黄初起就初)
(平學共服松脂茯苓至五/百嵗杜甫詩山寒少茯苓)巖扉常掩鳯山青(王勃詩肅/穆巖扉靜)
(儲光羲詩巖扉常不關六朝事跡鳯臺山宋元嘉中鳯/集於是山乃築臺於山椒以旌嘉瑞盧照隣詩甘露洗)
(山/青)歸來挂衲高林下(史記孟嘗君傳馮驩彈其劍而歌/曰長鋏歸來乎食無魚李白詩鷫)
(鸘裘在錦屏上自君一挂無由披智度論五比丘曰佛/當著何等衣佛言應著衲衣謝靈運詩高林映窻裏宋)
(文帝詩林/下夕風清)自剪芭蕉寫佛經(梁元帝丈丹桂無枝朱楊/自剪清異録懐素居零陵)
(芭蕉亘帶幾數萬取葉代紙而書張説詩戲問芭蕉葉/何愁心不開翻譯名義多羅舊名貝多其葉長廣其色)
(光潤諸國寫經莫不采用晉書何準/傳散帶衡門不及人事惟誦佛經)
　　李涉(洛陽人憲宗時為太子通事舍人尋謫/峽州司倉參軍太和初為太學博士)
　　　題開聖寺
宿雨初收草木濃(江總詩宿雨潤條枚應璩書雲重積/而復散雨垂落而復收易百穀草木)
(麗乎土陶潛詩孟夏草木長/宋之問詩洛陽花栁此時濃)羣鴉飛散下堂鐘(北史齊/宗室傳)
(如鶻入鴉羣隋煬帝辭寒鴉飛數㸃沈/佺期賦禪堂枕江江總詩空林徹夜鐘)長廊無事僧歸
院(西京賦長廊廣廡途閣雲蔓韋應物詩密竹䕃長廊/孟浩然詩山僧暮歸寺杜甫大雲寺詩天黒閉春院)
盡日門前獨看松(後漢書桓榮傳詔諸生雅吹擊磬盡/日乃罷陶潛詩舫舟䕃門前杜甫詩)
(看松露滴身劉長/卿詩過雨看松色)
　　羊士諤
　　　登樓
槐栁蕭疎繞郡城(晉書符堅載記關隴清宴百姓豐樂/自長安至於諸州皆夾路樹槐栁杜)
(甫詩瓠葉轉蕭疎唐太宗詩/霜峯直臨道冰河曲繞城)夜添山雨作江聲(岑參詩/夜猿嘯)
(山雨曙鳥鳴江花杜/甫詩高枕逺江聲)秋風南陌無車馬(楚辭嫋嫋兮秋/風樂府譬如秋)
(風急梁簡文帝詩浮雲似帳月如鈎那能夜/夜南陌頭陶潛詩結廬在人境而無車馬喧)獨上高樓
故國情(古詩西北有高樓上與浮雲齊何遜詩望别上/高樓杜甫詩相逢故國人李白詩此夜曲中聞)
(折栁何人不/起故園情)
　　韓翃
　　　羽林少年行(史記天官書虚危其南有衆星曰/羽林天軍正義羽林三十五星三)
　　　　(三而聚散在壘辟南天軍也漢書百官公卿/表郎中令掌宫殿掖門户又期門羽林皆屬)
　　　　(焉師古注羽林亦宿衛之官/言其如羽之疾如林之多也)
駿馬牽來御栁中(戰國䇿駿馬盈外廏天馬歌天馬來/兮従西極經萬里兮歸有徳王融曲)
(水詩序天瑞降地符升澤馬來器車出杜甫/詩是日牽來赤墀下王胄詩御栁長條翠)鳴鞭欲向
渭橋東(謝靈運詩鳴鞭適大河三輔黄圖秦始皇造渭/橋重不能勝乃刻石作力士孟賁等像祭之乃)
(可動注渭橋在長安北三里跨渭水為橋梁元帝詩/日暮徙倚渭橋西李白詩駿馬若風飈鳴鞭上渭橋)紅
蹄亂踏春城雪(杜甫詩朱蹄驕齧膝又曹將軍畫馬詩/霜蹄蹴踏長楸間謝朓詩春城麗白日)
(張九齡詩踏/雪也相過)花頷驕嘶上苑風(易咸其輔頰舌疏輔上/頷也淮南子興於牛頷)
(之下李白詩征馬百度嘶社甫驄馬行顧影驕嘶自矜/寵唐書太宗紀貞觀十八年宴雍州父老於上林苑韋)
(元旦詩戲馬/爭銜上苑花)
　　　二
千㸃斒斕玉勒驄(李白詩瑶臺雪花數千㸃説文斒斕/色不純也韻㑹斒逋閑切與斑同斕)
(郎干切亦作瞵晉書皇甫謐傳忘青紫之斑瞵庾信賦/控玉勒而揺星跨金鞍而動月王維詩良人玉勒乗驄)
(馬/)青絲結尾繡纒騣(古樂府青絲纒馬尾黄金絡馬頭/梁元帝詩宛轉青絲鞚照耀珊瑚)
(鞭劉恢詩絡首纒騣尾養以甘/露芻晉古詞可憐白馬高纒騣)鳴鞭曉出章臺路(庾信/賦鳴)
(鞭則汗赭入埒則塵紅劉長卿少年行鳴鞭白馬驕王/諲賦珠旗曉出漢書張敞傳走馬章臺街自以便面拊)
(馬楊師道詩鳴/珂屢度章臺側)葉葉春衣楊栁風(宋子侯詩花花自相/對葉葉自相當王維)
(詩京洛縫春衣風土記河朔春時疾風數日/曰吹花劈栁風樂府讀曲歌楊栁得春風)
　　　寒食(風俗通冬至後一百六日有疾風暴雨/為寒食唐史遺事徳宗時時制詰闕人)
　　　　(上批曰與韓翃時有同姓名者中書再具二/人同進上書翃寒食詩末批云與此韓翃)
春城無處不飛花(吴邁逺詩春城起風色謝朓詩春城/麗白日梁簡文帝筝賦玩飛花之度)
(窻看春風之入栁裴子野雪/詩拂草如連蝶落樹似飛花)寒食東風御栁斜(荆楚嵗/時記江)
(淮間寒食日皆折栁插門徐陵書鳴蜩抱樹亟見藏冰/歸雁銜蘆多經寒食禮記孟春之月東風解凍杜甫詩)
(樓前御栁長陳叔/達詩風條出栁斜)日暮漢宫傳蠟燭(左傳日云莫矣按/暮古作莫李白詩)
(盧橘為秦樹葡萄出漢宫西京雜記寒食禁火日賜侯/家蠟燭梁元帝詩蠟燭凝花彩唐輦下嵗時記清明日)
(取榆栁之火/以賜近臣)輕煙散入五侯家(劉勰新論天之始旭則/目察輕煙梁元帝詩乍)
(若輕煙散時如佳氣新案輕煙唐汝詢解本作青烟漢/書元后傳上封舅譚為平阿侯商成都侯立紅陽侯根)
(曲陽侯逢時高平侯五人同日封故世謂之五侯後漢/書樊鯈傳鯈曰建武時吾家並受榮寵一宗五侯晉書)
(食貨志戚里侯家自相馳騖盧照隣詩/玉輦縱横過主第金鞍絡繹向侯家)
　　　看調馬(鹽鐵論御之良者善調/馬相之賢者善使士)
鴛鴦赭白齒新齊(宋玉明圖叱撥有八紅耳叱撥鴛鴦/叱撥桃花叱撥丁香叱撥青叱撥騮)
(叱撥榆叱撥紫騮叱撥晉書慕容儁載記初廆有駿馬/曰赭白有奇相逸力四十九嵗而駿逸不虧注毛詩義)
(證曰彤毛雜毛曰駮彤赤也即赭白也/榖梁傳璧則猶是也而馬齒加長矣)晚日花中散碧
蹄(楊師道詩登臨日將晚王維詩輦過百花中莊/子馬蹄篇馬蹄可以踐霜雪馬毛可以蔽風雨)玉勒
斗囘初噴沫(庾信賦控玉勒而揺星薛道衡詩卧驅飛/玉勒立騎轉銀鞍穆天子傳黄之陁其馬)
(歕沙皇人威儀黄之澤其馬歕玉皇人夀榖/案噴古作歕曹植七啟駿騄齊驤揚鑾飛沫)金鞭欲下
不成嘶(沈炯詩滿衢飛玉軑夾道耀金鞭吴均詩日暮/笳亂動天曙馬爭嘶杜陽雜編徳宗有二馬一)
(號神智驄一號如意騮一日上幸諸苑侍者進瑞鞭上/曰昔朕西幸有二駿今獲此鞭可謂三絶矣中書舍人)
(韓翃因吟/曰云云)
　　　宿石邑山中(唐汝詢解一統志云真定府獲鹿/縣本戰國趙之石邑縣有西屏山)
　　　　(高數百丈為一郡奇景今/詩極狀其高疑指此山也)
浮雲不共此山齊(魏文帝詩西北有浮雲亭亭如車/蓋古詩西北有高樓上與浮雲齊)山
靄蒼蒼望轉迷(説文靄雲貌岑參詩崖口上新月石門/破蒼靄魏武帝詩山川相繆欝乎蒼蒼)
(張正見詩石梁雲外失蓬丘霧裏迷/宋之問詩潮囘出浦駛洲轉望鄉迷)曉月蹔飛高樹裏
(鮑照芙蓉賦汎明采於宵波飛澄華於曉月王融囘文/詩池蓮照曉月李白詩鷹隨月兎飛吴越春秋秋蟬登)
(高樹飲清露陸雲詩虎嘯深谷底雞鳴/高樹顛庾信銘樹裏聞歌枝中見舞)秋河隔在數峯
西(謝朓詩秋河曙耿耿寒渚夜蒼蒼謝靈運賦羣峯參/差出其間連岫複陸成其坂宋之問明河篇昏見南)
(樓清且淺曉落/西山縦復横)
　　　江南曲(古今樂録梁武帝改西曲製江南弄七/曲張正見詩欲奏江南曲聊有棹歌詩)
長樂花枝雨㸃銷(傅咸紫華賦序紫花一名長樂花劉/孝威詩隔牆花半隠猶見動花枝羯)
(鼓録宋開府璟善羯鼓始承恩顧與上/論鼓事曰頭如青山峯手如白雨㸃)江城日暮好相
邀(李白詩江城五月落梅花王粲詩日暮逰西園顔延/之詩日暮行采歸李白詩若戀幽居好相邀弄紫霞)
春樓不閉葳蕤鏁(陳後主詩春樓髻梳罷南陌競相隨/禮記外戸而不閉韓非子不謹其閉)
(不固其門司馬相如子虚賦錯翡翠之/葳蕤王粲詩昊天降豐澤百卉挺葳蕤)緑水斜通宛轉
橋(傅休奕詩上翳青雲景下鑒緑水波謝朓詩逶迤帶/緑水迢遞起朱樓崔日用詩鳳閣斜通平樂觀隂鏗)
(詩畫橋長且曲/傍嶮復憑流)
　　　送齊山人歸長白山(屈原九歌山中人兮芳杜/若飲泉石兮䕃松栢抱朴)
　　　　(子長白乃泰山之副嶽魏書地形志東平郡/博平縣有長白山明一統志山東濟南府長)
　　　　(白山在長山縣西南三十里髙二千/九百丈周六十里雲雨長白故名)
舊事仙人白兎公(史記淮隂侯傳信曰大王自料勇悍/仁彊孰與項王臣嘗事之請言項王)
(之為人續仙傳侯道華好子史手不釋巻或問要此何/為答曰天上無愚瞢仙人古詩仙人騎白鹿髪短耳何)
(長抱朴子白兎/公彭祖弟子)掉頭歸去又乗風(莊子雲將曰今我願/合六氣之精以育羣)
(生為之奈何鴻䝉拊髀雀躍掉頭曰吾弗知杜甫送孔/巢父詩巢父掉頭不肯住陶潛歸去來辭歸去來兮田)
(園將蕪胡不歸説苑魚乗/水鳥乗風草木乗于時)柴門流水依然在(後漢書楊/震傳柴門)
(絶賓客十六國春秋汜勝家財五十萬悉散之於宗族/柴門灌園以琴書自娱詩沔彼流水朝宗于海韓詩外)
(傳伯牙鼓琴志在流水韋時立/詩偶來伊水曲谿嶂各依然)一路寒山萬木中(儲光/羲詩)
(茅茨對三峯梧桐開一路杜甫詩幽尋非一路逺色有/諸嶺王維詩寒山轉蒼翠高適詩驚飈蕩萬木杜甫詩)
(含風翠壁孤雲細背日丹楓萬木稠/劉長卿詩逺磬秋山裏清猿古木中)
　　顧况
　　　山僧蘭若(釋典浮屠所居西域謂/之蘭若謂虚靜處也)
絶頂茅菴老此生(王褒詩山窻臨絶頂盧照隣詩絶頂/横臨日孤峯半繞天拾遺記任末依)
(山林之下編茅為菴/陶潛詩聊復得此生)寒雲孤木伴經行(栁惲詩寒雲晦/滄洲庾肩吾詩)
(寒雲間石起秋葉下山飛陳子昻詩水/木澹孤清楊炯賦山中禪定樹下經行)世人那得知幽
徑(楚辭世人皆濁我獨清沈佺期詩旁人那得知胡/師躭詩墜葉積幽徑駱賓王詩幽徑還生拔心草)遥
向青峯禮磬聲(梁簡文帝文高巖欝起帶青雲而作峯/岑參詩黛青天際峯詩既和且平依我)
(磬/聲)
　　韋應物
　　　登樓寄王卿
踏閣攀林恨不同(棗璩詩矯足登雲閣相伴步九華謝/靈運詩攀林搴落英後漢書矯慎隠)
(遁山谷汝南吴蒼遺書曰足下勤處隠約/乗雲行泥棲宿不同毎冇西風何嘗不歎)楚雲滄海思
無窮(晉書天文志楚雲如日十洲記滄海島在北海口/水皆蒼色故謂之滄海蕭轂詩滄海故交分辛徳)
(源詩託意/在無窮)數家砧杵秋山下(孟浩然詩水竹數家連何/遜詩砧杵鳴四隣杜甫詩)
(星月動秋山王勃/詩朝朝翠山下)一郡荆榛寒雨中(梁書徐摛傳摛年/老愛泉石意在一)
(郡以自怡養潘岳詩荆棘成榛阮籍賦/寒雨淪而下降庾信詩梅逐雨中黄)
　　陳羽(江東人登貞元進士/第歴官樂宫尉佐)
　　　戲題山居
雲蓋秋松幽洞近(淮南子日月欲明浮雲蓋之孔範詩/白雲浮逺蓋謝靈運詩皎潔秋松氣)
(韓琮詩霜凜近秋松陳子昻/詩石泉何㝠密幽洞無留行)水穿危石亂山深(孔叢子/山溜至)
(柔石為之穿列子登高山履危石江總詩危石聳/前洲張謂詩路入亂山行庾信詩山深雲濕衣)門前
自有千竿竹(江淹詩樹下即門前詩籊籊竹竿顧况詩/若為種得千竿竹嚴維詩明朝别後門還)
(掩脩竹千/竿一老身)免向人家看竹林(程曉詩觸熱到人家王維/詩看竹何須問主人穆天)
(子傳天子乃樹之竹是為竹林庾信/思舊銘王子猷之舊徑惟餘竹林)
　　　二
雖有柴門長不關(後漢書楊震傳于是杜門絶賓客曹/植詩柴門何蕭條陶潛歸去來辭門)
(雖設而常關儲光/羲詩巖扉長不關)片雲高木共身閒(儲光羲詩華陽洞/口片雲飛淮南子)
(去高木而巢扶枝張協詩凝霜疎高/木晉書華嶠傳頥身於清閒之宇)猶嫌住久人知處
(蜀志諸葛亮傳分兵屯田為久住之基王維詩偶被/時人知髙士傳童馥入林慮山中家人求不知處)見
欲移居更上山(江洪詩移居玉池上庾信詩更/上増城山古詩上山採蘼蕪)
　　　伏翼西洞送人(爾雅蝙蝠服翼疏蝙蝠自關而/東謂之服翼臨海記黄石山穴)
　　　　(中冇伏翼/如鵞鴨大)
洞裏春晴花正開(劉長卿詩桃花洞裏居人滿梁簡文/帝春日詩雲開天半晴隋煬帝詩春)
(花滿/正開)看花出洞幾時迴(江淹詩看花桃李津庾闡賦吹/雲霧而出洞穴駱賓王詩為問)
(春花幾/時滿)殷勤好去武陵客(司馬遷報任安書僕與李陵/素非能相善也未嘗銜杯酒)
(接殷勤之餘歡魏中山王詩殷勤屬知已杜甫詩好去/張公子通家别恨添陶潛桃花源記晉太康中武陵人)
(捕魚為業緑溪行忽逢桃花林林盡水源得一山従口/入其間男女見漁者大驚自云先世避秦時來此絶境)
(問今何世乃不知有漢漁人辭去詣太守説即遣人隨/往竟迷不得路劉長卿詩深藏武陵客時過洞庭湖)
莫引世人相逐來(峯參詩世人逐勢爭奔走李白詩不/與世相逐龎徳公於忽操後逐逐其)
(猶/來)
　　韓愈
　　　酬王二十舍人涯雪中見寄
三日柴門擁不開(禮記用民之力嵗不過三日陶潛文/翳翳柴門事我宵晨庾信詩浮橋翠)
(蓋擁吴均春詠/羅幃閉不開)階平庭滿白皚皚(吴均詠雪詩凝階似/花積范雲詩寒沙四)
(面平王衡翫雪詩寒庭浮暮雪又皎潔隨處滿張衡賦/行積冰之皚皚兮清泉沍而不流岑參詩半空白皚皚)
今朝蹋作瓊瑶迹(舊唐書禮儀志昨夜則息風收雨今/朝則天晴日暖岑參詩細草新花踏)
(作泥詩投我以木桃報之/以瓊瑶吴都賦躍馬疊迹)為有詩従鳳沼來(劉琨答盧/諶書適足)
(以彰來詩之益美耳鄭繇水鏡賦影圓/鳳沼聲激龍門杜甫詩鳳沼接亨衢)
　　　早春呈水部張十八員外(舊唐書張籍傳累授/國子博士水部員外)
　　　　(郎轉水部郎中世謂之張水部云唐書百官/志水部郎中員外郎各一人掌津濟船艫渠)
　　　　(梁堤堰溝洫漁捕/運漕碾磑之事)
天街小雨潤如酥(三輔舊事長安城中八街九陌杜甫/詩陵天經中街漢書京房傳丙戌小)
(雨丁亥䝉氣去易雨以潤之華陽國志㴻雨潤禾苗廣/韻酥酪屬牛羊乳為之本草别録佛書稱乳成酪酪成)
(酥酥成/醍醐)草色遥看近却無(孔稚圭詩草雜今古色徐陵/太極殿銘函谷遥看美皇居)
(之佳麗范靜妻沈氏登樓曲憑高/川陸近李白詩白玉盤中看却無)最是一年春好處(崔/敏)
(童詩一年始有一年春王勃春思賦霜前雪裏知春早/看栁看梅覺春好張説詩幸共三春好儲光羲詩直為)
(經過行樂處不/知虛度兩京春)絶勝烟栁滿皇都(王訓詩學舞勝飛燕/楊巨源詩楊栁含烟)
(灞岸春謝朓詩宛洛佳遨逰春色滿皇/州曹植應詔詩肅承明詔應㑹皇都)
　　于鵠
　　　舟中月明夜聞笛
浦裏移舟候信風(何遜詩解纜及朝風落帆依暝浦孟/浩然詩移舟泊烟渚淮南子若繞之)
(候風注綄者候風之羽也唐國史補江西舟/船自白沙泝流而上常待東北風謂之信風)蘆花漠漠
夜江空(江總詩蘆花霜外白謝朓詩生煙紛漢漠耿湋/詩風馭南行逺長山與夜江戴叔倫詩故園江)
(海/空)更深何處人吹笛(杜甫詩更深氣如縷黄淡思歌逐/郎何處索後漢書馬融傳融善鼓)
(琴好/吹笛)疑是龍吟寒水中(范雲詩疑是徐方牧既是復疑/非易雲従龍疏龍是水畜雲是)
(水氣故龍吟則景雲出庾信詩龍吟逈上逰李白詩笛/奏龍吟水王僧儒詩夜風入寒水沈約詩開襟濯寒水)
(解帶臨清風杜甫詩/日落青龍見水中)
　　　題合溪乾洞(又見劉商集題/作題潘師房)
渡水傍山尋絶壁(庾信詩河水乘冰渡又春賦沙頭渡/水人南史謝靈運傳靈運移籍㑹稽)
(脩營舊業傍山帶江孫逖詩日落/扁舟此路尋江總詩幽厓聳絶壁)白雲飛處洞天開(詩/英)
(英白雲蜀都賦雲飛水宿宋之問詩/龍游洞裏天郭璞江賦豁若天開)仙人來往行無跡
(古詩仙人騎白鹿王臺卿詩神仙乍來往莊子其來無/跡其往無崖拾遺記燕昭王即位廣延國獻善舞者二)
(人體氣輕馥/或行無跡影)石徑春風長緑苔(孔稚圭北山移文石徑/荒凉徒延佇梁武帝樂)
(府一葉度春風芳華自相接南史陳伯之傳/暮春三月江南草長孟浩然詩清泉盡緑苔)
　　盧仝
　　　逢鄭三遊山
相逢之處花茸茸(樂府越謡歌他日相逢下車揖蕭撝/詩石蒲今尚冇採摘更相逢劉孝綽)
(詩丰茸花樹舒廣/韻茸茸草生貌)峭壁攅峯千萬重(劍門山記峭壁中/㫁兩崖相嶔高適)
(詩峭壁連空洞攅峯疊翠微孔稚圭文攅峯/竦誚駱賓王詩攅峯銜宿霧又青山幾萬重)他日期君
何處好(越絶書伍員奔吴至江上漁者歌曰日昭昭侵/以施與子期乎蘆之碕元結詩問吾常偃息泉)
(上何/處好)寒流石上一株松(謝朓詩寒流自清泚唐徳宗詩/曲池潔寒流南史蕭思話傳嘗)
(従文帝登鍾山北嶺中道有盤石清泉上使於石上彈/琴宋之問詩石上泉聲帶雨秋儲光羲詩盤石青巖下)
　(松生磐石中庾信詩惟/愁郭門外應足數株松)
　
　
　
　
　
　
　
　
　
　
　
　
　
　
御選唐詩巻二十八
　欽定四庫全書
御選唐詩巻二十九
　　七言絶句
　　　白居易
　　　　晚秋閒居
　地僻門深少送迎(杜甫詩地僻嬾衣裳又百年地僻柴/門逈常建詩却戀雲門深晉書皇甫)
　(謐傳謐曰吾送迎不岀門食/不過鹽菜不以酒肉為禮)披衣閒坐養幽情(謝朓詩/披衣就)
　(清盥又披衣起淵翫庾闡孫登賛先生體之寂坐幽峯/西都賦發思古之幽情蘭亭序足以暢叙幽情史記孰)
　(知夫禮義文理/之所以養情也)秋庭不掃攜藤杖(庾信晚秋詩濕庭凝/墜露盧照隣詩窮巷)
　(秋風葉空庭寒露枝梁昭明太子詩落葉紛可掃王勃/詩閒情兼黙語攜杖出巖泉杜甫詩兼將老藤杖扶汝)
　(醉初/醒)閒踏梧桐黄葉行(王績詩踏葉羅幽步羣芳譜梧/桐一名青桐皮青如翠葉缺如)
　(花妍雅華淨賞心悦目人家齋閣多種之/丘遲詩檐際落黄葉李白詩秋葉黄梧桐)
　　　　題窻竹
　不用裁為鳴鳳管(吕温詩不用思秉燭魏彦深詠桐詩/未求裁作瑟吕氏春秋昔黄帝命伶)
　(倫作為律伶倫自大夏之西乃之崑崙之隂取竹之嶰/谷生以空竅厚均者㫁兩節間長三寸九分而吹之以)
　(為十二簫聴鳳/鳴以别十二律)不須截作釣魚竿(鮑照詩短願不須多/宋書樂志古釣竿行)
(言聖皇徳配堯舜又冇吕望之佐以濟大功致太平也/詩云釣竿何冉冉甘餌芳且鮮杜甫詩釣竿欲拂珊瑚)
(樹又白水/魚竿客)千花百草凋零後(趙彦昭詩夾路穠花千樹/發司馬彪詩百草咸萎落)
(杜甫詩萬草千花動凝碧宋南平王詩朱華先零落緑/草就芸黄中論凋零冬也新論悽然而秋凋零者不憾)
留向紛紛雪裏看(宋玉諷賦臣復援琴為作秋竹積雪/之曲世説白雪紛紛何所似王勃春)
(思賦雪裏梅花犯雪妍庾信梅/花詩不信今春晚俱來雪裏看)
　　　苦熱題恒寂師禪室
人人避暑走如狂(陶潛詩人人惜其情梁簡文帝詩避/暑高梧側王僧孺詩迥鑾避暑宫杜)
(甫早秋苦熱詩束帶發狂欲大呌/漢書蘇武傳陵始降時忽忽如狂)獨有禪師不出房(無/為)
(經沙門有三坐禪為上輩晉書鳩摩羅什不拘小檢專/以大乗為化諸學者共師焉傳燈録無住禪師常務宴)
(寂/)可是禪房無熱到(水經注陽水東徑故七級寺禪房/南洛陽加藍記景林寺中有禪房)
(一所内置祗洹精舍/徐摛詩此時避炎熱)但能心靜即身凉(莊子聖人之心/靜乎天地之鑒)
(也萬物之鏡也洛陽伽藍記房廡麗精竹栢成林實是/淨行息心之所也嵇含答難養生論仲冬倮而體溫夏)
(裘而/身凉)
　　　過鄭處士
聞道移居村塢間(岑參詩聞道仙郎歌白雪晉書左思/傳欲賦三都㑹妺芬入宫移家京師)
(潘尼賦將遷居於爽塏/庾信詩依稀暎村塢)竹林多處獨開關(漢書地理志/秦地有鄠杜)
(竹林北史楊愔傳愔宅内有茂竹遂於林邊/别葺一室獨處其中離騷吾令帝閽開關兮)故來不是
求他事(謝靈運詩序公子不/及世事但美逰遨)暫借南亭一望山(王勃文/白露下)
(而南亭虚蒼烟生而北林晚劉楨京口記蒜山無峯嶺/懸臨江中魏文帝南望而致歎謝朓詩望山白雲裏)
　　　畫木蓮花圖寄元郎中(羣芳譜木芙/蓉一名木蓮)
花房膩似紅蓮朶(王褒詩蓮房採半空本草木芙蓉艷/如蓮花故有芙蓉木蓮之名謝朓詩)
(紅蓮揺弱荇梁簡文/帝詩紅蓮拂水衣)艷色鮮如紫牡丹(王維詩艷色天/下重魏文帝芙)
(蓉池詩上天垂光彩五色一何鮮壯丹譜牡丹自唐則/天以後始盛然亦不進御自李迪為留守嵗遣牙校一)
(員乗驛馬一日一夜至京師/所進不過姚黄魏紫三數朶)惟有詩人應解愛(李嶠詩/惟有年)
(年秋雁飛文賦詩人之賦麗以則/南史張緒傳此楊栁風流可愛)丹青寫出與君看(盧/照)
(隣詩古壁有丹青李白詩淡掃/明湖開玉鏡丹青畫出與君看)
　　　暮江吟
一道殘陽鋪水中(詩宛在水中央庾信詩夕陽含水氣/反景照河堤梁簡文帝詩水紋城上)
(動城樓/水中出)半江瑟瑟半江紅(杜甫詩焉得并州快剪刀剪/取吴淞半江水博雅瑟瑟碧)
(珠也杜甫石笋詩雨多往往得瑟瑟/賈琮詩雲歸全嶺暗日落半江紅)誰憐九月初三夜
露似真珠月似弓(續齊諧記𢎞農鄧紹八月旦入華山/取藥見一童子執五綵囊承柏葉上)
(露皆如珠曰赤松先生取以明目江淹别賦秋露如珠/秋月如珪詩月上弦而就盈疏月體正半昏而中似弓)
(之張而弦直謂上弦也高/適詩城頭殘月勢如弓)
　　　思婦眉
春風揺蕩自東來(沈約詩臨春風春風起春樹又容儀/已照灼春風復迴薄司馬相如上林)
(賦隨風澹淡與波揺蕩杜甫詩晚年高興盡揺/蕩菊花期陶潛詩微雨従東來好風與之俱)坼盡櫻
桃綻盡梅(禮記羞以含桃注含桃櫻桃也李白詩别離/幾春未還家玉窻五見櫻桃花杜甫詩紅綻)
(雨肥/梅)惟餘思婦愁眉結(陸機詩東南有思婦長歎充幽/闥後漢書梁冀傳妻孫夀善為)
(啼粧愁眉陸罩詩留步/惜餘影含意結愁眉)無限東風吹不開(禮記東風解/凍楚辭東風)
(飄兮神靈雨詩籜兮籜兮風其吹/女老子善閉無關鍵而不可開)
　　　採蓮曲
菱葉縈波荷颭風(戴暠釣竿篇鈎利㫁蓴絲帆舉牽菱/葉杜甫詩菱葉荷花浄如拭梁元帝)
(詩荷香風送逺/蓮影向根生)荷花深處小船通(詩隰有荷華沈約詩/艾葉彌南浦荷花繞)
(北樓庾信詩小船行釣鯉新盤待摘/荷杜甫詩秋水通溝洫城隅進小船)逢郎欲語低頭笑
(李白詩荷花嬌欲語愁殺蕩舟人禮記注肅拜/拜低頭也盧綸詩嚬眉乍欲語歛笑又低頭)碧玉搔
頭落水中(漢武故事上起神屋前庭植玉樹以珊瑚為/枝碧玉為葉西京雜記武帝過李夫人就取)
(玉簪搔頭自此後宫人搔頭皆用玉玉價為貴繁欽詩/何以結相投金薄畫搔頭杜甫瞻同心芙蓉詩灼灼荷)
(花瑞亭亭/出水中)
　　　隣女
娉婷十五勝天仙(杜甫詩喚人看騕褭不嫁惜娉婷韻/㑹娉婷美好貌公羊傳女子十五而)
(許字二十而嫁梁武帝樂府女兒年幾十五六窈窕無/雙顔似玉漢武内傳王母乗紫雲之輦駕五色斑龍别)
(有五十天仙側近鸞輿徐陵玉臺/新詠序畫出天仙閼氏見而遥妬)白日姮娥旱地蓮(後/漢)
(書天文志注羿請無死之藥於西王母姮娥竊以奔月/曹植辨道論素女姮娥不如椒房之麗也關尹内傳尹)
(喜生時其家陸地自生蓮花光色鮮盛/庾信迥文詩旱蓮生竭鑊嫩菊養秋隣)何處閒教鸚鵡
語(禮記鸚鵡能言不離飛鳥説文鸚鵡能言鳥也/岑參詩隴山鸚鵡能言語為報佳人數寄書)碧紗
窻外繡簾前(李嶠詩月宇臨丹地雲窻網碧紗李白詩/機中織錦秦川女碧紗如烟隔窻語何遜)
(詩誰能北窻下獨對後園花權徳/輿詩鵲語臨粧鏡花飛落繡牀)
　　　竹樓宿
小書樓下千竿竹(唐書李磎傳磎好學家有書萬巻世/號李氏盡樓隋樂府寄言秦樓下因)
(書秋雁歸顧况詩若為種得/千竿竹引取君家一眼泉)深火爐前一盞燈(道徳指/歸論隂)
(之至也地裂而冰凝清風飂冽當此之時處溫室臨爐/火猶不能御也李白詩爐火照天地紅星亂紫烟張正)
(見詩願雜百和氣宛轉金爐前王維詩不須愁/日暮自有一燈然劉長卿詩一燈長照恒河沙)此處與
誰相伴宿(駱賓王詩空餘朝/夕鳥相伴夜啼寒)燒丹道士坐禪僧(抱朴子/金丹燒)
(之愈久變化愈妙令人不老徐陵答周處士書燒丹辛/苦垂老乃成郭璞遊仙詩青溪千餘仞中有一道士魏)
(書釋老志沙門恵始家本清河聞羅什出新經遂詣長/安見之觀習經典坐禪於白渠北晝則入城聴講夕則)
(還處靜坐三輔有識多宗之/禪宗記禪僧衣褐謙僧衣紅)
　　　楊家南亭
小亭門向月斜開(張正見詩秋窻向月開/孟浩然詩起視江月斜)滿地凉風滿
地苔(李白詩碧草已滿地又桂花松子常滿地禮記孟/秋之月凉風至劉孝威詩步逕逐凉風梁簡文帝)
(詩蔽地/濕輕苔)此院好彈秋思處(樂府詩集琴集曰五弄逰春/渌水幽居坐愁秋思並宫調)
(蔡邕所作也琴書曰邕入青溪訪鬼谷先生所居山/有五曲一曲製一弄其西曲灌水吟秋故作秋思)終
須一夜抱琴來(高適詩借問落梅凡幾曲風従一夜滿/關山嵇康絶交書抱琴行吟弋釣草野)
(李白詩我醉欲眠君且/去明朝有意抱琴來)
　　　舟中夜坐
潭邊霽後多清景(何遜詩寒潭見底清杜甫詩霽潭鱣/發發儲光羲詩凉氣生霽後曹植公)
(讌詩明月澄清景楊索詩/巖壑澄清景景清巖壑深)橋下凉來足好風(謝惠連樂/府凉來溫)
(謝寒往暑却陶潛詩微兩徒束來好風/與之俱司空曙板橋詩清風栁隂好)秋鶴一雙船一
隻(王僧儒文水鳴秋鶴江淹騷體西北來兮乃雙鶴/庾信詩白鶴一雙來方言舟自關而東謂之船)夜
深相伴月明中(劉緩詩月光移數尺方知夜已深孟浩/然詩離家復水宿相伴賴沙鷗子夜歌)
(秋夜凉風起天高星月/明王褒詩關山夜月明)
　　　家園
滄浪峽水子陵灘(甯戚歌滄浪之水白石粲中有鯉魚/長尺半儲光羲詩自有滄浪峽誰為)
(無事人後漢書嚴光傳嚴光耕於富春山後人名其釣/處為嚴陵瀨駱賓王文行至七里灘此地即新安江口)
(有嚴子陵/釣磯焉)路逺江深欲去難(張衡四愁詩路逺莫致倚/躇蹰劉孝綽詩江深風復)
(生王粲詩褰裳欲従之路險不/得征徘徊不能去佇立望爾形)何似家池通小院(雲仙/雜記)
(白氏履道坊宅有池水可泛舟樂天每㑹賓客以百十/油囊懸酒炙沈水中隨船而行一物盡則左右進之藏)
(盤筵於/水底也)卧房階下插魚竿(本集北院詩石壁卧房前江/淹書鳥赴簷上水周階下杜)
(甫詩白水/魚竿客)
　　　二
籬下先生時得醉(陶潛詩採菊東籬下悠然見南山續/晉陽秋陶潛嘗九月九日無酒坐宅)
(邊東籬下菊叢中採菊盈把望見白衣人至乃王𢎞遣/送酒也即便就酌晉書陶潛傳嘗著五栁先生傳以自)
(况曰先生不知何許人亦不詳其姓字宅中冇五栁/因以自號性嗜酒或置酒招之造飲必盡期在必醉)甕
間吏部蹔偷眠(晉書畢卓傳比舍郎釀熟卓因醉夜至/其甕間盜飲之為掌酒者所縳明旦視)
(之乃畢/吏部也)何如家醖雙魚榼(孟浩然詩家醖復新開杜甫/詩繡衣屢許移家醖古詩客)
(従逺方來遺我雙鯉魚劉/伶酒徳頌動則提壺挈榼)雪夜花時長在前(晉書王徽/之傳夜雪)
(初霽月色清朗蘇/頲詩鶯語百花時)
　　　三
鴛鴦怕捉竟難親(埤雅雄鳴曰鴛雌鳴曰鴦爾雅禽疏/禽者擒也言鳥力小可擒捉也梁簡)
(文帝鴛鴦賦見兹禽之/棲宿想君意之相親)鸚鵡雖籠不著人(禰衡鸚鵡賦/蔽以雕籠剪)
(其翅/羽)何似家禽雙白鶴(世説梁國楊氏子九嵗甚慧孔/君平來詣其父為設果冇楊梅)
(君平取以示兒曰此是君家果兒答曰未/聞孔雀是夫子家禽古詩飛來雙白鶴)閒行一步亦
隨身(孫綽蘭亭序閒步於林野則寥落之言興沈約詩/聊可閒余步錢起詩一步一清心何遜詩蜀物豈)
(隨/身)
　　元稹
　　　晚春
晝靜簾疎燕語頻(王勃九成宫頌烟閨夜謐雲房晝靜/魏收詩樹靜歸烟合簾疎返照中李)
(白宫中行樂詞宫驚嬌欲醉簷燕/語還飛杜甫詩江上燕子故來頻)雙雙鬬雀動階塵(公/羊)
(傳其諸為雙雙而俱至者與李白詩羽客何雙雙/歴代名畫記畫鬬雀於壁間劉向别録歌動梁塵)柴扉
日暮隨風掩(范雲詩還聞稚子説有客欵柴扉左傳日/云暮矣王粲詩日暮遊西園列子心凝神)
(釋隨風東西王維/詩日暮掩柴扉)落盡閒花不見人(李白詩楊花落盡/子規啼沈佺期詩)
(閒花開石竹幽葉吐薔/薇易行其庭不見其人)
　　竇庠(字胄卿授國子主簿改殿中侍/御史歴登澤信婺四州刺史)
　　　金山寺(惠凱金山志山在江中李錡鎮潤州表/名金山以裴頭陀開山得金故名一統)
　　　　(志金山寺在金山舊/名澤心唐改今名)
一㸃青螺白浪中(蕭子良答王僧䖍書仲將之墨一㸃/如漆華嚴經佛髻肉如青螺李白司)
(馬將軍歌江中白浪如銀/屋杜甫詩狎鷗輕白浪)全依水府與天通(鮑照河清/頌泉室凝)
(澱水府清涓楊師道望海詩水府汎黿/梁李白樂府三十六離宫樓臺與天通)晴江萬里雲飛
盡(世説周顗曰吾若萬里長江何能不千里一曲郭璞/江賦呼吸萬里吐納靈潮左思蜀都賦雲飛水宿李)
(白宫中行樂詞/化作彩雲飛)鼇背參差日氣紅(庾信謝趙王啟知恩/之用鼇背負於雲山)
(司馬相如賦臨曲江之隑洲兮望南山之參差陸雲賦/長林參差論衡日者火也烏日氣也杜甫詩初看浴日)
(紅/)
　　竇鞏
　　　秋夕
䕶霜雲暎月朦朧(江總樂府霜雲動玉葉晉書王導傳/賛虎嘯猋馳龍升雲暎盧照隣詩浮)
(雲暎丹壑明月滿青山潘岳/秋興賦月朦朧以含光兮)烏鵲爭飛井上桐(魏武帝/短歌行)
(月明星稀烏鵲南飛江總詩南飛烏鵲北飛鴻儲光羲/野田黄雀行閒穿深叢裏爭食復爭飛魏明帝詩雙桐)
(生枯井枝葉自相加梁/元帝詩井上落疎桐)夜半酒醒人不覺(甯戚飯牛歌/従昏飯牛至)
(夜半後漢書賈誼傳上坐宣室問鬼神之本誼具道所/以然之故至夜半文帝前席杜甫詩酒醒思臥簟衣冷)
(欲装緜陶潛飲酒/詩連林人不覺)滿池荷葉動秋風(劉孝威詩荷葉滿/江鮮杜甫詩㸃溪)
(荷葉疊青錢孟浩然詩更聞楓葉落/淅瀝度秋聲李白詩獨坐怨秋風)
　　　襄陽寒食寄宇文籍(唐書地理志襄州襄陽郡/屬山南東道一統志漢劉)
　　　　(表為荆州刺史従治襄陽縣三國魏始置襄/陽郡以地在襄水之陽故名荆楚嵗時記去)
　　　　(冬節一百五日即有/疾風甚雨謂之寒食)
烟水初銷見萬家(梁簡文帝詩水烟浮岸起鮑照思秋/賦秋水兮駕浦凉烟兮冒江李白詩)
(南湖秋水夜無烟庾信文户牖萬家陳/平之鄉里王維詩雨中春樹萬人家)東風吹栁萬條
斜(李白詩昨夜東風入武陽陌頭楊栁黄金色獨孤及/官渡栁歌千除萬條色色色勝緑絲陳叔達詩風條)
(出栁/斜)大隄欲上誰相伴(劉誕詩朝發襄陽城暮上大隄/宿李白詩花開大隄煖孟浩然)
(詩離家復水宿/相伴賴沙鷗)馬踏春泥半是花(杜甫詩一朝被馬踏/又春泥百草生劉禹)
(錫詩百畝庭中半是苔王維遊化感寺詩/鹿女踏花行李白詩落花踏盡逰何處)
　　徐凝
　　　和嵩陽客月夜憶上清人(舊唐書地理志洛州/領河南洛陽偃師鞏)
　　　　(陽城緱氏嵩陽陸渾伊闕貞觀十八年/省緱氏嵩陽二縣永淳元年置嵩陽縣)
獨夜嵩陽憶上仙(王粲詩獨夜不能寐謝瞻詩獨夜無/物役拾遺記絳河去日南十萬里多)
(赤色魚上仙得服之後天而化陸慧/曉逰仙詩具聞上仙訣留丹未肯餌)月明三十六峯前
(魏武帝短歌行月明星稀烏鵲南飛戴延之西征記嵩/山三十六峯張正見詩峯齗玉山前儲光羲嵩陽觀詩)
(真人上清室/乃在中峯前)瑶池月勝嵩陽月(穆天子傳觴西王母於/瑶池之上沈約白雲詩)
(蔽虧崑山樹含吐瑶臺月魏元/忠詩寒風生玉樹凉月下瑶池)人在玉清眠不眠(太真/經三)
(清之間各有正位聖登玉清真登上清仙登太清陶𢎞/景賦謁三素於玉清列子阜落之國多馳步少休息常)
(覺而不眠李白詩日色已盡/花含烟月明欲來愁不眠)
　　　廬山瀑布(後漢書郡國志注廬山在尋陽縣南/周景式廬山記匡裕周威王時生而)
　　　　(神靈廬於此山世稱廬君故山取號焉逺法/師廬山記西南有石門山其狀似雙闕壁立)
　　　　(千仞而瀑/布流焉)
虚空落泉千仞直(謝靈蓮山居賦浮泉飛流以寫空李/白詩但見瀑泉落郭璞詩清溪千餘)
(仞劉憲詩崖/懸飛溜直)雷奔入江不暫息(左思蜀都賦流漢湯湯/驚浪雷奔劉孝威詩雷)
(奔石鯨動杜甫詩峽影入江深/王季友賦潺湲不息噴薄長往)今古長如白練飛(鮑照/河清)
(頌亘古通今明鮮晦多謝朓詩澄江淨如練水/經注懸流飛瀑望之連天若曳飛練於霄中矣)一條界
破青山色(白居易詩一條白練峽中天孫綽天台山/賦瀑布飛流以界道王維詩山色冇無中)
　　　再歸松溪舊居宿西林
五粒松深溪水清(李賀有五粒小松歌五代史鄭遨傳/遨聞華山有五粒松脂入地化為藥)
(能去三尸因徙居華隂庾信碑文松徑寒深房/篆詩前溪流碧水楚辭寂漻兮收潦而水清)衆山揺
落月偏明(法言升東嶽而知衆山之峛崺也况介丘乎/謝靈運詩衆山亦對窻九辨蕭瑟兮草木揺)
(落而變衰魏武帝樂府/月明星稀烏鵲南飛)西林靜夜重來宿(曹植賦舍予/車於西林魏)
(明帝長歌行靜夜不能寐沈約詩/月華臨靜夜杜甫詩到此應常宿)暗記人家犬吠聲(後/漢)
(書應奉傳奉少聰明自為兒童及長凡所經履莫不暗/記王維詩雨中春樹萬人家徐陵九錫文列郡無犬吠)
(之/聲)
　　歐陽詹(字行周晉江人常衮薦之始舉進士閩/人擢第自詹始官國子監四門助教)
　　　題延平劍潭(晉書張華傳斗牛之間常有紫氣/雷煥曰寶劍之精上徹於天在豫)
　　　　(章豐城煥到縣掘獄屋基得雙劍一曰龍泉/一曰太阿遣使送一與華留一自佩華誅失)
　　　　(劍所在煥卒子華為州従事持劍經延平津/劍忽於腰間躍出墮水使人沒水取之但見)
　　　　(兩龍各長數丈沒者懼而反於是失劍一統/志劍津在延平府南平縣治東晉雷煥子佩)
　　　　(劍渡延平津劍躍入水為/龍因名劍津亦名劍潭)
想像精靈欲見難(曹植賦遺情想像荀悦高祖讃㷊魚/斬蛇異功同符豈非精靈之感哉)
通津一去水漫漫(王凝之詩逍遥暎通津杜甫詩一去/紫臺連朔漠韻㑹漫水廣大貌李白)
(詩山長/水漫漫)空餘昔日凌霜色(沈約賦昔時兮春日昔日兮/春風淮南子寶劍之色如秋)
(霜/)長與澄潭生書寒(沈佺期詩碧水澄潭暎逺/空薛道衡詩照劍日光寒)
　　劉商
　　　題道濟上人房
何處營求出世間(庾信怨歌行不知何處天邊北史郎/基傳基性清慎無所營求史記魏豹)
(傳人生一世間/如白駒之過隙)心中無事即身閒(何遜詩相思不可寄/直在寸心中黄庭經)
(閒暇無事心太平張籍/詩朝衣蹔脱見閒身)門外水流風葉落(史記陳丞相/世家家乃負)
(郭窮巷以弊席為門然門外多有長者車轍王維詩倚/杖柴門外張華詩俯臨緑水流何遜詩秋風木葉落)
惟將定性對前山(阮籍通易論立仁義以定性杜甫詩/坐對秦山晚劉孝威詩疑是傍洲退)
(似覺前/山來)
　　施肩吾
　　　秋夜山居
幽居正想飡霞客(禮記幽居而不淫南史禇伯玉傳却/粒餐霞之人乃可蹔致不宜久覊顔)
(延之詩中散不偶/世本是飡霞人)夜久月寒珠露滴(梁簡文帝對燭賦/夜久惟煩鋏天寒)
(不畏蛾庾信銘風高月寒江淹别賦/秋露如珠謝靈運詩泠泠朝露滴)千年獨鶴兩三聲
(古今注鶴千年則變蒼庾信詩少鶴己千年謝/朓詩獨鶴方朝唳詩鶴鳴于九皋聲聞于天)飛下巖
前一枝柏(漢書宣帝紀五鳳三年鸞鳳又集長樂宫東/闕中樹上飛下止地地理通釋函谷關東西)
(十五里絶岸壁立巖柏隂䕃谷中/殆不見日陸凱詩聊贈一枝春)
　　　二
去雁聲遥人語絶(古子夜歌登高去來雁惆悵客心傷/梁昭明太子啟今因去雁聊寄芻蕘)
(薛道衡詩霜天㫁雁聲杜甫詩戍鼔㫁人行秋邊一/雁聲江淹賦人聲絶馬跡沈杜甫詩夜久語聲絶)誰
家素機織新雪(錢起詩關東新月宿誰家盧象詩倦聞/隣女機杜甫詩己悲素質隨時染裂下)
(鳴機色相射鮑照詩秋蟲扶戸吟寒婦/成夜織權徳輿詩灘經水瀨逢新雪)秋山野客醉醒
時(謝靈運詩杪秋尋逺山杜甫詩星月動秋山杜審言/詩宴逰成野客形勝得山家杜甫詩野客茅茨小梁)
(書羊侃傳侃不能飲酒而好賓客終日/獻酬同其醉醒高適詩栖遲醉復醒)百尺老松銜半
月(梁簡文帝表高隂百尺藉雲崖之逺王維詩種松皆/老作龍鱗孟浩然詩松月夜窻虛李嘉祐詩高月穿)
(松徑李白詩青山欲銜半邊日班婕好賦綴半月於蘭/襟徐陵碑明星皎皎流半月之光李嶠詩高分半月輝)
　　　遇醉道士
霞帔尋常帶酒眠(孫逖賀鑄天尊表霞帔霓裳非因藻/繢李庾西都賦霞帔雲冠飄飄太清)
(杜甫詩酒債尋常行處有/崔顥詩時時醉向酒家眠)路旁疑是酒中仙(劉楨詩輦/車飛素蓋)
(従者盈路旁崔國輔詩章臺折楊栁春日路旁情李徳/林詩壺盛仙客酒杜甫飲中八仙歌李白一斗詩百篇)
(長安道上酒家眠天子呼來/不上船自稱臣是酒中仙)醉來不住人家宿多向逺
山松月邊(王維詩桃花源裏人家岑參詩今夜不知何/處宿白居易詩誰能有月夜伴我林中宿儲)
(光羲詩落日登高嶼悠然望逺山李白詩海色動逺山/天雞己先鳴盧綸詩犬吠松間月王維詩松聲汎月邊)
　　武元衡
　　　春興
楊栁隂隂細雨晴(詩昔我往矣楊栁依依古樂府蹔出/白門前楊栁可藏烏王維詩隂隂夏)
(木囀黄鸝杜甫詩洞門對霤常隂隂梁簡文/帝詩冷風雜細雨張九齡詩初逢山雨晴)殘花落盡
見流鶯(庾信詩殘花爛熳舒盧照隣詩殘花落古樹李/白詩楊花落盡子規啼庾信詩夏餘花欲盡司)
(空曙詩青藂花盡蝶來稀張説詩繞殿/流鶯凡幾樹賈至詩百囀流鶯繞建章)春風一夜吹鄉
夢(梁元帝纂要春風曰暄風陽風沈約詩春風宛轉入/細枝高適詩借問落梅凡幾曲従風一夜滿關山沈)
(佺期詩春夢失陽關李白詩西憶/故人不可見東風吹夢到長安)又逐春風到洛城(梁/元)
(帝曲蘭房椒閣夜方開那知步步香風逐劉長卿詩迢/迢洛陽夢獨卧清川樓戎昱詩歸夢不知湖水濶夜來)
(還到洛/陽城)
　　　春日偶作
飛花寂寂燕雙雙(梁簡文帝賦玩飛花之度窻王勃詩/何如山水路對面即飛花李嶠詩飛)
(花隨蝶舞左思詩寂寂楊子宅門無卿相輿王維詩落/花寂寂啼山鳥謝朓詩花叢亂數蝶風簾入雙燕張諤)
(詩雙雙燕/子共銜泥)南客衡門對楚江(劉長卿詩故園栁色催南/客耿湋詩偶宿俱南客相)
(看春盡歸詩衡門之下可以棲遲李白詩天/門中斷楚江開杜甫詩楚江巫峽半雲雨)惆悵管弦
何處發(楚辭九辯惆悵兮而私自憐張衡詩路逺莫致/倚惆悵鮑照詩惆悵戀音徽王羲之蘭亭序雖)
(無絲竹管絃之盛孟浩然詩林風入管絃/魏文帝連珠蓋聞琴瑟高張則哀彈發)春風吹到讀
書窻(梁簡文帝賦看春風之入栁陽休之詩微穆東風/吹杜甫詩花嶼讀書牀李白詩書留綺窻前岑参)
(詩斜月/隠吟窻)
　　　郊舍寓目
晨趨禁掖暮郊園(沈約詩晨趨朝建禮杜甫詩晨趨閶/闔内劉楨贈徐幹詩誰謂相去逺隔)
(此西掖垣拘限清切禁中情無由宣注史記曰景帝居/禁中禁中者門戸有禁非侍御不得入又洛陽故宫銘)
(曰洛陽宫冇東掖門西掖門沈約詩/晚沐卧郊園張九齡詩素業守郊園)松桂蒼蒼烟霧繁
(鮑照詩松桂盈膝前孔稚圭北山移文誘我松桂欺我/雲壑曹植詩山樹欝蒼蒼韋應物詩蒼蒼松柏姿想在)
(掖垣中江淹詩乗鸞向烟霧杜甫詩東將入海隨/烟霧駱賓王詩沙寒宿霧繁王維詩凄凄烟霧繁)明月
上時羣動息(阮籍詩薄帷鍳明月江淹賦月上軒而飛/光庾信賦兎月先上杜甫詩水色含羣動)
(陶潛詩日入羣動/息歸鳥趨林鳴)雪峯高處正當門(李白詩迴飈吹散/五峯雪杜甫詩蘭)
(若山高處烟霞障幾重/袁淑詩種蘭忌當門)
　　王建
　　　十五夜望月
中庭地白樹栖鵶(風賦徜徉中庭北上玉堂王筠詩中/庭有奇樹當戸發華滋李白詩地白)
(風色寒韋應物/詩高樹起栖鵶)冷露無聲濕桂花(潘岳秋興賦月朣朧/以含光露凄清以凝)
(冷杜甫詩潤物細無聲劉長卿詩閒花落地聽無聲隋/煬帝詞清露冷侵銀兎影西風吹落桂花枝庾信詩濕)
(花飛/未還)今夜月明人盡望(庾信詩誰憐征戍客今夜在交/河薛道衡詩今夜寒車宿魏武)
(帝詩月明星稀子夜歌秋夜凉風起天高星月明/淮南子明月之光可以逺望庾信詩開船望月華)不知
秋思在誰家(庾信詩不知何處天邊江淹詩不見空閨/裏縦横秋思端梁元帝詩曙烏憶誰家)
　　　宫詞
金殿當頭紫閣重(古歌上金殿酌玉樽江總詩羽籥響/鐘石流泉灌金殿陸雲賦曜六龍於)
(紫閣徐陵文紫閣九/重連雙闕之聳峭)仙人掌上玉芙蓉(史記武帝紀作/柏梁銅柱承露)
(仙人掌之屬漢武故事承露盤仙人掌擎玉杯為取雲/表之露崔顥詩仙人掌上雨初晴李白詩太華三芙蓉)
(又遥見仙人綵雲裏/手把芙蓉朝玉京)太平天子朝元日(漢書食貨志餘/三年食一進曰)
(登再登曰平三登曰太平魏武帝詩對酒歌太平禮記/君天下曰天子白居易歌是時天下太平久年年日日)
(望朝元孟浩然/詩咸歌太平日)五色雲中駕六龍(漢官儀天子有五色/車皆駕四馬春秋命)
(歴序人皇乗雲車易時乘六龍以御天洛神賦六/龍儼其齊首駕雲車之容裔嵇康詩乘雲駕六龍)
　　馬逢
　　　宫詞
玉樓天半起笙歌(十洲記崑崙山一角有積金為天墉/城城上安金臺五所玉樓十二所孟)
(浩然詩草迎金埒馬花待玉樓人鮑照詩高岑隔天/半江淹賦笙歌畹右琴舞池東王維詩前路擁笙歌)風
送宫人笑語和(鮑照詩雁還風送秋易貫魚以宫人寵/無不利周禮天官宫人掌王六寢之脩)
(詩燕笑語兮李白詩宫女笑/藏鈎鮑照詩聲和心亦宣)月影殿開聞曉漏(何遜詩/房櫳月)
(影斜徐孝嗣詩月殿夜凝明庾肩吾詩别筵開/帳殿徐陵書鐺鐺曉漏杜審言詩風清曉漏聞)水精簾
捲近秋河(宋之問明河篇水精簾外轉逶迤何遜/詩珠簾早初捲謝朓詩秋河曙耿耿)
　　張籍
　　　與賈島閒逰
水北原南草色新(榖梁傳水北為陽岑參詩山開灞水/北謝朓文風揺草色日照松光袁恕)
(巳詩芳林/草樹新)雪銷風暖不生塵(詩雨雪漂漂見晛曰消庾/肩吾詩庭雪晚初消江淹)
(賦閨中風暖陌上草薰洛/神賦凌波微步羅襪生塵)城中車馬應無數(費昶詩秋/氣城中冷)
(阮籍詩出門臨永路不見行車馬劉孝綽詩衡門謝車/馬周禮春官旄人舞者無數孟浩然詩鴻漸看無數)
能解閒行有幾人(武元衡詩空庭緑草閒行處何遜詩/寂寂行人疎梁昭明太子詩故箏猶)
(可惜應度/幾人邊)
　　　秋思
洛陽城裏見秋風(漢書地理志河南郡縣雒陽注魚豢/云漢火行忌水故去雒水而加佳漢)
(樂府遥望洛陽城鮑照詩雞鳴洛城/裏漢武帝秋風辭秋風起兮白雲飛)欲作家書意萬重
(吴志曹公聞權以土地業備方作書落筆於地岑參詩/為報家人數寄書杜甫詩來為附家書謝惠連詩沈吟)
(為爾感情/深意彌重)復恐匆匆説不盡(晉書張芳云匆匆不暇草/書杜甫詩告别莫匆匆廣)
(韻匆遽也又速也易/書不盡言言不盡意)行人臨發又開封(梁元帝詩欲覔/行人寄消息晉)
(書殷浩傳桓温將以殷浩為尚書令遺書告之浩欣然/許焉將答書慮有繆誤開閉者數十竟逹空函庾信詩)
(開君萬里書李端/詩故國一封書)
　　　寄李渤(唐書李渤傳字濬之洛陽人/與兄涉偕隠廬山更徙少室)
五渡溪頭躑躅紅(水經注潁水又東五渡水注之嵩高/山記五渡水自山頂下流疏為二十)
(八浦其水縈迴泝者五涉故名五渡明一統志五渡溪/在登封縣東南四十五里源出嵩山東谷本草山躑躅)
(樹高三四尺花紅如血花木考躑躅花一名山石榴/三月開滿山谷濃艷如霞一名暎山紅又名杜鵑花)嵩
陽寺裏講時鐘(李白送楊山人歸嵩陽詩嵩陽玉女峯/明一統志嵩陽觀今名嵩陽宫在嵩山)
(麓魏孝文帝剏造名嵩陽寺唐改為嵩陽觀沈炯天中/寺詩石座應朝講獨孤及鐘銘佛以鐘警六時岑參還)
(少室詩烟/深嵩角鐘)春山到處行應好(劉孝綽詩别待春山上劉/長卿詩雲外春山鐘高適)
(詩江山到/處堪乗興)一月看花到幾峯(詩一月三捷江淹詩看花/桃李津何遜詩看花時轉)
(側張子容詩神女知來第幾峯名山記嵩山/有三峯最高曰峻極峯東曰太室西曰少室)
　　　尋仙(郭璞詩尋仙萬餘/日今乃見子喬)
溪頭一逕入青崖(王績詩更坐北溪頭王維詩相待虎/溪頭錢起詩一逕入溪色湘中記青)
(崖若㸃黛顔延之/詩貌眄覯青崖)處處仙居隔杏花(何遜詩年光處處/華周𢎞讓詩行行)
(訪名岳處處必留連釋惠標詩天目本仙居神仙傳董/奉居山為人治病愈者使栽杏數年成林張繼上清詞)
(却向蓬萊/看杏花)更見峯西幽客説(杜甫詩斜景雪峯西謝朓/詩幽客滯江皋李白詩幽)
(客時/憩泊)雲中猶有兩三家(水經注唐公房學道得仙白日/昇天雞鳴天上犬吠雲中王融)
(樂府響梵高雲中杜甫詩/城中十萬戸此地兩三家)
　　朱慶餘
　　　題仙遊寺(岑參宿仙逰寺詩太一連太白兩山/知幾重路盤石門窄匹馬行才通日)
　　　　(西到山寺林下逢支公白居易寄題仙逰/寺詩曽於太白峯前住數到仙逰寺裏來)
石抱龍堂蘚石乾(沈佺期詩天磴屹横抱李華仙逰寺/詩自注有龍潭穴一統志太白湫在)
(太白山頂相傳湫有神龍楚辭魚鱗屋兮龍堂/劉孝威詩石岸生寒蘚蘇頲詩卧石鋪蒼蘚)山遮白
日寺門寒(王績詩時時㫁嶂遮秦嘉詩曖曖白日陳後/主棲霞寺詩雞峯白日沈崔國輔詩松雨時)
(復滴寺門/清且凉)長松瀑布饒奇狀(戰國䇿荆有長松文梓薛/道衡詩澗影落長松孫綽)
(賦瀑布飛流以界道明一統志太白山在武功縣南九/十里山極高山半有横雲如瀑布則㴻雨孟浩然詩西)
(山多/奇狀)曽有仙人駐鶴看(魏武帝樂府仙人玉女來遨逰/曹植仙人篇仙人攬六著對博)
(太山隅陳子昻序玉/笙吟風瑶装駐鶴)
　　王涯
　　　獻夀詞(傅休奕詩臨軒/進爵獻夀翩翩)
宫殿參差列九重(後漢書百官志光禄勲卿一人掌宿/衛宫殿門户王維詩九天閶闔開宫)
(殿揚雄甘泉賦増宫參差徐陵太極殿銘雍疇相望參/差未央楚辭君之門兮九重易林紫闕九重尊嚴在中)
祥雲瑞氣捧階濃(謝朓雩祭歌凍雨飛祥雲靡何遜詩/晴軒連瑞氣唐太宗詩瑞氣縈丹闕)
(張衡東京賦薛綜注天子殿/高九尺階九齒各為九級)微臣欲獻唐堯夀(鮑照詩/微臣逢)
(世慶宋之問詩微臣昔忝方明御史記司馬相如傳君/莫盛於唐堯莊子堯觀於華華封人曰願祝聖人使聖)
(人/夀)遥指南山對衮龍(詩如南山之夀杜審言詩南山倚/殿前禮記天子龍衮詩衮衣繡裳)
(傳衮衣巻龍衣也班固/東都賦脩衮龍之法服)
　　　遊春詞(張駿逰春詩/春遊誠可樂)
曲江緑栁變烟條(寰宇記曲江池漢武帝所鑿名為宜/春苑其水曲折有似廣陵之江故名)
(之劇談録曲江池本秦時隑州唐開元中疏鑿花卉環/列烟水明媚都人逰翫盛於中元上巳之節孫綽詩緑)
(栁䕃坂王維詩無心變楊栁/張旭栁詩濯灌烟栁拂地垂)寒谷冰隨暖氣消(劉向别/録燕有)
(寒谷鄒衍吹律温氣乃至左思魏都賦寒谷豐黍吹律/暖之也春秋繁露天地之化如四時所好之風出則為)
(暖氣張正見詩/冰消緑水池)纔見春光生綺陌(梁簡文帝樂府大道/滿春光陽休之詩靄)
(靄春光上梁簡文帝詩三條/綺陌平王維詩花明綺陌春)巳聞清樂動雲韶(舊唐書/音樂志)
(後魏孝文宣武用師淮漢收其所獲南音謂之清商樂/隋平陳因置清商署總謂之清樂唐書禮樂志清商伎)
(者隋清樂也周禮郊祀用六代之樂雲門大咸大㲈大/夏大濩大武注雲門黄帝樂謂其徳如雲之出也大㲈)
(舜樂言其徳能紹堯之道也案㲈與/韶同晉書樂志愔愔雲韶盡美盡善)
　　　二
經過栁陌與桃蹊(蕭賁詩經過狹斜里王勃春思賦丹/輪紺幰相經過盧照隣詩寒辭楊栁)
(陌春滿鳳凰池史記李廣傳桃李不/言下自成蹊顧野王詩日影桃蹊色)尋逐春光著處迷
(孟浩然詩十步枉尋春虞世南詩春光催栁色李百藥/賦縦勝氣之逍遥眷春光而怡逸崔國輔詩應由春草)
(誤著處不成歸張/説詩尋玩往還迷)鳥度時時衝絮起(虞世南詩横空一/鳥度王勃碑文鳥)
(度難尋猿驚易失梁簡文帝詠絮詩花絮時隨鳥世説/謝太傅寒雪日内集曰白雪紛紛何所似兄子曰撒鹽)
(空中差可擬兄女曰/未若栁絮因風起)花繁衮衮壓枝低(鄭曼季詩芳條/高茂花繁垂隂)
(楊炯詩花繁寶樹紅晉書王戎傳王濟曰張華喜説史/漢裴頠論前言往行衮衮可聴杜甫詩千朶萬朶壓枝)
(低謝朓詩樛/枝聳復低)
　　　秋思
網軒凉吹動輕衣(沈約詩網軒暎珠綴唐太宗詩秋光/凝翠嶺凉吹肅離宫潘尼詩步水褰)
(輕衣沈約風賦時捲瑶/臺翠帳乍動佚女輕衣)夜聴更長玉漏稀(鮑照詩夜聴/黄石波王胄)
(詩更深夜轉長初學記刻漏之制以銅為器實以清水/下各開孔以玉虬吐漏水入兩壺右為夜左為晝蘇味)
(道詩玉漏莫相催李頎/詩月隠高城鐘漏稀)月度天河光轉濕(丘遲賦階伺/禽飛窻高月)
(度楊凝詩月度網軒光詩倬彼雲漢箋雲漢謂天河也/疏河圖緯云河精上為天漢是天河河水光之精氣也)
(王勃詩雨/去花光濕)鵲驚秋樹葉頻飛(賀循詩徘徊夜鵲屢相驚/庾肩吾詩秋樹翻黄葉江)
(總詩秋樹相思一枝緑/王勃詩山山黄葉飛)
　　　二
宫連太液見滄波(沈佺期詩家即帝宫連漢書武帝紀/帝作大池漸臺二十餘丈名曰太液)
(張衡西京賦顧臨太液滄池漭沆栁惲詩/太液滄波起梁簡文帝詩滄波白日暉)暑氣微銷秋
意多(虞世南詩清風滌暑氣曹植詩初秋凉氣發庭樹/微銷落韋應物詩河漢有秋意李白詩歴覽幽意)
(多/)一夜輕風蘋末起(庾信詩吹衣一夜風張協詩輕風/摧勁草宋玉風賦夫風生於地起)
(於青蘋之末隋煬/帝詞蘋末起清風)露珠翻盡滿池荷(江淹别賦秋露如/珠庾信詩秋露似)
(珠圓杜甫詩露翻兼雨打徐陵詩風/碎池中荷蕭子雲詩池荷正巻葉)
　　令狐楚
　　　望春詞
高樓曉見一花開(陸機詩高樓一何峻張協賦高樓特/起竦峙岧嶤王昌齡詩江明高樓曉)
(易林一花千葉唐太宗賦一花散/而峯明梁元帝詩春花犯雪開)便覺春光四面來(梁/簡)
(文帝詩大道滿春光沈約詩春光發隴首薛/稷詩四面雲霞敞御筵張説詩松風四面來)暖日晴雲
知次第(禇亮詩梅梁暖日斜岑參詩風恬日暖蕩春光/庾信詩雲晴即作峯南史嚴植之傳在潮溝聚)
(徒講説有/區段吹第)東風不用更相催(禮記東風解凍范雲詩東/風栁線長隋煬帝詩解珮)
(更相催伏知道/詩春色轉相催)
　　　二
雲霞五彩浮天闕(謝靈運詩雲霞收夕霏漢書郊祀志/趙人新垣平以望氣見上言長安東)
(北有神氣成五彩若人冠冕焉庾信馬射賦序正繪五/彩之雲梁元帝詩水影若浮天丹陽記王茂𢎞陪乗出)
(宣陽門南望牛頭山兩峯曰此天闕/也梁簡文帝京洛篇天闕復穹窿)梅栁千般夾御溝
(陶潛詩梅栁夾門植駱賓王詩生憎燕子千般語古今/注長安御溝謂之楊溝謂植楊於其上也亦曰禁溝引)
(終南山水従宫内過所謂御/溝吴均歌連枝接葉夾御溝)不上黄山南北望(張衡西/京賦繞)
(黄山而欵牛首張融海賦序南北如/天宗羈詩南瞻臨别館北望盡離宫)豈知春色滿神州
(隂鏗詩上林春色滿謝朓詩宛洛佳遨/逰春色滿皇州左思詩靈景耀神州)
　　楊巨源
　　　宫燕詞
毛衣似錦語如弦(蘇子卿鼓吹曲丹水浴毛衣朱超道/詩寄語故林無數鳥㑹入羣裏比毛)
(衣蕭轂野田黄雀行弱軀媿彩飾輕毛非錦文/沈佺期詩燕來紅壁語韻㑹弦八音之絲也)日暖爭
高綺陌天(杜甫詩溪囘日氣暖岑參詩風恬日暖蕩春/光唐太宗詩心隨朗日高薛道衡詩高天澄)
(逺色梁簡文帝詩三條綺/陌平王維詩花明綺陌春)幾處野花留不得(李白詩尋/花幾處行)
(杜甫詩月傍闗山幾處明孔徳紹詩野花開石鏡江總/詩野花不識采徐勉歌空紆長袖客不留詩彼求我則)
(如不/我得)雙雙飛向御爐前(九國志烏鵲雙飛王勃詩鴛鴦/池上兩兩飛鳳凰樓下雙雙度)
(唐書儀衛志朝日殿上設黼扆躡席薰爐香案賈至詩/衣冠身惹御爐香張正見神仙篇願雜百和氣宛轉金)
(爐/前)
　　　和練秀才楊栁(後漢書黄瓊傳論漢初詔舉賢/良方正州郡察孝㢘秀才隋書)
　　　　(杜慎徽傳兄弟數/人開皇末舉秀才)
水邊楊栁麴塵絲(古今注蒲栁生水邊范雲詩盈盈一/水邊梁簡文帝詩楊栁亂成絲又楊)
(低栁合露塵飛西溪蕞話劉禹錫詩龍池遥望麴塵絲/按禮記月令鞠衣注如麴塵色又周禮内司服鞠衣鄭)
(氏云黄桑服如鞠塵色/乃知用麴糵字非是)立馬煩君折一枝(李頎詩立馬/帶星霜杜甫)
(詩花邊立馬簇金鞍李嶠栁詩攀折為思君古樂府花/開堪折即須折莫待無花空折枝宗懷詩一枝猶桂馥)
(千步有/蘭香)惟有春風最相惜(蕭琳詩惟有歌梁共塵飛一/半來淮南子春風至則甘雨)
(降生育萬物梁武帝樂府一葉/度春風四子講徳論愛惜朝夕)殷勤更向手中吹(吴均/詩殷)
(勤妾自知沈約詠篪詩殷勤寄玉指曹植結客篇利劒/鳴手中梁武帝團扇歌手中白團扇庾信楊栁歌倐忽)
(河中風/浪吹)
　　　贈崔駙馬
百尺梧桐畫閣齊(枚乗七發龍門之桐高百尺而無枝/沈約詠孤桐詩龍門百尺時排雲少)
(孤立庾肩吾詩歌聲臨畫閣儲光羲詩故人逰畫/閣却望似雲邊庾信詩高閣千尋跨重簷百丈齊)簫聲
落處翠雲低(列仙傳蕭史弄玉同鳳凰飛去秦人作鳳/女祠於雍宫世有簫聲唐明皇詩彷彿玉)
(簫聲馮衍賦乘翠雲而相佯陸機歌軒/冕婀娜翠雲中庾信詩隂雲斂向低)平陽不惜黄金
埒(漢書外戚傳孝武衛皇后為平陽主謳者王昌齡詩/平陽歌舞新承寵江總宛轉歌不惜獨眠前下釣晉)
(書王濟傳買地為馬埒編錢滿之時/人謂為金溝庾信詩黄金新埒開)細雨花驄踏作泥
(梁蕳文帝詩冷風雜細雨張正見詩細雨濯梅林杜甫/驄馬行鄧公馬癖人共知初得花驄大宛種岑參詩細)
(草新花/踏作泥)
　　張繼
　　　楓橋夜泊(吴地志長吴二縣虹橋三百有餘其/最著為楓橋去閶門西七里面山臨)
　　　　(水南北往來必經於此豹隠記談/舊作封橋後因張繼詩相承作楓)
月落烏啼霜滿天(鮑照賦曉月將落梁昭明太子詩月/落林餘影唐書樂志烏夜啼者宋臨)
(川王義慶所作也陸瓊詩烏啼月正懸陶𢎞景詩空山/霜滿高烟平沈約塘上行夙昔玉霜滿蕭子顯詩飛蓬)
(恒滿/天)江楓漁火對愁眠(楚辭湛湛江水兮上有楓崔信/明詩楓落吴江冷孟浩然詩江)
(火共星輝趙冬曦詩漁火明暗叢韋應物/詩復此對牀眠劉孝先詩夜愁眠不安)姑蘇城外寒
山寺(史記河渠書賛上姑蘇望五湖岑參詩觀湖秋正/好莫不上姑蘇一統志寒山寺在蘇州府城西一)
(十里韋應物詩/夜宿寒山寺)夜半鐘聲到客船(史記歴書夜半朔旦/冬至甯戚飯牛歌従)
(昏飯牛至夜半禮記君子聴鐘聲則思武臣張九齡詩/餘花滿客船杜甫詩江畔長沙驛相逢纜客船石林詩)
(話張繼題城西楓橋寺詩歐陽文忠公嘗病其夜半非/打鐘時蓋公未嘗至吴中今吴中山寺實以夜半打鐘)
　　權徳輿
　　　戲贈天竺靈隱二寺寺主(九域志天竺山葛仙/翁得道之所一統志)
　　　　(天竺峯在杭州城西一十七里名勝志靈隠/山在杭州府城西十二里晉咸和元年梵僧)
　　　　(惡理登山歎曰此中天竺國靈鷲山之小嶺/不知何年飛來上天竺寺在北高峯麓中天)
　　　　(竺寺在稽留峯北下天/竺寺在飛來峯之麓)
石路泉流兩寺分(洛陽伽藍記崎嶇石路似壅而通謝/莊懐園引青苔蕪石路一統志下天)
(竺寺有合澗跳沫諸泉名勝志合澗橋在飛來峯路口/北澗自靈隠而下南澗自天竺而下合流於此號曰錢)
(源水經注溪/水自湖兩分)尋常鐘磬隔山聞(左傳爭尋常注八尺曰/尋倍尋曰常史記李斯)
(傳布帛尋常庸人不釋乂平原君傳器物鐘磬自/若隋煬帝詩酒䦨鐘磬息孟浩然詩停午聞山鐘)山僧
半在中峯住(庾信詩山僧或見尋杜甫詩山僧高下居/漢書陳湯傳客倍而主人半杭都賦南北)
(高峯獨秀諸嶺之表庾信詩鵠葢上中峯王褒/詩中峯雲己合北史強練傳恒寄住諸佛寺)共占青
巒與白雲(杜甫詩庶近幽人占七命陵黄岑挂青巒謝/惠連松賛形寄青巒詩英英白雲漢武帝秋)
(風辭秋風起/兮白雲飛)
　　　舟行夜泊
蕭蕭落葉送殘秋(九歌風颯颯兮木蕭蕭陶潛詩空庭/多落葉慨然知己秋鮑照詩雁還風)
(送秋庾信詩/殘秋欲屏扇)寂寞寒波急暝流(新語寂寞而無隣寥廓/而獨寐謝靈運詩心跡)
(雙寂寞又賦馳寒波而秋徂宋之問賦揺寒波兮風颯/然蕭子範詩晚流稍東急暝景促西暉薛道衡詩揚舲)
(泝急/流)今夜不知何處泊(張九齡詩故鄉臨桂水今夜渺/星河孟浩然詩不知王逸少何)
(處㑹羣賢陶潛詩前途/當幾許未知止泊處)㫁猿晴月引孤舟(王岫詩五里/徘徊鶴三聲)
(㫁絶猿唐太宗詩隔岫㫁猿吟李白詩沸珠躍晴月獨/孤及詩佇看晴月澄澄影唐書何易于傳易于為益昌)
(令刺史常乗春汎舟索民挽繂易于身引舟陶潛詩/渺渺孤舟逝劉昚虚詩滄溟千萬里日夜一孤舟)
　　　題崔山人草堂
竹徑茅堂接洞天(梁昭明太子啟追凉竹徑徐陵詩竹/徑䝉蘢巧韋孟在鄒詩爰戾於郊鬋)
(茅作堂杜甫詩悮疑茅堂過江麓駱賓王詩層巖逺接/天茅君傳大天之内有地之洞天三十六所乃真仙所)
(居李白詩靈/書藏洞天)閒時麈尾漱春泉(南史陳顯達傳曰麈尾/蠅拂是王謝家物世説)
(王夷甫容貌整麗妙於談𤣥恒捉白玉柄麈尾與手都/無分别庾信文漱泉珉谷吹塵石牀庾闡詩手澡春泉)
(潔/)世人車馬不知處(傅汝礪詩花間猶恐世人尋玉維/詩白眼看他世上人後漢書桓榮)
(傳榮為少傅賜以輜車乗馬劉孝綽詩衡門謝車馬後/漢書姜肱傳詔書至門遂微服間行賣卜給食召命得)
(㫁家亦不/知其處)時有歸雲到枕前(岑參詩時時地上有傅毅/七激仰歸雲遡逰風張衡)
(賦憑歸雲而遐逝兮沈約詩月輝横射/枕王維詩向是雲霞裏今成枕席前)
　　　雜興
琥珀尊開月暎簾(後漢書東夷傳哀牢夷出虎魄博物/志松脂淪入地千年化為茯苓又千)
(年化為琥珀本草琥珀是海松木中津液初若桃膠後/乃疑結杜甫詩掌中琥珀鐘李白詩重有金尊開王僧)
(儒詩二八人如花三五月如/鏡開簾一種色當户兩相暎)調絃理曲指纎纎(王融三/婦艷詩)
(小婦獨無事挾瑟上高堂丈人且安坐調絃詎未央謝/朓詩調絃命緑珠古詩當户理清曲王維詩戲罷曽無)
(理曲時嵇康琴賦飛纎指以馳騖詩摻摻/女手傳摻摻猶纎纎也古詩纎纎出素手)含羞歛態勸
君住(梁簡文帝詩含羞未上砌微笑出長廊王琚美女/篇須臾破顔倐歛態一悲一喜併相宜王維詩勸)
(君更盡一杯酒晉書/庾亮傳諸君少住)更奏新聲刮骨鹽(嵇康琴賦更唱/迭奏聲若自然)
(史記李延年傳善歌為變新聲古詩新聲妙入神隋書/音樂志高昌獻明聖樂曲其歌曲有疎勒鹽客齋隨筆)
(幽怪録載籧篨三娘工唱阿鵲鹽曲又有突厥鹽疎勒/鹽等曲唐詩有媚賴吴娘唱是鹽更奏新聲刮骨鹽然)
(則謌詩謂之鹽者如/吟行引曲之類云)
　　　二
乳燕雙飛鶯亂啼(鮑照樂府乳燕逐草蟲杜甫詩鳴鳩/乳燕青春深江淹詩袖中有短書願)
(寄雙飛燕梁簡文帝詩鶯啼春/欲駛張諤詩翠幕紗窻鶯亂啼)百花如繡照深閨(虞世/南詩)
(照水百花然王昌齡詩西宮夜靜百花香史記范雎傳/秦韓之地形相錯如繡唐書王毛仲傳従帝東封取蓄)
(馬數萬疋每色一隊相間如一陣錦繡張緒詩/天花照石渠孟郊詩至今青𡨕裏雲結深閨門)新妝對
鏡知無比(徐悱妻劉氏詩落日更新妝開簾對春樹陳/後主詩新妝艷質本傾城李白詩對鏡便垂)
(淚高唐賦惟高唐之大/體兮無物類之可儀比)微笑時時出瓠犀(宋玉賦含喜/微笑竊視流)
(眄張衡賦離朱唇而微笑兮顔的礰以遺光梁簡/文帝詩微笑隠香屏詩齒如瓠犀傳瓠犀瓠瓣也)
　　　三
巫山雲雨洛川神(漢書地理志南郡巫縣應劭汪巫山/在西南襄陽耆舊傳赤帝女曰瑶姬)
(未行而卒葬於巫山之陽楚懐王逰於高唐晝寢夢與/神遇宋玉賦妾在巫山之陽高丘之岨旦為朝雲暮為)
(行雨曹植洛神賦序余朝京師還濟洛川古人有言斯/水之神名曰宓妃感宋玉對楚王神女之事遂作斯賦)
(孟浩然詩態/比洛川神)珠襻香腰穏稱身(庾信賦裙斜假襻王勃/賦香隨白雪舞腰來杜)
(甫麗人行珠壓/腰衱穏稱身)惆悵妝成君不見(九辨惆悵兮而私自/憐魏文帝詩妾心感)
(兮惆悵劉孝綽詩棹女闇妝成沈君舊詩妝成更㸃星/鮑照鳴鴈行憔悴容儀君不知栁惲詩誰知獨不見)
含情起立問傍人(古樂府含情不能言杜甫詩春日復/含情禮記注起立者失言而變自新)
(李白詩晨朝來借問沈/佺期詩傍人那得知)
　　陸暢
　　　遊城東王駙馬亭(通典駙馬都尉漢武帝元鼎/元年初置秩比二千石掌駙)
　　　　(馬晉以駙馬都尉奉朝請諸尚/公主者若劉惔桓温等皆為之)
城外無塵水間松(杜甫詩畎畝孤城外徐陵詩山寒疑/冇雪石路本無塵李白詩清泉暎疎)
(松/)秋天木落見山容(庾信詩秋光麗晚天蕭慤詩秋天/擬文學李白詩天秋木葉下江總)
(詩木落久無蟬元稹/詩山容水態使君知)共尋簫史江亭去(駱賓王詩物外/狎招尋列仙傳)
(蕭史善吹簫能招白鶴教弄玉鳳鳴居數十年吹簫作/鳳聲鳳凰來止其屋為作鳳臺夫婦止其上一日皆隨)
(鳳飛去張華詩簫史重長/年李白詩江亭有孤嶼)一望終南紫閣峯(陳後主詩/春江聊一)
(望五經要義終南山長安南山也一名太一潘岳關中/記其山一名中南言在天之中居都之南故曰中南李)
(白望終南山寄紫閣隠者詩出門見南山/引領意無限白居易詩紫閣峯西清渭東)
　　　題獨孤少府園林
四面青山是四隣(周禮春官王宫懸注宫懸四面懸象/宫室元稹詩四面常時對屏嶂蕭詮)
(詩青山照落暉儲光/羲詩青嶂成四隣)烟霞成伴草成茵(陶𢎞景碑勝氣/與烟霞共逺謝)
(萬春逰賦靡翠草而成茵開元天寳遺事學士許/慎選聚落花鋪於坐下曰吾自有花茵何消坐具)年年
洞口桃花發(吴均詩年年月月對君王陶潛桃花源記/晉太康中武陵人捕魚為業縁溪行忘路)
(之逺近逢桃花林林盡水源更得一山山有小口便捨/舟従口入南史循吏傳序桃花渌水之間秋月春風之)
(下/)不記曽經迷幾人(左傳作而不記杜甫詩原上急曽/經李嶠桃花園詩不能擁路迷仙)
(客/)
　　劉言史
　　　樂府
珠噴團香小桂條(穆天子傳黄之澤其馬歕玉戰國䇿/驥於是俛而噴仰而鳴聲造於天傅)
(休奕乗輿馬賦流汗如珠陳後主紫騮馬詩香動屢/驚衣梁元帝答齊國雙馬書名重桂條形圖栁谷)玉
鞭兼賜霍嫖姚(杜甫詩麒麟受玉鞭漢書霍去病大將/軍青姊少兒子也年十八為侍中善騎)
(射再従大將軍大將軍受詔選壯士為嫖姚校尉注服/䖍曰音飄揺師古曰票姚勁疾之貌也荀悦漢書作票)
(鷂去病後為票騎將猶取票姚/之字耳庾信詩將寄霍嫖姚)弄影便従天禁出(唐太/宗詩)
(馬影溜中横鮑照賦疊霜毛而/弄影張率相逢行朝徑禁中出)碧蹄聲碎午門橋(張仲/素詩)
(獵獵輕風在碧蹄楊思立詩鳥聲含羽/碎春明夢餘録午門之内有皇極等門)
　　　贈成鍊師(唐六典道士徳高/思精謂之鍊師)
花冠蕊帔色嬋娟(漢武内傳上元夫人戴九星靈芝夜/光之冠張説詩繡装帕額寶花冠列)
(仙傳賜寶琴花帔以遣之劉長卿詩仙帔疊青霞/吴都賦檀圞嬋娟宋之問詩脩竹嬋娟同一色)一曲
清簫凌紫烟(江總詩一曲悲千里漢書元帝多材藝能/吹簫自度曲被歌聲郭璞逰仙詩赤松臨)
(上遊駕鴻乗紫烟鮑/照詩揚芬紫烟上)不知今日重來意(陶潛詩不知幾/何年古詩今日)
(良宴㑹阮籍詩/驅馬復來歸)更住人間幾百年(史記留侯世家願棄/人間事従赤松子遊)
(耳高士傳宗測少/靜退不樂人間)
　　李翱
　　　贈藥山高僧惟儼(傳燈録刺史李翱問藥山惟/儼禪師如何是道師以手指)
　　　　(上下曰雲在青天水在瓶/翱欣然作禮而述偈云)
鍊得身形似鶴形(神仙傳仙家有太隂鍊形之法能令/日中無影吴都賦桂父鍊形而易色)
(曹植詩飡霞潄沆瀣毛羽被身形醉鄉日月/仙經云鶴形高飛薛逢詩儀容清峭雲鶴形)千株松下
兩函經(徐陵詩千株挺荆國梁簡文帝詩芳樹䕃千株/李白詩松下問童子洛陽伽藍記寺上經函至)
(今尚存李益詩/松窻有道經)我來問道無餘説(莊子今日晏閒敢問/至道庾亮翟微君賛)
(余欽若人之風常問道於無/何之廬張籍詩身外無餘事)雲在青霄水在缾(吴均詠/雲詩飄)
(飄上碧虚藹藹隠青林蜀都賦干青/雲而秀出梁高僧傳每旦水缾自滿)
　　趙嘏
　　　再贈
選得幽居愜野情(禮記幽居而不淫陶潛詩我實幽居/士無復東西縁杜甫詩梅發對幽居)
(白居易詩慵慢疎/人事幽棲遂野情)終年無送亦無迎(王維詩終年無客/常閉關晉書皇甫)
(謐傳城陽太守梁栁當之官人勸謐餞之謐曰栁為布/衣時過吾吾送迎不出門杜甫詩客至従嗔不出迎)
有時直上孤峯頂(水經注太山直上七十里仰視天門/孔稚圭文干青雲而直上李頎詩悠)
(悠孤/峯頂)月下披雲嘯一聲(王勃詩林塘花月下王維詩浣/紗明月下中論文王遇姜公於)
(渭陽灼然如披雲見白日庾信詩冷猿披雲嘯世説劉/越石乗月登樓清嘯水經注孫登常經宜陽山上峯行)
(且嘯如簫韶笙簧之音聲振山/谷元稹詩飛上九天歌一聲)
　　賈島
　　　夏夜宿上谷開元寺(水經注上谷故燕地秦始/皇置上谷郡晉書地道志)
　　　　(郡在谷之頭故/因以上谷名焉)
詩成一夜月中題(南史王僧孺傳蕭文琰曰頓燒一寸/燭而成詩何難之有杜甫詩詩成泣)
(鬼神陳後主詩惟應有今夕一夜不迢迢/蕭慤詩楊栁月中疎錢起詩詩慚賜筆題)便卧松風到
曉雞(劉長卿詩雲卧飯松栗南史陶𢎞景傳特愛松風/庭院皆植松李益詩松風開法席唐明皇詩雞鳴)
(逐曉/風)帶月時聞山鳥語(陶潛詩帶月荷耡歸虞世南詩/帶月下虹橋劉勰新論聴山鳥)
(之音云勝絲竹之響蕭/子範詩鳥語出梅中)郡城知近武陵溪(羊士諤詩槐/栁蕭疎繞郡)
(城陶潛桃花源記晉太康中武陵人捕魚為業縁溪/行忘路之逺近張九齡詩且言臨海郡兼話武陵溪)
　　　夜期客不至
逸人期宿石牀中(范蔚宗逸民傳論所謂舉逸人則天/下歸心者乎唐太宗詩清溪祖逸人)
(水經注夷水東逕石室村人採蜜室邊見/一仙人坐石牀上孟浩然詩石牀卧苔蘚)遣我開扉對
晚空(何遜詩苑户開萬扉梁簡文帝詩山齋開/夜扉魏澹詩早晚時應至輕舉一排空)不知何
處嘯秋月(庾信詩不知何處天邊晉書阮籍傳籍常於/蘇門山遇孫登與商畧終古登皆不應長嘯)
(而退至半嶺聞有聲若鸞鳳之音唐書崔咸傳咸素有/高世志閒逰終南山乗月吟嘯顧愷之詩秋月揚明暉)
閒著松門一夜風(庾信紇干𢎞碑松門石起碑字生金/王勃詩松門聴梵音梁簡文帝詩珠)
(簾迎曉日金/華拂夜風)
　　嚴維(字正文越州山隂人至徳二載進士擢辭藻/𢎞麗科調諸暨尉辟河南幕府終秘書省校)
　　　(書郎與劉/長卿友善)
　　　丹陽送韋參軍
丹陽郭裏送行舟(郎士元詩應向丹陽郭秋山獨掩扉/魏文帝善哉行湯湯川流中冇行舟)
一别心知兩地秋(張正見詩萬里一别何寥廓李陵書/人之相知貴相知心何遜詩念此一)
(筵笑分為兩地愁韋/應物詩重憶别離秋)日晚江南望江北(栁惲江南曲汀/洲采白蘋日落)
(江南春史記貨殖傳注高帝所置江南者丹陽也宋之/問詩鄉連江北樹謝靈運詩江南倦歴覽江北曠周旋)
寒鴉飛盡水悠悠(王昌齡詩玉顔不及寒鴉色猶帶昭/陽日影來于逖詩寒鴉噪晚景詩淇)
(水悠悠張説詩心/隨湖水共悠悠)
　　司空曙
　　　江村即事
釣罷歸來不繫船(張謂詩釣時如有待釣罷己忘筌劉/安招隠士王孫兮歸來宋之問詩歸)
(來物外情莊子汎若不繫/之舟杜甫詩羣書滿繫船)江村月落正堪眠(謝朓詩曖/曖江村見)
(虞騫詩孤嶺枕江村梁昭/明太子詩月落林餘影)縦然一夜風吹去(高適詩借/問落梅凡)
(幾曲従風一夜滿關山/詩籜兮薄兮風其吹女)只在蘆花淺水邊(江總詩蘆花/霜外白岑參)
(詩蘆花罥釣絲梁簡文帝單鳬詩銜苔入淺水/李徳裕詩葉抽清淺水范雲詩盈盈一水邊)
　　王涯
　　　漢苑行
二月春風遍栁條(孝經緯雨水十五日斗指甲為驚蟄/二月節謝朓詩四面動春風庾信詩)
(春風滿路香梁簡文帝詩栁條恒/著地杜甫詩漏洩春光有栁條)九天仙樂奏雲韶(淮/南)
(子上通九天下貫九野注九天八方中央也李白詩清/樂動九天沈佺期賦仙人共天樂俱行唐書禮樂志太)
(常采開元雅樂製雲韶法/曲又雲韶樂遇内宴乃奏)蓬萊殿後花如錦(雍緑大明/宫地在龍)
(首山上龍朔二年改名蓬萊宫取殿後蓬萊池為名也/趙彦昭詩懸榜學蓬萊孔徳紹詩露花疑濯錦李白詩)
(千花盡/如錦)紫閣階前雪未消(陸雲喜霽賦曜六龍兮紫閣/江淹詩階前水光裂樹上雪)
(花團庾肩吾詩/庭雪晚初消)
　　張仲素
　　　漢苑行
囘雁高飛太液池(禮記孟春之月鴻雁來注雁自南才/來將北反其居杜甫詩忽覩雲中數)
(雁囘南史任昉傳不覩鴻雁高飛漢書郊祀志其北治/大池漸臺二十餘丈名曰太液池傅休奕陽春賦素冰)
(解而太液洽𤣥/獺祭而北雁征)新花低發上林枝(鮑泉詩新花滿新樹/梁簡文帝詩新花歴)
(亂開謝朓詩低枝詎勝葉梁元帝詩花發故年枝漢書/東方朔傳使大中大夫吾丘夀王為上林苑屬之南山)
(三輔黄圖漢上林/苑即秦之舊園)年光到處皆堪賞(盧元明詩晼晼年/光麗何遜詩年光)
(處處華李嶠詩乗春/重逰豫淹賞玩芳菲)春色人間總未知(謝朓詩春色滿/皇州梁簡文帝)
(詩春色暎宫來李白詩别有天/地非人間杜甫詩少有外人知)
　　　二
春風淡蕩景悠悠(管子其時曰春其氣曰風梁簡文帝/詩春風本自奇聞人蒨詩淡蕩入簾)
(風崔湜詩淡蕩春光滿曉/空梁武帝詩風光正悠悠)鶯囀高枝燕入樓(梁元帝詩/新鶯隠葉)
(囀新燕向窻飛岑參詩鶯囀皇州春色䦨朱超詩䕃羽/切高枝劉義恭賦憐春燕之入楹梁簡文帝新燕詩俱)
(向吹/樓飛)千步囘廊聞鳳吹(梁簡文帝招真館碑銘雄柱千/步梁元帝詩罷逐步廊迴杜甫)
(詩小院迴廊春寂寂孔稚圭/北山移文聞鳳吹於洛浦)珠簾處處上銀鈎(拾遺記/結珠為)
(簾垂五色玉珮鮑照詩珠簾無隔露徐儀詩處處敞高/扄庾肩吾詩珠簾新上鈎隋書蘇威傳宮中以銀為幔)
(鈎/)
　　楊凌(字恭履少以篇什/著名官至侍御史)
　　　秋原野望
客雁秋來次第逢(禮記季秋之月鴻雁來賓注來賓言/其客止未去也正義猶如賓客故云)
(客止未去庾信詩猶有/河邊雁秋來南向飛)家書頻寄兩三封(漢書蘇武傳/天子射上林)
(中得鴈足有繫帛書岑參詩為報家人數寄書杜甫詩/家書抵萬金史記越世家陶朱公為一封書遺莊生)
夕陽天外雲歸盡(詩度其夕陽傳山西曰夕陽劉長卿/詩寒渚一孤鴈夕陽千萬山又孤峯)
(夕陽後翠嶺秋天外謝靈運/詩時竟夕成霽雲歸日西遲)亂見青山無數峯(陳子昻/詩惟見)
(逺山青錢起詩曲終/人不見江上數峯青)
　　　春霽花萼樓南聞宫鶯(雍録明皇帝於興慶宮/隅為二樓西則花萼相)
　　　　(輝南則勤政務本西樓以燕/兄弟而南樓以脩政事也)
祥烟瑞氣曉來輕(薛曜詩雙闕祥烟裏何遜詩晴/軒連瑞氣李嶠詩䑃朧烟霧曉)栁變
花開共作晴(劉端詩簷栁變初黄孟浩然詩花/逼艷陽開張正見詩花影發晴枝)黄鳥逺
啼鳷鵲觀(王儉詩黄鳥弄春飛王僧孺詩復聞黄鳥聲/隋煬帝詩啼鶯逺相喚史記司馬相如傳過)
(鳷鵲望露寒注甘泉宫左右觀名也三輔/黄圖武帝建元中作鳷鵲觀於苑垣内)春風流出鳳
凰城(蕭慤春賦二月鶯聲纔欲斷三月春風巳復流李/孝貞詩流響入南宫盧照隣詩春滿鳳凰城王維)
(詩樹轉/鳳凰城)
　　長孫佐輔
　　　尋山家
獨訪山家歇還涉(駱賓王詩高人倘有訪杜甫詩山家/蒸栗暖搜神記王子珍往定州邊孝)
(先處習業於路旁樹隂憩歇/詩大夫跋涉傳水行曰涉)茅屋斜連隔松葉(晉書羅/含傳含)
(轉州别駕以廨舍諠擾於城西小洲上立茅屋鹽鐵論/閣道錯連足以逰觀杜甫詩隔葉黄鸝空好音本草松)
(葉有兩鬛/五鬛七鬛)主人聞語未開門(班固西都賦有西都賓問/東都主人論語吾聞其語)
(矣書開四門賦堯舜之聖求賢久矣今更言開/門是開其未開者後漢書丁鴻傳開門教授)繞籬野
菜飛黄蝶(杜甫詩疎籬帶晚花詩折栁樊圃疏謂藩籬/也種菜之地謂之圃古樂府蝴蝶何高飛梁)
(簡文帝詩花/蝶兩飛翔)
　　沈亞之(字下賢吴興人登元和十年進士第歴殿/中丞御史内供奉太和初為徳州行營使)
　　　(柏耆判官耆貶亞之亦/謫南康尉終郢州掾)
　　　題候仙亭
新創仙亭覆石壇(喬知之詩竹外仙亭出漢書郊祀志/紫壇有文章采鏤黼黻之飾及玉女)
(樂石壇仙人祠盧/綸詩澆花繞石壇)雕梁峻宇入雲端(謝偃塵賦下雕梁/而歌發王融法樂)
(詞歌峻宇臨層穹迢迢疎逺風杜甫花卿詩半入江風/半入雲古善哉行恭駕六龍逰戲雲端陸機鞠歌行乘)
(風逺逰/騰雲端)嶺北嘯猿高枕聽(陳書高祖紀揚旌於桂嶺之/北孟浩然詩嶺猿多呌嘯謝)
(靈運詩高枕東窻下宋南平王鑠詩願逐安/期生於焉愜高枕李白詩宛溪霜夜聽愁猿)湖南山色
捲簾看(社甫詩湖南地清絶岑參詩山色低官舎古西/洲曲捲簾天自高海水揺空緑劉長卿詩青翠)
(捲簾看錢起詩/對巻也看山)
　　蘇郁(貞元元和/間詩人)
　　　步虛詞(樂府解題步虚詞道家曲也/備言衆仙飄渺輕舉之美)
十二樓藏玉堞中(漢書郊祀志黄帝時為五城十二樓/以候神人吴均詩雍臺十二樓枕中)
(書扶桑大帝住碧海中宅地四面並方三萬里上有/太真宫碧玉城徐陵廣州刺史碑摐金駭於樓堞)鳳
凰雙宿碧芙蓉(詩鳳凰鳴矣司馬相如上林賦拂翳鳥/捎鳯凰古歌長安城西雙圓闕上冇一)
(雙銅雀宿李白廬山謡遥見仙/人緑雲裏手把芙蓉朝玉京)流霞淺酌誰同醉(古三/墳雲)
(氣流霞揚雄甘泉賦噏清雲之流霞兮白/居易詩淺酌一杯酒又心期同醉卯時杯)今夜笙歌第
幾重(庾信詩今夜長門月應如晝日明江淹麗色賦笙/歌畹右琴舞池束閻朝隠應制詩笙歌接御筵杜)
(甫詩烟霞/障幾重)
　　劉禹錫
　　　洛中春末送杜録事赴蘄州(舊唐書地理志武/徳四年置洛州總)
　　　　(管府領洛鄭熊榖嵩管伊汝魯九州梁元帝/纂要三月曰末春通典録事參軍晉置本為)
　　　　(公府官後代刺史冇軍而開府者並置之唐/開元初改京尹屬官曰司録參軍唐書地理)
　　　　(志蘄州蘄春郡屬淮南道一統志蘄州在黄/州府東三百一十里西漢為江夏郡蘄春縣)
　　　　(唐為/蘄州)
樽前花下長相見(杜甫詩樽前失詩流塞上得國寶庾/信詩今朝梅樹下定有詠花人易離)
(也者明也萬物皆相見南方/之卦也儀禮冇士相見禮)明日忽為千里人(李白擬/古今日)
(風日好明日恐不如魏武帝詩老驥伏櫪/志在千里謝莊月賦隔千里兮共明月)君過午橋囘
首望(古辭華山畿曲願君如行雲時時見經過舊唐書/裴度傳度於午橋創别墅花木萬株中起凉臺暑)
(館名曰緑野堂唐太宗詩囘首長安道方歡宴/柏梁沈佺期樂府囘望甘泉道龍山隠漢宫)洛城猶
自有殘春(李白詩散入春風滿洛城杜甫詩只疑淳樸/處自有一山川又處處清江帶白蘋得歸猶)
(及見/殘春)
　　李商隠
　　　宿駱氏亭寄懐崔雍崔衮(唐書崔戎傳子雍字/順中由起居郎出為)
　　　　(和州/刺史)
竹塢無塵水檻清(錢起詩秋風竹塢亭楊公南詩玉釵/碧翠步無塵杜甫詩新添水檻供垂)
(釣故著浮/槎替入舟)相思迢遞隔重城(楊炯詩相思明月夜迢遞/白雲天王勃臨高臺曲臨)
(高臺高臺迢遞絶浮埃左思吴都賦郛/郭周匝重城結隅李白詩伐鼓慰重城)秋隂不散霜飛
晚(顔延之文晨烟暮靄春煦秋隂上官儀詩輦道含秋/隂錢起贈裴舍人詩陽和不散窮途恨禽經風翔則)
(風雨舞則雨霜飛則霜露翥則露/張協七命天凝地閉風厲霜飛)留得枯荷聴雨聲(杜/甫)
(詩西掖梧桐樹空留一院隂韓愈詩従今有雨君/須記來聴蕭蕭打葉聲儲光羲詩飛空作雨聲)
　　　常娥(淮南子常娥羿妻也服樂/得仙奔入月中為月精)
雲母屏風燭影深(西京雜記趙飛燕為皇后其女弟在/昭陽殿遺雲母屏風杜甫詩半扉開)
(燭/影)長河漸落曉星沈(張正見詩耿耿長河曙李白詩疑/是銀河落九天周興嗣詩落落曉)
(星/沈)常娥應悔偷靈藥(淮南子羿請不死之藥於西王母/常娥竊之以奔月宫李白詩昔余)
(問常娥竊/藥駐雲髪)碧海青天夜夜心(十洲記扶桑在東海之東/復有碧海廣狹浩汗與東)
(海等劉孝先詩飛鏡㸃青天梁簡文/帝夜夜曲北斗䦨干去夜夜心獨傷)
　　　無題
紫府仙人號寳燈(抱朴子項曼卿言到天上先過紫府/金牀玉几晃晃昱昱古詩仙人騎白)
(鹿按道源注佛有寳燈之名神仙/無此號然佛亦稱金山故可通用)雲漿未飲結成冰(裴/硎)
(傳奇裴航遇雲翹夫人與之詩云一飲瓊漿百感生𤣥/霜搗盡見雲英藍橋便是神仙窟何必崎嶇上玉京後)
(過藍橋渴甚一舍有老嫗揖之求漿嫗令雲英以一甌/漿飲之航遂要雲英仙去白居易詩一盞冷雲漿陸機)
(詩渇飲/堅冰漿)如何雪月交光夜(晉書王徽之傳居山隂夜雪/初霽月色清朗忽憶戴逵乗)
(船詣之古詩明月皎夜光/劉孝綽雪詩浮光亂粉壁)更有瑶臺十二層(楚辭望瑶/臺之偃蹇)
(兮拾遺記崑崙山傍有瑶臺十二各廣千步皆/五色玉為臺基白居易詩東對蓬宫十二層)
　　　初食笋呈座中
嫩籜香苞初出林(格物總論竹初出地為笋笋節有籜/包之庾肩吾詩竹葉含初籜雲仙雜)
(記裴晉公於藍田得一大笋香美過甚詩如竹/苞矣傳苞本也李頎雙笋歌迥出空林雙碧玉)於陵論
價重如金(漢書鄒陽傳於陵子仲辭三公為人灌園齊/乘於陵在長山縣二十五里即陳仲子所居)
(楊師道詩兩鬟百萬誰論價後漢/書孟嘗傳掌握之内價盈兼金)皇都陸海應無數(釋/齊)
(己詩新詩聲價滿皇都漢書地理志秦地有鄠杜竹林/南山檀柘號稱陸海為九州膏腴班固西都賦陸海珍)
(藏杜甫詩無數/春笋滿林生)忍剪凌雲一寸心(詩勿剪勿伐幽怪錄/鄜延長吏有大竹凌)
(雲可三四圍伐之見内有二仙翁云平生深根勁節惜/為主人所伐言畢乗雲而去庾信賦誰知一寸心乃有)
(萬斛/愁)
　　李羣玉
　　　南莊春晚
連雲草暎一條陂(庾肩吾詩棧閣自連雲杜甫詩暎堦/碧草自春色李白詩一條籐逕緑阮)
(卓詩春色/暎澄陂)鸂鶒雙雙帶水飛(臨海異物志鸂鶒水鳥毛/有五色韓愈詩雙雙歸蟄)
(燕杜甫詩城隂帶水昬梁簡文/帝詠飛來鸂鶒詩飛従何處來)南村小路桃花落(陶潛/詩昔)
(欲居南村戎昱詩城南舊有山/村路李賀詩桃花亂落如紅雨)細雨斜風獨自歸(梁簡/文帝)
(詩冷風雜細雨元稹詩三竿曉日罥/斜風張志和詩斜風細雨不須歸)
　　　引水行
一條寒玉走秋泉(李商隱詩一條雪浪吼巫峽唐太宗/詩飛泉潄鳴玉白居易詩聲聲麗曲)
(敲寒玉王褒詩/秋泉帶雨餘)引出深蘿洞口烟(劉方平詩引出白雲/根潺潺漲蘚痕儲光)
(羲詩澗淨緑蘿深杜甫/詩主家隂洞細烟霧)十里暗流聲不㫁(吴筠天柱觀/記泝溪十里)
(登陸而南弄潺湲入崢嶸王勃詩虚巖轉暗流江總詩/空勞流水聲水經注白璧灣清潭鏡澈上則風籟空傳)
(下則泉/響不㫁)行人頭上過潺湲(何遜詩擾擾見行人陶潛詩/空負頭上巾曹植九歌觀流)
(水兮/潺湲)
　　　題王侍御宅
門向滄江碧岫開(杜甫詩柴門不正逐江開范雲詩滄/江路窮此李白詩開窻碧嶂滿拂鏡)
(滄江流王勃文丹梯/碧洞杳㝠林岫之間)地多鷗鷺少塵埃(王維詩冇地竹/林多盧照隣詩)
(迸水驚秋鷺騰沙起狎鷗白居易詩風靜下鷗鷺/禮記前冇塵埃則載鳴鳶楊炯詩瀟灑軼浮埃)緑隂
十里灘聲裏(劉禹錫詩緑蘿隂下到山莊白居易詩眠/松愛緑隂裴迪詩瀨聲喧極浦元稹詩江)
(石夜/灘聲)閒去王家看竹來(孟浩然詩惟冇幽人夜來去世/説王子猷嘗暫寓人空宅住便)
(令種竹曰何可一日無此君又王子猷嘗行過吴中見/一士大夫家極有好竹肩輿徑造竹下諷嘯良久王維)
(詩看竹何須問主人白/居易詩看竹入楊家)
　　　江南
鱗鱗别浦起微波(何遜詩鱗鱗逆去水瀰瀰急還舟陳/羽詩逐溜影鱗鱗謝莊詩凌别浦兮)
(值泉躍杜甫詩别浦落紅蕖曹植賦微/波動而水蟲鳴晉書樂志渟瀾發微波)汎汎輕舟桃葉
歌(詩二子乗舟汎汎其景屈原卜居將汎汎若水中之/鳬乎陸機賦汎輕舟於西川陳子昻詩騖楫漾輕舟)
(王獻之歌桃葉復桃葉渡江不用楫古今樂録桃葉歌/王子敬所作也桃葉子敬妾名白居易詩小妓攜桃葉)
(新歌踏/栁枝)斜雪北風何處宿(朱慶餘詩斜雪微霑砌杜甫/詩急雪舞迴風詩北風其凉)
(雨雪其滂劉刪詩離羣思北風庾信詩御史府中何/處宿竇常詩村店閉門何處宿夜深遥喚渡江船)江
南一路酒旗多(爾雅江南曰揚州杜甫詩正是江南好/風景落花時節又逢君儲光羲詩梧桐)
(開一路李賀詩試問酒旗歌板地今/朝誰是抝花人庾信詩新豐酒逕多)
　　　紫極宫齋後(羣玉集有長沙/紫極宫夜雨詩)
紫府空歌碧落寒(庾信廣成子讃治身紫府問政青丘/駱賓王詩振衣逰紫府盧照隣贈道)
(士詩寳貺幽難識空歌迥易分度人經昔於始青天中/碧落空歌注東方第一天有碧霞遍滿是名碧落李白)
(詩步綱/繞碧落)曉星寥亮月光殘(謝朓詩曉星正寥落晨光復/瀁漭吴均詩曙星海中出曉)
(月山頭下詩匪東方則明月出之光傅休/奕詩皎皎明月光張諤詩旌門曉月殘)一羣白鶴高
飛散(杜甫詩摩霄鶴數羣列仙傳王子喬七月七日於/緱氏山頭乘白鶴而去梁簡文帝賦白鶴至而忘)
(歸詩有/鳥高飛)惟有松風吹石壇(南史陶𢎞景傳性愛松風庭/院皆植松毎聞其響欣然為)
(樂張説詩簷松風送靜李白詩風入松下清孟浩然/詩松風清晝吹盧綸詩放鶴登雲壁澆花繞石壇)
　　韓偓
　　　醉著
萬里清江萬里天(郭璞江賦呼吸萬里吐納靈潮杜牧/詩彭蠡秋連萬里江楚辭隠岷山以)
(清江杜甫詩清江下龍門絶壁無/尺土劉長卿詩洞庭秋水逺連天)一村桑柘一村烟(杜/甫)
(詩村村自花栁潘岳詩桑柘何奕奕謝朓詩桑柘起寒/烟祖詠詩落日桑柘隂遥村烟火起杜甫詩村烟對浦)
(沙/)漁翁醉著無人喚(杜甫詩九秋驚鴈序萬里狎漁翁/栁宗元詩漁翁夜傍西巖宿岑參)
(詩酩酊醉時日正午晉子夜歌歎我當春年無/人相要喚元結詩漫醉人不嗔漫眠人不喚)過午醒
　來雪滿船(岑參詩過午方始飯薛能詩漁舟釣客/醒杜甫詩蹔憶江東鱠兼懐雪下船)
　　　　野塘
　侵曉乗凉偶獨來(北火崔暹傳自出身従官常日宴乃/歸侵曉則與兄弟跪問母之起居杜)
　(甫詩逺夢歸侵曉李頻詩乗凉探暮程温庭筠/詩萬㸃荷珠曉氣凉孟浩然詩清曉因興來)不因魚
　躍見萍開(庾闡詩鼓枻觀魚躍許渾詩水暖魚頻躍朱/超詩滴沼細萍開白居易詩萍開見游魚)
　巻荷忽被微風觸(江總詩池開半巻荷錢起詩巻荷藏/露滴吴均詩皎皎日將上獵獵起微)
　(風杜甫詩微風燕子斜謝/惠連詩風觸楹而轉響)瀉下清香露一杯(白居易詩/荷側瀉清)
　(露李商隠詩殷勤莫使清香透庾信詩定取/流霞氣時添承露盃李白詩興在一盃中)
　　　　寄隣莊道侣
　聞説經旬不啟關(李白詩一去巳十年今來後盈句杜/甫詩追隨不覺晚欵曲動彌旬李白)
　(詩逺公愛康樂/為我開禪關)藥窻誰伴醉開顔(李端詩搗藥夜窻深/陸陲蠡杯銘獨居無)
　(伴杜甫詩走覔南隣愛酒伴李/白詩開顔酌美酒樂極忽成醉)夜來雪壓前村竹(樂府/古詞)
　(夜來冒霜雪劉禹錫詩庭前雪壓松桂叢儲/光羲詩前村酒可賒劉孝威詩棲禽動夜竹)剰見溪南
　幾尺山(白居易上𢎞和尚碑銘爐峯之西虎溪/之南石塔巍巍陶潛詩悠然見南山)
　
御選唐詩巻二十九
　欽定四庫全書
御選唐詩巻三十
　　七言絶句
　　　温庭筠
　　　　河中紫極宫(一統志山西平陽府蒲州古舜都/漢蒲坂縣地隋大業初改河東郡)
　　　　　(唐改蒲州開元中改河中府天寳/初改河東郡乾元中復為河中府)
　昔年曽伴玉真逰(南史張緒傳劉悛之獻蜀栁數株武/帝曰此栁風流可愛似張緒當年李)
　(白詩還須結伴逰神仙傳深山脩道夜冇仙女來獻花/果鼻上有黄珠如粟者玉真也唐書景雲元年作金仙)
　(玉真觀張籍詩掃壇朝玉/真陸陲詩下有真人逰)每到仙宫即是秋(鮑照桐賦/儀丹丘之)
　(瑞羽棲清都之仙宫武后詩望/駕幸仙宫祖詠詩經秋無客到)曼倩不歸花落盡(漢書/東方)
　(朔傳東方朔字曼倩劉孝威詩花開人不歸宋子侯/詩花落何飄揚丁六娘詩寄語落花風莫吹花落盡)滿
　叢烟露月當樓(唐太宗詩珠穿曉露叢杜甫詩烟霏想/桂叢何遜詩墟上生烟露劉鑠詩明月)
　(照高/樓)
　　　鄭谷
　　　　曲江春草(劇談録曲江池本秦時隑州唐開元/中疏鑿為勝境花卉環列烟水眀媚)
　　　　　(都人遊玩盛於/中元上巳之節)
花落江隄簇曉烟(劉孝綽詩花落浮浦出爾雅築土遏/水曰隄白居易詩花簇紫霞英劉孝)
(綽詩翠蓋承朝/景朱旗曳曉烟)雨餘江色逺相連(梁簡文帝詩雨餘雲/稍薄庾信詩雲歸識)
(雨餘岑參詩酒光紅琥珀江色碧琉璃髙適/詩逺色帶孤嶼魏文帝賦草木欝其相連)香輪莫輾
青青草(駱賓王詩香輪騖水珠為網權徳輿詩九華仙/洞七香輪劉銑詩東日如車輪三輾未上坡章)
(碣對月詩璚輪正輾丹霄去銀箭休催/皓露濃廣韻輾輾轉古詩青青河畔草)畱與遊人一醉
眠(孟浩然詩逰人五陵去/岑參詩壚頭耐醉眠)
　　　雪中偶題
亂飄僧舍茶烟濕(庾信詩霜風亂飄葉隂鏗詩春近寒/雖轉梅舒雪尚飄晉書孝武帝紀帝)
(初奉佛法立精舍於殿内引諸沙門以居之杜/牧詩茶烟輕颺落花風韋應物詩夜眠楚烟濕)密灑歌
樓酒力微(雪賦俄而㣲霰零密雪下孫楚雪賦豐隆灑/雪交錯翻紛李逺詩明朝逢舊侣惟擬上歌)
(樓白居易詩驅愁知酒力劉/禹錫詩酒力半酣愁己散)江上晚來堪畫處(鮑照詩/江上氣)
(早寒仲秋始霜雪江淹賦琴柱急兮江上寒杜甫詩晚/來山更碧諸葛亮文乃見江左大山壁立林麓峯巒如)
(畫/)漁人披得一蓑歸(管子漁人入海利在水也陶潛桃/花源記晉太康中武陵漁人溪行)
(忽逢桃花林儲光羲詩長蓑披我襟張志和/漁父歌青篛笠緑蓑衣斜風細雨不須歸)
　　　街西晚歸
御溝春水繞閒坊(古今注長安御溝謂之楊溝植高楊/於其上也亦曰禁溝卓文君白頭吟)
(躞蹀御溝上溝水東西流王褒詩長洲春/水滿臨泛廣川中王建詩騎馬傍閒坊)信馬歸來傍
短牆(岑參詩薄暮垂鞭信馬歸宋子侯詩歸來飲美酒/曹植詩歸來宴平樂杜甫詩隣雞還過短牆來白)
(居易詩妾弄青梅度短/牆君騎白馬傍垂楊)幽榭名園臨紫陌(李乂詩曲榭/迴廊繞澗幽)
(廣韻榭臺榭爾雅有木者謂之榭李白登謝安墩詩我/來酌清波於此樹名園杜甫詩名園依緑水謝莊詩紫)
(陌協笙鏞王勃序近/臨銅陌斜控銀墟)晚風時帶牡丹香(鮑照詩鱗鱗夕/雲起獵獵晚風)
(遒花譜牡丹謂之木芍藥天寳中禁中初重木芍藥得/四本紅紫淺紅通白移植於興慶池沈香亭牡丹譜牡)
(丹出洛陽者為第一自唐以後始盛劉禹錫詩惟有牡/丹真國色花開時節動京城舒元輿牡丹賦英之甚紅)
(鍾於牡丹拔類/邁倫國香欺蘭)
　　韋莊
　　　鄜州遇寒食城外醉吟(元和郡縣志鄜州漢為/上郡雕隂之地後魏改)
　　　　(為鄜州大業初復為上郡武徳元年復舊為/鄜州明一統志陜西延安府鄜州去府一百)
　　　　(八十里荆楚嵗時記去冬節一百五日即有/疾風甚雨謂之寒食吴越春秋闔閭春夏治)
　　　　(於城中秋冬治於城外唐書/白居易傳自號醉吟先生)
滿街楊栁緑絲烟(王融詩緑栁䕃通街梁簡文帝詩楊/栁亂成絲李白詩疎楊挂緑絲岑參)
(詩楊栁/萬條烟)畫出清明二月天(李白詩青㝠倚天開彩錯疑/畫出謝靈運詩屬值清明節)
(榮華感和韶白帖春分後十五日為清明江/淹詩江南二月春蕭慤詩二月鶯聲纔欲㫁)好是隔簾
花樹動(梁簡文帝詩隔簾暎翠篠元稹詩櫻桃花下隔/簾看王融詩花樹雜為錦宗懍詩花樹數重開)
(杜甫詩繫/馬林花動)女郎撩亂送鞦韆(古木蘭詩不知木蘭是女/郎庾信詩南市女郎砧謝)
(偃詩撩亂垂絲昬栁陌岑參詩嶺雲撩亂起古今藝術/圖北方山戎寒食日用秋千為戲以習輕趫者高無際)
(鞦韆賦序漢武後庭之戲本云千秋祝夀之/詞語譌為秋千後人不本其意乃造此字)
　　　幽居春思(禮記幽居而不淫曹/植詩春思安可忘)
緑暎紅藏江上村(傅休奕蓮歌緑葉暎長波白居易栁/詩緑暎杏園池綦毋潛詩花藏溪路)
(遥李涉詩春雨/蕭蕭江上村)一聲雞犬似仙源(世説王仲宣既葬文/帝顧語同逰曰王好)
(驢鳴各作一聲以送之李賀詩雄雞一聲天下白陶潛/桃花源記阡陌交通雞犬相聞孟浩然詩秦人辨雞犬)
(宋之問詩未窺仙源極獨進野人/船王維桃源行不辨仙源何處尋)閉門盡日無人到(陳/書)
(沈炯傳恒閉門却埽無所交逰程曉詩閉門避暑卧後/漢書和帝紀初令伏閉盡日注伏日盡日閉不干他事)
(祖詠詩蘭/若無人到)翠羽春禽滿樹喧(宋玉神女賦眉如翠羽王/褒詩春禽羣嬉梁元帝春)
(日篇日日春禽變杜甫詩幽花欹滿樹/小水細通池元稹詩滿樹狂花滿樹風)
　　杜荀鶴
　　　溪興(李白詩雖然剡溪/興不異山隂時)
山雨溪風巻釣絲(張正見詩山雨濕苔碑宋之問詩山/雨初含霽㑹稽記漢鄭𢎞嘗采薪得)
(一遺箭頃有人覔𢎞還之問何所欲𢎞識其神人曰嘗/患若耶溪載薪為難願旦南風暮北風後果然故若耶)
(溪風至今猶然杜甫詩溪風為颯然詩其/釣維何維絲伊緡岑參詩蘆花冐釣絲)瓦甌蓬底獨
斟時(韓非子瓦器至賤也不漏可盛酒方言罃甈謂之/盎自闗而西謂之盆其小者謂之升甌廣韻甌瓦)
(器杜牧詩何如釣船雨蓬底睡/秋江孔徳紹詩對酒時獨斟)醉來睡著無人喚(白居/易詩)
(醉來枕麴貧如富杜甫詩客睡何曽著王建/詩枕弓睡著待水生晉子夜歌無人相要喚)流下灘前
也不知(淮南子循流而下易以至鮑照吴歌但觀流水/還識是儂流下杜牧詩前灘急夜響張籍詩家)
(在城邊/亦不知)
　　趙嘏
　　　尋僧(李端詩尋/僧雪滿船)
斜日横牕起暗塵(何遜詩斜日照安流辛徳源詩牕中/斜日照梁簡文帝秋晚詩促隂横隠)
(壁長暉斜度牕徐伯陽詩藹藹日暮紅塵/起蘇味道詩暗塵隨馬去眀月逐人來)水邊門户閉
閒春(范雲詩盈盈一水邊隂鏗詩池如洛水/邊禮記出入門户王勃詩春日賦閒居)千竿竹裏
花枝動(白居易池上篇有竹千竿李白詩竹裏無人聲/杜甫詩美花多暎竹劉孝威詩隔牆花半隠猶)
(見動/花枝)只道無人似有人(易閴其無人南史傅昭傳袁粲/嘗經昭户輒歎曰經其户寂若)
(無人披其帷其人斯在豈非名賢禮記入虚如有/人屈原九歌若有人兮山之阿披薜蘿兮帶女蘿)
　　　江樓書感(謝靈運詩繫纜臨江樓漢書藝文/志哀樂之心感而歌詠之聲發)
獨上江樓思渺然(王昌齡詩烽火城西百尺樓黄昏獨/上海風秋武元衡詩春風獨上望京)
(樓案白居易冇江樓聞砧詩何劭詩/渺然心緜邈孟浩然詩林端意渺然)月光如水水如天
(詩匪東方則明月出之光謝朓詩西户月光入温庭筠/瑶瑟怨碧天如水夜雲輕張融海賦東西無里南北如)
(天/)同來翫月人何在(李白詩好與雁同來三輔黄圖影/娥池武帝鑿以翫月韋應物詩蹔)
(輟觀書夜還題翫月詩孟浩然詩獨步人何在漢書原/涉傳拜天水太守長安敗諸假號起兵聞涉名爭問原)
(尹何在/拜謁之)風景依稀似去年(晉書王導傳風景不殊宋孝/武帝詩粤值風景和劉禹錫)
(詩宋臺梁館尚依稀岑參花樹歌今/年花似去年好去年人到今年老)
　　　李侍御歸炭谷山居同宿華嚴寺(通志太乙谷/在終南山下)
　　　　(有太乙祠亦名炭谷又樊川在府城/南二十里唐建華嚴寺改名華嚴川)
家在青山近玉京(常建詩故人家在桃花岸高士傳韓/順賛寧極青山古詩夕宿青山郭五)
(星經天上白玉京黄金闕靈樞金景/内傳上界玉京注玉京無為天也)白雲紅樹滿歸程
(詩英英白雲張正見詩白雲凝絶嶺謝朓詩紅樹/巖舒青莎水被岑參詩醉眠鄉夢罷東望羨歸程)相逢
一宿最高寺(越謡歌君乗車我戴笠他日相逢下車揖/詩傅一宿曰宿再宿曰信莊子止可以一)
(宿而不可以久處栁宗元詩/歩登最高寺蕭散任疎頑)半夜翠微泉落聲(耿湋詩/雲開半)
(夜千村靜爾雅釋山未及上曰翠微疏未及頂上在傍坡/陀之處名翠㣲孔徳紹詩棲息翠㣲嶺王勃詩逺近聴)
(泉/聲)
　　李拯(字昌時隴西人咸通末登/進士第累遷考功郎中)
　　　退朝望終南山
紫宸朝罷綴鵷鸞(職官分紀紫宸殿者漢之前殿周之/路寢雍録高宗咸亨元年改蓬萊宫)
(為含元殿含元之北為宣政宣政之北為紫宸古樂府/當須宴朝罷莊子南方有鳥其名鵷雛注鸞鳯之屬包)
(何詩鴈序/入鵷鸞)丹鳳樓前駐馬看(雍録大明宫南端門名丹/鳳鮑照詩鳳樓十二重四)
(户八綺牕顧况詩火樹鳳/樓前庾信詩逢花駐馬看)惟有終南山色在(福地記終/南山北去)
(長安城八十里陶/潛詩山色日夕佳)晴明依舊滿長安(潘岳賦㣲雨新晴/六合清朗劉長卿)
(詩晴明分衆容舊唐書中宗紀復國號依舊為唐漢書/地理志京兆尹縣長安高帝五年置謝朓詩灞涘望長)
(安/)
　　裴夷直
　　　夜意
蕭疎盡地林無影(謝惠連詩蕭疎野趣生孔徳紹詩遥/瞻盡地軸温庭筠詩閣上見林影月)
(中聞澗聲魏澹/詩雲度時無影)浩蕩連天月有波(楚辭心飛揚兮浩蕩/梁郊廟歌辭懷忽慌)
(瞻浩蕩梁元帝詩并海連天合不開漢書郊/祀志月穆穆以金波獨孤及文賦詩於月波)獨立空亭
人睡後(楚辭表獨立兮山之上晉書謝鯤傳鯤避地豫/章常行經空亭中夜宿儲光羲詩薄暮入空亭)
(白居易詩食飽牕間新/睡後脚輕林下獨行時)洛橋風便水聲多(一統志天津/橋在河南府)
(城外西南架洛水隋煬帝建即唐人所謂洛橋也盧照/隣詩誰能借風便江總詩罕有知音者空勞流水聲劉)
(孝綽詩夜/水聲帷薄)
　　薛能
　　　老圃堂
邵平瓜地接吾廬(史記蕭相國世家邵平者故秦東陵/侯秦破後為布衣種瓜於長安城東)
(名勝志邵平瓜田在舊長安城東門外今長安縣之/西北盧照隣詩地接神仙磵陶潛詩吾亦愛吾廬)榖
雨乾時偶自鋤(孝經緯清明後十五日斗指辰為榖雨/孟浩然詩春逢榖雨晴杜甫詩田家望)
(望惜雨乾又/葵荒欲自鋤)昨日春風欺不在(古雜曲歌辭春風一夜/入閨闥楊花飄蕩落南)
(家髙爽詩若/人不在兹)就牀吹落讀殘書(司馬相如賦遂頽而就/牀庾信詩隠士一牀書)
(李白詩片片吹落春風香劉眘虚詩/深栁讀書堂王勃詩玉架殘書隠)
　　　宋氏林亭
地濕莎青雨後天(荀子平地若一水就濕也張均詩長/沙卑濕地子虚賦薜莎青薠注莎即)
(今青莎草虞世南奉和幽山雨後詩雨/歇連峯翠皇甫松大隠賦鼉鳴雨天)桃花紅近竹林
邊(陶潛桃花源記忽逢桃花林謝靈運詩山桃發紅萼/王維桃源行近入千家散花竹孟浩然詩清風在竹)
(林劉長卿詩/瀑布懸林邊)行人本是農桑客(費昶詩行人早旋返曹/植七步詩本是同根生)
(漢書食貨志務民於農桑後漢書仲長統傳/急農桑以豐委積韓非子傭客致力而疾耕)記得春深
欲種田(春渚紀聞春候己深而林花未放漢書食貨志/民受田嵗耕種者為不易拾遺記崑崙山有芝)
(田數百頃羣/仙種耨焉)
　　杜牧
　　　朱坡
烟深苔巷唱樵兒(嵗華紀麗栁籠門巷之晴烟戴叔倫/詩陋巷無車轍烟蘿總是春别賦或)
(春苔兮始生廬照隣詩狹徑聞樵唱杜甫/詩谷口樵歸唱張率詩歌兒流唱聲欲清)花落寒輕倦
客歸(謝朓詩鳥散餘花落吴均詩花落夜霏霏張説詩/酒著訝寒輕白行簡賦寒輕而猶未為霜陸機詩)
(余本倦逰客何遜詩君/隨結客去我乃倦逰歸)藤岸竹洲相掩暎(庾信詩寒藤/抱樹疎杜甫)
(詩囘䇿匪新岸所攀仍舊藤謝朓詩丹藤繞新竹入越/記竹洲栁岸畧如苕霅薛道衡賦掩暎玲瓏權徳輿詩)
(日斜門/掩暎)滿池春雨鸊鵜飛(白居易詩雪擁衡門水滿池/劉禹錫詩樹滿蒼苔葉滿池)
(韋應物詩舟泊南池雨夏侯湛賦含春雨以濯莖庾信/文春雨潤木本草鸊鵜水鳥也大如鳩鴨脚連尾不能)
(陸行常在水中岑/參詩青雲羨鳥飛)
　　　江南春
千里鶯啼綠暎紅(史記秦始皇紀金城千里漢書髙祖/紀決勝千里之外梁簡文帝詩鶯啼)
(春欲駛何胥詩鶯啼落春後謝靈/運詩原隰荑緑栁墟囿散紅桃)水村山郭酒旗風(諸/葛)
(穎詩遥村含水氣謝朓詩還望青山郭李白詩下望青/山郭韓子宋人有沽酒懸幟甚高斗概甚平曹植詩仰)
(酒旗之景曜崔日用詩菊/汎延齡酒蘭吹解愠風)南朝四百八十寺(舊唐書音/樂志梁史)
(稱太樂令彭雋齎曲項琵琶就帝飲則南朝似無曲項/者劉長卿詩南朝古木向人秋珊瑚鈎詩話杜牧詩云)
(南朝四百八十寺帝王所都而四百八/十寺當時以為多侈其樓閣臺殿焉)多少樓臺烟雨
中(孟浩然詩花落知多少隂鏗詩雲裏起樓臺傅縡詩/樓臺宛轉曲皆通鮑照詩烟雨交將夕隋煬帝湖上)
(栁詩烟雨/更相宜)
　　　長安晴望
翠屏山對鳳城開(天台山賦搏壁立之翠屏唐明皇詩/翠屏千仞合李白詩千里碧山對沈)
(佺期詩棲烏半下鳳城來王維詩春深/五鳳城沈佺期詩東山朝日翠屏開)碧落揺光霽後
來(翟楚賢碧落賦體貌皎鏡是開碧落盧照隣詩川光/揺水箭儲光羲詩凉氣生霽後鮑至詩岸暗水光來)
囘識六龍巡幸處(易時乗六龍以御天稽康詩乗雲駕/六龍書五載一巡守蔡邕獨㫁天子)
(車駕所至臣民以/為僥幸故曰幸)飛烟閒繞望春臺(衛恒𨽻勢庭燎飛/烟梁元帝霧詩却)
(望若飛烟又烟繞鳳凰樽宋/之問詩青旗遥倚望春臺)
　　　贈朱道靈
劉根丹篆三千字(後漢書方術傳劉根者潁川人也隠/居嵩山中諸好事者自逺而至就根)
(學道隋書潘徽傳華垂丹篆張正見詩/鳳書下丹篆書㫁程邈為𨽻書三千字)郭璞青囊兩巻
書(晉書郭璞傳郭璞字景純河東聞喜人冇郭公者客/居河東精於卜筮璞従之受業公以青囊中書九巻)
(與之由是遂洞五行天文卜/筮之術禳災轉禍通致無方)牛渚磯南謝山北(晉書温/嶠傳於)
(武昌至牛渚磯水深不可測唐書李白傳白晚好黄老/渡牛渚磯至姑孰悦謝家青山欲終焉入蜀記姑孰溪)
(東南數峯如黛蓋青山也青/山南小市冇謝𤣥暉故宅基)白雲深處有巖居(詩英英/白雲傅)
(休奕詩白雲翩翩翔天庭王昌齡詩深處不可挹韓詩/外傳巖居穴處而王侯不能與爭名論衡上古巖居穴)
(處/)
　　　清明(孝經緯春分後十五日斗指乙為清明/三月節萬物至此皆潔齊而清明矣)
清明時節雨紛紛(提要録清明雨為杏花雨月令廣義/河朔人謂清明雨為潑火雨杜甫詩)
(好雨知時節禇彦囘/賦雲紛紛而夾轉兮)路上行人欲㫁魂(范雲詩不覩行/人跡梁簡文帝)
(詩草合行人疎宋子/問詩看山欲㫁魂)借問酒家何處有(陶潛詩借問衰/周來幾人得其)
(趣古樂府調笑酒家胡/孟浩然詩潯陽何處邊)牧童遥指杏花村(莊子黄帝將/見大隗於具)
(茨之山方明為御昌寓參乗塗遇牧馬童子詩詁朱陳/村有杏花一百二十里池州府志府城秀山門外杏花)
(村杜牧/詩即此)
　　　漢江(山海經嶓冡之山漢水出焉東南流注於/江書嶓冡導漾東流爲漢水經注如淳曰)
　　　　(北人謂漢水為沔水蓋與沔合也/至漢中為漢水是互相通稱矣)
溶溶漾漾白鷗飛(沈約詩溶溶紛上馳宋之問詩漾/漾潭際月鮑照詩翻浪揚白鷗)緑
淨春深好染衣(韓愈詩緑淨不可唾韋述詩是時春/尚深司空曙詩衣巾半染烟霞氣)南
去北來人自老(俞坦之詩雁已多南去吴均賦風凄/凄而北來陳子昂詩無為空自老)夕
陽長送釣船歸(爾雅山西曰夕陽注暮乃見日張均詩/嵐氣夕陽沈庾信詩高荷沒釣船岑參)
(詩桑葉隠村户/蘆花暎釣船)
　　　山行
逺上寒山石徑斜(王之渙詩黄河逺上白雲間謝靈運/詩桂樹凌寒山水經注石徑崎嶇人)
(跡裁交戴叔倫詩/謝相園西石徑斜)白雲深處有人家(江淹賦手接白雲/張正見詩惟當逺)
(人望知在白雲中白居易詩野烟深/處夕陽中儲光羲詩深谷有人家)停車坐愛楓林晚
(潘岳賦憑脩坂兮停車拾遺記頻斯國有大/楓木成林阮藉詩湛湛長江水上有楓樹林)霜葉紅於
二月花(謝靈運詩曉霜楓葉丹隂行光詩山棠紅葉下/張正見詩秋葉奪粧紅庾信春賦二月楊花滿)
(路/飛)
　　　秋夕
銀燭秋光冷畫屏(梁元帝詩銀燭含朱火唐太宗詩秋/光澹紫宫東觀漢記宋𢎞嘗燕見御)
(坐新施屏風畫列女帝數顧視之/江淹空青賦曲帳畫屏素女彩扇)輕羅小扇撲流螢(梁/武)
(帝𢷬衣詩輕羅飛玉腕弱袖低紅粧傅咸扇賦揺/輕扇之苒弱權徳輿詩流螢與落葉秋晚共紛紛)天匕階
夜色凉如水(王纉詩巍巍天階亦降列宿劉長卿詩夜/色帶江白杜甫詩天氣凉如秋李賀詩新)
(翠舞衿/淨如水)卧看牽牛織女星(爾雅河鼓謂之牽牛荆州星/占織女一名天女荆楚嵗時)
(記七夕為織女牽牛聚㑹之日戴徳云此日也織女/東向葢言星也華山畿牽牛語織女離淚溢河漢)
　　陳陶
　　　朝元引(雍録長生殿齋殿也有事/於朝元閣則齋沐於此殿)
帝燭熒煌下九天(唐太宗詩盤花捲燭紅徐彦伯詩熒/煌台座深漢書郊祀志九天巫祝九)
(天師古注九天謂中央鈞天東方蒼天東北旻天北方/𤣥天西北幽天西方皓天西南朱天南方炎天東南陽)
(天也太陽經九天一為中天二為羡天三為従天四為/更天五為粹天六為廊天七為減天八為沈天九為成)
(天/)蓬萊宫曉玉爐烟(地理志上都大明宫在禁苑東南/南接京城之北面西接京城之東)
(北隅本永安宫貞觀八年置九年正月改大明宫高宗/厭西内湫濕龍朔二年始大興葺改曰蓬萊宫梁簡文)
(帝詩爐烟入斗帳元稹/詩執陪仙仗引爐烟)無央鸞鳳隨金母(霍去病琴歌/國家安寧樂)
(無央兮傅咸詩鸞鳳眷儀戢翼函林空/洞靈章經衆聖集琳宫金母命清歌)來賀薫風一萬
年(左傳今兹吾又將來賀不惟此行也舜南風歌南風/之薫兮可以解吾民之愠兮詩虎拜稽首天子萬年)
(魏武帝詩但當/愛氣夀萬年)
　　　二
正殿雲開露冕旒(漢書金日磾傳數臨正殿延見羣臣/班固西都賦爾乃正殿崔巍層搆厥)
(高臨乎未央後漢書袁紹傳曠若開雲見日杜甫詩雲/移雉尾開宫扇大戴禮古者冕而前旒所以蔽明也漢)
(官儀周冕與古冕畧等周加垂旒天子前後垂真白珠/各十二王維詩九天閶闔開宫殿萬國衣冠拜冕旒)
下方珠翠壓鼇頭(張九齡白羽扇賦彼鴻鵠之弱羽出/江湖之下方潘岳西征賦絡甲乙以)
(珠翠王融詩輕露泫珠翠列子渤海之東冇大壑焉其/中有五山無所連著嘗隨波上下帝使巨鼇十五舉首)
(而戴之姚合詩蓬/萊宫殿壓鼇頭)天雞唱罷南山曉(𤣥中記桃都山上/冇大樹名曰桃都)
(上有天雞日初出照此樹天雞即鳴天下雞皆隨之李/白詩半壁見海日空中聞天雞括地志終南山一名南)
(山崔顥詩山/殿朝陽曉)春色先歸十二樓(謝朓詩春色滿皇州梁/簡文帝詩春色暎宫來)
(岑參詩長安雪後似春歸漢書郊祀志方士冇言黄帝/時為五城十二樓以候神人於執期名曰迎年吴均詩)
(雍臺十二樓/樓樓欝相望)
　　　竹
不厭東溪緑玉君(韓溉竹詩王孫不厭滿庭栽宋之問/緑竹引青溪緑潭潭水側脩竹嬋娟)
(同一色洛陽名園記疎筠琅玕如碧玉椽晉書王徽之/嘗寄居空宅中便令種竹或問其故徽之但嘯詠指竹)
(曰何可一日/無此君耶)天壇雙鳳有時聞(白居易詩嵩山歸路逺/天壇韓詩外傳黄帝時)
(鳯凰棲帝梧桐食帝竹實栁宗元竹詩秪應更使伶倫/見寫盡雌雄雙鳳凰永嘉記仙壇竹葳蕤青翠風來動)
(音自成/宫商)一峯曉似朝仙處(王昌齡詩逺勢一峯出劉長/卿詩曽是朝百靈亦聞㑹羣)
(仙/)青節森森倚絳雲(李嶠竹詩青節動龍文秦韜玉竹/詩削玉森森幽思清庾信詩南宫)
(生絳雲盧照隣/詩方壇聚絳雲)
　　李郢
　　　南池
小男供餌婦搓絲(李商隠詩小男方嗜栗傅休奕詩釣/竿何冉冉甘餌芳且鮮列子獨繭絲)
(為綸芒鍼為鈎荆篠為竿剖粒為餌詩其釣維何維/絲與緡又之子于釣言綸之繩疏繩以生絲為之)溢
榼香醪倒接䍦(廣韻榼酒器也杜甫詩準擬醉香醪白/居易詩香醪小瓷榼晉書山簡傳每臨)
(高陽池未嘗不大醉而還時人為/之歌曰時時能騎馬倒著白接䍦)日出兩竿魚正食(杜/牧)
(詩兩竿日出溪橋上/李白詩垂竿待魚食)一家歡笑在南池(白居易詩府中/歡笑勝尋醫)
　　　洞靈觀流泉
石上苔蕪水上烟(慧標詩石磴染新苔鄭谷詩松上閒/雲石上苔楊炯青苔賦白露下蒼苔)
(蕪王臺卿詩水上結秋隂/梁簡文帝詩水烟浮岸起)潺湲聲在觀門前(楚辭觀流/水兮潺湲)
(謝靈運詩石淺水潺湲王昌齡詩山觀空/虚清淨門鄭谷白鶴觀詩門前衆水分)千巖萬壑分
流去(晉書顧愷之傳千巖競秀萬壑爭流鮑照詩千巖/盛阻積萬壑勢迴縈司馬相如上林賦浩浩乎八)
(川分流相背而異態成公/綏賦川瀆浩瀚而分流)更引飛花入洞天(王勃詩何/如山水路)
(對面即飛花李白詩緑蘿飛花覆烟草茅君内傳大天/之内有地之洞天三十六所乃真仙所居李白詩靈書)
(藏洞/天)
　　　聴劉尊師彈琴
曽逰清海獨聞蟬(五代史職方考廣州曰清海韋應/物詩去嵗郊園别聞蟬在蘭省)又
向空中夜聴泉(陶𢎞景傳空山霜滿髙烟平宋之問詩/空山惟習靜中夜寂無喧國史補李沂)
(公好琴其絶代者一名響泉樂府詩集琴集曰三峽流/泉晉阮泉所作也李端詩泉聲宜逺聴入夜對支公)
不似齋堂人靜後(崔塗詩聲絶朝齋後杜甫詩虚/白高人靜又愛汝玉山草堂靜)秋聲
長在七條絃(顔之推詩歴亂起秋聲廣韻琴五絃曰宫/商角徴羽文王増二絃曰少宫少商裴夷)
(直詩殷勤封在七條絲崔/珏詩七條絃上五音寒)
　　陸龜䝉
　　　自遣詩(本集自序自遣詩者震澤别業之所作/也百端興懐因作四句詩三十絶絶各)
　　　　(有意既曰自遣/亦何必題為)
花瀨濛濛紫氣昏(原注紫花瀨在顧渚步常建詩翳泉/花濛濛關令内傳關令登樓四望見)
(東極有紫氣西邁宋之問詩露/裛千花氣岑參詩終日氣昬昬)水邊山曲更深村(范雲/詩盈)
(盈一水邊宋孝武帝詩山曲䝉/幽雨白居易詩村深絶賓客)終須揀取幽棲處(謝靈/運詩)
(資此永幽棲杜甫詩幽棲地僻/經過少祖詠詩梅福幽棲處)老檜成雙便作門(爾雅/栢葉)
(松身曰檜劉長卿詩/雙檜蒼然古貌奇)
　　　二
醖得秋泉似玉容(酒經醖以稷麥以成醇醪杜預酒論/重醖醇醴沃土泉清王褒詩秋泉帶)
(雨餘張籍酒詩一瓶顔色似秋泉神異經西/北荒中有玉饋之酒酒泉注焉酒美如玉)比於雲液
更應濃(本草雲液雲母也吴筠賦滴乃雲華之液劉孝/儀謝賜酒啟壺開玉液庾信詩懸知春酒濃)
思量北海徐劉輩(元稹詩閒坐思量小來事後漢書孔/融傳為北海相好士賓客日盈其門)
(常歎曰坐上客恒滿尊中酒不空吾無憂矣魏志徐邈/傳魏國初建為尚書郎時科禁酒而邈私飲至於沈醉)
(晉書劉伶傳天生劉伶以酒/為名一飲一斛五斗解酲)枉向人間號酒龍(史記留/侯世家)
(願棄人間事語林蔡邕飲酒乃至/一石常醉在路上卧名曰醉龍)
　　　三
偶然攜稚看微波(韓翃詩時攜幼稚諸峯上閒濯鬚眉/一水濱曹植詩託㣲波而通辭又㣲)
(波動而/水蟲鳴)臨水春寒一倍多(楚辭登山臨水送将歸李嶠/詩曉來何處低臨水杜甫詩)
(春寒花較遲法苑珠林春月寒/多杜牧詩應見離心一倍多)便使筆精如逸少(江淹/别賦)
(淵雲之墨妙嚴樂之筆精李白王右軍詩掃素寫道經/筆精妙入神晉書王羲之傳字逸少善𨽻書為古今之)
(冠論者稱其筆勢以為/飄若浮雲矯若驚龍)懶能書字換羣鵞(晉書王羲之/傳山隂有一)
(道士養好鵞羲之往觀焉意甚悦固求市之道士云為/寫道徳經當舉羣相贈耳羲之欣然寫畢籠鵞而歸)
　　　懐宛陵舊逰(漢書地理志丹陽郡縣宛陵元和/志漢置丹陽郡治宛陵晉置宣城)
　　　　(郡治宛陵一統志寧國府附郭/宣城縣本漢丹陽郡宛陵縣)
陵陽佳地昔年逰(一統志陵陽山在寧國府城内岡巒/盤屈孤峯秀拔爲一郡之鎮謝朓詩)
(江南佳麗地梁武帝賦實散賞/之佳地孟浩然詩曽是昔年逰)謝朓青山李白樓(宋書/謝朓)
(傳隆昌初除祕書丞未拜仍轉中書郎出為宣城太守/謝朓詩還望青山郭李白詩謝朓己沒青山空一統志)
(青山在太平府城東三十里齊宣城太守謝朓嘗築室/於山南又名謝公山唐書李白傳晚好黄老渡牛渚磯)
(至姑孰悦謝家青山欲終焉西浮籍/采石山在牛渚之北謫仙樓在焉)惟有日斜溪上思
(顔延之曲水詩序情盤景遽歡洽日斜劉長卿/詩日斜江上孤帆影王維詩溪上人家凡幾家)酒旗風
影落春流(白居易詩風颺酒旗斜杜牧詩水村山郭酒/旗風梁元帝詩風横旗影浮謝朓宣城郡内)
(登望詩山積陵陽/阻溪流春榖泉)
　　　和襲美春夕陪崔諫議櫻桃園宴
佳人芳樹雜春蹊(吴邁逺詩佳人愛華景江孝嗣詩芳/樹似佳人王融詩復此佳麗人含情)
(結芳樹史記李廣傳桃李不言下自成/蹊王筠詩穠華春發彩桃李下成蹊)花外烟濛月漸
低(隂鏗詩花月分牕進何遜詩濛濛夕/烟起儲光羲詩歌舞留人月易低)幾度艷歌清欲
轉(子夜歌朱口發艷歌袁/山松歌賦清氣獨轉)流鶯驚起不成棲(上官儀詩/曉樹流鶯)
(滿庾信詩管聲驚百鳥祖珽詩乍見驚鷗起禽經/陸鳥曰棲水鳥曰宿王維聴宫鶯詩隠葉棲承露)
　　雍陶
　　　韋處士郊居
滿庭詩境飄紅葉(梁元帝賦召司烜而照夜觀執珪而/滿庭庾信詩霜風飄亂葉錢起詩村)
(落通白雲茅/茨隠紅葉)繞砌琴聲滴暗泉(梁武帝詩吟蟲繞砌鳴/薛道衡賦水逶迤而繞)
(砌劉長卿詩琴聲宜夜䦨韋應物詩白雲埋/大壑隂崖滴夜泉張九齡詩連圻觸暗泉)門外晚晴
秋色老(史記陳丞相世家門外多有長者車轍何遜詩/褰裳對晚晴李白詩人烟寒橘柚秋色老梧桐)
萬條寒玉一溪烟(謝朓詠莵絲詩爛熳己萬條連緜復/一色岑參詩栁葉萬條烟杜陽雜編)
(唐盧萬有寳瑟數十内有寒玉響泉之/號李白詩飲彼石下流結蘿宿溪烟)
　　　城西訪友人别墅
灃水橋西小路斜(書灃水攸同疏灃水出扶風鄠縣東/南北過上林苑入渭梁元帝詩日暮)
(徙倚渭橋西正見流月與雲齊杜甫詩山園/細路髙儲光羲詩斜路豈不捷渚田豈不肥)日髙猶未
到君家(唐太宗詩心隨朗日髙晉書劉驎之傳車/騎將軍桓冲嘗到其家驎之於樹條桑)村園
門巷多相似(杜甫詩農務村村急又田園須蹔往後漢/書郎顗傳公府門巷賓客填集文中子門)
(巷果木必方列曰無茍亂也梁簡文帝采/蓮曲桂楫蘭橈浮碧水江花玉貌兩相似)處處春風枳
殻花(李白詩日暮紫鱗躍圓波處處生説苑春風風人/春雨雨人本草枳殻生商州川谷九月十月采子)
(名枳/實)
　　崔塗
　　　放鷓鴣(禽經隨陽越雉鷓鴣也飛必南翥/鷓鴣白黒成文其鳴自呼象小雉)
秋入池塘風露㣲(耿韋詩夜雪入秋渚孤城連貴池謝/靈運詩池塘生春草韓愈詩風露氣)
(入秋堂凉杜甫詩/宫殿風㣲燕雀髙)曉開籠檻看初飛(張説詩寒更催玉/漏曉色御前開禰)
(衡鸚鵡賦順籠檻以俯仰闚户/牖以踟蹰丘遲詩巢空初鳥飛)滿身金翠畫不得(杜甫/詩五)
(花散作雲滿身梁簡文帝詩故條雜新實金翠共含霜/曹植洛神賦戴金翠之首飾綴明珠以耀軀張籍詩閒)
(憐雛鶴/偏能畫)無限烟波何處歸(江總詩日向烟波長唐太宗/詩烟波澄舊碧劉禹錫詩鸞)
(飛逺樹/歸何處)
　　喻鳬
　　　憶友人
銀地無塵金菊開(王勃序因金穴而開銀地陸機賦圅/夏無塵白居易詩蕊折金英菊花飄)
(雪後蘆又花開/叢菊傍疎籬)紫梨紅棗墮莓苔(尹喜内傳老子西逰/省太真王母共食碧)
(桃紫梨左思蜀都賦紫梨津潤本草紅藍棗一名丁香/柿庾肩吾上巳詩踊躍頳魚出參差紅棗浮異苑天台)
(山有莓苔之險杜/甫詩隨意坐莓苔)一泓秋水一輪月(杜甫火詩羅落沸/百泓根源皆萬古)
(莊子秋水時至百川灌河參同契注/縳住青山萬頃雲撈出碧潭一輪月)今夜故人來不來
(庾信詩今夜長門月應如晝日明古詩故人心尚爾孟/浩然詩之子期宿來孤琴候蘿徑崔駰逹㫖或重聘而)
(不/來)
　　胡曽(邵陽人咸通中舉進士/不第嘗為漢南從事)
　　　西園(魏文帝芙蓉池詩逍遥步西園曹植/公讌詩清夜逰西園飛葢相追隨)
月滿西園夜未央(古詩三五明月滿四五蟾兎缺杜甫/詩孤月當樓滿詩夜如何其夜未央)
(魏文帝詩星漢/西流夜未央)金風不動鄴天凉(李密詩金風蕩佳節/潘岳賦於是惠風動)
(冲氣和王粲詩歌舞入鄴城注魏/郡冇鄴城白居易詩人健得天凉)髙情公子多秋興(謝/靈)
(運詩高情屬天雲白居易詩碧嵩看雪助髙情曹植公/讌詩公子敬愛客終宴不知疲注公子謂文帝時為五)
(官中郎將潘岳秋興賦序/於時秋也故以秋興命篇)更令詩人入醉鄉(楚辭竊慕/詩人之遺)
(風兮漢書司馬相如贊詩人之賦麗以則唐書王績傳/采杜康儀狄以來善酒者為譜醉鄉記以次劉伶酒徳)
(頌段成式詩若爲蕭史通/家客情願扛壺入醉鄉)
　　　武陵溪(後漢書南蠻傳秦昭王置黔中郡漢興/改爲武陵陶潛桃花源記晉太康中武)
　　　　(陵人捕魚爲業縁/溪行忘路之逺近)
一溪春水徹雲根(李白詩一溪初入千花明王褒碑銘/桃花春水靈草孤洲張協詩雲根臨)
(八/極)流出桃花片片新(陶潛桃花源記忽逢桃花林夾岸/數百步中無雜樹張祜詩輕將玉)
(杖敲花片梁元帝/詩花新摘未舒)若道長生是虛語(莊子無勞汝形無/揺汝精乃可以長)
(生江淹書仁不可恃義不/可依謂徒虚語乃今知之)洞中爭得有秦人(陶潛桃花/源記山有)
(小口便捨船徙口入其中往來種作男女衣著悉如外/人自云先世避秦時亂率妻子邑人來此絶境李白詩)
(秦人如舊識/出户笑相迎)
　　曹唐
　　　小遊仙詩
玉簫金瑟發商聲(三十國春秋凉州有赤玉簫白玉笛/李百藥笙賦挫玉簫之清管江淹詩)
(白露滋金瑟公羊傳注聞/商聲則使人方正而好義)桑葉乾枯海水清(詩隰桑有/阿其葉有)
(那梁簡文帝詩競采春桑葉蔡琰胡笳十八拍塞上黄/蒿兮枝枯葉乾神仙傳麻姑云接侍以來己見東海三)
(為桑田向到蓬萊水清/淺於往者㑹時畧半也)淨掃蓬萊山下路(魏志管寧傳/注焦先自作)
(一蝸牛廬淨掃其中營木為牀漢書郊祀志蓬萊方丈/瀛洲此三神山者相傳在渤海中綦毋潛詩黄昏半在)
(山下路却聽/鐘聲連翠㣲)畧邀王母話長生(陳子昂詩還疑赤松子/天路坐相邀穆天子傳)
(觴西王母於瑶池之上老子深根固祗/長生久視之道江淹詩採藥好長生)
　　　二
海水西飛照柏林(蔡邕樂府海水知天寒舊唐書李密/傳崑山火烈海水羣飛江總詩憶昔)
(相期柏/樹林)青雲斜倚錦雲深(歸藏蒼帝起青雲扶日成公/綏雲賦繡文錦章張正見詩)
(鷲嶺白雲深賈島/詩雲深不知處)水風暗入古山葉(庾肩吾詩窻含度/水風杜甫詩野花)
(山葉銀釵並岑參/詩九月山葉赤)吹㫁步虚清磬音(岑參詩北風吹㫁/天山草樂府解題)
(步虛詞道家曲也備言衆仙縹緲輕舉之事岑參宿仙/逰寺詩夜來聞清磬後漢書禮儀志注磬音調則民道)
(得/)
　　　三
方士飛軒駐碧霞(史記秦始皇紀悉召文學方術士甚/衆欲以興太平方士欲練以求奇藥)
(江淹詩方士鍊玉液陶𢎞景水仙賦飛軒引鳳逰駢駕/鴻度人經注東方第一天有碧霞遍滿是名碧落李白)
(題元丹丘山居詩羨君/無紛喧髙枕碧霞裏)酒寒風冷月初斜(世説桓南郡/被召船泊荻)
(渚王大往看桓桓為設酒不能冷飲頻語左右令温酒/來温子昇詩肅肅暮風冷何遜詩房櫳月影斜南史江)
(泌傳泌夜讀書隨月/光光斜則握巻升屋)不知誰唱歸春曲(薛正曜詩歌曲/唱流風岑參詩)
(長安雪後/似春歸)落盡溪頭白葛花(洞㝠記麗娟於芝生殿唱/迴風之曲庭中花皆翻落)
(王維詩相待虎溪頭杜甫詩韶/州白葛輕王維詩葛花消酒毒)
　　　四
笑擎雲液紫瑶觥(張憲詩蓮花玉杯雙手擎劉孝綽啟/松子玉漿衛卿雲液沈佺期詩御席)
(瑶觥/落)共請雲和碧玉笙(漢武帝内傳王母命侍女董雙/成奏雲和之笙説文舜祠之下)
(得笙白玉為管劉孝/威詩浮丘侍玉笙)花下偶然吹一曲(應璩詩吟詠花/栁之下後漢書)
(劉昆傳帝問昆在江陵返風息火守𢎞農虎渡河何徳/政而致是對曰偶然耳嵇康書濁酒一杯彈琴一曲志)
(意畢/矣)人間因識董雙成(髙士傳宗測少靜退不樂人間/李頎王母歌顧謂侍女董雙成)
(酒䦨可奏/雲和笙)
　　劉得仁
　　　村中閒步
閒共野人臨野水(嵇康書野人冇快炙背而美芹子者/欲獻之至尊王季友詩野人宿在人)
(家少楚辭九辨登山臨水兮送將歸白居易詩儒者/冇學書臨水負笈辭山張籍詩波生野水鴈初下)新
秋髙樹挂清暉(張正見詩高軒揚麗藻自是賦新秋張/九齡詩園果讓新秋吴越春秋秋蟬登)
(高樹飲清露自以為安陸雲詩雞鳴高樹巔/謝靈運詩山水含清暉杜甫詩秋日亂清暉)不知塵裏
無窮事(陳後主詩栁花塵裏暗張籍詩策蹇秋塵裏陶/潛詩閒居三十載遂與塵事㝠杜甫詩莫思身)
(外無/窮事)白鳥雙飛入翠㣲(山海經金門之山有白鳥青翼/黄尾王維詩白鳥向山翻杜甫)
(詩黄鳥時兼白鳥飛古烏鵲歌烏鵲雙飛不樂鳳凰爾/雅山未及上曰翠㣲左思蜀都賦欝葐蒀以翠㣲杜甫)
(詩華亭/入翠㣲)
　　馬戴
　　　寄雲臺觀田秀才
雪壓松枝拂石窻(顔延之詩山明望松雪杜甫詩春城/見松雪徐陵碑千齡夀鶴或舞松枝)
(韋應物詩蓬萊宫裏拂松枝皇甫冉詩嵗/寒霜雪貞松枝張籍詩向晚歸來卧石窻)幽人獨坐鶴
成雙(易履道坦坦幽人貞吉杜甫詩幽人冇獨步王維/詩獨坐幽篁裏彈琴復長嘯荀昶詩棲鶴數十雙)
(顧况詩松下扉扄白鶴雙李商/隠詩畫屏繡步障物物自成雙)晚來潄齒敲冰渚(杜甫/詩晚)
(來山更碧晉書孫楚傳所以潄石欲厲其齒章孝標詩/潄齒茯苓香白居易詩戛玉敲冰聲未停席夔冬日可)
(愛賦融洽冰/渚依稀雪嶠)閒讀仙書倚翠幢(李白詩閒讀山海經散/帙卧遥帷元稹詩閑讀)
(道書慵未起張籍詩自收靈藥讀仙書韓愈/詩青幢紫蓋立童童白居易詩碧幢油葉葉)
　　崔道融
　　　郊居友人相訪
柴門深掩古城秋(陶潛詩翳翳柴門事我宵晨杜甫詩/相送柴門月色新南史袁粲傳席門)
(常掩三徑裁通陶𢎞景尋山志荆門晝掩蓬户夜開丘/為詩門掩向寒塘裴迪詩結廬古城下時登古城上許)
(渾詩雁過/古城秋)背郭縁溪一徑幽(杜甫詩背郭堂成暎白茅/縁江路熟俯青郊温庭筠)
(詩寒潮背郭捲平沙韓愈詩一徑向池/斜劉禹錫詩看盡長廊畫尋僧一徑幽)不有小園新竹
色君來那肯蹔淹畱(庾信有小園賦杜甫詩清晨向小/園白居易詩初晴愛小園謝朓詩)
(丹藤繞新竹栁宗元詩解帶圍新竹李白詩竹色溪下/緑杜甫詩古牆猶竹色楚辭招隠士攀援桂枝兮聊淹)
(留左思吴都賦/集洞庭而淹留)
　　　秋霽
雨霽長空蕩滌清(宋玉高唐賦風止雨霽雲無處所江/總詩霢霂時雨霽唐太宗詩夕霧結)
(長空説苑四凟何以視諸侯能蕩滌垢汙焉班固東/都賦因造化之蕩滌楚辭九辨泬寥兮天髙而氣清)逺
山初出未知名(謝靈運詩杪秋尋逺山儲光羲詩落日/登髙興悠然望逺山水經注山形特秀)
(亭亭逺出沈佺期詩山出盡如鳴鳳嶺李/嶠詩霧捲晴山出李商隠詩出水舊知名)夜來江上如
鈎月(孟浩然詩夜來風雨聲花落知多少謝朓詩江上/徒離憂錢起詩江上數峯青何遜詩江月初三五)
(梁簡文帝詩浮雲似帳月如鈎/李商隠詩玉梯橫絶月如鈎)時有驚魚擲浪聲(李商/隠詩)
(驚魚發刺燕翩􁣞唐太宗詩振鱗/方躍浪杜甫詩鯨魚跋浪滄溟開)
　　高駢(字千里南平郡王崇文之孫咸通中拜安南/都䕶進檢校刑部尚書僖宗立加同中書門)
　　　(下平章事遷劎南西川節度封/燕國公廣明初封渤海郡王)
　　　山亭夏日
緑樹隂濃夏日長(任昉詩緑樹縁宿根孟浩然詩緑樹/村邊合白居易詩眠松愛緑隂北史)
(魏收傳收折節讀書夏日坐板牀隨樹隂諷詠高適詩/孟夏桑葉肥穠隂夾長津唐太宗詩人皆苦炎熱我愛)
(夏日/長)樓臺倒影入池塘(杜甫詩三峽樓臺淹日月又顛/倒白閣影温庭筠詩人過橋邊)
(倒影來南史謝惠連傳靈運嘗於永嘉西塘/思詩忽夢見惠連便得池塘生春草之句)水精簾動
㣲風起(宋之問詩水精簾外轉逶迤顧况詩水精簾捲/近天河劉孝綽詩簾動聞釧聲吴筠詩獵獵起)
(㣲風杜甫詩㣲風燕子斜楚辭九歌衝/風起兮横波謝靈運詩習習和風起)滿架薔嶶一院
香(儲光羲薔薇篇葡萄架上朝光滿栁惲詩當户種薔/薇枝葉太蕤蕤寰宇記梁元帝竹林堂多種薔薇並)
(以長格校其上使花葉相連杜/甫詩岑寂雙柑樹婆娑一院香)
　　杜小山
　　　寒夜
寒夜客來茶當酒(梁武帝詩調梭輟夜寒白居易詩召/得江頭酒客來張謂詩飲茶勝飲酒)
(栁宗元詩邀/持當酒茶)竹爐湯沸火初紅(杜甫詩匡牀竹火爐詩/如弗如羹淮南子以湯)
(止沸乃不止韓愈詩冇湯沸如蒸道徳指歸論處温室/臨爐火李白詩江火似流螢白居易詩稍爇煎茶火)
尋常一様窻前月(杜甫詩酒債尋常行處有王建詩新/衫一様殿頭黄謝朓詩窻前一叢竹)
(庾信詩洞風吹戸裏石乳滴/窻前孟浩然詩松月夜窻虛)纔有梅花便不同(隂鏗詩/花月分)
(窻進劉義慶詩梅花覆樹白梁簡文帝/賦梅花特早偏能識春莊子吹萬不同)
　　羅鄴
　　　雞冠花(花史雞冠花俗名波羅奢花碧雞漫志/吴蜀雞冠花有一種最高不過五六寸)
　　　　(目曰後庭花楓窻小牘雞冠花汴京謂之洗/手花中元節前兒童唱賣以供祖先花經雞)
　　　　(冠花八/品二命)
一枝濃艷對秋光(説苑越使諸發執一枝梅遺夀王陸/凱詩江南無所有聊贈一枝春李白)
(詩一枝濃艷露凝香顔延之詩月樹迎/秋光杜甫詩秋光近青岑季月當泛菊)露滴風揺倚砌
旁(謝靈運詩泠泠朝露滴淮南子使葉落者風揺/揺張華詩㣲風揺􁈙若杜甫詩淅淅風生砌)曉景
乍看何處似(杜甫詩曉看紅濕處花重錦官城唐髙/宗詩龍樓乍曙景杜甫詩飄飄何所似)謝
家新染紫羅囊(晉書謝幼度傳少好佩紫羅囊叔父安/患之而不欲傷其意因戲賭即焚之周)
(禮染人掌染絲帛梁簡文帝謝賚鬱泥袈裟啟/不獲即被新染陪侍寳坊杜甫詩莫帶紫羅囊)
　　崔鉉(字台碩博陵人擢進士第累遷翰林學士中/書舍人㑹昌二年拜中書侍郎同中書門下)
　　　(平章事宣宗初以御史大夫召進尚書左僕射/兼門下侍郎尋出為淮南節度使帝餞於太液)
　　　(亭賜詩寵之咸通初徙山/南道荆南二鎮封魏國公)
　　　詠架上鷹
天邊心膽架頭身(庾信詩不知何處天邊蕭穎士牋心/膽戰越孫楚鷹賦定心意審精眸王)
(維鸚鵡賦登玉架覘朱闡張莒放籠鷹賦金架/爰辭俾凌風而得路杜甫畫鷹詩􁫒身思狡兎)欲擬飛
騰未有因(傅休奕鷹賦獨飛跱於林野兮復徊翔於天/庭古今注信幡用鳥書取其飛騰輕疾也楚)
(辭吾令鳯凰飛騰兮杜甫詩所用皆/鷹騰古詩還思故里閭欲歸道無因)萬里碧霄終一去
(劉繪詩朝雲萬里色江洪詠鶴詩猶冀凌雲志萬里共/翩翩李白詩登嶺宴碧霄杜甫詩秋鷹整翮當雲霄崔)
(顥詩黄鶴一/去不復返)不知誰是解絛人(李白詩明日報恩知是/誰魏彦深鷹賦絛不宜)
(絶王建宫詞内應籠脱解紅絛李徳裕詩鵰起颺銀絛/廣韻絛編絲繩也全唐詩話崔魏公鉉元畧之子也為)
(兒時隨父訪韓宣公滉滉指架上鷹/令詠焉滉曰此兒可謂前程萬里也)
　　吴仁璧(字廷寳吴人大順二年登進/士第錢鏐據浙累辟不就)
　　　南徐題友人郊居(一統志鎮江府丹徒縣東晉/僑置徐兖二州號為北府劉)
　　　　(宋以南徐州治京口王/昌齡詩九月在南徐)
門前樵徑連江寺(陶潛詩舫舟䕃門前南史孫瑒傳幾/人樵徑何處山阿宋之問詩竹迷樵)
(子徑司空曙詩/江寺海榴多)岸下魚磯繫海槎(劉長卿詩空傳古岸/下又白鳥銜魚上釣)
(磯廣韻磯磧也博物志天河與海通近世有人居海渚/者年年八月有浮槎去來不失期人有奇志立飛閣於)
(槎上乘槎而去至一處有城郭狀屋舍甚嚴遥望宫中/多織婦見一丈夫牽牛渚次飲之問此是何處答曰君)
(還至蜀郡問嚴君平則知之因還問君平曰某年某月/有客星犯牽牛宿計其年月正是此人到天河時也廣)
(韻槎水/中浮木)待到秋深好時節(王適詩秋深玉座清王褒詩/時節無冬春杜甫詩落花時)
(節又/逢君)與君長醉隠侯家(鮑照詩我昔與君始相值戴叔/倫詩長醉非闗酒梁書沈約傳)
(字休文吴興武康人梁尚書僕射封建昌縣侯諡曰/隠孟浩然詩空傳沈隠侯錢起詩笑向東陽沈隠侯)
　　薛逢
　　　定山寺(名勝志定山在江南應天府江浦縣東/北十五里浦口城隅上有獅子岑下冇)
　　　　(達磨宴坐巖及塔二處輿地紀勝定山寺山/門之右有卓錫泉舊傳達磨宴坐石巖思西)
　　　　(域水以錫杖卓石遂得泉長流至/定山下合珍珠泉由浦子口入江)
十里松蘿暎碧苔(庾信詩十里木蘭香詩蔦與女蘿施/于松柏傳蔦寄生也女蘿莵絲松蘿)
(也盧照隣詩松蘿羃䍥掩松門李/白詩隂生古苔緑色染松烟碧)一川晴色鏡中開(杜/甫)
(詩平地一川穏張九齡詩烟靄遶晴川蘇頲詩晴色雨/餘滋沈佺期釣竿篇魚似鏡中懸張説詩池如明鏡月)
(華/開)遥聞上界翻經處(李嶠文誦經則上界遥聞廬山記/謝靈運一見逺公肅然心服乃即)
(寺中觀涅槃經為池臺植白蓮池中名其臺/為翻經臺張籍詩翻經依貝葉掛衲向藤花)片片香雲
出院來(梁簡文帝詩可憐片雲生陳子昂詩片雲生極/浦魏行者歌清風細雨雜香來王昌齡詩慶雲)
(従東/來)
　　鄭畋(字台文滎陽人㑹昌中進士累官翰林學士/知制誥僖宗立以兵部侍郎同平章事出為)
　　　(鳯翔節度使拒黄/巢冇功復拜相)
　　　夜景又作(畋自注初秋寓直謝/朓雩祭歌昭星夜景)
鈴絛無響閉珠宫(續翰林故事唐李徳裕云翰林院冇/懸鈴以備警急文字引之以代傳呼)
(也元稹詩吏傳開鎖契神撼引鈴絛莊子處乎無響行/乎無方張華女史箴神聽無響西昇經上清白闕丹城)
(蕊珠宫崔國輔/詩天子藻珠宫)小閣凉添玉蕊風(南史謝莊傳今之所/止惟在小閣周必大)
(玊蕊辨證跋唐人甚重玉蕊故唐昌觀有之集賢院有/之翰林院亦冇之玉蕊花苞初甚微經月漸大暮春方)
(八出鬚如冰絲上綴金粟花心復有碧筩狀類膽瓶/其中别抽一英出衆鬚上散為十餘蕊猶刻玉然)枕
簟滿牀明月到(禮記歛枕簟蕭穎士詩澗聲連枕簟杜/甫詩攤書解滿牀元稹詩月色滿牀兼)
(滿地古詩明月何/皎皎照我羅牀幃)自疑身在五雲中(陳後主詩夢來還/自疑西京雜記董)
(仲舒曰太平之時雲則五色而/為慶盧綸詩語音猶在五雲中)
　　趙璜(開成三/年登第)
　　　曲江上巳(劇談録曲江池本秦時隑州唐開元/中疏鑿為勝境花卉環周烟水明媚)
　　　　(都人遊賞盛於中和上已節後漢書禮/儀志是月上已官民皆絜於東流水)
長隄十里轉香車(皇甫謐序却阻長堤前臨清渠李巨/仁詩長隄栁色翠案隄與堤通庾信)
(賦十里五里長亭短亭盧照隣文鳴香車於闕下/王維歌行羅幃送上七香車寳扇迎歸九華帳)兩岸
烟花錦不如(庾信詩寒沙兩岸白李白詩兩岸青山相/對出陳子昻詩烟花飛御道羅綺照昆明)
(杜甫詩紫禁正耐烟/花繞又新詩錦不如)欲問神仙在何處(漢書郊祀志燕/齊方士言冇神)
(仙祭祀致福之術者以萬數盧照隣文形骸寄文/墨意氣托神仙庾信詩蓬萊入海底何處可追尋)紫雲
樓閣向空虛(劇談録曲江池南即紫雲樓芙蓉苑西即/杏園慈恩寺爾雅釋宫疏臺榭樓閣之異)
(門牖行步之名皆自於宫故以釋宫總之也髙適詩不/知將錫杖早晚躡空虛王維詩君恩深漢帝且莫上空)
(虛/)
　　錢珝(字瑞文吴興人起之曽孫善文辭宰相王/溥薦知制誥進中書舍人後貶撫州司馬)
　　　未展芭蕉(南方草木狀甘蕉一/名芭蕉或曰巴苴)
冷燭無烟緑蠟乾(梁元帝螢火詩集草訝無烟沈佺期/詩山蕉卷緑油韓翃詩日暮漢宫傳)
(蠟/燭)芳心猶巻怯春寒(李乂詩勁節臨冬勁芳心待嵗芳/徐摛冬焦巻心賦攀殘心於孤翠)
(隋煬帝詞水殿春寒幽冷/艷杜甫詩春寒花較遲)一緘書札藏何事(許渾詩何/以慰行旅)
(如公書一緘古詩客従逺方來遺我一書札禮記夫敬/以和何事不行何妥入塞詩問此將何事嫖姚封冠軍)
㑹被東風暗坼看(禮記孟春之月東風解凍江淹詩東/風轉緑蘋朱放詩風吹芭蕉坼杜牧)
(詩亂山何/處坼書看)
　　唐求(居蜀之味江山至性純慤王建帥蜀召為參/謀不就邦人謂之唐隠居為詩撚稿為圓納)
　　　(之大瓢後卧病投瓢於江曰斯文茍不沈沒得/者方知吾苦心耳至新渠有識者曰唐山人瓢)
　　　(也接得之/十纔二三)
　　　庭竹
月籠翠葉秋承露(杜牧詩烟籠寒水月籠沙陸雲賦翳/翠葉兮重蓋王儉竹賦翠葉與飛雪)
(爭采庾信詩布葉俱承露開花/共待風張正見詩葉淺還承露)風亞繁梢暝掃烟(韓愈/詩蕭)
(蕭野竹風吹亞張正見賦階前嫩竹詩/翠竹梢雲自結叢沈炯詩竹烟生薄晚)知道雪霜終不
變(顔延之文如彼竹柏負雪懐霜杜甫柟樹為秋風所/抜歌野客頻留懼雪霜禮記其在人也如松柏之有)
(筠也如竹箭之有心也故/貫四時而不改柯易葉)永留寒色在庭前(宋之問詩/日落西山)
(隂衆草起寒色王績答杜之松書孫綽庭前空/對長松一樹李白詩覺來眄庭前一鳥花間鳴)
　　　題常樂寺(案寺名/無考)
桂冷香聞十里間(駱賓王詩凌霜桂影寒庾信步虚詞/空香萬里聞又賦十里五里長亭短)
(亭/)殿臺渾不似人寰(張衡東京賦於南則前殿靈臺江/淹思北歸賦去三輔之臺殿鮑照)
(舞鶴賦歸人/寰之喧卑)日斜囘首江頭望(梁元帝詩東方曉星沒/西山晚日斜庾信詩水)
(向蘭池泊日斜細栁園唐太宗詩囘首長安/道方歡宴柏梁劉長卿詩猿啼客散暮江頭)一片晴雲
落後山(庾信至仁山銘瑞雲一片仙童兩人杜甫詩晴/天養片雲成公綏雲賦狀葳嵬其不安吁可畏)
(而欲落潘尼東武館/賦後則崇山崔嵬)
　　滕潛(爵里/無考)
　　　鳯歸雲
飲啄蓬山最上頭(何承天詩飲啄雖勤苦不願棲園林/拾遺記蓬萊山亦名防丘亦名雲來)
(髙二萬里廣七萬里盧/思道詩遥居最上頭)和烟飛下禁城秋(唐太宗威鳯/賦西翥則烟)
(氛閟色東飛則日月騰光杜甫鳯凰臺詩自天/銜瑞圖飛下十二樓顔延之詩嚴駕守禁城)曽將弄
玉歸雲去(列仙傳蕭史者秦穆公時人善吹簫穆公女/弄玉妻焉乃教弄玉吹簫作鳯鳴鳯凰來止)
(其屋穆公為作鳯凰臺一旦同隨鳯飛去傅毅/七激仰歸雲遡逰風張衡賦憑雲歸而遐逝兮)金翿斜
開十二樓(述異記蘭陵山冇異鳥金翅而身黒説文翿/翳也鳥名似鳯吴筠詩斜開碧海來史記武)
(帝紀方士冇言黄帝時為五城十二樓以/候神人吴均詩雍臺十二樓樓樓鬱相望)
　　紇干著(爵里/無考)
　　　灞上(名勝志灞水又北逕芷陽宫南秦襄王所/造謂之灞上漢高帝囘軍以待項羽處)
鳴鞭晚日禁城東(庾信馬射賦鳴鞭則汗赭入埒則塵/紅隋煬帝詩平郊送晚日岑參詩禁)
(城春色曉蒼蒼李/白詩扈従金城東)渭水晴烟灞岸風(山海經鳥鼠同穴/之山渭水出焉而)
(東注於河庾信賦渭水貫於天門宋之問詩江鶴弄晴/烟唐書地理志上都京城左臨灞岸右抵灃水王粲詩)
(南登灞/陵岸)都傍栁隂囘首望(杜甫詩官橋帶栁隂司馬相/如文囘首面内劉孝綽詩囘)
(首望/長安)春天樓閣五雲中(爾雅春為蒼天孟浩然詩栁色/半春天沈炯詩樓閣起迢迢舊)
(唐書鄭肅傳天瑞有五色雲杜篤/賦髙岫帶乎巖側洞房隠於雲中)
　　陳寡言(字太初暨陽人従田良逸/學道元和中住桐柏山)
　　　山居
醉卧茅堂不閉關(文子闇若酡醉而甘卧晉書王允之/傳允之總角従伯敦恒以自隨孰嘗)
(夜飲允之辭醉先卧韋孟詩爰戾於鄒鬋茅作堂杜甫/詩誤疑茅堂過江麓張正見樂府不閉長楊宫李白詩)
(無人空/閉關)覺來開眼見青山(李白詩覺來眄庭前一鳥鳴/花間杜甫詩湖城城南一開)
(眼陳後主詩/青山帶濯枝)松花落處宿猿在(李白歌輕如松花落衣/巾張正見詩還因揺落)
(處寂寞盡秋風陳後主樂府/風巖朝蕊落霧嶺晚猿吟)麋鹿羣羣林際還(史記司/馬相如)
(傳囿騶虞之珍羣徼麋鹿之怪獸劉琨詩麋鹿遊我/前邢惇南征賦鹿呦呦以鳴羣王維詩遥知逺林際)
　　李九齡(洛陽人唐/末進士)
　　　中山寄友人
亂雲堆裏結茅廬(陳子昻詩山川亂雲日謝朓詩望山/白雲裏鮑照詩結茅野中宿後漢書)
(李恂歸鄉里潛居山澤結草/為廬與諸生織席以自給)巳共紅塵跡漸疏(應璩詩/紅塵蔽)
(於几榻江總樂府藹藹紅/塵飛李嶠詩琴酒俗塵疏)莫問野人生計事(劉希夷詩/野人何所)
(有滿甕陽春酒白居易詩若問生涯計前溪/一釣竿任昉詩己矣平生事詠歌盈篋笥)牕前流水
枕前書(梁簡文帝詩霧暗窻前栁北史蕭大圜傳面平/原而帶流水倚郊甸而枕平臯庾信詩流水桃)
(花香孫逖詩香來薦枕前唐書/藝文志孫思邈枕中素書一巻)
　　左偃(南唐人不/仕居金陵)
　　　夜泊江上
寒雲淡淡天無際(栁惲詩寒雲晦滄洲庾肩吾詩寒雲/間石起魏文帝詩淡淡隨風傾曹植)
(七啟眇天際而髙居袁𢎞/山銘天嶺交氣窈然無際)片帆落處沙鷗起(李白詩疾/風吹片帆)
(又帆落湖中天孟浩然詩離家復水宿/相伴賴沙鷗盧照隣詩騰沙起狎鷗)水濶風髙日復
斜(劉孝威詩雷奔石鯨動水濶牽牛遥江洪詩飋/颶夕風髙費昶詩日斜天欲暮風生浪未息)扁舟
獨宿蘆花裏(史記范蠡乗扁舟逰於江湖庾信賦吹落/葉之扁舟飄長風於上逰詩敦彼獨宿劉)
(向九歎旦徘徊於長坂兮夕傍徨而獨宿/江總詩蘆花霜外白李白詩鳥宿蘆花裏)
　　靈一
　　　題五僧院
虎溪閒月引相過(廬山記惠逺法師送客過虎溪虎輒/鳴號名勝志虎溪在東林寺前庾肩)
(吾詩桂殿月偏來西京賦連/騎相過鮑照詩朋舊素相過)帶雪松枝挂薜蘿(顔延之/詩山明)
(望松雪南史張譏為國子博士後主勅取松枝屬譏曰/可代麈尾晉書謝安傳論褫薜蘿而襲朱組南史宗測)
(傳度形而/衣薜蘿)無限青山行欲盡(梁武帝詩連山去無限何/遜擬古家本青山下好上)
(青山上史記河渠書山行即橋尸子/山行乗樏宇文昶詩烟生山欲盡)白雲深處老僧多
(漢書郊祀志晝有白雲出封中張正見詩鷲嶺白雲深/王昌齡詩深處不可挹王維詩老僧四五人逍遥䕃松)
(柏戴叔倫詩願借老僧雙/白鶴碧雲深處共翺翔)
　　　宿靜林寺
山寺門前多古松(庾信詩山寺響晨鐘陶潛詩舫舟䕃/門前梁元帝詩門前楊栁亂如絲魏)
(書彭城王傳詩曰問松林松林經/幾冬山川何如昔風雲與古同)谿行欲到巳聞鐘(陶/潛)
(桃花源記沿溪行忘路之逺近王維詩行到水窮處/北齊白鳬謡道人聞之夜打鐘沈約詩卧聞夕鐘急)中
宵引領尋髙頂(晉書祖逖傳中宵起坐舊唐書禮儀志/日昃忘疲中宵輟寢潘岳詩引領望京)
(室劉琨詩何以叙懷引領長謡舞鶴賦窮天步而髙尋/雲芨七籖賢者學道譬若上山至頂乃復見前冇髙處)
(上髙頂復見/前冇髙髙處)月照雲峯凡幾重(詩月出照兮魯靈光殿/賦皓壁􁀙曜以月照謝)
(靈運詩雖未登雲峯且以歡水宿江淹詩/平明登雲峯沈炯賦山萬重而仰雲霧)
　　李嶠
　　　奉和聖製幸韋嗣立山莊應制
萬騎千官擁帝車(漢書楊雄傳列萬騎於山隅史記梁/孝王世家出徙千乗萬騎荀子古者)
(天子千官諸侯百官庾信表出擁干旄史/記天官書斗為帝車運於中央臨制四方)八龍三馬訪
仙家(穆天子傳天子之八駿赤驥盜驪白義踰輪山子/渠黄華騮騄耳楚辭駕八龍之婉婉兮張率走馬)
(引良馬龍為友周禮夏官質馬掌貨馬量三物一曰戎/馬二曰田馬三曰駑馬皆冇物價注物色也價值也十)
(洲記元洲有五芝/𤣥澗上多仙家)鳯凰原上開青壁(唐詩紀事韋嗣立/構營别業於驪山)
(鳯凰原漢延光二年鳯凰集新豐即此原也武平一詩/旗轉鳯凰原晉書宋纎傳丹崖百丈青壁萬尋梁簡文)
(帝賦依青/壁而懐芳)鸚鵡杯中弄紫霞(酉陽雜俎梁宴魏使魏肇/師舉勸鸚鵡盃南州異物)
(志鸚鵡螺狀似霞盃形如鳥頭向其腹視似鸚鵡故以/為名吳均贈别詩還傾鸚鵡盃王臺卿詩弄此朝霞狀)
(雲笈七籖落/鳯控紫霞)
　　李乂
　　　奉和幸韋嗣立山莊侍宴應制
曲榭迴廊繞澗幽(張衡東京賦謻門曲榭王勃送崔融/序環曲榭羅羽觴又龍懐寺碑囘廊)
(䆗窱郭璞賦觸曲崖以營繞新論石泉潛流/不以澗幽而不清駱賓王詩縈叢曲澗幽)飛泉噴下
溢池流(楚辭吸飛泉之微液兮陸機詩飛泉潄鳴玉博/異志魚龍跳噴楊炯賦派溢新泉顔延之詩流)
(池自化造唐書五行志長安初/醴泉坊太平公主第井泉溢流)祗應感發明王夢(陸機/演連)
(珠洗渭之民不發傅巖之夢書明王奉若天道書説命/夢帝賚子良弼世説孔融曰禰衡罪同胥靡不能發明)
(王之/夢)遂得邀迎聖帝逰(陳子昻詩天路坐相邀沈佺期/詩軒車滿路迎史記非大聖孰)
(能當此受命而帝者乎後漢書律歴志承聖帝/之命蘇瓌興慶池侍宴詩若濟叨陪聖主逰)
　　李白
　　　贈汪倫(原注白逰涇縣桃花潭村/人汪倫常釀美酒以待白)
李白乗舟將欲行(詩二子乗舟淮南子夫乗舟而惑者/不知東西見斗極則悟矣周禮冬官)
(作舟以/行水)忽聞岸上踏歌聲(庾信詩懸知岸上人遥振江/中鼓張衡賦展清聲而長歌)
(樂府詩集有唐崔液踏歌詞搜神記連臂/踏地歌赤鳯來續仙傳藍采和有踏踏歌)桃花潭水深
千尺(一統志桃花潭在寜國府涇縣西南一百里深不/可測張正見詩綸盡覺潭深洞㝠記武帝起俯月)
(臺臺下穿/池廣千尺)不及汪倫送我情(晉書王衍傳聖人忘情最/下不及於情情之所鍾正)
(在我輩詩不逺伊邇薄送/我畿禇亮詩神襟餞送情)
　　　王昌齡左遷龍標尉遥有此寄(唐書文藝傳王/昌齡字少伯京)
　　　　(兆人開元進士補秘書郎晚節不護細行貶/龍標尉史記蕭望之傳宣帝欲詳試其政事)
　　　　(以為左馮翊望之従少府出為左遷唐書/地理志叙州潭陽郡縣龍標武徳七年置)
楊花落盡子規啼(庾信賦二月楊花滿路飛古樂府楊/花飄蕩落南家北史崔逞傳葚可及)
(時取過時則落盡成都記望帝化為鳥名杜鵑亦曰子/規禽經杜宇春至則啼聞者悽惻沈佺期詩清夜子規)
(啼/)聞道龍標過五溪(江總詩聞道艷歌時易調後漢書/馬援傳將十二郡募士及弛刑四)
(萬餘人征五溪注武陵有五溪謂雄溪樠溪酉溪潕溪/辰溪悉是蠻夷所居故謂五溪蠻皆槃瓠之子孫土俗)
(雄作熊樠作朗潕作武在今辰/州界杜甫詩水散巴渝下五溪)我寄愁心與明月(梁武/帝文)
(情寄斯在胡笳十八拍不知愁心兮説向誰是司馬相/如長門賦懸明月兮自照謝莊月賦隔千里兮共明月)
隨風直到夜郎西(列子心凝形釋隨風東西吳均詩直/至龍城西漢書西南夷傳西南君長)
(以什數夜郎最大唐書地理志溱州溱溪郡/縣夜郎貞觀十六年開山洞置後為夜郎郡)
　　　陪族叔刑部侍郎曄及中書舍人賈至逰洞庭
　　　　湖(一統志洞庭湖在/岳州府城西南)
南湖秋水夜無烟(南遷録岳州洞庭湖南名青草北名/洞庭所謂重湖也水經注青草湖與)
(洞庭相通其南羅水出焉梁宣帝賦徑南湖而迥渡張/説詩樹裏南湖一片明莊子秋水時至王勃文秋水共)
(長天一色梁元帝螢/火詩集草訝無烟)耐可乗流直上天(揚雄賦隨風乗/流何遜詩獨檝)
(乍乗流水經注太山直上七十里孔稚圭文干青雲而/直上後漢書馮異傳光武曰我昨夜夢乗赤龍上天)
且就洞庭賒月色(謝莊月賦氣霽林表雲歛天末洞庭/始波木葉微脱水經注洞庭湖廣圓)
(五百餘里日月若出沒其/中王褒詩月色當秋夜)將船買酒白雲邊(元結詩將/船何處去)
(史記司馬相如傳相如之臨卬買一酒舍酤酒梁簡文/帝詩縦意白雲邊鮑照詩林際無窮極雲邊不可尋)
　　王昌齡
　　　甘泉歌(史記樂書漢家常以正月上辛祠太乙/甘泉漢書文帝紀上幸甘泉注甘泉在)
　　　　(雲陽本秦林光宫又揚雄傳上方郊祀甘泉/泰畤召雄待詔承明之庭正月従上甘泉還)
　　　　(奏甘泉/賦以風)
乗輿執玉己登壇(揚雄賦於是乗輿乃登夫鳯凰兮而/翳華芝蔡邕獨㫁車馬衣服器械百)
(物曰乗輿禮記執玉不趍岑文本詩執玉儼相趍漢書/郊祀志甘泉泰畤紫壇八觚宣通象八方庾信文登壇)
(洛/汭)細草沾衣春殿寒(南史齊紀為芳樂苑剗取細草來/植階庭庾抱詩惟冇團階露承曉)
(共沾衣庾肩吾/詩雨足飛春殿)昨夜雲生初拜月(梁簡文帝詩交門光/景麗祈年雲霧生漢)
(書武帝紀元鼎五年十一月辛巳朔旦冬至立泰畤於/甘泉天子親郊見朝日夕月注應劭曰天子春朝日秋)
(夕月朝日以朝夕月以夕臣瓉曰漢儀注郊泰畤皇帝/平旦出行宫東向揖日其夕西向揖月便用郊日不用)
(春秋也師古曰春朝朝日秋暮夕月葢常禮也郊秦畤/而揖日月此又别儀吉中孚妻張氏詩拜月不勝情)
萬年甘露水精盤(西京雜記上林苑冇萬年長生樹漢/書禮樂志神之徠泛翊翊甘露降慶)
(雲集春秋元命苞太隂水精為月梁/簡文帝詩定用方諸水持添承露盤)
　　　送别魏二
醉别江樓橘柚香(岑參詩青門須醉别少為解征鞍謝/靈運詩日落當栖薄繫纜臨江樓書)
(厥包橘柚錫貢傳小曰橘大曰柚古/詩橘柚垂華實崔湜詩漁舟橘柚香)江風引雨入船凉
(梁元帝詩江風當夏清簡文帝詩冷風雜細雨盧照隣/詩江前飛暮雨越絶書子胥従漁者之蘆碕船到即載)
(入船而伏劉楨/詩豁達來風凉)憶君遥在湘山月(梁武帝樂府寄語故/情人知我心相憶庾)
(信文追憶平生宛然在目君山志君山在岳州府城西/洞庭湖中又名湘山狀如十二螺髻水經注洞庭湖中)
(有君山山有石穴潛通吴之包山郭景純所謂巴陵地/道者也是山湘君之所逰處故名湘山矣庾肩吾詩郢)
(路方遼逺湘山轉蔽虧/貫休詩一林湘渚月)愁聴清猿夢裏長(沈佺期詩谷/轉聴猿啼任)
(昉文清猿與壺人爭旦張九齡詩所思如夢裏/漁者歌巴東之峽巫峽長猿鳴三聲淚沾裳)
　　張説
　　　奉和聖製同玉真公主逰大哥山池題石壁(唐/書)
　　　　(玉真公主傳字持盈始封崇昌縣主俄進上/清𤣥都大洞三景師髙宗之孫睿宗之女弟)
　　　　(張九齡文開元二年春上幸寧王第叙家人/禮上曰大哥好作主人阿瞞但謹為上客舊)
　　　　(唐書十八年夏四月侍臣以下/讌於春明門外寧王憲之園池)
池如明鏡月華開(沈佺期詩池偷明鏡圓謝朓詩方池/含積水明月流皎鏡梁元帝詩共向)
(江頭眺月華駱賓/王詩千里月華開)山學香爐雲氣來(釋惠逺廬山記廬/山東南有香爐山)
(孤峯秀起逰氣籠其上則棼氲若烟沈佺期詩峯奪香/爐巧左傳僖公五年日南至公登臺以望雲氣拾遺記)
(衡岳寶露壇時/冇雲氣生焉)神藻飛為鶺鴒賦(江淹文眇望神藻鍳/見丹襟詩脊令在原)
(傳鶺鴒飛則鳴行則揺不能自舍耳唐書讓皇帝憲傳/明皇友悌敦睦蓋天性然時有鶺鴒千數集麟徳殿庭)
(樹魏光乗作頌以獻帝喜亦/為作頌薛稷詩離章動鶺鴒)仙聲颺出鳯凰臺(明皇帝/同玉真)
(公主過大哥山池詩鳯樓遥可見彷彿玉簫聲書簫韶/九成鳯凰來儀初學記秦有鳯凰臺李嶠詩簫聲猶繞)
(鳯凰/臺)
　　王昌齡
　　　西宫秋怨(漢書五行志董仲舒以為西宫小寢/夫人之居左氏以為西宫公宫也三)
　　　　(輔黄圖長秋宫太后常居之按通靈記太后/成帝母也后宫在西秋之象也舊注班姬在)
　　　　(長信其宫在西故曰西/宫此為婕好之辭也)
芙蓉不及美人粧(西京雜記卓文君臉際常若芙蓉爾/雅疏江東人呼荷花為芙蓉莊子毛)
(嬙麗姬人之所美也江淹賦燕趙歌/兮傷美人鮑照芙蓉賦對粧則色殊)水殿風來珠翠香
(徐陵詩荷開水殿香梁簡文帝詩縷散怪風來/宋玉賦空穴來風傅毅賦珠翠的皪而照燿兮)却恨含
情掩秋扇(王適詩更復含情一待君王粲詩含情欲待/誰劉孝綽班婕妤怨妾身似秋扇庾信詩殘)
(秋欲/屏扇)空懸明月待君王(沈約賦明月孤懸司馬相如長/門賦懸明月以自照兮詩室家)
(君王曹植賦長/寄心於君王)
　　王維
　　　九(日/)憶山東兄弟(風土記九月九日律中無射/而數九荆楚嵗時記九月九)
　　　　(日土人並/藉野飲宴)
獨在異鄉為異客(古樂府夢見在我旁忽覺在他鄉鮑/照詩何况異鄉别王勃詩九月九日)
(望鄉臺他席他鄉送客杯左傳子産相鄭伯以如晉使/盡壊其館之垣而納車馬焉士文伯讓之曰敝邑以政)
(刑之不脩冦盜充斥是以令吏人完客所/館今吾子壊之雖従者能戒其若異客何)每逢佳節倍
思親(宋之問九日詩令節三秋晚張九齡/詩自爾為佳節家語食美者思其親)遥知兄弟登
髙處(詩凡今之人莫如兄弟庾信賦陸機則兄弟同居/續齊諧記汝南桓景隨費長房逰學長房謂之曰)
(九月九日汝家當冇災厄急令家人縫囊盛茱萸繫/臂上登髙飲菊酒此禍可消阮籍詩登髙臨四野)遍
插茱萸少一人(風土記九月九日折茱萸房以插頭言/辟除惡氣而禦初寒急就篇芸蒜薺芥)
(茱萸香注茱萸似榝而大食者貴其馨烈張諤詩歸來/得問茱萸女周禮地官小司徒凡起徒役毋過家一人)
　　常建
　　　送宇文六
花暎垂楊漢水清(孟浩然詩妓堂花暎發書閣栁逶迤/沈約詩髙楊拂地垂梁元帝詩巫山)
(巫峽長垂栁復垂楊左傳楚國方城以為城漢水以為/池隋煬帝樂府漢水逢逰女王適詩湛湛江水見底清)
微風林裏一枝輕(傅毅舞賦順微風揮若芳馬融賦微/風纎妙梁昭明太子詩爭逰上林裏)
(張華賦巢林不過一枝江總詩秋樹/相思一枝緑梁簡文帝賦風動枝輕)即今江北還如此
(劉廷琦詩即今西望猶堪思宋之問詩鄉連/江北樹雲㫁日南天江淹詩素心正如此)愁殺江南
離别情(古詩白楊多悲風蕭蕭愁殺人張華詩妾在江/南隂江淹别賦知離夢之躑躅意别魂之飛揚)
(蘇武詩惟念當離/别恩情日以新)
　　　除夜作(月令廣義除盡今嵗以更新也荆楚嵗/時記嵗除三百六旬之盡七十二候之)
　　　　(窮家家具殽䔩宿嵗/以迎新年相聚酣飲)
旅館寒燈獨不眠(謝靈運詩旅館眺郊岐謝朓詩寒燈/耿宵夢江總詩寒燈作花羞夜短屈)
(原九章思不/眠以至曙)客心何事轉悽然(陸機詩春芳傷客心謝/朓詩客心悲未央謝元)
(暉詩問我勞何事莊子凄然似秋/煖然似春向秀賦序寒冰凄然)故鄉今夜思千里(石/崇)
(詩悠悠思故鄉魏文帝詩慊慊思歸戀故鄉宋之問詩/猿聲今夜㫁人腸班彪賦迴千思而無家謝惠連賦馳)
(遥思於/千里)愁鬢明朝又一年(吴均詩積愁落芳鬢又緑髩/愁中改沈佺期詩明朝題漢)
(柱唐太宗守嵗詩冬盡/今宵促年開明日長)
　　李頎
　　　寄韓鵬
為政心閒物自閒(漢書董仲舒傳為政而宜於民者固/當受禄於天孫綽逰天台山賦體靜)
(心/閒)朝看飛鳥暮飛還(管子日有朝暮夜有晨昬古樂府/神仙篇紫府事朝看魏文帝詩飛)
(鳥翔我前陶潛歸去來辭鳥倦/飛而知還又詩紛紛飛鳥還)寄書河上神明宰(范雲/詩寄)
(書雲間鴈詩河上乎翺翔任昉詩物色闗下委裘河上/晉書陸雲傳雲補浚儀令一縣稱為神明沈佺期詩洛)
(陽舊有/神明宰)羨爾城頭姑射山(一統志姑射山在府城西五/十里山冇姑射蓮花二洞即)
(莊子所謂有神人居焉者元和郡國志平山一/名壺口山今名姑射山在晉州臨汾縣西八里)
　　張謂
　　　送盧舉使河源(隋書煬帝紀大業五年伊吾吐/屯設等獻西域地數千里乃置)
　　　　(西海河源鄯/善且永四郡)
故人行役向邊州(梁元帝樂府同心宜共折故人懐故/鄉吴均詩故人杯酒别詩父曰嗟予)
(子行役夙夜無己蘇武詩行役在彊場相見/未有期高適詩征馬向邊州蕭蕭嘶不休)匹馬今朝
不少留(春秋作丘甲疏丘有戎馬一疋牛三頭是曰匹/馬丘牛南史侯景傳匹馬孤行自執覊紲詩以)
(永今朝梁簡文帝三月三日詩握蘭惟是旦採艾亦今/朝詩不留不處司馬相如大人賦宅彌萬里兮曽不足)
　(以少/留)長路關山何日盡(古詩長路漫浩浩班彪北征賦/涉長路之緜緜兮逺紆迴以樛)
　(流江淹恨賦關山無極張正見/詩關山度曉月劎客逺徙征)滿堂絲竹為君愁(楚辭/滿堂)
　(兮美人謝莊月賦滿堂變容迴遑如失漢書張禹傳禹/性習知音聲内奢淫身居大第後堂理絲竹筦絃左思)
　(蜀都賦羽爵執/競絲竹乃發)
　
　
　
　
　
　
　
　
　
　
　
御選唐詩巻三十
　欽定四庫全書
御選唐詩巻三十一
　　七言絶句
　　　王之渙
　　　　凉州詞(晉書地理志漢改周之雍州為凉州蓋/以地處西方常寒凉也樂苑凉州宫調)
　　　　　(曲開元中西凉府都督郭知運進集異記開/元中之渙與王昌齡高適齊名共詣旗亭小)
　　　　　(飲有梨園伶官㑹讌妙妓四輩奏樂昌齡等/私約曰我輩各擅詩名每不自定甲乙今密)
　　　　　(觀諸伶所謳若詩入歌詞多者為優初謳昌/齡詩次謳適詩之渙指諸妓中最佳者曰待)
　　　　　(此子所唱如非我詩終身不敢爭衡次/至雙鬟發聲果謳黄河云云因大諧笑)
　黄河逺上白雲間(山海經崑崙山高萬一千里白水出/其東北陬屈向東南流為中國河新)
　(論四瀆之源河最高而長従高注下其流激迅劉孝孫/望河詩迴瞰黄河上惝恍屢飛魂何遜詩去帆若不見)
　(試望白雲中沈約/詩置嶺白雲間)一片孤城萬仞山(庾信文月暈孤城/塵驚虚援江淹江)
　(上之山賦挂青蘿兮萬仞竪丹石兮百/重庾信終南山銘立壁千丈横峯萬仞)羌笛何須怨楊
　栁(馬融長笛賦近世雙笛従羌起羌人伐竹未及己梁/元帝賦聞羌笛之哀怨樂府解題漢横吹曲二十八)
　(解七曰折楊栁上官/儀詩笛怨栁花前)春光不度玉門闗(張正見詩春光/落雲葉後漢書)
　(班超傳注玉門關屬燉煌郡今沙州也去長安三千六/百里温子昇凉州樂歌路出玉門闗城接龍城坂一統)
(志王門闗在甘肅衛故/瓜州西北一十八里)
　　劉長卿
　　　尋盛禪師蘭若(釋氏要覽梵言阿蘭若/唐言無諍一云閒靜處)
秋草黄花覆古阡(古詩秋草萋以緑孫楚詩零雨霑秋/草張協詩寒花發黄采秋草含緑滋)
(陶潛詩黄花復朱實食之夀命長漢書/注阡陌田間道也南北曰阡東西曰陌)隔林何處起人
煙(虞世基詩遥林巻宿烟庾信詩閒峯直起烟曹植詩/中野何蕭條千里無人烟周𢎞讓詩忽見茅茨屋曖)
(曖有/人烟)山僧獨在山中老(庾信詩野老時相訪山僧或見/尋王績詩賴冇北山僧教我以)
(真如謝靈運山居賦山中兮凊寂羣動兮/自絶吴均詩山中自有宅桂樹籠青雲)唯有寒松見
少年(宋書時人謂謝混肅肅如寒風之振松沈約寒松/詩梢聳振寒聲青蔥標暮色王融詩華榮覊丱日)
(生平少/年時)
　　錢起
　　　歸雁
瀟湘何事等閒迴(曹植詩朝遊江北岸夕宿瀟湘渚謝/朓詩洞庭張樂地瀟湘帝子遊張謂)
(詩心中萬/事如等閒)水碧沙明兩岸苔(江淹四時賦園桃㸃紅流/水碧色又詩青苔己結洧)
(碧水復盈淇謝朓楚江賦沙明宿莽石路相懸王融詩/日霽沙溆明王灣詩潮平兩岸濶李白詩兩岸猿聲啼)
(不/住)二十五絃彈夜月(史記封禪書太帝使素女鼓五十/絃之瑟悲帝禁不止故破其瑟為)
(二十五絃鮑令暉詩鳴絃慙夜月琴/曲譜錄琴弄有鴻雁來賓並凄凉調)不勝清怨却飛來
(陶潛閒情賦笛流逺以清哀古/辭飛來雙白鵠乃従西北來)
　　　暮春歸故山草堂
谷口春殘黄鳥稀(孔稚圭北山移文截來轅于谷口岑/子敬詩谷口暗枝横詩黄鳥于飛陸)
(璣詩疏黄鳥常椹熟時往來在桑樹間皆應節超/時之鳥梁簡文帝詩分花出黄鳥挂石下新泉)辛夷
花盡杏花飛(楚辭露甲辛夷飛林薄本草辛夷花初發/如筆北人呼為木筆其花最早南人呼為)
(迎春汜勝之書杏花始榮輒耕輕土弱土杏花落復耕/之輒藺之此謂一耕而五熟王褒詩桃花落杏花舒)
始憐幽竹山窗下(謝朓詩窻前一叢竹青翠獨言奇劉/孝孫詩虛窻隠竹叢庾信詩山窻臨)
(絶頂王褒詩/山窻雲作扉)不改清隂待我歸(禮記故貫四時而不改/柯易葉謝朓逰後園賦)
(清隂起兮池館凉王儉/賦靈丘深沈蔓竹凝隂)
　　　晚過横灞寄張藍田(三輔黄圖滻水出藍田北/至灞陵入灞一統志藍田)
　　　　(縣在西安府城東南九十里本秦舊縣周禮/玉之次美者曰藍此縣山出玉故以名縣)
亂水東流落照時(鮑照詩亂流灇大壑新語四瀆東流/百川莫不従張正見詩高峯落迴照)
黄花滿逕客行遲(禮記季秋之月菊有黄華陶潛辭三/徑就荒松菊猶存鮑照詩客行惜日)
(月詩行/道遲遲)林端忽見南山色(張充書弱霧輕烟乍林端而/菴靄括地志終南山一名南)
(山陶潛詩采菊東籬下悠然/見南山吴均文天山共色)馬上還吟陶令詩(北史潘/徽傳徽)
(為隋王俊學士嘗従俊朝京師在塗令徽於馬上為賦/一行庾信詩雲低馬上人晉書陶潛傳謂親朋曰聊欲)
(絃歌以為三徑之資可乎/執事者聞以為彭澤令)
　　韋應物
　　　登寶意寺上方舊遊(自注寺在武/功曽居此寺)
翠嶺香臺出半天(庾闡詩翔霄拂翠嶺謝恵連詩飛蓋/興翠嶺劉孝綽詩經臺總香藥李恒)
(詩香臺瞰碧雲鮑/照詩高峯插半天)萬家烟樹滿晴川(史記年表大侯不/過萬家鮑照詩青)
(㝠揺烟樹袁嶠之詩俯仰晴/川渙張九齡詩烟靄遶晴川)諸僧近住不相識(梁武帝/文諸僧)
(若披如來衣不行如來行是假名僧晉書陸/機傳與弟雲入洛張華重其名如舊相識)坐聴微鐘
記往年(陳子昻詩坐聴峽猿愁孔徳紹詩臨/風聴曉鐘蔡孚詩栁岸梅洲勝往年)
　　盧綸
　　　曲江春望(西京記曲江以流水屈曲故名寰宇/記曲江池漢武帝所造名為宜春苑)
　　　　(其水曲折有/似廣陵之江)
昌蒲翻葉栁交枝(吕氏春秋冬至後五旬七日菖始生/菖者百草之先也高誘注菖菖蒲水)
(草也吴均詩莒蒲葉未齊宋迪詩翻葉迎紅日/劉邈詠栁詩楊栁濯絲枝江總詩交枝落蔓隂)暗上蓮
舟鳥不知(蕭子範詩蓮舟拂芰歸張九齡詩鳥/避仙舟發錢起詩深樹雲來鳥不知)更到無
花最深處(謝朓詩無花亦無實何以贈離居逰城南注/曲江其深處不見底湘中記昭潭其下無底)
(湘水最/深處也)玉樓金殿影參差(十洲記崑崙山上有金臺五/所玉樓十二所江總詩流泉)
(灌金殿唐太宗/詩日麗參差影)
　　郎士元
　　　夜泊湘江
湘山木落洞庭波(史記秦始皇紀浮江至湘山庾肩吾/詩郢路方遼逺湘山始蔽虧漢武秋)
(風辭草木黄落兮雁南飛張載詩白露終夜結木落柯/條森水經注湘水之出於陽朔則觴為之舟至洞庭日)
(月若出入於其中也楚/辭洞庭波兮木葉下)湘水連雲秋鴈多(水經注湘水/出零陵始安)
(縣陽海山張衡詩我所思兮在桂林欲往従之湘水/深潘岳秋興賦高閣連雲江淹别賦值秋鴈兮飛日)寂
寞舟中誰借問(後漢書馮衍傳守寂寞而存神沈約/詩圓月在舟中庾信詩故人迎借問)月
明只自聴漁歌(謝朓詩天高秋月明水經注衡山東南/二面臨映湘川自長沙至此江湘七百)
(里中有九背故漁者歌曰帆隨湘/轉望衡九面李白詩漁歌月裡聞)
　　　聴隣家吹笙(説文笙正月之音/物生故謂之笙)
鳯吹聲如隔綵霞(説文笙十三簧象鳯之身列仙傳王/子喬好吹笙作鳯鳴丘遲詩詰旦閶)
(闔開馳道聞鳯吹江/淹賦見綵霞之夕照)不知牆外是誰家(吕氏春秋耳不/能聞帷牆之外)
(梁簡文帝詩誰家妖麗鄰中/女李白詩不知秋思在誰家)重門深鎖無尋處(謝朓詩/平明振)
(衣坐重門猶未開庾/信詩何處更相尋)疑有碧桃千樹花(徐陵書桃果三/名栗園千樹)
　　顧况
　　　江上故居
家在雙峯蘭若邊(李白詩我家寄在沙丘旁庾信詩熊/耳對雙峯杜甫詩身許雙峯寺門求)
(七祖禪釋氏要覽蘭若梵/言阿蘭若唐言無諍也)一聲秋磬發孤煙(杜甫詩一/聲何處送)
(書雁五經要義磬立秋之樂也范/雲詩江干逺樹浮天末孤烟起)山連極浦鳥飛盡(庾/信)
(賦節竪山連文横水蹙楚辭望涔陽兮極浦謝朓賦冽/攅笳兮極浦丘遲詩巢空初鳥飛岑參詩惆悵鳥飛盡)
(南溪聞/夜鐘)月上青林人未眠(江淹别賦日下壁而沈采月/上軒而飛光庾信七夕賦兎)
(月初上羊燈次安揚雄賦若光若滅者布乎青林之下/庾信詩白石仙人芋青林隠士松李白詩日色已盡花)
(含烟月明欲/素愁不眠)
　　戎昱
　　　移家别湖上亭(本事詩韓晉公鎮浙西戎昱為/部内刺史郡冇酒妓善歌昱情)
　　　　(屬甚厚浙西樂將聞其能白晉公召置籍中/昱餞於湖上為歌詞以贈之既至開筵命歌)
　　　　(遂唱戎詞曲終韓問曰戎使君於汝寄情耶/曰然淚隨言下韓命與妓百縑即時歸之其)
　　　　(詞云/云)
好是春風湖上亭(梁簡文帝詩春風本自奇楊栁最相/宜梁元帝纂要春曰青陽風曰陽風)
(春風李白詩暝色湖上來王昌齡詩湖上/水渺漫清江不可涉李白詩朝登北湖亭)栁條藤蔓繫
離情(梁簡文帝詩栁條恒著地庾肩吾詩葉破栁條空/蘇頲詩竹妨山鳥路藤蔓野人家杜甫詩藤蔓曲)
(藏蛇王維詩賴諳山/水趣稍解别離情)黄鶯久住渾相識(武平一詩黄鶯/未解林間囀王)
(維左掖梨花詩黄鶯弄不足銜向玉階飛蜀志諸葛亮/傳亮分兵屯田為久住之基庾信小園賦三月負鋤相)
(識五月披裘見尋李/白詩白雲遥相識)欲别頻啼四五聲(江淹别賦與子/之别思心徘徊)
(梁元帝詩别時鳥啼户梁簡文帝詩鶯啼春欲駛李白/詩坐來黄葉落四五梁簡文帝詩今旦聞春鳥何啻兩)
(三/聲)
　　于鵠(大歴貞元間詩人隠居/漢陽嘗為諸府従事)
　　　泛舟入後谿
雨餘芳草淨沙塵(梁簡文帝詩雨餘雲稍薄庾信詩雲/歸識雨餘王褒詩秋泉帶雨餘西都)
(賦竹林果園芳草甘木崔顥詩芳草萋萋鸚鵡洲/李白詩淪落歸沙塵杜甫詩囘風颯颯吹沙塵)水緑
沙平一帶春(梁元帝詩水緑晚萍生江淹别賦春草碧/色春水緑波何遜詩水緑半含苔禇亮詩)
(沙平寒水落皇甫曽詩平沙/雪度春王勃詩花栁一園春)惟有啼鵑似留客(成都記/杜鵑亦)
(曰子規鮑照詩荆棘欝蹲蹲中有一鳥名杜鵑王維詩/萬壑樹參天千山響杜鵑梁簡文帝詩炊雕留上客又)
(樂府擲黄/金留上客)桃花深處更無人(禮記仲春之月桃始花江/總詩桃花長新浪李白詩)
(桃花流水杳然去易閴其無/人王維詩西出陽關無故人)
　　王涯
　　　宫詞
迎風殿裏罷雲和(西京賦既新作於迎風増露寒與儲/胥注武帝因秦林光宫増通天迎風)
(儲胥露寒杜甫詩昭陽殿裏第一人周禮春官大司樂/孤竹之管雲和之琴瑟武帝内傳董雙成吹雲和之笙)
(王昌齡詩斜抱雲和深/見月朦朧樹色隠昭陽)起聴清蟬步淺莎(李白詩白如/白露鮮清如)
(清唳蟬杜甫詩/宫莎軟勝綿)為愛九天和露滴(漢書郊祀志九天巫/祀九天注九天者謂)
(中央鈞夭東方蒼天東北旻天北方𤣥天西北幽天西/方皓天西南朱天南方炎天東南陽天也李白詩咳唾)
(落九天隨風生珠玉謝靈運詩亭亭曉月/暎泠泠朝露滴孟浩然詩竹露滴清聲)萬年枝上最
聲多(謝朓詩風動萬年枝日華承露掌沈約詩高梨/冇繁露何減萬年枝孟浩然詩同聲和者多)
　　王建
　　　宫詞
蓬萊正殿壓雲鼇(唐六典大明宫有蓬萊殿儲光羲詩/樹出蓬萊殿城開閶闔門漢書金安)
(上傳數臨正殿延見羣臣傅休奕朝㑹賦坐太極之正/殿嚴嵯峨以崔巍李白詩巨鼇莫戴三山去我欲蓬萊)
(頂上/行)紅日初生碧海濤(唐太宗詩紅輪不暫駐楊庶詩/仙輪帶日紅李嶠詠弓詩桑質)
(表初生十洲記扶桑在東海之東岸一萬里東復有碧/海廣狹浩汗與東海等正作碧色甘香味美薛道衡詩)
(駕黿臨/碧海)開著五門遥北望(書闢四門傳開闢四方之門/未開者禮記注天子五門臯)
(雉庫應路也揚雄河東賦登六觀以遥望兮聊/浮遊以經營阮籍詩登高臨四野北望青山阿)赭黄新
帕御牀高(唐書車服志天子袍衫用赭黄遂禁臣民服/支遁人日詩黄裳羅帕質杜甫至日詩去嵗)
(兹辰捧/御牀)
　　　二
籠烟紫氣日曈曈(古三墳山氣籠烟川氣浮光晉書張/華傳斗牛之間常有紫氣梁簡文帝)
(詩栁路/日曈曈)宣政門開玉殿風(六典大明宫正南曰丹鳯門/門内正殿曰含元殿其北曰)
(宣政門門内曰宣政殿南史朱异/傳升紫霄之丹地排玉殿之金扉)五刻閣前卿相出(嵇/康)
(書華子魚不強幼安以卿/相何承天詩卿相非所盼)下簾聲在半天中(盧詢樂府/下簾還憶)
(月孫綽賦鵬為羽傑鯤稱介豪翼遮/半天背負重霄鮑照詩高岑隔半天)
　　　三
金吾除夜進儺名(漢書百官公卿表中尉秦官武帝更/名執金吾注金吾鳥名也主辟不祥)
(天子出行職主先導以禦非常故執此鳥之象因以名/官杜審言詩季冬除夜接新年秦中嵗時紀嵗除日進)
(儺皆作鬼神狀内/二老兒儺公儺毋)畫袴朱衣四隊行(廣韻袴脛衣也周/禮夏官方相氏掌)
(䝉熊皮黄金四日𤣥衣朱裳執戈揚盾帥百𨽻而時儺/以索室毆疫史記項羽紀項王至東城分其旗以為四)
(隊/)院院燒燈如白日(大業雜記元年築西苑其内造十/六院舊唐書明皇紀御勤政樓宴)
(羣臣連夜燒燈曹植/樂府驚風飄白日)沈香火底坐吹笙(太平廣記隋主/毎除夜諸院設)
(火山數十毎一山焚沈香數斤香聞/數里穆天子傳吹笙鼔簧中心翔翔)
　　　四
新秋白兔大於拳(張正見詩高軒揚麗藻自是賦新秋/瑞應圖王者恩加耆老則白兔見唐)
(書盧藏用傳辛怡諫為職方有/獲異鼠者豹首虎臆大如拳)紅耳霜毛趁草眠(張浚/白兔)
(頌其毛春素鮑照賦疊霜毛而/弄影嚴武詩懶眠沙草愛風湍)天子不教人射殺(禮記/天子)
(不合圍詩大庖不盈傳自左/膘而射之達於右臑為上殺)玉鞭遮到馬蹄前(杜陽雜/編上幸)
(温慶宫於複壁間得寶匣中獲玉鞭鞭末有文曰軟玉/鞭即天寶中異國所獻杜甫詩麒麟受玉鞭曹植詩俯)
(身散/馬蹄)
　　張仲素
　　　天馬詩(史記大宛傳初天子發書易云神馬當/従西北來得烏孫馬好名曰天馬及得)
　　　　(大宛汗血馬益壯更名烏孫/馬曰西極大宛馬曰天馬云)
躞蹀宛駒齒未齊(皁文君白頭吟躞蹀御溝上何遜詩/躞蹀起風塵漢書音義大宛國有高)
(山其上冇馬不可得因取五色毋馬置其下與/交生駒汗血因號天馬子白帖馬十嵗齒平)摐金噴
玉向風嘶(梁簡文帝詩驤騎晨野摐金曉陸穆天子傳/黄之澤其馬歕玉祖孫登紫騮馬詩嘶従風)
(處/㫁)來時行盡金河道(漢書禮樂志天馬來従西極王維/詩行盡青谿不見人隋書地理志)
(榆林郡統縣三榆林富昌金/河上官儀詩金河路幾千)獵獵輕風在碧蹄(鮑照詩/獵獵晚)
(風遒何承天詩輕風起紅/塵李白詩雙翻碧玉蹄)
　　李涉
　　　春晚遊鶴林寺寄使府諸公(續仙傳潤州鶴林/寺有杜鵑高丈餘)
　　　　(每春月爛漫寰宇記宋武帝微時常遊行竹/林寺見有黄鶴飛舞改為鶴林寺唐書百官)
　　　　(志注至徳後諸道使府/參佐皆以御史為之)
野寺尋花春已遲(岑參詩野寺荒臺晚杜甫詩問栁尋/花到野亭宋之問詩春遲栁暗催)
背巖惟有兩三枝(劉峻金華山栖志背巖面壑層軒引/景梁簡文帝雪裏尋梅花詩定須還)
(剪綵學作/兩三枝)明朝攜酒猶堪賞(吴均詩今夜杯酒别明朝/江水邊高隠外書戴顒春)
(日攜雙柑斗酒往聴黄鸝聲北齊/書邢邵傳終日酣賞盡山水之致)為報春風且莫吹(沈/佺)
(期詩為報寰中百川水管子春風風人庾信/詩春風滿路香梁昭明太子詩靡靡祥風吹)
　　竇鞏
　　　尋道者隠處不遇
籬外涓涓澗水流(家語涓涓不止將成江河孔融詩涓/涓江漢流杜甫詩澗水空山道張華)
(詩俯臨緑水流高/適詩石激水流處)槿花半照夕陽收(唐明皇端午宴羣/臣詩序聞蟬聲而)
(悟物變見槿花而驚候改江淹蓮花賦見綵霞之夕照/爾雅山西曰夕陽杜甫詩夕陽薰細草蕭鈞詩川平晚)
(照/收)欲題名字知相訪又恐芭蕉不耐秋(錢起詩定因詞/客過名字始風)
(流南史王融傳鄉國既異其優劣聊復相訪陳子昂詩/聞鶯忽相訪題鳯久徘徊清異録懐素居零陵芭蕉亘)
(帶幾數萬取葉代紙而/書岑參詩雨滴芭蕉赤)
　　白居易
　　　宿西林寺(一統志西林寺在廬山與東林寺相/對法苑珠林隋師慧達曉上廬岳造)
　　　　(西林寺重閣七間樂/櫨重疊光耀鮮華)
木落天晴山翠開(張載詩白露中夜結木落柯條森鮑/照詩木落江渡寒梁簡文帝詩雲穿)
(天半晴蕭鈞詩山翠餘烟積裴迪詩/山翠拂人衣盧綸詩春日衆山開)愛山騎馬入山來
(南史顔延之傳延之好騎馬遨逰里巷遇知舊輒據鞍/索酒得必傾盡欣然自得襄陽兒童歌時時能騎馬倒)
(著白/接䍦)心知不及柴桑令一宿西林却便囘(自注柴桑令/劉遺民也按)
(陶潛有和劉柴桑詩梁昭明太子陶淵明傳時周續之/入廬山事釋惠逺彭城劉遺民亦遁跡匡山淵明又不)
(應徴命謂之潯陽三隠王昌齡詩一宿楚雲裏杜/甫詩羣生各一宿又西憶岐陽信無人遂却囘)
　　杜牧
　　　寄揚州韓綽判官(書淮海惟揚州唐書地理志/淮南道蓋古揚州之域揚州)
　　　　(廣陵郡大都督/府武徳九年置)
青山隠隠水迢迢(李白詩青山横北郭白水遶東城水/經注雁門山重巒疊巘霞舉雲高連)
(山隠隠東出遼塞王昌齡詩膏山隠隠孤舟微謝靈運/詩迢迢萬里帆茫茫終何之張九齡詩萬丈洪泉落迢)
(迢半/紫氛)秋盡江南草木凋(賈島詩聨句逢秋盡嘗茶㸔月/生爾雅江南曰揚州唐書地理)
(志江南道蓋古揚州南境楚辭九辨悲哉秋之為氣也/蕭瑟兮草木揺落而變衰漢武帝詞秋風起兮白雲飛)
(草木黄落兮雁南歸劉/峻文候草木以共凋)二十四橋明月夜(一統志揚州/二十四橋在)
(府城隋置並以城門坊市為名謝莊月賦隔千里兮共/明月國史補李謨吹笛天下第一月夜泛江與同舟人)
(吹寥亮逸發李白詩緑/蘿秋月夜相憶在鳴琴)玉人何處教吹簫(晉書裴楷傳/楷風神高邁)
(容儀俊爽時人謂之玉人又衛玠傳玠總角乘羊車入/市見者皆以為玊人高適詩明月相隨何處眠列仙傳)
(蕭史者秦穆公時人善吹簫穆公女弄玉妻/焉日教弄玉作鳯鳴居數年吹簫似鳯聲)
　　　宣州開元寺(唐書地理志江南道宣州宣城郡/一統志寧國府唐置宣州又景徳)
　　　　(寺在寧國府城内本/晉永安寺唐改開元)
松寺曽同一鶴棲(戴叔倫詩短䇿看雲林寺晚符載常/准上人精院記標韻如松鶴賈嵩賦)
(無生禪子愛其孤鶴片雲休歇逸人戀此幽松古柏/淮南子千嵗之鶴棲于松柏白居易詩月冷鶴雙棲)夜
深臺殿月高低(杜甫詩夜深殿突兀韓愈湘西寺詩路/窮臺殿闢佛事煥且儼張仲素詩臺殿)
(曉光凝儲光羲詩歌舞畱人月/易低古樂府隴上明星高復低)何人為倚東樓柱(杜甫/詩行)
(藏獨倚樓戰國䇿馮煖客孟嘗君居有頃倚柱彈其劍/歌曰長鋏歸來兮食無魚白居易詩賴此東樓夕風月)
(時翛然楊巨源詩曽過靈隠/江邊寺獨宿東樓看海門)正是千山雪漲時(唐太宗/詩隂山)
(千里雪杜甫詩黄精無苗山雪盛王/昌齡詩萬里雲沙漲平原冰霰澁)
　　許渾
　　　客有卜居不遂
海燕西飛白日斜(沈佺期詩海燕雙栖玳瑁梁張九齡/詩海燕何微眇乗風亦暫來古樂府)
(東飛伯勞西飛燕鮑照詩春吹囘白日梁簡文帝詩/朝日斜來照戸春鳥爭飛出林禇亮詩梅梁暖日斜)天
門遥望五侯家(漢書郊祀歌天門聞詄蕩蕩杜甫詩天/門日射黄金榜揚雄河東賦登六觀而)
(遥望兮漢書元后傳河平二年上悉封舅譚為平阿侯/商成都侯立紅陽侯根曲陽侯逢時高平侯五人同日)
(侯故世謂之五侯武元衡詩/緑楊中禁路朱㦸五侯家)樓臺深鎖無人到(杜甫詩/三峽樓)
(臺淹日月白居易詩朱門深鎖/春池滿祖詠詩蘭若無人到)落盡東風第一花(庾信/賦落)
(花與芝蓋同飛李白詩楊花落盡/子規啼禮記孟春之月東風解凍)
　　　謝亭送别(名勝志謝公亭在江南寧國府宣城/縣北郭外齊太守謝朓送别處舊圖)
　　　　(經謂是朓送范雲/之零陵内史作)
勞歌一曲解行舟(韓詩外傳饑者歌食勞者歌事謝混/詩信此勞者歌張旭詩旅人倚征棹)
(薄暮起勞歌杜甫聞笛詩武陵一曲想南征劉孝綽詩/解纜覺船浮魏文帝善哉行湯湯川流中有行舟杜審)
(言詩行舟/縈緑水)紅葉青山水急流(梁簡文帝詩細葉影飛紅/錢起詩茅茨隠紅葉何遜)
(詩家本青山下愛上青山上江總詩青山去去/遥張華詩俯臨緑水流薛道衡詩揚舲泝急流)日暮酒
醒人已逺(史記滑稽傳日暮酒闌庾肩吾詩日暮野風/生杜甫詩欲去行人起徘徊恨酒醒詩其室)
(則邇其人甚逺曹/植詩人逺精神近)滿天風雨下西樓(蕭子顯詩飛蓬恒/滿天岑參詩城頭)
(月出星滿天易潤之以風雨詩風雨凄凄雞鳴喈喈庾/肩吾詩天禽下北闕織女入西樓孫逖詩都邑西樓芳)
(樹/間)
　　温庭筠
　　　瑶瑟怨(崔融歌挾寳書與瑶瑟兮芳蕙/草而蘭蘼賈至詩深情託瑶瑟)
冰簟銀牀夢不成(武元衡詩冰筠凉簟翻子夜歌珍簟/鏤玉牀廣韻簟竹席王勃文銀牀地)
(湧寶帳猶懸列子古之真人其覺自/忘其寢不夢權徳輿詩或成蝴蝶夢)碧天如水夜雲輕
(度人經注東方第一天冇碧霞徧滿是云碧落李白詩/雲天掃空碧又海水落眼前天光揺空碧詩其従如水)
(王勃序秋水共長天一色陶𢎞景詩夜雲生夜鴻驚李/林甫詩秋水碧雲夜杜甫詩花逺重重樹雲輕處處山)
鴈聲逺過瀟湘去(薛道衡詩霜天㫁鴈聲張九齡詩空/庭鴈影過一統志湘江源出廣西興)
(安縣陽海山流經永州郡界與潇水合瀟水在永州府/城外源出九疑山北流至湘口㑹于湘李白詩瀟湘江)
(北早鴻飛孟浩然/詩歸雁天邊去)十二樓中月自明(漢書郊祀志黄帝/時為五城十二樓)
(以侯神人吴均詩雍臺十二樓樓樓欝相望李白詩天/上白玉京十二樓五城劉鑠詩明月照高樓薛道衡詩)
(妾住長依/明月樓)
　　　咸陽值雨(史記秦本紀孝公十二年作為咸陽/築冀闕徙都之西京賦秦里其朔實)
　　　　(為咸/陽)
咸陽橋上雨如懸(阮籍詩西逰咸陽中趙李相經過李/白詩年年橋上逰杜甫詩塵埃不見)
(咸陽橋又江/鳴夜雨懸)萬㸃空濛隔釣船(李白詩萬㸃雪峯晴杜/甫詩風飄萬㸃正愁人)
(謝朓詩空濛如薄霧沈佺期詩空濛朝雨合/庾信詩高荷沒釣船岑參詩蘆花暎釣船)還似洞庭
秋水色(禹貢九江孔殷注即洞庭也楚詞洞庭波兮木/葉下劉孝綽詩洞庭春水緑梁簡文帝詩水色)
(帶風/移)晚雲將入岳陽天(張正見詩歸雲向谷晚唐太宗/詩連峯帶晚雲梁元帝詩簾開)
(雲影入輿地志天岳山在洞庭湖中一名幕阜州據其/陽故謂岳陽杜甫詩昔聞洞庭水今上岳陽樓孟浩然)
(詩波撼/岳陽城)
　　雍陶
　　　天津橋春望(名勝志隋以洛水貫都有天漢之/象遂造天津橋以架洛水用大纜)
　　　　(維舟皆以鐵鎖鈎連南北夾路對起四/樓元和郡國志天津橋在河南縣北)
津橋春水浸紅霞(劉希夷詩天津橋下東流水天津橋/上繁華子李白詩憶昔洛陽董糟丘)
(為余天津橋南造酒樓江淹賦春水緑波/王褒詩長洲春水滿江淹詩紅霞旦夕生)烟栁風絲拂
岸斜(梁武帝詩妾似西栁烟梁元帝詩莫向春風楊栁/絲陳叔達詩水岸銜階轉風條出栁斜正褒詩岸)
(栁被青絲梁元帝詩栁條恒/拂岸朱記室詩連檣倚岸斜)翠輦不來金殿閉(江淹賦/夾翠輦)
(以霞飛隋煬帝步虚詞翠霞乗鳯輦古歌上金/殿酌玉樽岑參詩受籙金殿開清齋玉堂閉)宫鶯銜
出上陽花(杜甫詩宮鶯罷囀春李白詩宫鶯嬌欲醉常/衮詩鶯銜入夕陽水經注天池方里餘池中)
(常無斥草及其風澤有淪輒冇小鳥翠色投淵銜出唐/書地理志上陽宫在東都禁苑之東皇城之西南隅李)
(白詩花光不/減上陽紅)
　　　和孫明府懐舊山
五栁先生本在山(陶潛五栁先生傳先生不知何許人/也宅邊有五栁樹因以為號焉李頎)
(詩妻子歡如五株栁雲山老對一牀/書杜甫詩在山泉水清出山泉水濁)偶然為客落人間
(杜甫詩恐此復偶然臨風黙惆悵又為客無時了悲秋/向夕終史記畱侯世家願棄人間事従赤松子遊釋慧)
(逺廬山記漢董奉在人間近/三百年容狀常如三十時)秋來見月多歸思(王維詩/秋來風)
(雨多沈約詩秋月光如練張若虚詩江畔何人初見月/李白詩今人不見古時月陶潛詩眇眇孤舟逝綿綿歸)
(思紆劉長卿詩何意/秋風來飄然動歸思)自起開簾放白鷴(何遜詩開簾覺/水動王季友詩)
(開簾欲放湖中鳥西京雜記南越王獻高帝白鷴黒鷴/各一雙禽經白鷴似山雞而色白行止閒暇李白詩請)
(以雙白璧買/君雙白鷴)
　　高駢(字千里幽州人初為司馬歴右神䇿將軍秦/州刺史咸通中拜都䕶僖宗立加同平章事)
　　　(徙劍南西川節度使俄徙江淮節/度封渤海郡王為畢師鐸等所害)
　　　訪隠者不遇
落花流水認天台(北史丘遲傳鍾嶸著詩評云遲㸃綴/映媚似落花依草庾信賦落花與芝)
(蓋齊飛庾信詩流水桃花香幽明録漢永平五年剡縣/劉晨阮肇共入天台山溪邊有二女子姿質妙絶遂留)
(半年北史徐則傳懷栖隠/之操入天台山絶粒養性)半醉閒吟獨自來(庾信詩酒/醺人半醉)
(盧思道詩半醉臉逾紅白居易詩每/逢月下一閒吟乂柿葉紅時獨自來)惆悵仙翁何處去
(易林内懐惆悵晉書習鑿齒傳徘徊移日惆悵極多宋/之問詩鍊藥有仙翁僧皎然詩正是仙翁棋散時許渾)
(詩又歸/何處去)滿庭紅杏碧桃開(梁元帝賦觀執珪而滿庭元/結送譚山人序松竹滿庭孟)
(郊城南聯句醉結紅滿杏郎士元詩惟有碧桃/千樹花李商隠詩惟應碧桃下方朔是狂夫)
　　王駕(字大用河中人登大順進士第仕/至禮部員外郎自號守素先生)
　　　社日(荆楚嵗時記社日四隣並結綜㑹社牲/醪為屋於樹下先祭神然後饗其胙)
鵞湖山下稻粱肥(一統志江西信州府鵞湖山在鉛山/縣西南十五里舊名荷湖昔有龔氏)
(畜鵞成羣又名鵞湖吴均詩挂月青山下詩黍稷稻粱/農夫之慶吕氏春秋終古斥鹵生之稻粱李紳閭里謡)
(桑麻欝/禾黍肥)豚柵雞棲半掩扉(新序雞豚讙嗷廣韻豚豕子/説文柵編樹木為樊籬也按)
(杜甫有催宗文樹雞柵詩詩雞棲于塒後漢書陳蕃傳/車如雞棲馬如狗疾惡如風朱伯厚梁簡文帝詩細簾)
(時半掩王維詩/田園方掩扉)桑柘影斜春社散(禮記命野虞毋伐桑/柘謝朓詩桑柘起寒)
(烟梁簡文帝藤詩弱影掣風斜何遜詩房櫳月影斜禮/記冬烝春社史記封禪書嘗以春三月民里社各自財)
(以/祠)家家扶得醉人歸(揚雄解嘲家家自以為稷契杜甫/詩酩酊任人扶陶潛詩君當恕醉)
(人詩鼔咽咽醉言歸張/衡南都賦客賦醉言歸)
　　　晴景(温庭筠詩石/壑動晴景)
雨前初見花間葉(賈島詩蜩稀暑雨前徐悱妻劉氏詩/鳴鸝葉中舞戲蝶花間騖蘇頲詩往)
(往花間逢綵石時/時竹裏見紅泉)雨後兼無葉底花(盧綸詩不見僧中/舊仍逢雨後春張)
(籍詩竹香新雨後儲光羲詩葉底飛蛾自相亂白居/易雨中花詩鶯雖為説不分明葉底枝頭漫饒舌)蛺
蝶飛來過牆去(古今注蛺蝶一名鳯蝶色白背青者是/也何遜詩蛺蝶縈空戲古辭飛來雙白)
(鵠曹鄴詩樹/影空過牆)却疑春色在隣家(謝朓詩春色滿皇州梁/簡文帝詩春色暎空來)
(戰國䇿室不能相和出語隣家非/為通計也杜甫詩處處隣家笛)
　　韋莊
　　　金陵圖(按全唐詩作臺城吴録張紘言於孫權/曰秣陵楚武王所置名為金陵晉書王)
　　　　(導傳建康古之金陵舊為帝里唐書地理志/江南道昇州縣上元望本江寧武徳三年更)
　　　　(曰歸化八年/更曰金陵)
江雨霏霏江草齊(何遜詩蕭蕭江雨聲詩今我來思雨/雪霏霏杜甫詩寒雨下霏霏孫逖詩)
(二月飛花滿江草李/白詩江草不知愁)六朝如夢鳥空啼(劉禹錫詩六朝/遺事何處尋六)
(朝事跡吴孫權遷都建業治太初宫晉琅琊王渡江鎮/建業因吴舊都居之及即帝位稱為建業宫至成帝作)
(新宫宋齊而下因之稱為建康宫六代宫室皆因吴舊/址也蔡邕表恍惚如夢韓愈文四十年餘事如夢中顧)
(况詩春鳥年/年空自啼)無情最是臺城栁(晉書郭文傳思由憶生/不憶故無情江淹江上)
(之山賦樹無情而百色六朝事跡晉成帝咸和七年新/宫成名建康宫即今之所謂臺城也一統志臺城在上)
(元縣治東北五里六朝事跡晉咸康二年作朱雀/橋對吴都城相去六里為御道夾御溝植栁其上)依舊
烟籠十里堤(杜甫詩雙雙新燕子依舊已銜泥杜牧泊/秦淮詩烟籠寒水月籠沙六朝事跡吴大)
(帝時自江口沿淮/築堤謂之横塘)
　　陳羽(江東人登貞元進/士第與韓愈同年)
　　　小江驛送陸侍御(按全唐詩下有歸湖上山四/字一統志小江驛在寧波府)
　　　　(南三/十里)
鶴唳天邊秋水空(論衡夜及半而鶴唳晨將旦而雞鳴/禽經鶴以潔唳劉孝綽詩天邊生岸)
(影庾信詩不知何處天邊潘岳秋興賦澡秋水之涓涓/兮王勃滕王閣序秋水共長天一色李白詩楚水清若)
(空/)荻花蘆葉起西風(李嘉祐詩荻花寒漫漫李嶠詩水/鴈銜蘆葉李白詩青青蘆葉齊爾)
(雅西風/曰泰風)今夜渡江何處宿(漢書外戚傳今夜刻漏未終/庾信詩今夜長門月家語楚)
(王渡江得萍實王獻之桃葉歌桃葉復桃葉渡江不用/檝庾信烏夜啼御史府中何處宿洛陽城頭那得棲岑)
(參詩今夜不/知何處宿)㑹稽山在月明中(周禮夏官職方氏東南/曰揚州其山鎮曰㑹稽)
(史記夏紀禹㑹諸侯江南計功命曰㑹稽注越傳曰禹/到大越上苗山大㑹稽因命苗山曰㑹稽十道山川考)
(㑹稽山在紹興府㑹稽縣東北二十/里釋廣宣聨句遥聞天語月明中)
　　賈至
　　　答嚴大夫
今夕秦天一鴈來(詩今夕何夕謝朓詩别後思今夕庾/信賦蘇武之一鴈空飛張正見詩終)
(無一鴈帶書飛江/總詩身隨北鴈來)梧桐墜葉𢷬衣催(詩梧桐生矣于彼/朝陽魏文帝詩梧)
(桐生空井枝葉自相加謝靈運賦送墜/葉于秋宴庾信啟平陵月夜驚聞𢷬衣)思君獨步華庭
月(楚辭專思君兮不可化陳後主樂府思君如落日漢/書李陵傳陵便衣獨步出營齊明堂歌八羽華庭薛)
(道衡詩空/庭聊步月)舊館秋陰生緑苔(張衡賦舟車之道交通舊/館任昉王文憲集序出入)
(禮闈朝夕舊館顔延之文晨烟暮靄春煦秋隂/范雲詩脩帳含秋隂郭璞賦緑苔鬖髿於研上)
　　羅鄴
　　　公子行
金鞍玉勒照花明(沈約詩汗馬飾金鞍薛道衡詩卧驅/飛玉勒杜甫詩黄鬚照萬花陳子良)
(詩峯迥/雜花明)過後香風特地生(古詞繡幙圍香風杜甫詩幾/時來翠節特地引紅糚王勃)
(滕王閣序爽籟/發而清風生)半醉五侯門裏出(庾信詩酒醺人半醉/漢書元后傳河平二)
(年上悉封舅譚為平阿侯商成都侯立紅陽侯根曲陽/侯逢時高平侯五人同日封故世謂之五侯陶翰詩長)
(揖五侯門吴均/詩君留朱門裏)月高猶在禁街行(王昌齡詩未央前殿/月輪高西京雜記西)
(都京城街衢有金吾傳呼以禁/夜行白居易詩沈吟踏月行)
　　岑羲
　　　夜宴安樂公主宅(唐書公主傳安樂公主中宗/幼女也帝遷房陵而主生下)
　　　　(嫁武崇訓帝復位光艷動天下與太平七公/主皆開俯奪臨川長公主宅以為第天子親)
　　　　(幸宴/近臣)
金牓重樓開夜扉(神異經中央冇宫以金為牆門有金/牓以銀縷題曰天皇之宫梁元帝詩)
(金牓燭神光荀子志愛公利重樓疏堂梁/簡文帝詩槐影帶重樓又山齋開夜扉)瓊筵愛客未
言歸(謝朓詩既通金閨籍復酌瓊筵醴曹植詩公子敬/愛客終宴不知疲詩鼓咽咽醉言歸張衡南都賦)
(客賦醉言歸/主稱露未晞)銜歡不覺銀河曉(司馬遷報任安書未嘗/銜杯酒接殷勤之餘歡)
(白帖天河謂之銀漢亦曰銀河江總詩織/女今夕渡銀河陳子昂詩天河殊未曉)盡醉那知玉
漏稀(王績詩眼看人盡醉張衡渾天儀制以銅為器實/以清水下各開孔以玉虬吐漏水入兩壺右為夜)
(左為晝蘇味道/詩玉漏莫相催)
　　張説
　　　送梁六自洞庭作
巴陵一望洞庭秋(唐書地理志岳州巴陵郡郡有巴陵/縣縣有洞庭山在洞庭湖中丘遲詩)
(野老時一望水經洞庭湖廣員五百里日/月若出沒其中駱賓王詩葉下洞庭秋)日見孤峯水
上浮(梁書徐勉誡子書曰孤峯叢薄不無糾紛之異拾/遺記洞庭山浮于水上冇金堂數百間玉女居之)
聞道神仙不可接(張衡西京賦長年/神仙宣室玉堂)心隨湖水共悠悠
(唐太宗詩心隨朗日高楊泉賦追湖水而往還通/蓬萊與瀛洲詩悠悠我思王筠詩悠悠湘水深)
　　李白
　　　永王東巡歌(唐書列傳永王/名璘明皇子也)
帝寵賢王入楚關(晉書秦獻王傳帝于諸子中尤見寵/愛孟子古之賢王好善而忘勢盧諶)
(懷古詩奉辭馳出境㐲軾徑入闗鮑/照凌烟樓銘東臨吴甸西眺楚闗)掃清江漢始應還
(後漢書崔駰傳運欃槍以電掃兮清六合之土宇詩江/漢浮浮武夫滔滔周禮職方氏正南曰荆州其川江漢)
初從雲夢開朱邸(周禮職方氏正南曰荆州其山鎮曰/衡山其澤藪曰雲夢成公綏賦過雲)
(夢以娱逰玉海郡國朝宿之舍在京者謂之/邸朱邸邸有朱户也栁莊詩廣陌通朱邸)更取金陵
作小山(晉書王導傳建康古之金陵舊為帝里唐書地/理志武徳三年更江寧曰歸化八年更歸化曰)
(金陵庾信趙國公集序/大雅扶輪小山承蓋)
　　　越中覽古(一統志紹興府少康封少子無餘于/㑹稽以奉禹祀號曰於越春秋時為)
　　　　(越/國)
越王勾踐破吴歸(史記越王勾踐其先夏后帝少康之/庶子封于㑹稽二十餘世至于允常)
(允常卒子勾踐立是為越王又勾踐伐吴吴師敗後四/年越大破吴因圍之三年勾踐己平吴周元王賜勾踐)
(胙命為伯左/傳歸而飲至)義士還鄉盡錦衣(左傳武王克商遷九鼎/于洛邑義士猶或非之)
(史記伯夷傳此義士也南史劉之遴傳衣錦還鄉盡榮/養之理宋之問詩衣錦晝還鄉詩錦衣狐裘禮記君子)
(狐白裘錦/衣以裼之)宫女如花滿春殿(漢書貢禹傳古者宫女不/過九人詩有女同車顔如)
(舜華宋之問浣紗篇越女顔/如花庾肩吾詩雨足飛春殿)只今惟有鷓鴣飛(岑之敬/詩惟有)
(將軍酒川上可除寒古今注鷓鴣出南方鳴常自呼常/向日而飛畏霜露早晚希出冇時夜飛則以樹葉覆背)
(上/)
　　王昌齡
　　　長信秋詞(其三樂府詩集漢班婕/妤求供養太后長信宫)
奉帚平明金殿開(吴均行路難班姬失寵顔不開奉帚/供養長信臺栁惲樂府奉帚長信宫)
(誰知獨不見楚辭平明發兮蒼梧任昉/詩平明至曛黒江總詩流泉灌金殿)且將團扇蹔徘
徊(班倢伃詩新裂齊紈素鮮潔如霜雪裁為合歡扇團/團似明月出入君懐袖揺動微風發常恐秋節至凉)
(飈奪炎熱棄捐笥篋中恩情中道絶梁簡文帝詩定為/歌聲起非闗團扇風甘泉賦徘徊招揺謝朓有所思徘)
(徊東/陌上)玉顔不及寒鴉色(曹植扇賦發西子之玉顔謝惠/連雪賦紈袖慙冶玉顔掩嫮漢)
(書賈誼傳吾久不見賈生自以為過之今不及也隋煬/帝詩寒鴉飛數㸃何遜詩日夕栖鳥還浮雲起新色)
猶帶昭陽日影來(漢書外戚傳趙倢伃立為皇后而弟/絶幸為昭儀居昭陽舍王僧達詩歡)
(此乗日暇忽忘逝影侵上官/昭容詩羽騎驂驔躡景來)
　　王維
　　　少年行
新豐美酒斗十千(三輔舊事太上皇不樂關中思慕鄉/里高祖徙豐沛屠兒沽酒煑餅商人)
(立為新豐唐太宗詩高宴聚新豐陶潛詩種秫作美酒/庾信春賦入新豐而酒美詩酌以大斗曹植詩美酒斗)
(十/千)咸陽遊俠多少年(史記秦本紀孝公十二年作為咸/陽阮籍詩西遊咸陽中梁昭明太)
(子詩洛陽輕薄子長安遊俠兒吴均詩逰俠少年逰/上路晉書樂志汲寒漿飲少年少年窈窕何能賢)相
逢意氣為君飲(車􁀙洛陽道佳麗夜相逢蕭撝詩石蒲/今尚有採摘更相逢史記晏子傳意氣)
(揚揚甚自得也王褒詩男兒重意氣湯/惠休楊花曲思心長為君詩式飲庶幾)繫馬高樓垂栁
邊(劉琨詩繫馬長松下庾信賦繫馬於鳳凰樓柱魯靈/光殿賦陽榭外望高樓飛觀張協賦高樓特起竦峙)
(岧嶤樂府垂栁覆金堤庾信行雨山銘横/藤礙路垂栁低人左思詩輕糚喜樓邊)
　　賈至
　　　西亭春望
日長風暖栁青青(禮記仲夏之月日長至國語申胥曰/日長炎炎鮑照賦風暖凌開土昌泉)
(動沈佺期詩風暖葉還開潘岳詩青栁/何依依古詩青青河畔草欝欝園中栁)北鴈歸飛入窅
㝠(江總詩身隨北鴈來蔡琰十八拍鴈飛高兮邈難尋/詩歸飛提提又鴥彼飛隼疏以其勇能深入老子窈)
(兮㝠兮其中冇精淮南子/象太乙之容測窈㝠之深)岳陽城上聞吹笛(輿地志天/岳山在洞)
(庭湖中一名幕阜州據其陽故謂之岳陽風上記岳陽/樓城西門樓也史記封禪書公孫卿言見神仙跡緱氏)
(城上王維詩隴上行人夜吹/笛杜甫詩吹笛秋山風月清)能使春心滿洞庭(論語能/使枉者)
(直楚辭日極千里兮傷春心王臺卿詩處處動春心何/遜七召玩奇花之春滿荆州記青草湖一名洞庭湖水)
(經注洞庭湖/廣員五百里)
　　　送李侍郎赴常州
雪晴雲散北風寒(方輿勝覽燕山八景其一為西山晴/雪梁元帝詩栁絮飄晴雪曹植名都)
(扁雲散還城邑清晨復來還王粲詩風流雲散一别如/雨詩北風其凉劉刪詩離羣思北風墨子聖王為宫室)
(高足以辟潤濕/邊足以圉風寒)楚水吴山道路難(山海經數歴之山楚/水出焉而南流注於)
(渭庾信馬射賦横弧於楚水之蛟江淹詩呉山饒離袂/楚水多别情一統志常州府秦為㑹稽郡地漢因之東)
(漢永建中分屬吴郡禮記道路男子由右婦人由左樂/府解題行路難備言世路艱難以及離别悲傷之意)
今日送君須盡醉(古詩今日良宴㑹歡樂難具陳何遜/詩今日非明日江淹古離别送君如)
(昨日簷前露己團岑羲詩銜歡/不覺銀河曙盡醉那知玉漏稀)明朝相憶路漫漫(吴均/詩今)
(夜盃酒别明朝江水邊庾信詩明朝雲雨散何處更相/尋梁武帝樂府寄語故情人知我心相憶駱賓王詩别)
(後能相憶離騷路漫漫其/修逺兮吾將上下而求索)
　　杜甫
　　　漫興
懶漫無堪不出邨(嵇康絶交書簡與禮相背懶與漫相/成庾信為閻將軍乞致仕表臣實無)
(堪中涓/從事)呼兒自在掩柴門(古辭呼兒烹鯉魚後漢書楊/震傳于是柴門絶賓客陶潛)
(文翳翳/柴門)蒼苔濁酒林中靜(潘岳賦壁衣蒼苔嵇康絶交/書平生濁酒一杯彈琴一曲)
(志願畢矣江淹詩濁酒聊自適莊子仲尼/適楚出于林中左思賦經扶桑之中林)碧水春風野
外昏(梁昭明詩桂檝蘭橈浮碧水房篆詩前溪流碧水/潘岳詩春風縁隙來陶潛詩春風扇微和張華詩)
(遊目四野外説/文昏日㝠也)
　　孟浩然
　　　濟江問舟子
潮落江平未有風(江洪詩潮落晚洲出隂鏗詩潮落猶/如蓋馬周詩潮平似不流張九齡詩)
(歸舟宛何處正值楚江平/梁元帝詩江風當夏清)輕舟共濟與君同(曹植賦御/輕舟而上)
(泝左思賦試水客艤輕舟曹植詩願欲一輕濟惜哉無/方舟國語夫苦匏不材于人共濟而已劉楨詩與君共)
(翺/翔)時時引領望天末(焦仲卿妻詩時時為安慰蘇頲詩/時時竹裏見紅泉潘岳詩引領望)
(京室陸機詩引領望天/末謝莊賦雲歛天末)何處青山是越中(張若虚詩何/處春江無月)
(明阮籍詩北望青山阿謝朓詩還/望青山郭杜甫詩晚飯越中行)
　　張潮
　　　贈秦系
向風長嘯戴紗巾(張載詩徘徊向長風魏文帝詩向風/長歎息南史孫緬為尋陽太守見一)
(漁父垂綸長嘯曹植樂府長嘯氣若蘭/隋書禮儀志巾國子生服白紗為之)野鶴由來不可
親(庾信詩野鶴能自獵江鷗解獨漁左思詩由來自古/昔盧照隣詩意氣由來排灌夫喬知之詩由來花葉)
(同一/根)明日東歸變名姓(沈約詩勿言一樽酒明日難重/持沈佺期詩來朝此地莫東歸)
(曹植賦吾將歸乎東路後漢/書蘇不韋傳變姓名募劍客)五湖烟水覔何人(周禮夏/官職方)
(氏其川三江其浸五湖注具區五湖在吴南謝靈運詩/拂衣五湖裏南史孫瑒傳秋風動竹烟水驚波詩彼何)
(人/斯)
　　錢起
　　　送崔山人歸山
東山殘雨掛斜暉(謝靈運詩久欲還東山高適詩一卧/東山三十春江淹賦殘雨蕭索梁簡)
(文帝賦看斜暉之度寮/徐陵詩岸水帶斜暉)野客巢由指翠微(杜審言詩宴/遊成野客杜)
(甫詩野客茅茨小高士傳巢父聞許由為堯所讓也以/為汙乃臨池而洗耳爾雅山未及上曰翠微疏未及頂)
(上在傍坡陀處名翠微一/云山氣肯縹色曰翠微)别酒稍酣乗興去(梁武帝詩/緩客承别)
(酒潘岳賦酒酣徒擾樂闋日移世説王子猷居山隂大/雪夜忽憶戴安道乗興棹舟經宿方至既造門而返或)
(問之口乗興而來興盡/而返何必見安道耶)知君不羨白雲歸(杜甫詩知君/未愛春湖色)
(蘇頲詩不羨乘槎雲漢邊鮑照詩日/落嶺雲歸宋之問詩不見白雲歸)
　　　送趙冽歸襄陽(一統志襄周榖鄾盧羅郡之地/春秋時屬楚秦為南郡南陽郡)
　　　　(地漢末劉表為荆州刺史徙置襄陽縣魏始/置襄陽郡治宜城以地在襄水之陽故名)
斗酒忘言良夜深(古詩斗酒相娱樂楊惲書烹羊炮羔/斗酒自勞莊子言者所以在意得意)
(而忘言蘇武詩芬馨良夜發常/建詩冷然夜遂深白露沾人袂)紅萱露滴鵲驚林(説文/萱忘)
(憂草也羣芳譜萱有春花夏花秋花冬花四季色有黄/白紅紫麝香數種杜甫詩草露滴秋根酉陽雜俎蒟蒻)
(根大如椀至秋葉滴露隨滴生/苗王維詩鵲驚秋樹葉頻飛)欲知别後思今夕(張謂/詩别)
(後相思復何益詩今夕何夕見/此良人又樂酒今夕君子維宴)漢水東流是寸心(李白/詩功)
(名富貴若長在漢水亦應西北流莊子海不辭東流大/之至也陸機文賦吐滂沛乎寸心杜甫詩心折此時無)
(一/寸)
　　韋應物
　　　答東林道士
紫閣西邊第幾峯(長安志終南山有紫閣峯通志紫閣/白閣黄閣三峯俱在圭峯東紫閣旭)
(日照之爛/然而紫)茅齋雪後虎行蹤(南史劉善明傳善明質素/不好聲色所居茅齋斧木)
(而已徐陵詩狹徑長無跡茅齋本自空晉書王徽之傳/夜雪初霽月色清朗舊廬山記山有一虎未嘗傷人時)
(見行跡謂/之遊山虎)遥看黛色知何處(梁簡文帝詩遥看官佛圖/帶璧復垂珠鮑照書従嶺)
(而上盡作金光半山以下純為黛色何遜聨/句臨橋看黛色庾信樂府不知何處天邉)欲出山門
尋暮鐘(江總詩空林徹夜鐘杜/甫詩一老猶鳴日暮鐘)
　　　春思
野花如雪繞江城(江總詩野花不識采旅竹本無行謝/朓詩花枝聚如雪何遜聨句昔去雪)
(如花今來花似雪又梅花詩/枝横却月觀花繞凌雲臺)坐見芳年憶帝京(齊南平/王鑠詩)
(芳年有花月梁簡文帝詩芳年畱帝賞漢武故事帝行/幸河東祠后土顧視帝京欣然中流與羣臣宴甚歡乃)
(作秋風辭曹植樂府在/昔懷帝京日昃不敢寧)閶闔曉開凝碧樹(張衡西京賦/表嶤闗於閶)
(闔注天冇紫微王者象之宫門名曰閶闔立/闕以為表丘遲詩詰旦閶闔開馳道聞鳯吹)曽陪鴛鷺
聴流鶯(隋書音樂志懐黄綰白鴛鷺成行梁簡文帝文/運謐時平鵷鷺咸脩其文徳沈約詩開花己匝)
(樹流鶯/復滿枝)
　　　滁州西澗(一統志隋改南譙州為滁州因滁水/為名又西澗在滁州城西俗名烏上)
　　　　(河/)
獨憐幽草澗邊生(蕭子暉草賦有間居之蔓草獨幽隠/而羅生謝靈運詩池塘生春草詩于)
(以采蘋南/澗之濱)上有黄鸝深樹鳴(禽經倉鶊黧黄之鳥也注/今謂之黄鸝是也何遜詩)
(黄鸝隠葉飛阮瑀苦/雨行深樹猶沾裳)春潮帶雨晚來急(抱朴子春日居/東宿天高一萬)
(五千里故春潮漸起也番禺記晨潮下晚/潮上謂之沓潮庾肩吾詩雲甍猶帶雨)野渡無人舟
自横(陸機詩行行遂己逺野曠塗無人庾信賦/渡臨晉而船横楊炯賦桂舟横兮蘭枻觸)
　　韓翃
　　　漢宫曲
五柞宫中過臘看(漢書揚雄傳武帝廣開上林南至宜/春鼎湖御宿昆吾旁南山西至長楊)
(五柞周袤數百里三輔黄圖五柞宫漢之離宫也宫中/有五柞樹因以為名風俗通禮傳曰夏曰嘉平殷曰清)
(祀周曰大蜡漢改曰臘臘者獵/也言田獵取禽獸祀其祖先也)萬年枝上雪花殘(晉宫/闕名)
(華林園有萬年樹十四枝謝朓詩風動萬年枝何遜詩/庭花枝上發韓詩外傳凡草木之花多五出雪花獨六)
(出陳叔達詩雪花聨玉/樹徐陵詩雪色故年殘)綺窻夜閉玉堂靜(夏侯惠景福/殿賦仰觀綺)
(窻周覽菱荷左思蜀都賦開高軒以臨山列綺窻而瞰/江三輔黄圖未央宫冇殿閣三十二椒房玉堂在其中)
(班固西都賦金華/玉堂白虎麒麟)素綆朝穿金井寒(古樂府後園鑿井/銀作牀金瓶素綆)
(汲寒漿西征記太極殿上有金井博山轆轤/交龍負山於井上吴均詩玉欄金井牽轆轤)
　　　贈張千牛(唐書百官志左右千牛衛上將軍各/一人大將軍各一人將軍各二人掌)
　　　　(侍御及供/御兵仗)
蓬萊闕下是天家(雍錄龍朔二年脩大明宫改名蓬萊/宫取殿後蓬萊池名也論衡鳯凰麒)
(麟須獻闕下梁武帝詩照曜雙闕下/獨㫁天子以天下為家故稱天家)上路新迴白鼻騧
(漢書枚乗傳游曲臺坐上路不如朝夕之池陸瑜樂府/誰家玉顔窺上路李白詩銀鞍白鼻騧緑地障泥錦廣)
(韻騧黄/馬黒喙)急管晝催平樂酒(鮑照白紵詞催絃急管為君/舞吴均詩聞君吹急管相思)
(雜採蓮曹植名都篇歸來宴平/樂美酒斗十千注平樂觀名)春衣夜宿杜陵花(張正/見詩)
(櫂舉濕春衣江總詩轉袖花紛落春衣共有芳岑參詩/夜宿月近人漢書宣帝紀元康元年更名杜縣為杜陵)
(宋之問詩杜陵/城北花應滿)
　　　題玉真觀李秘書院(唐書景雲元年/作金仙玉真觀)
白雲斜日影深松(陶潛詩青松夾路生白雲宿詹端庾/肩吾詩去影背斜日鮑照詩松色隨)
(野深岑參詩/秋殿隠深松)玉宇瑶壇知幾重(唐明皇詩玉宇開花萼/張協七命春椒塗於瑶)
(壇駱賓王詩/青山幾萬重)把酒題詩人散後(杜甫詩把酒従衣濕又/把酒宜深酌題詩好細)
(論盧照隣詩/客散同秋葉)華陽洞裏有疎鐘(陶𢎞景舊館壇碑此山/本號句曲其下第八洞)
(宫名曰金壇華陽之天梁書陶𢎞景傳上表辭禄止/於句曲山自號華陽隠居釋慧凈詩風度隠疎鐘)
　　沈佺期
　　　和聖製幸韋嗣立莊應制(唐書韋嗣立傳字延/構帝顧待甚渥營别)
　　　　(第驪山鸚鵡谷帝/臨幸命従官賦詩)
東山朝日翠屏開(謝靈運詩偶與張邴合久欲還東山/阮籍詩五色曜朝日孫綽賦摶壁立)
(之翠屏江淹/賦翠屏環合)北闕晴空綵仗來(史記高祖紀蕭丞相營/作未央宫立東闕北闕)
(班固賦北闕甲第當道直啟高嶠詩晴空蕩日華唐書/儀衛志天子升路左右金吾衛將軍循仗檢校各二人)
(執䂍矟/騎従)喜遇天文七曜動(易觀乎天文以察時變梁昭/明啟莫測天文徒觀玉府榖)
(梁傳七曜為之盈縮注日月五/星陸雲文應慶二儀協靈七曜)少微今夜近三台(史記/天官)
(書少微四星在太微南北列第一星處士也第二星議/士也第三星博士也第四星大夫也晋書天文志三台)
(六星兩兩而居起文昌列抵太微西近文昌/二星曰上台次二曰中台東二星曰下台)
　　宋之問
　　　送司馬道士遊天台(唐書司馬承楨傳字子微/洛州温人徧遊名山廬天)
　　　　(台不出武后嘗召之未幾去睿宗復起之續/仙傳司馬承禎隠居天台山玉霄峯號白雲)
　　　　(子唐睿宗嘗召見既/歸朝士賦詩送之)
羽客笙歌此地違(王褒詩羽客屢相逢楊素詩臨素望/羽客鮑照詩笙歌待明發唐太宗詩)
(一朝辭此地/四海遂為家)離筵數處白雲飛(陸瑜琴賦引黄鶴兮參/離筵庾信詩念此離筵)
(促後漢書薊子訓傳薊子訓有神異之道去之日惟見/白雲騰起従旦至暮如是數十處吴均詩簷上白雲飛)
蓬萊闕下時相憶(唐書地理志大明宫貞觀八年置高/宗改曰蓬萊宫班固詩上書詣闕下)
(古樂府下有長相憶梁/武帝樂府知我心相憶)桐柏山頭去不歸(雲笈七籖天/台赤城山桐)
(栢王真人所理上應台宿故名天台陶潛/歸去來辭歸去來兮田園將蕪胡不歸)
　　賀知章
　　　囘鄉偶書
少小離鄉老大囘(急就篇注幼者少小之次曹植樂府/少小去鄉邑陳賀力詩此處離鄉客)
(古樂府老/大徒傷悲)鄉音難改鬢毛衰(北史裴讓之傳唯此家兄/弟全無鄉音岑參詩鬢毛)
(颯已蒼周書王褒傳/年事遒盡容髮衰謝)兒童相見不相識(亢倉子兒童之/所喜耆耋之所)
(非詩無幾相見闗尹子二幼相/好及其壯也相遇則不相識)笑問客従何處來(王冑/詩問)
(此何鄉客占詩客従逺方/來庾信詩不知何處天邊)
　　　二
離别家鄉嵗月多(占詩上言長相思下言久别離北史/房陵王傳非厭家鄉願為覊旅魏文)
(帝樂府嵗/月如馳)近來人事半消磨(阮籍詩人事多盈冲棗據/詩人事足為多宋書顧凱)
(之傳石雖可毁堅不可/消丹雖可磨赤不可滅)唯有門前鏡湖水(陶潛詩舫舟/蔭門前唐書)
(隠逸傳賀知章大寶初請為道士還鄉里詔許之以宅/為千秋觀而居又求周宫湖數頃為放生池有詔賜鏡)
(湖剡川/一曲)春風不改舊時波(王儉詩春風本自奇/江淹别賦春水渌波)
　　王翰
　　　凉州詞(樂苑凉州宫詞曲開元中西/凉府都督郭知運所進也)
蒲萄美酒夜光杯(史記大宛傳宛左右以蒲萄為酒富/人藏酒至萬餘石魏文帝與吴質書)
(蒲萄當末夏及秋釀以為酒甘于麴糵禮記湛諸美酒/十洲記周穆王時西域獻夜光常滿杯張正見詩酒泛)
(夜光/杯)欲飲琵琶馬上催(江淹賦置酒欲飲悲來填膺釋/名琵琶馬上所鼓也推手前曰)
(琵引手却曰琶顔延之王昭君辭序昔公主嫁烏孫令/琵琶馬上作樂以慰其道路之思其送明君亦必爾也)
(張正見詩良時不/可再騶馭欝相催)醉卧沙場君莫笑(史記高帝紀高祖/常従王媪武負貰)
(酒醉卧王屮頭陀寺碑炎區九譯沙/場一候顧野王詩莫笑人來最落後)古來征戰幾人囘
(史記項羽本紀贊近古以來未嘗有也蔡琰十八拍/疆場征戰無時歇張説詩古來相送處凡得幾人還)
　　李白
　　　長門怨(漢書外戚傳孝武陳皇后長公主嫖女/也檀寵驕貴十餘年而無子元光五年)
　　　　(罷退居/長門宫)
天迴北斗挂西樓(左思蜀都賦望之天迴詩維北有斗/史記天官書北斗七星所謂璇璣玉)
(衡以齊七政庾肩/吾詩織女入西樓)金屋無人螢火流(漢武故事帝年四/嵗立為膠東王長)
(公主抱置膝上問曰兒欲得婦否曰欲得指其女阿嬌/好否對曰好若得阿嬌作婦當作金屋貯之易閴具無)
(人詩熠燿宵行/注熠燿螢火也)月光欲到長門殿(詩月出之光司馬相/如長門賦懸明月以)
(自照兮徂清夜于洞房庾信/詩今夜長門月應如晝日明)别作深宫一段愁(國策居/深宫之)
(中説苑入則撞鐘擊鼓於深宫之中李/䇼詠雲詩散作五般色凝為一段愁)
　　　山中問答
問余何意栖碧山(吴均詩問余何意别答言倦遊歸古/詩何意出此言江淹詩遊豫碧山深)
(莊子豐狐文/豹棲于山)笑而不答心自閒(列子仲尼笑而不答世/説殷中軍嘗至劉尹所)
(清言良久殷理小屈遊詞不己劉/亦不復答王融詩心閒地能隙)桃花流水窅然去(一/統)
(志桃花巖在白兆山唐李白讀書處王褒詩桃花流水/沒河橋庾信詩春舟鸚鵡色流水桃花香晉書隠逸傳)
(長往邈/而不返)别有天地非人間(江總詩别有仙姬入吹臺易/天地定位列子化人之宫構)
(以全銀絡以珠玉皆非人間之有/髙士傳宗測少靜退不樂人間)
　　　陪族叔刑部侍郎曄及中書賈舍人至遊洞庭
　　　　(唐書百官志刑部侍郎一人正四品又宰相/世系趙郡李氏中書侍郎真十四傳至曄乂)
　　　　(百官志中書省舍人六人正五品又賈曽傳/子至字幼隣従明皇幸蜀拜起居舍人知制)
　　　　(誥歴中書舍人荆州記/青草湖一名洞庭湖)
洞庭湖西秋月輝(湖孰姑曲仲姑居湖西陶溍詩叩/枻新秋月顧愷之詩秋月揚明輝)瀟
湘江北早鴻飛(山海經洞庭之山帝之二女居之是常/遊于江淵澧沅之風交瀟湘之淵曹植)
(詩朝逰江北岸夕宿瀟湘沚詩鴻飛遵渚/後漢書逸民傳序鴻飛㝠㝠弋者何簒焉)醉客滿船歌
白紵(魏志徐邈傳平日醉客謂酒清者為聖人濁者為/賢人易林側弁醉客張九齡詩薄暮津亭下餘花)
(滿客船鮑照啟被教作白紵舞歌詞謹竭/庸陋裁為四曲又詩古稱渌水今白紵)不知霜露入
秋衣(詩不識不知左傳䝉犯霜露説苑孺子操/彈於後園露沾其衣沈約詩霜露日沾衣)
　　　登廬山五老峯(周景式廬山記匡裕周威王時/生而神靈廬于此山世稱廬君)
　　　　(故山取號焉潯陽記山北有五峯于廬山最/為峻極其形如河中虞鄉縣五老之形故名)
廬山東南五老峯(逺法師廬山記東南有香爐山孤峯/秀起游氣籠其上則氛氲若烟周景)
(式廬山記東南隠/諸嶺不得駢屬)青天削出金芙蓉(莊子絶雲氣負青/天列子至人者上)
(闚青天江淹江上之山賦嵯峨兮嵒㟧如斵兮如削孔/徳紹行經太華詩疎峯起蓮葉劉楨詩芙蓉發其華)
九江秀色可攬結(支曇諦廬山賦縈以三湖帶以九江/王融詩五芝多秀色劉孝綽詩是日)
(青春獻林塘多秀色漢逸詩陽春被惠/澤枝葉可攬結吴均詩春草可攬結)吾將此地巢雲
松(論語吾將仕矣左傳吾將使獲也佐吾子王羲之蘭/亭序此地有崇山峻嶺茂林脩竹南史宗測傳眷戀)
(雲松輕/迷人路)
　　王昌齡
　　　長信秋詞(樂府作長信怨漢書外戚傳趙氏姊/弟驕妒班倢行求奉養太后長信宫)
金井梧桐秋葉黄(吴均詩玉䦨金井牽轆轤詩梧桐生/矣于彼朝陽梁書王僧孺傳秋葉晚)
(傷雜黄紫而俱墜梁/昭明詩别前秋葉落)珠簾不捲夜來霜(陳書皇后傳至/徳二年起臨春)
(結綺望仙三閣外施珠簾内有寶牀寶帳庾/信詩玉押珠簾捲梁昭胡詩寒風催夜霜)熏籠玉枕
無顔色(劉遵詩藍帕覆熏籠拾遺記咸熙二年檢寶庫/中得玉虎頭枕單池國所獻江淹倡婦自悲賦)
(玉玦歸/無色)卧聴南宫清漏長(晉書郗超傳謝安王坦之嘗/詣桓溫論事温令超帳中卧)
(聴之沈炯詩複道度南宫謝朓賦/忘清漏之不緩惜曉露之方晞)
　　　閨怨
閨中少婦不曽愁(梁武帝詩閨中女下機史記滑稽傳/東方朔用所賜金帛取少婦于長安)
(中郭子王安期初過江登瑯琊山/歎曰我由來不愁今日直欲愁)春日凝籹上翠樓(詩/春)
(日遲遲鮑照詩揺蕩春風媚春日謝偃詩青樓綺閣己/含春凝籹艷粉復如神薛道衡詩峩峩樓上籹李尤賦)
(成岧嶤/之翠樓)忽見陌頭楊栁色(王褒詩遥聞陌頭採桑曲詩/楊栁依依蕭子顯詩楊栁千)
(條共/一色)悔教夫壻覔封侯(梁簡文帝詩夫壻恒相伴庾信/詩今年喜夫壻新拜羽林郎後)
(漢書班超傳嘗投筆歎曰大丈夫當立功異域以/取封侯安能久事筆硯間乎王績詩學劍覔封侯)
　　　采蓮曲(南史羊侃傳侃善音律自造/采蓮棹歌兩曲甚有新致)
吴姬越艷楚王妃(王勃採蓮曲徘徊蓮浦夜相逢吴姬/越女何丰茸沈約詩楚妃思欲絶庾)
(信詩逰徑/召楚妃)爭弄蓮舟水濕衣(沈君攸歌蓮舟泛浪華/張正見詩櫂舉濕春衣)來
時浦口花迎入(祖孫登采蓮詩人來間花影何遜詩/浦口望斜月庾信詩風逆花迎面)采
罷江頭月送歸(古樂府江南可采蓮宋之問詩栁/雙曲江頭蕭子範詩蓮舟拂芰歸)
　　　觀獵
角鷹初下秋草稀(本草鷹以膺擊故謂之鷹其頂有毛/角故曰角鷹孫楚詩零雨沾秋草)
鐵驄抛控去如飛(爾雅注青毛黒毛相雜者名駽今之/鐵驄也詩抑罄控忌注止馬曰控夏)
(侯湛獵兔賦馬釋控以長騁漢書袁盎/傳乗六飛注六飛言馬之疾若飛也)少年獵得平原
兔(北史裴果傳果従軍征討常乗黄驄馬先登陷陣時/人號為黄驄少年王隠晉書魏舒性好射每獵大獲)
(司馬相如上林賦馳丘陵下平原/莊子蹄者所以在兔得兔而忘蹄)馬後横捎意氣歸(王/績)
(詩獵馬帶禽歸史記晏子/傳意氣洋洋甚自得也)
　　　送朱越
逺别舟中蔣山暮(蘇武詩黄鵠一逺别千里顧徘徊左/傳公使陽處父追之及諸河則在舟)
(中矣金陵圖經吴大帝為蔣子文立廟於/鍾山封蔣侯因避祖諱改鍾山為蔣山)君行舉首江
南路(張九齡詩君今海嶠行荀説文以天之高而不敢/舉首史記貨殖傳注高帝所置江南者丹陽也栁)
(惲江南曲日/落江南春)薊門秋月隠黄雲(一統志薊丘在舊燕城/西北隅即古薊門也陶)
(潛詩叩枻新秋月江淹去/故鄉賦平原晚兮黄雲起)期向金陵醉江樹(唐書地理/志武徳八)
(年更歸化曰金陵丹陽記秦始皇埋金玉雜寳以厭天/子氣故名金陵謝朓詩雲中辨江樹宋之問詩江樹逺)
(含/情)
　　岑參
　　　封大夫破播仙凱歌(岑參送封大夫出師西征/序天寶中匈奴囘紇冦邊)
　　　　(踰花門畧金山烟塵相連侵軼海濱天子於/是授鉞常清出師征之及破播仙奏捷獻凱)
　　　　(參乃作/凱歌云)
漢將承恩西破戎(鮑照詩擁旄為漢將晉書劉𢎞傳賛/和季承恩建旟南服王臺卿詩承恩)
(奉教義方當𢎞受持書西戎/即叙張九齡詩欣君震逺戎)捷書先奏未央宫(王勃文/望神都)
(而獻捷漢書高帝紀蕭何治未央宫注未央/殿雖南向而丄書奏事謁見之徒皆詣北闕)天子預開
麟閣待(後漢書爰延傳天子尊無為上故天以為子漢/書蘇武傳甘露三年單于始入朝上思股肱之)
(美迺圖其人於麒麟閣法其形貌署其官爵姓名/凡十一人庾信長孫儉碑既畫雲臺乃題麟閣)祗今
誰數貳師功(後漢書禰衡傳餘子碌碌莫足數也漢書/李廣利傳太初元年以廣利為貳師將軍)
(發屬國六千騎及郡國惡少年數萬人以/往期至貳師城取善馬故號貳師將軍)
　　　二
官軍西出過樓蘭(禮記班朝治軍涖官行政左傳成軍/以出漢書西域傳鄯善國本名樓蘭)
(去陽闗千六百里俆悱詩/占兵出細栁轉戰向樓蘭)營幕傍臨月窟寒(庾信啟張/幕全韓連)
(營上地王褒従軍行將幕恒臨斗張/九齡詩自然來月窟何用刺樓蘭)蒲海曉霜凝馬尾
(漢書西域傳蒲昌海一名鹽澤其水亭居冬夏不増減/沈炯詩連鑣渡蒲海虞世南詩蒲海廣難依謝靈運詩)
(曉霜楓葉丹阮籍詩凝霜被野草後漢書公孫述傳述/潛遣奇兵出吴漢軍後襲擊破漢漢墮水縁馬尾得出)
蔥山夜雪撲旌竿(漢書西域傳西則限以蔥嶺注蔥嶺/其山高大上悉生蔥故以名焉沈佺)
(期詩蔥山鐵勒隈張正見詩含冰踏馬/足雜雨凍旗竿崔湜詩霜氣下旌竿)
　　　三
鳴笳疊鼓擁囘軍(魏文帝與吴質書従者鳴笳以啟路/吴邁逺詩鳴笳墮飛禽謝朓鼓吹曲)
(凝笳翼高葢疊鼔送華輈韓休詩疊/鼓揺邊吹顔延之詩今來後歸軍)破國平蕃昔未聞
(史記准隂侯傳敵國破謀臣亡唐書吐蕃傳吐蕃本西/羌屬蓋百有五十種散處河湟江岷間李陵答蘇武書)
(此天下所希聞/古今所未冇也)丈夫鵲印揺邊月(左傳吾淺之為丈夫/也吴質詩慷慨自俛)
(仰庶幾烈丈夫搜神記張影為梁相冇山鵲飛翔化為/圓石影椎破之得一金印其文曰忠孝侯印王勃文鵲)
(印蟬簪金社發公侯之始駱賓/王詩賴有邊城月常伴客旌懸)大將龍旗掣海雲(史記/淮隂)
(侯傳平旦信建大將之旗鼓鼓行出井陘口周禮春官/司常掌九旗之物名交龍為旗滕彦將旗銘龍旗所指)
(八表澄清吴均詩車中旌拂/雲盧照隣賦雲覆海而沈沈)
　　　四
日落轅門鼓角鳴(鮑照詩日落嶺雲歸周禮天官掌舍/設車宫轅門陶翰詩將軍闢轅門耿)
(介當風立諸葛亮軍令始出營豎矛㦸舒旛旗嗚鼓角/阮籍詩旗幟何翩翩但聞金鼓鳴張正見詩空林漢鼔)
(鳴/)千羣面縳出蕃城(梁武帝書鋭卒萬計鐵馬千羣南/史梁元帝紀結隊千羣持㦸百萬)
(左傳許男面縳銜璧/鮑照詩汗馬出長城)洗兵魚海雲迎陣(説苑武王伐討/風霾而乗以大)
(雨王曰天洗兵也魏武帝兵要大將之行雨濡衣冠是/謂洗兵唐書李光弼傳李國臣力能抉關以折衝従收)
(魚海五城遷中郎將孔稚圭表沿江入/漢雲陣萬里盧照隣詩隴雲朝結陣)秣馬龍堆月照
營(詩之子于歸言秣其馬左傳鄭穆公使視客館則束/載厲兵秣馬矣漢書西域傳樓蘭國最在束陲近漢)
(當白龍堆駱賓王/詩行月似依營)
　　　虢州後亭送李判官使赴晉絳(唐書地理志河/南道虢州𢎞農)
　　　　(郡本虢郡又河東道晉州平/陽郡本臨汾郡絳州絳郡)
西原驛路挂城頭(水經注汾水又西逕清原城北一統/志太原縣唐徙治汾水北山移文馳)
(烟驛路勒移山庭杜/審言詩北斗挂城邊)客散紅亭雨未休(盧照隣詩客散/同秋葉蘇頤詩)
(聚散同行客孫逖詩公府西巖下紅/亭間白雲宋之問詩江雨入庭飛)君去試看汾水上
白雲猶似漢時秋(宋之問詩君看水上芙蓉色水經注/汾水出太原汾陽縣北管涔山漢武)
(故事帝行幸河東祀后土顧視帝京忻然中流與羣臣/飲宴乃自作秋風辭曰秋風起兮白雲飛草木黄落兮)
(雁南歸又曰汎樓船兮濟汾河横中/流兮揚素波庾信詩新秋似舊秋)
　　　草堂村尋人不遇
數株垂栁欲依依(南史張緒傳劉悛之為益州獻蜀栁/數株枝條甚長狀若絲縷梁簡文帝)
(詩垂栁復垂楊詩楊栁依依庾信賦昔/年垂栁依依漢南庾信詩園栁始依依)深巷斜陽暮鳥
飛(陶溍詩狗吠深巷中梁簡文碑夕陽斜影俱成拂鏡/之暉蕭子隆詩初松切暮鳥新楊催曉風歸去來辭)
(鳥倦飛而知還何/遜詩日夕飛鳥還)門前雪滿無行迹(陶溍詩舫舟䕃門/前梁元帝詩門前)
(楊栁亂如絲晉子夜冬歌塗澁無人行冒寒往相覔若/不信儂時但看雪上迹張協詩溪壑無人迹張載詩房)
(櫳無/行迹)應是先生出未歸(儀禮士冠禮遂以摯見于卿大/夫鄉先生戰國䇿梧下先生魏)
(之隠士人王孫賈毋曰汝暮/出而不還則吾倚閭而望)
　　　寄孫山人
新林二月孤舟還(一統志新林浦在江寧府西南二十/里一名新林港江淹詩江南二月春)
(庾信春賦二月楊花飛上路歸去來辭或命巾車或棹/孤舟謝靈運詩孤舟有超越朱超道詩孤舟無四隣)
水滿清江花滿山(水經注聖女陂水無耗竭湛然清滿/楚辭憑崑崙以澂霧兮隠岷山以清)
(江盧照隣詩風月清江夜山水白雲朝鮑泉詩新花滿/新樹隋煬帝詩暮江平不動春花滿正開鮑照詩滿山)
(又填/谷)借問故園隠君子(陸機詩借問子何之虞炎詩方/掩故園扉史記老子隠君子也)
(庾信詩白石仙人/芋青林隠士松)時時來往住人間(史記司馬相如傳/長卿時時著書列)
(子獨來獨往獨出獨入/任昉詩江湖忽來往)
　　高適
　　　塞上聴吹笛
雪淨胡天牧馬還(宋之問詩廣庭憐雪淨述異記漢武/帝湖中牧馬處至今野草皆冇嚼嚙)
(之狀庾信文偃師張幕河陽牧馬漢書李/廣利傳軍還至玉門者萬餘人馬千餘匹)月明羌笛戌
樓間(魏武帝詩月明星稀庾信賦闗山唯月明風俗通/笛長二尺四寸七孔其後又有羌笛説文笛七孔)
(角也羌笛三孔馬融長笛賦近世雙笛從羌起梁元/帝詩旅泊依邨樹江槎擁戌樓庾信詩戌樓侵嶺路)借
問梅花何處落(張協詩借問此何時蝴蝶飛南園晉子/夜歌梅花落己盡栁花隨風散庾信詩)
(新芳花栁徧何處不宜春樂府解題梅/花落笛中曲也自宋鮑照以下常為之)風吹一夜滿闗
山(梁簡文帝詩春風吹梅畏落盡蕭慤詩暮風吹竹起/史記劉敬傳輕騎一日一夜可至秦中江總詩分手)
(關山長庾信詩關山/負雪行河水乗冰渡)
　　綦毋潛(字季通荆南人開元十四年登進士第/由宜夀尉入為集賢待制遷右拾遺)
　　　過上人蘭若(釋氏要覽梵言阿蘭若唐言無諍/一云閒靜處廣韻若人者切孟浩)
　　　　(然詩問法/尋蘭若)
山頭禪室掛僧衣(紫騮馬歌辭高高山頭樹謝靈運賦/傍危峯立禪室李白詩鷫鸘裘在錦)
(屏上自君一掛無由披五燈㑹元世尊/告迦葉吾將金縷僧伽黎衣傳付于汝)窻外無人谿鳥
飛(隂鏗詩牕外落暉紅易閴其無人元行恭詩還似無/人處幽蘭入雅琴淮南子鳥飛而高魚動而下賀循)
(詩好鳥和/鳴枝上飛)黄昏半在山下路(淮南子日至虞淵是曰黄/昏楚辭曰黄昏以為期兮)
(易山下出泉鮑照書半山以下純為黛/色駱賓王詩山路猶南屬河源自北流)却聴鐘聲來翠
微(徐陵諫深法師罷道書聴鐘聲而致敬庾信詩/金鞍上翠㣲尹式詩雲薄鱗逾細山高翠轉微)
　　元結
　　　欵乃曲(本集注大歴初結為道州刺史以軍事/詣都使還州逢春水舟行不進乃作此)
　　　　(曲令舟子唱之以取適於道路云演繁露元/次山欵乃曲五章全是絶句如竹枝之類其)
　　　　(謂欵乃者殆舟人於歌聲之外别出一聲以/互相其歌也耶宋黄山谷云欵乃音媪靄湘)
　　　　(中節/歌聲)
十里楓林烟雨深(庾信詩十里木繭香阮籍詩湛湛長/江水上冇楓樹林張協詩騰雲似涌)
(烟密雨如散絲鮑/照詩烟雨交将夕)無朝無暮有猿吟(管子日有朝暮夜/有晨昏謝朓詩山)
(暝孤猿吟江淹賦猿之吟兮日光迥/陳後主詩風巖朝藥落霧嶺晚猿吟)停橈靜聴曲中意
(陳子昂詩停橈問土風廣韻橈楫也劉伶酒徳頌靜聴/不聞雷霆之聲鮑照詩靜聴無聞極視不見庾肩吾詩)
(聴曲慙/迴顧)好是雲山韶濩音(禮記山川出雲蔡琰十八拍/雲山萬里兮歸路遐左傳呉)
(公子札來聘見舞韶濩者曰聖/人之𢎞也注韶濩殷湯樂也)
　　劉長卿
　　　送李判官之潤州行營(通典唐有採訪及節度/使採訪使冇判官二人)
　　　　(一統志鎮江府隋開皇中置潤州大/業初州廢唐初復置潤州治丹徒)
萬里辭家事鼓鼙(漢書班超傳相者曰生燕領虎頭飛/而食肉此萬里侯相也魏文帝詩將)
(適萬里道鮑照詩我初辭家従軍僑榮志溢氣干雲霄/禮記君子聴鼓鼙之聲則思將帥之臣説文鼙騎鼓也)
金陵驛路楚雲西(丹陽記秦始皇埋金玉雜寶以厭天/子氣故名金陵謝朓入朝曲金陵帝)
(王州孔稚圭北山移文馳烟驛路宋王高唐賦楚襄王/與宋玉游于雲夢之臺望高唐之觀其上獨冇雲氣玉)
(曰所謂朝/雲者也)江春不肯留行客(李嶠詩霞滿蜀江春世説/衛江州在潯陽有知舊投)
(之都不料理惟餉王不留行一片楚辭長/袂拂面善留客些潘岳詩迢迢逺行客)草色青青送
馬蹄(江淹别賦春草碧色春水緑波又詩草色歛窮水/古詩青青河畔草鬱鬱園中栁曹植詩俯身散馬)
(蹄吴均詩青/莎沒馬蹄)
　　　瓜州驛送梁郎中(一統志瓜州鎮在揚州府城/南四十里蓋揚子江之沙磧)
　　　　(其狀/如瓜)
渺渺雲山去幾重(吴均詩白雲方渺渺王臺卿詩誰言/非勝境雲山獨在兹虞茂詩闗山多)
(道里相接/幾重愁)依依獨聴廣陵鐘(李陵書望風懐想能不依/依韓非子獨聴者為聰庾)
(信詩獨聴竹林鐘史記五宗世家江都王建國除地入/於漢為廣陵郡一統志揚州府漢武帝時名廣陵國唐)
　欽定四庫全書
御選唐詩巻三十二
　　七言絶句
　　　皇甫冉
　　　　韋使君宅海榴詠(本草海石榴高/一二尺即結實)
　淮陽卧理有清風(輿地廣記淮陽縣在漢陵縣泗陽之/間有淮陽城梁置淮陽郡史記汲黯)
　(傳拜為淮陽太守黯伏謝不受印上曰君薄淮陽耶吾/今召君矣顧淮陽吏民不相得吾徒得君之重卧而治)
　(之阮籍詩萬/載垂清風)臘月榴花帶雪紅(唐書歴志永昌元年十/一月改元載初用周正)
　(以十二月為臘月建寅月為一月本草南中有四季榴/四時開花秋月結實實方綻隨復開花孟浩然詩帶雪)
　(梅初煖梁元帝詠石/榴詩花紅似舊栽)閉閤寂寥常對此(後漢書吴祐傳/祐為太守民有)
　(爭訴者輒閉閤自責宋玉九辨寂寥兮收潦而水/清庾信詩寂寥尋静室李白詩對此可以酣高樓)江湖
　心在數枝中(南史隠逸傳徇江湖而永歸王融書迹/塵珪組心逸江湖王維詩婆娑數枝樹)
　　　秦系(字公緒㑹稽人建中初客泉州結廬九日山/上穴石為研注老子彌年不出自號為東海)
　　　　(釣/客)
　　　　山中贈耿湋拾遺
　數片荷衣不蔽身(岑參詩對酒雲數片屈原九歌荷衣/兮蕙帶江總詩荷衣步林泉束晳賦)
(無衣褐/以蔽身)青山白鳥豈知貧(高士傳韓順賛寧極青山謝/朓詩還望青山郭詩白鳥翯)
(翯西京雜記白鳥朱冠鼓翼池/干吴象之詩家無四壁不知貧)如今非是秦時世更隠
桃花亦笑人(杜甫詩飄泊到如今陶溍桃花源記晉太/康中武陵人捕魚為業縁溪行忽逢桃花)
(林林盡得一山従小口入行數十步土地平曠居人自/云先世避秦時亂來此絶境不復出焉李白詩武陵桃)
(花笑/殺人)
　　戎昱
　　　寄許鍊師
掃石焚香禮碧空(李白詩掃石待歸月庾信賦複道/焚香梁簡文帝詩朝光蕩碧空)露
華徧濕蕋珠宫(劉孝威采蓮曲露華時濕釧西/昇經上清白闕丹城蕋珠宫)如何説
得天壇上萬里無雲月正中(江總詩華嶽接天壇郭璞/賦呼吸萬里吐納靈潮陶)
(潛詩日暮天無雲王褒/詠月詩中天影更遲)
　　衛象(大歴間江南/詩人官侍御)
　　　古意
鵲血琱弓濕未乾(梁簡文帝艷歌篇控弦因鵲血詩敦/弓既堅傳敦弓畫弓也敦與琱同劉)
(溍詩木落琱弓燥左傳子孔子蟜曰/與大國盟口血未乾而背之可乎)鸊鵜新淬劍光寒
(本草鸊鵜小鳥也大如鳩鴨其膏塗刀劍不鏽/劉長卿文吴鈎新淬隋煬帝樂府寶劍七星光)遼東老
將髩成雪(漢書地理志遼東郡秦置屬幽州隋煬帝詩/秉旄仗節定遼東史記吴王濞傳王問計諸)
(老將漢書趙充國傳充國年七十餘上老之使丙吉/問誰可將者對曰無踰老臣者何遜詩雪髩别闗中)猶
向旄頭夜夜看(史記天官書昴曰旄頭謝朓詩夜/夜空佇立杜審言詩愁人獨夜看)
　　戴叔倫
　　　宿灌陽灘(唐書地理志永州零陵郡縣灌陽蕭/銑析湘源置武徳七年省上元二年)
　　　　(復/置)
十月江邊蘆葉飛(詩十月之交儲光羲詩路盡大江邊/李白詩淼淼望湖水青青蘆葉齊)
灌陽灘冷上舟遲(元和郡縣志永州灌陽縣灌水在縣/西南一百二里曹植賦御輕舟而上)
(溯杜甫詩幸/有舟檝遲)今朝未遇高風便(詩以永今朝易弗遇過/之阮卓詩高風應爽節)
(荀仲舉樂府/况復歸風便)還與沙鷗宿水湄(孟浩然詩離家復水宿/相伴賴沙鷗謝靈運詩)
(雖未登雲峯且以歡水宿詩所謂伊/人在水之湄王粲詩相伴緑水湄)
　　　送呂少府
共醉流芳獨歸去(崔曙詩陶然共醉菊花杯齊書樂志/信星含曜秬草流芳晉書陶潛傳義)
(興三年解印去縣/乃賦歸去來辭)故園高士日相親(王冷然詩何時返/故園史記魯仲連)
(傳新垣衍曰吾聞魯仲連先生齊國之高/士也􁛑迪詩來過竹里館日與道相親)深山古路無
楊栁(王維詩深山何處鐘劉長􁭫詩古路無行客寒林/獨見君詩昔我往矣楊栁依依三輔黄圖灞橋在)
(長安東跨水作橋漢人/送客至此橋折栁作别)折取桐花寄逺人(陸凱詩折梅/逢驛使寄與)
(隴頭人邢邵詩折花步淇水梁簡文帝詩取花爭問色/禮記季春之月桐始華庾信賦序羔獻冰開桐華萍合)
(書不寶逺物/則逺人格)
　　李益
　　　早度破訥沙(唐書地理志渡烏那水四十/八里度庫結沙一曰普納沙)
破訥沙頭鴈正飛(庾信賦沙頭渡水人謝朓/賦星迴窮紀沙雁相飛)鸊鵜泉上
戰初歸(唐書地理志豊州西受降城北三百里有鸊鵜/泉又中受降城正北如東八十里有呼延谷又)
(五百里至鸊鵜泉人囘紇傳貞觀中詔/磧南鸊鵜泉之陽置過郵六十八所)平明日出東南
地(漢書叔孫通傳先平明謁者治禮江淹雜體平明登/雲峯杳與廬霍絶詩日出有曜古樂府日出東南隅)
滿磧寒光生鐵衣(郡國志伊州鐵勒國多沙磧劉長卿/詩初開牕閣寒光滿沈約白銅鞮歌)
(蝶鞚飛塵起左右自生/光木蘭歌寒光照鐵衣)
　　　臨滹沱見蕃使列名
漠南春色到滹沱(後漢書烏桓傳漠南地空謝朓詩春/色滿皇州河渠志滹沱河源於西山)
(由真定深州乾/寧與御河合流)邊栁青青塞馬多(王融詩北塞栁分枝/王維詩客舍青青栁)
(色新庾信詩塞馬暗嘶羣漢書西域傳天子以天馬/多又外國使來益衆蒲陶目宿離宫館旁極望焉)萬
里江山今不閉(後漢書班超傳此萬里侯相也梁昭明/太子詩望望江山阻王融詩江山千里)
(長禮記故外/户而不閉)漢家頻許郅支和(史記太史公自序天子/始建漢家之封漢書呼)
(韓邪單于兄左賢王呼屠吾斯自立為郅支骨都侯單/于在東邊又陳湯傳宣帝時呼韓邪單于與郅支單于)
(俱遣子入侍史記律書願/且堅邊設候結和通使)
　　　夜上受降城聞笛(唐書地理志豊州九原郡有/東受降城中受降城西受降)
　　　　(城景雲三年朔方軍總管張仁愿築一統志/東受降城在廢東勝州東北八里中受降城)
　　　　(在大同府城西北五百里西受/降城在古豊州西北八十里)
囘樂峯前沙似雪(舊唐書地理志靈州大都督府冇囘/樂縣拾遺記蓬山有浮筠之簳下有)
(砂礰細如粉暴風至竹/條翻起拂細砂如雪)受降城外月如霜(范雲詩撫戈/金城外梁簡)
(文帝望月詩形同七/子鏡影類九秋霜)不知何處吹蘆管(庾信詩不知高/幾里陶潛詩今)
(復在何處岑參蘆管歌夜半高/堂客未囘秪將蘆管送君杯)一夜征人盡望鄉(高適/詩借)
(問落梅凡幾曲従風一夜滿闗山陶潛詩勗哉征人在/始思終梁武帝樂府陌頭征人去閨中女下機庾信詩)
(囘頭望/鄉淚落)
　　　從軍北征
天山雪後海風寒(漢書武帝紀天漢二年貳師將軍三/萬騎出酒泉與右賢王戰于天山注)
(在西域蒲類國去長安八千餘里即祁連山也西域傳/天山冬夏有雪鮑照詩瑟瑟凉海風蔡邕詩海水知天)
(寒/)横笛偏吹行路難(沈約折楊栁歌下馬吹横笛張正/見詩還同横笛吹蔡琰詩行路亦)
(嗚咽晉書袁山松傳因舊歌有/行路難乃文其辭每醉縦歌之)磧裏征人三十萬(説文/沙漢)
(曰磧岑參詩黄沙磧裏客行迷江總詩征人去逺芳音/滅史記高祖紀與項羽决勝垓下淮隂侯將三十萬之)
(衆自/當之)一時囘首月中看(司馬相如文囘首面内/蘇頲詩無異月中看)
　　劉禹錫
　　　隄上行
酒旗相望大堤頭(曹植賦仰酒旗之景曜李賀詩試問/酒旗歌板地庾信文何處相望山邊)
(一樓劉誕詩朝發襄/陽城暮至大堤宿)堤下連檣堤上樓(李白詩佳期大/堤下郭璞賦舳)
(艫相屬萬里連檣何遜詩夕霞隠連檣梁簡/文帝詩誰知堤上人孟浩然詩應聞池上樓)日暮行人
爭渡急(南史栁元景傳嘗下都至大雷日暮寒甚沈約/詩佇立日巳暮梁元帝詩欲覔行人寄消息庾)
(信賦擁河/橋而爭渡)槳聲幽軋滿中流(古樂府艇子打兩槳曹植/孟冬篇乗輿啟行鸞鳴幽)
(軋史記周本紀武王渡河/中流白魚躍入王舟中)
　　　二
江南江北望烟波(古江南詞江南可採蓮宋之問詩/鄉連江北樹江總詩日向烟波長)入
夜行人相應歌(埤雅鸞入夜而歌庾信詩行人忽枉道/易同聲相應韓詩外傳音樂相和物類)
(相感同聲相應之義也淮/南子叩盆拊瓴相和而歌)桃葉傳情竹枝怨(方輿勝覽/桃葉渡在)
(秦淮口古今樂錄桃葉歌王子敬所作也桃葉子敬妾/名縁于篤愛所以歌之獻之歌桃葉復桃葉渡江不用)
(楫但渡無所苦我自迎接汝嵇康文接物傳情區别有/屬禹錫本集竹枝序竹枝巴歈也巴兒聨歌吹短笛擊)
(鼓以赴節歌者揚袂睢舞其音協黄鍾/羽末如吴聲含思宛轉有淇濮之艷焉)水流無限月明
多(張華詩仰䕃高林茂俯臨渌水流梁武帝詩連山去/無限長洲望不極子夜歌天高星月明韓愈詩一年)
(明月今/宵多)
　　　楊栁枝詞
城外春風吹酒旗(庾肩吾詩影出朱城外梁簡文帝詩/春風本自奇楊栁最相宜庾信詩春)
(風滿路香陽休之詩微穆東/風吹孔融文天垂酒旗之曜)行人揮袂日西時(何遜詩/寂寂行)
(人疎曹植七啟揮袂則九野生風阮籍詩揮袂撫/長劍仰觀浮雲征李山甫詩石磴坐來春日西)長安
陌上無窮樹(漢書地理志京兆尹縣長安三輔黄圖長/安有九市八街九陌徐陵文陌上成隂淮)
(南子逰於無窮之地李/義府詩上林無限樹)唯有垂楊管别離(三輔黄圖長/楊宫中有垂)
(楊數畝李白賦醉愁心于垂楊隨柔條以糾結/楚辭悲莫悲兮生别離蔡凝詩似有别離情)
　　　宿都亭有懐(禹錫自注元和甲午嵗詔書盡徴/江湘逐客余自武陵赴京宿於都)
　　　　(亭有懐續/來諸君子)
雷雨湘江起卧龍(易雷雨作而百果草木皆甲坼晉書/陶侃傳少時漁得織梭以挂于壁有)
(頃雷雨自化為龍而去水經注湘水出零陵陽/海山三國志徐庶謂先主曰諸葛孔明卧龍也)武陵樵
客躡仙蹤(王維桃源行樵客初傳漢姓名蔡邕文所立/卓爾度躡雲蹤張九齡詩還慙大隠迹空想)
(列仙/蹤)十年楚水楓林下(舊唐書禹錫居朗州十年惟以/文章吟咏陶冶情性山海經數)
(歷之山楚水出焉阮/籍詩上有楓樹林)今夜初聞長樂鐘(庾信詩今夜長/門月應如晝日)
(明杜甫詩初來葉上聞三輔黄圖長樂宫本秦興/樂宫也高皇帝始居櫟陽七年長樂宫成徙居之)
　　　與歌者何戡(盧氏雜説何/戡樂工也)
二十餘年别帝京(漢書霍光傳出入禁闥二十餘/年梁鴻五噫歇顧瞻帝京弓)重聞
天樂不勝情(張衡賦昔者大帝悦秦繆公而覲之饗以/鈞天廣樂何妥詩天樂非鐘鼓漢書王嘉)
(傳小人/不勝情)舊人唯有何戡在(書古我先生亦惟/圖任舊人共政)更與殷勤
唱渭城(曹植詩何必同衾禂然後展殷勤司馬遷書未/嘗銜杯酒接殷勤之餘歡王維詩渭城朝雨浥)
(輕塵客舍青青栁色新勸君更/進一杯酒西出陽闗無故人)
　　　烏衣巷(一統志烏衣巷在應天府南晉王導謝/安居此巷其子弟皆烏衣因名巷口有)
　　　　(朱雀/橋)
朱雀橋邊野草花(六朝事迹晉咸康二年作朱雀門新/立朱雀浮航在縣城東南四里對朱)
(雀門南渡淮水亦名朱雀橋李邕詩織女橋邊烏鵲/起古起白露霑野草史記李斯傳秋霜降者草花落)烏
衣巷口日將斜(虞世南詩日/斜青瑣第)舊時王謝堂前燕(南史陳/顯達傳)
(麈尾蠅拂是王謝家物樂府/翩翩堂前燕冬藏夏來見)飛入尋常百姓家(賈誼文/彼尋常)
(之汙瀆潘尼賦/勲績著乎百姓)
　　張籍
　　　玉山館
長谿新雨色如泥(任昉詩長溪水東舍/江總詩新雨百花朝)野水隂雲盡向
西(管子食野草飲野水李頎詩/隂雲帶殘日又灞水向西看)楚客天南行漸逺(戰國/䇿秦)
(王謂甘茂曰楚客來使者多健與寡人爭辭/高適詩南天瘴癘和王維詩望望行漸逺)山山樹裏
鷓鴣啼(庾信銘樹裏閒歌枝中見舞廣志鷓鴣似雌/雉飛但徂南不北也禽經鷓鴣飛必南翥)
　　　别客
青山歴歴水悠悠(虞世南詩青山澹晚烟古詩衆星何/歴歴左思賦直衝濤而上瀨常沛沛)
(以悠悠江淹詩/悠悠清川水)今日相逢明月秋(莊子今日晏閒敢問/至道王績詩相逢秋)
(月滿江淹詩/冏冏秋月明)繫馬城邊楊栁樹(庾信賦小山則叢桂留/人扶風則長松繫馬王)
(維詩小苑城邊獵騎回劉/庭芝詩可憐揚栁傷心樹)為君沽酒暫淹留(劉希夷詩/為君留青)
(青賀知章詩莫漫愁沽酒/謝靈運賦停余舟而淹留)
　　　秋山
秋山無雲復無風(杜甫詩吹笛秋山風月清江洪詩逺/山清無雲陶潛詩日暮天無雲庾信)
(詩無風/樹即正)谿頭看月出深松(王績詩更坐北溪頭詩月出/皎兮王維詩色靜深松裏)
草堂不閉石牀靜(北山移文草堂之靈隋唐嘉話貞觀/四載天下康安户不夜閉南史宋武)
(帝紀有人獻石牀寢之極以為/佳主維詩雨花應共石牀平)葉間墜露聲重重(張彦/勝露)
(賦閒墜葉而歎息離騷朝飲木蘭之墜露兮陸雲賦/挹朝華之墜露隋煬帝詩寒影上仙宫逺意更重重)
　　王建
　　　華清宫(唐書開元五年置温泉宫於/驪山天寶六載改為華清宫)
酒幔高樓一百家(顧况詩鄰荒收酒幔晉書宋纎傳纎/隠居酒泉太守馬岌造焉纎高樓重)
(閣距而不見古詩西北有高樓上與浮雲齊洛陽伽藍/記従鄯善西行一千六百四十里至左末城城中居民)
(可百/家)宫前楊栁寺前花(洛陽伽藍記永寧寺在宫前/閶闔門南一里詩楊栁依依)内
園分得温湯水二月中旬己進瓜(舊唐書品官白身内/園小兒官人䓁數十)
(人唐書髙祖紀武徳六年二月庚戍幸温湯又百官志/慶善石門温泉湯等監掌湯池宫禁防堰凡近湯所潤)
(瓜蔬先時而熟者以薦寢廟劉楨/瓜賦序楨在曹植座厨人進瓜)
　　王涯
　　　宫詞
禁門烟起紫沈沈(何遜詩詰旦鐘聲罷隠隠禁門通謝/莊封禪儀奏霞凝生闕烟起成宫江)
(淹賦桂烟起而樹齊史記陳涉世家故人嘗與庸耕者/扣宫門求見涉入宫見殿屋帷帳曰夥頤涉之為王沈)
(沈者注沈沈宫/室深邃之貌)樓閣當中複道深(爾雅釋宫疏臺榭樓/閣之異史記秦始皇)
(紀始皇令咸陽之旁二百里内/宫規二百七十複道甬道相連)長入暮天凝不散(王融/詩如)
(何將暮天復值西歸日何遜詩天暮逺山/青潮去遥沙出王勃序烟光凝而暮山紫)掖廷宫裏動
秋砧(漢書章帝紀詔掖廷養視上屬籍宗正注掖廷宫/人之官徐陵序五陵豪族充選掖廷左思詩列宅)
(紫宫裏飛宇若雲浮梁簡文帝/詩秋氣城中冷秋砧城外發)
　　　二
碧繡簾前栁散垂(岑參詩煖屋繡簾紅地爐韓翃詩繡/户簾前花影重張正見詩三陽弱栁)
(垂隋煬帝詩䬃灑林/花落逶迤風栁散)守門宫女欲攀時(禮記闇者守門/之賤者也李白)
(詩更憐花月夜宫女笑藏鈎梁簡/文帝詩楊栁亂成絲攀折上春時)曽經玉輦従容處(潘/岳)
(賦天子乃御玉輦蔭華蓋史記畱侯/世家所與上従容言天下事甚衆)不敢臨風折一枝
(謝朓賦臨風歎兮將焉歇梁元/帝詩先過上蘭苑還牽高栁枝)
　　　三
銀缾瀉水欲朝籹(北史楊素傳賜黄金四十斤加銀瓶/實以金錢張耀井賦素綆朝懸弄銀)
(瓶之出入周禮稻人以澮寫水梁元帝詩樓上起朝/籹風花下砌旁何遜詩機中刺繡罷窻下朝籹處)燭
焰紅高粉壁光(梁簡文帝詩燭焰落花中庾信賦輝輝/朱燼焰焰紅榮漢官典職省中皆以胡)
(粉塗壁紫素界之劉孝綽詩/浮光亂粉壁積照朗庭幃)共怪滿身珠翠冷(杜甫驄/馬行五)
(花散作雲滿身王融永明樂/輕露泫珠翠初風揺綺羅)黄花瓦上有新霜(漢武故/事上起)
(神屋以銅為瓦李白詩倐如瓦溝/霜白居易詩鴛鴦瓦冷霜花重)
　　張仲素
　　　秋夜曲
丁丁漏水夜何長(詩㭬之丁丁説文漏以銅盛水刻節/晝夜百刻李蘭漏刻法以器貯水以)
(銅為陽烏狀如鈎曲以引器中水於銀龍口中吐入權/器漏水古詩晝短苦夜長江淹賦冬釭凝兮夜何長)
漫漫輕雲露月光(江淹賦雲漫漫而奇色曹植賦髣髴/兮若輕雲之蔽月蘇彦秋夜長輕雲)
(飄飛以籠朗素月披曜而舒/光夏侯湛賦覽明月之流光)秋逼暗蟲通夕響(劉長卿/詩蟲聲)
(夜相逼常建詩月來隨暗蟲韋應物詩通/夕依山谷曹毗秋興賦秋蟲夕響乎廊宇)征衣未寄莫
飛霜(駱賓王詩薄暮濕征衣梁武帝𢷬衣/曲持此寄寒鄉張協七命風厲霜飛)
　　上官昭容
　　　遊長寧公主宅流杯池(唐書中宗八女傳長寧/公主韋庶人所生下嫁)
　　　　(楊慎交造第東都又取西京高士廉第左金/吾衛故營合為宅右屬都城左頫大道作三)
　　　　(重樓以馮觀築山浚/池帝及后數逰幸)
憑高瞰迥足怡心(棗據詩徙倚憑高山朱异詩憑高眺/虹蜺謝朓詩瞰迥憑重峭顔延之賦)
(乾心降/而微怡)菌閣桃源不暇尋(王褒九懐菌閣兮蘭樓觀道/兮縦横謝朓詩隨山望菌閣)
(陶潛桃花源記晉太元中武陵人捕魚為業縁溪行忽/逢桃花林林盡水源得一山山有小口入行數十步豁)
(然開朗其間男女怡然自樂世説/従山隂道上行使人應接不暇)餘雪依林成玉樹(謝/朓)
(詩連溪暎餘雪謝惠連雪賦林挺/瓊樹丘遲望雪詩俄頃玉樹生)殘霙㸃岫即瑶岑(韓/詩)
(外傳雪花曰霙謝惠連雪賦散淅瀝而/先集釋名山小而高曰岑山穴曰岫)
　　吴商浩(爵里/無考)
　　　秋塘晚望
鐘盡疎桐散曙鴉(魏志田預傳鐘鳴漏盡而夜行不止/梁元帝詩井上落疎桐庾信詩桐門)
(葉半疎杜甫詩列炬散林/鴉楊巨源詩東風羨曙鴉)故山烟樹隔天涯(謝靈運詩/故山日己)
(逺鮑照詩青㝠揺烟樹梁元帝賦登樓一望惟見逺樹/含烟陶潛詩蕭條隔天涯徐陵詩惟桑與梓翻若天涯)
西風一夜秋塘曉(庾信詩吹衣一夜風庾肩吾/詩閬苑秋光暮金塘收潦清)零落幾
多紅藕花(郭恭秋蓮詩秋玉皆零落淩波獨/吐紅温庭筠詩紅藕香中萬㸃珠)
　　法振
　　　送友人之上都(班固賦實用西遷作/我上都注謂長安也)
玉帛徴賢楚客稀(禮記束帛加璧尊徳也棗據詩玉/帛聘賢良江淹詩楚客心悠哉)猿
啼相送武陵歸(徐安貞詩巴東下歸棹莫待夜猿啼史/記滑稽傳君子相送以言魏收詩桃發)
(武陵/岸)湖頭望入桃花去(隂鏗詩沅水桃花色/庾信詩春水望桃花)一片春帆
帶雨飛(李白詩孤帆一片日邊來盧僎詩春帆向楚/長杜甫詩春帆帶雨來李白詩酒盡一帆飛)
　　曹唐
　　　題武陵洞(陶潛桃花源記晉太康中武陵人捕/魚為業縁溪行忽逢桃花林夾岸數)
　　　　(百步芳草鮮美落英繽紛林盡水源便得一/山山有小口髣髴若有光便捨船従口入)
溪口囘舟日巳昏(綦毋潛詩晚風吹行舟花路入溪口/陶潛詩目送囘舟逺阮籍詩一日復)
(一昏一昏復一晨唐/太宗詩落日雙闕昏)却聴雞犬隔前村(桃花源記阡陌/交通雞犬相聞)
(杜甫詩前/村山路險)殷勤重與秦人别(司馬遷書未嘗銜杯酒接/殷勤之餘歡李白詩惜别)
(空殷勤杜甫詩何時一樽酒重與細論文桃花源記村/中聞冇此人咸來問訊自云先世避秦率妻子邑人來)
(此絶境不/復出焉)莫使桃花閉洞門(桃花源記既出得其船便/扶向路處處誌之及郡下)
(詣太守説如此太守即遣人隨其往尋向所誌遂迷不/復得路後遂無問津者杜甫詩船人近相報但恐失桃)
(花盧綸詩聞説花開亦閉/門李端詩青林連洞門)
　　花蕋夫人(徐氏青城人幼能文尤長於宫詞/得幸蜀主孟昶賜號花蕋夫人)
　　　宫詞
厨盤進食簇時新(杜甫詩竹裏行厨洗玉盤史記淮隂/侯傳吾哀王孫而進食豈望報乎王)
(建宫詞御厨/不食索時新)侍宴無非列近臣(宋之問詩侍宴瑶池夕/歸途騎吹繁李白詩長)
(安宫闕九天上此/地曽經為近臣)日午殿頭宣索鱠(司空圖詩春晴日/午前王建詩殿頭)
(傳語金階逺枚乗七發薄耆之炙鮮鯉之膾李徳裕述/夢詩荷靜蓬池膾自注每學士初上賜食皆蓬萊池魚)
(膾/)隔花催喚打魚人(庾信詩隔花遥勸酒就水更移牀/曹唐詩皓月隔花追欵别郭璞賦)
(蘆人漁子擯落江山杜甫觀/打魚歌漁人漾舟沈大網)
　　武元衡
　　　陌上暮春
青青南陌栁如絲(古詩青青河畔草王維詩客舍青青/栁色新梁武帝河中之水歌十四採)
(桑南陌頭李白詩/莫向春風楊栁絲)栁色鶯聲晚日遲(何遜詩輕烟滲栁/色岑參詩栁色供)
(詩用鶯聲送酒頻梁簡文帝詩珠簾通晚/日隋煬帝詩平郊送晚日詩春日遲遲)何處最傷逰
客思(李白詩落花踏盡逰何處鮑照咏/史詩仕子彯華纓游客竦輕轡)春風三月落花
時(古樂府小開罵春風李白怨歌行三春三月憶三巴/王維詩坐久落花多崔曙詩故林遥不見况在落花)
(時/)
　　陳羽(江東人登貞元進士/第歴官樂宫尉佐)
　　　遊洞靈觀
初訪西城禮少君(岑參詩迴風度雨渭城西史記封禪/書李少君以祠竈榖道却老方見上)
(少君者故深澤侯舍人主方匿/其年常自謂七十能使物却老)獨行深入洞天雲(詩獨/行踽)
(踽諸葛亮表五月渡瀘深入/不毛李白詩靈書藏洞天)風吹青桂寒花落(古西洲/曲日暮)
(百勞飛風吹烏臼樹李白詩青桂隠遥月張協詩寒花/發黄采張正見詩寒花映日鮮謝朓詩葉依黄鳥花落)
(春池㕦均詩/花落夜霏霏)香繞仙壇處處聞(梁元帝詩香浮鬱金酒/烟繞鳳皇樽杜甫詩王)
(喬下仙壇微月映皜鶴又/山路時吹角那堪處處聞)
　　白居易
　　　竹枝詞
瞿塘峽口冷烟低(寰宇記瞿塘在䕫州東一里連崖千/丈奔流電激一統志瞿塘峽舊名西)
(陵峽乃三峽之門兩崖對峙中貫一江/灧澦堆當其口丘為詩烟和獨樹低)白帝城頭月向
西(元和郡國志公孫述至魚復冇白龍出井中因號魚/復為白帝城一統志白帝城在䕫州府治東王昌齡)
(詩武岡前路看斜月/片片舟中雲向西)唱到竹枝聲咽處(樂府竹枝巴歈/也巴兒聨歌吹)
(短笛擊鼓以赴節歌者揚袂睢/舞其音協黄鐘羽末如吴聲)寒猿晴鳥一時啼(唐太/宗詩)
(寒猿㫁續聲潘岳文夕陽失映晴鳥忘歸張/子容詩無處不猿啼庾信詩春山百鳥啼)
　　鮑溶
　　　贈楊鍊師
紫烟衣上繡春雲(郭璞詩赤松臨上逰駕鴻乗紫烟曹/植辨道論雲衣羽裳不若黼黻之飾)
(也王維詩隔窻雲霧生衣上/禇淵碑音徽與春雲等潤)清隠山書小篆文(北史徐/則傳棲)
(隠靈岳五十餘年陳子昂碑習山書務/農政書㫁李斯小篆入神大篆入妙)明月在天將鳯
管(阮籍詩薄帷鍳明月顔延之詩清暉/在天容光必照鮑照詩傾聴鳯管賓)夜深吹向玉晨
君(劉瑗詩月光移數尺方知夜已深黄庭/經上清紫霞虚皇前太上大道玉晨君)
　　張祜
　　　瓜州聞曉角
寒耿稀星照碧霄(梁簡文帝詩天霜河白夜/星稀李白詩登嶺宴碧霄)月樓吹角
夜江遥(王昌齡詩江邊明月樓通禮義纂蚩尤與黄帝/戰帝命吹角作龍吟以禦之杜甫詩天逺暮江)
(平/)五更人起烟霜靜(陳後主詩羅衾不耐五更寒劉允/濟明堂賦下臨星雨旁控烟霜)
一曲殘聲遍落潮(鮑照詩一曲動情多劉/孝威詩翻車引落潮)
　　朱慶餘
　　　西亭晚宴
蟲聲己盡菊花乾(蕭子暉詩蟲聲繞春岸/王績詩秋杯浸菊花)五老松陰向
晚寒(尋陽記五老峯形勢如河中虞鄉縣前五老山故/名一統志廬山東南有五老峯孔稚圭文青松落)
(隂李白詩岸/映松色寒)對酒看山俱惜去(謝朓詩不對芳春酒還/望青山郭張正見歌當)
(歌對玉酒錢起/詩對巻也看山)不知殘日下䦨干(劉孝綽詩日下房櫳/暗韻㑹䦨板間曰闌)
(干/)
　　李商隠
　　　夜雨寄北
君問歸期未有期(李白詩長安如夢裏何日是/歸期張籍賦俟河清兮未期)巴山夜
雨漲秋池(杜甫詩何路出巴山輿圖考大巴山在南江/縣大巴之險過于連雲棧下通漢中王維詩)
(山中一夜雨樹杪百重/泉庾信詩行雨暴澆池)何當共剪西牕燭(杜甫詩何當/一來儀庾信)
(對燭賦燼高疑數剪白/居易詩經牕燈焰短)却話巴山夜雨時(陶潛詩信宿/酬清話岑參)
(詩夢暗/巴山雨)
　　　訪隠者不遇
城郭休過識者稀(陸機詩命駕登北山延佇望城郭杜/甫詩經過老自休岑參詩世人知者)
(稀/)哀猿啼處有柴扉(謝靈運詩哀猿響南巒魏徴詩空/山啼夜猿范雲詩還聞稚子説有)
(客欵/柴扉)滄江白石樵漁路(范雲詩滄江路窮此詩揚之水/白石鑿鑿甯戚歌滄浪之水白)
(石粲韓愈詩或山而樵或水而漁/韋述詩浦淨漁舟逺花飛樵路香)日暮歸來雨滿衣(離/騷)
(日忽忽其將暮沈約詩佇立日已暮白居易詩/念此早歸來莫作經年别耿湋詩梅雨濕行衣)
　　　憶住一師
無事經年别逺公(宋之問詩東郊楊栁陌少别已經年/高僧傳慧逺本姓賈氏鴈門樓煩人)
(來遊於晉居廬阜三十餘年化兼/道俗郎士元詩夜叩禪扉謁逺公)帝城鐘曉憶西峯(王/維)
(詩雲裡帝城雙鳯闕賈至詩金闕曉鐘開/萬户白居易詩錫杖登高寺香爐憶舊峯)爐烟銷盡寒
燈晦(梁簡文帝詩爐烟入斗帳王粲賦惟/膏薰之焚銷謝朓詩寒燈耿宵夢)童子開門雪
滿松(庾信步虚詞青衣上少室童子向蓬萊張/説詩開門對奇域顔延之詩山明望松雪)
　　　東還
自有仙才自不知(漢武内傳西王母曰劉徹好道殆恐/非仙才世説劉尹知我勝我自知)
十年長夢採華芝(謝靈運佛影銘曉爾長夢張衡賦留/瀛洲而採芝抱朴子華芝赤葢白莖)
(上冇兩葉三實/服之可以長生)秋風動地黄雲暮(漢武帝秋風辭秋風/起兮白雲飛鮑照詩)
(雁還風送秋杜甫詩東南飄/風動地至又高鳥黄雲暮)歸去嵩陽尋舊師(李白詩/醉罷欲)
(歸去花枝宿鳥喧唐書地理志河南府縣登封本嵩陽/萬嵗登封元年更名神龍元年曰嵩陽唐㑹要永淳元)
(年七月造奉天宫於嵩山之陽文明元年改為/嵩陽觀後漢書李固傳嘗步行尋師不逺千里)
　　杜牧
　　　赤壁(吴志周瑜傳時劉備為曹公所破進住夏/口權遂遣瑜及程普等與備并力逆曹公)
　　　　(遇于赤壁瑜部將黄葢取䝉衝鬬艦實以薪/草膏油灌其中裹以帷幕先書報曹公欺以)
　　　　(欲降葢放諸船同時發火時風盛猛悉延燒/岸上營落烟炎漲天軍遂敗荆州記蒲圻縣)
　　　　(沿江一百里/南岸名赤壁)
折㦸沈沙鐵未銷(戰國䇿吴干之劍薄柱而擊之則折/為三説文撠冇枝兵也釋名㦸格也)
(旁有枝格也張正見詩沈沙擁急水裴/度鑄劍㦸為農器賦劍鍔銷㦸鋩露)自將磨洗認前
朝(爾雅石謂之磨廣韻磨磨礪杜甫詩淨洗/甲兵長不用徐陵書前朝舊將夙著勲庸)東風不與
周郎便(吴志周瑜傳瑜字公瑾年二十四吴中皆呼為/周郎江表傳至戰日東南風急葢使衆兵同時)
(舉火火烈風/猛往船如箭)銅雀春深鎖二喬(魏志建安十五年冬作/銅爵臺魏武帝令吾婕)
(妤妓人皆著銅雀臺韋述詩春深杏花亂白居易詩朱/門深鎖春池滿周瑜傳橋公兩女皆國色也䇿自納大)
(橋瑜納小橋/按橋或作喬)
　　　洛陽秋夕
泠泠寒水帶霜楓(劉琨詩泠泠澗水流吴均詩泉水激/石泠泠作響庾信詩璧池寒水落謝)
(靈運詩曉/霜楓葉丹)更在天橋夜景中(元和郡國志天津橋在河/南縣北名勝志隋以洛水)
(貫都有天漢之象遂造天津橋以架洛水王融/法樂辭金容涵夕景梁簡文帝詩靄靄夜中霜)清禁漏
閒煙樹寂(傳咸賦穆穆清禁濟濟羣英祖詠詩寒疎清/禁漏元稹詩恩垂天詔語對久漏聲閒江淹)
(詩緑樹鑠煙光何/遜詩山煙涵樹色)月輪移在上陽宫(梁簡文帝水月詩/圓輪既照水何遜)
(詩學月且為輪唐書地理志上陽宫在東都禁苑之東/東接皇城之西南隅丄元中置兩京記上陽宫西有西)
(上陽宫兩宫夾谷水/架虹橋以通往來)
　　許渾
　　　緱山廟(列仙傅王子喬好吹笙作鳯皇鳴道士/浮丘公接以上嵩高山三十餘年後見)
　　　　(桓良曰告我家七月七日待我于緱氏山巔/至時乗白鶴駐山頭舉手謝時人而去亦立)
　　　　(祠于緱氏山下及嵩高首焉名/勝志緱氏山在偃師縣東南)
王子求仙月滿臺(宋之問詩王子賓仙去飄颻笙鶴飛/楊炯詩漢帝求仙日相如作賦才張)
(説詩庭如月華滿李白/詩㑹向瑶臺月下逢)玉簫清轉鶴徘徊(李百藥賦挫/玉蕭之清管)
(又愛鸞音之清轉鮑照舞/鶴賦躑躅徘徊振迅騰摧)曲終飛去不知處(庾肩吾詩/去鳥船難)
(駐啼烏曲未終李白詩人驚逺飛去直向使君/灘高士傳童馥入林慮山中家人求不知其處)山下碧
桃春自開(吴均書挂月青山下郎士/元詩惟有碧桃千樹花)
　　　送宋處士歸山
賣藥脩琴歸去遲(高士傳韓康字伯休采藥賣于長安/市中口不二價江淹詩韓公淪賣藥)
(陶潛歸去來辭田/園將蕪何不歸)山風吹盡桂花時(栁惲詩山風起寒/木野雀亂秋榛江)
(淹詩風吹烏臼樹丁六娘詩寄語落花風莫吹/花落盡張正見詩山中桂花晚勿為俗人留)世間甲
子須臾事(江淹賦惟世間兮重别左傳絳縣老人曰臣/小人也不知紀年臣生之嵗正月甲子朔四)
(百四十五甲子矣史記藥書君子不/可須臾離禮虞詵詩寄暢須臾歡)逢著仙人莫看棋
(梁昭明太子啟採藥逢仙古詩仙人騎白鹿髪短耳何/長述異記信安郡石室山晉時王質伐木至見童子數)
(人碁而歌質因聴之童子以一物與質如棗核質含之/不覺飢俄頃童子謂曰何不去質起視斧柯盡爛既歸)
(無復時人庾信/詩樵客值圍棋)
　　　寄桐江隠者(明一統志桐江在桐廬/縣北三里亦名桐溪)
潮去潮來洲渚春(梁簡文帝詩可憐淮水去來潮韋應/物詩暮潮歸去早潮來謝靈運詩欵)
(曲洲渚言鮑照/詩風起洲渚寒)山花如繡草如茵(徐陵詩山花臨舞席/庾信詩山花焰火然)
(獨異志馬融夢見一林花如錦繡摘花食之及寤/見天下文詞無所不知謝萬賦草靡靡以成茵)嚴陵
臺下桐江水(後漢書嚴光傳光字子陵少與光武同逰/學及光武即位乃變姓名披羊裘釣澤中)
(帝遣使聘之三反而後至除為諫議大夫不屈/乃耕于富春山西征記嚴子陵釣臺聲立千仞)解釣鱸
魚有幾人(張翰秋風歌吴江水兮鱸魚肥杜/甫詩當代論才子如公復幾人)
　　薛逢
　　　題黄花驛(名勝志黄花縣唐武徳初置在漢中/府鳯縣城北六十里後省入梁泉唐)
　　　　(薛逢有黄/花驛詩)
孤戍迢迢蜀路長(杜甫詩日色隠孤戍潘岳詩迢迢逺/行客陸機梁甫吟迢迢天路微元稹)
(詩蜀路危於劍謝/朓詩霞生川路長)鳥鳴山館客思鄉(詩伐木丁丁鳥鳴/嚶嚶江淹詩鳥鳴)
(秋草窮韋應物詩山館夜聴雨後漢書温序傳長/子夀夢序曰久客思鄉里王褒詩久客毎思鄉)更看
絶頂烟霞外(王褒詩山牕凌絶頂張正見詩桃李/雜烟霞隋書王貞傳蕭散烟霞之外)數樹
巖花照夕陽(洛陽伽藍記叢樹數株枝葉繁茂王勃詩/桂密巖花白隋煬帝詩夕陽如有意偏傍)
(小牕/明)
　　薛能
　　　折楊栁
華清高樹出離宫(雍録天寳六載改温泉宫為華清宫/於驪山上治湯井為池臺殿環列山)
(谷顔延之詩囘飈巻高樹庾信詩長藤連格徙高樹帶/巢移漢書枚乗傳修治上林雜以離宫班固賦離宫别)
(館三十/六所)南陌柔條帶暖風(禇亮詩言是東方騎來尋南/陌車魏文帝栁賦柔條阿娜)
(而虵伸左思詩柔條旦夕勁緑葉日夜/黄吕氏春秋季秋行春令則暖風至)誰見輕隂是良
夜(梁簡文帝詩晝花斜色去夜樹/有輕隂蘇武詩芳馨良夜發)瀑泉聲畔月明中(杜/甫)
(詩雲門吼瀑泉王維詩泉聲咽危石/古子夜歌秋夜良風起天高星月明)
　　項斯(字子遷江東人㑹昌四年進士授丹徒/縣尉初為張籍所知楊敬之尤亟稱之)
　　　涇州聴張處士彈琴(元和郡縣志後魏置涇州/因水為名大業三年改為)
　　　　(安定郡武徳元年改為涇州明一統/志涇州在平凉府城東一百五十里)
邊州獨夜正思鄉(南史沈懷文傳神州舊壤歴代相承/異於邊州王粲詩獨夜不能寐攝衣)
(起撫琴謝瞻詩獨夜無物役南史沈炯傳嘗/經漢武帝通天臺為表奏之陳已思鄉之意)君又彈琴
在客堂(詩蟋蟀在堂嵗聿其莫/韓愈詩客堂喜空凉)髣髴不離燈影外(宋玉/賦目)
(色髣髴乍若有記劉勰新論其類茍/聚雖逺不離郭利正詩九陌連燈影)似聞流水到瀟湘
(列子伯牙鼓琴志在流水鍾子期曰善哉洋洋乎若江/河江總詩罕有知音者空勞流水聲曹植詩夕宿瀟湘)
(沚陳後主詩/我思屬瀟湘)
　　杜荀鶴
　　　題新雁
暮天新雁起汀洲(王融詩如何將暮天復值西歸日李/益詩雁起前軍渡楚辭搴汀洲兮杜)
(若/)紅蓼花疎水國秋(爾雅薔虞蓼疏虞蓼即蓼之生水/澤者也梁元帝詩花疎有異香宋)
(之問賦長無/依兮水國)想得故園今夜月(江總詩故園籬下菊今/日為誰開劉孝威詩今)
(夜月/輪圓)幾人相憶在江樓(古樂府上有長相憶謝/靈運詩繫纜臨江樓)
　　方干
　　　東陽道中作(漢書地理志臨/淮郡縣東陽)
百花香氣傍行人(虞世南詩照水百花然王昌齡詩西/宫夜靜百花香庾信賦夜風吹香氣)
(隨史記李斯傳行人入山/林中何遜詩擾擾見行人)花底垂鞭日易曛(杜甫詩退/朝花底散)
(李白詩薄暮垂鞭醉酒歸/庾肩吾詩林殿日先曛)野火不知寒食節(戰國䇿楚/王遊于雲)
(夢野火之起也若雲蜺後漢書王符傳山林不能給野/火嵗時記清明前二日謂之寒食王羲之書須臾寒食)
(節/)穿林轉壑自燒雲(隋文帝書穿林鳥亂飛綦毋潛詩/際夜轉西壑岑參詩山火夜燒雲)
　　崔塗
　　　感花
繡軛香韉夜不歸(應瑒賦願浮軒于千里兮曜華軛乎/天衢開元天寳遺事長安俠少毎至)
(春時結朋聨黨各置矮馬飾以錦韉金絡/並轡於花樹下往來劉楨詩極夜不知歸)少年爭惜最
紅枝(王僧逹詩少年好馳俠李白/詩憶昨東園桃李紅碧枝)東風一陣黄昏雨(爾/雅)
(東風謂之谷風楚辭東風飄兮神靈雨淮南子/日至於虞淵是曰黄昏古樂府黄昏人定後)又是繁
華夢覺時(南史王僧祐傳雅好博古善老莊不尚繁華/鮑照詩寒暑在一時繁華及春媚莊子方其)
(夢也不知其夢也覺而後知/其夢也李白詩還有夢來時)
　　劉長卿
　　　東湖送朱逸人歸(唐書地理志洪州/南昌縣南有東湖)
山色湖光併在東(陶潛詩山色日夕佳隂鏗渡湖/詩映日動浮光詩三五在東)扁舟
歸去有樵風(史記貨殖傳范蠡乗扁舟浮於江湖庾信/賦吹落葉之扁舟陶潛詩歸去來山中㑹)
(稽記漢太尉鄭𢎞嘗採薪於白鶴山得一遺箭頃有人/覔𢎞還之問所欲𢎞織其神人也曰嘗患若邪溪載薪)
(為難願旦南風暮北風後果/然宋之問詩日暮便樵風)莫道野人無外事(劉希夷/詩野人)
(何所有滿甕陽春酒西京雜記司馬相如為/上林子虚賦意思蕭散不復與外事相關)開田鑿井
白雲中(管子人之開田而耕者幾何家南齊書崔祖思/傳簡役敦農開田廣稼擊壤歌鑿井而飲耕田)
(而食詩白雲英英張正見詩/惟當逺人望知在白雲中)
　　王建
　　　江陵道中
菱葉參差萍葉重(劉孝威釣竿篇帆舉牽菱葉詩參差/荇菜陸雲賦靈岳幽峻長林參差本)
(草浮萍季春始生或云楊花所生一葉經/宿即生數葉梁簡文帝詩細萍重疊長)新蒲半折夜
來風(謝靈運詩新蒲含紫茸杜甫詩菱荷枯折隨/風濤梁簡文帝詩珠簾迎曉日金華拂夜風)江村
水落平地出(虞騫詩孤嶺枕江村爾雅汱渾隕墜也注/汱渾皆水落貌陳後主詩沙長見水落論)
(語譬如/平地)溪畔漁船青草中(杜甫詩分明見溪畔張正見/詩分火照漁船左傳野無青)
(草/)
　　朱慶餘
　　　過耶溪
春溪繚繞出無窮(顔真卿詩春水滿長溪謝靈運賦復/有水逕繚繞囘員江總碑木密聨綿)
(香泥/繚繞)兩岸桃花正好風(庾信詩寒沙兩岸白禮記仲春/之月桃始華詩桃之夭夭灼灼)
(其華庾肩吾詩桃花舒玉澗陶/潛詩微雨従東來好風與之俱)恰是扁舟堪入處(孟浩/然詩)
(扁舟泛/湖海)鴛鴦飛起碧流中(詩鴛鴦于飛喬知之詩下有/碧流水元稹詩一枝横卧碧)
(流/中)
　　杜牧
　　　念西遊
李白題詩水西寺(名勝志李白有别山僧涇川云何處/名僧到水西輿地紀勝水西山去縣)
(三里下臨賞溪即涇溪也林壑深邃有南齊永平中崇/慶寺内冇葛洪丹井杜甫詩題詩好細論李白逰水西)
(寺詩天宫水西/寺雲錦照東郭)古木囘巖樓閣風(江總詩古木㫁懸蘿/水經注或傾岑阻徑)
(或囘巖絶谷爾雅/疏臺榭樓閣之異)半醒半醉遊三日(陳後主詩午醉醒/來晚庾信詩酒醺)
(人半醉易先甲三日後甲三/日史記高祖紀張飲三日)紅白花開山雨中(梁簡文/帝詩桃)
(紅李白若朝粧李白詩兩人對酌/山花開張正見詩山雨濕苔碑)
　　陸龜蒙
　　　繡嶺宫(唐書地理志陜州/峽石縣有繡嶺宫)
繡嶺花殘翠倚空(王羲之東堂帖荷華想已/殘唐太宗詩驚禽散翠空)碧牕瑶砌
舊行宫(杜甫詩碧牕露霜濕元稹詩階蓂附瑶/砌吴都賦梁岷有陟方之館行宫之基)閒乗小
駟濃陰下(左傳秦伯伐晉晉侯乗小駟鄭入也高適詩/孟夏桑葉肥濃隂夾長津元稹詩寒食桐陰)
(下/)時舉金鞭半袖風(晉書山簡傳舉鞭向葛疆何如并/州兒沈烱詩夾道耀金鞭晉書五)
(行志魏明帝著繡帽披縹紈半/袖梁簡文帝詩風吹鳯皇袖)
　　貫休
　　　馬上行
栁岸花堤夕照紅(謝朓賦栁含色于逺岸馬周詩岸/花開且落江淹賦見綵霞之夕照)風
清襟袖轡璁瓏(曹植詩清風飄我衣王粲賦向北風而/開襟左思賦揮袖風飄陶潛賦顧襟袖)
(以緬邈埤雅瓏/玉聲玲瓏也)行人莫訝頻囘首(王粲詩緬彼行人鮮/克弗留唐太宗詩囘)
(首長/安道)家在凝嵐一㸃中(盧綸詩家在夢中何日到李徳/裕詩餘景澹將夕凝嵐輕欲收)
(錢起詩孤烟/一㸃緑溪湄)
　　陸龜蒙
　　　懐錫山藥名離合
鶴伴前溪栽白杏(郎士元詩尋常適意釣前溪本草衍/義白杏熟時色青白或微黄味甘淡)
(而不/酢)人來洞口寫枯松(岑參詩喜見故人來庾信枯樹/賦横洞口而欹卧皇甫曽詩山)
(路倒/枯松)蘿深境靜日欲落(儲先羲詩澗淨緑蘿深孟郊詩/冷然諸境靜王維詩清歌邀落)
(日/)石上未眠聞曉鐘(杜甫詩請看石上藤蘿月/孔徳紹詩臨風聴曉鐘)
　　杜牧
　　　江
楚鄉寒食橘花時(宋之問詩晚泊投楚鄉徐陵書歸雁/銜蘆多經寒食齊民要術異物志曰)
(橘樹白花而赤實梁簡/文帝詩城風泛橘花)野渡臨風駐綵旗(李嘉祐詩緑/楊垂野渡江)
(淹詩臨風黙含情東觀漢紀/段熲為并州刺史曲蓋綵旗)草色連雲人去住(江淹詩/草色歛)
(窮水木葉變吴川潘岳賦序高閣/連雲杜甫詩去住彼此無消息)水紋如縠燕參差(韓/愈)
(詩水紋浮枕簟錢起詩縠紋江水縣前流詩燕燕于飛/差池其羽陸倕賦弄差池之春燕沈約詩趙帶飛參差)
　　許渾
　　　守風淮隂
遥見江隂夜漁客(鮑照詩延頸望江隂水經注宓子賤/治單父孔子使巫馬期觀焉見夜漁)
(者問曰子得魚輒放何/也謝朓詩良宰勗夜漁)因思江口釣魚時(張説詩舊館/分江口莊子)
(旦旦而釣期年不得魚列仙傳陵陽/子明者釣鄉人也好釣魚于延溪)一潭明月萬株栁
(岑參詩光揺一潭碎古詩明月皎夜光舊/唐書裴度傳于午橋創别墅花木萬株)自去自來人
不知(杜甫詩自去自來梁上燕/崔顥詩若問傍人那得知)
　　李羣玉
　　　寄友
野水晴山雪後時(管子食野草飲野水庾信詩山晴/雲倒迴梁簡文帝詩雪後桂枝殘)獨
行邨落更相思(詩獨行睘睘史記聶政傳獨行仗劍至/韓又所居成聚注聚謂邨落也古詩著)
(以長相思縁/以結不解)無因一向溪頭醉(古詩還思故鄉里欲歸/道無因王績詩歸來南)
(陌上更坐/北溪頭)處處寒香映酒旗(戴叔倫詩老圃寒香别冇/秋張載賦擬酒旗于𤣥象)
(白居易詩紅板/江橋青酒旗)
　　唐彦謙
　　　賀李昌時禁苑新命
振鷺翔鸞集禁闈(詩振振鷺鷺于飛後漢書蔡邕傳鴻/漸盈階振鷺充庭孫綽賦覿翔鸞之)
(裔裔范泰詩神鸞棲高梧爰翔雲漢際後漢書周舉/傳在禁闈有密静之風應璩書入侍華幄出典禁闈)玉
堂珠樹瑩風儀(史記武帝紀奉液池南有玉堂夢溪筆/談唐翰林院在禁中乃人主燕居之所)
(玉堂承明金鑾殿皆在其中山海經三珠樹在厭火北/赤水上其樹如柏葉皆為珠唐書王勃傳初勔劇勃皆)
(著才名故杜易簡稱三珠樹王儉文/風儀與秋月齊明音徽與春雲等潤)不知新到靈和殿
張緒何如栁一枝(南史張緒傳劉悛之為益州刺史獻/蜀栁數株狀若絲縷武帝植於太昌)
(靈和殿前常玩賞咨嗟曰此/栁風流可愛似張緒當年時)
　　張蠙
　　　龜山寺晚望
四面湖光絶路岐(江總詩海樹一邊出雲山四面通淮/南子楊朱見路岐而泣為其可以南)
(可以北梁簡文帝詩行/行異沂海依依别路岐)鸊鵜飛處暮鐘時(方言野鳬其/小而好沒水)
(中者南楚謂之鸊鵜杜甫詩/騎馬行春徑衣冠起暮鐘)漁舟不用懸帆席(顔氏家/訓伍貟)
(之托漁舟季布之入廣栁謝靈/運詩揚帆採石華挂席拾海月)歸去乗風插栁枝(陶潛/歸去)
(來辭歸去來兮田園將蕪胡不歸南史宗慤傳願乗/長風破萬里浪古樂府上馬不執鞭反拗楊栁枝)
　　徐寅(字昭夢甫田人登乾寧進士第授祕書省/正字歸隠延夀溪著有探龍釣磯二集)
　　　初夏戲題
長養薫風拂曉吹(太公金匱六月天務覆施地務長養/詩飄風自南箋迴風従長養之方入)
(之吕氏春秋風有八等炎風滔風熏風巨風/凄風飂風厲風寒風武后詩莫待曉風吹)漸開荷芰
落薔薇(陸厥詩荷芰始參差白居/易詩岸落薔薇水浸莎)青蟲也學莊周夢化
作南園蛺蝶飛(爾雅翼蝶物之善化者今菜中青蟲當/春時行縁屋壁或草木上以絲自固一)
(夕視之有圭角六七日其背罅裂蜕為蝶出矣莊子昔/者莊周夢為蝴蝶栩栩然蝴蝶也俄而覺則蘧蘧然周)
(也不知周之夢為蝴蝶與蝴蝶之/夢為周與張協詩蝴蝶飛南園)
　　李賀
　　　南園
春水初生乳燕飛(陶潛詩春水滿四澤鮑照詩乳燕/逐草蟲詩燕燕于飛差池其羽)黄
蜂小尾撲花歸(鮑照詩巢蜂拾花萼爾雅翼蜂一日兩/出其出採花取花鬚上粉置兩髀或採)
(無所得經宿/花中不敢歸)窻含逺色通書幌(庾肩吾詩窻含度水風/薛道衡詩高天澄逺色)
(梁簡文帝書特設書幌乍置筆牀梁元/帝賦乃息書幌之勞以命北園之駕)魚擁香鈎近石
磯(吕氏春秋善釣者出魚乎千仞之下餌香也/拾遺記以香金為鈎錢起詩奔流翻石磯)
　　吉師老(爵里/無考)
　　　鴛鴦
江島濛濛烟靄微(岑參詩誰念在江島何遜詩濛濛夕/烟起顔延之文晨烟暮靄宋之問詩)
(江空潭/靄微)緑蕪深處刷毛衣(王維詩平蕪緑兮千里宋/之間詩白鷴愁暮刷毛衣)渡
頭驚起一雙去(梁簡文帝鳥栖曲採蓮渡頭擬黄河祖/珽詩白鷴乍驚起杜牧詩驚起鴛鴦豈)
(無恨一雙飛/去却囘頭)飛上文君舊錦機(史記司馬相如傳臨卭/卓王孫有女文君好音)
(相如以琴心挑之夜奔相如温庭筠詩文君/織得春機紅梁元帝鴛鴦賦文連新錦之機)
　　唐彦謙
　　　野竹
蝶戀晚花終不去(司空曙詩戀花同野蝶何遜詩幽/蝶弄晚花李白詩白鷗閒不去)鷗
逢春水固難飛(孟浩然詩離家復水宿相伴賴沙鷗杜/甫詩舍南舍北皆春水但見羣鷗日日)
(來劉長卿詩月明見/潮上江靜覺鷗飛)野人心地都無著(王李友詩野人/宿在人家少李)
(頎詩頓令心地欲皈依劉長卿/詩羣動心有營孤雲意無著)伴蝶隨鷗亦不歸(孟浩/然詩)
(且隨波上鷗詩式/微式微胡不歸)
　　韋莊
　　　稻田
緑波春浪滿平陂(曹植賦遂乃背通谷對緑波藉文茵/翳春華劉禹錫詩無奈晚來時清淮)
(春浪軟鄭畋詩/花實接平陂)極目連雲䆉稏肥(王粲賦平原逺而極/目兮蔽荆山之高岑)
(庾肩吾詩棧閣自連雲杜牧/詩䆉稏百頃田西風吹半横)更被鷺鷀千㸃雪(杜甫詩/一行白)
(鷺上青天岑參詩閒卧對鸕鷀/李白五雲歌瑶臺雪花數千㸃)破烟來入畫屏飛(虞世/南詩)
(飛來雙白鶴奮翼逺凌烟江/淹賦曲帳畫屏素女綵扇)
　　無名氏
　　　粉箋題詩
三月江南花滿枝(蕭慤詩三月春風已復流丘遲書暮/春三月江南草長雜花生樹羣鶯亂)
(飛爾雅江南曰揚州劉孝威詩猶/見動花枝沈約詩流鶯復滿枝)風輕簾幙燕爭飛(梁/簡)
(文帝詩今與夕風輕劉孝威詩徒想御風輕釋名簾㢘/也自鄣蔽為亷恥也又幙幙絡也隋煬帝詩窺簷燕爭)
(入梁簡文帝詩/新燕向窻飛)遊人休惜夜秉燭(沈約樂府旅遊媚年/春年春媚遊人魏文)
(帝書年益過往何可攀援古人秉燭/夜逰良有以也古詩何不秉燭逰)楊栁陰濃春欲歸
(古樂府暫出白門前楊栁可藏烏梁簡文帝/詩葉濃知栁密庾信賦宜春苑中春已歸)
　　杜甫
　　　解悶
草閣柴扉星散居(説苑繩樞草舍聊庇風雨范雲詩冇/客欵柴扉劉琨書翕爾雲合忽復星)
(散/)浪翻江黒雨飛初(駱賓王詩驚風湍浪翻謝朓/詩朔風吹飛雨蕭條江上來)山禽
引子哺紅果(張正見詩夏户響山禽易林鳥鳴呼/子哺以酒脯李嶠詩樹紅山果熟)溪友
得錢留白魚(東觀漢紀趙勤従人貸錢或曰汝起拜即/與勤曰拜汝得錢非義終不拜水經注聖)
(水有白魚出穴數日而返人/有採捕食之者美珍奇味)
　　裴夷直
　　　晚凉
簷前蔽日多高樹(江淹詩簷前還燕拂後漢書丁鴻傳/干霄蔽日之木陸雲詩雞鳴高樹巔)
竹下添池有小渠(晉書王徽之傳吴中一士大夫家有/好竹徽之欲觀之竞造竹下諷咏良)
(久魏收詩添池曲岸平/王勃詩平隄夾小渠)山客野僧歸去後(王維詩鳥啼/山客猶眠張)
(籍詩居貧多見野僧招/陶潛詩歸去來山中)晚凉移案獨臨書(駱賓王詩全/螢照晚凉張)
(籍詩閒對/臨書案)
　　薛能
　　　折楊栁
牕外齊垂旭日初(張正見詩三陽弱栁垂詩旭日始旦/許景先折栁篇春樓初日照南隅柔)
(條垂緑/掃金鋪)樓邊輕暖好風徐(梁元帝詩楊栁非花樹依樓/自覺春左思詩輕粧喜樓邊)
(魏文帝栁賦景風扇而増/暖陶潛詩好風與之俱)游人莫道栽無益(沈約翫庭/栁詩逰人)
(未應去為此還故鄉書不/作無益害有益功乃成)桃李清隂却不如(詩華如桃/李楊汝士)
(詩桃李清陰在鯉庭楊/憑詩江岸梅花雪不如)
　　獨孤及
　　　垂花塢醉後戲題(并序/)
　　莊周臺南十許步有丘一成(明一統志莊周臺在/開元寺後亦名逍遥)
　　(臺唐刺史梁延嗣所築仍置祠刻像于其上廣雅/小陵曰丘爾雅丘一成為敦丘左傳有田一成注)
　　(方十里/曰成)上有樛藤垂花(名勝志逍遥臺南冇樛藤/二株東西相向垂花甚盛)
　　(刺史獨孤及甚愛/之命曰垂花塢)而蔓草荒之且隔大溝路不可
　　陟道士張太和伐薪為堰封土以壅澮(正韻堰壅/水也釋名)
　　(水注溝/曰澮)余亦命雉氏治蕪穢而剗宿莽(周禮秋官/司冦薙氏)
　　(掌殺/草)遂闢為登賦之位位廣二席席間足以函尊
　　酒二簋(漢書藝文志登高能賦可以為大夫易尊/酒簋二用缶納約自牖又二簋可用享)
　　三月戊子及羣英由堰而升焉諸花倒垂下拂杯
　　案紫葩縭縰如釵如旒衆君子瞻弄之不足故秉
　　燭進酒(李白宴桃李園序古人/秉燭夜逰良有以也)以繼落日欲稱醉
　　而不能也因命其地曰垂花塢堰曰縁花堰亦飾
　　之以詩云
紫蔓青條拂酒壺(杜審言詩牽風紫蔓長張翰詩青條/若總翠詩清酒百壺庾信詩開君一)
(壺酒細酌/對春風)落花時與竹風俱(庾信賦落花與芝葢同飛/隋煬帝詩䬃灑林花落劉)
(孝先詩竹風聲若雨/陶潛詩好風與之俱)歸時自負花前醉(盧思道採蓮曲/菱歌惜不唱須)
(待暝歸時後漢書梁竦傳自負/其才薛道衡詩思發在花前)笑向鯈魚問樂無(山海/經芘)
(湖之水中多鯈魚食之可以忘憂莊子莊子與惠子逰/于濠梁之上莊子曰鯈魚出㳺従容是魚樂也惠子曰)
(子非魚安知魚之樂莊子曰/子非我安知我不知魚之樂)
　　顧况
　　　宫詞
禁栁烟中聞曉烏(南史張緒傳劉悛之為益州獻蜀栁/數株武帝以植于靈和殿前李白詩)
(緑栁結烟垂裊風吴均詩千門萬戸不知曙/唯聞啞啞城上烏康孟咏日詩金烏升曉氣)風吹玉漏
盡銅壺(梁昭明太子詩靡靡祥風吹宗楚客詩玉漏與/年長崔液詩玉漏銀壺且莫催獨㫁夜漏盡鼓)
(鳴則起晝漏/盡鐘鳴則息)内官先向蓬萊殿(國語内官不過九御魏/志后妃傳序漢志内宮)
(十有四等雍録大明宫含元殿北為宣/政宣政之北為紫宸其北為蓬萊殿)金合開香瀉御
爐(吴均詩博山爐中百和香/李庾賦傳全爐之御烟)
　　韓愈
　　　蒲萄
新莖未徧半猶枯(潘岳賦初莖蔚其曜新抱朴子/一條之枯無損繁林之蓊藹)高架
支離倒復扶(齊民要術蒲萄蔓延性縁不能自舉作架/以承之葉密隂厚可以避熱左思賦朱桷)
(森布而支離曹/冋文枝葉相扶)若欲滿盤堆馬乳(北齊書李元忠傳元/忠貢世宗蒲萄一盤)
(世宗報以百縑蜀本圖經本草蒲/萄子紫白二色又有似馬乳者)莫辭添竹引龍鬚(南/史)
(徐伯珍傳九巖山後漢龍丘萇隠處也/山多龍鬚檉柏望之五采伯珍移居之)
　　張祜
　　　櫻桃
石榴未拆梅猶小(曹植詩石榴植前庭緑葉揺縹青夏/侯湛賦覽華圃之嘉樹兮羨石榴之)
(奇生王維詩/夕雨紅榴拆)愛此山花四五株(韋應物詩清晨止亭下/獨愛此幽篁徐陵詩山)
(花臨舞席庾信詩山花焰火然齊書祥瑞志永/明八年巴陵郡樹連理四株江總賦垂楊五株)斜日庭
前風裊裊(梁簡文帝詩斜日晚駸駸范雲詩乃鑒長林/曲有浚廣庭前徐伯陽詩圓籠裊裊挂青絲)
碧油千片漏紅珠(元稹詩窻紙碧油糊白居易詩千片/赤英霞爛爛又櫻桃子綴小紅珠)
　　李商隠
　　　雞
稻粱猶足活諸雛(詩黍稷稻粱杜甫詩君看隨楊雁各/有稻粱謀方言爵子及雞雛皆謂之)
(􁉵/)妬敵專場好自娱(劉孝威鬬雞篇丹雞翠翼張妒敵/得專場應瑒鬬雞詩專場驅衆敵)
(剛捷逸等羣潘岳/賦且逰釣以自娱)可要五更驚曉夢(漢宮儀夜漏起中/黄門持五更甲夜)
(畢傳乙乙夜畢傳丙丙夜畢傳丁丁夜畢傳戊戊/夜畢是為五更梁簡文帝文法雷驚夢慧日暉朝)不辭
風雪為陽烏(古詩前日風雪中故人従此去春秋元命/苞日中有三足烏者陽精也春秋説題辭)
(雞為積陽南方之象火陽精日炎上故陽出雞鳴以類/感也注離為日積陽之象也日將出預喜於類見而鳴)
(也梁簡文帝詩迴扇避陽烏庾肩/吾詩陽烏一展翅千里定非虚)
　　薛濤(字洪度長安良家女隨父宦流落蜀中遂入/樂籍辨慧工詩冇林下風致韋臯鎮蜀召令)
　　　(侍酒賦詩稱為女校書出入幕府暮年屏居浣/花溪著女冠服好製松花小箋時號薛濤箋)
　　　酬雍才貽巴峽圖(一統志四川重慶府巴縣周/巴子國秦置巴郡輿地志巴)
　　　　(陵楚地有三峽水經注漁/者歌曰巴東三峽巫峽長)
千疊雲峯萬頃湖(杜甫詩雲山千萬疊鮑照詩霽旦見/雲峯岑參詩澄湖萬頃深見底水經)
(注江之左岸溪水伏流内通南浦故縣陂湖其地平曠/有湖澤中有菱芡鯽雁不異外江凡此等物皆入峽所)
(無/)白波分去繞荆吴(莊子白波若山水經注白波奮流/自成潭渚漢書諸侯王表東帶江)
(湖薄㑹稽/為荆吴)感君識我枕流意(張籍詩感君綢繆意世説/孫子荆語王武子當枕石)
(潄流誤曰潄石枕流王曰流可枕石可潄乎孫/曰所以枕流欲洗其耳所以潄石欲礪其齒)重示瞿
塘峽口圖(水經注峽中有瞿塘黄龍二峽夏水迴復沿/泝所忌寰宇記瞿塘在䕫州東一里連崖千)
(丈奔流電激舟/人為之恐懼)
　　楊巨源
　　　灞岸栁(水經注灞水左合滻水歴白鹿原東即/灞川之西故芷陽矣三輔黄圖灞水出)
　　　　(藍田谷西北入渭又霸橋在長安/東漢人送客至此橋折栁贈别)
楊栁含烟灞岸春(詩楊栁依依梁武帝詩君如東扶景/妾似西栁烟梁元帝賦登樓一望惟)
(見逺樹/含烟)年年攀折為行人(江總詩無奈年年别古詩攀/條折其榮樂府都䕶三年不)
(歸折盡江邊楊栁江淹詩行人/咸息駕何遜詩寂寂行人疎)好風儻借低枝便(陶潛/詩微)
(雨従東來好風與之俱北/山移文乍低枝而掃迹)莫遣青絲掃路塵(王褒詩岸/栁被青絲)
(潘岳賦甸師清畿野廬掃路唐太/宗詩舞接花間燕歌迎鳥路塵)
　　　城東早春
詩家清景在新春(杜甫詩吾人詩家秀博采世上名李/白詩清景南樓夜風流在武昌王褒)
(詩細栁/發新春)緑栁纔黄半未匀(孫綽詩縹片映流緑栁䕃坂/謝靈運詩原隰荑緑栁墟囿)
(散紅桃張説詩/拂黄先變栁)若待上林花似錦(漢書東方朔傳上使/吾丘夀王舉籍阿城)
(以南盩厔以東宜春以西欲除以為上/林苑屬之南山李爽詩春至花如錦)出門俱是看花
人(易出門交有功江逌詩出門誰氏子/何遜詩對影獨含笑看花時轉側)
　　鮑溶
　　　漢宫詞
月映東牕似玉輪(謝靈運詩亭亭曉月映陶潛詩有酒/有酒閒飲東牕駱賓王詩玉輪涵地)
(開劍匣/連星起)未央前殿絶聲塵(雍録翼奉曰孝文時未央宫/無高門麒麟之殿獨有前殿)
(曲臺漸臺温室承明耳梁簡文帝詩/喧塵是時息曹植七啟飛聲激塵)宫槐花落西風起
(爾雅守宫槐葉晝聶宵炕庾肩吾詩井梧生未合宫槐/巻復稀宋子侯詩纎手折其枝花落何飄颺梁元帝纂)
(要西風/曰泰風)鸚鵡驚寒夜喚人(禮記鸚鵡能言不離飛/鳥王勃序雁陣驚寒)
　　施肩吾(字希聖洪州人元和十年登/第隠洪州之西山為詩奇麗)
　　　春日飡霞閣
灑水初晴物候新(陸機演連珠臣聞因雲灑潤則芬澤/易流潘岳賦微雨新晴六合清朗楊)
(炯序平看日月唐/都之物候可知)飡霞閣上最宜春(列仙傳贊子輿拔/俗飡霞飲露顔延)
(之詩中散不偶世本自飡霞人荆楚嵗時記立春日/剪綵為燕戴之貼宜春字傅咸賦著宜春之嘉祉)山
花四面風吹入(徐陵詩山花臨舞席水影照歌牀謝朓/詩四面動清風詩籜兮籜兮風其吹女)
(庾信詩落花何假/拂風吹㑹併來)為我鋪牀作錦茵(朱超詩藁濕鋪牀/冷開元天寳遺事)
(學士許慎宴花圃未嘗具幄設坐使童僕聚落花鋪坐/下曰吾自有花茵杜甫詩後來鞍馬何逡巡當軒下馬)
(入錦/茵)
　　雍陶
　　　春詠
風惱花枝不耐頻(梁簡文帝詩風散花兮傳馨香劉孝/威詩隔牆花半隠猶見動花枝謝朓)
(詩花枝/聚如雪)等閒飛落易愁人(張謂詩心中萬事如等閒李/孝貞詩羞見落花飛梁簡文)
(帝賦裁紅㸃/翠愁人心)殷勤最是章臺栁(徐陵詩此日乍殷勤漢/書張敞走馬章臺街事)
(文類聚張敞走馬街有/栁唐時謂之章臺栁)一樹千條管帶春(賀知章詠栁/詩碧玉裝成)
(一樹高萬條垂下緑絲縧沈/佺期詩楊栁千條花欲綻)
　　李羣玉
　　　書院二小松
一雙幽色出凡塵(杜甫詠松詩幽色幸秀拔孔稚圭北/山移文耿介絶俗之標蕭灑出塵之)
(想/)數粒秋烟二尺鱗(李賀五粒小松歌虵子虵孫鱗蜿/蜒新香幾粒洪崖飯盧照隣詩長)
(薄秋/烟起)従此靜牕聞細韻(韓翃詩綺牕夜閉玉堂靜陸機/演連珠赴曲之音洪細入韻)
琴聲長伴讀書人(劉孝綽詩好聴雅琴聲庾信詩琴聲/徧屋裡白居易詩共琴為老伴劉禹)
(錫詩却為精/舍讀書人)
　　胡釘鉸(雲溪友議鄭曲有胡生者家貧落魄為釘/鉸之業但遇甘果茶醖輒祭列禦冦以求)
　　　(聰悟歴稔忽夢一人劃開其腹將書/一副置之覺而吟詠綺美不由師授)
　　　小兒垂釣
蓬頭稚子學垂綸(庾信賦蓬頭王霸之子陶潛歸去來/辭稚子候門庾信詩垂綸在渭川)
倒坐莓苔草映身(杜甫詩隨意坐莓苔孫/綽賦踐莓苔之滑石)路人借問遥
招手(蘇武詩誰為行路人占雜歌謡辭借問行人歸不/歸詩招招舟子箋以手曰招王季友詩再三招手)
(起來/遲)恐畏魚驚不應人(虞世南詩恐畏無人識何遜詩/水淺見魚驚漢書齊武王縯傳)
(伯升笑而不應韓/愈詩問我我不應)
　　孫魴(字伯魚南昌人従鄭谷為詩頗得鄭體/事吴為宗正郎與沈彬李建勲友善)
　　　楊栁枝詞
靈和風暖太昌春(南史張緒傳劉悛為益州獻蜀栁數/株枝條甚長狀若絲縷武帝以植于)
(太昌靈和殿前曰此楊栁風流可愛/似張緒當年時鮑照詩風暖凌開)舞線揺絲向昔人
(范雲詩春風栁線長王褒詩岸栁被青/絲王羲之蘭亭序毎覽昔人興感之由)何似曉來江雨
後(世說白雪紛紛何所似宋之問詩/江雨入庭飛王維詩空山新雨後)一行如畫隔遥津
(錢起詩憐君綴一行/李白詩江城如畫裏)
　　郎士元
　　　贈強山人
或棹輕舟或杖藜(陶潛歸去來辭或命巾車或棹孤舟/戰國䇿乗夏水浮輕舟史記畱侯世)
(家注黄石公鬚眉皆/白杖丹藜履赤舄)尋常適意釣前溪(晉書文士張翰/傳人生貴適意)
(爾傅休奕賦和神適意李白詩閒垂一/溪釣房篆詩前溪流碧水後渚映青天)草堂竹逕在何
處(北山移文鍾山之英草堂之靈梁昭明/太子啟追凉竹逕徐陵詩竹逕䝉蘢巧)落日孤烟寒
渚西(謝靈運賦望新晴于落日范雲詩天末孤烟起/鮑照賦立菰蒲之寒渚謝朓詩寒渚夜蒼蒼)
　　陳羽
　　　過櫟陽山谿(名勝志臨潼縣櫟陽/舊城在縣北五十里)
衆草穿沙芳色齊(陶潛詩青松在東園衆草沒其姿杜/甫詩映竹水穿沙儲光羲詩碧雲暗)
(雨來舊原芳色變楊/凝詩暄風草色齊)踏莎行草過春溪(漢書司馬相如/傳薜莎青蘋注)
(莎即今青莎草顔真/卿詩春水滿長溪)閒雲相引上山去(李白詩心與浮/雲閒江總詩山)
(雲四面通張説頌千旗雲引何/遜詩家本青山下好上青山上)人到山頭雲却低(晉樂/府相)
(待三山頭庾信/詩雲隂歛向低)
　　王建
　　　野池
野池水滿連秋隄(杜甫詩野池蓮欲紅陶潛詩春水滿/四澤唐書地理志江州潯陽東有秋)
(水/隄)菱花結實蒲葉齊(司馬相如賦外發芙蓉菱花曹植/七啟採菱花擢水蘋杜甫詩雨露)
(之所濡甘苦齊結實石貫賦杏花毓/樹蒲葉抽叢曹鄴詩菖蒲葉葉齊)川口雨晴風復止
(王維詩前臨大川口豁達來長風潘岳賦微雨/新晴六合清朗宋玉賦風止雨霽雲無處所)蜻蜓上
下魚東西(杜甫詩無數蜻蜓齊上下/九思走鬯㒺兮魚東西)
　　鮑溶
　　　答客
竹間深路馬驚嘶(陳書馬樞傳乃於竹林間自營茅茨/而居劉昚虚詩深路入古寺左傳慶)
(氏之馬善驚李嶠/詩征馬路傍嘶)獨入蓬門半似迷(徐陵文爭造蓬門/顔延之詩窘步懼)
(先/迷)勞問圃人終嵗事(唐書百官志通事舍人掌承令勞/問謝靈運賦詔微臣以勞問論語)
(請學為圃管子農夫終嵗之作不足以自食也魏志司/馬芝傳夫農民之事田自正月耕種芸鋤條桑耕熯種)
(麥刈穫築場十月乃畢以/是終嵗無日不為農事也)桔橰聲裡雨春畦(莊子子獨/不見夫桔)
(橰者乎引之則俯舍之則仰彼人之所引非引人也王/維詩林端舉桔橰吴融詩疊猿聲裡獨之官鮑照詩春)
(畦及耘藝鄭谷/詩披雨剪春畦)
　　方干
　　　題畫建溪圖(一統志建寜府城東有東溪一名/建溪流至府城西南與西溪合經)
　　　　(延平抵福/州入海)
六幅輕綃畫建溪(杜荀鶴詩唯將六幅絹寫得九華山/漢書元帝紀罷齊三服官注李斐曰)
(齊三服官獻輕綃為夏服/師古曰輕綃今之輕􁁉也)刺桐花下路高低(爾雅翼刺/桐出泉州)
(花先葉後則五穀熟李郢詩刺桐花下/莫淹畱楊侃賦屈曲溝畎高低稻畦)分明記得經行
處(杜甫詩常時任顯晦秋至最分明劉商曲山川路/長誰記得劉禹錫詩一路徑行處莓苔見履痕)祇
欠猿聲與鳥啼(梁元帝詩寒夜猿聲徹劉禹錫詩莫/怕猿聲發建溪庾信詩春山百鳥啼)
　　徐彦伯
　　　從宴桃花園
源水叢花無數開(陶潛桃花源記林盡水源便得一山/丘遲詩叢花未隠雀江總詩叢花霽)
(後發沈約詩/開花已匝樹)丹跗紅萼間青梅(廣韻草木房為柎釋文/柎亦作跗謝靈運詩山)
(桃發紅萼鮑照白紵/曲含桃紅萼蘭紫芽)從今結子三千嵗(漢武内傳七月/七日王母來上)
(殿以盤盛桃七枚帝食之甘/美母曰此桃三千年一結實)預喜仙逰復摘來(宋之問/詩仙逰)
(實壯/哉)
　　劉商
　　　題潘師房
渡水傍山尋絶壁(庾信賦託蘆中而渡水南史謝靈運/傳靈運始寧縣冇故宅及墅傍山帶)
(江盡幽居之美謝靈/運詩晨䇿尋絶壁)白雲飛處洞門開(莊子乗彼白雲/至于帝鄉宋之)
(問詩離筵數處白雲飛左/思賦高闈有閌洞門方軌)仙人來往行無跡(神仙傳廣/成子者古)
(之仙人居崆峒山石室中劉希夷詩仙人不可/見江淹詩往來盡仙靈梁宣帝賦衢無行跡)石徑春
風長緑苔(孔稚圭北山移文石徑荒凉徒延佇謝朓賦/旦發彩于春風江淹賦或春苔兮始生謝莊)
(賦緑苔生閣劉希/夷詩幽徑委緑苔)
　　　合谿水漲寄敬山人(合谿/未詳)
共愛碧溪臨水住(杜甫詩碧溪揺艇濶楚/辭登山臨水兮送將歸)相思來往踐
莓苔(古詩著以長相思司馬相如賦若此者數/百千處娱逰往來孫綽賦踐莓苔之滑石)而今却
欲嫌溪水(李白詩簷/飛宛溪水)雨漲春流隔往來(孟浩然詩桃花/春水漲謝靈運)
(賦毖温泉于春/流詩莫往莫來)
　　李約(字存博汧公勉之子自/稱蕭齋官兵部員外郎)
　　　江南春
池塘春暖水紋開(南史謝惠連傳惠連能屬文族兄靈/運夢見惠連便得池塘生春草之句)
(庾丹詩風/至水迴文)堤栁垂絲間野梅(江總詩蟬噪金堤栁王褒/詩岸栁被青絲杜甫詩皂)
(盖能忘/折野梅)江上年年芳意早(吴均詩風起秋江上王勃詩/年年嵗嵗一牀書李端詩山)
(水含/芳意)蓬瀛春色逐潮來(史記秦始皇紀徐市言海中有/神山名曰蓬萊方丈瀛洲仙人)
(居之拾遺記昆臺之山有垂白之叟歴蓬瀛而超碧海/謝朓詩春色滿皇州梁簡文帝詩春色映宫來王維詩)
(潮來天/地青)
　　張祜
　　　題勝上人山房
清晝房廊山半開(王維詩清晝猶未暄梁宣帝賦繞房/廊而郁毓梁簡文帝詩長嶼横山半)
一瓶新汲灑莓苔(廣韻瓶汲水器易井渫不食為我心/惻可用汲王明並受其福詩子有庭)
(内弗灑弗掃杜甫詩興/移無灑掃隨意坐莓苔)古松百尺始生葉(李白詩貞心/比古松梁簡)
(文帝表高䕃百尺藉雲崖之逺江總山亭銘高桐百尺/梁書褚翔傳為義興守郡西亭古樹枯忽更生枝葉善)
(政所/感也)颯颯風聲天上來(文心雕龍春日遲遲秋風颯颯/晉書謝幼度傳風聲鶴唳易風)
(行天上易林太乙/駕騮従天上來)
　　儲嗣宗(大中十三年/登進士第)
　　　山泉(嗣宗本集和茅山高拾遺/憶山中雜題五首之一)
香味清機仙府回(杜甫詩飯糲添香味詩泉流既清説/文主發謂之機高適歌仙宫仙府有)
(真/仙)縈紆亂石便流杯(史通觀太史公之創表也列行縈/紆以相屬班固賦步甬道以縈紆)
(入蜀記黄牛廟山下亂石塞中流望之可畏荆楚嵗時/記三月三日士民並出江渚池沼間為流杯曲水之飲)
(庾信賦樹下流杯/客沙頭渡水人)春風莫泛桃花去(梁武帝樂府一葉/度春風芳華自相)
(接江淹詩輕風泛凌霞王臺卿詩/濕花隨水泛費昶詩水逐桃花去)恐引凡人入洞來(名/勝)
(志林屋洞不知何人題曰隔/凡字勢飛逸疑非人間書也)
　　周朴(字太朴吴興人避地福州寄食烏石/山僧寺黄巢冦閩欲降之朴不從)
　　　桃花
桃花春色暖先開(禮記仲春之月桃始華聞人倩詩春/色定無窮杜甫詩花暖蜜蜂喧韓愈)
(詩辛夷商/花最先開)明媚誰人不看來(鮑照賦爍彤輝之明娟崔/液詩誰家見月能閒坐何)
(處聞燈/不看來)可惜狂風吹落後(韓愈詩景趣不逺真可惜杜/甫詩霹靂魍魎兼狂風謝靈)
(運賦林乗/風而飄落)殷紅片片㸃莓苔(左傳左輪朱殷廣韻殷赤/黒色韓愈詩片片勻如剪)
(江淹賦園/桃紅㸃)
　　　王逢原
　　　　送春
　三月殘花落更開(丘遲書暮春三月江南草長雜花生/樹羣鶯亂飛廬照隣詩殘花落古樹)
　(杜甫詩殘花/悵望近人開)小簷日日燕飛來(隋煬帝詩窺簷燕爭入/杜甫詩江草日日喚愁)
　(生詩燕/燕于飛)子規夜半猶啼血不信東風喚不回(禽經江左/曰子規蜀)
　(右曰杜宇一名杜鵑杜甫詩兩邊山木合終日子規啼/淮南子雞知將旦鶴知夜半孟郊詩古樹春無花子規)
　(啼有血禮記/東風解凍)
　
　
　
　
　
　
　
　
御選唐詩巻三十二
　欽定四庫全書
御選唐詩巻三十二補編
　　　賀知章
　　　　咏栁
　碧玉籹成一樹高(古樂府碧玉小家女芍藥譜寳籹成/髻子也漢書龔遂傳令民日種一樹)
　(榆陳子昂詩/明月隠高樹)萬條垂下緑絲絛(謝朓詩爛漫已萬條庾/信詩别有長條踠地垂)
　(許景先折栁篇柔條垂緑掃金鋪李/白詩疎楊挂緑絲廣韻絛編絲繩也)不知細葉誰裁出
　(張正見栁詩葉細臨湍合/上官昭容詩密葉因裁吐)二月春風似剪刀(蕭慤賦二/月春風已)
　(復流宋之問詩今年/春色早應為剪刀催)
　　　王昌齡
　　　　别辛漸
　别館蕭條風雨寒(晉書戴逵傳吴國内史王珣别館在/武丘山鮑照賦臨驚風之蕭條詩風)
　(雨凄凄墨子聖王為宫室高/足以辟潤濕邊足以圉風寒)扁舟月色渡江看(史記貨/殖傳范)
　(蠡乘扁舟浮於江湖魏收詩睿賞芳/月色王獻之桃葉辭渡江不用楫)酒酣不識關西道
　(史記漢高祖紀酒酣高祖擊筑自為歌詩魏文帝書酒/酣耳熱江總詩野花不識采後漢書楊震傳關西孔子)
　(楊伯/起)却望春江雲尚殘(梁元帝詩却望若飛烟李嶠詩/霞滿蜀江春禇淵碑文音徽與)
(春雲等潤駱賓王詩霞/殘疑製錦雲度似飄纓)
　　韋應物
　　　寒食寄京師諸弟(荆楚嵗時記去冬節一百五/日即冇疾風甚雨謂之寒食)
雨中禁火空齋冷(梁簡文帝詩帝京風雨中周禮司烜/氏仲春以木鐸脩火禁於國中為季)
(春將出火也徐陵/詩竹密山齋冷)江上流鶯獨坐聴(謝朓詩江上徒離/憂沈約八詠舞春)
(雪雜流鶯王維詩獨坐幽篁/裏李白詩還過茝若聴新鶯)把酒看花想諸弟(杜甫詩/把酒従)
(衣濕宋之問詩源水看花入/杜甫詩海内風塵諸弟隔)茂陵寒食草青青(漢書武/帝紀建)
(元二年初置茂陵邑又地理志右扶風縣茂陵/徐陵書歸鴈銜蘆多經寒食古詩青青河畔草)
　　岑參
　　　赴北庭度隴思家
西向輪臺萬里餘(唐書地理志北庭大都䕶府有輪臺/縣大歴六年置郭璞江賦呼吸萬里)
(吐納靈潮古詩相去/萬餘里各在天一涯)也知鄉信日應疎(沈約白銅鞮歌/若欲寄音信漢)
(水向東流梁元帝春别/應令别後書信不相闗)隴西鸚鵡能言語(庾肩吾詩借/問隴西行何)
(當驅馬征禮記鸚鵡能言不離飛鳥禽經鸚鵡摩背/而瘖注鸚鵡出隴西能言人以手撫拭其背則瘖矣)為
報家人數寄書(詩宜其家人庾信賦/玉闗寄書糚臺畱釧)
　　劉方平
　　　夜月
更深月色半人家(杜甫詩流汗卧江亭更深氣如縷又/中天月色好誰看李白詩五峯轉月)
(色王維詩桃/花源裡人家)北斗䦨干南斗斜(詩惟北有斗不可以挹/酒漿星經北斗星謂之)
(七政樂府古辭攬衣瞻夜北斗闌干注䦨干猶縦横也/張衡周天大象賦泊南斗而牽牛楊炯詩敞朗東方徹)
(闌干北斗斜杜甫/詩斗斜人更望)今夜偏知春氣暖(庾信詩今夜長安/月應如晝日明春)
(秋繁露春氣愛秋氣嚴阮籍詩春/氣感我心宋之問詩春暖陰梅花)蟲聲新透緑牕紗(文/心)
(雕龍一葉且或迎意蟲聲有足引心人物/志采蟲聲之善音李嶠詩雲牕網碧紗)
　　顧况
　　　安仁港口望仙人城(名勝志饒州府安仁縣興/業水一名安仁港發源貴)
　　　　(溪縣漏石村又仙人城在安仁縣/東南二百里峭壁危石亭亭千仞)
樓臺采翠逺分明(隂鏗詩雲裏望樓臺孟浩然詩停午/收采翠夕陽照分明杜甫詩秋至最)
(分/明)聞説仙家在此城(十洲記生洲有仙家數萬王勃/詩鶴岑有奇徑麟洲富仙家)欲
上仙城無路上(李白詩相隨迢迢訪仙城三十六曲/相迴縈屈原九章願陳志而無路)水
邊花裏有人聲(范雲詩盈盈一水邊王融詩花裏寄春/情莊子木聲與人聲犂然有當於人之)
(心/)
　　戎昱
　　　早梅
一樹寒梅白玉條(蘇武詩中庭一樹梅寒葉未曽開崔/中芳詩霞觀文犀簟香林碧玉條)
迥臨村路傍溪橋(暢當鸛鵲樓詩迥臨飛鳥上高謝世/間人隂鏗詩村路入江窮岑參詩𤓰)
(田傍/緑溪)應縁近水花先發(管子高毋近岸而水用足下毋/近水而溝防省庾肩吾詩石鏡)
(菱花發劉孝威詩葉舒/非漸大花發是初開)疑是經春雪未消(杜審言大酺/詩梅花落處)
(疑殘雪栁葉開時任好風/詩雨雪飄飄見晛曰消)
　　　旅次寄湖南張郎中
寒江近户漫流聲(杜甫詩寒江動夜扉詩蟋蟀疏此言/在堂謂在室戸之外與戸相近是九)
(月可/知)竹影臨牕亂月明(庾信山銘壁繞藤苗牕銜竹影/又詩還是臨牕月子夜歌天高)
(星月/明)歸夢不知湖水濶(謝朓詩歸夢相思夕岑參詩歸/夢秋能作賈至詩莫道巴陵湖)
(水濶長沙南/畔更蕭條)夜來還到洛陽城(陳後主詩金鞍排夜來/庾信詩諸花舊滿洛陽)
(城/)
　　盧綸
　　　曲江春望
泉聲徧野入芳洲(湘中記縣泉滴瀝巖間聲泠泠如絃/音宋之問詩泉聲聒翠微張正見詩)
(分渠通沃野楚辭采芳洲兮/杜若庾肩吾詩列坐對芳洲)擁沫吹花上碧流(沈君攸/詩山流)
(細沫擁浮花薛道衡詩濺沫擁沙洲蕭慤/詩吹花春滿路喬知之詩下有碧流水)落日行人漸
無路(鮑照詩落日川渚寒蘇武詩誰為行路人屈原九/章願陳志而無路庾信碑銘白馬無路烏江不通)
巢蜂乳燕滿高樓(鮑照樂府乳燕逐草蟲巢蜂拾花萼/禮記月令注燕以施生時來巢人堂)
(宇而孚乳娶嫁之象也張/協賦高樓特起竦峙苕嶤)
　　楊凝
　　　送客入蜀
劍閣迢迢夢想間(張載劍閣銘惟蜀之門作固作鎮是/曰劍閣壁立千仞一統志劍閣在四)
(川保寧府劍州北三十里蕭統詩行客行/路遥故鄉日迢迢蕭子雲詩夢想日依依)行人歸路遶
梁山(隂鏗詩行人引去節陶潛詩行行循歸路張載劍/閣銘巖巖梁山積石峩峩一統志大劍山一名梁)
(山在劍州/北二十里)明朝騎馬揺鞭去(徐陵詩明朝闕門外韋應/物詩此時騎馬出廣韻鞭)
(馬/䇿)秋雨槐花子午關(宋之問詩况復秋雨霽張正見詩/槐花夾岸飛三秦記長安正南山)
(名秦嶺谷名子午郡縣志子午/關在京兆府長安縣南百里)
　　李涉
　　　潤州聴暮角(唐書地理志潤州丹陽郡武/徳三年置取潤浦為州名)
江城吹角水茫茫(李白詩江城如畫裏杜甫詩鼓角縁/邊郡又永夜角聲悲自語又春動水)
(茫/茫)曲引邊聲怨思長(晉書劉波傳援笳而吹之為出塞/入寒之曲白居易詩唳鶴曲終長)
　(引聲李陵書邊聲四起張繼詩那知横吹/笛江外作邊聲劉滄詩子建東歸恨思長)驚起暮天沙
　上鴈(庾肩吾詩驚鴈避虚弓李紳詩竹影侵/雲拂暮天謝朓賦星迴窮紀沙雁相飛)海門斜去
　兩三行(舊唐書韓滉傳造樓船戰艦三十餘艘以舟師/五千人由海門揚威武至申浦而還鎮江府誌)
　(勝焦山東北有二島對峙謂之海門庾信詩可/憐數行雁㸃㸃逺空排王績詩偃蹇二三行)
　　　李商隠
　　　　代秘書贈𢎞文館諸校書(唐書百官志武徳四/年置修文館于門下)
　　　　　(省九年改曰𢎞文館又選舉志唐太/宗置𢎞文館増學舍至千二百區)
　清切曹司近玉除(夢溪筆談舊翰林學士地勢清切皆/不兼他務唐書鄭䖍傳不知廣文曹)
　(司何在白居易詩空留風月在曹/司鮑照白苧歌垂璫散佩盈玉除)比來秋興復何如(潘/岳)
　(秋興賦序于時秋也故以秋興命篇杜甫/詩集有秋興八首禮記今日安否何如)崇文館裏丹
　霜後(按崇文本作𢎞文謝/靈運詩曉霜楓葉丹)無限紅梨憶校書(漢武帝詩/連山去無)
　(限杜甫詩紅梨迥得霜又山梨結小紅漢書劉向傳詔/向領校中五經秘書唐書魏徴奏引諸儒校集秘書國)
　(家圖籍粲/然完整)
　
　
御選唐詩巻三十二補編
