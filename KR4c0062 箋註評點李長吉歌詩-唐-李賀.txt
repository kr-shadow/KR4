#+TITLE: 箋註評點李長吉歌詩-唐-李賀
#+DATE: 2016-06-11 12:24:29
#+SOURCE: github.com/kanripo/KR4c0062 master 6e459b21                
欽定四庫全書　　　　　集部二
　箋註評㸃李長吉歌詩　　别集類一(唐/)
　　提要
　　　　(臣/)等謹案箋註評㸃李長吉歌詩四巻外集
　　　　一巻舊本題西泉呉正子箋注須溪劉辰翁
　　　　評㸃辰翁所評班馬異同已别著録正子則
　　　　不知何許人近時王琦作李長吉歌詩彚解
　　　　亦稱正子時代爵里未詳考此本以辰翁之
　　　　評列於其後則當為南宋人又外集之首注
　　　　稱嘗聞薛常州士龍言云云士龍季宣字則
　　　　為季宣同時人矣注李賀詩者明以來有徐
　　　　渭董懋䇿曽益余光姚佺五家本又有邱象
　　　　升邱象隨陳愫陳開先楊妍呉甫六家之注
　　　　孫枝蔚張恂蔣文運胡廷佐張星謝啓秀朱
　　　　潮逺七家之評王琦又採諸家之説作為彚
　　　　解遞相糾正互有發明而又以正子是注為
　　　　最古賀之為詩冥心孤詣往往出筆墨蹊徑
　　　　之外可意㑹而不可言𫝊嚴羽所謂詩有别
　　　　趣非闗於理者以品賀詩最得其似故杜牧
　　　　序稱其少加以理可以奴僕命騷而諸家所
　　　　論必欲一字一句為之注釋故不免輾轉轇
　　　　轕反成滯相又所用典故率多㸃化其意藻
　　　　飾其文宛轉闗生不名一格如羲和敲日玻
　　　　瓈聲句因羲和馭日而生敲日因敲字而生
　　　　玻瓈聲非真有敲日事也又如秋墳鬼唱鮑
　　　　家詩因鮑照有蒿里吟而生鬼唱因鬼唱而
　　　　生秋墳非真有唱詩事也循文衍義詎得其
　　　　真王琦解塞土臙脂凝夜紫不用紫塞之説
　　　　而改塞土為塞北引隋書長孫晟𫝊望見磧
　　　　北有赤氣為匈奴欲滅之徵此豈復得作者
　　　　之意哉正子此注但畧疏典故所出而不一
　　　　一穿鑿其説猶勝諸家之淆亂辰翁論詩以
　　　　幽雋為宗開後來竟陵弊體所評杜詩每舎
　　　　其大而求其細王士禎顧極稱之好惡之偏
　　　　殆不可解惟評賀詩其宗派見解乃頗相近
　　　　故所得較多今亦並録之以資㕘證焉乾隆
　　　　四十六年十一月恭校上
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　　　　總　校　官(臣/)陸　費　墀
李長吉歌詩原序
大和五年十月中半夜時舍外有疾呼傳緘書者牧曰
必有異亟取火來及發之果集賢學士沈公子明書一
通曰我亡友李賀元和中義愛甚厚日夕相與起居飲
食賀且死嘗授我平生所著歌詩離為四編凡二百三
十三首數年來東西南北良為已失去今夕醉解不復
得寐即閲理篋帙忽得賀詩前所授我者思理徃事凡
與賀話言嬉遊一處所一物候一日一夕一觴一飯顯
顯然無有忘棄者不覺出涕賀復無家室子弟得以給
養䘏問常恨想其人味其言止矣子厚於我與我為賀
集序盡道其所來由亦少解我意牧其夕不果以書道
不可明日就公謝且曰世謂賀才絶出前讓居數日牧
深惟公曰公於詩為深妙竒博且復盡知賀之得失短
長今實序賀不讓必不能當公意如何復就謝極道所
不敢序賀公曰子固若是是當慢我牧因不敢復辭勉
為賀序然終甚慚唐皇諸孫賀字長吉元和中韓吏部
亦頗道其歌詩雲烟聨綿不足為其態也水之迢迢不
足為其情也春之盎盎不足為其和也秋之明潔不足
為其格也風檣陣馬不足為其勇也瓦棺篆鼎不足為
其古也時花美女不足為其色也荒國陊殿梗莽邱隴
不足為其恨怨悲愁也鯨呿鼇擲牛鬼蛇神不足為其
虚荒誕幻也葢騷之苗裔理雖不及辭或過之騷有感
怨刺懟言及君臣理亂時有以激發人意乃賀所為無
得有是賀復探尋前事所以深歎恨古今未嘗經道者
如金銅仙人辭漢歌補梁庾肩吾宫體謡求取情狀離
絶逺去筆墨畦逕間亦殊不能知之賀生二十七年死
矣世皆曰使賀且未死少加以理奴僕命騷可也賀死
後凡十有五年京兆杜牧為其序
箋註評㸃李長吉歌詩總評
舊㸔長吉詩固喜其才亦厭其澁落筆細讀方知作者
用心料他人觀不到此也是千年長吉猶無知已也以
杜牧之鄭重為叙直取二三歌詩而止始知牧亦未嘗
讀也即讀亦未知也微一二歌詩将無道長吉者矣謂
其理不及騷未也亦未必知騷也騷之荒忽則過之矣
更欲僕騷亦非也千年長吉余甫知之耳詩之難讀如
此而作者常嘔心何也樊川反覆稱道形容非不極至
獨惜理不及騷不知賀所長正在理外如惠施堅白特
以不近人情而聽者惑焉是為辨若眼前語衆人意則
不待長吉能之此長吉所以自成一家歟
欽定四庫全書
　箋註評㸃李長吉歌詩巻一
　　　　　　　　　　　　宋　吳正子　註
　　　　　　　　　　　　　　劉辰翁　評
　李憑箜篌引
　　(按劉熙釋名云箜篌師延所作靡靡之音空國之/侯所作  應劭風俗通云一曰坎侯漢武帝祠太)
　　(巳后土樂人侯調作言其坎坎應節也霍崔豹古/今註云箜篌引即公無渡河朝鮮津卒  里子高)
　　(妻麗玉所作子高晨起刺船而濯有白首狂夫被/髪提壺亂流而渡其妻隨止不及遂溺死於是援)
　　(箜篌鼓之作公無渡河之曲甚悽愴曲終亦投河/死子高還以聲語麗玉麗玉傷之以箜篌寫其聲)
　　(聞者墮淚麗玉鄰女麗容乃名曰箜篌引樂曹子/建有箜篌引一篇但言存没交清及時行  而已)
　　(李太白有二篇一云公無渡河者乃言叟溺之事/一云箜篌引者亦止嘆交道衰薄意與子建不逺)
　　(今長吉又無曹李意始終但詠箜篌之音耳然歴/觀前作太抵以箜篌引命題者則不言叟溺以公)
　　(無渡河命題者則言之大叚安節樂府雜録云咸/通初有張小子善此伎  和中有李齊高教坊雖)
　　(有三十人能者一二而已清楊巨源有聴李憑箜/篌絶句云聴奏繁絃玉殿  風傳曲度禁城明君)
　　(王聴樂黎園暖翻到雲門第/幾聲李憑或黎園弟子也)
吳絲蜀桐張高秋空山凝雲頽不流江娥啼竹素女愁
李憑中國彈箜篌崑山玉碎鳳凰呌芙蓉泣露香蘭笑
十二門前融冷光二十三絲動紫皇女媧鍊石補天處
石破天驚逗秋雨夢入神山教神嫗老魚跳波瘦蛟舞
(其形容偏得於此/而於箜篌為近)呉質不眠倚桂樹露脚斜飛濕寒兎
(状景如畫自其所長箜篌聲碎有之崑山玉頗無謂下/七字妙語非玉簫不足以當石破天驚過於繞梁遏雲)
(之上至教神嫗忽入鬼/語吳質嬾態月露無情)
　(太白詩吳地桑葉緑吳蠶已三眠吳地素出精絲陸/張華傳取蜀中桐材刻龍形以扣石鼔聲聞數里)
　(機草木䟽云益州白桐宜為琴瑟雲張髙秋張於秋/也  列子秦青撫節安歌響遏行    張華博物志)
　(云舜死二妃淚下染竹即斑妃死為湘江神故曰湘/妃竹  世本云庖犧氏作瑟五十弦黄帝使素女鼔)
　(之哀不自勝於是破為二十五弦國中國在國中而/彈箜篌也或曰言中國則憑疑外  人  崑山玉碎)
　(以下詠箜篌之音云爾雅荷芙蕖釋云江南人呼為/芙蓉  三輔黄圖  都城有十二門覇城門清明門)
　(宣平門覆盎門鼎路門便門章城門直城門雍門洛/門厨城門横門  三輔録云長安十二門皆通達九)
　(衢相經緯冷光秋光冷也言樂音感和可散嚴肅之/氣  杜佑通典云胡樂有竪箜篌漢靈帝好之體曲)
　(而長二十三絲抱於懐中用兩手齊擘俗謂之擘箜/篌  紫皇猶言天帝也  淮南子云徃古女媧鍊五)
　(色石以補蒼天逗石破天驚逗秋雨言箜篌之聲忽/如石破而秋雨  下猶白樂天琵琶行銀瓶乍破水)
　(漿迸之意神神山一作坤山干寳搜神記云晋永嘉/中兖州有  嫗號成夫人好音能彈箜篌聞歌絃輙)
　(起舞夢入者言箜篌伎精如曾夢入山教神嫗耳乾/為男坤為女意者言神嫗故曰坤山  列子匏巴鼓)
　(琴而鳥舞魚躍重吳質字季重曹子建客也劉義慶/箜篌賦云器荷  於吳君豈質耶  古詞玉兎煴香)
　(柳如夢雖寒兎本為/月恐此言香兎也)
　殘絲曲
　　(此篇言晚春之景殘/絲或為柳或為遊絲)
垂楊葉老鶯哺兒殘絲欲斷黄蜂歸緑鬢年少金釵客
縹粉壺中沉琥珀花臺欲暮春辭去落花起作廻風舞
(自然/好)榆莢相催不知數沈郎青錢夾城路(不過寫蠶事/将了困人天)
(氣不曉沉琥珀何謂末/獨賦榆錢著沈郎尤劣)
　(年少一作少年縹青白白色雞跖集琉璃瓦謂之縹/瓦魏略大秦國出十種琉璃縹其一也此言縹粉或)
　(琉璃壺也沉琥珀酒色似琥珀太白詩魯酒若琥珀/  説文榆白粉也春秋元命包云三月榆莢落漢有)
　(小錢名榆莢錢晋書食貨志/沈充鑄小錢人謂之沈郎錢)
　還自㑹稽歌(并叙/)
　庾肩吾於梁時嘗作宫體謡引以應和皇子及國勢
　淪敗肩吾先潛難㑹稽後始還家僕意其必有遺文
　今無得焉故作還自㑹稽歌以補其悲
　　(肩吾字潤之新野人梁武帝時為晋安王常侍嘗/被命與徐摛等抄撰衆籍豐其果饌號髙齋學士)
　　(及簡文開文徳省置學士肩吾子信徐摛子陵等/充選所謂應和皇子即簡文帝帝初為晋安王後)
　　(為皇太子博綜羣書文頗傷輕靡號宫體故肩吾/有此謡引又徐摛傳云摛文體既别春坊盡學之)
　　(宫體之號自此始肩吾後為賊宋子仙所得欲殺/之謂曰吾聞子能詩可即作能則貸汝命肩吾操)
　　(筆立成詞采甚美乃釋之/此為潜難㑹稽時事也)
野粉椒壁黄濕螢滿梁殿(椒壁而為野粉則已頽殿上/而有濕螢則無殿兩字耳)
臺城應教人秋衾夢銅輦吳霜㸃歸鬢身與塘蒲晚脉
脉辭金魚覉臣守迍賤(此擬庾肩吾歸自㑹稽之作安/得不述梁亡之悲其沉着憔悴)
(在先言秋衾銅輦之夢而庾自見殆賦外賦/也塘蒲之歎融入秋晚結語却如此極是)
　(蔡質漢官典職云省中皆胡粉塗壁應邵漢官儀曰/皇后宫室皆以椒塗取其温暖辟惡又取其蕃衍之)
　(義西京雜記云温室以椒塗壁飛螢一作蛩此二句/言梁國淪敗粉壁已黄殿上螢  氣象感人  晋成)
　(帝七年作新宫輿地圖云即臺城也在今上元縣東/北五里周八里洪景盧隨筆云晋宋間謂朝廷禁省)
　(為臺故稱禁城為臺城官軍為臺軍卿士為臺官法/令為臺格今人於他處指言建康為臺城非也  秦)
　(法諸王公稱教言教示於人也蔡邕獨斷云諸侯之/言曰教任昉文章縁起云漢王尊為京兆尹出教告)
　(屬縣則教之文起此魏晋以來人臣於文字間有屬/和於天子曰應詔於太子曰應令於諸王曰應教今)
　(長吉言和皇子故曰應教言文選陸機詩云撫劍遵/銅輦注云太子車也  此  肩吾辟難來歸身已老)
　(矣晋顧悦之髪早白簡文帝問之對曰蒲柳之質望/秋先零  金魚袋也炙轂子云魚袋古之筭袋魏文)
　(帝易以龜唐改以魚今長吉/言梁亦曰金魚豈别事耶)
　出城寄權璩楊敬之
　　(賀本傳云賀所與遊者權璩/楊敬之王恭无崔植為宻)
草暖雲昏萬里春宫花拂面送行人自言漢劍當飛去
何事還車載病身(只是/古劍)
　(張華傳云武庫火古器俱焚獨漢髙祖斬蛇/劍穿屋飛去言未能如漢劍猶以病而淹滯)
　示弟
别弟三年後還家一日餘醁醽今夕酒緗帙去時書病
骨猶能在人間底事無(亦是恨意凄/婉如老人語)何須問牛馬抛擲
任梟盧
　(盛𢎞之荆州記云渌水出豫章康樂縣其烏程鄉取/水為酒香美與湘東鄉酒侔世稱酃渌酒晋太康元)
　(年薦醽渌酒於太廟龍城録云魏左相能治酒有醽/醁翠濤以大甕貯之十年不敗  昭明文選序飛文)
　(染翰則巻盈乎緗帙説文緗淺黄色如桑初生帙書/衣亦小槖  猶一作獨  荘子應帝王篇一以己為)
　(馬一以己為牛然六博得梟者勝盧次之此言流/行坎止一付自  無所容力如博者之任梟盧也)
　竹
入水文光動抽空綠影春露華生筍逕苔色拂霜根織
可承香汗(詠竹出/此故竒)裁堪釣錦鱗三梁曾入用一節奉王
孫
　(生一作垂唐承香汗簟也釣錦鱗裁作釣此/竿也  漢  冠制有三梁兩梁之制恐指)
　同沈駙馬賦得御溝水
　　(三輔黄圖云長安御溝謂之楊溝言植楊柳也甚/沈駙馬疑杜牧序所謂沈子明者與長吉義愛)
　　(厚魏晋以後尚主者皆拜駙馬/都尉此官置於漢武掌御馬焉)
入苑白泱泱(竒/崛)宫人正靨黄(似不/相渉)遶堤龍骨冷(髙勝/下句)拂
岸鴨頭香别舘驚殘夢停盃泛小觴幸因流浪處暫得
見何郎
　(三輔黄圖云闗中八水皆通上林苑或事物紀原云/婦人一喜作粉靨如月形如錢様又  以朱若臙脂)
　(㸃唐人亦尚之酉陽雜爼云如射月者謂之黄星靨/  史記河渠書穿渠得龍骨名曰龍首渠  西都賦)
　(離宫别舘三十六所主晋摯虞云周公成洛邑因流/水泛觴  魏何晏以  壻拜駙馬都尉今因言沈駙)
　(馬/也)
　始為奉禮憶昌谷山居
　　(本傳云為協律郎小傳云位不過奉禮太常唐/志太常寺奉禮郎二人協律郎二人皆屬官也)
掃斷馬蹄㾗(第一/句是)衙廻自閉門長鎗江米熟小樹棗花
春向壁懸如意當簾閲角巾犬書曾去洛鶴病悔遊秦
土甑封茶葉山盃鎻竹根不知船上月誰棹滿溪雲(各/有)
(幽/趣)
　(漢上呼好米有曰長腰鎗者非米粒似之乎江米或/是菰米  胡綜别傳有掘地得銅匣開之得白玉如)
　(意所執處刻螭蟬等形人莫知其形吳大帝以綜多/識問之答云秦始皇東遊以金陵有王者氣乃鑿山)
　(埋寳以當之抑此是乎角晋書羊祜云既定邊事當/角巾歸故里白氏六帖  巾乃注為林宗折角巾)
　(陸機有駿犬名黄耳機寓京師久無家問笑語犬曰/汝能齎書歸家否犬摇尾作聲機乃為書竹筩盛之)
　(繫犬頸尋路南走遂至家得報還洛劉貢父詩話云/此未必然自洛至呉歴江渉淮犬豈能逺渉如此哉)
　(或陸氏奴名也封古以土為甑而燒之乃瓦甑周禮/陶人為甑是也  茶葉以甑蒸茶也  庾信詩山杯)
　(捧竹根江淹集竇子/野以竹根為飲器也)
　七夕
别浦今朝暗羅幃午夜愁鵲愁穿線月花入曝衣樓天
上分金鏡人間望玉鈎錢塘蘓小小更値一年秋(鬼語/之淺)
(淺/者)
　(風土記云七夕洒掃於庭露施几筵酒脯時果散香/粉於河鼓織女二星故有羅幃之語午夜猶日之亭)
　(午也七淮南子云烏鵲填河渡織女西京雜記云漢/宫女  夕穿七孔針於開襟樓荆楚歳時記同  太)
　(液池西有漢武曝衣樓七月七日宫女出后衣曝於/樓上  古樂府云破鏡飛上天初月也  鮑昭詩纎)
　(纎如玉鈎見小小錢/塘名娼詳  後註)
　過華清宫
　　(京兆昭應縣有宫在驪山下貞觀十八年置髙宗/咸亨二年名温泉宫𤣥宗天寳六載改名華清委)
　　(房琯經理䟽巖剔/藪以廣遊覽焉)
春月夜啼鴉宫簾隔御花雲生朱絡暗石斷紫錢斜玉
椀盛殘露銀燈㸃舊紗蜀王無近信泉上有芹芽(似幸/蜀稱)
(蜀/王)
　(列子云化人之宫結以金銀絡以珠玉緑古今註云/空室無人行則生苔蘚或青或紫一名  錢  建章)
　(宫神明臺銅仙捧銅盤玉盃承雲表之露南史沈烱/祭漢武文茂陵玉椀遂出人間椀亦作盌  吕靜集)
　(韻有足曰燈無足曰錠晋東宫舊事云有銀/塗二足連盤燈  蜀王疑為明皇幸蜀言)
　送沈亞之歌(并序/)
　文人沈亞之元和七年以書不中第返歸於吳江吾
　悲其行無錢酒以勞又感沈之勤請乃歌一觧以勞
　之
　　(亞之字下賢有文集亦學於退/之之門與皇甫湜以文徃來)
呉興才人怨春風桃花滿陌千里紅紫絲竹斷驄馬小
家住錢塘東復東白藤交穿織書笈短策齊裁如梵夾
雄光寳礦獻春卿烟底驀波乗一葉春卿拾材白日下
擲置黄金解龍馬擕笈歸江重入門勞勞誰是憐君者
吾聞壮夫重心骨古人三走無摧捽請君待旦事長鞭
他日還轅及秋律
　(古樂府青驄白馬紫絲韁鑛笈書箱也漢蘓章負篋/求師  梵夾釋書也礦與  丱同銅鐡璞也春卿春)
　(官也言沈懷竒負璞以獻春官驀波騰波也沈一葉/舟也白氏六帖云古者觀落葉以為舟此言  赴春)
　(官陟險阻如此下周禮馬八尺以上為龍此言春官/取士於白日之  士之才俊如金馬之貴乃擲置而)
　(觧棄之秋史記管仲曰吾嘗三戰三走鮑叔不以我/為怯    律謂他日得意春官歸及秋律非如今怨)
　(春風/也)
　詠懷二首
長卿懷茂陵綠草垂石井彈琴看文君春風吹鬢影梁
王與武帝棄之如斷梗唯留一簡書金泥泰山頂
　(司馬相如字長卿病免家居茂陵但安城記羅宵山/有石井旱祠之以木投中即雨此  泛言石井耳)
　(相如傳以琴心挑卓文君琴歴云即今渌綺曲與景/帝時相如為武騎常侍帝不好詞賦乃客遊梁  鄒)
　(陽枚乗等居數歲梁孝王薨武帝乃用之然終不大/用也  簡書言相如封禪書也應劭註漢書云王者)
　(告功於天有金册石/函金泥玉檢之封)
　其二
日夕著書罷驚霜落素絲鏡中聊自笑詎是南山期頭
上無幅巾苦蘖已染衣不見清溪魚飲水得自宜
　(長吉每旦騎馬出遇所得書投錦囊有未足及暮歸/足成之  素絲苦思凋鬢毛也  詩如南山之壽謂)
　(自苦如此詎是久逺之期/註  不著冠但幅巾束首)　(後漢鮑永幅巾詣河内/鮑昭行路難云剉蘗染)
　(荷粉魚此臨水/愧遊  之義也)
　追和柳惲
汀洲白蘋草柳惲乗馬歸江頭樝樹香岸上胡蝶飛(閑/逺)
(漸/近)酒盃箬葉露玉軫蜀桐虚朱樓通水陌沙暖一雙魚
(甚不草草景就用柳惲句/意頗跌宕  語亦近自然)
　(惲齊梁間人工篇什嘗作江南曲云汀洲採白蘋日/落江南春洞庭有歸客瀟湘逄故人故人何不返春)
　(華復應晚不道新知樂只言行路逺長吉追和必此/篇故首有汀洲白蘋之句  樝果屬似棃而酸  宣)
　(城有竹葉酒張景陽豫北竹葉是也箬雖為竹/然疑為若下酒之若蓋若對下蜀字皆地名)
　春坊正字劍子歌
　　(東宫官有左右春坊唐有太/子正字春坊正字即此官也)
先軰匣中三尺水曾入呉潭斬龍子隙月斜明刮露寒
練帶平鋪吹不起蛟胎皮老蒺䔧刺鸊鵜淬花白鷴尾
直是荆軻一片心莫教照見春坊字挼絲團金懸䍡􁰯
神光欲截藍田玉提出西方白帝驚嗷嗷鬼母秋郊哭
(雖刻畫㸃綴簇宻而縱横用意甚嚴劍身劍室紋理刻/字束帶色雜無一疉犯仍不妨句意舂容俯仰秋郊語)
(甚竒不/厭再言)
　(荆州記云沔水隈潭有蛟為害鄧遐為襄陽太守㧞/劍入水斬蛟為數叚吕氏春秋云荆有佽飛得寳劍)
　(渉江有蛟繞船拔劍刺殺之皮禮記士練帶此言劍/之有色如此  山海經蛟魚  有文而堅可以餙劍)
　(云蒺蔾有刺劍鋩利如之瑩鵜亦作鷉爾雅鷉字注/  鷉鷿鷉似鳬而小膏中  刀  白鷴白鳥言劍之)
　(色似之􁰯以春坊故用燕丹荆軻事盧挼絲以為劍/絛也䍡  劍鹿盧貌李嶠寳劍篇鹿  宛轉黄金餙)
　　(列子云穆王征西戎西戎獻昆吾之劍切玉如泥/漢髙斬蛇有嫗哭曰吾子白帝子也化為蛇當道)
　(今為赤帝/子斬之)
　貴公子夜闌曲
裊裊沉水烟烏啼夜闌景曲沼芙蓉波腰圍白玉冷(此/貴)
(公子夜闌曲也以玉帶為冷其怯可見也容語不必可/解而得之心自洒然迹似亦其偏得之形  夜色也)
　(沉香入水沉故曰沉水西京雜記/趙皇后女弟婕妤遺后以沉水香)
　鴈門太守行
　　(吳兢樂府解題云古鴈門太守行按其辭乃王渙/本末與後漢書本傳合而渙則未嘗守鴈門未詳)
　　(其因渙事見後漢書不重述今長/吉此篇非古詞意不及渙事迹)
黑雲壓城城欲摧甲光向月金鱗開角聲滿天秋色裏
(有此一/語方暢)塞土燕脂凝夜紫半捲紅旗臨易水(此等景/不可無)霜
重鼔寒聲不起報君黄金臺上意提擕玉龍為君死(起/語)
(竒賦鴈門著紫土本嫩後三語無甚生氣/設為死敵之意偏欲如此頗似敗後之作)
　(幽閒鼓吹云賀以歌詩謁韓公時公送客歸極困解/帶讀之首篇乃鴈門太守行即束帶見之前軰云既)
　(是黑雲壓城安得有月然此黑雲乃城氣也軍書攻/城必觀城氣若有黑雲氣城必破此云城欲催是也)
　(與月似無妨子古今註云秦築長城土皆紫色故曰/紫塞  炙轂  云燕脂本閼氏以紅花作故曰燕脂)
　(白李陵軍敗夜半擊鼔鼔不鳴王鮑照樂府云豈伊/  璧賜将起黄金臺注云燕昭  置千金於臺上以)
　(延天下士/玉龍劍也)
　大堤曲
　　(大堤今宜城縣宋大明元年以胡人流寓立華山/郡於大堤村俗呼大堤出好酒又云宜城竹葉酒)
　　(故長吉此篇言/當壚者之情意)
妾家住横塘紅紗滿桂香青雲教綰頭上髻明月與作
耳邊璫蓮風起江畔春大堤上留北人郎食鯉魚尾妾
食猩猩脣(自状/癡騃)莫指襄陽道緑浦歸帆少今日菖蒲花
明朝楓樹老(甚言時景之不留而有/願見之思有微憾之意)
　(横塘在淮水南西有查下酒以楊巨源大堤曲云北/人多整緑雲鬟  明月珠名  其夜光有似明月故)
　(以為名服䖍云璫耳珠也云鯉魚味最美詩豈其食/魚必河之鯉  吕氏春秋  肉之美者猩猩脣也)
　(本草云菖蒲無花實有為瑞故古詩云蒲花雖可憐聞/名未相識  此二句大意言人老少不常及時行樂)
　(耳/)
　蜀國絃
　　(樂府亦曰蜀國吟古今樂録云永嘉/技録有四絃一曲蜀國四絃是也)
楓香晚花靜錦水南山影驚石墜猿哀竹雲愁半嶺凉
月生秋浦玉沙𥻘𥻘光誰家紅淚客不忍過瞿塘(乍㸔/渾未)
(喻蜀國絃但覺别是一叚情緒自/不必語辭也絃之悲何以易此)
　(本草云楓香一名白膠其枝入地千年成琥珀江華/陽國志云成都道西城故錦宫也織錦則濯於  流)
　(故曰錦水九域志笮橋亦曰濯錦江度杜詩過泥功/山哀猿透却墜言山髙猿猱亦不能  而墜  興元)
　(之南有大竹絡通巴州其路深溪峭一上三日而達/於山嶺行人止宿以絙蔓繫腰縈樹而寝復登措大)
　(嶺似稍平其絶頂謂之孤雲兩角去天一握衣王子/年拾遺記魏文帝美人靈芸别父母淚下沾  至升)
　(車就路玉唾壺承淚即如紅色及至京師凝如血矣/  水經云白帝城西江有灧澦石冬出二十餘丈夏)
　(即沒去郡二十/里有瞿唐湍)
　蘓小小墓
　　(樂府廣題云小小錢塘名娼也南齊時人劉次荘/云小小非唐人世見樂天夢得多題詠遂云與之)
　　(同時予謂劉説贅矣梁武/帝已作小小歌又何疑哉)
幽蘭露如啼眼(便是墓/中語)無物結同心煙花不堪剪(妙極/自然)
草如茵松如蓋風為裳水為珮油壁車夕相待冷翠燭
勞光彩西陵下風吹雨(參差苦澁無限慘黯若無同心/語亦不為到  此蘓小小墓也)
(妖麗閃爍間意固不欲其近洛神賦耳之古今鬼語無/此慘澹盡情本於樂章而以近體變化  故竒澁不厭)
(冷翠燭勞光彩似李夫人/賦西陵語括山鬼更佳)
　(漢趙后外傳后有五色同心結松晋謝萬春遊賦靡/翠草以成茵  玉策記云千歲  枝四邊披起如偃)
　(蓋酉陽雜爼云松根遇石則成偃蓋不必千年同梁/武帝小小歌我乗油壁車郎騎青驄馬何處結  心)
　(西陵松柏下壁車中壁也油壁之餙西陵在錢塘江/之西  夕一作久西陵下風吹雨下為戸音一作風)
　(雨吹一作/風雨改)
　夢天
　　(後漢鄧后紀云后嘗夢捫天正青若有鍾乳状占/者曰昔堯夢攀天而上湯夢及天而咶之吉不可)
　　(言/)
老兎寒蟾泣天色雲樓半開壁斜白玉輪軋露濕團光
鸞珮相逢桂香陌黄塵清水三山下(即桑田/本語)更變千年
如走馬遥望齊州九㸃烟一泓海水杯中㵼(意近語超/  其為仙)
(人口語亦不甚費力使/盡如起語當自笑耳)
　(春秋元命包云月有蟾蜍與兎者隂陽雙居也云博/物志云蓬萊方丈瀛洲海中三神山也神仙傳  麻)
　(姑與王方平言接待以來見東海三為桑田向聞蓬/莱水乃淺於徃昔豈復還為陵陸乎方平笑曰聖人)
　(皆言海中行復揚塵也黄塵清水即水清淺行當揚/塵之意  千年如走馬白駒過隙也  列子湯問夏)
　(革四海之外奚有曰猶齊州也齊中也如中國也長/吉詩意言中國九州如九㸃之微海水如一杯之小)
　(盖夢在天上/而下視如此)
　唐兒歌(杜豳公之子/)
　　(諸本皆作唐歌兒韋荘所編又𤣥集作杜家唐兒/歌為是唐歌兒恐是倒書一字歌中濃笑畫空作)
　　(唐字則唐兒明矣按唐書杜黄裳封豳公卒後數/年御史劾奏黄裳納髙崇文四萬五千緡黄裳子)
　　(載辭服帝念舊功原載不問此所謂唐兒者耶抑/載尚有兄弟耶杜琮亦封豳公然在宣宗後是時)
　　(長吉死/久矣)
頭玉磽磽眉刷翠杜郎生得真男子骨重神寒天廟器
一雙瞳人剪秋水竹馬梢梢揺緑尾銀鸞睒光踏半臂
東家嬌娘求對值濃笑畫空作唐字(艶語/蕩人)眼大心雄知
所以莫忘作歌人姓李
　(杜詩秋水為神玉為骨遊晋王瓚云小兒五歲曰鳩/車之戯七歲曰竹馬之    炙轂子云隋内官多服)
　(半除髙祖减為半臂鄭愚以錦為半臂後以所/業見崔鉉鉉曰真消得錦半臂銀鸞必綉餙等)
　緑章封事(為吳道士夜醮作/)
　　(李肇翰林志云詔用白藤紙慰撫軍旅用黄麻紙/青詞用青藤紙朱字則緑章青詞也文章縁起云)
　　(魏相奏霍氏專權始為封事言事不可泄封緘/秘宻也道家有伏章法故長吉為道士夜醮作)
青霓扣額呼宫神鴻龍玉狗開天門石榴花發滿溪津
溪女洗花染白雲(不必題事但一語如此/誰不驚異神竒神竒)緑章封事諮
元父六街馬蹄浩無主虚空風氣不清冷短衣小冠作
塵土(故欲如/此反)金家香衖千輪鳴楊雄秋室無俗聲願擕
漢㦸招書鬼休令恨骨塡蒿里(苦甚/無味)
　(霓恐當作猊漢樂歌天門開詄蕩蕩淮南子注云天/門上帝居紫微門也  白雲紈素屬言取紅榴花以)
　(染之為服也國叚公路北戸録載鄭䖍云石榴堪作/臙脂睿宗代  公主嘗為之則知石榴可染  神仙)
　(傳云東方木公曰王父乃元氣之先戚爾雅路六達/謂之荘長安六街唐詩多用  漢貴  有金張二家)
　(衖即巷字左思諫史云冠盖䕃四衢朱輪竟長衢朝/集金張舘暮宿許史廬寂寂子雲宅門無卿相輿無)
　(俗聲言雄清貧無世俗交際也楊雄為郎執㦸謂以/其㦸招雄之魂無令沉恨也書鬼二字甚新陶隱居)
　(云得作才鬼猶勝頑仙搜神記云挽歌有薤露蒿里/二章田横門人作  此章首言奏章上帝之儀自虚)
　(空風氣而下言奏章所祈請者謂風氣非清平之時/短衣小冠之士混為塵土富貴如金張貧賤如楊雄)
　(榮枯不等甚矣故願招楊子之魂無使恨於地下也/長吉因道流奏章而言及此豈無意哉以揚雄自况)
　(而言已之迍/賤可悲也)
　河南府試十二月樂詞(并閏月/)
　　(漢章帝作靈臺十二月詩各以其月祀奏之古樂/府月節折楊柳歌自正月至十二月及閏月毎月)
　　(一首今長吉/所作倣此)
　正月
上樓迎春新春歸暗黄著柳宫漏遲(是辭/調)薄薄淡靄弄
野姿寒緑東風生短絲錦牀曉卧玉肌冷露臉未開對
朝暝(似美人/望春意)官街柳帶不堪折早晚菖蒲勝綰結
　(首句一作正月上樓迎春歸義崔鴻前秦録云自長/安至諸州夾路植槐柳  李  山詩南塘新暖蒲堪)
　(結/)
　二月
飲酒採桑津宜男草生蘭笑人(亦/好)蒲如交劍風如薰勞
勞胡鷰怨酣春薇帳逗烟生緑塵金翅峨髻愁暮雲沓
颯起舞真珠裙津頭送别唱流水酒客背寒南山死(本/言)
(别意苦/入蒿里)
　(水經云河東屈縣西南為採桑津則本草云萱草亦/名宜男周處風土記婦妊佩此花  生男子  舜歌)
　(南風之薰兮古歌行蒲抽小劍割滄波春本草云斑/黑大聲者為胡鷰又見酉陽雜爼怨酣  言春意之)
　(濃如酣醉如生緑塵一作香霧昏峩金翅鳥名言/髻様峨峨  金翅洛神賦雲髻峩    流水曲名)
　三月
東方風來滿眼春花城柳暗愁殺人複宫深殿竹風起
新翠舞衿淨如水(皆非衆人所/常識謂竹也)光風轉蕙百餘里暖霧
驅雲撲天地軍装宫妓掃蛾淺揺揺錦旗夾城暖曲水
飄香去不歸梨花落盡成秋苑(自是/好句)
　(春晚遥林新碧如舞衿也而楚詞招魂光風轉蕙汎/崇蘭些  甘泉賦振殷鱗  軍装  爾雅云素錦綢)
　(杜註云以白地錦韜旗之竿名束晳/云秦昭王上已置酒河曲因  曲水)
　四月
曉凉暮凉樹如蓋千山濃緑生雲外依微香雨青氛氲
膩葉蟠花照曲門金塘閒水揺碧漪老景沉重無驚飛
墮紅殘蕚暗參差
　(西京雜記云太液池洲上有樹一株望之幢幢如車/蓋  青氛氳一作過清氛  劉公幹詩菡蓞溢金塘)
　(景水波如錦紋曰漪之沉重一作沉帖時交孟夏春/  已老非鳥獸孶尾  時無復雄飛雌從遶林間故)
　(曰老景沉/重無驚飛)
　五月
雕玉押簾上輕縠籠虚門井汲鉛華水扇織鴛鴦紋囘
雪舞凉殿甘露洗空緑羅袖從徊翔香汗沾寳粟
　(漢武故事以白珠為簾玳瑁押之古詩海牛壓簾風/不起以玉刻為牛也  章帝建初二年詔齊相省方)
　(空縠注云縠紗也方空者紗輕薄如空也籠虚門簾/幌屬  本草云井華水平旦第一汲又云鉛華味辛)
　(寒一名鉛華漬空緑猶碧落/也  微汗沾  如粟粒也)
　六月
裁生羅伐湘竹帔拂疎霜簟秋玉炎炎紅鏡東方開暈
如車輪上徘徊啾啾赤帝騎龍來
　(裁生羅為裙也伐湘竹為簟也帔拂疎霜簟秋玉此/承上顯言之方言云陳魏之間謂裙為帔楊妃外傳)
　(云妃進見初帝授以玉竹水紋簟之列子云日出之/初大如車輪月令注炎帝為赤精  君古詩祝融南)
　(來鞭/火龍)
　七月
星依雲渚冷露滴盤中圓好花生木末衰蕙愁空園夜
天如玉砌池葉極清錢僅厭舞衫薄稍知花簟寒曉風
何拂拂北斗光闌干
　(雲渚天河也空漢武帝作仙掌擎盤承露王九歌搴/芙蓉兮木末  園一作故園  穆天子傳  為盛姬)
　(築臺砌之以玉此言白雲𥻘𥻘如玉砌也北杜詩干/㸃溪河葉疊青錢  古善哉行月沒參横  斗闌)
　八月
孀妾怨長夜獨客夢歸家傍簷蟲緝絲向壁燈垂花簾
外月光吐簾内樹影斜悠悠飛露姿㸃綴池中華
　(孀妾一作宫妾一緝絲一/作織絲  簾内  作簾中)
　九月
離宫散螢天似水竹黄池冷芙蓉死月綴金鋪花脉脉
凉苑虚庭空澹白露花飛飛風草草翠錦斕斑滿層道
雞人罷唱曉瓏璁鴉啼金井下疎桐
　(散螢一作散雲而張籍樂府江清露白芙蓉曉上甘/泉賦云排玉户  揚金鋪三輔黄圖云金鋪扉  有)
　(金花花中作獸及龍蛇鋪首以御珠環雞露花一作/霜花  層道複道也又閣道也  周禮  人夜呼旦)
　(􁅭百官太魏略云明帝於九龍殿前為金/井綺欄  白詩梧桐落金井一葉飛銀牀)
　十月
玉壺銀箭稍難傾缸花夜笑疑幽明碎霜斜舞上羅幕
燭籠兩行照飛閣珠帷怨卧不成眠金鳳刺衣著體寒
長眉對月鬭彎環
　(張衡渾儀制曰以玉虬吐漏水入兩壺李蘭漏刻法/以玉壺玉管流珠馬上奔馳行漏又云銅渴烏引水)
　(以銀龍口吐之銀箭之制未詳太白樂府雖有金壺/銀箭漏水多之句然恐言銀箭止貴重之意箭取其)
　(浮觀度刻若銀為之無浮之理帷張籍樂府玉階羅/幕微有霜燭籠左右列成行    帳也餙之以珠)
　(鮑昭詠月娟/姢似蛾眉)
　十一月
宫城團㢠廻凛嚴光白天碎碎墮瓊芳撾鍾髙飲千日酒
戰却凝寒作君壽御溝泉合如環素火井温泉在何處
(凜嚴光/不成語)
　(博物志云中山有酒飲者千日醉劉𤣥石於酒家沽/酒以千日酒飲之至家大醉以為死葬之後酒家千)
　(日後徃視之開棺醉始醒也微異説云臨卭縣有火/井漢室盛則熾桓靈時火向  及孔明一窺更盛今)
　(卭州有火井縣天博物志云凡水源有石硫黄則其/泉温温泉略記  下有十九處漁陽始興零陵丹陽)
　(凡三處東萊臨川廬山宜陽漢水新陽銀/山耒陽雞籠山靈泉源艾縣不周之雲川)
　十二月
日脚淡光紅灑灑薄霜不消桂枝下依稀和氣排冬嚴
已就長日辭長夜
　閏月
帝重光年重時七十二候㢠廻環推天官玉琯灰剩飛今
歲何長來歲遲王母移桃獻天子羲氏和氏迂龍轡
　(古今註云漢明帝作太子樂人歌四章贊徳一曰日/重光二曰月重輪三月星重輝四曰海重潤  歲有)
　(七十二侯五日為一候為顓帝時重黎氏為司天地/之官堯時有羲和周時  保章氏皆天官也  漢制)
　(候氣之法為室三重戸閉塗釁必周宻以木為案加/十二律琯於上實以葭莩灰氣至則灰飛去殿中候)
　(則用玉律十二傳云黄帝作律以玉為琯故字從玉/  漢武故事云西王母下降出桃進帝帝留核欲種)
　(之母笑曰此桃三千年一實非下土可植今長吉及/此但取仙家日月長耳  山海經云東南海外有羲)
　(和國有女子名羲和常浴日於甘洲註云羲和始生/日月者也故堯因立羲和之官長吉意主日月之羲)
　(和故云迂龍轡或指堯典羲氏和/氏析而言之為二人失其意矣)
　天上謡
　　(韓詩章句云有章曲曰歌/無章曲曰謡故塗歌曰謡)
天河夜轉漂廻星銀浦流雲學水聲(渾渾/語竒)玉宫桂樹花
未落仙妾採香垂珮纓秦妃巻簾北牕曉牕前植桐青
鳳小王子吹笙鵝管長呼龍耕烟種瑶草粉霞紅綬藕
絲裙青洲歩拾蘭苕春東指羲和能走馬海塵新生石
山下
　(天河黄河之精上映也既言天河又言銀浦似重複/長吉此類亦多要為疎儁不問此耳選詩中多有此)
　(例鳳纓香纓也内則衿纓佩容臭也西蜀有桐花鳥/似  故杜詩云桐花集么鳳小鳳    列仙傳云周)
　(靈王太子晋善吹笙鵝管謂笙竹參差似鵝管也博/異志有仙人詩云元君夫人踏雲語吟風颯颯吹鵝)
　(笙絲杜詩相期拾瑶草瑶草玉芝也結絲之精如藕/之  也  羲和走馬謂日月疾馳也  句乃海中行)
　(復揚塵/之意)
　浩歌
　　(屈原九歌望美人兮未來臨風怳兮浩歌梁元帝/云歌有清歌髙歌緩歌安歌長歌浩歌雅歌酣歌)
　　(怨/歌)
南風吹山作平地帝遣天呉移海水王母桃花千遍紅
彭祖巫咸幾囘死青毛驄馬參差錢嬌春楊柳含細烟
筝人勸我金屈巵神血未凝身問誰不須浪飲丁都䕶
(李白有丁都䕶歌云一/唱都䕶歌心摧淚如雨)世上英雄本無主(跌蕩/愁人)買絲繡
作平原君有酒唯澆趙州土(世上英雄本無主傑特名/言繡作酒澆肝肺激烈)
漏催水咽玉蟾蜍衞娘髮薄不勝梳(亦不知何/從至此)㸔見秋
眉換新緑二十男兒那刺促(從南風起一句便不可及/迭蕩宛轉沉著起伏真俠)
(少年之度忽顧美人情/景俱至妙處不必可解)
　(山海經云朝陽之谷有神曰天吳是為水伯虎身人/面八手八足  神仙傳云彭祖姓籛名鏗顓帝𤣥孫)
　(歴虞夏及商年七百餘歲山海經云有十二靈巫一/曰巫咸能採藥長生世本云巫咸作筮商為巫咸後)
　(有神巫曰季咸祖其名耳府樂府詩鐡驄金面青連/錢  金屈巵酒器名  樂  有丁都䕶歌一作督䕶)
　(葢宋髙祖女夫徐逵之為魯軌所殺髙祖使都䕶丁/旴收葬之逵之妻呼至閣下自問殮葬事每問輙嘆)
　(曰丁都䕶其聲哀切後人因以為歌其平原君趙勝/也言平原君好士可重宜買絲以繡  像黄金鑄范)
　(蠡之意有酒澆趙州土亦重平原君之意詞漏制見/前註杜詩宫硯玉蟾蜍  刺促樂有刺促  潘岳閣)
　(謡云和嶠刺/促不得休)
　秋來
桐風驚心壮士苦衰燈絡緯啼寒素誰㸔青簡一編書
不遣花蟲粉空蠧思牽今夜腸應直雨冷香魂弔書客
秋墳鬼唱鮑家詩恨血千年土中碧(非長吉自挽耶弔/只秋夜讀書自)
(其苦何其險語至/此然無一字不合)
　(古今註絡緯亦曰莎雞詩疏絡緯鳴嬾婦驚促織也/  後漢呉佑傳殺青簡以寫經書注云殺青者以火)
　(炙簡令汗取其青易書復不蠧謂之殺青亦謂汗簡/義見劉向别録  荘子云萇宏死於蜀藏其血三年)
　(化為/碧)
　帝子歌
　　(楚詞云帝子降兮北渚/帝子堯女娥皇女英也)
洞庭帝子一千里凉風鴈啼天在水九節菖蒲石上死
湘神彈琴迎帝子山頭老桂吹古香雌龍怨吟寒水光
沙浦走魚白石郎閒取真珠擲龍堂(徒别詭/而無情)
　(洞庭帝子一作洞庭明月中洞庭太湖也在長沙巴/陵廣圓五百里  神仙傳  岳石上菖蒲一寸九節)
　(王興採食之得長生焉樂湘水入洞庭云史記夏紀/天降龍二有雌雄  古  府白石郎曲  白石郎臨)
　(江居前導江伯後從魚堂/楚詞九歌魚鱗屋兮龍)
　秦王飲酒
秦王騎虎遊八極劍光照空天自碧羲和敲日玻瓈聲
刼灰飛盡古今平龍頭㵼酒邀酒星金槽琵琶夜棖棖
洞庭雨脚來吹笙酒酣喝月使倒行(狂言無當/而有其理)銀雲櫛
櫛瑶殿明宫門掌事報一更花樓玉鳳聲嬌獰海綃紅
文香淺清黄鵝跌舞千年觥仙人燭樹蠟烟輕清琴醉
眼淚泓泓(雜/碎)
　(秦王騎虎即虎視天下之意八極八荒也朔三輔黄/圖云漢武初穿昆明池得黑土以問東方  朔對曰)
　(臣愚不足以知此可問西域胡人胡人曰此刼燒之/餘灰也  龍頭㵼酒器也刻為龍形  晋天文志酒)
　(旗三星逸史云西川一酒肆毎有紗㡌杖藜四人來/飲皆至數斗談諧笑謔皆説孫思邈時章仇兼瓊鎮)
　(西川乃遣吏候其半醉前拜言曰尚書傳語知仙官/在此欲候起居四人不顧酣樂如舊忽不見矣章仇)
　(奏其事𤣥宗召思邈問之對曰此太白酒星也仙格/最髙每遊人間飲酒  談實録云中官白秀實得琵)
　(琶槽有金縷紅文以獻貴妃之雨脚未詳恐為優人/之屬  喝月倒行揮戈返日  意  史記三神山黄)
　(金白銀為宫闕望之如雲簫秦制郎中令掌中殿門/漢武更名光禄  玉鳳疑  聲也簫聲似鳳獰惡也)
　(獰當作儜弱也困也劉禹錫傳鼓吹裴囘其聲傖儜/音義云夷語相呼聲  海中有鮫室鮫人能織綃與)
　(人市易故黄鵝恐當作娥若非誤則黄鵝乃鵝雛酒/色似之  杜詩云鵝兒黄似酒然觀跌舞二字則當)
　(為娥蓋姬人勸酒也十仙人燭樹似梧桐其皮枯剥/如桂以為燭可燃數  刻亦見葉廷珪海録碎事秦)
　(中歲時記云金吾以樺燭擁宰相亦木皮可為燭者/蠟烟輕言燭樹如蠟烟之輕或以蠟漬樹而燃之)
　(庾信集云醉/眼曰纈眼)
　洛姝眞珠
　　(未詳題因洛神賦或採明珠或拾翠羽唐摭言牛/竒章有妾名真珠首句真珠小娘則真珠為洛姝)
　　(之名/矣)
真珠小娘下清廓洛苑香風飛綽綽寒鬢斜釵玉鷰光
髙樓唱月敲懸璫蘭風桂露洒幽翠紅絃裊雲咽深思
花袍白馬不歸來濃蛾疉柳香脣醉金娥屏風蜀山夢
鸞裾鳳帶行烟重八牕籠晃臉差移日絲繁散曛羅洞
市南曲陌無秋凉楚腰衞鬢四時芳玉喉窱窱排空光
牽雲曵雪留陸郎
　(清廓清天寥廓也趙洛陽有平樂鹿子桑梓諸苑作/郭子横洞㝠記云  后玉釵化為白燕飛去後人)
　(釵因名之曰玉燕/壋疑為金玉響器)　(璫耳珠又佩璫今曰敲恐非此/禮記清廟之瑟朱絃疏越鄭畋)
　(詩湘妓紅絲瑟秦郎白玉簫娥古歌行緑衣白馬不/歸來雙成倚劍春心醉  金  屏風蜀山夢此句未)
　(詳楊妃外傳云妃有一水晶屏風上列前代美人不/一以賜楊國忠國忠一日卧其下屏上美人忽自下)
　(各言姓名未幾國忠敗髪墨子云楚王愛細腰宫中/多餓人毛詩衞夫人鬒  如雲  窱窱歌聲宛轉之)
　(妙似牽雲曵/雪  言衣裳)
　李夫人
　　(漢武帝夫人也延年之妹妙麗善舞早卒上念之/方士少翁言能致其神乃夜張燈燭設帷帳致之)
　　(上望見如夫人貌益愁/思作詩令樂府絃歌)
紫皇宫殿重重開夫人飛入瓊瑶臺緑香繡帳何時歇
青雲無光宫水咽(至淺語/亦獨歩)翩聨桂花墜秋月孤鸞驚啼
商絃發紅壁闌珊懸佩璫歌臺小妓遥相望玉蟾滴水
雞人唱露華蘭葉參差光(又似才/太過)
　(帝悼夫人賦云秋氣憯以悽悷兮桂枝落而銷亡武/罽賔王𫉬一鸞以鏡照之鸞覩影悲鳴而舞此言)
　(帝失夫人如孤鸞耳/  小妓一作小柏)
　走馬引
　　(古今註云古走馬引樗里牧恭作也為父報怨殺/人亡匿山下有天馬夜降圍其室而鳴聞其聲以)
　　(為吏追乃奔走旦視乃天馬跡也因惕然大悟曰/豈吾所處之将危乎遂逃入沂澤援琴為此引)
我有辭鄉劍玉鋒堪裁雲襄陽走馬客意氣自生春朝
嫌劍花淨暮嫌劍光冷能持劍向人不解持照身
　(襄陽一作長安走馬客一作走馬使太白詩劍花青/蓮光出匣又胡霜拂劍光  末句一作解持照身影)
　(疑是盖言牧恭能持劍向人又能聞/馬聲自悟全身而去故曰解持照身)
　湘妃
　　(秦博士對始皇云湘君者堯二女舜妃也劉向鄭/𤣥亦以二妃為湘君九歌既有湘君又有湘夫人)
　　(韓愈云堯長女娥皇正妃故曰君/次女女英自宜降等稱曰夫人)
筠竹千年老不死長伴秦娥蓋湘水蠻娘吟弄滿寒空
九山靜緑淚花紅(拈出/自别)離鸞别鳳煙梧中巫雲蜀雨遥
相通幽愁秋氣上青楓凉夜波間吟古龍
　(禮器云如竹箭之有筠乃竹之青皮曰筠後人直以/筠為竹失之矣  九山九疑也九向九背靜緑竹色)
　(淚花紅斑竹也承西京雜記云慶安世善鼓琴為雙/鳳離鸞曲此亦  上文竹而言竹梧皆能鳴鳳棲鸞)
　(唐巫雲蜀雨髙/  巫山雲雨事)
　南園十三首
　　其一
花枝草蔓眼中開小白長紅越女腮可憐日暮嫣香落
嫁與春風不用媒
　(前軰謂此詩/末句新巧)
　　其二
宫北田塍曉氣酣黄桑飲露窣宫簾長腰健婦偷攀折
將餧吳王八繭蠶
　(吳都鄉貢八蠶之綿六月記云一歲凡八蠶出日南/國海物異名記云八蠶綿乃八蠶共作一繭今云八)
　(繭未/通)
　　其三
竹裏繰絲挑網車青蟬獨噪日光斜桃膠迊夏香琥珀
自課越傭能種瓜
　(爾雅註云蟬小而青色名􁈳音節亦名茅蜩廣本草/云桃膠鍊之主保中不饑香琥珀膠色似之  雅云)
　(琥珀生地中深者八九尺大如斛削去皮/成琥珀如斗大初時如桃膠堅凝乃成也)
　　其四
三十未有二十餘(絶句/起句)白日長飢小甲蔬橋頭長老相
哀念因遺戎韜一巻書(其用事類此/亦自得也)
　(未有一作未滿男兒三十成名古人多言三十今長/吉言三十歲猶未有但二十餘歲耳而飢困已如此)
　(長吉比以三十為説年僅二十七不滿三十豈非詩/䜟哉  杜詩自鋤稀菜甲  張良遊下邳橋上有老)
　(父使良取履後出一編書授之乃/太公兵法戎韜太公六韜書也)
　　其五
男兒何不帶吳鈎收取闗山五十州請君暫上凌烟閣
若個書生萬戸侯
　(呉鈎一作横刀/功臣於凌烟閣)　(唐太宗貞觀十七年二月圖/李廣傳萬戸侯豈作道哉)
　　其六
尋章摘句老雕蟲曉月當簾挂玉弓不見年年遼海上
文章何處哭秋風
　　其七
長卿牢落悲空舍曼倩詼諧取自容見買若耶溪水劍
明朝歸去事猿公(耿耿可念其詞/其事興託皆妙)
　(司馬相如住成都家徒四壁立劍東方朔持論好恢/諧  若耶溪在越州即歐冶鑄  之所徐浩改為五)
　(雲溪有吳越春秋云越王問范蠡手劍之術蠡曰臣/聞越  處女國人稱之願王問之於是王請女女将)
　(将見王道逢一翁自稱袁公公問女子曰聞汝善劍/願一見女曰惟翁試之於是公即挽林抄之竹似桔)
　(橰末折墮地女接取其半袁公操其本而刺/女女因舉杖撃之公飛上樹化為白猿而去)
　　其八
春水初生乳燕飛黄蜂小尾撲花歸牕含逺色通書幌
魚擁香鈎近石磯(亦自鮮麗眼前語/無苦入手自别)
　　其九
泉沙耎卧鴛鴦暖曲岸㢠廻篙舴艋遲㵼酒木蘭椒葉蓋
病容扶起種菱絲
　(耎動貌貯舴艋小舟也記木欄當作木蘭木蘭花似/蓮可以  酒也  拾遺  云漢昭帝琳池有倒生菱)
　(莖如亂絲/一花千葉)
　　其十
邊讓今朝憶蔡邕無心裁曲卧春風舍南有竹堪書字
老去溪頭作釣翁
　(邊讓諸本作壤字非後漢邊讓傳讓辯博能文邕深/敬之以讓宜處髙位薦之何進詳此必長吉感憶韓)
　(公皇甫之相知假/邊蔡以為况也)
　　其十一
長巒谷口倚嵇家白晝千峰老翠華自履藤鞋收石蜜
手牽苔絮長蒓花(豈即/尊耶)
　　其十二
松溪黑水新龍卵桂洞生硝舊馬牙誰遣虞卿裁道帔
輕綃一疋染朝霞
　(北夢𤨏言云龍生二卵一名吉了上岸與鹿交或遺/精枯槎為紫梢花又見本草  本草馬牙硝亦名英)
　(硝及芒硝作誰遣/一作為一  遺)
　　其十三
小樹開朝逕長茸濕夜烟柳花驚雪浦麥雨漲溪田古
刹疎鐘度遥嵐破月懸沙頭敲石火燒燭照漁船
　(古詩破鏡飛/上天即月也)
　
　
　
　
　
　
　
　
　
　箋註評㸃李長吉歌詩巻一
欽定四庫全書
　箋註評㸃李長吉歌詩巻二
　　　　　　　　　　　　宋　吳正子　註
　　　　　　　　　　　　　　劉辰翁　評
　金銅仙人辭漢歌(并序/)
　魏明帝青龍元年八月詔宫官牽車西取漢孝武捧
　露盤仙人欲立置前殿宫官既拆盤仙人臨載乃澘
　然淚下唐諸王孫李長吉遂作金銅仙人辭漢歌
　　(按徙銅仙事陳夀正史不載特附注魏略云明帝/景初元年徙長安銅人承露盤盤折重不可致遂)
　　(留覇城又引漢晋春秋云帝徙銅盤盤折聲聞數/十里金狄或泣因留覇城其年月與長吉所載不)
　　(合故緗素雜記駮之曰魏明青龍五年三月改為/景初是歲徙長安銅人而長吉云青龍元年八月)
　　(誤矣然子按三輔黄圖則景初所徙者始皇銷鋒/鏑所鑄之金人故黄圖歴載始皇所造之因及董)
　　(卓銷毁之事而復曰尚餘二人未毁明帝欲徙之/洛陽清明門至覇城重不可致其留覇城之説與)
　　(魏略及漢晋春秋所載皆合特二書不以為秦皇/銅人耳然觀漢晋春秋金狄之語則知非銅仙矣)
　　(仙固不可以狄言也由是言之長吉所序亦未可/非安知漢武銅仙不果徙於青龍元年耶  又按)
　　(長安記云仙盤大七圍魏文帝徙銅盤盤折聲聞/數十里今魏略等書乃言明帝是則可疑漢書建)
　　(章宫有神明臺三輔黄圖云神明臺上有承露盤/銅仙舒掌捧盤及玉盃以承雲表之露和玉屑服)
　　(之以求仙道甘泉宫通天臺上亦有銅仙承露盤/杜牧之云此篇求取情狀絶去筆墨畦徑信然盖)
　　(銅仙武帝所立今為異代所取雖以金/石無情猶不能不動而况於有情者乎)
茂陵劉郎秋風客夜聞馬嘶曉無跡畵欄桂樹懸秋香
三十六宫土花碧魏官牽車指千里東闗酸風射眸子
空將漢月出宫門憶君清淚如鈆水衰蘭送客咸陽道
天若有情天亦老擕盤獨出月荒凉渭城已逺波聲小
(此意思非長吉不能賦古今無此神妙三神凝意黯不/覺銅仙能言  竒事竒語不在言讀至  十六宫土花)
(碧銅人淚墮已信末後三句可為斷腸/後来作者無此沉著亦不忍極言其妙)
　(武帝葬茂陵亦嘗作秋風辭云馬陵前石馬也杜詩/當時侍金輿故物獨石馬註  梁隱過茂陵欲訪遺)
　(跡了無故舊碑文獨二馬在草中而已建序言八月/故及秋景  按三輔黄圖漢未央長樂  章甘泉北)
　(宫等共有三十六宫西都賦云離宫别舘三十六所/土花碧謂故宫荒凉生緑苔也  牽車向千里之道)
　(言自長安至魏都之逺人秦地東闗為函谷魏都在/東故出東闗  清淚仙  臨載淚下也  温公云石)
　(曼卿嘗對長吉天若有情天亦老之句云月如無恨/月長圓時人號為勍敵  渭水出隴西首陽經秦漢)
　(之都至潼津入於河漢地里志云渭城故咸陽波/聲小言銅仙離長安益逺聞渭水之波聲小也)
　古悠悠行
白景歸西山碧華上迢迢今古何處盡千歲隨風飄海
沙變成石魚沫吹秦橋空光逺流浪銅柱從年消
　(白景日也日落時有碧雲上騰能三齊記云始皇作/石橋欲過海觀日出處有神人  驅石下海石去不)
　(速鞭之流血今云魚沬吹秦橋葢海沙既大将成石矣/海水當涸為桑田魚其暴腮煦沬乎  銅柱一作銅)
　(桂恐非東方朔神異經云崑崙有銅柱其髙入天/名為天柱此葢言日月消磨雖天柱亦當消也)
　黄頭郎
　　(漢書鄧通傳云通以濯船為黄頭郎註云濯船行/船也土勝水其色黄故刺船之郎皆著黄帽因號)
　　(曰黄/頭郎)
黄頭郎撈攏去不歸南浦芙蓉影愁紅獨自垂水弄湘
娥珮竹啼山露月玉琴調青門石雲濕黄葛沙上蘼蕪
花秋風已先發好持掃羅薦香出鴛鴦熱(不當深而深/眼前物曉不)
(得苦/思)
　(楚詞九歌子交手兮東行送美人兮南浦九長安東/門曰青門疑曲名樂府有黄葛篇  楚詞  歌秋蘭)
　(兮蘼蕪羅生兮堂下釋云芎藭葉也苗四五月間生/七八月間生白花本草一名薇蕪  好持一作好待)
　(西漢武内傳云帝七月七掃除宫掖以紫羅薦地待/  王母至  鴛鴦一作鴛籠  此篇大意疑黄頭郎)
　(者耽樂忘歸家人/有曠别之思耳)
　馬詩二十三首
　　其一
龍脊貼連錢銀蹄白踏烟無人織錦韂誰為鑄金鞭(無/一)
(首不好且/無俗料)
　(杜詩渥洼騏驥兒尤異是龍脊爾雅云青驪驎驒釋/云色斑駁隱𥻘今之連錢驄也  漢天馬歌足銀砧)
　(兮破層氷曰韂音贍錦韂障泥也晋王濟有馬臨水/不肯渡濟  此惜錦障泥耳解之乃渡  陳沈炯少)
　(年行云陳王装腦/勒晋后鑄金鞭)
　　其二
臘月草根甜天街雪似鹽未知口硬軟先擬蒺藜衘(賦/馬)
(多矣此獨取必/不經人道者)
　(世説云謝胡兒詠雪/云撒鹽空中差可擬)
　　其三
忽憶周天子驅車上玉山鳴騶辭鳳苑赤驥最承恩
　(周天子穆王也天山海經云玉山王母所居多玉石/  穆天子傳云  子之駿有八一赤驥二盗驪三白)
　(義四踰輪五山子六/渠黄七驊騮八騄耳)
　　其四
此馬非凡馬房星本是星向前敲瘦骨猶自帶銅聲(竒/)
　(下星當作精爾雅天駟房也註云龍為天馬故房/四星謂之天駟  杜詩胡馬大宛名鋒稜瘦骨成)
　　其五
大漠山如雪燕山月似鈎何當金絡腦快走踏清秋(來/得)
(便是賦意/結束亦俊)
　(鮑昭詩驄/馬金絡頭)
　　其六
饑卧骨查牙麤毛刺破花鬛焦朱色落髮斷鋸長麻
　(山海經云犬戎國/有文馬縞身朱鬛)
　　其七
西母酒將闌東王飯已乾君王若燕去誰為拽車轅(亦/有)
(風/致)
　(言瑶池宴罷也東/方木公曰東王父)
　　其八
赤兎無人用當須吕布騎吾聞果下馬羈策任蠻兒(有/風)
(刺亦自/峭異)
　(吕布有駿馬名赤兎能飛城越塹時人語曰人中有/吕布馬中有赤兎  魏志云濊國出果下馬漢時獻)
　(之可乗於/果樹下行)
　　其九
飂叔去怱怱如今不豢龍夜來霜壓棧駿骨折西風(别/引)
(龍事慷慨/怨直是怨)
　(左傳云昔有飂叔安裔子曰董父實甚好龍能求其/耆欲飲食之龍多歸焉乃擾畜之以服事舜舜賜姓)
　(曰董氏曰豢龍飂國名叔安其君/名也今長吉去安字而曰飂叔)
　　其十
催榜渡烏江神騅泣向風君王今解劍何處逐英雄(悲/甚)
(此語不可復/讀元不苦澁)
　(榜音謗船棹也楚詞九章齊吳榜而撃汰此項羽渡/烏江亭長艤船待羽曰吾知公長者吾騎  馬五歲)
　(所當無敵一日千里吾不/忍殺以賜公羽馬名騅)
　　其十一
内馬賜宫人銀韉刺騏驎午時鹽坂上蹭蹬溘風塵(午/時)
(下得苦猶簡兮日中也/  字字警午時著汗故)
　(太白詩銀鞍照白馬行戰國楚䇿云汗明白驥之齒/至矣服鹽車而上太  外阪遷延負棘而不能上)
　(蹭蹬失/路也)
　　其十二
批竹初攢耳桃花未上身他時須攪陣牽去借將軍(語/意)
(皆到有/風致)
　(相馬經云耳如削竹/筒杜詩竹批雙耳峻)
　　其十三
寳玦誰家子長聞俠骨香堆金買駿骨將送楚襄王(俗/語)
(一雙獃夢/竒怪説)
　(玦佩如環而缺古者逐臣則賜以玦取决去之義郭/太白樂府縱死俠骨香不慙世上英  戰國策云)
　(隗謂燕昭王曰古人有以千金求千里馬者㳙人請/求之三月得千里馬馬已死買其骨五百金以報君)
　(君怒曰所求生馬安事死馬而捐五百金涓人曰死/馬且買之况生馬乎馬今至矣於是得千里馬三今)
　(云楚襄/王誤)
　　其十四
香襆赭羅新盤龍蹙鐙鱗㢠廻㸔南陌上誰道不逢春(正/言)
(似反無限凄怨/怨乃不及此)
　　其十五
不從桓公獵何能伏虎威一朝溝隴出㸔取拂雲飛(却/是)
(痛/快)
　(管子桓公乗馬虎望之而伏仲曰意君乗駮馬而洀/洹迎日而馳乎公曰然仲曰此駮象也駮食虎豹故)
　(虎疑焉洀/洹音盤桓)
　　其十六
唐劍斬隋公拳毛屬太宗莫嫌金甲重且去捉颴風(語/不)
(碌遫甚言其/遇是諸孫語)
　(唐太宗伐劉黑闥有駿馬名拳毛獅子/驄杜詩昔日太宗拳毛騧  颴一作飈)
　　其十七
白鐡剉青禾碪間落細莎(亦非/俗料)世人憐小頸金埓畏長
牙(有風/刺)
　(相馬經云大頭小頸為一臝爾雅云小領盗驪釋云/領頸也  晋王濟買洛地為馬埒編錢滿之時謂金)
　(溝/)
　　其十八
伯樂向前㸔旋毛在腹間(有𤣥/思)祗今掊白草何日驀青
山(可/念)
　(爾雅註云旋毛在腹下者千里馬相/馬經云當腹間有旋名曰乗鐙旋)
　　其十九
蕭寺䭾經馬元從竺國來空知有善相不解走章臺(無/要)
(𦂳有意態可又/怪  俊劣  喜)
　　其二十
重圍如燕尾寳劍似魚腸欲求千里脚先采眼中光
　(吳越春秋云歐冶作劍五枚其四曰魚腸專/諸以刺吳王僚  相馬經云馬眼欲紫艶光)
　　其二十一
暫繫騰黄馬仙人上綵樓須鞭玉勒吏何事謫髙州
　(山海經云騰黄神黄也一曰乗黄飛黄或作古黄翠/黄状如狐背有兩角乗之夀千歲  南越志髙州出)
　(􁘂馬牛尾而/首有一角)
　　其二十二
汗血到王家隨鸞撼玉珂少君騎海上人見是青騾(超/)
　(漢書武帝伐大宛獲汗血馬註天馬汗血從前肩膊/出號一日千里  神仙别傳云李少君死後有人見)
　(之在河東蒲坂乗青騾帝/聞之發棺皆無所有矣)
　　其二十三
武帝愛神仙燒金得紫烟廐中皆肉馬不解上青天(妙/)
(此是郭景純漢/武非仙才意)
　(此言漢武求仙燒金但得紫烟而已/藥不成也徒有凡馬豈能上天乎)
　申胡子觱篥歌(并序/)
　申胡子朔客之蒼頭也朔客李氏本亦世家子得祀
　江夏王廟當年踐履失序送奉官北郡自稱學長調
　短調久未知名今年四月吾與對舍於長安崇義里
　遂將衣質酒命予合飲氣熟杯闌因謂吾曰李長吉
　爾徒能長調不能作五字歌詩真强㢠廻筆端與陶謝
　詩勢相遠幾里吾對後請撰申胡子觱篥歌以五字
　斷句歌成左右人合噪相唱朔客(以下原/本殘缺)
(名斷腸之類以其念子視此/懸磴之草如斷腸然苦甚)
　(此篇乃老夫不堪採玉之勞受役於上而不得免故/辭多怨苦  碧玉也禮記云大夫佩水蒼玉  釋名)
　(云皇后首餙上有垂珠歩則揺之炙轂子云歩歩而/摇故曰歩揺此言採玉之難如此及得玉不過琢為)
　(歩揺為好色之具藍忍飢寒而採玉龍亦為愁况於/人乎  漢郡國志  田出美玉註云三秦記曰藍田)
　(有川三十里其水北流出玉之無清白言入水取玉/水為昏濁也  □當作榛榛  子如栗言飢食此)
　(華陽風俗記杜鵑聲哀切口常流血今淚亦如之孩/村寒白屋採玉之家也念嬌嬰謂役於採玉雖有)
　(提之泣亦徒念之而已見石臺古/磑之草使人腸斷如腸之懸也)
　傷心行
　　(樂府有/傷歌行)
咽咽學楚吟病骨傷幽素秋姿白髮生木葉啼風雨燈
青蘭膏歇落照飛蛾舞古壁生凝塵覉魂夢中語(略盡/旅况)
　(鍾儀執於晋而奏楚音荘舄仕於楚而/為越吟楚詞云蘭膏明燭華燈錯些)
　湖中曲
長眉越沙採蘭若桂葉水葓春漠漠橫船醉眠白晝間
渡口梅風歌扇薄(好/)燕釵玉股照青渠越王嬌郎小字
書蜀紙封巾報雲鬢晚漏壺中水淋盡(起一句盡寄書/催晚語自清鍊)
　(此言修眉嬋娟越沙渚採芳草龍葓一作葒爾雅曰/紅蘢古其大曰蘬毛詩隰有㳺  即葒草陸機云一)
　(名馬蓼生水邊髙丈餘/以扇自障而歌曰歌扇)　(庾信詩緑珠歌扇薄婦人/玉股一作玉服郎一作娘)
　(壺中一/作銅壺)
　黄家洞
　　(西原蠻居容廣之南有黄氏居黄橙洞其地西接/南詔至徳初首領黄乾曜等與朱蘭洞蠻皆叛自)
　　(是猖獗邕容二州最被其害長慶三年陷欽州㓂/安南四年陷陸州韓退之有黄家賊事宜状柳文)
　　(亦/有)
雀歩蹙沙聲促促四尺角弓青石鏃黑幡三㸃銅鼓鳴
髙作猿啼揺箭箙綵巾纒踍幅半斜溪頭簇隊映葛花
山潭晚霧吟白鼉竹蛇飛蠧射金沙閒驅竹馬緩歸家
官軍自殺容州槎
　(蹙沙沙上竹也旙後漢書挹婁國弓長四尺如弩以/青石為鏃  黑  三㸃必軍中旗號  廣州記云狸)
　(獠鑄銅為鼔以髙大為貴面濶丈餘初成垂之於庭/尅辰置酒招置同類來者盈門豪富子女以金銀為)
　(釵執以扣鼓留遺主人馬援於交趾嘗得駱越銅鼔/  箙受矢之器也以皮為之  踍脛骨也合作骹蠻)
　(人以綵布纒之官青竹蛇俗言最毒徒自殺容州槎/詳此句蠻為害  軍戰不能得真蠻  執百姓以殺)
　(之故云意言自殺容管/之民槎或蠻稱民之辭)
　屏風曲
　　(釋名云屏/風障風也)
蝶棲石竹銀交闗水凝緑鴨瑠璃錢團廻六曲抱膏蘭
將鬟鏡上擲金蟬沉香火暖茱萸烟酒觥綰帶新承懽
月風吹露屏外寒城上烏啼楚女眠(好/)
　(蝶棲石竹屏之刻餙也宋韋朗作銀塗漆屏風三輔/黄圖云董偃設紫瑠琉屏風  團廻六曲此梳頭屏)
　(風也晋東宫舊事云太子納妃有梳頭屏風二合四/疉膏蘭乃蘭漬油以沭髪  金蟬鬢也古今注云魏)
　(文帝宫人製為蟬鬢挈之縹緲如蟬翼陽王建宫詞/院院燒燈如白晝沉香火裡坐吹笙酉  雜爼云椒)
　(氣好下茱萸氣好上沉烟直上故以喻茱萸耳耶今/俗昏禮合卺以綵帶繫杯足酒觥綰帶豈此類)
　南山田中行
秋野明秋風白塘水漻漻蟲嘖嘖雲根苔蘚山上石冷
紅泣露嬌啼色荒畦九月稻义牙蟄螢低飛隴徑斜(每/造)
(語不覺/其苦)石脉水流泉滴沙鬼燈如漆㸃松花(翻漆燈/又别)
　(張籍樂府暗蟲嘖嘖泣我旁云説文云兵死之血為/鬼火淮南子云久血為燐註  精在地久為燐遥望)
　(烱烱然火也鬼燈如/漆古墓亦有漆燈)
　貴主征行樂
　　(此篇詠貴主出征而儀/衞将吏衣服器甲種種)
奚騎黄銅連鎻甲羅旗香幹金畫葉中軍留醉河陽城
嬌嘶紫燕踏花行春營騎将如紅玉走馬捎鞭上空緑
女垣素月角咿咿牙帳未開分錦衣(李意至此習氣盡/見此人間常事猥)
(態何以/能言)
　(説文云奚東北夷名又虜複姓後魏書有達奚薄奚/統奚吐奚四氏周禮奚亦奴婢稱杜詩雨抛金鎻甲)
　(如西京雜記云良馬名紫燕選詩紫燕光陸離垣色/  紅玉少壮之貌  輕騎飛騰如上青霄  女  城)
　(上女墻旌兵書云牙旗者/将軍之  立必以剛日)
　酒罷張大徹索贈詩時張初效潞幕
長鬛張郎三十八天遣裁詩花作骨徃還誰是龍頭人
公主遣秉魚須笏水行青草上白衫匣中章奏宻如蠶
金門石閣知卿有豸角雞香早晚含隴西長吉摧頽客
酒闌感覺中區窄葛衣斷碎趙城秋吟詩一夜東方白
　(韓愈有張徹墓誌八或作一大者徹之第行左傳有/長鬛謂須也  魏志華歆邴原管寧三人相善時號)
　(為一龍原為龍頭寧為腹歆為尾陸禮記玉藻云大/夫笏以魚須文竹鄭註云文餙也  氏音義曰以魚)
　(須餙文竹之邊須音班司馬相如賦靡魚須之橈旃/此以魚鬚為旃却不音班長吉知此為須而以笏之)
　(須為鬚音則失之矣/青苔色欲上人衣來)　(水行一作太行王維詩坐㸔/漢有金馬門又三輔黄圖云)
　(石渠閣在未央宫藏書所獸胡廣漢官儀云御史法/冠一名柱後一名獬豸豸  名觸邪佞  應劭漢官)
　(儀云尚書含雞舌香奏事如香可含而豸角連言似/是語疵然古書多有此類  大夫不得造車馬車可)
　(造馬不可造/不可以辭泥)
　羅浮山人與葛篇
　　(羅浮山記云羅山浮山二山合體髙三千丈七十/石室七十二長谿南越志云本只羅山因海上有)
　　(山浮來相合故曰羅浮郡國志云博山浮海而來/博著於羅又名博羅或曰博羅即羅浮以其廣博)
　　(故曰博羅父山/人一作山)
依依宜織江雨空(妙意殆/不可繼)雨中六月蘭臺風博羅老仙
時出洞千歲石牀啼鬼工蛇毒濃凝洞堂濕江魚不食
衘沙立欲剪箱中一尺天吳娥莫道呉刀澁(賀雖苦語/情固不淺)
(又極明快/  體嫩)
　(宋玉風賦云楚襄王逰於蘭臺之宫濃仙山石室多/有石牀啼鬼工言非人力也  蛇毒  凝一作蛇毒)
　(濃吁皆通是一尺天言剪葛也叶與葛篇名箱中一/作相中非  言剪取篋中之葛瑩潔如天之色耳)
　(容齋續筆云長吉此二句正老杜焉得并州快剪/刀剪取吳松半江水之句長吉非蹈襲疑偶同耳)
　仁和里雜叙皇甫湜(湜新尉/陸渾)
大人乞馬癯乃寒宗人貸宅荒厥垣横庭䑕逕空土澁
出籬大棗垂朱殘安定美人截黃綬脱落纓裾暝朝酒
還家白筆未上頭使我清聲落人後枉辱稱知犯君眼
排引纔陞强絙斷洛風送馬入長闗闔扇未開逢猰犬
那知堅都相草草客枕幽單㸔春老歸來骨薄面無膏
疫氣衝頭鬢莖少欲彫小説干天官宗孫不調為誰憐
明朝下元復西道崆峒叙别長如天
　(首二句必叙湜事不可知然馬瘦垣荒下又言横庭/鼠徑則可謂貧矣  傅𤣥棗賦離離朱實  湜安定)
　(人唐少府官黄綬即今之縣尉湜新尉陸渾故言之/  魏略云魏帝嘗大㑹殿中御史簮白筆側階而上)
　(帝問左右何官辛毗曰此御史舊時簮筆以奏不法/今直備官耳古今註云白筆古珥之遺象腰帶劍首)
　(珥筆所以示君子文武之備宋稱知謂皇甫每稱譽/之絚音庚又去聲長索也    玉云猛犬狺狺而迎)
　(吠兮闗梁閉而不通長吉為皇甫諸公推挽又為他/人沮毁故有逢犬之語小傳云中人亦多排擯毁斥)
　(可見矣縉劇談録云李賀善為歌詩韓愈深所知重/每延譽  紳間由此聲華籍甚時元稹年年以明經)
　(擢第亦工篇什嘗結交賀日執贄造門賀覧刺不容/遽令僕者謂曰明經及第何事來㸔李賀稹無復致)
　(情慙憤而退其後稹制策登科日當要路及為禮部/因議賀父名晋肅不合應進士舉賀亦以輕薄為時)
　(軰所排遂致坎坷故此篇多不得志語言堅一作竪/皆未詳  疫一作瘡  彫小説猶楊雄  彫蟲篆刻)
　(也謂作賦應舉汝宗孫自言也崆崆峒有/三處臨洮安定  州此安定之  峒也)
　宫娃歌
　　(述異記云吳王夫差作館娃宫此/篇大抵述宫女怨曠欲去之意)
蠟光髙懸照紗空花房夜擣紅守宫象口吹香毾㲪暖
七星挂城聞漏板寒入罘罳殿影昏彩鸞簾額著霜㾗
啼蛄弔月鈎欄下屈膝銅鋪鏁阿甄(兩語極/是憔悴)夢入家門
上沙渚天河落處長洲路願君光明如太陽放妾騎驢
撇波去(意到語盡無復餘怨矣難哀怨竭/盡  麗語猶可及深情  自道也)
　(漢東方朔傳註守宫蟲名術家云以器養之食以丹/砂滿七斤𢷬治萬杵㸃女子身永不滅若有房室之)
　(事則滅矣故曰守宫之象口香器也毾㲪説文云毛/席釋名云毾㲪者施  大牀前小榻上登以上牀)
　(七星北斗也刻漢書未央宫東闕罘罳註云連闕曲/閣也以覆重  垣墉之處其形罘罳然一曰屏也或)
　(曰以木為門扉而刻為方目如羅網之状今人謂之/隔亮也  蛄螻蛄也一名仙蛄石鼠爾雅􁈲天螻)
　(古今註云漢顧成廟設扶老鈎欄王逸註云縱曰欄/横曰楯楯間子曰櫺欄楯殿上臨邊之餙今鈎欄是)
　(也門前註金鋪銀鋪皆門上餙此銅鋪亦然後惱公/詩  鋪綴白銅是也  魏文帝甄后失寵幽閉賜死)
　(但用此事甄合音真波長洲吳苑/名  撇撃也文選撇  而濟水)
　堂堂
　　(唐樂志云玉樹後庭花堂堂皆陳後主作樂苑云/堂角調曲曲唐髙宗調露中太子既廢李嗣真私)
　　(謂人曰禍猶未已人主不親庶務事皆决於中宫/宗室雖衆俱在散位其勢不敵恐諸蕃翰為中宫)
　　(所蹂踐矣隋以來樂府有堂堂曲再言堂者是唐/再受命矣近者閭里又有側堂堂撓堂堂之謡側)
　　(者不正之辭撓者不安之稱将見患難之作不久/矣後皆如其言按此曲在唐為法曲故白居易詩)
　　(云法曲法曲歌堂堂劉次荘樂府辭云古歌㪚缺/至唐以來能合於管絃者八曲明君陽叛驍壺春)
　　(歌秋歌白雪堂/堂春江花月夜)
堂堂復堂堂紅脱梅灰香十年粉蠧生畫梁饑蟲不食
推碎黄蕙花已老桃葉長禁院懸簾隔御光華清源中
礜石湯徘徊白鳳隨君王(好不知䰟情幽入何許得此/令人愁  堂堂復堂堂者髙)
(明之怨也然語意險澁非久幽/獨困得之無聊未足以知此)
　(紅脱梅灰香一作紅熟海梅香之推碎黄一作堆下/華清宫有温泉礜石湯言温泉  熱如有礜石在)
　(本草云礜石大熱博物志云鶴取礜石伏卵取其暖/也述征記云洛水底有礜石故上不氷謂之温洛)
　(曹唐遊仙詩不知今夜遊/何處侍從皆騎白鳳皇)
　勉愛行二首送小季之廬山
　　(勉愛乃勉旃自愛之義/小季恐為長吉之弟也)
洛郊無爼豆弊廐慚老馬小鴈過鑪峰影落楚水下長
船倚雲泊石鏡秋凉夜豈解有鄉情弄月聊嗚啞(只是/一鴈)
　(大曰鴻小曰鴈喻小季也鑪峰香罏峯今屬潯陽光/南康志廬山有石鏡峯在金輪峰側隱見不常其)
　(可鑒太白廬山詩/云石鏡清我心)
　　其二
别柳當馬頭官槐如兎目欲將千里别持我易斗粟(非/深)
(愛不能道此兄弟情/  此語甚悲别其弟)南雲北雲空脉斷靈臺經絡懸春
綫青軒樹轉月滿牀下國饑兒夢中見(苦/哉)維爾之昆二
十餘年來持鏡頗有鬚辭家三載今如此索米王門一
事無荒溝古水光如刀庭南拱柳生蠐螬江干幼客真
可念郊原晚吹悲號號(語自不同/讀亦心嘔)
　(長安官街夹道植槐栁故曰官槐續博物志槐葉之/生入春季五日而兎目十日而鼠耳更旬而始規三)
　(旬而葉成昆經絡懸春綫似言别恨縈心耳如此等/句亦新    兄也此長吉自謂而與其季言之  東)
　(方朔傳無令但索長安米註云索盡也濕爾雅云蠐/螬有六名在木中者名蝤蠐化書云燥  相育不母)
　(而生/蝤蠐)
　致酒行
　　(樂府有當/致酒行)
零落棲遲一杯酒(好/)主人奉觴客長夀主父西遊困不歸
(此語謂答無四/句好流動  涯)家人折斷門前柳吾聞馬周昔作新豐
客天荒地老無人識空將牋上兩行書直犯龍顔請恩
澤我有迷魂招不得(又入/夢境)雄雞一聲天下白少年心事
當拏雲誰念幽寒坐嗚呃(起得浩蕩感激言外不可知/真不得不遷之酒者末轉慷)
(慨令人/起舞)
　(漢主父偃西入闗見衞将軍将軍數言於上上不省/資用乏留久諸侯多厭之  唐馬周傳周為浚儀令)
　(崔賢所辱感激而西舍新豐逆旅主人不顧至長安/舍中郎将常何家貞觀五年詔百官言得失何武人)
　(周乃為條二十餘事皆切務太宗怪問何何曰此家/客馬周教臣言之帝即召周間未至遣使者四軰促)
　(遣及謁見與語大/悦遂拜監察御史)
　長歌續短歌
　　(古樂府有長歌行大意欲崇事業無貽後時之歎/短歌行魏武帝作大意言人壽難長思及時為樂)
　　(晋傅𤣥艷歌云咄來長歌續短歌則/言歌有長短耳今長吉題義本此)
長歌破衣襟短歌斷白髪秦王不可見旦夕成内熱渴
飲壺中酒饑㧞隴頭粟凄凉四月闌千里一時緑(好/)夜峰
何離離明月落石底徘徊沿石尋照出髙峰外不得與
之逰歌成鬢先改(非世間人世間語之起六句皆有古/意春去之感歳月  悲皆極言秦王)
(不可見之恨題曰長歌/續短歌復以歌意終之)
　(荘子云我其内熱與托此篇大意思得君行志始以/秦王不可見為恨終  興於明月而亦不得遊憂何)
　(如/哉)
　公莫舞歌(并序/)
　公莫舞歌者詠項伯翼蔽劉沛公也㑹中壯士灼灼
　於人故無復書且南北樂府率有歌引賀陋諸家今
　重作公莫舞歌云
　　(按晋樂志云公莫舞今之巾舞也相傳云項荘舞/劍項伯以袖隔之使不得害髙祖且語項莊云公)
　　(莫古人相呼曰公言公莫害漢王/也今之用巾葢象項伯衣袖焉)
方花古礎排九楹刺豹淋血盛銀甖華筵古吹無桐竹
長刀直立割鳴筝橫眉麤錦生紅緯日炙錦嫣王未醉
(日炙錦嫣王未醉從/容模倣有情最妙)腰下三㸔寳玦光項荘掉箾攔前
起材官小臣公莫舞座上真人赤龍子芒碭雲瑞抱天
㢠廻咸陽王氣清如水鐵樞鐵楗重束闗大旗五丈撞雙
鐶漢王今日頒秦印絶臏刳腸臣不論(不必有其事幽/與鬼謀  才子)
(賦古但如目前至三㸔寳玦始喻本末自不待言/抱天語竒俊俯仰甚稱事情復作項伯口語尤壯)
　(礎柱磉也楹柱也如刺豹軍中屠虎豹也户筵中無/絲管惟有刀刃聲  箏鳴  爾雅云楣門  上横梁)
　(釋名云近前各兩若面之有眉麤錦紅幃楣之餙耳/  項羽紀云范増數項王舉所佩玉玦以示之者三)
　(項王黙然不應舞説文云以竿撃人曰箾音朔左傳/舞象箾南籥乃  者所執之籥今言劍而云掉箾恐)
　(長吉未必錯誤如此漢貨殖傳云質氏以酒削鼎食/師古註云削音鞘刀劍室恐箾止為削言㧞劍掉削)
　(而起也晋樂志獨漉篇云刀鳴削中倚牀無施如此帝/則師古之音是此箾當為削  漢有材官騎士  髙)
　(母劉媪嘗息大澤夢與神遇太公徃視見蛟龍於上/已而有身遂産髙帝  帝嘗隱於芒碭山上常有雲)
　(氣五史記始皇紀云作前殿阿房上可坐萬人下可/建  丈旗此言髙帝破闗入咸陽  臏膝骨也言殺)
　(身不悔/之意)
　昌谷北園新笋四首
　　其一
籜落長竿削玉開君㸔母笋是龍材更容一夜抽千尺
别却池園數寸泥(髙/甚)
　　其二
斫取青光冩楚辭膩香春粉黑離離無情有恨何人見
露壓烟啼千萬枝(好語如昌谷新笋/冩得  此渺茫)
　　其三
家泉石眼兩三莖曉㸔隂根紫陌生今年水曲春沙上
笛管新篁拔玉青
　　其四
古竹老梢惹碧雲茂陵歸卧歎清貧風吹千畝迎雨嘯
鳥重一枝入酒樽(却不/為佳)
　(相如病免居茂陵千貨殖傳/云渭川千畝竹與  戶侯等)
　惱公
　　(未詳題義太白與叚七娘詩云一面紅粧/腦殺人恐止此義此終篇亦言婦人耳)
宋玉愁空斷嬌嬈粉自紅歌聲春草露門掩杏花叢注
口櫻桃小添眉桂葉濃曉奩粧秀靨夜帳减香筒鈿鏡
飛孤鵲江圖畫水葓陂陀梳碧鳳腰裊帶金蟲杜若含
清露河蒲聚紫茸月分蛾黛破花合黶朱融髮重疑盤
霧腰輕乍倚風宻書題荳䓻隱語笑芙蓉莫鎻茱萸匣
休開翡翠籠弄珠驚漢燕燒蜜引胡蜂醉纈抛紅網單
羅挂綠䝉數錢教姹女(情態/别)買藥問巴賨勻臉安斜鴈
移燈想夢熊腸攅非束竹弦急是張弓晚樹迷新蝶殘
蜺憶斷虹古時填渤澥今日鑿崆峒繡沓褰長幔羅裙
結短封心揺如舞鶴骨出似飛龍(怪/怪)井檻淋清漆門鋪
綴白銅隈花開兎徑向壁印狐蹤玳瑁釘簾薄琉璃叠
扇烘象牀緣素柏瑶席巻香蔥細管吟朝幌芳醪落夜
楓宜男生楚巷梔子發金墉龜甲開屏澁鵝毛澡墨濃
黄庭留衞瓘緑樹養韓馮雞唱星懸柳鵶啼露滴桐黄
娥初出座寵妹始相從蠟淚垂蘭燼秋蕪掃綺櫳吹笙
翻舊引沽酒待新豐短佩愁填粟長弦怨削菘曲池眠
乳鴨小閣睡娃僮褥縫篸雙綫鈎縚辮五總蜀烟飛重
錦峽雨濺輕容拂鏡羞温嶠薰衣避賈充魚生玉藕下
人在石蓮中含水彎娥翠登樓潠馬􁍅使君居曲陌園
令住臨卭桂火流蘓暖金爐細炷通春遲王子態鶯囀
謝娘慵(情景/入㣲)玉漏三星曙銅街五馬逢犀珠防膽怯銀
液鎮心忪跳脱㸔年命琵琶道吉凶王時應七夕夫位
在三宫無力塗雲母多方帶藥翁符因青鳥送囊用綘
紗縫漢苑尋官柳河橋閡禁鍾(亦是/妙意)月明中婦覺應笑
畫堂空(何者不/可言)
　(宋玉九辯云余萎約而悲愁曰樂府有董妖嬈曲杜/詩佳人屢出董妖嬈  金花  鈿  水葒見湖中曲)
　(注珠陂陀漢書陂音坡新炙轂子云髙髻名鳳髻上/加  翠翹  謝靈運詩  蒲含紫茸  趙飛燕身輕)
　(欲随風輕舉不酉陽雜爼云荳䓻冬夏不凋寄書題/此言此心之  移耳  梁呉均秦女巻衣曲云玉檢)
　(茱萸匣西京雜記云武帝宫人皆佩茱萸婦人以揷/髻間為美  翡翠似翠鳥而赤  南都賦云遊女弄)
　(珠於漢臯酉陽雜爼云蓐泥為巢聲多而小者為漢/燕  世傳燒蜜引蜂葢物類相感博物志以木為器)
　(開小孔以蜜塗之宿昔有蜂飛出即将伴來作蜜薄/庾信以醉眼為纈眼醉眼空花如紅網也  羅輕)
　(色如緑草䝉䝉巴漢桓帝時童謡云河間姹女工數/錢  風俗通云  有賨人剽勇髙祖募之以定三秦)
　(又説文云南蠻賦名/彈筝也或靨花之屬)　(古詩刻成箏柱鴈相挨此疑/説文胘肚也一作絃者非)
　(虹蜺隂陽交㑹之氣也雄曰虹謂明盛者雌曰蜺謂/暗微者  填渤澥鑿崆峒皆事之不可就者精衞填)
　(海愚公移山徒自苦耳上古樂府楊叛兒歌云綉沓/織成帶此沓疑為帷帳  覆故云帳幔  古樂府獨)
　(曲歌云自從别郎後卧宿頭不舉飛龍落藥店骨出/則為汝  井檻淋清漆漆井欄也  門鋪見宫娃歌)
　(註為佛經大象不遊於兎徑也漢武故事云帝以白/珠  簾玳瑁押之  琉璃屏  西京雜記云趙飛燕)
　(有雲母及琉璃屏烘暖也漢麗姢作琉璃帳亦取其/暖  象牀象牙餙牀也梁魚𢎞有牀一張皆蹙柏四)
　(囘周匝無異/巷疑為永巷)　(瑶美玉也色如青蔥故宜男萱草也/輿地志云金墉洛陽  城西北角魏)
　(明帝築北史魏孝武立金墉宫甲郭子横洞冥記云/漢武起神明臺上以雜玉為龜  屏風  温飛卿云)
　(鵝毛襞素鳥跡裁書則鵝毛必帛書故曰澡墨韓衞/瓘晋臣黄庭未詳  韓馮亦作韓憑鳥名謂之  朋)
　(鳥雌雄雙飛見嶺表録異搜神記云宋大夫韓馮取/妻而美康王奪之馮自殺妻與宋王登臺上亦自投)
　(下而死王使埋之與馮墓相望不令合葬宿昔有交/梓木生塚上旬日合抱屈體相就根交於下號相思)
　(樹樹有鳥棲如鴛鴦朝夕悲鳴人謂此即韓朋鳥乃/韓夫妻之神也  戰國策韓公族有韓馮恐非此)
　(黄娥寵妹但泛言美人未必有所指鄉櫳牕櫺也徙/三輔舊事云漢太上皇不樂闗中思  里髙祖乃)
　(豐沛屠兒沽酒煑餅為新豐市西京雜記載同成短/佩愁填粟長絃怨削菘二句未詳但玉亦有琢  粟)
　(者註篸針綴物也詩素絲五總總絲數也擇左傳重/錦  云錦之精熟者  世説云温嶠姑託  婿嶠曰)
　(佳婿難得如嶠者何如姑曰何敢望如汝嶠歸遂納/玉鏡臺取姑女  晋韓夀與賈充女私時西域貢竒)
　(香一著人經月不脱武帝以賜充充女盗以予夀充/僚屬聞其芬馥稱於充充知女與夀私也  含水彎)
　(娥翠娥當作蛾趙舊説邯鄲女子姓秦名羅敷為邑/人王仁妻仁為  王家令羅敷出採桑陌上趙王登)
　(臺見而悦之欲奪焉羅敷善彈筝作陌上桑以自明/不從其詞曰秦氏有好女自名為羅敷羅敷善蠶桑)
　(採桑城南隅使君從南來五馬立踟蹰使君謝羅敷/寧可共載否羅敷前致詞使君一何愚使君自有婦)
　(羅敷自有夫文司馬相如成都人徃臨卭以琴挑卓/王孫女文君  君夜奔相如後相如拜為孝文園令)
　(錯流蘓帳香毬倦逰録云流蘓盤線綉繪之毬五色/  為之同心而下垂  詩綢繆束薪三星在天今夕)
　(何夕見此良人犀五馬逢疑即羅敷詞云五馬立踟/蹰之意  本草  角一株有重七八斤解毒安五臟)
　(水銀銀屑皆安神鎮心輕盧氏雜記云唐文宗博覽/一日問羣臣曰古詩云  衫襯跳脱是何物宰臣未)
　(對上曰即今之腕釧真誥云安妃有斷金跳脱僉㸔/年命雖未詳本事然意即今之談命者  朝野  載)
　(云唐崇仁坊有來婆能琵琶卜又有何婆能之盖女/巫也  夫位在三宫未詳疑日者之説  劉向列仙)
　(傳云吳真君遇大風書符置屋上青鳥􁊕去風即止/又青鳥亦西王母使者  續齊諧記云費長房謂桓)
　(景曰汝南郡九月九日有天災急令家人縫綘囊盛/茱萸繫臂上登髙山  漢苑中有人栁日三眠三起)
　(閡音礙義同有三輔黄圖/云太子宫中  甲觀畫堂)
　感諷五首
　其一
合浦無明珠龍洲無木奴足知造化力不給使君須越
婦未織作吳蠶始蠕蠕縣官騎馬來獰色虬紫鬚懐中
一方板板上數行書不因使君怒焉得詣爾廬越婦拜
縣官桑芽今尚小㑹待春日晏絲車方擲掉越婦通言
語小姑具黄粱縣官踏飱去簿吏復登堂(此亦非經/人道語)
　(漢孟嘗傳云嘗為合浦太守前政貪殘珠悉去孟嘗/到珠復還  吳志李衡臨終嘗勑其子曰龍陽洲千)
　(頭木奴歲収絹千疋食蠕蠕/方動貌也  踏飱飽  也)
　　其二
竒俊無少年日車何躃躃我待紆雙綬遺我星星髮都
門賈生墓青蠅久斷絶寒食垂楊天憤景長肅殺皇漢
十二帝唯帝稱睿哲一夕信竪兒文明永淪歇(以介子/喻賈生)
(怨徹今古末吊/文帝猶自藹然)
　(無少年謂竒俊之人不常少也漢躃躃足蹇貌夕青/蠅謂東陽綘灌之譛  睿哲言  文帝也  一  信)
　(竪兒一作反信竪兒言謂不聽賈生/之謀文明之治淪歇也此賀自喻耳)
　　其三
南山何其悲鬼雨灑空草長安夜半秋風前幾人老(讀/之)
(浩/然)低迷黄昏徑裊裊青櫟道月午樹立影一山唯白曉
漆炬迎新人幽壙螢擾擾(不犯俗塵人情鬼語殆不/自覺結句十字可笑可傷)
　(太白詩狌狌啼/烟兮鬼嘯雨)
　　其四
星盡四方髙萬物知天曙已生須已養荷擔出門去君
平久不返康伯遁國路曉思何譊譊闤闠千人語(托之/君平)
(康伯而舉世可見安能免此其妙/在言外末語不收拾之収拾更佳)
　(君平嚴君平也道漢韓康字伯休桓帝聘之康不得/已行至亭舍因  遁舊本作循非晋有韓伯字康伯)
　(今長吉誤稱闠古今註云/闤者市之垣  者市之門)
　　其五
石根秋水明石畔秋草瘦侵衣野竹香蟄蟄垂葉厚岑
中月歸來蟾光掛空秀桂露對仙娥星星下雲逗凄凉
梔子落山璺泣清漏(山璺二/字亦奇)下有張仲蔚披書案將朽
　(山小而髙曰岑又為國名言掛空秀一作掛雲秀桂/露一作秋露  璺音問方  云秦晉器破而未離曰)
　(璺張揖廣雅云裂也窮仲蔚漢人本末見皇甫謐髙/士傳陶詩云仲蔚愛  居遶宅生蒿蓬舉世無知音)
　(惟有一/劉龔)
　三月過行宫
渠水紅繁擁御牆風嬌小葉學娥糚垂簾幾度青春老
堪鎻千年白日長
　(紅繁荷也/小葉栁也)
　
　
　
　箋註評㸃李長吉歌詩巻二
欽定四庫全書
　箋註評㸃李長吉歌詩巻三
　　　　　　　　　　　　宋　吳正子　註
　　　　　　　　　　　　　　劉辰翁　評
　追和何謝銅雀妓
　　(魏志云建安十五年曹操作銅雀臺于鄴鑄銅為/雀置臺上因以名焉臺最高上有屋百二十間連)
　　(接榱棟侵徹雲漢三輔黄圖云漢雙闕有銅鳯凰/亦曰銅雀則銅雀臺乃銅鳯凰也  曹操死遺令)
　　(諸子曰婕妤美人皆著臺上上施八尺牀□帳日/晡上酒脯旦朝十五輙向帳中妓樂汝等時時上)
　　(臺望吾西陵墓田後人悲其意為之詠意元城語/録曰温公言曹操臨死遺令乃操之微  大凡遺)
　　(囑必擇𦂳要之語付後人今但及家人常事無一/語及禪代其意盖曰禪代事乃後人為之吾未嘗)
　　(教之也實為□賊而身享漢臣之名其遺令之意/在此歴千百世無人識得昨夕偶窺破老先生似)
　　(有喜色且曰非有識之士不足以語之秋長吉此/篇和何謝乃何遜謝眺也  何遜詩曰  風木葉)
　　(落蕭瑟管弦清望陵歌對酒向帳舞空城寂寂簷/宇曠飄飄帷㡢輕曲終相顧起日暮松柏聲  謝)
　　(眺詩云繐帷飄井榦樽酒若平生鬱鬱西陵樹詎/聞歌吹聲芳樽染淚迹嬋娟空復情王坐猶寂寞)
　　(況乃妾/身輕)
佳人一壺酒秋容滿千里石馬卧新煙憂來何所似歌
舞且潜弄陵樹風自起長裾壓髙臺淚眼看花机(不必/苦心)
(居然自近選語者以長吉賦銅雀妓宜/有墓中不能言  却止如此亦近大雅)
　(石馬墓前石馬也梁隠過茂陵欲訪覽/遺跡了無故舊碑文獨二石馬在草中)
　送秦光禄北征
北虜膠堪折秋沙亂曉鼙髯胡頻犯塞驕氣似横霓㶚
水樓船渡營門細栁開将軍馳白馬豪彦騁雄才箭射
攙搶落旗懸日月低榆稀山易見甲重馬頻嘶天逺星
光沒沙平草葉齊風吹雲路火雪汙玉關泥(倒/語)屢斷呼
韓頸曽燃董卓臍太常猶舊寵光禄是新隮寳玦麒麟
起銀壺狒狖啼桃花連馬發綵絮撲鞍來呵臂懸金斗
當脣注玉罍清蘇和碎蟻紫膩巻浮盃虎鞹先䝉馬魚
腸且斷犀䟃𧽼西旅狗蹙頞北方奚守帳燃香暮看鷹
永夜棲黄龍就別鏡青塚念陽臺(亦屬/恍惚)周處長橋役侯
調短弄哀錢塘堦鳳羽正室擘鸞釵内子攀琪樹羗兒
奏落梅今朝擎劒去何日刺蛟迴
　(眺錯傳欲立威者始於折膠蘇林云秋氣至膠可折/弓弩可用匈奴嘗以為候而出軍  漢書武帝伐南)
　(粤有樓船将軍文帝時周亞夫屯細栁白魏志龎德/討關侯射中侯額時德乗白馬侯軍號  馬将軍皆)
　(憚之旗爾雅攙搶彗孛也李白詩一箭落旄頭榆周/禮九  日月為常  秦有榆中關在邊郡後曰  關)
　(即榆塞也志雲路火烽火也晝燔燧夜舉烽以警冦/也  輿地  玉關在燉煌郡  按漢匈奴傳呼韓邪)
　(單于始終附漢但郅支等為陳湯等所斬長吉今姑/言之不論事實也  董卓誅尸於市天熱卓素肥脂)
　(流地守尸者燃火置臍中光明達旦壺麒麟即佩玦/之飾狒獸名似人被髮走狖似猿銀  之飾也  桃)
　(花本紙甲/大繫肘後)　(晉周顗云今年殺諸賊奴取金印如斗/釋名云酒有泛齊浮蟻在上泛泛然也)
　(紫膩即紫霞杯又名紫椀巻字乃巻白波之意古人/飲酒謂之巻白波此起於東漢擒白波賊也言勢若)
　(席巻蛟左傳先軫蒙馬以虎皮䟃魚腸劒名王褒頌/水斷  龍陸剸犀革  呉都賦  𧽼翋􁀙騰躍乎莽)
　(莨之野走貌也尚書西旅獻獒/行曲註  古鏡詩龍就靣中生)　(北方奚見貴主征/青塚昭君墓也)
　(晉周處斬長橋蛟侯侯調漢武帝樂人史記封禪書/應劭註云始為坎    錢塘階鳯羽未詳  國語註)
　(卿之嫡妻曰内子見笛中有落梅/花曲  佽飛刺蛟  劒子歌註)
　酬答二首
金魚公子夾衫長宻裝腰鞓割玉方行處春風隨馬尾
栁花偏打内家香
　(鞓音町與䩠同皮帶也割玉方帶胯也唐志一品至/三品金胯四品六品犀胯七品九品銀胯庶人則鐵)
　(為胯内内家宫嬪也唐中使/押領  家三十人是即此)
　　其二
雍州二月梅池春御水鵁鶄暖白蘋試問酒旗歌板地
今朝誰是拗花人
　(梅一作海甚韓非子云宋人/沽酒懸幟  髙即酒旗也)
　畫角東城
河轉曙蕭蕭鴉飛睥睨髙㠶長摽越甸壁冷掛呉刀淡
菜生寒日鮞魚潠白濤水花霑抺額旗鼓夜迎潮
　(睥睨城上女墻也開箭眼以窺望城外正異云當作/埤睨前後多誤  左傳長木之斃無不摽也摽擊也)
　(嵗淡菜蛤屬今浙東有之謂之殻菜唐孔戣傳明州/  貢淡菜  鮞魚子也又云小魚  事物紀原引二)
　(儀實録云禹娶塗山之日大風雷電中有甲卒千人/其不被甲者以紅綃帕抺額頭禹曰此武士之首服)
　(也秦皇至海上有神朝皆抺額緋衫/大口袴侍衛自此抺額為軍容之服)
　謝秀才有妾縞練改從於人秀才引留之不得後生
　感憶坐人製詩嘲謝賀復繼四首
　　其一
誰知泥意雲望斷梨花春荷絲製機練竹葉剪花裙月
明啼阿姊燈暗㑹良人也識君夫壻金魚掛在身
　(蔡邕獨斷云王者兄事日姊/事月今人言月姊疑本此)
　　其二
銅鏡立青鸞燕脂拂紫綿腮花弄暗粉眼尾涙侵寒碧
玉破不復瑶琴重撥絃今日非昔日何人敢正看
　(或云破不復合作破𤓰後衆本作破不復非也碧玉/宋汝南王之妾王寵幸之作歌碧玉初破𤓰相為情)
　(顛倒不復與𤓰後/字相近而訛耳)
　　其三
洞房思不禁蜂子作花心灰暖殘香炷髮冷青蟲簮夜
遥燈熖短睡熟小屏深(自是好語/不必題事)好作鴛鴦夢南城罷
𢷬碪
　　其四
尋常輕宋玉今日嫁文鴦㦸幹横龍簴刀環倚桂牎邀
人裁半袖端坐據胡床淚濕紅輪重栖烏上井梁
　(文鴦魏文欽之子驍勇絶倫登簴鐘簴兩端植木也/刻龍為飾故曰龍簴  庾亮  南樓據胡牀與諸賢)
　(諧謔投棲/一作)
　昌谷讀書示巴童
蟲響燈光薄宵寒藥氣濃君憐垂翅客辛苦尚相從
　(後漢馮異傳光武/云始雖垂翅囘谿)
　巴童答
巨鼻宜山褐龎眉入苦吟非君唱樂府誰識怨秋深
　(張衡思𤣥賦云尉龎/眉而郎潜本顔駟事)
　代崔家送客
行蓋栁煙下馬蹄白翩翩恐送行處盡何忍重揚鞭(有/情)
(語/好)
　(送一作隨/重一作復)
　出城
雪下桂花稀啼烏被彈歸關水乗驢影秦風帽帶垂入
鄉試萬里無印自堪悲卿卿忍相問鏡中雙淚姿
　(試萬里一作誠萬里唐世說云王安豐妻云我不卿/卿誰當卿卿又卿卿  營妓名見才調集  姿一作)
　(垂/)
　莫種樹
園中莫種樹種樹四時愁獨睡南牀月今秋似去秋
　將發
東牀巻席罷䕶落将行去秋白遥遥空日滿門前路
　(遥遥一作/逍遥非也)
　追賦畫江潭苑四首
　　(按金陵六朝事迹江潭苑乃梁苑也梁大同九年/置地志云武帝從新亭鑿渠通新林浦又為池立)
　　(殿宇亦名王逰苑未成而侯景/亂在上元縣東南二十里間)
　　其一
呉苑曉蒼蒼宫衣水濺黄小鬟紅粉薄騎馬珮珠長路
指臺城逈羅薫袴褶香行雲霑翠輦今日似襄王
　(釋文云褶袴褶也騎服也作習/拾二音  襄王即巫山雲雨事)
　　其二
寳袜菊衣單蕉花宻露寒水光蘭澤葉帶重剪刀錢角
暖盤弓易靴長上馬難淚㾗霑寢帳匀粉照金鞍
　(七發云被蘭澤乃蘭皋也葉之光澤如此刀王莽造/大錢又造契刀錯刀其環如大錢身形如  長二寸)
　(直五/千)
　　其三
剪翅小鷹斜縚根玉鏇花鞦垂粧鈿粟箭箙釘文牙􁲜
􁲜啼深竹鵁鶄老濕沙宫官燒蠟火飛燼汚鉛華
　(杜甫畫鷹詩縚鏇光堪摘縚與絛同所以繫鷹者賦/鞦馬轡也上為粟文  􁲜廣韻作􁲜又作􁁉呉都)
　(作􁉾白氏六帖作髣髴音沸爾雅作狒註云梟羊也/山海經云狀如人靣黒身有毛見人則笑上脣掩目)
　(交廣南康山中亦有之俗呼為山都說文云成王時/州靡國獻此獸  蠟火以蠟然火也如石崇蠟代薪)
　(之/類)
　　其四
十騎簇芙蓉宫衣小隊紅練香燻宋鵲尋箭踏盧龍旗
濕金鈴重霜乾玉鐙空今朝畫眉早不待景陽鍾(流/麗)
　(宋鵲名犬也今云練香燻未詳鵲本與㹱同音故鄭/氏註禮記亦曰韓盧宋鵲之屬見少儀  唐有盧龍)
　(節度在營檀間北方水多黒色故有盧龍郡北人謂/水為龍盧龍即黒水也  玉鐙馬鐙也  南史裴后)
　(傳齊武帝以内深隠不聞端門鼓漏置鐘景/陽樓上應五鼓及三鼓宫人聞聲早起粧飾)
　潞州張大宅病酒遇江使寄上十四兄
　　(張大張徹也前有贈/張詩云張初效潞幕)
秋至昭關後當知趙國寒繋書隨短羽寫恨破長牋病
客眠清曉疎桐墜綠鮮城鴉啼粉堞軍吹壓蘆煙岸幘
褰紗幌枯塘卧折蓮木牎銀跡畫石磴水㾗錢旅酒侵
愁肺離歌繞懦絃詩封兩條淚露折一枝蘭莎老沙鷄
泣松乾瓦獸殘覺騎燕地馬夢載楚溪船椒桂傾長席
鱸魴斫玳筵豈能忘舊路江島滯佳年
　(昭關楚關也呉越春秋云伍子胥奔呉到昭關關吏/欲執之即此關也  繫書用蘇武事  岸幘用光武)
　(事也牕有結綺之飾今云木牕銀跡畫必以銀沬彩/畫    靈運詩石磴寫紅泉水㾗錢苔錢也  陸機)
　(詩急絃無懦響此爾雅云螒天雞一名□雞酸雞莎/雞赤頭小蟲也  云沙雞意又一物歟  松瓦松也)
　(酉陽雜爼云瓦松在屋上曰昔邪在牆上曰垣衣本/草名瓦逰或言屋木多松土木氣泄則生瓦松瓦獸)
　(乃屋上蚩尾狻猊之屬象楚詞奠桂酒兮椒漿筵/斫鱠也曹子建賦𤓰布  牙之席香熏玳瑁之)
　難忘曲
　　(古樂府云君家誠易知易知復難忘/此曲出相逢行長安狹斜行係清調)
夾道開洞門弱楊低畫㦸簾影竹華起簫聲吹日色蜂
語繞粧鏡拂蛾學春碧亂繫丁香梢滿欄花向夕
　(韋詩兵衛森畫㦸柔竹華一作竹葉/非  杜詩丁香體  弱亂結枝猶墊)
　賈公閭貴壻曲
　　(賈充字公閭貴/壻者必韓夀也)
朝衣不須長分花對袍縫嚶嚶白馬來滿腦黄金重今
朝香氣苦珊瑚澁難枕且要弄風人暖蒲沙上飲燕語
踏簾鈎(畫/意)日虹屏中碧潘令在河陽無人死芳色
　(古詩黄金絡馬頭后趙飛燕外傳后於瀛洲歌歸風/送逺曲酒酣風起  揚袖曰仙乎去故而就新帝令)
　(左右持其裙久之風止裙皺又石崇有妾名曰翾風/  虹日氣也故曰日虹  潘岳為河陽縣令言不得)
　(潘岳之羙而花色欲死也岳嘗附/麗賈氏之門故及之芳一作花)
　夜飲朝眠曲
觴酣出座東方髙腰横半解星勞勞栁花鴉啼公主醉
薄露壓花蕙蘭氣玉轉濕絲牽曉水熟粉生香琅玕紫
夜飲朝眠斷無事楚羅之幃卧皇子
　(腰横腰/帶也)
　王濬墓下作
　　(晉王濬字士治恢廓有大志伐蜀有功卒年八十/塟柏谷山大塋域塟垣周四十里靣別開一門松)
　　(柏茂/盛)
人間無阿童猶唱水中龍白草侵煙死秋棃遶地紅古
書平黒石神劒斷青銅耕勢魚鱗起墳科馬鬛封菊花
垂濕露棘徑卧乾蓬松柏愁香澁南原㡬夜風
　(羊祜傳童謡云阿童復阿童銜刀浮渡江不畏岸上/虎但畏水中龍祜曰此必水軍有功知王濬小字阿)
　(童因表監益州諸軍事加龍驤将軍宻令修舟楫為/順流之計濬終滅呉  鄴侯家傳云有隠者攜一男)
　(六七嵗來云有故須南行值此男痢疾既同是道者/願寄之仍留一函子曰若疾不起以此瘞之遂去八)
　(九日而此男死以其函盛而瘞之庭中薔薇架下累/月其人回發其函惟一黒石四方上有字如錐畫辭)
　(云神真錬形年未足化為我子功相續丞相瘞之刻/𤣥玉仙路何長死何速  銅劒開墓而得之者其事)
　(頗不一也耕勢魚鱗起西都賦云溝塍刻鏤原隰/龍鱗是    墳科一作墳斜馬鬛封出禮記檀弓)
　客逰
悲滿千里心日暖南山石不謁承明廬老作平原客四
時別家廟三年去鄉國旅歌屢彈鋏歸問時裂帛
　(三輔黄圖云未央宫有承明殿著述之所漢書武帝/謂嚴助曰君厭承明之廬  平原君趙勝也戰國策)
　(馮諼彈鋏而歌作古樂/府烏夜啼裂帛  還書)
　崇義里滯雨
　　(仁和崇義/皆長安里)
落漠誰家子來感長安秋壯年抱覉恨夢泣生白頭瘦
馬秣敗草雨沫飄寒溝南宫古簾暗濕景𫝊籖籌家山
逺千里雲脚天東頭憂眠枕劒匣客帳夢封侯
　(家山逺千里指/隴西成紀言也)
　馮小憐
　　(小憐北齊後主穆后從婢馮淑妃小/字也善琵琶歌舞事載北史后妃傳)
灣頭見小憐請上琵琶絃破得春風恨今朝值㡬錢裙
垂竹葉帶鬢濕杏花煙玉冷紅絲重齊宫妾駕鞍
　(紅絲重謂琵琶/以朱絲為絃)
　贈陳商
　　(商字述聖陳宣帝五世孫散騎常侍彛之子也登/進士第仕至秘書監封許昌縣男有集十七巻見)
　　(藝文志韓退之/有與陳商書)
長安有男兒二十心已朽楞伽堆案前楚辭繫肘後人
生有窮拙日暮聊飲酒(此語/深)秪今道已塞何必須白首
凄凄陳述聖披褐鉏爼豆學為堯舜文時人責衰偶柴
門車轍凍日下榆影瘦黄昏訪我來苦節青陽皺太華
五千仞劈地抽森秀旁苦無寸尋一上戞牛斗公卿縦
不憐寧能鎖吾口李生師太華大坐看白晝逢霜作樸
􁂶得氣為春栁(亦/髙)禮節乃相去顦顇如芻狗風雪直齊
壇墨組貫銅綬臣妾氣態間唯欲承箕帚天眼何時開
古劒庸一吼
　(楞伽佛經也通韓公與商書云辱惠書語髙旨深三/四讀之不能  達此所謂學為堯舜文時人責衰偶)
　(者山爾雅春為青陽言氣清而温陽所謂皺者何耶/    海經云西岳華山亦名太華其山削成四方髙)
　(五十丈此言華岳峭挺無傍以喻商之髙才太李生/疑為陳生樸樕小木也  風雪直齊壇疑用  公灌)
　(壇令事博物志云太公為灌壇令文王夢婦人當道/曰吾太山神女嫁為西海婦吾行必以暴風雨灌壇)
　(令當吾道不敢以過之禮記玊藻并鈕約用組約者/帶之結處有組以約  漢百官表云秩比六百石以)
　(上皆銅印墨綬今長吉云墨組貫/銅綬費訓說  杜詩撃劒蛟龍吼)
　釣魚詩
秋水釣紅渠仙人待素書菱絲縈獨繭蒲米蟄雙魚斜
竹垂清沼長綸貫碧虚餌懸春蜥蜴鈎墜小蟾蜍詹子
情無限龍陽恨有餘為看煙浦上楚女涙沾裾
　(古樂府呼童烹鯉魚中有尺素書米列子云詹何以/獨繭為綸  蒲米菰米也杜詩菰  沈雲黒  爾雅)
　(蝶螈蜥蜴蝘蜓守宫是一類也方言曰在澤中者蜥/蜴  詹子即上詹何  戰國䇿龍陽君得幸于魏王)
　(王與共船而釣乃泣曰臣釣得大魚而棄前所得/小魚矣今四海美人甚多臣亦不異所得魚也)
　奉和二兄罷使遣馬歸延州
空留三尺劒不用一丸泥馬向沙塲去人歸故國來笛
愁翻隴水(好/)酒喜瀝春灰錦帶休驚鴈羅衣尚鬭鷄還
呉已渺渺入郢莫凄凄自是桃李樹何畏不成蹊
　(東漢書隗囂将王元曰請以一丸泥為大王東封函/谷關  杜詩隴上行人夜吹笛  史記李廣傳贊桃)
　(李不言下/自成蹊)
　答贈
本是張公子曽名蕚綠華沈香燻小像楊栁伴啼鴉露
重金泥冷盃䦨玉樹斜琴堂沽酒客新買後園花
　(前漢外戚傳成帝毎微行嘗與張放俱有童謡云燕/燕尾涎涎張公子時相見  陶隠居真誥云升平元)
　(年蕚緑華降于羊權家贈權火浣布金玉條脫云我/九疑山中得道女羅郁也其衣上下青  小像香器)
　(也此王子年拾遺記云元封中浮圻國獻蘭金之泥/以  泥封匣及宫門鬼不敢干衛青張騫皆受金泥)
　(之璽封不甘泉賦玉樹青葱師古註以雜寳為樹供/神左思  曉以為非地所産  吕氏春秋宓子賤彈)
　(琴不下堂/而單父治)
　題趙生壁
大婦燃竹根中婦舂玊屑冬暖拾松枝日煙坐䝉滅木
蘚青桐老石井水聲發曝背卧東亭桃花滿肌骨(語有/清福)
(俗題壁如此必皆實景變化得不/  此是長吉語意托之趙生耳)
　(樂府有三婦艶詩起於劉爍大婦裁文縠中婦牒水/綀小婦端清景又古詩大婦織羅綺中婦織流黄小)
　(婦無所作攜琴上髙/堂以後相沿不一)
　感春
日暖自蕭條花悲北郭騷榆穿萊子眼栁斷舞兒腰上
幕迎神燕飛絲送百勞(偶然/耶)胡琴今日恨急語向檀槽
(字字不/隨人後)
　(萊子當作來子宋廢帝景和二年鑄二銖錢文曰景/和形式轉細無輪郭不磨鑿者謂之來子尤輕薄者)
　(謂之荇葉今謂榆莢似之又宋書作耒子如此則耒/字誤作來又轉誤作萊  杜詩隔戸楊栁弱嫋嫋恰)
　(似十五女兒腰官琵琶本胡樂故琵琶曰胡琴談賔/録云開元中中  白秀真使蜀囘得琵琶以獻其槽)
　(以檀為之/温潤如玉)
　仙人
彈琴石壁上翻翻一仙人手持白鸞尾夜掃南山雲鹿
飲寒澗下魚歸清海濵當時漢武帝書報桃花春
　河陽歌
染羅衣秋藍難著色不是無心人為作臺卭客花燒中
潬城顔郎身已老惜許兩少年抽心似春草今日見銀
牌今夜鳴玉讌牛頭髙一尺隔坐應相見月從東方來
酒從東方轉觥船飫口紅蜜炬千枝爛
　(臺卭疑為臨卭相如事也南中潬一作中誕誤今河/陽縣南有中潬城音誕江  人呼水沙堆為潬  顔)
　(駟三世郎潜事公鳴玉一作烏玉非國語王/孫圉聘於晉定  享之趙簡子鳴玉以相)
　花遊曲(并序/)
　寒食諸王妓逰賀入座因採梁簡文詩調賦花逰曲
　與妓彈唱
春栁南陌態冷花寒露姿今朝醉城外拂鏡濃掃眉煙
濕愁車重紅油覆畫衣舞裙香不暖酒色上來遲
　春晝
朱城報春更漏轉光風催蘭吹小殿草細堪梳栁長如
線巻衣秦帝掃粉趙燕日含畫幕蜂上羅薦平陽花塢
河陽花縣越婦搘機呉蠶作繭菱汀繋帶荷塘倚扇江
南有情塞北無恨
　(樂府有秦王巻衣曲塞趙燕趙飛燕也用河陽花縣/潘岳事  江南有情  北無恨二句似  文選邱遲)
　(招陳伯之書事伯之梁朝将軍後降北虜遲與書曰/暮春三月江南草長雜花生樹羣鶯亂飛見故國之)
　(旗鼓感平生於疇昔所以亷公之思趙将呉子之泣/西河人之情也將軍獨無情哉伯之得書乃復歸南)
　(朝則江南有情/塞北無恨矣)
　安樂宫
　　(梁陳宫名也樂府解題曰吾有新成安樂宫行備/言雕飾刻斲之美梁簡文帝及隂鏗皆有新成安)
　　(樂宫/詩)
深井桐烏起尚復牽清水未盥邵陵𤓰瓶中弄長翠新
成安樂宫宫如鳳凰翅歌迴蠟板鳴左悺提壺使緑蘩
悲水曲茱茰別秋子
　(尚復一本作尚服解邵陵王綸梁武帝子一本作邵/陵𤓰者非  樂府  題云邢子才新宫賦曰擬二儀)
　(而搆路寢法三山而起比翼所謂鳯凰翅是也之左/悺漢桓帝時中官誅梁冀五侯其一也今借言  耳)
　(一作大棺提/壺使皆未詳)
　蝴蝶舞
楊花撲帳春雲熱龜甲屏風醉眼纈東家蝴蝶西家飛
白騎少年今日歸(好似質而不俚麗而不浮語似謡/體  令曲不厭其碎蝴蝶  最妙)
　(蝴蝶舞一作蝴蝶飛絶許彦國詩/話云長吉此句才力  人逺甚)
　梁公子
　　(此詩疑詠梁武/帝在軍中時也)
風采出蕭家本是菖蒲花南塘蓮子熟洗馬走江沙御
牋銀沫冷長簟鳯窠斜種栁營中暗題書賜館娃
　(南史張后方孕忽見庭中菖蒲花開光采非常驚報/侍者皆云不見后曰嘗聞見蒲花者必貴因取吞之)
　(遂生梁武帝此之謂風采出蕭家也銀沫謂銀花牋/鳯窠織簟為鳯文謂之鳯簟蓋天子所用  陶侃鎮)
　(武昌課諸營中皆種栁樹梁呉/夫差建館娃宫此借以言  武)
　牡丹種曲
　　(此必古曲名長吉此篇不言牡丹而/止云蓮枝緑房此假古題以發己意)
蓮枝未長秦蘅老走馬䭾金斸春草水灌香泥却月盆
一夜緑房迎白曉美人醉語園中煙晚華已散蝶又䦨
梁王老去羅衣在拂袖風吹蜀國絃歸霞帔拖蜀帳昏
嫣紅落粉罷承恩檀郎謝女眠何處樓臺月明燕夜語
(又校/自在)
　(蘅杜衡也爾雅作蘅却走馬䭾金疑以馬負鍬鍤之/屬以斸掘也  古有  月城却月障此特言盆池以)
　(種蓮傳樂府有蜀國絃曲三蜀中出九成七成帳趙/后外  云成帝詔益州留  年輸作七成帳賜趙婕)
　(妤人檀奴潘安小字/後  因目曰檀郎)
　後園鑿井歌
　　(晉書樂志吳拂舞歌淮南王篇云後/園鑿井銀作牀金瓶素練汲寒漿)
井上轆轤牀上轉水聲繁絃聲淺情若何荀奉倩城頭
日長向城頭住一日作千年不須流下去(極似古意獨/鑿井淺事)
(因轆轤涉及情事頗欲繫日如此往來既/託之謡體長言短語自不必一一可曉)
　(荀粲字奉倩晉人也世說云粲與婦情至篤以此獲/譏於世  樂府中言汲井毎以美人為說如張籍楚)
　(妃怨云梧桐葉下黄金井横架轆轤牽素綆美人睡/起天未明手扶銀瓶秋水冷  此篇歎流光迅速願)
　(日景長住使夀命延/此情相與終始也)
　開愁歌(筆下/作)　(一作/華下)
　　(元註筆下作三/字恐誤意不通)
秋風吹地百草乾華容碧影生晚寒我當二十不得意
一心愁謝如枯蘭衣如飛鶉馬如狗臨岐撃劒生銅吼
旗亭下馬解秋衣請貰宜陽一壺酒壺中喚天雲不開
白晝萬里閒凄迷主人勸我養心骨莫受俗物相填􁀙
(甚可念/甚可念)
　(韻語陽秋云長吉作此二句至二十七嵗卒陳無己/詩云七十已強半所餘能㡬何至四十九嵗卒意語)
　(不祥如此豈神明者先授之耶如荀子子夏之衣如/懸鶉  後漢朱震車如雞棲馬  狗疾惡如風朱伯)
　(厚玉三輔黄圗云市樓曰旗亭貰賖也/    篇廣韻無􁀙字止有㷇字同灰音)
　秦宫詩(并序/)
　漢秦宫將軍梁冀之嬖奴也秦宫得寵内舍故以驕
　名大譟於人予撫舊而作為長辭以馮子都之事相
　為對望又云昔有之詩
　　(按梁冀傳云冀愛監奴秦宫官至太倉令得出入/冀妻孫夀所夀見宫輒屏御者托以言事因與私)
　　(焉宫内外兼寵威權大振刺史二千石皆謁辭之/云  前漢霍光傳光愛幸監奴馮子都常與計事)
　　(及顯寡居與子都亂註云馮殷字子都監奴為奴/之監知家務者子都事與秦宫政相類故長吉及)
　　(之/)
越羅衫袂迎春風玉刻麒麟腰帶紅樓頭曲宴仙人語
帳底吹笙香霧濃人間酒暖春茫茫花枝入簾白日長
飛牕複道傳籌飲十夜銅盤膩燭黄秃衿小袖調鸚鵡
紫繡麻霞踏哮虎斫桂燒金待晚筵白鹿青蘇夜半煮
桐英永巷騎新馬内屋深屏生色畫開門爛用水衡錢
巻起黄河向身㵼皇天厄運猶曽裂秦宫一生花底活
鸞箆奪得不還人(亦是/妙思)醉睡氍毹滿堂月(鈎深索隠如/夢如畫  極)
(言梁氏連夜盛讌而秦宫得志可見至調鸚鵡夜半煮/無不可道故知作者妙於形容末更奴態人所不能盡)
(喻何賦秦宫似秦/宫  其多才也)
　(衫袂一作夾衫間古樂府玉管將吹挿鈿帶錦囊斜/拂雙騏驎  人  一作人閒  傳籌一作傳頭者非)
　(杜詩杯行不計籌必十夜銅盤一作半夜朦朧亦通/  言踏虎則麻霞  履舄屬說文鞋跟曰䪗又云履)
　(跟後貼音同䪗今作此霞恐或訛唐文粹兩本作霞/一本作䪗夏商以草為鞋周以麻哮虎一作吼作虓)
　(者為是詩闞如虓虎踏虓虎羽獵賦所謂屨班首者/是也班首虎頭也言其勇耳今踏哮虎但言其行步)
　(如虎亦通麻霞見謝采伯集云麻霞囉喏官通顯則/為蠻官或為蠻語  桐英桐花也永巷所植漢宫中)
　(巷曰永巷武帝改曰掖庭水新馬一作主馬深一作/珍生色畫鮮明如生也    衡錢人主私錢也按秦)
　(宫止得幸於冀家非得幸於大内今長吉永巷騎新/馬爛用水衡錢等說如鄧通董偃之流矣  太白詩)
　(黄河落天走東海萬里潟入胸懐間今此言其權勢/足以翻河倒海而遂已之貪欲也  箆釋文云釵箆)
　(也上刻為鸞形猶鸞釵/也  氍毹織毛褥也)
　古鄴城童子謡效王粲曹操
　　(魏略云魏以長安譙許昌鄴洛陽為五都/輿地圖鄴今相州一本云效王粲刺曹操)
鄴城中暮塵起探黒丸斫文吏棘為鞭虎為馬團團走
鄴城下切玉劒射日弓獻何人奉相公扶轂來關右兒
香掃塗相公歸(雖不盡曉刺意/終是古語可愛)
　(前漢尹賞傳長安中姦猾少年殺吏受賕相與探丸/為彈得赤丸者斫武吏得黒丸者斫文吏城中薄暮)
　(塵起死傷横道今借言/鄴城  相公謂曺操)
　楊生青花紫石硯歌(京本無/紫字)
端州石工巧如神踏天磨刀割紫雲傭刓抱水含滿脣
暗洒萇𢎞冷血㾗紗帷晝暖墨花春輕漚漂洙松麝
薫乾膩薄重立脚匀數寸光秋無日昏圓毫促㸃聲静
新孔硯寛頑何足云
　(硯譜云歐公以端溪後出觀李賀硯詩則端石為硯/久矣  踏天者言水中之天端巗之下四時水浸硯)
　(工取石皆於水中鑿取如踏天也紫雲謂紫石如雲/  荘子云萇宏死其血化為碧暗洒萇宏冷血㾗是)
　(紫石之紋㾗耳則輕漚漂沫此言磨墨少用水雖乾/而膩雖薄而重  墨硯俱佳矣長吉亦善狀物者)
　(伍緝之述征記云魯國孔子廟中有一石硯/或云夫子平生時物載歐陽詢藝文類聚)
　房中思
新桂如蛾眉秋風吹小緑行輪出門去玉鸞聲斷續月
軒下風露曉庭目幽澁誰能事貞素卧聽莎雞泣(古事/情)
(不/吝)
　(蛾眉謂/新月也)
　石城曉
　　(石城乃古莫愁之鄉又樂府有石城樂解題云宋/臧質所作石城在竟陵質為竟陵太守於城中眺)
　　(望見羣少年歌謡道/上質因而為之詞)
月落大堤上女垣棲烏起(勝/選)細露濕團紅寒香解夜醉
女牛渡天河栁煙滿城曲上客留斷纓殘蛾鬭雙綠春
帳依微蟬翼羅横茵突金隠體花帳前輕絮鶴毛起欲
說春心無所似(選語起佳不言留別而/有留別之色妙不着相)
　(大隄見大隄曲註苑女牛渡天河京本作石子渡天/河未詳所謂  說  楚王宴飲而燭滅有一客引王)
　(之姬姬乃斷客之纓以告王王不忍見其過乃令衆/客盡斷其纓乃然燭  魏文帝云江東綃白如雪花)
　(輕似蟬翼而杜陽雜編云元載得紫綃帳于/海南輕疎  色薄其色隠隠或不知其帳也)
　苦晝短
　　(古詩晝短苦夜/長何不秉燭逰)
飛光飛光勸爾一杯酒吾不識青天髙黄地厚唯見月
寒日暖來煎人夀食熊則肥食蛙則瘦神君何在太一
安有天東有若木下置銜燭龍吾將斬龍足嚼龍肉使
之朝不得迴夜不得伏自然老者不死少者不哭何為
服黄金吞白玉誰是任公子雲中騎碧驢劉徹茂陵多
滯骨嬴政梓棺費鮑魚(亦猶多/神俊)
　(世說晉孝武時長星見甚惡之舉酒祝之曰長星勸/爾一杯酒自古安有萬嵗天子  史記封禪書武帝)
　(尤敬鬼神之事求神君祠之上林中蹏氏觀又以天/神貴者太一佐曰五帝立其祠長安東南郊  楚詞)
　(天問日安不到燭龍何照羲和之未揚若華何光註/云天西北幽㝠無日之處有龍銜燭照之其有日處)
　(日未出時又有若木赤華照地子誰是任公子一作/誰似  任公子釣巨魚事出莊    武帝名徹塟茂)
　(陵車始皇道死載輼/輬  以鮑魚混臭)
　章和二年中
　　(按晉樂志此題乃古鼙舞曲第二章魏改章和二/年中為太和有聖帝晉改為天命章和漢章帝年)
　　(號也詩大意言時和嵗豐吏戢/民安無事賽神以祝君夀也)
雲蕭索田風拂拂麥芒如篲黍如粟關中父老百領襦
關東吏人乏詬租健犢春耕土膏黒菖蒲叢叢沿水脉
殷勤為我下田租百錢攜償絲桐客逰春漫光塢花白
野林散香神降席拜神得夀見天子七星貫斷姮娥死
　(田風拂拂一無田字粳說文云黍禾屬而黏可為酒/故字從禾入水也凡  稻皆粟今云黍如粟以見民)
　(有餘力種黍如種粟之多帝下田租一作鉏呉七星/劒也黄帝内傳西王母與  七星金華寳劒  越春)
　(秋云伍子胥解劒與漁父曰此劒中有七星北斗文/其直千金  淮南子云姮娥羿妻羿請不死之藥于)
　(西王母姮娥竊/食以奔月中)
　春歸昌谷
束髮方讀書謀身苦不早終軍未乗傳顔子鬢先老天
網信崇大矯士常慅慅逸目駢甘華覉心如荼蓼旱雲
二三月岑岫相顛倒誰揭赬玊盤東方發紅照春熱張
鶴葢兎目官槐小思焦面如病嘗膽腸似絞京國心爛
漫夜夢歸家少發軔東門外天地皆浩浩青樹驪山頭
花風滿秦道宫臺光錯落裝畫偏峰嶠細緑及團紅當
路雜啼笑香氣下髙廣鞍馬正華耀獨乗鷄棲車自覺
少風調心曲語形影秪身焉足樂豈能脫負擔刻鶴曽
無兆幽幽太華側老柏如建纛龍皮相排戞翠羽更蕩
掉驅趨委憔悴眺覽強笑貎花蔓閡行輈縠煙瞑深徼
少健無所就入門愧家老聽講依大樹觀書臨曲沼知
非出柙虎甘作藏霧豹韓鳥處繒繳湘鯈在籠罩狹行
無廓落壯士徒輕躁
　(漢終軍歩入關關吏與繻軍問何為吏曰為復傳耳/還當以合符軍棄繻去  史記顔囘年二十九髮盡)
　(白甚荼蓼皆苦菜必雪浪齋日記云旱雲二三月以/下  竒麗少陵未  喜之如退之必嗜之也  呉越)
　(春秋云越王垂膽于户出入嘗之不絶如軔搘車之/木也將行則發之  驪山在長安  車  鷄棲見開)
　(愁歌註鶴刻鶴曽無兆李抱真好方士謂不死可致/嘗夢駕  乃刻鶴服羽衣習乗之竟死於丹意或用)
　(此事日列女傳云陶大夫妻曰妾聞南山有𤣥豹霧/雨七  不下食者何也欲以澤其毛衣而成其文章)
　(故藏以逺害惱韓鳥/韓馮鳥見前  公註)
　昌谷詩
　　(本傳言長吉旦出乗馬奚奴背古錦囊自隨遇有/所作投入囊中其未成者夜歸足成之今觀此篇)
　　(可騐葢其觸景遇物隨所得句比次成章姸蚩雜/陳斕斑滿目此所謂天吴紫鳳顛倒在裋褐也)
昌谷五月稻細青滿平水遥巒相壓疉頽緑愁墮地光
潔無秋思涼曠吹浮媚竹香滿凄寂粉節塗生翠草髮
垂恨鬢光露泣幽淚層圍爛洞曲芳徑老紅醉攢蟲鎪
古栁蟬子鳴髙邃天帶委黄葛紫蒲交狹涘石錢差復
藉重葉皆蟠膩汰沙好平白立馬印青字晚鱗自遨逰
瘦鵠暝單跱嘹嘹濕蛄聲咽源驚濺起紆緩玉真路(元/註)
(近武后/巡幸路)神娥蕙花裏苔絮縈澗礫山實垂頳紫小柏儼
重扇肥松突丹髓鳴流走響韻壠秋拖光穟鸎唱閔女
歌瀑懸楚練帔風露滿笑眼駢巗雜舒墜亂條迸石嶺
細頸暄島毖日脚掃昏翳新雲啓華閟謐謐厭夏光商
風道清氣髙眠服玉容燒桂祀天几(元註谷與女山嶺/阪相承山即蘭香)
(神女上天處/也遺几在焉)霧衣夜披拂眠壇夢真粹待駕棲鸞老故
宫椒壁圯(元註福昌/宫在谷東)鴻瓏數鈴響覉臣發涼思隂藤束
朱鍵龍帳著魈魅(此像設/問意)碧錦帖花檉香衾事殘貴(猶/是)
(說蘭香廟意謂/異代而人事之)歌塵蠧木在舞綵長雲似珍壤割繡叚
里俗祖風義隣凶不相杵疫病無邪祀鮐皮識仁惠丱
角知靦耻縣省司刑官户乏詬租吏竹藪添墮簡石磯
引鈎餌溪灣轉水帶芭蕉傾蜀紙岑光晃縠襟孤景拂
繁事泉樽陶宰酒月眉謝郎妓丁丁幽鐘逺矯矯單飛
至霞巘殷嵯峩危溜聲争次淡蛾流平碧薄月眇隂悴
涼光入澗岸廓盡山中意漁童下宵網霜禽竦煙翅潭
鏡滑蛟涎浮珠噞魚戲風桐瑶匣瑟螢星錦城使栁綴
長縹帶篁掉短笛吹石根縁緑蘚蘆筍抽丹漬漂旋弄
天影古檜挐雲臂愁月薇帳紅罥雲香蔓刺芒麥平百
井閒乗列千肆刺促成紀人好學鴟夷子
　(立馬印青字唐令諸掌牧馬以小字印右膊以年辰/印右髀以監名依左右廂印印尾側至三嵗起春量)
　(強弱漸以飛字印印左廂髀膞細馬俱以龍形印印/項左官馬賜人者以賜字印配諸軍及充傳送者以)
　(出字印並印於右頰木家語蟪蛄之聲五里猶聞為/苔絮水苔也山實樹  之實  龍虎經云丹髓流)
　(汞謂松脂似之山細頸謂鳥也栁商風秋風也啇聲/属秋  魈音消  鬼也  檉河  也河傍赤莖小楊)
　(爾禮記隣有䘮舂不相相者助也舉重相力之歌角/  雅鮐背夀也註云鮐背背皮如鮐魚也  詩總)
　(丱兮總聚其髮以為兩角丱丫角貌常引鈎餌一木/鈎作紉  陶淵明為彭澤宰  謝安  攜妓逰東山)
　(霞詩疏云巘謂山形如累兩層甑上大下小也此言/  巘謂如雲如霞  噞魚口上見貌  後漢書李郃)
　(傳郃知星和帝分遣使者微行至州縣觀采風謡使/者二人到益州偶投郃舍時夏夕露坐郃因仰觀問)
　(二人曰二君發京師時寧知朝廷遣二使耶二人愕/然問何以知曰有二使星向益州分野耳錦城即蜀)
　(也成都志云以山川明麗錯如錦繡故曰錦城但螢/星未詳恐誤字  長縹帶縹青白色也  麥盛平滿)
　(百井也古者井九百畝大賀隴西成紀人也裝史記/范蠡既輔越滅呉以為  名之下難久居乃  寳玉)
　(浮海自號䲭夷于註曰革囊也或曰生牛皮又漢書/顔註云自號鴟夷子者言若盛酒䲭夷多容受也)
　銅駞悲
　　(洛陽記兩銅駞在宫之南街東西相向髙九尺晉/索靖有先識嘗見洛陽宫門銅駞而歎曰㑹見汝)
　　(在荆棘中未㡬晉/果有五胡之亂)
落魄三月罷尋花去東家誰作送春曲洛岸悲銅駞橋
南多馬客北山饒古人客飲盃中酒駞悲千萬春生世
莫徒勞風吹盤上燭厭見桃株笑銅駞夜來哭
　(北山北邙山/也多塟處)
　自昌谷到洛後門
九月大野白蒼岑竦秋門寒凉十月末露霰濛曉昏澹
色結晝天心事填空雲道上千里風野竹蛇涎㾗石澗
凍波聲鷄呌清寒晨強行到東舍解馬投舊鄰東家名
廖者鄉曲傳姓辛杖頭非飲酒吾請造其人始欲南去
楚又将西適秦襄王與武帝各自留青春聞道蘭臺上
宋玉無歸魂緗縹兩行字蟄蟲蠧秋芸為探秦臺意豈
命余負薪
　(長吉小傳云長吉往往獨騎往來京洛間所至或時/時有作  爾雅云牧外謂之野又云大野曰平  洛)
　(陽故宫記有宜秋門千秋門暢晉阮修常歩行以百/錢挂杖頭至酒店便獨酌酣    宋玉風賦曰楚襄)
　(王逰於蘭臺之宫宋玊侍有風颯然而至又宋玉有/招魂見楚詞  秦有章臺  史記孫叔敖子窮困負)
　(薪詞此詩自東家名廖者而下乃欲問卜如/楚  問詹尹卜居之意左傳有辛廖善占)
　七月一日曉入太行山
　　(地志太行山在河内郡山/陽縣西北今懐州河内也)
一夕遶山秋香露溘䝉菉新橋倚雲阪候蟲嘶露樸洛
南今已逺越衾誰為熟石氣何凄凄老莎如短鏃
　(離騷薋菉葹以盈室兮/註云菉玉芻也惡草)
　秋涼詩寄正字十二兄
閉門感秋風幽姿任契濶大野生素空天地曠肅殺露
光泣殘蕙蟲響連夜發房寒寸輝薄迎風絳紗折披書
古芸馥恨唱華容歇百日不相知花光變涼節弟兄誰
念慮牋翰既通達青袍度白馬草簡奏東闕夢中相聚
笑覺見半牀月長思劇尋環亂憂抵覃葛(古/)
　(馬融施絳紗帳/書臺稱為芸臺)　(魚豢典略云芸香辟紙魚蠧古藏/白馬一作瘦馬  漢有東闕名曰)
　(鳯闕葛太白詩頽思如尋環/  詩  之覃兮覃延蔓也)
　
　
　
　
　
　
　
　
　
　
　
　
　
　
　箋註評㸃李長吉歌詩巻三
欽定四庫全書
　箋註評㸃李長吉歌詩巻四
　　　　　　　　　　　　宋　呉正子　註
　　　　　　　　　　　　　　劉辰翁　評
　艾如張(艾音/乂)
　　(按晉樂志艾如張乃漢時短簫鐃歌之樂及魏受/命使繆襲為之詞改為獲吕布呉使韋昭為之詞)
　　(改為攄武師晉武受禪傳女為之詞改為征遼東/又按隋志梁改為桐柏山北齊改為戰韓陵周改)
　　(為迎魏帝讀郭茂倩樂府集云艾與刈同說文曰/芟草也如  為而猶春秋星隕如雨也古詞曰艾)
　　(而張羅穀梁傳曰艾蘭以為防蘭香草也謂因蒐/狩以習武芟草以為田之大防是也若李賀云艾)
　　(葉緑花誰剪刻失古題本意據郭說未當樂府假/古題以發新意正為得體)
錦襜褕繡襠襦強飲啄哺爾雛隴東卧穟滿風雨莫信
籠媒隴西去齊人織網如素空張在野田平碧中網絲
漠漠無形影誤而觸之傷首紅艾葉緑花誰剪刻中藏
禍機不可測(似古詩乃不覺其垂花挿鬢者/  艾音乂非後靣分明艾葉是)
　(說文云襜褕直裾也爾雅衣蔽前謂之襜註云今蔽/膝也又謂之鞸又謂之袡襦雋不疑傳云衣黄襜褕)
　(師古註云直裾單衣范襠袴屬又裲襠亦曰窮袴句/說文云襦短衣也廉  傳云昔無襦今五袴此二)
　(形容雉五色也雉籠媒一作龍媒非又一作良媒謂/雉媒也籠媒葢  媒置籠中也  齊人織網以下語)
　(意與野田黄雀行同欲其離網/罟逺禍機也野春一作野田)
　上雲樂
　　(樂府解題云相如大人賦云悲世俗之迫隘兮朅/輕舉而逺逰乗絳幡之素霓兮載雲氣而上浮此)
　　(所以樂也樂府所載乃老胡文康詞或云范雲及/周捨作  古今樂録云上雲樂有七曲鳳凰桐柏)
　　(方丈方􁜲及玉/龜金丹金陵)
飛香走紅滿天春花龍盤盤上紫雲三千宫女列金屋
五十絃瑟海上聞天江碎碎銀沙路嬴女機中煙素素
斷煙素縫衣縷八月一日君前舞(又古之是/樂神  辭)
　(後漢皇后紀云武元之後世増淫費至乃掖庭三千/又漢武年數嵗長公主抱問曰兒欲得婦否曰欲得)
　(公主乃指己女阿嬌問好否笑曰若得阿嬌當作黄/金屋貯之即陳后也  天江一作天河  嬴女秦女)
　(也江淹詩紈扇如團月出自機中素畫作秦王女乗/鸞向煙霧  韋應物漢武歌云世間綵翠亦作囊八)
　(月一日/仙人方)
　摩多樓子
　　(古樂府有此篇言征伐弋獵/之事今諸本皆誤作棲子)
玉塞去金人二萬四千里風吹沙作雲一時渡遼水(此/等)
(痛/快)天白水如練甲絲雙串斷行行莫苦辛城月猶殘半
曉氣朔煙上趢趗胡馬蹄行人臨水別隔隴長東西
　(玉塞玉門關也在燉煌西域傳云東則接漢阨以玉/門師古註曰阨塞也  金人休屠王國作金人以祭)
　(天市遼水漢屬遼東郡地理志云遼水出塞外南至/安  入海行二千二百五十里後屬鮮卑契丹  玉)
　(塞與遼水本不相干此偶借言之耳也趢趗音鹿鏃/東京賦云狹三王之趢趗局小之貌    秦州記云)
　(隴西郡隴山其上懸崖吐溜於中嶺因名萬石泉泉/益漫散而下故北人於此歌曰隴頭流水流離四下)
　(念我行役飄然曠野/登髙逺望涕泗雙墮)
　猛虎行(四言/)
　　(樂府解題云言君子苦志潔行常困於險難而功/業難就也  古猛虎行云飢不從猛虎食暮不從)
　　(野雀棲陸機猛虎行云渇不飲盗泉水熱不息惡/木隂太白此篇大意歎豪傑遇合有時今長吉末)
　　(六句皆有屬/似言猛政也)
長戈莫舂長弩莫抨乳孫哺子教得生獰舉頭為城掉
尾為旌東海黄公愁見夜行道逢騶虞好牛哀不平(竒/怪)
何用尺刀壁上雷鳴㤗山之下婦人哭聲官家有程吏
不敢聽(甚疾吏之辭虎言吏畏/嚴刑犯險穿  而行)
　(魯叔孫得臣敗狄得長狄僑如富父終甥舂其喉以/戈殺之  抨音弸彈也一作烹者非  舉其頭可為)
　(城掉其尾可為旌言其猛甚刀西京賦云東海黄公/赤刀粤祝註云東海有能赤  禹步以越人祝法壓)
　(虎號曰黄公西京雜記云東海黄公能制蛟馭虎及/衰老不能行其術秦末有白虎見於東海黄公以赤)
　(刀往壓之術不行為虎所殺質山海經云騶虞如虎/五色毛詩註曰騶虞義獸白  黒文不履生草  淮)
　(南子云牛哀魯人疾七日化為虎其兄啓戸而入摶/而殺之  太白獨漉篇雄劒掛壁時時龍鳴  禮記)
　(孔子過泰山側有婦人哭於墓者使子路問之曰昔/者吾舅死於虎吾夫又死焉今吾子又死焉夫子曰)
　(何不去也曰無苛政夫子曰小子識之苛政猛於虎/也  蒋濟萬機論云五帝官天下三王家天下故曰)
　(官/家)
　日出行
　　(樂府題解云即日出東南隅行也古詞云日出東/南隅照我秦氏樓古今註云邯鄲女子秦羅敷採)
　　(桑陌上趙王見而恱之欲奪焉羅敷乃彈筝作陌/上桑以自明不從故樂府以羅敷歌采桑曲陌上)
　　(桑與日出東南隅同為一事余謂題云日出行不/曰東南隅則不必與采桑事並故長吉此篇俱不)
　　(及此意此篇名當與太/白日出日入行同類)
白日下崑崙發光如舒絲徒照葵藿心不照逰子悲折
折黄河曲日從中央轉暘谷耳曽聞若木眼不見柰爾
礫石胡為銷人羿彎弓屬矢郍不中足令久不得奔詎
教晨光夕昏
　(曹子建表云若葵藿之傾太陽暘書暘谷註云東表/之地日出於谷天下大明故曰  谷  若木見苦晝)
　(短註皆淮南子云堯時十日並出羿射其/九烏  死  此與苦晝短皆效太白體)
　苦篁調笑引
　　(樂府有調笑/引笑一作嘯)
請說軒轅在時事(徘體得/之是)伶倫採竹二十四伶倫採之
自崑邱軒轅詔遣中分作十二伶倫以之正音律軒轅
以之調元氣當時黄帝上天時二十三管咸相隨唯留
一管人間吹無德不能得此管此管沈埋虞舜祠(以此/寄興)
(甚/竒)
　(黄帝使伶倫自大夏之西崑崙之隂取竹於蠏谷制/十二管聽鳯鳴以刻十二律其雄鳴為六雌鳴亦六)
　(見史記胡說苑黄帝採首山銅鑄鼎於荆山上鼎成/有龍垂  髯下迎黄帝上騎羣臣後宫從上七十餘)
　(人龍乃上天子華子力詆其妄則此說從來/逺矣  漢章帝時奚景於舜祠下得白玉琯)
　拂舞歌辭
　　(按晉樂志拂舞出自江左舊云呉舞驗其歌非呉/詞也楊泓云自到江南見白符舞或言白鳬鳩舞)
　　(云有此來數十年矣察其詞旨乃呉人患孫皓虐/政思屬晉耳其一白鳩二濟濟三獨漉四碣石五)
　　(淮南也今長吉總曰拂舞歌若太白則云夷則格/上白鳩拂舞詞古今樂録云梁三朝樂第十九設)
　　(拂/舞)
吳娥聲絶天空雲閒徘徊門外滿車馬亦須生緑苔樽
有烏程酒勸君千萬夀全勝漢武錦樓上曉望晴寒飲
花露(凡語轉竒/惜錦字劣)東方日不破天光無老時丹成作蛇乗
白霧千年重化玉井土從蛇作土二千載呉堤緑草年
年在背有八卦稱神仙邪鱗頑甲滑腥涎
　(晉志拂舞歌淮南王篇揚聲悲歌音絶天露烏程酒/見示弟註  武帝遺事銅仙舒掌承雲表  和玉屑)
　(服之開元遺事楊妃毎宿酒初消多苦肺熱凌晨傍/花枝口吸花露飲之潤肺  晉志拂舞歌碣石篇神)
　(龜雖夀猶有竟時騰蛇乗霧化/為土灰此云從蛇作土本此也)
　夜坐吟
　　(樂府解題云此曲本/鮑昭作太白亦有此)
踏踏馬蹄誰見過眼看北斗直天河西風羅幕生翠波
鉛華笑妾顰青娥為君起唱長相思簾外嚴霜皆倒飛
(竒/語)明星爛爛東方陲紅霞梢出東南涯陸郎去矣乗斑
騅
　(杜詩想象嚬青娥娥當為蛾眉也白長相思樂府曲/名  古樂府明下童曲陳孔驕赭  陸郎乗斑騅)
　箜篌引(又曰公/無渡河)
　　(琴操曰有一狂夫被髮提壺涉河而渡其妻追止/之不及墮河而死乃號天噓唏鼓箜篌而歌曰公)
　　(無渡河公竟渡河墮河而死當奈公何元題云箜/篌引下註云一作公無渡河今以公無渡河書題)
　　(詳見首/巻註)
公乎公乎提壺將焉如屈平沈湘不足慕徐衍入海誠
為愚公乎公乎牀有菅席盤有魚北里有賢兄東隣有
小姑隴畝油油黍與葫瓦甒濁醪蟻浮浮黍可食醪可
飲公乎公乎其柰居被髮奔流竟何如賢兄小姑哭嗚
嗚
　(菅草名左傳或取一編菅杜預曰菅苫也/菰雕葫米也  禮記君尊瓦甒註大五斗)　(葫一作/浮浮協)
　(音夫髀李斯書彈/筝摶  而聲嗚嗚)
　巫山髙
　　(按晉隋二志巫山髙係漢歌短簫鐃歌樂也魏謂/之屠栁城呉謂之關背德晉謂之平玉衡梁謂之)
　　(鶴樓峻齊謂之戰芒山周謂之戰河隂古詞止言/江淮淵深無梁可渡逺望思歸而已後之作者乃)
　　(及陽臺事/非古矣)
碧叢叢髙揷天大江翻瀾神曵煙楚魂尋夢風颸然(七/字)
(分明/巫山)曉風飛雨生苔錢瑶姬一去一千年丁香笻竹啼
老猿古祠近月蟾桂寒椒花墜紅濕雲間
　(巫山在䕫州即巫峽颸一作􁁜即陽臺夢雲雨事我/襄陽耆舊傳云楚王逰雲夢夢一婦人名瑶姬曰)
　(夏帝之季女封於巫山之/陽臺精神化而為芝也)
　平城下
　　(漢髙祖七年自将撃韓王信於銅鍉從晉陽連戰/乗勝逐比至樓煩大寒士卒墮指者十二三遂至)
　　(平城為匈奴所圍七日用陳平/計乃得出平城今在雲中縣)
飢寒平城下夜夜守明月別劒無玉花海風斷鬢髮塞
長連白空遥見漢旗紅青帳吹短笛煙霧濕畫龍日晚
在城上依稀望城下風吹枯蓬起城中嘶瘦馬借問築
城吏去關㡬千里惟愁裹屍歸不惜倒戈死
　(太白詩劒花青蓮光出匣男漢火德旗幟尚赤以畫/龍龍帳也  後漢馬援云  兒要當死於邊野  馬)
　(革裹屍/還塟)
　江南弄
　　(樂府解題云江南行江南曲江南弄一也江南古/詞云江南可採蓮蓮葉何田田魚戲蓮葉間魚戲)
　　(蓮葉東魚戲蓮葉西魚/戲蓮葉南魚戲蓮葉北)
江中緑霧起涼波天上疊巘紅嵯峨水風浦雲生老竹
渚瞑蒲帆如一幅鱸魚千頭酒百斛酒中倒卧南山緑
(無不/竒絶)呉毹越吟未終曲江上團團帖寒玉
　(疊巘見昌谷詩註楚張翰思呉中鱸魚鱠呉毹當作/歈呉都賦云荆艶  舞呉歈越吟楚辭曰  歈蔡謳)
　(奏大吕些梁元帝纂要云呉歌曰歈齊歌/曰謳楚歌曰豔  寒玉荷也帖一作疊)
　榮華樂(一作東洛/梁家謡)
　　(按此篇皆詠梁冀家貴盛/故一題曰東洛梁家謡)
鳶肩公子二十餘齒編貝脣激朱氣如虹蜺飲如建瓴
走馬夜歸呌嚴更徑穿複道㳺椒房尨裘金玦雜花光
玉堂調笑金樓子臺下戲學邯鄲倡口吟舌話稱女郎
錦袪繡靣漢帝旁得明珠十斛白璧一雙新詔垂金曵
紫光煌煌馬如飛人如水九卿六官皆望履將迴日月
先反掌欲作江河唯畫地峨峨虎冠上切雲竦劒晨趍
凌紫氛繡叚千尋貽皂隸黄金百鎰貺家臣十二門前
張大宅(張姓第大/詭為此名)晴春煙起連天碧金鋪綴日雜紅光
銅龍齧環似争力(至無𦂳要/却有思索)瑶姬凝醉卧芳席海素(似/謂)
(月/)籠牕空下隔丹宂取鳯充行庖貜貜如拳郍足食金
蟾呀呀蘭燭香軍裝武妓聲琅璫誰知花雨夜來過但
見池臺春草長嘈嘈絃吹匝天開洪崖簫聲遶天來天
長一矢貫雙虎雲弝絶騁聒旱雷亂袖交竿管兒舞呉
音緑鳥學言語能教刻石平紫金解送刻毛寄新兎三
皇皇后七貴人五十校尉二將軍當時飛去逐彩雲化
作今日京華春
　(後漢梁冀字伯卓鳶肩豺目洞睛矘盻少為貴戚逸/逰自恣性嗜酒能挽滿彈棊格五六博蹴踘擲錢之)
　(戲又好臂鷹走狗騁馬鬭鷄云莊子盗跖篇齒如齊/貝脣如激丹  漢書複道註  上下有道故曰複音)
　(復梁椒房皇后宫以椒塗屋取其温暖且取蕃衍之/義  冀姊為順帝皇后故冀得出入椒房  左傳晉)
　(獻公命太子申生帥師衣之尨服佩之金玦註云尨/雜色也  南史梁徐妃傳妃淫妬與左右私通元帝)
　(後疾其所為賜死製金樓子以述其淫行長吉假此/以言冀也  邯鄲趙都俗善歌舞古樂府云上有雙)
　(樽酒作使邯鄲倡五冀傳口吟舌話裁能書筭大冀/從富人孫奮貸錢  千萬奮以三千萬與之冀  怒)
　(乃告郡縣認奮母為其守藏婢云盗白珠十斛紫金/千斤以叛遂收考奮兄弟死獄中悉沒貲財  垂金)
　(曵紫言冀服飾光華也召後漢鄧后云車如流水馬/如逰龍  冀傳百官遷  皆先到冀門投牋謝恩然)
　(後敢詣尚書冀囘日月作江河言冀權勢可畏能囘/天地如此    傳冀作埤幘狹冠折上巾楚詞冠切)
　(雲之崔嵬前漢王温舒為中尉其爪牙吏虎而冠者/也  皂隸家臣言冀之奴隸如秦宫軰也冀傳云取)
　(良人悉為奴婢賞賜金錢綵帛車馬衣服甲第比霍/光  後漢百官志云洛陽城門十二所曰平成門上)
　(西門雍門廣陽門津門小宛門開陽門耗門中東門/上東門榖門夏門  冀傳冀大起第宅其妻孫夀亦)
　(對街起宅殫極土木互相誇競堂寢皆有隂陽奥室/連房洞戸柱壁雕鏤加以銅漆牕牖皆有綺旒青𤨏)
　(圗以雲氣仙靈異方珍怪充積藏室又廣開園囿採/土築山十里九版以象二崤冀與夀共乗輦車張羽)
　(葢逰觀第内從娼妓鳴鼓吹連日繼夜以騁娛恣云/漢書成帝為太子上急召太子出龍樓門張晏註)
　(門有銅龍也為瑶姬見巫山髙註王子年拾遺記云/石崇屑沈香  塵布席上令姬人踐之  海素鮫綃)
　(也山海經云丹宂之山有鳥名鳳凰自歌自舞此言/取鳳為庖  爾雅玃父善顧釋文云大猿也杜詩小)
　(胡孫云舉家聞若欬為寄小如拳閒洪崖古仙人也/陸機樂府洪崖發清歌  太白詩  騎駿馬獵一射)
　(兩虎穿也弝乃弓弝今云絶騁聒雷則車也當為弝/謂轡革  南都賦所謂軍雷震而風厲者也  呉音)
　(緑鳥鸚鵡也移能教刻石平紫金未詳其冀起兎苑/於河南城西  檄所在調發生兎皆刻  毛為識有)
　(犯者輒死軍冀傳冀一門前後七封侯三皇后六貴/人二大将  夫人女食邑稱君者七人尚公主三人)
　(其餘卿將尹校五十七人意時移嵗換昔日/之貴盛今化為他人之春  味含蓄無窮)
　相勸酒
羲和騁六轡晝夕不曽閒彈烏崦嵫竹抶馬蟠桃鞭蓐
收既斷翠栁青帝又造紅蘭堯舜至今萬萬嵗數子將
為傾葢間青錢白璧買無端丈夫快意方為歡臛蠵臛
熊何足云㑹須鍾飲北海箕踞南山歌滛滛管愔愔横
波好送雕題金人生得意且如此何用強知元化心相
勸酒終無輟伏願陛下鴻名終不歇子孫綿如石上葛
來長安車駢駢中有梁冀舊宅石崇故園
　(崦嵫說文云日入處竹一作石蘭蘭有二種有黄花/者最香紅花次之秘省謂之紅  省  家語孔子遇)
　(程子華傾蓋而語也南史蕭惠開云人生不得行胷/懐雖百嵗亦為夭    臛羮也有菜曰羮無菜曰臛)
　(蠵大龜也楚詞招魂露鷄臛蠵厲而不爽些祈曹子/建云舉太山以為肉傾東海以為酒  左傳  招之)
　(愔愔註云安和貌刻横波目也傳毅舞賦云目流睇/以横波  雕題雕  其題額也  此言目送金杯宴)
　(飲以樂詩緜緜葛藟洛按梁冀舊宅石崇故園不在/長安後漢及晉皆都  陽豈長吉失所考耶抑託興)
　(不拘事實耶如此/等篇皆效太白意)
　瑶華樂
　　(此穆天子與西王/母宴瑶池之樂也)
穆天子走龍媒八轡冬曨逐天迴五精掃地凝雲開髙
門左右日月環四方錯鏤稜層殷舞霞垂尾長盤跚江
澄海浄神母顔施紅㸃翠照虞泉曵雲拖玉下崑山列
斾如松張葢如輪金風殿秋清明發春八鑾十乗矗如
雲屯瓊鍾瑶席甘露文𤣥霜絳雪何足云薫梅染栁將
贈君鉛華之水洗君骨與君相對作真質
　(漢武渥洼神馬歌天馬來龍之媒逰閶闔觀玉臺母/八轡見馬詩註  五精掃地凌駕星辰之意  神)
　(西王母也/日入虞淵)　(虞泉虞淵也避唐諱故作泉淮南子云/崑山崑崙也水經在西域河水所出)
　(殿秋奔而殿之殿一作斂旂立春明庶風至春分清/明風至  詩八鑾鏘鏘龍  十乗  瓊鍾酒鍾也)
　(漢武内仙傳雪上/藥有𤣥霜絳)
　北中寒
　　(樂府解題云晉樂奏魏武北上篇備言氷雪溪谷/之苦其後或謂之北上行蓋因武帝詞而擬之也)
　　(今長吉此篇想/只本此題耳)
一方黑照三方紫黄河氷合魚龍死三尺木皮斷文理
百石強車上河水霜花草上大如錢揮刀不入迷濛天
争瀯海水飛凌喧山瀑無聲玉虹懸
　(漢書晁錯云胡貉之地隂積之處/木皮三寸氷厚六尺  水囘曰瀯)
　梁臺古愁
梁王臺沼空中立天河之水夜飛入臺前鬭玉作蛟龍
緑粉掃天愁露濕撞鐘飲酒行射天金虎蹙裘噴血斑
朝朝暮暮愁海翻長繩繫日樂當年芙蓉凝紅得秋色
蘭臉別春啼脉脉蘆洲客鴈報春來寥落野篁秋漫白
　(漢梁王好治宫室苑囿有平臺吹臺鴈池空中立言/其髙妙如仙居  射天殷武乙事  禮記君之右虎)
　(裘以虎皮為裘也繫太白恨賦恨不/得挂長繩於青天  此西飛之白日)
　公無出門
天迷迷地宻宻熊虺食人魂雪霜斷人骨嗾犬唁唁相
索索䑛掌偏宜佩蘭客帝遣乗軒災自息玉星㸃劒黄
金軛我雖􁨅馬不得還歴陽湖波大如山毒虬相視振
金環狻猊猰㺄吐嚵涎鮑焦一世披草眠顔囘廿九鬢
毛斑顔囘非血衰鮑焦不違天天畏遭􁊕齧所以致之
然分明猶懼公不信公看呵壁書問天
　(楚詞招魂云雄虺九首往來倐忽吞人以益其心些/  雪霜斷人骨一作雪風破人骨  楚詞九辨猛犬)
　(唁唁而迎吠兮食歴陽湖即今巢湖屬和州/云狻猊如虥猫  虎豹猰㺄似貙虎爪食人)　(爾雅/新序)
　(云鮑焦周之介士也韓詩外傳風俗通皆載蕉事迹/莊子盗跖篇鮑焦飾行非世抱木而死  屈原天問)
　(因書其壁/呵而問之)
　神絃曲
　　(古今樂録云神絃歌十一曲一宿阿二道君三聖/郎四嬌女五白石郎六青溪小姑七湖龍姑八姑)
　　(恩九採菱童十明/下童十一同生)
西山日沒東山昏旋風吹馬馬踏雲(自是一種和見態/偏善其時景情)
畫絃素管聲淺繁花裙綷䌨步秋塵桂葉刷風桂墜子
青狸哭血寒狐死古壁彩虬金帖尾雨工騎入秋潭水
百年老鴞成木魅笑聲碧火巢中起
　(旋風即羊角風也燕北雜記云契丹馬上見旋風便/合眼用馬鞭打四十九下道坤不剥者七聲  綷䌨)
　(說文紈素聲籍田賦云綃統綷䌨子虛賦翕呷萃蔡/義同  上兩句說神之來下兩句說女巫祭神  唐)
　(垂拱中天台桂子落十餘日方止見陸龜䝉詩註之/雨工雨師也騎彩虬入水  鴞悪鳥也木魅山鬼)
　(類周禮硩簇氏覆天鳥巢即鴞/巢碧火鬼火之屬即魅所為也)
　神絃
女巫澆酒雲滿空玉爐炭火香鼕鼕海神山鬼來座中
紙錢窸窣鳴颴風相思木帖金舞鸞攅蛾一啑重一彈
呼星召鬼歆杯盤山魅食時人森寒終南日色低平灣
神兮長在有無間神嗔神喜師更顔送神萬騎還青山
　(唐書王嶼傳始用紙錢公呉都賦云楠榴之木相思/之樹又韓憑墓木見惱  註  讀此章使人神意森)
　(索如在古祠幽黯之中/親覩巫覡賽神之狀也)
　神絃別曲
巫山小女隔雲別春風松花山上發緑蓋獨穿香逕歸
白馬花竿前孑孑蜀江風澹水如羅墮蘭誰泛相經過
南山桂樹為君死雲衫淺汚紅脂花
　(詩孑孑干旄註/孑孑特出之貌)
　緑水詞
　　(琴歴云蔡邕有五弄逰春緑水幽居坐愁秋思邕/入青溪訪鬼谷南曲有澗焉水冬夏不竭常緑故)
　　(作緑水詞将古樂府齊江奐有此曲云塘上蒲欲/齊汀洲杜  歇春心既易蕩春流豈難越桂楫及)
　　(晚風菱江映初月芳香若有贈為君步羅襪花太/白亦有此詞云緑水明秋月南湖採白蘋荷  嬌)
　　(欲語愁殺盪舟人/今賀作與太白同)
今宵好風月阿侯在何處為有傾人色翻成足愁苦東
湖採蓮葉南湖拔蒲根未持寄小姑且持感愁魂
　(沈約歌云十五嫁為盧家婦十六生男字阿侯言莫/愁女也  李延年歌北方有佳人絶世而獨立一顧)
　(傾人城再/顧傾人國)
　沙路曲
　　(唐世拜相禮府縣載沙填路自禁/城至其地曰沙堤張籍有沙堤行)
栁臉半眠丞相樹珮馬釘鈴踏沙路斷燼遺香裊翠烟
燭騎啼鳴上天去帝家玉龍開九關帝前動笏移南山
(看他匠/轉語意)獨垂重印押千官金窠篆字紅屈盤沙路歸來
聞好語旱火不光天下雨
　(栁臉一作栁隂漢苑有人栁日三眠三起曉燭騎一/作獨騎非李綽秦中嵗時記云正月一日  漏前宰)
　(相三司金吾以樺燭數百炬擁騎如火城謂之火城/即燭騎事也  楚詞九辨君之門以九重天子有九)
　(門謂關門逺郊門近郊門城門皋門庫門雉門應門/路門也開一作摐  南山可移則囘天之力可知)
　(衛宏漢舊儀云丞/相印黄金龜紐)
　上之囘
　　(上之囘者漢武元封中因至雍遂通囘中道後數/逰幸焉其歌稱帝逰石關望諸國月支臣匈奴服)
　　(皆美當時也林按晉隋二志上之囘魏謂之克官/渡呉謂之烏  晉謂之宣輔政梁謂之亡齊北齊)
　　(謂之克關隴周/謂之平竇㤗)
上之囘大旗喜懸紅雲撻鳳尾劒匣破舞蛟龍蚩尤死
鼓逢逢天髙慶雷齊墮地地無驚烟海千里
　(紅雲鳳尾皆旗象也乎揚雄甘泉賦云直嶢嶢以造/天兮厥髙慶而不可  彊度天髙慶即此意慶音𦍑)
　(發語辭也喜此篇後巻有白門前一曲與此同云白/門前大樓  懸紅雲撻龍尾劒匣破舞蛟龍蚩尤死)
　(鼓逢逢天齊慶雷墜地無驚/飛海千里當以此篇為正)
　髙軒過
　韓員外愈皇甫侍御湜見過因而命作
　　(賀七歳能詞章韓愈皇甫湜未信過其家使賦詩/援筆輒就如素搆目曰髙軒過二人大驚自是有)
　　(名/)
華裾織翠青如葱金環壓轡揺玲瓏馬蹄隠耳聲隆隆
入門下馬氣如虹云是東京才子文章鉅公二十八宿
羅心胸九精照耀貫當中殿前作賦聲摩空筆補造化
天無功龎眉書客感秋蓬誰知死草生華風我今垂翅
附㝠鴻他日不羞蛇作龍
　(隠耳一作隠隠西都賦粲乎隠隠乃明盛貌精一本/無云是鉅字  九精照耀一作元精耿耿九  九星)
　(之精也春秋運斗樞云五帝/遵七政之紀九星之法是也)
　貝宫夫人
　　(九歌云魚鱗屋兮龍堂紫貝闕兮朱宫註云河伯/以魚鱗蓋屋畫龍文紫貝作闕丹朱其宫然則貝)
　　(宫夫人者/龍女也)
丁丁海女弄金環雀釵翹揭雙翅關六宫不語一生閒
髙懸銀牓照青山長眉凝緑㡬千年清涼堪老鏡中鸞
秋肌稍覺玉衣寒空光帖妥水如天
　(曹子建美女篇云頭上金雀釵腰佩翠琅玕釋名云/釵頭上施雀  環一作錢  周禮王后有六宫  東)
　(方朔神異經云東明山青石為牆面一門門有銀牓/以青石碧鏤題曰天地長男之宫  玉衣言其衣之)
　(華好/也)
　蘭香神女廟(三月中作/)
　　(墉城仙録云杜蘭香者有漁父於湘江洞庭之岸/聞見啼聲四顧無人惟一二嵗女子漁父憐而舉)
　　(之十餘嵗天姿竒偉靈顔姝瑩天人也忽有青童/自空下集其家携女去臨升天謂漁父曰我仙女)
　　(也有過謫人間今去矣其後於洞庭包山降張碩/家三年授碩以仙術碩亦得仙所謂漁父者亦往)
　　(往得/道云)
古春年年在閒緑揺暖雲松香飛晚華栁渚含日昏沙
砲落紅滿石泉生水芹幽篁畫新粉蛾緑横曉門弱蕙
不勝露山秀愁空春舞珮剪鸞翼帳帶塗輕銀蘭桂吹
濃香菱藕長莘莘看雨逢瑶姬乗船值江君吹簫飲酒
醉結綬金絲裙走天呵白鹿逰水鞭錦鱗宻髮虚鬟飛
膩頰凝花勻團鬢分蛛巢穠眉籠小脣弄蝶和輕妍風
光怯腰身深幃金鴨冷奩鏡幽鳳塵踏霧乗風歸撼玉
山上聞(逐句逐字尚有可/取全首即無謂)
　(娥緑栁也卿瑶姬見巫山髙註/仙傳衛叔  常乗雲車駕白鹿)　(江君湘君也千列/述異記云鹿  年)
　(化為蒼又五百年化為白又五百/年化為𤣥  仙人琴髙乗赤鯉)
　送韋仁實兄弟入關
送客飲別酒千觴無赭顔何物最傷心馬首鳴金環野
色浩無主秋明空曠間坐來壯膽破斷目不能看行槐
引西道青梢長攅攅韋郎好兄弟疊玉生文翰我在山
上舍一畆蒿磽田夜雨呌租吏舂聲暗交關誰解念勞
勞蒼突唯南山
　(崔鴻前秦録云苻堅自長安至於諸州夾路樹/槐栁一十里一亭四十里一旅今送入關故云)
　洛陽城外別皇甫湜
洛陽吹別風龍門起斷烟冬樹束生澁晚紫凝華天單
身野霜上疲馬飛蓬間凭軒一雙淚奉墜緑衣前
　(吕氏春秋云龍門未開河出孟門之上大溢逆流禹/鑿龍門始南流謂之孟門今絳州龍門縣界  晚紫)
　(晚烟紫色品唐制九品以/上碧服七  以上緑服)
　溪晚涼
白狐向月號山風秋寒掃雲留碧空玉煙青濕白如幢
銀灣曉轉流天東溪汀眠鷺夢征鴻輕漣不語細㳺溶
層岫迴岑複疊龍苦篁對客吟歌筒
　(銀灣天河也龍複疊/龍謂山勢如  也)
　官不來題皇甫湜先輩㕔
官不來官庭秋老桐錯幹青龍愁書司曹佐走如牛疊
聲問佐官來否官不來門幽幽(否音/浮)
　長平箭頭歌
　　(長平乃白起坑趙卒四十/萬之地今在澤州髙平縣)
漆灰骨末丹水砂凄凄古血生銅花白翎金簳雨中盡
直餘三脊殘狼牙(善/賦)我尋平原乗兩馬驛東石田蒿塢
下風長日短星蕭蕭黒旗雲濕懸空夜左魂右魄啼肌
瘦酪瓶倒盡將羊炙蟲棲鴈病蘆筍紅迴風送客吹隂
火訪古汍瀾收斷鏃折鋒赤璺曽刲肉南陌東城馬上
兒勸我將金換簝竹
　(丹氷砂謂人血如丹砂竹殘狼牙箭鏃如狼牙也得/說文簝宗廟盛肉器又  名以此簝竹作箭裝所)
　(鏃/耳)
　江樓曲
樓前流水江陵道鯉魚風起芙蓉老(龍化/也)曉釵催鬢語
南風抽㠶歸來一日功(俊快/濃至)鼉吟浦口飛梅雨竿頭酒
旗換青苧蕭騷浪白雲差池黄粉油衫寄郎主新槽酒
聲苦無力南湖一頃菱花白眼前便有千里愁小玉開
屏見山色
　(李義山詩後溪初起鯉魚風石溪漫志云鯉魚風春/夏之交  元稹詩小玉上牀鋪夜衾蒋防有霍小玉)
　(傳/)
　塞下曲
胡角引北風薊門白於水(悲壯/斗絶)天含青海道城頭月千
里露下旗濛濛寒金鳴夜刻蕃甲鏁蛇鱗馬嘶青塚白
秋静見旄頭沙逺席覉愁帳北天應盡河聲出塞流(清/壯)
　(幽燕有薊城出薊之北門即外國地陸機有出自薊/北門行  夜刻撃刁斗也今更夜所撃鐵斗乃刁斗)
　(遺制作天文志昴星曰旄頭胡星也箕席覉愁/一本  席箕愁為是蓋卧沙中以豆  為席也)
　染絲上春機
玉甖汲水桐花井蒨絲沈水如雲影美人懶態燕脂愁
春梭抛擲鳴髙樓綵線結茸背複疊白袷玉郎寄桃葉
為君挑鸞作腰綬願君處處宜春酒
　(古詞井桐花落盡一半在銀牀獻蒨青葱貌古袷音/劫交領也  古樂府云桃葉王  之愛妾名  詞桃)
　(葉復桃葉渡江不用楫但渡無/所苦我自迎接汝此獻之詞也)
　五粒小松歌(并序/)
　前謝秀才杜雲卿命予作五粒小松歌予以選書多
　事不治曲辭經十日聊道八句以當命意
　　(本草圗經云五粒松粒當讀為鬛音之訛也言毎/五鬣為一華或有五鬣七鬛者  五代史鄭遨聞)
　　(華山有五粒松松脂入地千年化/為藥去三尸因徙居華山求之)
蛇子蛇孫鱗蜿蜿(皆不/成語)新香㡬粒洪崖飯緑波浸葉滿
濃光細束龍髯鉸刀剪主人壁上鋪州圗主人堂前多
俗儒月明白露秋淚滴石筍溪雲肯寄書(謂樹與/峰別)
　(抱朴子云松皮之中有脂狀如龍蛇石月明白露秋/淚滴一作月明露泣懸秋淚  蜀有  笋灘在戎州)
　塘上行
　　(古有塘上行又曰塘上辛苦行或云甄后所作或云/魏武歌陸璣亦有此曲註云婦人衰老失寵行於)
　　(塘上為此歌也鄴中故事云蒲生我池中有葉何/離離豈無蒹葭艾與君生别離此歌乃魏文甄后)
　　(為郭后所譛賜死臨終時作也非魏武/必矣長吉此篇與陸璣不逺皆本古意)
藕花涼露濕花缺藕根澁飛下雌鴛鴦塘水聲溘溘
　(雌一/作雄)
　吕將軍歌
　　(恐即吕/太一也)
吕將軍騎赤兎獨攜大膽出秦門金粟堆邊哭陵樹北
方逆氣汙青天劒龍夜呌將軍閒將軍振袖揮劒鍔玉
闕朱城有門閣榼榼銀龜揺白馬傅粉女郎火旗下恒
山鐵旗請金槍遥聞箙中花箭香西郊寒蓬葉如刺皇
天新栽養神驥廐中髙桁挑蹇蹄飽食青芻飲白水圎
蒼低迷葢張地九州人事皆如此赤山秀鋌禦時英緑
眼將軍㑹天意
　(赤兎吕布良馬名當時歌曰人中有吕布馬中有赤/兎此吕將軍必唐朝有此人借布為說耳  杜詩金)
　(粟堆前松柏裏註云在𤣥帝黍陵南漢太白詩雄劒/挂壁時時龍吟  銀龜今之魚袋又  儀中二千石)
　(銀印龜紐詩杜詩火旗邀錦纜註云龍旂九斿以象/大火太白  火旗雲馬生光彩  廐中髙桁桃蹇蹄)
　(此馬醫以桁懸馬蹄而修剔之也挑一作排非是鐵/圎蒼天也葢張地謂天形如車葢  說文云鋌銅)
　(樸周禮考工記冶氏為殺矢刃長寸圍寸鋌十之重/三垸註云鋌讀如麥秀鋌之鋌鄭司農云鋌箭足入)
　(藁中者也又左傳鋌而走險註云疾走/貌  太白詩幽州胡馬客緑眼虎皮冠)
　休洗紅
休洗紅洗多紅色淺卿卿騁少年昨日殷橋見封侯早
歸來莫作絃上箭(古/意)
　(卿卿王戎事見出城註與陸機/詩離合非有常譬彼絃  筈)
　野歌
鵶翎羽箭山桑弓仰天射落衘蘆鴻麻衣黒肥衝北風
帶酒日晚歌田中男兒屈窮心不窮枯榮不等嗔天公
(落落/豪意)寒風又變為春栁條條看即煙濛濛
　(淮南子云鴈衘蘆以避矰繳古今註云鴈自河北渡/江南瘦瘠能髙飛不畏矰繳江南沃饒毎至還河北)
　(體肥不能飛常衘蘆數寸以防矰繳故曰/麻衣黒肥衝北風麻衣黒肥鴈之色也)
　將進酒
　　(晉隋二志云將進酒係短簫鐃歌梁魏謂之平關/中呉謂之章𤣥德晉謂之因時運  謂之石首篇)
　　(齊謂之破侯景周謂之取巴蜀古詞曰将進酒盛進/太白大畧以飲酒放歌為事宋何承天此篇曰將)
　　(酒慶三朝備繁禮薦嘉肴則言朝㑹飲酒且以濡/首荒志為戒若梁昭明太子云洛陽輕薄子但叙)
　　(㳺樂飲酒而已耳劉次莊云太白將進酒直勸岑/夫子丹邱生飲  李賀深於樂府至於此作亦曰)
　　(琉璃鍾琥珀濃小槽酒滴珍珠紅嗟乎作詩者擺/落凡近以得意外趣者古今難矣余謂此言雖是)
　　(然持此以律二公亦未為確論葢樂府有假古題/自發己意與古詞逈不侔者有畧得古意而増以)
　　(新意者有全即古題意以/為詠者不可執一論也)
琉璃鍾琥珀濃小槽酒滴珍珠紅烹龍庖鳳玉脂泣羅
屏繡幙圍香風吹龍笛撃鼉鼓皓齒歌細腰舞况是青
春日將暮桃花亂落如紅雨勸君終日酩酊醉酒不到
劉伶墳上土(哀怨豪暢故是絶調/極是快句可人可人)
　(琥珀濃言酒色若琥珀也羅屏一作羅幃香風一作/春風  陸璣草木疏曰鼉形似蜥蜴四足長丈餘甲)
　(如鎧甲其皮堅厚可冒鼔上林賦曰撃鳴鼉之鼓是/以鼉皮為鼓也  楚詞大招朱唇皓齒嫮以姱只)
　(荆公云梨花一枝春帶雨桃花亂落如紅雨珠簾暮/捲西山雨皆警句也然終不若院落深沈杏花雨言)
　(盡而意不盡死此言生/當飲酒盡歡  則已矣)
　美人梳頭歌
西施曉夢綃帳寒香鬟墮髻半沈檀轆轤咿啞轉鳴玉
驚起芙蓉睡新足雙鸞開鏡秋水光解鬟臨鏡立象牀
一編香絲雲撒地玉釵落處無聲膩纖手却盤老鵶色
翠滑寳釵簮不得春風爛漫惱嬌慵十八鬟多無氣力
粧成􁮴鬌欹不斜雲裾數步踏鴈沙背人不語向何處
下階自折櫻桃花(如畫如畫有情無語更是/可憐  無語之語更濃)
　(西施呉王美人名侍楊妃外傳明皇幸沈香亭召貴/妃妃時宿酲未解  者強扶而至鬢亂釵斜不能再)
　(拜上曰此豈妃子醉真是海棠睡未足耳毛立象牀/髮長委地故立於牀而梳也  老鵶色鵶  色黒而)
　(碧髮似之太白詩黄頭奴子雙鴉髮亦􁮴音㽔鬢音/墮髻名也古今註云墮馬之餘製也  作綏墮髻音)
　(義同玉篇廣/韻並無􁮴字)
　月漉漉篇
　　(此即古獨漉篇/太白有此詞)
月漉漉波煙玉(不可解/亦自好)莎青桂花繁芙蓉別江木粉態
裌羅寒鴈羽鋪煙濕誰能看石㠶乗船鏡中入秋白鮮
紅死水香蓮子齊挽菱隔歌袖緑刺罥銀泥(未厭/脂粉)
　(楚詞九歌搴芙蓉兮木末註云登木末而取芙蓉固/無是理今云別江木豈與江邊之木別耶  呉都賦)
　(云石㠶水松本草云石㠶髙尺餘狀如柏泥/梁呉筠餌說細如華山玉屑白似梁甫銀)
　京城
驅馬出門意牢落長安心兩事誰向道自作秋風吟
　官街鼓
　　(唐書馬周傳云先是京師晨昏傳呼驚/衆後置鼓代之呼鼕鼕鼓周所奏也)
曉聲隆隆催轉日暮聲隆隆催月出漢城黄栁映新簾
柏陵飛燕埋香骨磓發千年日長白孝武秦王聽不得
從君翠髮蘆花色獨共南山守中國㡬迴天上葬神仙
漏聲相將無斷絶
　(漢城㶚城也飛陵寢多栽/柏故云柏陵  燕趙后也)
　許公子鄭姬歌(鄭園中/請賀作)
許史世家外親貴宫錦千端買沈醉銅駞酒熟烘明膠
古堤大栁煙中翠桂開客花名鄭袖入洛聞香鼎門口
先將芍藥獻粧臺後解黄金大如斗莫愁簾中許合歡
清絃五十為君彈彈聲咽春弄君骨骨興牽人馬上鞍
兩馬八蹄踏蘭苑情如合竹誰能見夜光玉枕棲鳳凰
袷羅當門刺純綫長翻蜀紙巻明君轉角含商破碧雲
自從小靨來東道曲裏長眉少見人相如塚上生秋柏
三秦誰是言情客蛾鬟醉眼拜諸宗為謁皇孫請曹植
　(漢宣帝后家許氏母家史氏故許史為世家/疏二文為端  銅駞街也烘明膠乃酒之色)　(禮記/楚懐)
　(王寵姬鄭袖見戰國策/名鼎門武王定鼎於此)　(後漢郡國志河南東城門/樂府解題云莫愁石城女)
　(善歌謡石刺純綫純音凖縁也為長翻蜀紙合作畨/長幅也  崇王昭君曲序云本  昭君以犯文帝諱)
　(改為明君文帝司馬昭也也為/謁王孫請曹植長吉自謂)
　新夏歌
曉木千籠真蠟綵落蘂枯香數分在隂枝拳牙巻縹茸
長風迴氣扶葱蘢野家麥畦上新壠長畛徘徊桑柘重
刺香滿地菖蒲草雨梁燕語悲身老三月揺楊入河道
天濃地濃栁梳掃
　(蠟綵一作絳采燕宋郊詩風徑舞蝶/催暮色雨梁歸  說春愁疑用賀意)
　題歸夢
長安風雨夜書客夢昌谷怡怡中堂笑小弟栽澗菉家
門厚重意望我飽飢腹勞勞一寸心燈花照魚目
　(魚目不瞑言/勞思不寐也)
　經沙苑
　　(漢三十六苑分布西北二邊以郎為苑監官官奴/三萬人養馬三十萬疋故以牧馬處為苑杜詩亦)
　　(有沙/苑行)
野水泛長瀾宫牙開小蒨無人栁自春草渚鴛鴦暖晴
嘶卧沙馬老去悲啼展今春還不歸塞嚶折翅鴈
　出城別張又新酬李漢
李子別上國南山崆峒春不聞今夕鼓差慰煎情人趙
壹賦命薄馬卿家業貧鄉書何所報紫蕨生石雲長安
玉桂國㦸帶披侯門慘隂地自光寳馬踏曉昏臘春戲
草苑玉輓鳴􁕮轔緑網縋金鈴霞巻清池漘開貫㵼蚨
母買氷防夏蠅時宜裂大袂劒客車盤茵小人如死灰
心切生秋榛皇圗跨四海百姓施長紳光明靄不發腰
龜徒甃銀吾將譟禮樂聲調摩清新欲使十千嵗帝道
如飛神華實自蒼老流來長傾盆沒沒暗齰舌涕血不
敢論今將下東道祭酒而別秦(必不/碌碌)六郡無勦兒長刀
誰拭塵地理陽無正快馬逐服轅二子美年少調道講
清渾譏笑斷冬夜家庭疎篠穿曙風起四方秋月當東
懸賦詩靣投擲悲哉不遇人此別定霑臆越布先裁巾
　(東漢趙壹才髙貌魁偉然仕不過郡吏乃司馬相如/家徒四壁立  戰國䇿蘇秦之楚三月  見王談卒)
　(辭行楚王曰先生不逺千里而臨寡人曽弗肻留願/聞其說對曰楚國食貴於玉薪貴於桂謁者難見於)
　(鬼王難見於帝今令臣食玉炊桂因鬼見帝其可得/乎  二千石門許列㦸楊素起家五年門列棨㦸上)
　(自有色帶也轔輓音挽史記婁敬脫輓輅輓者牽也/東京賦􁕮􁕮  轔車聲也  搜神記云南方有蟲似)
　(蟬而大其子著草如蠶種得子以歸則母飛來就之/淮南子云以母血塗八十一錢置子用母置母用子)
　(皆自還也故錢文謂之青蛈可蠅不近氷吕氏春秋/云以狸致鼠以氷致蠅言不  致也然則氷可以防)
　(夏蠅矣小人如死灰心切生秋榛二句長吉自謂也/齰與齚同說文云齧也馬援與隗囂將楊廣書有齰)
　(舌之語小漢六郡曰隴西天水安定北地上郡西河/  勦子  切輕㨗也太白詩逢多勦㨗兒先著祖生)
　(鞭讀調道講清渾一本作講道調清渾穿晉顧榮苦/志  書經年不出户外村居疎陋竹笋  壁草可沒)
　(人見後漢陸閎美姿著越布單衣光/武  而好之自是敕㑹稽貢越布)
　　古樂府有極不可曉者有可曉而不足觀使人悶
　　者以為非長吉苦相似以為長吉如此苦復奚為
　　固不能皆然亦不必皆然也
　
　
　
　
　
　
　
　
　
　
　
　
　
　
　箋註評㸃李長吉歌詩巻四
欽定四庫全書
　箋註評㸃李長吉歌詩外集
　　　　　　　　　　　　宋　呉正子　註
　　　　　　　　　　　　　　劉辰翁　評
　　(京師本無後巻有後巻者鮑本也嘗聞薛常州士/龍言長吉詩蜀本㑹稽姚氏本皆二百一十九篇)
　　(宣城本二百四十二篇蜀本不知所從來姚氏本/出秘閣而宣城本則自賀鑄方囘也宣城多羡詩)
　　(十九蜀與姚少亡詩四而姚本善之尤以余校之/薛之言諒矣今余用京鮑二本訓註而二本四巻)
　　(終皆二百一十九篇與姚蜀本同薛謂宣城本二/百四十有二首葢多余本二十有三耳今鮑本二)
　　(巻共二十有三篇適與宣本所多之數合是鮑本/即宣本也第内一篇白門前者即與第四巻上之)
　　(囘重文如此則實有二百四十有二矣然觀此巻/所作名是後人模倣之為詞意往往儇淺真長吉)
　　(筆者無㡬余不敢盡削/姑去其重出者一篇云)
　南園
　　(鮑欽正云此篇/第一巻所脫)
方領蕙帶折角巾杜若已老蘭苕春南山削秀藍玉合
小雨歸去飛涼雲熟杏暖香棃葉老草梢竹色鎻池㾗
鄭公鄉老開酒樽坐泛楚奏吟招魂
　(草梢竹色鎻池㾗一作草蒲竹柵鎻池漘奏孔融告/髙宻縣為鄭𤣥特立一鄉號鄭公鄉  楚  一作楚)
　(酒楚詞有招/魂及大招篇)
　假龍吟歌
石軋銅杯吟詠枯瘁蒼鷹擺血白鳳下肺桂子自落雲
弄車葢木死沙崩惡溪島阿母得仙今不老窞中跳汰
截清涎隈壖卧水埋金爪崖磴蒼苔弔石髮江君掩帳
篔簹折蓮花去國一千年雨後聞腥猶帶鐵(多不/可讀)
　(蒼鷹一作蒼鸞老杜鷹詩毛血酒平蕪愚魏文帝詩/云西北有浮雲停停如車葢  柳子厚  溪對州有)
　(水其名曰惡溪註蒼苔一作蒼蒼長石髮水苔也振/呉都賦有篔簹  云竹名生水邊  數丈  郭元)
　(寳劒篇云琉璃/玉匣吐蓮花)
　感諷六首
　　(鮑註云此六首/第二巻所脫)
　　其一
人間春蕩蕩帳暖香揚揚飛光染幽紅誇嬌來洞房舞
席泥金蛇桐竹羅花牀眼逐春瞑醉粉隨淚色黄王子
下馬來曲沼鳴鴛鴦焉知腸車轉一夕巡九方
　(古悲歌云心思不/能言腸中車輪轉)
　　其二
苦風吹朔寒沙驚秦木折舞影逐空天畫鼔餘清節蜀
書秋信斷黒水朝波咽嬌魂從迴風死處懸鄉月
　　其三
雜雜胡馬塵森森邊士㦸天教胡馬戰曉雲皆血色婦
人攜漢卒箭箙囊巾幗不慙金印重踉蹡腰鞬力恂恂
鄉門老昨夜試鋒鏑走馬遣書勲誰能分粉墨
　(諸葛公遺司馬懿巾幗/婦人服幗婦人䘮冠也)
　　其四
青門放彈去馬色連空郊何年帝家物玉裝鞍上揺去
去走犬歸來來坐烹羔千金不了饌狢肉稱盤臊試問
誰家子乃老能佩刀西山白葢下賢雋寒蕭蕭
　(青門一作青郭一作青馬青門長安城門也千來來/字出東方朔傳  陳思王製駝蹄羮一甌費  金號)
　(七寳羮白乃老一作乃云江爾雅云白葢謂之苫蹕/云白葢  茅苫也郭璞云  東呼葢為苫左傳乃祖)
　(吾離披/苫葢)
　　其五
曉菊泫塞露似悲團扇風秋涼經漢殿班子泣衰紅本
無辭輦意豈見入空宫腰衱佩珠斷灰蝶生隂松
　(班婕妤悲歌云新製齊紈素皎潔如霜雪裁為合歡/扇團團似明月出入君懐袖揺動微風發常恐秋節)
　(至涼風奪炎熱棄捐篋笥中恩情中道絶衣杜詩/珠壓腰衱穏稱身爾雅云衱謂之裾註云  後)
　　其六
蝶飛紅粉臺栁掃吹笙道十日懸户庭九秋無衰草調
歌送風轉杯池白魚小水宴截香腴菱科映青罩䒠蒙
梨花滿春昏弄長嘯唯愁苦花落不悟世衰到撫舊唯
銷魂南山坐悲峭
　(衰草一作素草䒠䝉一作䒠茸/  長嘯一作笑銷魂一作傷魂)
　莫愁曲
　　(樂府解題云莫愁石城女善歌謡又古樂府/河中之水曲云洛陽女兒名莫愁與此不同)
草生龍坡下鴉噪城堞頭何人此城裏城角栽石榴青
絲繫五馬黄金絡雙牛白魚駕蓮船夜作十里逰歸來
無人識暗上沈香樓羅牀倚瑶瑟殘月傾簾鈎今日槿
花落明朝桐樹秋莫負生平意何名何莫愁
　(陶隠居不仕梁武屢招之唯畫兩牛一放水草間一/金籠頭人以杖撃之  陳後主起臨春結綺望僊三)
　(閣其牕牖壁帶懸眉欄檻皆以沈香為之微風/起則香聞數里  槿亦名舜其花朝生暮落)
　夜來樂
　　(此篇疑歩驟長吉/者刻畫而陋俗)
紅羅複帳金塗蘇花燈九枝懸鯉魚麗人映月開銅鋪
春水滴酒猩猩沽重一箧香十株赤金𤓰子兼雜麩五
色絲封青玉鳬阿侯此笑千萬餘南軒漢轉簾影踈桐林啞
啞挾子烏劒崖鞭節青石珠白騧吹湍凝霜鬚漏長送
珮承明廬倡樓嵯峨明月孤續客下馬故客去緑蟬秀
黛重拂梳
　(蘇流蘇也傳西京雜記云漢髙入咸陽有青玉五枝/燈漢武内  有九光之燈鯉魚刻節也如螭盤属)
　(管子云黄金百鎰為一篋五唐南詔傳麗水多麩金/蜀郪江亦出麩金  五絲  色絲也  青鳬錢也)
　(阿侯註見緑水詞府華陽志廣陽縣/出青珠  太白樂  有白鼻騧篇)
　嘲雪
昨日發蔥嶺今朝下蘭渚喜從千里來亂笑含春語龍
沙溼漢旗鳳扇迎秦素久別遼城鶴毛衣已應故
　(西域傳蔥嶺髙大上生蔥蘭蘭/渚山隂縣有蒲渚渚上即  亭)
　春懐引
芳溪宻影成花洞栁結濃煙花帶重蟾蜍碾玉挂明弓
捍撥裝金阿仙鳳寳枕誰云選春夢鈿合碧寒龍腦凍
阿侯繫錦覔周郎憑仗東風好相送
　(濃煙一作濃隂花一作香以捍撥决拾也决者包右/拇指以鉤絃拾者韝左臂  利絃  寳枕誰云選春)
　(夢此等句俗甚似非長吉少楊妃外傳上賜妃金釵/鈿合瑞龍腦  周瑜傳瑜  精音樂其有缺誤瑜必)
　(知之知之必顧故時人/謡曰曲有誤周郎顧)
　白虎行
火烏日暗崩騰雲秦皇虎視蒼生羣燒書滅國無暇日
鑄劒佩玦惟將軍玉壇設醮思冲天一世二世當萬年
燒丹未得不死藥拏舟海上尋神仙鯨魚張鬛海波沸
耕人半作征人鬼雄豪氣猛如熖煙無人為决天河水
誰最苦兮誰最苦報人義士深相許漸離撃筑荆卿歌
荆卿把酒燕丹語(可/念)劒如霜兮膽如鐵出燕城兮望秦
月天授秦封祚未移衮龍衣㸃荆卿血朱旗卓地白蛇
死漢皇知是真天子
　(白蛇一作白虎非是長如此篇/及後嘲少年顯然非  吉之筆)
　有所思
　　(樂府有鼓瑟有所/思春旦有所思)
去年陌上歌離曲今日君書逺遊蜀簾外花開二月風
臺前淚滴千行竹琴心與妾腸此夜斷還續想君白馬
懸雕弓世間何處無春風君心未肯鎮如石妾顔不久
如花紅夜長髙碧横長河河上無梁空白波西風未起
悲龍梭年年織素攅雙蛾江上迢遞無休絶涙眼看燈
乍明滅自從孤館深鎖牕桂花㡬度圎還缺鴉鴉向曉
鳴森木風過池塘響叢玉白日蕭條夢不成城南更問
仙人卜(清/嫩)
　(司馬相如以琴心挑文君網古樂府我欲渡河河無/梁  陶侃少時漁於河澤  得一織梭以挂於壁有)
　(頃雷雨化為龍而去/深鎖牕一作鎖深牕)
　嘲少年
　　(一作刺/少年)
青驄馬肥金鞍光龍腦入縷羅衫香美人狹坐飛瓊觴
貧人喚云天上郎別起髙樓臨碧篠絲曵紅鱗出深沼
有時半醉百花前背把金丸落飛鳥自說生來未為客
一身美妾過三百豈知劚地種苖家官稅頻催勿人織
長得積玉誇豪毅毎揖閒人多意氣生來不讀半行書
只把黄金買身貴少年安得長少年海波尚變為桑田
榮枯遞傳急如箭天公不肯於公偏莫道韶華鎮長在
髮白靣皺専相待
　(西京賦促中堂之狹坐羽觴行而無筭少太白詩突/如流星過金九落飛鳥  少年安得長  年以下淺)
　(易之/甚)
　髙平縣東私路
侵侵槲葉香木花滯寒雨今夕山上秋永謝無人處石
蹊逺荒澁棠實懸辛苦古者定幽尋呼君作私路
　(髙平今在濟州曰檞木亦名曰/橡亦曰櫟其實  橡斗曰皂斗)
　神仙曲
碧峰海靣藏靈書上帝揀作神仙居清明笑語聞空虚
鬭乗巨浪騎鯨魚春羅書字邀王母共宴紅樓最深處
鶴羽衝風過海遲不如却使青龍去猶疑王母不相許
垂露娃鬟更傳語
　(此篇亦非長吉辭/意亦淺俗不類)
　龍夜吟
鬈髮胡兒眼睛緑髙樓夜静吹横竹一聲似向天上來
月下美人望鄉哭直排七㸃星藏指暗合清風調宫徵
蜀道秋深雲滿林湘江半夜龍驚起玉堂美人邊塞情
碧牕皓月愁中聽寒碪能搗百尺練粉淚凝珠滴紅線
胡兒莫作隴頭吟隔牕暗結愁人心
　崑崙使者
崑崙使者無消息茂陵煙樹生愁色金盤玉露自淋漓
元氣茫茫收不得(甚有/風刺)麒麟背上石文裂虬龍鱗下紅
枝折何處偏傷萬國心中天夜久髙明月(也好此其/悲茂陵者)
　(茂陵武帝陵元氣茫茫收不得求仙不成也/雜記云五柞宫有石麒麟三枚髙一丈三尺)　(西京/廣雅)
　(云有角曰虬龍無角曰螭龍南越志/云螭龍有赤帶如錦文即紅枝也)
　漢唐姬飲酒歌
　　(唐姬後漢𢎞農王妃也王既即帝位董卓廢之後/山東義兵起乃置王於閣上使郎中令李儒酖之)
　　(王不肯飲強逼之不得已廼與唐姬及宫人飲宴/別酒行王悲歌曰天道易兮我何艱棄萬乗兮退)
　　(守藩逆臣見迫兮命不延誓將去汝兮適幽𤣥因/令唐姬起舞姬折袖歌曰皇天崩兮后土頽身為)
　　(帝兮命夭摧死生異路兮從此乖奈何㷀獨兮心/中哀因泣下嗚咽坐者嘘唏王遂死姬潁川人也)
　　(王薨乃歸鄉里父㑹稽/太守橋欲嫁之誓不許)
御服沾霜露天衢長蓁棘金隠秋塵姿無人為帶飾玉
堂歌聲寢芳林煙樹隔雲陽臺上歌鬼哭復何益鐵劒
常光光至兇威屢逼強梟噬母心犇厲索人魄相看兩
相泣淚下如波激寧用清酒為欲作黄泉客不說玉山
頽且無飲中色勉從天帝訴天上寡沈厄無處張繐帷
如何望松柏妾身晝團團君魂夜寂寂蛾眉自覺長頸
粉誰憐白矜持昭陽意不肯看南陌
　(說文梟不孝鳥也孟康註梟鳥噬母破鏡獸噬父疏/厲猖鬼也  黄泉客一作黄泉隔  繐帷䘮帷也)
　(布曰繐名昭/陽漢殿)
　聽頴師琴歌
　　(韓昌黎亦/有此詩)
别浦雲歸桂花渚蜀國絃中雙鳯語芙蓉葉落秋鸞離
越王夜起逰天姥暗珮清臣敲水玉渡海蛾眉牽白鹿
誰看挾劒赴長橋誰看浸髮題春竹竺僧前立當吾門
梵宫真相眉稜尊古琴大軫長八尺嶧陽老樹非桐孫
涼館聞絃驚病客藥囊暫别龍鬚席請歌直請卿相歌
奉禮官卑復何益
　(樂府有蜀國絃經天姥山名在越中謝靈運詩明燈/天姥岑  山海  云堂庭山出水玉水精也  周處)
　(斬長橋蛟一爾雅云大瑟謂之灑大琴謂之離註云/瑟長八尺  寸琴長三尺六寸六分  嵇康琴賦乃)
　(斷孫枝凖量所任孫枝取其實也老凡木皆岑實而/枝虚惟桐木至枝條愈實長吉言  樹非桐孫則非)
　(知琴者也東古樂府註云龍鬚草名亦名/縉雲草江  人以織席  直請一作當請)
　謡俗
上林蝴蝶小試伴漢家君飛向南城去誤落石榴裙脈
脈花滿樹翾翾燕遶雲出門不識路羞問陌頭人好
　(漢成帝時黄門倡歌云畫/黛方初月縫裙學石榴)
　
　
　
　
　
　
　
　
　
　
　
　
　
　
　
　箋註評㸃李長吉歌詩外集
