#+TITLE: 絕妙好詞箋-宋-周密
#+DATE: 2018-05-12 10:21:31
#+SOURCE: github.com/kanripo/KR4j0071 master e3568eca                
欽定四庫全書　　　　　集部十
　絶妙好詞箋　　　　　　詞曲類二(詞選之屬/)
　　提要
　　　　(臣/)等謹案絶妙好詞箋七巻絶妙好詞宋周
　　　　宻編其箋則
　　　國朝查為仁厲鶚所同撰也宻所編南宋歌詞
　　　　始于張孝祥終于仇逺凡一百三十二家去
　　　　取謹嚴猶在曾慥樂府雅詞黄昇花菴詞選
　　　　之上又宋人詞集今多不傳併作者姓名亦
　　　　不盡見于世零璣碎玉皆賴此以存于詞選
　　　　中最為善本初為仁採摭諸書以為之箋各
　　　　詳其里居出處或因詞而考証其本事或因
　　　　人而附載其佚聞以及諸家評論之語與其
　　　　人之名篇秀句不見于此集者咸附録之㑹
　　　　鶚亦方箋此集尚未脱稿適遊天津見為仁
　　　　所箋遂舉以付之刪複補漏合為一書今簡
　　　　端並題二人之名不沒其助成之力也所箋
　　　　多泛濫旁涉不盡切于本詞未免有嗜博之
　　　　弊然宋詞多不標題讀者毎不詳其事如陸
　　　　淞之瑞鶴仙韓元吉之水龍吟辛棄疾之祝
　　　　英臺近尹煥之唐多令楊恢之二郎神非叅
　　　　以他書得其源委有不解為何語者其疏通
　　　　證明之功亦有不可冺者矣宻有癸辛襍識
　　　　諸書鶚有遼史拾遺諸書皆别著録為仁字
　　　　心榖號蓮坡宛平人康熙辛夘舉人是集成
　　　　于乾隆已已刻于庚午鶚序稱其尚有詩餘
　　　　紀事如干巻今未之見殆未成書歟乾隆四
　　　　十六年四月恭校上
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　總　校　官　(臣/)　陸　費　墀
絶妙好詞箋序
絶妙好詞七巻南宋弁陽老人周密公謹所輯宋人選
本朝詞如曾端伯樂府雅詞黄叔暘花菴詞選皆讓其
精粹蓋詞家之準的也所采多紹興迄徳祐間人自二
三鉅公外姓字多不著夫士生隠約不得樹立功業炳
煥天壤僅以詞章垂稱後世而姓字猶在若滅若沒間
無人為從故紙堆中抉剔出之豈非一大恨事耶津門
查君蓮坡研精風雅耽玩倚聲披閱之暇隨筆劄記輯
有詩餘紀事如干巻于是編尤所留意特為之箋不獨
諸人里居出處十得八九而詞中之本事詞外之佚事
以及名篇秀句零珠碎金攟拾無遺俾讀者展巻時怳
然如聆其笑語而共其游歴也予與蓮坡有同好向嘗
綴拾一二每自矜剏獲㑹以衣食奔走不克卒業及來
津門見蓮坡所輯頗有望洋之歎并舉以付之次第增
入焉譬諸掇遺材以裨建章投片瓊以厠懸圃其為用
不已微乎蓮坡通懐集益猶不忘所自必欲附賤名於
簡端辭不得已因述其顛末如此云乾隆戊辰閏七夕
前三日錢唐厲鶚書於津門之古春小茨
欽定四庫全書
　絶妙好詞箋巻一　　　　宋　周密　原輯
　　　　　　　　　　　　宛平查為仁
　　　　　　　　　　　　錢塘厲　鶚同箋
　張孝祥
　　(孝祥字安國號于湖烏江人紹興二十四年廷對/第一授承事郎簽書鎮東軍判官累遷中書舍人)
　　(直學士院兼督府參賛軍事領建康留守尋以荆/南湖北路安撫使進顯謨閣直學士致仕有于湖)
　　(集詞/一巻)
　　(湯衡序紫㣲詞云于湖平昔為詞未嘗著藳筆酣/興健頃刻即成無一字無來處)
　　　念奴嬌(過洞/庭)
洞庭青草近中秋更無一㸃風色玉界瓊田三萬頃著
我扁舟一葉素月分輝明河共影表裏俱澄澈悠然心
㑹妙處難與君説　應念嶺表經年孤光自照肝膽皆
冰雪短鬢蕭疎襟袖冷穩泛滄溟空濶盡吸西江細斟
北斗萬象為賓客叩舷獨嘯不知今夕何夕
　　(四朝聞見錄云張于湖嘗舟過洞庭月照龍堆金/沙盪射公得意命酒唱歌所作詞呼羣吏而酌之)
　　(曰亦人子也其坦率皆類此張于湖有英姿竒氣/寉山魏了翁跋此詞真蹟云)
　　(著之湖湘間未為不遇洞庭所賦在集中最為傑/特方其吸江酌斗賓客萬象時詎知世間有紫微)
　　(青瑣/哉)
　　　西江月(丹陽/湖)
問訊湖邊栁色重來又是三年春風吹我過湖船楊栁
絲絲拂面　世路如今已慣此心到處悠然寒光亭下
水連天飛起沙鷗一片
　　(輿地紀勝云丹陽湖在當塗縣東南六十九里杜/預注云春秋宣城縣西南有桐水出白石山西北)
　　(入丹陽是也志載此詞云題溧陽三塔寺按志三/按景定建康)
　　(塔湖一名梁城湖在溧陽縣西七十里又云溧水/西承丹陽湖自東壩成丹陽湖水不復通本縣界)
　　(岳珂玉楮集亦云溧陽三塔寺寒光亭柱上刻張/于湖詞自當以建康志為據)
　　　清平樂
光塵撲撲宮栁低迷綠鬬鴨闌干春詰曲簾額微風繡
蹙　碧雲青翼無憑困來小倚雲屏楚夢不禁春晚黄
鸝猶自聲聲
　　　菩薩蠻
東風約畧吹羅幙一簾細雨春隂薄試把杏花看溼雲
嬌暮寒　佳人雙玉枕烘醉鴛鴦錦折得最繁枝暖香
生翠帷(雲一/作紅)
　　(詞㫖警句盡吸西江細斟北斗萬象為賓客叩舷/獨笑不知今夕何夕念奴嬌寒光亭下水連天飛)
　　(起沙鷗一片西江月今日從駕遊西苑彩仗壓金/  能改齋漫錄去年)
　　　(波看水戯魚龍曼衍寳津南殿宴坐近天顔金/盃酒君王勸頭上宮花顫六軍錦繡萬騎穿楊)
　　　(箭日暮翠華歸擁鈞天笙歌一片如今闗外千/里未歸人前山雨西樓晚望㫁思君眼此陳濟)
　　　(翁驀山溪也舍人張孝祥知潭州因宴客妓有/韻此至金盃酒君王勸頭上宮花顫其首自為)
　　　(之揺動者數四坐客忍笑指目者甚衆而張竟/不覺也)
　　　(癸辛雜識張于湖知京口王宣子代之多景樓/落成于湖為大書樓扁公庫送銀二百兩為潤)
　　　(筆于湖却之但需紅羅百匹於是大宴合樂酒/酣于湖賦詞命妓合唱甚懽遂以紅羅百疋犒)
　　　(之禮部别集詩話于湖玩鞭亭晉明帝覘王敦/吴)
　　　(營壘處自溫庭筠賦詩後張文潛又賦于湖曲/以正湖隂之誤詞皆竒麗警拔膾炙人口張安)
　　　(國賦滿江紅云千古凄凉興亡事但悲陳迹凝/望眼吳波不動楚山叢碧巴滇綠駿追風逺武)
　　　(昌雲斾連天赤笑老姦遺臭到如今留空壁邊/書静烽烟息通軺傳銷鋒鏑仰太平天子聖明)
　　　(無敵蹙踏揚州開帝里渡江天馬龍為匹看東/南佳氣鬱蔥蔥傳千億雖間采溫張語而詞氣)
　　　(亦不在其下嘗見安國大書此詞後題云乾道/元年正月十日筆勢竒偉可愛)
　　　(于湖詞西江月十里輕紅自笑兩山濃翠相呼/意行著脚到精廬借我繩床小住解飲不妨文)
　　　(字無心更狎鷗魚一聲長嘯暮烟孤袖手西湖/歸去)
　范成大
　　(成大字致能號石湖吳郡人紹興二十四年進士/孝宗時累官權吏部尚書拜參知政事進資政殿)
　　(學士提舉洞霄宮卒諡/文穆有石湖集詞一巻)
　　　醉落魄
栖烏飛絶絳河綠霧星明滅燒香曳簟眠清樾花影吹
笙滿地淡黄月　好風碎竹聲如雪昭華三弄臨風咽
鬢絲撩亂綸巾折凉滿北窗休共軟紅説
　　　朝中措
長年心事寄林扃塵鬢已星星芳意不如水逺歸心欲
與雲平　留連一醉花殘日永雨後山明從此量船載
酒莫教閑却春情
　　　眼兒媚
酣酣日脚紫烟浮妍暖試輕裘困人天氣醉人花底午
夢扶頭　春慵恰似春塘水一片縠紋愁溶溶洩洩東
風無力欲皺還休
　　　憶秦娥
樓隂缺闌干影卧東廂月東廂月一天風露杏花如雪
　隔烟催漏金虬咽羅幃暗淡燈花結燈花結片時春
夢江南天濶
　　　霜天曉角
晚晴風歇一夜春威折脈脈花疎天淡雲來去數枝雪
　勝絶愁亦絶此情誰共説惟有兩行低鴈知人倚畫
樓月
　　(詞㫖警句花影吹笙滿地淡黄月醉落魄燈花結/片時春夢江南天濶憶秦娥惟有兩行低雁知人)
　　(倚畫樓月霜天曉角話范石湖南柯子云悵望梅/  劉克莊後村集詩)
　　　(花驛凝情杜若洲香雲低處有高樓可惜高樓/不近木蘭舟緘素雙魚逺題紅片葉秋欲憑江)
　　　(水寄離愁江已東流那肯更西流與客自閶門/澄懐錄范石湖云淳熙己亥重九)
　　　(汎舟徑横塘宿霧一白垂垂欲雨至綵雲橋氛/翳豁然晴日滿空風景閒美無不與人意㑹四)
　　　(郊刈熟露積如繚垣田家婦子著新衣畧有節/物挂帆遡越來溪潦收淵澄如行玻瓈地上菱)
　　　(花雖瘦尚可采擷㰕櫂石湖叩柴荆坐千岩觀/下菊叢中大金錢一種已爛漫穠香正午薰入)
　　　(酒盃不待轟飲巳有醉意其旁丹桂二畝皆盛/開多欒枝芳氣尤不可耐攜壺渡石梁登姑蘇)
　　　(後臺躋攀勇往謝去巾輿笻杖石棱草滑皆若/飛步山頂正平有坳堂蘚石可列坐相傳為吳)
　　　(故宮閒臺别館所在其前湖光接松陵獨見孤/塔之尖少北墨㸃一螺為崑山其後西山競秀)
　　　(縈青叢碧與洞庭林屋相賓大約目力踰百里/具登髙臨逺之勝始余使金是日過燕山館嘗)
　　　(賦水調首句云萬里漢家使後每自和桂林云/萬里漢都護成都云萬里橋邊客明年徘徊藥)
　　　(市頗歎倦游不復再賦但有詩云年來厭把三/邊酒此去休哦萬里詩今年幸甚獲歸故園偕)
　　　(隣曲二三子酬酢佳節於郷山之上乃復用舊/韻首句云萬里吳船泊歸訪菊籬秋)
　　　(石湖詞浪淘沙黯淡養花天小雨能慳烟輕雲/薄有無間官栁絲絲都綠遍猶有春寒空翠溼)
　　　(征鞍馬首千山多情若是肯俱還别有玉杯承/露冷留共君看玉杯官舍中牡丹絶品也)
　　　(菩薩蠻云雪林一夜收寒了東風愜向燈前到/今夕是何年新春新月圓綺叢香霧隔猶記踈)
　　　(狂客留取縷金/旛夜蛾相並看)
　洪　邁
　　(邁字景盧號野處又號容齋鄱陽人忠宣公皓子/紹興十五年登第兄文恵适文安遵皆中博學宏)
　　(詞科由是三洪名滿天下累遷吏禮二部員外郎/尋進煥章閣學士知紹興告老以端明殿學士致)
　　(仕卒諡文敏有容齋五筆夷堅志萬首唐人絶句/野處類藳行于世)
　　　踏莎行
院落深沈池塘寂静簾鈎捲上梨花影寳筝拈得鴈難
尋篆香消盡山空冷　釵鳳斜攲鬢蟬不整殘紅立褪
慵看鏡杜鵑啼月一聲聲等閒又是三春盡
　　　(夷堅志紹興間余在臨安試詞科三塲畢與五/友同過抱劍街孫氏小樓夜月如晝正臨闌凴)
　　　(几兩燭結花燦然若連珠孫倡黠慧白坐中曰/今夕桂魄皎潔燭花呈祥五君較藝蘭省其髙)
　　　(掇不疑請各賦一詞為他日佳詁何自明即操/筆作浣溪沙一闋云草草杯盤訪玉人燈花呈)
　　　(喜坐添春邀郎覓句要清新黛淺波嬌情脈脈/雲輕栁弱意真真從今風月屬閒人衆傳觀歡)
　　　(賞獨恨其末句失意余續臨江仙曰綺席流歡/歡正洽髙樓佳氣重重釵頭小篆燭花紅直須)
　　　(將喜事來報主人公桂月十分春正半廣寒宮/殿匆匆姮娥相對曲闌東雲梯知不逺平步躡)
　　　(東風孫滿酌一觥相屬相勸曰學士必髙中此/瑞殆為君設也已而果奏名賜第餘皆不偶)
　陸　游
　　(游字務觀山隂人以䕃補登仕郎隆興初賜進士/出身范成大帥蜀為參議官以文字交不拘禮士)
　　(人譏其頽放因自號放翁嘉泰初詔同修國史陞/寳章閣待制有劍南集詞二巻)
　　(劉潜夫云放翁稼軒一埽纎豔不事穿鑿高則高/矣但時時掉書袋要是一癖)
　　　朝中措(梅/)
幽姿不入少年塲無語只凄凉一箇飄零身世十分冷
淡心腸　江頭月底新詩舊恨孤夢清香任是春風不
管也曾先識東皇
　　　烏夜啼
金鴨餘香尚暖綠窻斜日偏明蘭膏香染雲鬟膩釵墜
滑無聲　冷落鞦韆伴侶闌珊打馬心情繡屏驚㫁瀟
湘夢花外一聲鶯
　　　又
紈扇嬋娟素月紗巾縹緲輕煙髙槐葉長隂初合清潤
雨餘天　弄筆斜行小草鈎簾淺醉閒眠更無一㸃塵
埃到枕上聴新蟬
　　　(鶴林玉露陸務觀農師之孫有詩名恃酒頽放/因自號放翁作詞云橋如虹水如空一葉飄然)
　　　(煙雨中天教稱放翁晚年為韓平原作南園記/除從官楊誠齋寄詩云君居東浙我江西鏡裏)
　　　(新添幾縷絲花落六囘疎信息月明千里兩相/思不應李杜翻鯨海更羨夔龍集鳳池道是樊)
　　　(川輕薄殺猶將萬户比千詩蓋切磋之也然南/園記唯勉以忠獻之事業無諛辭晚年和平粹)
　　　(美有中原承平時氣象朱文公喜稱之别詞云/耆舊續聞陸放翁官南昌日代還有贈)
　　　(雨㫁西山晚照明悄無人幽夢自驚説道去多/時也到如今真箇成行逺山巳是無心畫小樓)
　　　(空斜掩繡屏你嚎早收心呵趁劉郎雙鬢未星/又閒居三山日方務徳侍郎攜妓訪之公有詞)
　　　(云三山山下閒居士巾屨蕭然小醉閒眠風引/飛花落釣船並不載於集)
　　　(齊東野語放翁在蜀日有所盼賦詩云碧玉當/年未破瓜學成歌舞入侯家如今顦顇蓬窻底)
　　　(飛上青天妬落花出蜀後每懐舊遊多見之賦/咏有云金鞭珠彈憶春游萬里橋東罨畫樓夢)
　　　(倩曉風吹不㫁書憑春雁寄無由鏡中顔鬢今/如此席上賓朋好在否篋有吳牋三百箇擬將)
　　　(細字説春愁又云裘馬清狂錦水濱最繁華地/作閒人金壺投箭消長日翠袖傳杯領好春幽)
　　　(鳥語隨歌處拍落花鋪作舞時茵悠然自適君/知否身與浮名孰重輕又以此詩櫽括作風入)
　　　(松云十年裘馬錦江濱酒隠紅塵黄金選勝鶯/花海倚踈狂驅使青春弄笛魚龍盡出題詩風)
　　　(月俱新自憐華髪滿紗巾猶是官身鳳樓曾記/當時語問浮名何似身親欲寫吳牋説與這囘)
　　　(真箇閒人前輩風流/雅韻猶可想見也)
　陸　淞
　　(淞字子逸號雲溪山隂人耆舊續聞云陸辰州子/逸左承佃之孫晚以疾廢卜築於秀野越之佳山)
　　(水也放傲世間不復有營念對客/則終日清談不倦尤好語前輩事)
　　　瑞鶴仙
臉霞紅印枕睡覺來冠兒還是不整屏間麝煤冷但眉
峰壓翠淚珠彈粉堂深晝永燕交飛風簾露井恨無人
説與相思近日帶圍寛盡　重省殘燈朱幌淡月紗窻
那時風景陽臺路迥雲雨夢便無凖待歸來先指花梢
教看却把心期細問問因循過了青春怎生意穏
　　(耆舊續聞云南渡初南班宗子寓居㑹稽為近屬/士園亭甲於浙東一時坐客皆騷人墨士陸子逸)
　　(嘗與焉士有侍姬盼盼者色藝殊絶公每屬意焉/一日宴客偶睡不預捧觴之列陸因問之士即呼)
　　(至其枕痕猶在臉公為賦瑞鶴仙有臉霞紅印枕/之句一時盛傳逮今為雅唱後盼盼亦歸陸氏)
　　(張叔夏云景中/帶情屏去浮豔)
　韓元吉
　　(元吉字无咎號南磵許昌人門下侍郎維四世孫/東萊先生呂伯恭之外舅也官至吏部尚書有焦)
　　(尾集詞一巻子/淲仲止有詩名)
　　　水龍吟
雨餘疊巘浮空望中秀色仙都是洞天未鎖人間春老
玉妃曾墜錦瑟繁絃鳳簫清響九霄歌吹問分香舊事
劉郎去後知誰伴風前醉　囘首暝煙千里但紛紛落
紅如洗多情易老青鸞何許詩成誰寄斗轉參横半簾
花影一溪寒水悵飛鳬路杳行雲夢逺有三峰翠
　　(耆舊續聞云元豐中縉雲令開封李長卿女慧性/過人姿度不凡染疾逝殯於邑之仙巖寺三峰閣)
　　(李公罷因舁歸宣和庚子青溪冦起焚燎無遺惟/三峰閣獨存主簿以為廨舍濟南王傅慶及内表)
　　(曹穎偕來館曹于㕔治之東一夕有女子打扃而/至與語皆出塵氣詰其姓氏曰開封李長卿女季)
　　(蕚其名英華其字辟穀有年身輕於羽知子鰥居/故來相慰唱和殆無虚日曹有親陳觀察挽之從)
　　(軍將就道英華與訣曰妾與君之緣㫁矣子宿緣/寡淺塵業未償他日當有兵難敬授靈香一辦有)
　　(急請爇以告當隂有所護不然亦無如之何也曹/公勇為朔方之行不意獲譴麾下追惟英華之言)
　　(欲取所遺香爇之軍行無宿火卒正法英華詩有/云醒酒清風揺竹去催詩小雨過山來非詩人所)
　　(易到也考云英華集三巻李季蕚為鬼仙縉雲人/文獻通)
　　(傳其詩亦怪矣州縉雲簿㕔為武尉司頃有一婦/墨莊漫錄云處)
　　(人常現形與人接妍麗閒婉有殊色其來也異香/芬馥非世間之香自稱曰英華或曰綠華前後官)
　　(此者多為所惑永嘉蔣輝逺為邑簿祠以香火其/怪遂絶)
　　　好事近(汴京/賜宴)
凝碧舊池頭一聴管絃凄切多少梨園聲在總不堪華
髮　杏花無處避春愁也傍野花發惟有御溝聲㫁似
知人嗚咽
　　(金史交聘表云大定十三年三月癸已朔宋遣試/禮部尚書韓元吉利州觀察使鄭興裔等賀萬春)
　　(節按宋孝宗乾道九年為金世宗大定十三年南/澗汴京賜宴之詞當是此時作)
　姚　寛
　　(寛字令威號西溪㑹稽續志姚寛嵊人以父舜明/任補官權尚書戸部員外郎樞密院編修官詞章)
　　(之外頗工篆隸及工伎之事請用韓世忠舊法以/意増損為三弓合蟬弩詔許之既成矢激二里所)
　　(中皆沒羽又嘗論大駕鹵薄指南車得古不傳之/法所著有西溪集十巻注司馬遷史記一百三十)
　　(巻西溪叢語一巻玉璽書一巻葉水心跋西溪集/云公著書二百巻古今同異無不㮣括惜其盛年)
　　(不預采錄晚始召對/殿中忽感風眩而死)
　　　菩薩蠻
斜陽山下明金碧畫樓返照融春色睡起掲簾旌玉人
蟬鬢輕　無言空竚立花落東風急燕子引愁來眉愁
那得開
　　　生查子
郎如陌上塵妾似堤邊樹(一作/絮)相見兩悠揚蹤跡無尋
處　酒面撲春風淚眼零秋雨過了别離時還解相思
否
　吳　琚
　　(琚字居父號雲壑汴人憲聖太后之姪太寧郡王/益之子厯尚書郎部使者直學士慶元間以鎮安)
　　(節度使留守建康遷少/保卒諡忠恵有雲壑集)
　　　栁梢青(元日/立春)
綵仗鞭春椒盤迎旦斗柄囘寅拂面東風雖然料峭終
是寒輕帶花折栁心情怎捱得元宵放燈不是東園有
些殘雪先去踏青
　　　浪淘沙
雲葉弄輕隂屋角鳩鳴青梅著子欲生仁冷落江天寒
食雨花事闗情　池館晝盈盈人耐寒輕一川芳草只
銷凝時有入簾新燕子明日清明
　　　又
岸栁可蔵鴉路轉溪斜忘機鷗鷺立汀沙咫尺鐘山迷
望眼一半雲遮　臨水整烏紗兩鬢蒼華故郷心事在
天涯幾日不來春便老開盡桃花
　　(景定建康志引此詞題云游青溪呈馬野亭野亭/跋其後云秦淮海之詞獨擅一時字未聞米寳晉)
　　(善詩然終不及字若公可謂兼之矣辛酉季春承/議郎充江南東路轉運司主管文字馬之純謹書)
　　　(武林舊事淳熙九年八月十八日駕詣徳夀宫/奉迎上皇觀潮百戯撮弄各呈技藝上皇喜曰)
　　　(錢唐形勝天下所無上起奏曰江潮亦天下所/獨宣諭侍臣各賦酹江月一闋至晚呈上以吳)
　　　(琚為第一其詞曰玉虹遥挂望青山隠隠恍如/一抹忽覺天風吹海立好似春霆初發白馬淩)
　　　(空瓊鼇駕水日夜朝天闕飛龍舞鳳鬱蔥環拱/吳越此景天下應無東南形勝偉觀真竒絶好)
　　　(是吳兒飛綵幟蹴起一江秋雪黄屋天臨水犀/雲擁看擊中流楫晚來波静海門飛上明月兩)
　　　(宮賞賜無限/至月上始還)
　辛棄疾
　　(棄疾字幼安號稼軒歴城人耿京聚兵山東節制/忠義軍馬留掌書記奉表來歸高宗召見授承務)
　　(郎差簽判江隂累官浙東安撫加龍圖閣待制樞/密院都承㫖徳祐初以謝枋得請贈少師諡忠敏)
　　(有稼軒長短/句十二巻)
　　(劉後邨云公所作大聲鏜鞳小聲鏗鍧横絶六合/掃空萬古其穠麗綿密者亦不在小晏秦郎之下)
　　　摸魚兒
更能消幾番風雨悤悤春又歸去惜春長怕花開早何
况落紅無數春且住見説道天涯芳草無歸路怨春不
語算只有殷勤畫簷蛛網盡日惹飛絮　長門事準擬
佳期又誤蛾眉曾有人妬千金縱買相如賦脈脈此情誰
訴君莫舞君不見玉環飛燕皆塵土閒愁最苦休去倚
危欄斜陽正在烟栁㫁腸處
　　(鶴林玉露云辛幼安晚春摸魚兒詞意殊怨斜陽/烟栁之句比之未須愁日暮天際是輕隂者異矣)
　　(使在漢唐時寧不賈種豆種桃之禍哉愚聞夀皇/見此詞頗不悦然終不加罪可謂盛徳也已)
　　　瑞鶴仙(梅/)
雁霜寒透幙正護月雲輕嫩冰猶薄溪奩照梳掠想含
香弄粉靚妝難學玉肌瘦弱更重重龍綃襯著倚東風
一笑嫣然轉盼萬花羞落　寂寞家山何在雪後園林
水邊樓閣瑤池舊約鱗鴻更仗誰託粉蜨兒只解尋花
覓栁開徧南枝未覺但傷心冷淡黄昏數聲畫角
　　　祝英臺近
寳釵分桃葉渡煙栁暗南浦怕上層樓十日九風雨斷
腸㸃㸃飛紅都無人管倩誰勸啼鶯聲住　鬢邊覻應
把花卜歸期纔簮又重數羅帳燈昏哽咽夢中語是他
春帶愁来春歸何處却不解帶將愁去
　　(貴耳集云呂婆呂正己之妻正己為京畿漕有女/事辛幼安因以微事觸其怒竟逐之今稼軒桃葉)
　　(渡詞因此而作花卜歸期纔簮又重數祝/詞㫖警句應把)　(臺英近/)
　　(是他春帶愁來春歸何處却不解帶將愁去同上/  歸潛志党懐英辛棄疾少同舍屬金國初亂辛)
　　　(率數千騎南渡顯于宋党在北擢第入翰林二/公皆有榮寵後辛退閑有鷓鴣天云壯嵗旌旗)
　　　(擁萬夫錦韉突騎渡江初燕兵夜捉銀胡彔漢/箭朝飛金僕姑思往事歎金吾春風不染白髭)
　　　(鬚都將萬字平戎策換得東郊種樹書對脈吹/清波别志稼軒在上饒屬其室病呼醫)
　　　(笛婢名整整者侍側乃指以謂醫曰老妻病安/以此人為贈不數日果勿藥乃踐前約整整去)
　　　(因口占好事近云醫者索酬勞那得許多錢帛/只有一箇整整也合盤盛得下官歌舞轉凄凉)
　　　(賸得幾枝笛覰著者般火色告媽媽將息一時/戯謔風調不羣)
　　　(太平清話鉛山縣南二里許有稼軒書院分水/嶺下厥墓在焉張埜古山樂府水龍吟酹辛稼)
　　　(軒墓云嶺頭一片青山可能埋沒淩雲氣遐方/異域當年滴盡英雄清淚星斗撑腸雲煙盈紙)
　　　(縱横遊戯謾人間留得陽春白雪千載下無人/繼不見㦸門華第見蕭蕭竹枯松悴問誰料理)
　　　(帶湖煙景瓢泉風味萬里中原不堪囘首人生/如寄且臨風髙唱逍遥舊曲為先生醉)
　劉　過
　　(過字改之號龍洲道人太和人有龍洲集詞一/巻)
　　(黄叔暘云改之稼軒之客詞多壯語葢學稼軒者/也)
　　(陶九成云改之造/詞瞻逸有思致)
　　　賀新郎
老去相如倦向文君説似而今怎生消遣衣袂京塵曾
染處空有香紅尚軟料彼此魂銷腸斷一枕新凉眠客
舍聴梧桐疎雨秋聲顫燈暈冷記初見　樓低不放珠
簾捲晚妝殘翠鈿狼籍淚痕凝臉人道愁來須殢酒無
奈愁多酒淺但託意焦琴紈扇莫鼓琵琶江上曲怕荻
花楓葉俱凄怨雲萬疊寸心遠
　　(龍洲詞題云去年秋余試牒四明賦贈老娼至今/天下與禁中皆歌之江西人來以為鄧南秀詞非)
　　(也/)
　　　唐多令
蘆葉滿汀洲寒沙帶淺流二十年重到南樓栁下繫船
猶未穩能幾日又中秋　黄鶴斷磯頭故人今在否舊
江山總是新愁欲買桂花重載酒終不似少年遊
　　(龍洲詞題云安逺樓小集侑觴歌板之姬黄其姓/者乞詞於龍洲道人為賦此唐多令同栁阜之劉)
　　(去非石民瞻周嘉仲陳孟參孟容時八月五日也/花菴詞選題云重過武昌)
　　　醉太平
情髙意真眉長鬢青小樓明月調筝寫春風數聲　思
君憶君魂牽夢縈翠銷香暖雲屏更那堪酒醒
　　(詞㫖警句翠銷香煖雲/屏更那堪酒醒醉太平)
　　　(吹劍錄稼軒帥越招劉改之不去乃寄情沁園/春曰斗酒彘肩風雨渡江豈不快哉被香山居)
　　　(士約林和靖與東坡老駕勒吾囘坡謂西湖正/如西子濃抹淡妝臨照臺二人者俱掉頭不顧)
　　　(只管傳杯白云天竺去來看金碧峥嶸圖畫開/更縱横一澗東西水遶兩山南北髙下雲堆逋)
　　　(曰不然暗香疎影何似孤山先探梅須晴去訪/稼軒未晩且此徘徊此詞雖粗而局段髙與三)
　　　(賢游固可睨視稼軒視林白之清致則東坡所/謂淡妝濃抹已不足道稼軒富貴焉能凂我哉)
　　　(江湖紀聞劉改之性疎豪好施辛稼軒客之稼/軒帥淮時改之以母病告歸囊槖蕭然是夕稼)
　　　(軒與改之微服登倡樓適一都吏命樂飲酒不/知為稼軒也命左右逐之二公大笑而歸即以)
　　　(為有機密文書喚某都吏其夜不至稼軒欲籍/其産而流之言者數十皆不能解遂以五千緡)
　　　(為改之母夀請言于稼軒稼軒曰未也令倍之/都吏如數増作萬緡稼軒為買舟于岸舉萬緡)
　　　(于舟中曰可即行無如常日輕用也改之作念/奴嬌為别云知音者少算乾坤許大著身何處)
　　　(直待功成方肯退何日可尋歸路多景樓前垂/虹亭下一枕眠秋雨虚名相誤十年枉費辛苦)
　　　(不是奏賦明光上書北闕無驚人之語我自匆/忙天不肯贏得衣裾塵土白璧堆前黄金買笑)
　　　(付與君為主蓴鱸江上浩然明月歸去叟手書/游宦紀聞予於菊磵髙九萬處見蘇紹)
　　　(憶劉改之摸魚兒一闋云望闗河試窮遥眼新愁/似絲千縷劉郎豪氣今何在應是九疑三楚堪)
　　　(恨處便拚得一生寂寞長羇旅無人寄語但弔/麥傷桃邊松倚竹空憶舊詩句文章事到底將)
　　　(身自誤功名難料遲暮鶉衣簞食年年瘦受侮/世間兒女君信否盡縣簿髙門嵗晚誰青顧何)
　　　(如引去任槎上張騫山中李廣商畧儘風度紹/叟有冷然詩集十巻行於世)
　謝　懋
　　(懋字勉仲有静寄/居士樂章二巻)
　　(黄叔暘云居士樂章吳坦伯明為序稱其/片言隻字戛玉敲金蘊藉風流為世所賞)
　　　驀山溪
厭厭睡起無限春情緒栁色借輕煙尚瘦怯東風倦舞
海棠紅皺不奈晚來寒簾半捲日西沈寂寞閒庭户
飛雲無據化作溟濛雨愁裏見春來又只恐愁催春去
惜花人老芳草夢凄迷題欲徧瑣窻紗總是傷春句
　　　風入松
老年常憶少年狂宿粉棲香自憐獨得東君意有三年
窺宋東牆笑舞落花紅影醉眠芳草斜陽　事隨春夢
去悠揚休去思量近來眼底無姚魏有誰更管領年芳
換得河陽衰鬢一簾煙雨梅黄
　　　浪淘沙
黄道雨初乾霽靄空蟠東風楊栁碧毶毶燕子不歸花
有恨小院春寒　倦客亦何堪塵滿征衫明朝野水幾
重山歸夢已隨芳草綠先到江南
　　　霜天曉角(桂/花)
綠雲剪葉低護黄金屑占斷花中聲譽香和韵兩清潔
　勝絶君聴説當時來處别試看仙衣猶帶金庭露玉
階月
　　(詞㫖警句燕子不歸花/有恨小院春寒浪淘沙)
　章良能
　　(良能字達之麗水人淳熙五年進士除著作佐郎/嘉泰元年為起居舍人寧宗朝居兩制登政地諡)
　　(文莊有嘉/林集百巻)
　　　小重山
栁暗花明春事深小闌紅芍藥已抽簪雨餘風軟碎鳴
禽遲遲日猶帶一分隂　往事莫沈吟身閒時序好且
登臨舊游無處不堪尋無尋處惟有少年心
　　(齊東野語外大父文莊章公自少好雅潔性滑稽/居一室必汛埽圬飾陳列琴書親朋或譏其齷齪)
　　(無逺志一日大書素屏云陳蕃不事一室而欲埽/除天下吾知其無能為矣識者知其不凡間作小)
　　(詞極有思致先妣能口/誦數首小重山云云)
　陳　亮
　　(亮字同甫號龍川永康人隆興初以解頭薦上中/興五論不報居太學上舍紹興四年光宗親䇿進)
　　(士擢為第一授建康軍簽判未至官病一夕而卒/端平初諡文毅有龍川集詞二巻)
　　(葉水心云同甫長短句四巻每一章成輒自歎曰/平生經濟之懐畧已陳矣予所謂微言多此類也)
　　　水龍吟
鬧花深處層樓畫簾半捲東風軟春歸翠陌平莎茸嫩
垂楊金淺遲日催花淡雲閣雨輕寒輕暖恨芳菲世界
游人未賞都付與鶯和燕　寂寞憑髙念逺向南樓一
聲歸雁金釵鬭草青絲勒馬風流雲散羅綬分香翠綃
封淚幾多幽怨正銷魂又是疎煙淡月子規聲斷
　　(詞㫖屬對羅綬分香翠綃封淚三兩枝㸃破暮煙/  龍川詞好事近咏梅云的礫)
　　　(蒼碧好在屋簷斜處傍玉奴吹笛月華如水過/林塘花影弄苔石欲向夢中飛蜨恐幽香難覓)
　真徳秀
　　(徳秀字希元浦城人慶元五年進士授南劍州判/官繼試中博學宏詞科為太學正紹定中召為禮)
　　(部侍郎拜參知政事進資政殿直學士提舉萬夀/觀卒諡文忠學者稱西山先生有真文忠公集五)
　　(十四/巻)
　　　蜨戀花(紅/梅)
兩岸月橋花半吐紅透肌香暗把遊人誤盡道武陵溪
上路不知迷入江南去　先自冰霜真態度何事枝頭
㸃㸃胭脂汙莫是東君嫌淡素問花花又嬌無語
　劉光祖
　　(光祖字徳修號後谿簡池人登進士第慶元初官/侍御史改司農少卿遷起居郎終顯謨閣直學士)
　　(提舉嵩山崇福宮/卒有鶴林詞一巻)
　　　洞仙歌(敗/荷)
晩風收暑小池塘荷静獨倚胡牀酒初醒起徘徊時有
香氣吹來雲藻亂葉底游魚動影　空擎承露蓋不見
冰容惆悵明妝曉鸞鏡後夜月凉時月淡花低幽夢覺
欲憑誰省也應記臨流凭闌干便遥想江南紅酣千頃
　　　(鶴林詞踏莎行埽徑花零閉門春晚恨長無奈/東風短起來消息探荼蘼雪條玉蕊都開徧晚)
　　　(月魂清夕陽香逺故山别後誰拘管多情於此/更情多一枝齅罷還重撚)
　　　(魏了翁鶴山集劉左史光祖之生正月十日李/夫人之生以十九日賦浪淘沙寄之鶴外倚樓)
　　　(看雲颭晴天天髙雞犬礙雲闗掉臂雙仙留不/徹還住人間客佩振珊珊來賀平安年年直待)
　　　(巻燈還似是天公/偏著意占破春閒)
　蔡　柟
　　(柟字堅老南城人宣和以前人沒於乾道庚寅曾/公巻呂居仁輩皆與之倡和有雲壑隠居集三巻)
　　(詞有浩歌集一巻趙希弁讀/書附志云嘗為宜春别駕)
　　　鷓鴣天
病酒厭厭與睡宜珠簾羅幙捲銀泥風來綠樹花含笑
恨入西樓月斂眉　驚瘦盡怨歸遲休將桐葉更題詩
不知橋下無情水流到天涯是幾時
　洪咨䕫
　　(咨䕫字舜俞號平齋於潛人嘉定二年進士累官/刑部尚書翰林學士知制誥加端明殿學士提舉)
　　(萬夀觀端平三年卒諡/忠文有平齋集詞一巻)
　　　眼兒媚
平沙芳草渡頭村綠遍去年痕游絲上下流鶯來往無
限銷魂　綺窗深静人歸晚金鴨水沈溫海棠影下子
規聲裏立盡黄昏
　　(詞㫖警句海棠影下子規/聲裏立盡黄昏眼兒媚)
　　　(平齋詞南郷子徳清舟中和韻云霜月冷娉婷/夾岸蘆花雪㸃成短艇水晶宮裏繫閒情誰道)
　　　(芙蓉更有城阿鵲數歸程人倚低窻小畫屏莫/恨年華飛上鬢堪憑一度春風一度鶯)
　岳　珂
　　(珂字肅之號亦齋亦號倦翁相臺人忠武王孫敷/文閣待制霖子管内勸農使知嘉興歴官户部侍)
　　(郎淮東總領兼制置使有玉楮集媿郯錄讀史備/忘東陲事畧桯史籲天辨誣錄金陀粹編行世)
　　　滿江紅
小院深深悄鎮日隂晴無據春未足閨愁難寄琴心誰
與曲徑穿花尋蛺蜨虚闌傍日教鸚鵡笑十三楊栁女
兒腰東風舞　雲外月風前絮情與恨長如許想綺窗
今夜與誰凝竚洛浦夢囘留珮客秦樓聲斷吹簫侶正
黄昏時候杏花寒㢘纎雨
　　　生查子
芙蓉清夜游楊栁黄昏約小院碧苔深潤透雙鴛薄
暖玉慣春嬌簌簌花鈿落缺月故窺人影轉闌干角
　　　(京口三山志岳珂登多景樓祝英臺近云甕城/髙盤徑近十里笋輿穩欲駕還休風雨苦無準)
　　　(古來多少英雄平沙遺恨又總被長江流盡倩/誰問因甚衣帯中分吾家自畦畛落日潮頭慢)
　　　(寫屬鏤憤斷腸煙樹揚州興亡休論正愁盡河/山雙鬢)
　張　鎡
　　(鎡字功甫號約齋西秦人循王諸孫居臨安官奉/議郎有玉照堂詞一巻)
　　　念奴嬌(宜雨庭咏/千葉海棠)
綠雲影裏把明霞織就千里文繡紫膩紅嬌扶不起好
是未開時候半怯春寒半便晴色養得胭脂透小亭人
静嫩鶯啼破春晝　猶記攜手芳隂一枝斜戴嬌艷波
雙秀小語輕憐花總見争得似花長久醉淺休歸夜深
同睡明日還相守免教春去斷腸空歎詩瘦
　　(武林舊事云張約齋桂隠百果在南湖有玉照堂/梅花四百株蒼寒堂青柏二百株艷香館襍春花)
　　(百餘槮碧宇修竹十畝蘂珠洞荼䕷二十五株綠/畫軒木犀臨砌書葉軒柿二十株餐霞軒櫻桃三)
　　(十餘株宜雨亭海棠二十株夾流水滿霜亭橘五/十餘株)
　　　昭君怨(園池/夜泛)
月在碧虚中住人向亂荷中去花氣雜風凉滿船香
雲被歌聲摇動酒被詩情掇送醉裏卧花心擁紅衾
　　　(玉照堂詞咏菱鵲橋仙云連汀接溆縈蒲帯藻/萬葉香浮光滿濕煙吹霽木蘭輕照波㡳紅嬌)
　　　(翠婉玉纎採來銀籠攜去一曲山長水逺綵鴛/雙慣貼人飛恨南浦離多夢短)
　盧祖臯
　　(祖臯字申之號蒲江永嘉人慶元中登進士第為/軍器少監嘉定十四年權直學士院有蒲江詞一)
　　(巻叔暘云蒲江樓攻媿之甥趙紫芝翁靈舒之詩/黄)
　　(友樂章甚工字字可入律呂軍器少監直北門屬/東嘉姓譜盧申之嘉定中以)
　　(時慶澤孔殷綸言沓布臯抒思泉湧號為稱職俄/卒于官工樂府江浙間多歌之)
　　　宴清都(初/春)
春訊飛瓊管風日薄度牆啼鳥聲亂江城次第笙歌翠
合綺羅香暖溶溶澗綠冰泮醉夢裏年華暗換料黛眉
重鎖隋隄芳心暗動梁苑　新來雁濶雲音鸞分鏡影
無計重見啼春細雨籠愁淡月恁時庭院離腸未語先
斷算猶有憑髙望眼更那堪芳草連天飛梅弄晚
　　　江城子
畫樓簾幙捲新晴掩銀屏曉寒輕墜粉飄香日日喚愁
生暗數十年湖上路能幾度著娉婷　年華空自感飄
零擁春酲對誰醒天濶雲閒無處覓簫聲載酒買花年
少事渾不似舊心情
　　　賀新凉(彭傳師于吴江三髙堂之前作釣雪亭/蓋擅漁人之窟宅以供詩境也子野命)
　　　　　　(予賦/之)
挽住風前栁問鴟夷當日扁舟近曾來否月落潮生無
限事零亂茶煙未久謾留得蓴鱸依舊可是從來功名
誤撫荒祠誰繼風流後今古恨一搔首　江涵雁影梅
花瘦四無塵雪飛風起夜窻如晝萬里乾坤清絶處付
與漁翁釣叟又恰是題詩時候猛拍闌干呼鷗鷺道他
年我亦垂綸手飛過我共樽酒
　　(桯史云彭傳師名法以恩科得官依錢東岩之門/督府嘗欲舉以使金不克遣終老于選調云)
　　(中吴紀聞云越上將軍范蠡江東步兵張翰贈右/補闕陸龜䝉各有畫像在吴江鱸郷亭旁東坡嘗)
　　(有吴江三賢畫像詩後易其名曰三髙且更為塑/像臞菴主人王文孺獻其地雪灘因遷之今在長)
　　(橋之北與垂虹亭相望石湖居士為之記王氏臞/吴郡志云三髙祠在吴江縣垂虹橋北即)
　　(菴之雪灘也昔堂在垂虹南地極偏仄乾道三年/縣令趙伯􁛼徙之雪灘又云臞菴在松江之濱邑)
　　(人王份有超俗趣營此以居圍江湖以入圃故多/栁塘花嶼景物秀野名聞一時名勝喜游之皆為)
　　(題詩圃中有與閑平逺種徳及煙雨觀横秋閣淩/風臺鬰峩城釣雪灘琉璃沼臞翁澗竹㕔龜巢雲)
　　(闗纈林楓林等處而浮天閣為第一總謂之臞菴/份字文孺以特恩補官嘗為大冶令歸老焉)
　　(嘉靖吴江縣志釣雪亭在雪灘宋嘉泰二年縣尉/彭法建華亭林至記)
　　　倦尋芳(春/思)
香泥壘燕密葉巢鶯春暗寒淺花徑風柔著地舞茵紅
軟鬭草煙欺羅袂薄鞦韆影落春遊倦醉歸來記寳帳
歌慵錦屏春暖　别來悵光隂容易還又荼䕷牡丹開
遍妬恨疎狂那更栁花盈面鴻羽難憑芳信短長安猶
近歸期遠倚危樓但鎮日繡簾髙捲
　　　清平樂
錦屏開曉寒入宮羅峭脈脈不知春又老簾外舞紅多
少　舊時駐馬香階如今細雨蒼苔殘夢不成重理一
雙蝴蜨飛來
　　　又
栁邊深院燕語明如剪消息無憑聴又懶隔斷畫屏雙
扇　寳杯金縷紅牙醉魂幾度兒家何處一春游蕩夢
中猶恨楊花
　　　謁金門
香漠漠低捲水風池閣玉腕籠紗金半約睡濃團扇落
　雨過凉生雲薄女伴棹歌聲樂采得雙蓮迎笑剝栁
隂多處泊
　　　又
風不定移去移來簾影一雨池塘新綠浄杏梁歸燕並
　翠袖玉屏金鏡薄日綺疏人静心事一春疑酒病鳥
啼花滿徑
　　　烏夜啼
幾曲微風按栁生香暖日蒸花鴛鴦睡足方塘晚新綠
小窗紗　尺素難將情緒嫩羅還試年華憑髙無處尋
殘夢春思入琵琶
　　　又(西/湖)
漾暖紋波颭颭吹晴絲雨濛濛輕衫短帽西湖路花氣
撲青驄　鬭草褰衣濕翠鞦韆瞥眼飛紅日長不放春
醪困立盡海棠風
　張履信
　　(履信字思順號遊初鄱陽人侍郎南仲之孫嘗監/江口鎮官至連江守)
　　　栁梢青
雨歇桃繁風微栁静日淡湖灣寒食清明雖然過了未
覺春閒　行雲掩映春山真水墨山隂道間燕語侵愁
花飛撩恨人在江南
　　　謁金門
春睡起小閣明窻兒底簾外雨聲花積水薄寒猶在裏
　欲起還慵未起好是孤眠滋味一曲廣陵應忘記起
來調綠綺
　周文璞
　　(文璞字晉仙號方泉又號野齋又號山楹陽穀人/有方泉先生集二巻子伯㢸能詩)
　　　一剪梅
風韻蕭疎玉一團更著梅花輕裊雲鬟這囘不是戀江
南只為溫柔天上人間　賦罷閒情共倚䦨江月庭蕪
總是銷魂流蘇斜掩燭花寒一樣眉尖兩處闗山
　　　(張伯雨貞居詞云周晉仙浪淘沙云還了酒家/錢便好安眠大槐宮裏著貂蟬行到江南知是)
　　　(夢雪壓漁船盤礴古梅邊也是前緣鵞黄雪白/又醒然一事最竒君聴取明日新年晉仙宋南)
　　　(渡來名士一號方泉老人此詞鮮于困學毎愛/書之百年後方外士張伯雨追和一章以為笑)
　　　(樂惜困學公不能為我賞音挑下杖頭錢取次/髙眠玉梅金縷孟家蟬説著錢塘都是夢嬾問)
　　　(㳺船誰信酒壚邊别有仙緣自家天地一陶然/醉寫桃符都不記明日新年)
　徐　照
　　(照字道輝又字靈暉號山民永嘉人與徐璣翁巻/趙師秀號永嘉四靈詩皆工晚唐體有山民集)
　　　南歌子
簾景簁金線爐煙裊翠絲菰芽新出滿盆池喚取玉瓶
添水買魚兒　意取釵重碧慵梳髻翅垂相思無處説
相思笑把畫羅小扇覓春詞
　　　清平樂
綠圍紅繞一枕屏山曉怪得今朝偏起早笑道牡丹開
了　迎人捲上珠簾小螺未拂眉尖貪教玉籠鸚鵡楊
花飛滿妝奩
　　　阮郎歸
綠楊庭户静沈沈楊花吹滿襟晚來閒向水邊尋驚飛
雙浴禽　分别後重登臨暮寒天氣隂妾心移得在君
心方知人恨深
　　(詞㫖警句相思無處説相思笑把畫羅小扇覓春/詞南歌子妾心移得在君心方知人恨深阮郎歸)
　俞　灝
　　(灝字商卿世居杭紹興四年進士開禧議開邊政/府密引灝畫計灝言輕脱寡謀之人不可信趙良)
　　(嗣張覺往轍可鑒歴秉麾節皆有聲寳慶二年致/仕築室九里松自號青松居士有青松居士集)
　　　㸃絳唇
欲問東君為誰重到江頭路斷橋薄暮香透溪雲渡
細草平沙愁入淩波歩今何許怨春無語片片隨流水
　潘　牥
　　(牥字庭堅號紫巖閩人端平二年進士廷對第三/人歴太學正通判潭州有紫巖集)
　　　南郷子
生怕倚䦨干閣下溪聲閣外山空有舊時山共水依然
暮雨朝雲去不還　相見躡飛鸞月下時時認佩環月
又漸低霜又下更闌折得梅花獨自看
　　(劉後村詩話題云鐔津懐舊花菴絶妙詞選題云/題南劒州妓館)
　　　(劉後村詩話延平樂籍中有能墨竹草聖者潘/廷堅為賦念奴嬌美其書畫末云玉帯懸魚黄)
　　　(金鑄印侯封萬户待從頭繳納君王覓取愛卿/歸去余罷袁守歸塗赴郡集席間借觀今不復)
　　　(有此雋/人矣)
　　　(吴中舊事潘庭堅羽仙歌云雕簷綺户倚晴空/如畫曾是吴王舊臺榭自浣紗去後落日平蕪)
　　　(行雲斷幾見花開花謝凄凉闌干外一簇江山/多少圖王共争霸莫閑愁金杯瀲灧對酒當歌)
　　　(歡娱地夢中興亡休話漸倚遍西風晚潮生明/月裏鷺鷥背人飛下)
　劉翰
　　(翰字武子長沙人吴雲壑居父之客有小山集一/巻)
　　　好事近
花底一聲鶯花上半鉤斜月月落烏啼何處㸃飛英如
雪　東風吹盡去年愁解放丁香結驚動小亭紅雨舞
雙雙金蝶
　　　蝶戀花
團扇題詩春又晚小夢驚殘碧草池塘滿一曲銀鉤簾
半捲綠窗睡足鶯聲軟　瘦損衣圍羅帯減前度風流
陡覺心情嬾誰品新腔拈翠管畫樓吹徹江南怨
　　　清平樂
凄凄芳草怨得王孫老瘦損腰圍羅帯小長是錦書來
少　玉簫吹落梅花曉烟猶透輕紗驚起半簾幽夢小
窻淡月啼鴉
　　(詞㫖警句驚起半簾幽夢/小窻淡月啼鴉清平樂)
　劉子寰
　　(子寰字圻父號篁㟳建陽人居麻沙早登朱子之/門劉後邨序其詩行世)
　　　霜天曉角
横隂漠漠似覺羅衣薄正是海棠時候紗窻外東風惡
　惜春春寂寞尋花花冷落不㑹這些情味元不是念
離索
　　　(古今詞話圻父咏山泉詞云静坐時看松䑕飲/醉眠不碍山禽浴是真得山泉之趣者)
　張良臣(俗本作/景臣誤)
　　(良臣字武子號雪窻大梁人避地來鄞因家焉隆/興元年試南省魏文節公杞時為參詳官攜其三)
　　(策見知舉張燾曰此文拙古必故人張武子所為/及撤棘果良臣也官止監左蔵庫有集十巻刻於)
　　(廣信/郡)
　　　西江月
四壁空圍恨玉十香淺捻啼綃殷雲度雨井桐凋雁雁
無書又到　别後釵分燕尾病餘鏡減鸞腰蠻江荳蔲
影連梢不道參横易曉
　　　(樓鑰攻媿集書張武子詩後云與武子評詩謂/當有悟入處非積學所能到也君讀之以為得)
　　　(我意又嘗自哦其詩曰客向愁中都老盡秪留/平楚伴銷凝又哦其詞云昨日豆花籬下過忽)
　　　(然迎面好風吹獨自立多時其大約可見矣閉/門讀書室中無一物性嗜詩未嘗强作或終嵗)
　　　(無一語故所作必絶人妻孥至不免飢寒或謂/君不為歳晚計君曰水禽有名信天公者食魚)
　　　(而不能捕凝立沙上俟他禽過偶墜魚于前乃/拾之然未聞有餓死者其夷澹類此)
　絶妙好詞箋巻一
欽定四庫全書
　絶妙好詞箋巻二　　　　宋　周密　原輯
　　　　　　　　　　　　宛平查為仁
　　　　　　　　　　　　錢塘厲　鶚同箋
　姜　夔
　　(䕫字堯章鄱陽人蕭東夫愛其詞妻以兄子因寓/居吴興之武康與白石洞天為鄰自號白石道人)
　　(又號石帚慶元中曽上書乞正太常雅樂得免解/訖不第有白石詩一巻詞五巻又有絳帖平續書)
　　(譜大樂議張循王遺事集古印譜真其髙處有美/黄叔暘云白石詞極精妙不減清)
　　(成所不能及白石清勁知音未免有生硬處/沈伯時云姜)
　　(張叔夏云詞要清空不要質實姜白石如野雲孤/飛去留無迹)
　　　暗香
舊時月色算幾番照我梅邊吹笛喚起玉人不管清寒
與攀摘何遜而今漸老都忘却春風詞筆但怪得竹外
疎花香冷入瑤席　江國正寂寂歎寄與路遥夜雪初
積翠樽易竭紅萼無言耿相憶長記曾攜手處千樹壓
西湖寒碧又片片吹盡也幾時見得
　　(硯北雜志小紅范成大青衣也有色藝成大請老/姜䕫詣之一日授簡徵新聲䕫製暗香疎影兩曲)
　　(成大使二妓習之音節清婉成大尋以小紅贈之/其夕大雪過垂虹賦詩曰自喜新詞韻最嬌小紅)
　　(低唱我吹簫曲終過盡松/陵路回首煙波十四橋)
　　　疎影(仲呂/宮)
苔枝綴玉有翠禽小小枝上同宿客裏相逢籬角黄昏
無言自倚修竹昭君不慣吴沙遠但暗憶江南江北想
珮環月下歸來化作此花幽獨　猶記深宮舊事那人
正睡裏飛近蛾綠莫似春風不管盈盈蚤與安排金屋
還教一片隨波去又却怨玉龍哀曲等恁時重覓幽香
已入小窗横幅
　　(白石道人歌曲題云辛亥之冬予載雪詣石湖止既/月授簡索句且徵新聲作此兩曲石湖把玩不已)
　　(使妓肄習之音節諧婉乃命之曰暗香疎影無來/張叔夏云白石暗香疎影二曲前無古人後)
　　(者自立新意真為絶唱疎影前段用少陵詩後段/用夀陽事此皆用事不為事使)
　　(楊㢘夫東維子集云元松陵陸子敬居分湖之北/壘石為山樹梅成林取姜白石詞語名其軒曰舊)
　　(時月/色)
　　　揚州慢(仲呂/宮)
淮左名都竹西佳處解鞍少駐初程過春風十里盡薺
麥青青自鎧馬窺江去後廢池喬朩猶厭言兵漸黄昏
清角吹寒都在空城　杜郎俊賞算而今重到須驚縱
荳蔲詞工青樓夢好難賦深情二十四橋仍在波心蕩
冷月無聲念橋邊紅藥年年知為誰生
　　(白石道人歌曲題云淳熙丙申至日予過維揚夜/雪初霽薺麥彌望入其城則四顧蕭條寒水自碧)
　　(暮色漸起戍角悲吟予懐愴然感慨今昔因自度/此曲千巖老人以為有黍離之感也)
　　　玲瓏四犯(黄鍾/商)
疊鼓夜寒垂燈春淺悤悤時事如許倦遊歡意少俛仰
悲今古江淹又吟恨賦記當時送君南浦萬里乾坤百
年身世惟有此情苦　揚州栁垂官路有輕盈換馬端
正窺户酒醒明月下夢逐潮聲去文章信美知何用謾
贏得天涯羇旅教説與春來要尋花伴侶
　　(白石道人歌曲題云/越中聞簫鼓感懐)
　　　琵琶仙(吴興/春遊)
雙槳來時有人似舊曲桃根桃葉歌扇輕約飛花蛾眉
正竒絶春漸逺汀洲自綠更添了幾聲啼鴂十里揚州
三生杜牧前事休説　又還是宮燭分煙奈愁裏悤悤
換時節却把一襟芳思與空階榆莢千萬縷藏鴉細栁
為玉樽起舞囘雪想見西出陽闗故人初别
　　(白石道人歌曲題云吳都賦户蔵煙浦家具畫船/惟吳興為然春遊之盛西河未能過也己酉嵗予)
　　(與蕭時甫載酒南遊因遇成歌又云白石疎影暗/張叔夏云情景交鍊得言外意)
　　(香揚州慢一萼紅琵琶仙淡黄栁等曲不惟清虚/且又騷雅讀之使人神觀飛越)
　　　法曲獻仙音(張彦功/官舍)
虚閣籠寒小簾通月暮色偏憐髙處樹隔離宮水平馳
道湖山盡入樽俎奈楚客淹留久砧聲帯愁去　屢囘
顧過秋風未成歸計誰念我重見冷楓紅舞喚起淡妝
人問逋仙今在何許象筆鸞牋甚如今不道秀句怕平
生幽恨化作沙邊煙雨
　　(白石道人歌曲題云張彦功官舍在鐵冶嶺上即/昔之教坊使宅髙齋下瞰湖山光景竒絶予數過)
　　(之為/賦此)
　　　念奴嬌(吴興/荷花)
閙紅一舸記來時長與鴛鴦為侶三十六陂人未到水
佩風裳無數翠葉吹凉玉容消酒更洒菰蒲雨嫣然揺
動冷香飛上詩句　日暮青蓋亭亭情人不見争忍淩
波去只恐舞衣寒易落愁入西風南浦髙栁垂隂老魚
吹浪留我花間住田田多少幾囘沙際歸路
　　(白石道人歌曲題云予客武陵湖北憲治在焉古/城野水喬木參天予與二三友日蕩舟其間意象)
　　(幽閒不類人境秋水且涸荷葉出地尋丈因列坐/其下上不見日清風徐來綠雲自動間於疎處窺)
　　(見游人畫船亦一樂也朅來吴興數得相羊荷花/中又夜汎西湖光影竒絶故以此句寫之)
　　　一萼紅(人日登/定王臺)
古城隂有宮梅幾許紅萼未宜簮池面冰膠牆腰雪老
雲意還又沈沈翠藤共閒穿徑竹漸笑語驚起卧沙禽
野老林泉故王臺榭呼喚登臨　南去北來何事蕩湘
雲楚水極目傷心朱户黏雞金盤簇燕空歎時序侵尋
記曽共西樓雅集想垂栁還裊萬絲金待得歸鞭到時
只怕春深
　　(白石道人歌曲題云丙午人日余客長沙别駕之/觀政堂堂下曲沼西負古垣有盧橘幽篁一徑深)
　　(曲徑穿而南官梅數十株如椒如菽或紅破白露/枝影扶疎著屐蒼苔細石間野興横生亟命駕登)
　　(定王臺亂湘流入麓山湘雲低昂湘波容與興盡/悲來醉吟成調)
　　(方輿勝覽云定王臺在潭州俗傳漢長沙定王載/米博長安土築臺於此以望其母唐姬張安國名)
　　(曰定王臺/自為書扁)
　　　齊天樂(蟋/蟀)
庾郎先自吟愁賦凄凄更聞私語露濕銅鋪苔侵石井
都是曾聴伊處哀音似訴正思婦無眠起尋機杼曲曲
屏山夜凉獨自甚情緒　西窗又吹暗雨為誰頻斷續
相和砧杵候館迎秋離宮弔月别有傷心無數豳詩漫
與笑籬落呼燈世間兒女冩入琴絲一聲聲更苦
　　(白石道人歌曲題云丙辰嵗與張功父㑹飲張達/可之堂聞屋壁間蟋蟀有聲功父約子同賦以授)
　　(歌者功父先成詞甚美予裵􁄑茉莉花間仰見秋/月頓起幽思尋亦得此蟋蟀中都呼為促織善鬭)
　　(好事者或以二三十萬錢致一枚鏤象齒為樓觀/以貯之又自注云宣政間有士大夫製蟋蟀吟)
　　(張叔夏云全章皆精粹所咏瞭然在目且不留滯/於物)
　　　淡黄栁(客合/肥)
空城曉角吹入垂楊陌馬上單衣寒惻惻看盡鵞黄嫩
綠都是江南舊相識　正岑寂明朝又寒食强攜酒小
橋宅怕梨花落盡成秋色燕燕飛來問春何在惟有池
塘自碧
　　　小重山(湘/梅)
人繞湘臯月墜時斜横花自小浸愁漪一春幽事有誰
知東風冷香逺茜裙歸　鷗去昔遊非遥憐花可可夢
依依九疑雲杳斷魂啼相思血都沁緑筠枝
　　(樓鑰攻媿集云潘端叔恵紅梅一本全體皆江梅/也香亦如之但色紅爾來自湖湘非他種比自此)
　　(當稱為紅江梅以别之王文公蘇文忠石曼卿諸/公有紅梅詩意其皆未見此種也)
　　　㸃絳唇(松/江)
燕雁無心太湖西畔隨雲去數峰清苦商畧黄昏雨
第四橋邊擬共天隨住今何許凭闌懐古殘栁參差舞
　　(白石道人歌曲題云丁未冬過吴江作三江之一/吴郡志云松江在郡南四十五里禹貢)
　　(也南與太湖接吴江縣在江濆垂虹跨其上天下/絶景也)
　　　惜紅衣(吴興荷花/無射宮)
枕簟邀凉琴書換日睡餘無力細灑冰泉并刀破甘碧
牆頭喚酒誰問訊城南詩客岑寂髙栁晚蟬説西風消
息　虹梁水陌魚浪吹香紅衣半狼籍維舟試望故國
渺天北可惜栁邊沙外不共美人游歴問甚時同賦三
十六陂秋色
　　(白石道人歌曲題云吴興號水晶宮荷花盛麗陳/簡齊云今年何以報君恩一路荷花相送到青墩)
　　(亦可見矣丁未之夏余游千巖數往來紅香中自/度此曲以無射宮歌之)
　　(詞㫖屬對虚閣籠寒小簾通月池面冰膠牆腰雪/老翠葉吹凉玉容銷酒)
　　(警句千樹壓西湖寒碧暗香波心蕩冷月無聲揚/州慢牆頭喚酒誰問訊城南詩客岑寂高栁晚蟬)
　　(説西風消息惜紅衣問甚時重賦三十六陂秋色/念奴嬌)
　　　(劉後村詩話姜堯章有平聲滿江紅自叙云滿/江紅舊詞用仄韻多不協律如無心撲歌者將)
　　　(心字融入去聲方諧音律予欲以平韻為之久/不能成因汎巢湖祝曰得一夕風當以平韻滿)
　　　(江紅為神姥夀言訖風與帆俱駛頃刻而成末/句聞珮環則協律矣其詞云仙姥來時正一望)
　　　(千頃翠瀾旌旗與亂雲俱下依約前山命駕羣/龍金作軛相從諸娣玉為冠廟中列坐如夫人)
　　　(者十五人向夜深風定悄無人聞珮環神竒處/君試看奠淮右阻江南遣六丁雷電别守東闗)
　　　(應笑英雄無好手一篙春水走曹瞞又怎知人/在小紅樓簾影間此闋甚佳惜無人能歌之者)
　　　(澄懐錄云姜堯章云余别石湖歸吴興雪後過/垂虹賦詩云笠澤茫茫雁影微玉峯重疊護雲)
　　　(衣長橋寂寞春寒夜只有詩人一舸歸後五年/冬復與俞商卿張平甫銛朴翁自封禺同載詣)
　　　(梁溪道經吴淞山寒天迥雲浪四合中夕相呼/步垂虹星斗下垂錯雜漁火朔風凛凛巵酒不)
　　　(能支朴翁以衾自纒猶相與行吟因賦慶宮春/云雙槳蓴波一蓑松雨暮愁漸滿空濶呼我盟)
　　　(鷗翩翩欲下背人還過木末那囘歸去蕩雲雪/孤舟夜發傷心重見依約眉山黛痕低壓采香)
　　　(徑裏春寒老子婆娑自歌誰答垂虹西望飄然/引去此興平生難遏酒醒波逺正凝想明璫素)
　　　(韈如今安在唯有闌干伴人一霎逺家仲逺屢/耆舊續聞姜堯章嘗寓吴興張仲)
　　　(出外其室人知書賓客通問必先窺來札性頗/妒堯章戯作百宜嬌以遺仲逺云看垂楊連苑)
　　　(杜若吹沙愁損未歸眼信馬青樓去垂簾下娉/婷人妙飛燕翠尊共欵聴豔歌郎意先感便攜)
　　　(手月地雲階裏愛良夜微煖無限風流疎散有/暗蔵弓履偷寄香翰明日聞津鼓湘江上催人)
　　　(還解春纜亂紅萬㸃悵斷魂煙水遥逺又争似/相攜乗一舸鎮長見仲逺歸竟莫能辨則受其)
　　　(指爪損面至不能出外云疎影二詞序云猶記/開慶四明續志吳潜暗香)
　　　(己卯庚辰之間初識堯章于維揚至己丑嘉興/再㑹自此契濶聞堯章死西湖嘗助諸丈為殯)
　　　(之今又不知幾年矣自昭忽錄示堯章暗香疎/影二詞因信手酬酢并賡潘徳乆之詩云雪來)
　　　(比色對淡然一笑休喧笙笛莫怪廣平鐵石心/腸為伊折偏是三花兩蘂消萬古才人騷筆尚)
　　　(記得醉卧東園天幕地為席囘首往事寂正雨/暗霧昏萬種愁積錦江路悄媒聘音沈雨空憶)
　　　(終是茅簷竹户難指望淩煙金碧憔悴了羌管/裏怨誰始得右暗香佳人步玉待月來弄影天)
　　　(挂參宿冷透屛幃清入肌膚風敲又聴簷竹前/村不管深雪閉猶自繞枝南枝北算平生此段)
　　　(幽竒占壓百花曽獨閒想羅浮舊恨有人正醉/裏姝翠蛾綠夢㫁魂驚幾許凄凉却是千林梅)
　　　(屋雞聲野渡溪橋滑又角引戍樓悲曲怎得知/清足亭邊自在杖藜中幅自注云梅聖俞詩云)
　　　(十分清意足余别墅有/梅亭扁曰清足右疎影)
　劉仙倫
　　(仙倫一名儗字叔擬號招山廬陵人有招山小集/一巻)
　　　江神子
東風吹夢落巫山整雲鬟却霜紈雪貌冰膚曾共控雙
鸞吹罷玉簫香霧溼殘月墜亂峰寒　解璫囘首憶前
歡見無緣恨無端憔悴蕭郎贏得帶圍寛紅葉不傳天
上信空流水到人間
　　　菩薩蠻(效唐人/閨怨)
吹簫人去行雲杳香篝繡被都閒了疊損縷金衣伊家
渾不知　冷煙寒食夜淡月梨花下猶有軟心腸為他
燒夜香
　　　蝶戀花
小立東風誰共語碧盡行雲依約蘭皋暮誰問離懐知
幾許一溪流水和煙雨　媚蕩楊花無著處纔伴春來
忙底隨春去只恐遊蜂粘得住斜陽芳草江頭路
　　　一剪梅
唱到陽闗第四聲香帶輕分羅帶輕分杏花時節雨紛
紛山繞孤村水繞孤村　更沒心情共酒樽春衫香滿
空有啼痕一般離思兩銷魂馬上黄昏樓上黄昏
　　　霜天曉角
倚空絶壁直下江千尺天際兩蛾凝黛愁與恨幾時極
　暮潮風正急酒醒聞塞笛試問謫仙何處青山外逺
煙碧
　　(方輿勝覽云天門山在當塗縣西南三十里又名/蛾眉山夾大江東曰博望西曰梁山蛾眉亭在采)
　　(石山上望見天門山璧間有詩曰中分黛色三千/尺不著人間一㸃愁)
　　(詞㫖警句一般離思兩銷魂馬上黄昏樓上黄昏/一剪梅)
　孫惟信
　　(惟信字季蕃號花翁開封人在江湖頗有標致多/見前輩多聞舊事善雅談長短句尤工嘗有官棄)
　　(去不仕有花翁集一巻詞亦善運意但雅正中時/沈伯時云孫花翁有好)
　　(有一二/市井語)
　　　晝錦堂
薄袖禁寒輕妝媚晚落梅庭院春妍映户盈盈囘倩笑
整花鈿栁裁雲剪腰支小鳳盤鴉聳髻鬟偏東風裏香
步翠揺藍橋那日因緣　嬋娟流慧眄渾當了悤悤密
愛深憐夢過欄杆猶認冷月鞦韆杏梢空鬧相思眼燕
翎難繫斷腸牋銀屏下争信有人真個病也天天
　　　夜合花
風葉敲窻露蛩吟甃謝娘庭院秋宵鳳屏半掩釵花映
燭紅揺潤玉暖膩雲嬌染芳情香透鮫綃斷魂留夢煙
迷楚驛月冷藍橋　誰念賣藥文簫望仙城路杳鶯燕
迢迢羅衫暗摺蘭痕粉迹都銷流水逺亂花飄苦相思
寛盡香腰幾時重恁玉驄過處小袖輕招
　　　燭影揺紅
一朶鞓紅寳釵壓髻東風溜年時也是牡丹時相見花
邊酒初試夾紗半袖與花枝盈盈鬭秀對花臨景為景
牽情因花感舊　題葉無憑曲溝流水空囘首夢雲不
到小山屏真個歡難偶别後知他安否軟紅街清明還
又絮飛春盡天逺書沈日長人瘦
　　　醉思凡
吹簫跨鸞香銷夜闌杏花樓上春殘繡羅衾半閒　衣
寛帶寛千山萬山斷腸十二䦨干更斜陽暮寒
　　　南郷子
璧月小紅樓聴得吹簫憶舊遊霜冷闌干天似水揚州
薄倖聲名總是愁　塵暗鷫鸘裘裁剪曾勞玉指柔一
夢覺來三十載風流空對梅花白了頭
　　(詞㫖屬對薄袖禁寒輕妝媚晚人瘦燭影揺紅/警句絮飛春盡天逺書沈日長)
　　　(劉後村孫花翁墓誌季蕃貫開封曾祖昇祖可/父䫨武爵季蕃少受祖澤調監當不樂棄去始)
　　　(婚於婺後去婺游留蘇杭最久一榻之外無長/物躬爨而食書無乞采之帖文無逐貧之賦終)
　　　(其身如此名重江浙公卿閒聞花翁至争倒屣/所談非山水風月一不挂口長身緼袍意度疎)
　　　(曠見者疑為俠客異人其倚聲度曲公瑾之妙/散髪横笛野王之逸奮袖起舞越石之壯也)
　史達祖
　　(達祖字邦卿號梅溪汴人有梅溪詞一巻四朝聞/見錄韓侂胄為平章専倚省吏史達祖奉行文字)
　　(擬帖擬㫖俱出其手侍從柬札至用申呈韓敗遂/黥焉)
　　(姜堯章云竒秀清逸有李長吉之韻蓋能融情景/於一家㑹句意於兩得)
　　(張功甫云史生之作情詞俱到織綃泉底去塵眼/中有瓌竒警邁清新閒婉之長而無􁀿蕩汙淫之)
　　(失端可分鑣清/真平睨方囘)
　　　綺羅香(春/雨)
做冷欺花將煙困栁千里偷催春暮盡日冥迷愁裡欲
飛還住驚粉重蝶宿西園喜泥潤燕歸南浦最妨他佳
約風流鈿車不到杜陵路　沈沈江上望極還被春潮
晚急難尋官渡隠約遥峯和淚謝娘眉嫵臨斷岸新綠
生時是落紅帶愁流去記當日門掩梨花剪燈深燕語
　　　雙雙燕
過春社了度簾幙中間去年塵冷差池欲往試入舊巢
相並還相雕梁藻井又軟語商量不定飄然快拂花梢
翠尾分開紅影　芳徑芹泥雨潤愛貼地争飛競誇輕
俊紅樓歸晚看足栁昏花暝應自棲香正穩便忘了天
涯芳信愁損玉人日日畫欄獨凭
　　(黄叔暘云形容盡矣又云姜/堯章最貴其栁昏花暝之句)
　　　夜行船
不剪春衫愁意態過收燈有些寒在小雨空簾無人深
巷已早杏花先賣　白髮潘郎寛沈帶怕看山憶他眉
黛草色拖裙煙光惹鬢常記故園挑菜
　　　東風第一枝(春/雪)
巧剪蘭心偷粘草甲東風欲障新暖謾疑碧瓦難留信
知暮寒較淺行天入鏡做弄出輕鬆纎軟料故園不捲
重簾悞了乍來雙燕　青未了栁囘白眼紅不斷杏開
素面舊遊憶著山隂厚盟遂妨上苑寒爐重煖且慢放
春衫針線恐鳳靴挑菜歸來萬一灞橋相見
　　(黄叔暘云結句尤/為姜堯章拈出)
　　　又(燈/夕)
酒館歌雲燈街舞繡笑聲喧似簫鼓太平京國多歡大
酺綺羅幾處東風不動照花影一天春聚耀翠光金縷
相交苒苒細吹香霧　嗟醉玉少年半度懐豔雪舊家
伴侣閉門明月闗心倚窻小梅索句吟情欲斷念嬌俊
知人無據想袖寒珠絡藏香夜久帶愁歸去
　　　黄鍾喜遷鶯(元/宵)
月波凝滴望玉壺天近了無塵隔翠眼圏花冰絲織練
黄道寳光相直自憐詩酒瘦難應接許多春色最無賴
是隨香趁燭曾伴狂客　蹤跡漫記憶老了杜郎忍聴
東風笛栁院燈疎梅㕔雪在誰與細傾春碧舊情拘未
定猶自學當年游歴怕萬一悮玉人夜寒簾隙
　　(張叔夏云不獨措詞精粹/又且見時節風物之感)
　　　清商怨
春愁逺春夢亂鳳釵一股輕塵滿江煙白江波碧栁户
清明燕簾寒食憶憶　鶯聲晚簫聲短落花不許春拘
管新相識休相失翠陌吹衣畫橋横笛得得
　　　蝶戀花
二月東風吹客袂蘇小門前楊栁如腰細蝴蝶識人遊
冶地舊曾來處花開未　幾夜湖山生夢寐評泊尋芳
只怕春寒裏今嵗清明逢(一作/連)上已相思先到湔裙水
　　　玉樓春(社前/一日)
遊人等得春晴也處處旗亭閒繫馬雨前紅杏尚娉婷
風裏殘梅無顧藉　忌拈針指還逢社鬭草贏多裙欲
卸明朝新燕定歸來叮囑重簾休放下
　　　青玉案
蕙花老盡離騷句綠染徧江頭樹日暝酒消聴驟雨青
榆錢小碧苔錢古難買東君住　官河不礙遺鞭路被
芳草將愁去多定紅樓簾影暮蘭燈初上夜香初炷猶
自聴鸚鵡
　　(詞㫖屬對㫁浦沈雲空山挂雨畫裏移舟詩邊就/夢做冷欺花將煙困栁巧剪蘭心偷拈草甲)
　　(警句臨㫁岸新綠生時是落紅帶愁流去記當日/門掩棃花剪燈深夜語綺羅香愁損玉人日日畫)
　　(闌獨凭雙雙燕恐鳳靴挑菜歸來萬一灞橋相見/東風第一枝自憐詩酒瘦難應接許多春色喜遷)
　　(鶯眼栁昏花暝/詞)
　　　(梅溪詞水龍吟陪節欲行留别社友云道人越/布單衣興髙愛學蘇門嘯有時也伴四佳公子)
　　　(五陵年少歌裏眠香酒酣喝月壯懐無撓楚江/南每為神州未復闌干静慵登眺今日征夫在)
　　　(道敢辭勞風沙短帽休吟稷穂休尋喬朩獨憐/遺老同社詩囊小窻針線斷腸秋早看歸來幾)
　　　(許吴霜染髩騐愁多少按梅溪曾陪使臣至金/故有此詞)
　　　(髙觀國竹屋癡語齊天樂中秋夜懐梅溪云晚/雲知有闗山念澄霄巻開清霽素景中分冰盤)
　　　(正溢何啻嬋娟千里危闌静倚正玉筦吹凉翠/觴留醉記約清吟錦袍初喚醉魂起孤光天地)
　　　(共影浩歌誰與舞凄凉風味古驛煙寒幽垣夢/冷應念秦樓十二歸心對此想斗插天南雁横)
　　　(遼水試問姮娥/有愁能為寄)
　髙觀國
　　(觀國字賓王山隂人有竹屋癡語一巻語其妙處/陳唐卿云竹屋梅溪詞要是不經人道)
　　(少游美成不及也石夢窻梅溪俱能特立清新之/張叔夏云竹屋白)
　　(意刪削靡曼之/詞自成一家)
　　　齊天樂
碧雲缺處無多雨愁與去帆俱逺倒葦沙閒枯蘭溆冷
寥落寒江秋晚樓隂縱覽正魂怯清吟病多依黯怕挹
西風袖羅香自去年減　風流江左久客舊遊得意處
珠簾曾捲載酒春情吹簫夜約猶憶玉嬌香怨塵棲故
苑歎璧月空檐夢雲飛觀送絶征鴻楚峰煙數㸃
　　　玉樓春(宫/詞)
幾雙海燕來金屋春滿離宫三十六春風剪草碧纎纎
春雨浥花紅撲撲　衛姬鄭女腰如束齊唱陽闗新製
曲曲終移宴起笙簫花下晚寒生翠縠
　　　金人捧露盤(水/仙)
夢湘雲吟湘月弔湘靈有誰見羅韈塵生淩波步弱背
人羞整六銖輕娉娉裊裊暈嬌黄玉色輕明　香心静波
心冷琴心怨客心驚怕佩解却返瑤京盃擎清露醉春
蘭友與梅兄暮煙萬頃斷腸是雪冷江清
　　　又(梅/)
念瑤姬翻瑤珮下瑤池冷香夢吹上南枝羅浮路杳憶
曾清晚見仙姿天寒翠袖可憐是倚竹依依　溪痕淺
雪痕凍月痕淡粉痕微江樓怨一笛休吹芳香待寄玉
堂煙驛雨凄迷新愁萬斛為春瘦却怕春知
　　　祝英臺近
一窻寒孤燼冷獨自箇春睡繡被薰香不是舊風味静
聴滴滴簷聲驚愁攪夢更不管庾郎心碎　念芳意一
併十日春風梅花􁷠憔悴懶做新詞春在可憐裏幾時
挑菜踏青雲沈雨斷盡分付楚天之外
　　　思佳客
剪翠衫兒穩四停最憐一曲鳳簫吟同心羅帕輕藏素
合字香囊半影金　春思悄晝窻深誰能拘束少年心
鶯來驚碎風流膽踏動櫻桃葉底鈴
　　　霜天曉角
春雲粉色春水和雲濕試問西湖楊栁東風外幾絲碧
　望極連翠陌蘭橈雙槳急欲訪莫愁何處旗亭在畫
橋側
　　　風入松
捲簾日日恨春隂寒食新晴馬蹄只向南山去長橋愛
花栁多情紅外風嬌日暖翠邊水秀山明　杜郎歌酒
過平生到處蓬瀛醉魂不入重城晚穠歡寄桃葉桃根
繡被嫩寒清曉鶯啼喚起春酲
　　　謁金門
煙墅暝隔斷仙源芳徑雨歇花梢魂未醒溼紅如有恨
　别後香車誰整怪得畫橋春静碧漲平湖三十頃歸
雲何處問
　　(詞㫖屬對倒葦沙閒枯蘭溆冷金人捧露盤驚愁/警句愁萬斛為春瘦却怕春知)
　　(攪夢更不管庾郎心碎祝英臺近/詞眼玉嬌香怨)
　劉　鎮
　　(鎮字叔安南海人嘉泰二年進士學者稱為隨如/先生有隨如百詠)
　　(劉潜夫云麗不至䙝新不犯陳周栁辛陸之能庶/乎兼之)
　　　玉樓春(東山/探梅)
泠泠水向橋東去漠漠雲歸溪上住疎風淡月有來時
流水行雲無覓處　佳人獨立相思苦薄袖欺寒修竹
暮白頭空負雪邊春著意問春春不語
　　　(隨如百詠丙戌清明和章質夫韻水龍吟云弄/晴臺館收煙候時有燕泥香墜宿酲未解單衣)
　　　(初試騰騰春思前度桃花去年人面重門深閉/記彩鸞别後青驄歸去長亭路芳塵起十二屏)
　　　(山遍倚任蒼苔㸃紅如綴黄昏人静煖香吹月/一簾花碎芳意婆娑綠隂風雨畫橋煙水笑多)
　　　(情司馬留春無/計濕青衫淚)
　張　輯
　　(輯字宗瑞號東澤鄱陽人連江太守思順之子有/東澤綺語債二巻)
　　(朱湛盧公束澤得詩法於姜堯章世所傳欸乃集/皆以為月下謫仙復作不知其又能詞也其詞皆)
　　(以篇末之語/立新名云)
　　　疎簾淡月
梧桐雨細漸滴作秋聲被風驚碎潤逼衣篝線裊蕙爐
沈水悠悠嵗月天涯醉一分秋一分憔悴紫簫吹斷素
牋恨切夜寒鴻起　又何苦凄凉客裏負草堂春綠竹
溪空翠落葉西風吹老幾番塵世從前諳盡江湖味聴
商歌歸興千里露侵宿酒疎簾淡月照人無寐
　　　山漸青
山無情水無情楊栁飛花春雨晴征衫長短亭　擬行
行重行行吟到江南第幾程江南山漸青
　　　謁金門
花半溼睡起一簾晴色千里江南真咫尺醉中歸夢直
　前度蘭舟送客雙鯉沈沈消息樓外垂楊如此碧問
春來幾日
　　　念奴嬌
嫩凉生曉怪得今朝湖上秋風無迹古寺桂香山色外
腸斷幽叢金碧驟雨俄來蒼煙不見苔徑孤唫屐繫船
髙栁晚蟬嘶破愁寂　且約攜酒髙歌與鷗相好分坐
漁磯石算只藕花知我意猶把紅芳留客樓閣空濛管
絃清潤一水盈盈隔不如休去月懸良夜千尺
　　　祝英臺近
竹間棋池上字風日共清美誰道春深湘綠漲沙觜更
添楊栁無情恨煙顰雨却不把扁舟偷繫　去千里明
日知幾重山後朝幾重水對酒相思争似且留醉奈何
琴劍悤悤而今心事在月夜杜鵑聲裡
　　(詞㫖警句悠悠嵗月天涯醉一分秋一分憔悴疎/簾淡月落葉西風吹老幾番塵世同上露侵宿酒)
　　(疎簾淡月照人無寐同上算只藕花知我意猶把/紅芳留客念奴嬌)
　　(詞眼恨煙顰雨馮可遷號予為東仙故賦東仙寓/  東澤綺語債)
　　　(沁園春云東澤先生誰説能詩興到偶然但平/生心事落花啼鳥多年盟好白石清泉家近宫)
　　　(亭眼中廬阜九疊屏開雲錦邊出門去且掀髯/大笑有釣魚船一絲風裏嬋娟愛月在滄浪上)
　　　(下天更叢書觀徧筆牀静晝篷牕睡起茶竈疎/煙黄鶴來遲丹砂成未何日風流葛稚川人間)
　　　(世聴江湖詩/友號我東仙)
　李　石
　　(石字知幾號方舟資陽人乾道中進士以薦任太/學博士出為成都倅仕至都官員外郎有方舟集)
　　　朩蘭花令
轆轤軛軛門前井不道隔窻人睡醒柔絲無力玉琴寒
殘麝徹心金鴨冷　一鶯啼破簾櫳静紅日漸髙花轉
影起來情緒寄游絲飛絆翠翹風不定
　　　(花草粹編李知幾臨江仙云煙栁踈踈人悄悄/畫樓風外吹笙倚闌聞喚小紅聲熏香臨欲睡)
　　　(玉漏已三更坐待不來來又去一方明月中庭/粉牆東畔小橋横起來花影下扇子撲流螢)
　李　泳
　　(泳字子永號蘭澤廬陵人嘗為溧水令與兄洪子/大漳子清弟浙子秀洤子召著李氏華萼集五巻)
　　(姪倫/為序)
　　　定風波
㸃㸃行人趁落暉揺揺煙艇出漁扉一路水香流不斷
零亂春潮綠浸野薔薇　南去北來愁幾許登臨懐古
欲沾衣試問越王歌舞地佳麗只今惟有鷓鴣啼
　　　清平樂
亂雲將雨飛過鴛鴦浦人在小樓空翠處分得一襟離
緒　片帆隠隠歸舟天邊雪捲雲游今夜夢魂何處青
山不隔人愁
　　　(夷堅志大江富池縣有甘寧將軍廟殿宇雄偉/行舟過之者必具牲醴祗謁李子永嘗自西下)
　　　(舟次散花洲有神鴉飛立檣竿久之東去即遇/便風晡時抵岸步青蛇激箭而來至舟尾不見)
　　　(是夕艤泊明日賽神其前大樓七間尤壯偉郡/守周少隠采東坡祠語扁為巻雪子永作詩曰)
　　　(巻雪樓前萬里江亂峯卓立森旗槍上有甘公/古祠宇節制洪流掌風雨甘公一去踰千年至)
　　　(今忠氣猶凜然我來再拜攬陳迹斜陽白鳥横/蒼煙初題梁間時本云英威凛然如有人掣其)
　　　(肘乃改為忠氣又賦望月水調歌頭云危樓雲/雨上其下水扶天羣山四合飛動寒翠落簷前)
　　　(盡是秋清闌檻一笑波翻濤怒雪陣巻蒼煙炎/暑去無跡清駛久翩翩夜將闌人欲静月初圓)
　　　(素娥弄影光射空際綠嬋娟不用濯纓垂釣喚/取龍公仙駕耕此萬瓊田横笛望中起吾意已)
　　　(超然及旦移舟神鴉青/蛇送至長風沙而止)
　鄭　域(俗本作/陸域誤)
　　(域字中卿號松窻三山人慶元丙辰隨張貴謨使/金有燕谷剽聞二巻記北庭甚詳)
　　　昭君怨(梅/)
道是花來春未道是雪來香異水外一枝斜野人家
冷落竹籬茅舍富貴玉堂瓊榭兩地不同栽一般開
　王　嵎
　　(嵎字季夷號貴英陳氏書錄解題季夷北海人紹/淳間名士寓居吳興陸務觀與之厚善三子甲田)
　　(申皆登科/有北海集)
　　　祝英臺近
栁煙濃花露重合是醉時候樓倚花梢長記小垂手誰
教釵燕輕分鏡鸞慵舞是孤負幾番晴晝　自别後聞
道花底花前多是兩眉皺又説新來比似舊時瘦須知
兩意常存相逢終有莫謾春光僝僽
　　　夜行船
曲水濺裙三月二馬如龍鈿車如水風颺游絲日烘晴
晝人共海棠俱醉　客裏光隂難可意掃芳塵舊遊誰
寄午夢醒來不覺小窻人静春在賣花聲裏
　　(詞㫖警句春在賣/花聲裏夜行船)
　蔡松年
　　(松年字伯堅從父靖除真定府判官遂為真定人/仕金官至尚書右丞相封衛國公自號蕭閒老人)
　　(卒諡文簡工樂府與吴彦髙齊/名號吴蔡體有蕭閒公集六巻)
　　　鷓鴣天(賞/荷)
秀樾横塘十里香水光晚色靜年芳燕支膚瘦薰沈水
翡翠盤髙走夜光　山黛逺月波長暮雲秋影照瀟湘
醉魂應逐淩波夢分付西風此夜凉
　　(王若虛滹南集詩話云蕭閒樂善堂賞荷詞胭脂/膚瘦薰沈水翡翠盤髙走夜光世多稱之此句誠)
　　(佳然蓮體實肥不宜言瘦予友/彭子升嘗易膩字此似差勝)
　　　尉遲盃
紫雲暖恨翠雛珠樹雙棲晚小花静院逢迎的的風流
心眼紅潮照玉椀午香重草綠宮羅淡喜銀屏小語私
分麝月春心一㸃　華年共有好願何時定妝鬟莫雨
零亂夢似花飛人歸月冷一夜曉山新怨劉郎興尋常
不淺况不似桃花春溪逺覺情隨曉馬東風病酒餘香
相半
　　　(歸潜志云蔡丞相伯堅嘗奉使髙麗為館妓賦/石州慢云雲海蓬萊風霧髩鬟不假梳掠仙衣)
　　　(巻盡霓裳方見宮腰纎弱心期得處世間言語/非真海犀一㸃通寥廓無物比情濃與無情相)
　　　(博離索曉來一枕餘香酒病賴花醫却瀲灔金/尊收拾新愁重酌半帆雲影載得無限闗山夢)
　　　(魂應被梅花覺梅子雨絲絲滿江干樓閣髙麗/故事上國使來館中有侍妓蔡之仙衣巻盡霓)
　　　(裳方見宫腰纎弱不免為人疵議之矣雨之至/滹南詩話蕭閒云風頭夢雨吹無跡蓋)
　　　(細者若有若無謂之夢田夫野婦皆道之賀方/囘有風頭夢雨吹成雪之句又云蕭閒憶恒陽)
　　　(家山云好在斜川三尺玉公宅前有池可三畝/號小斜川又自鎮陽還兵府贈離筵乞言者云)
　　　(待人間覓箇無情心緒著多情換此篇有恨别/之意故以情為苦而還羨無情終章言之宜矣)
　　　(中州樂府蔡松年聲聲慢凉陘寄内云青蕪平/野小雨千峯還成暮陘寒色裁剪芸窻憶得伴)
　　　(人良夕遥憐幾重眉黛恨相逢少於行役梨花/淚正宫衣春瘦曉紅無力應怪浮雲夫婿不解)
　　　(趁新醅醉眠凉月怨入闗山西去又傳消息誰/知倦游心事向年來苦思泉石人未老約閭峯)
　　　(多占秀碧/)
　韓　疁
　　(疁字子耕號蕭閒文獻通/考韓疁有蕭閒詞一巻)
　　　高陽臺(除/夕)
頻聴銀籖重燃絳蠟年華袞袞驚心餞舊迎新能消幾
刻光隂老來可慣通宵飲待不眠還怕寒侵掩清尊多
謝梅花伴我微吟　鄰娃已試春妝了更蜂枝簇翠燕
股横金勾引春風也知芳意難禁朱顔那有年年好逞
艷游贏取如今恣登臨殘雪樓臺遲日園林
　　　浪淘沙
莫上玉樓看花雨斑斑四垂羅幙護朝寒燕子不知春
去也飛認欄杆　囘首幾闗山後㑹應難相逢祗有夢
魂間可奈夢隨春漏短不到江南
　　　又(豐樂/樓)
裙色草初青鴨鴨波輕試花霏雨溼春晴三十六梯人
不到獨喚瑶筝　艇子憶逢迎依舊多情朱門只合鎖
娉婷却逐彩鸞歸去路香陌春城
　　(武林舊事云豐樂樓在湧金門外舊為衆樂亭又/改聳翠樓政和中改今名淳祐間趙京尹與□重)
　　(建宏麗為湖山冠又甃月池立秋千梭門植花木/構數亭春時遊人繁盛舊為酒肆後以學館致争)
　　(但為朝紳同年㑹拜郷㑹之地吳夢窻嘗大書所/作鶯啼序於壁一時為人傳誦)
　　(詞㫖警句試花霏/雨濕春晴浪淘沙)
　
　
　
　
　
　
　
　
　
　
　
　絶妙好詞箋巻二
欽定四庫全書
　絶妙好詞箋巻三　　　　宋　周密　原輯
　　　　　　　　　　　　宛平查為仁
　　　　　　　　　　　　錢塘厲　鶚同箋
　劉克莊
　　(克莊字潜夫號後邨莆田人以䕃仕淳佑中賜同/進士出身官至龍圖閣直學士有後村别調一巻)
　　　摸魚兒(海/棠)
甚春來冷煙凄雨朝朝遲了芳信驀然作暖晴三日又
覺萬姝嬌困天怎忍潘令老不成也沒看花分才情減
盡悵玉局飛仙石湖絶筆辜負這風韻　傾城色懊惱
佳人薄命牆頭岑寂誰問東風日莫無聊賴吹得燕支
成粉君細認花共酒古來二事天尤吝年光去迅漫綠
葉成隂青苔滿地做取異時恨
　　　卜算子(海棠為風/雨所損)
片片蝶衣輕㸃㸃猩紅小道是天工不惜花百種千般
巧　朝見樹頭繁莫見枝頭少道是天工果惜花雨洗
風吹了
　　　清平樂(頃在維揚陳師文參議/家舞姬絶妙為賦此)
宫腰束素只怕能輕舉好築避風臺護取莫遣驚鴻飛
去　一團香玉溫柔笑顰俱有風流貪與蕭郎眉語不
知舞錯伊州
　　　生查子(燈夕戯/陳敬叟)
繁燈奪霽華戯鼔侵明滅物色舊時同情味中年别
淺畫鏡中眉深拜樓中月人散市聲收漸入愁時節
　　(花菴絶妙詞選云陳以莊名敬叟號月溪建安人/劉後村陳敬叟集序云敬叟詩才氣清拔力量宏)
　　(放為人曠達如列禦冦莊周飲酒如阮嗣宗李太/白筆札如谷子雲草隸如張顛李潮樂府如温飛)
　　(卿韓致光余每歎其所長非復一事為糓城黄子/厚之甥故其詩酷似云)
　　(詞㫖警句貪與蕭郎眉語不知舞錯伊州清平樂/  瀛奎律髓注寳慶初史彌逺廢立之際錢唐書)
　　　(肆陳起宗之能詩凡江湖詩人俱與之善刊江/湖集以售劉潜夫南岳藳與焉宗之賦詩有云)
　　　(秋雨梧桐皇子府春風楊栁相公橋本改劉屏/山句也或嫁秋雨春風之句為敖器之所作言)
　　　(者併梅詩論列劈江湖集板二人皆坐罪初彌/逺議下大理逮治鄭丞相清之在瑣闥白彌逺)
　　　(中輟而宗之坐流配於是詔禁士大夫作詩如/孫花翁之徒改業為長短句紹定癸已彌逺死)
　　　(詩禁解潛夫為訪梅絶句云夢得因桃却左遷長/源為栁忤當權幸然不識桃併李也被梅花累)
　　　(十年此可備梅花大公案也/)
　吳　潛
　　(潛字毅夫號履齋寧國人嘉定十年進士第一淳/佑中觀文殿大學士封慶國公改封許國公景定)
　　(初安置循州卒贈少/師有履齋詩餘三巻)
　　　滿江紅(金陵烏/衣園)
栁帶榆錢又還過清明寒食天一笑滿園羅綺滿城簫
笛花樹得晴紅欲染逺山過雨青如滴問江南池館有
誰來江南客　烏衣巷今猶昔烏衣事今難覓但年年
燕子晚煙斜日抖擻一春塵土債悲凉萬古英雄迹且
芳樽隨分趁芳時休虚擲
　　(景定建康志云烏衣園在城南二里烏衣巷之東/一堂扁曰來燕嵗久傾圮咸淳二年馬公光祖撤)
　　(而新之堂後植桂亭曰綠玉香中梅花彌望堂曰/百花頭上其餘亭館曰更屐曰穎立曰長春曰望)
　　(岑曰挹華曰更好左右位置森列佳花美朩芳䕃/蔽虧非復曩時寒煙衰草之陋矣)
　　　南柯子
池水凝新碧闌花駐老紅有人獨倚畫橋東手把一枝
楊栁繫春風　鵲絆游絲墜蜂粘落蕊空鞦韆庭院小
簾櫳多少閒情閒緒雨聲中
　　　(景定建康志吴潜雨花臺再用前韻滿江紅云/瑪瑙岡頭左釃酒右持螯食懐舊處磨東冶劒)
　　　(弄青溪笛望裏尚嫌山是障醉中要捲江無滴/這一堆心事總成灰蒼波客歎俛仰成今昔愁)
　　　(易攬歡難覓正平蕪逺樹落霞殘日自笑頻招/猿鶴怨相期蚤混漁樵跡把是非得失與榮枯)
　　　(虚空擲明續志吳潜永遇樂己未元夕云祝告/開慶四)
　　　(天公放燈時節且收今雨萬户千門六街三市/綻水晶雲母香車寳馬珠簾翠幙不怕禁更敲)
　　　(五霓裳曲驚囘好夢誤遊紫宫朱府沈思舊日/京華風景逗曉猶聴戯皷分鏡圓時斷釵合處)
　　　(倩笑歌與舞如今閒院蜂殘蛾褪消夜果邊自/語虧人殺  梅花紙帳權將睡補滿江紅戊午)
　　　(二月十七日四明窻賦云芳景無多又還是亂/紅飛墜空悵望昭亭深處家山桃李栁眼花心)
　　　(都脱換蜂鬚蜨翅難沾綴謾相攜一笑競良辰/春醪美金獸爇香風細金鳳拍歌雲膩儘秦簫)
　　　(燕管但逢場爾只恐思郷情味惡怎禁寒食清/明裏問此翁不止四宜休翁歸未)
　　　(豹隠紀談徐參政清叟微時贈建寧妓唐玉詩/云上國新行巧様花一枝聊插鬢雲斜嬌羞未)
　　　(肯從郎意故把芳容故故遮吳履齋丞相和以/賀新郎詞云可意人如玉小簾櫳輕勻淡抹道)
　　　(家妝東長恨春歸無尋處全在波明黛綠看冶/葉倡條渾俗比似江梅清有韻更臨風對月斜)
　　　(依竹看不足詠不足曲屏半掩春山簇正輕寒/夜深花睡半欹殘燭縹緲九霞光裡夢香在衣)
　　　(裳賸馥又只恐銅壺聲促試問送人歸去後對/一奩花影垂金粟腸易斷恨難續)
　　　(至元嘉禾志吴潜水調歌頭題煙雨樓云有客/抱幽獨髙立萬人頭東湖千頃煙雨占㫁幾春)
　　　(秋自有茂林修竹不用買花沽酒此樂若為酬/秋到天空濶浩氣與雲浮歎吾曹緣五斗尚遲)
　　　(留練江亭下長憶閒了釣魚舟矧更飄揺身世/又更奔騰嵗月辛苦復何求咫尺桃源隔他日)
　　　(擬重遊語朔齋劉震孫知宛陵毅夫丞相方閒/齊東野)
　　　(居劉日陪午橋之游後以召還吳餞之郊外劉/賦摸魚兒詞為别末云怕綠野堂邊劉郎去後)
　　　(誰伴老裴度毅夫為之揮淚繼遣一价追和此/詞并侑以小奩啓之精金百星也前輩憐才賞)
　　　(音如/此)
　尹　煥
　　(煥字惟曉山隂人嘉定十年進士自畿漕除右司/郎官有梅津集)
　　　霓裳中序第一(茉/莉)
青顰粲素靨海國仙人偏耐熱餐盡香風露屑便萬里
淩空肯憑蓮葉盈盈步月悄似憐輕去瑤闕人何在憶
渠癡小㸃㸃愛輕撧　愁絶舊游輕别忍重看鎖香金
篋凄凉今夜簟席怕杳杳詩魂真化風蝶冷香清到骨
夢十里梅花霽雪歸來也厭厭心事自共素娥説
　　(全芳備祖云素馨花舊名那悉茗一名野悉茗昔/劉鋹有侍女名素馨冢上生此花因以得名尹梅)
　　(津霓裳中序/第一云云)
　　　眼兒媚
垂楊裊裊蘸清漪明綠染春絲市橋繫馬旗亭沽酒無
限相思　雲梳雨洗風前舞一好百般宜不知為甚落
花時節都是顰眉
　　　唐多令(苕溪有牧/之之感)
蘋末轉清商溪聲供夕凉緩傳盃催喚紅妝慢綰烏雲
新浴罷拂拂地水沈香　歌短舊情長重來驚鬢霜悵
綠隂青子成雙説著前歡佯不倸颺蓮子打鴛鴦
　　(齊東野語云尹梅津未第時薄游苕霅籍中適有/所盼後十年問訊舊逰則久為宗子所據且育子)
　　(而猶挂名籍中於是假之郡將久而始來顔色瘁/赧不足膏沐相對若不勝情梅津為賦唐多令云)
　　　(吴文英夢窻甲藁水龍吟夀尹梅津云望春樓/外滄波舊年照眼青銅鏡煉成寳月飛來天上)
　　　(銀河流影紺玉鈎簾處横犀塵天香分鼎記殷/雲殿瑣裁花剪露曲江畔春風勁槐省紅塵晝)
　　　(静午朝囘吟生晚興春霖繡筆鶯邊清曉金狨/旋整閬苑芝生貌生綃對綠窻深景弄瓊英數)
　　　(㸃宫梅信早/占年光永)
　趙以夫
　　(以夫字用父號虚齋福之長樂人嘉定中正奏名/歴知邵武軍漳州皆有治績嘉熙中為樞密都承)
　　(㫖二年拜同知樞密院事淳祐初罷尋加資政殿/學士進吏部尚書兼侍讀詔與劉克莊同纂修國)
　　(史/)
　　　憶舊遊慢(荷/花)
望紅渠影裏冉冉斜陽十里沙平喚起江湖夢向沙鷗
住處細説前盟水郷六月無暑寒玉散清冰笑老去心
情也將醉眼鎮為花青　亭亭步明鏡似月浸華清人
在秋庭照夜銀河落想粉香溼露恩澤親承十洲縹緲
何許風引綵舟行尚憶得西施餘情裊裊水汀
　　　(虚齋樂府徵韶咏雪云玉壺凍裂琅玕折駸駸/逼人衣袂暖絮張空飛失前山横翠欲低還起)
　　　(似妝㸃滿園春意記憶當時剡中情味一溪雲/水天際絶行人髙吟處依稀灞橋隣里更剪剪)
　　　(梅花落雲階月地化工真解事强勾引老來詩/思楚天暮驛使不來悵曲闌獨倚)
　姚　鏞
　　(鏞字希聲號雪篷剡溪人贑州守有雪篷集一巻/剡錄云姚鏞嘉定十年吴潜榜進士)
　　　謁金門
吟院静遲日自行花影薰透水沈雲滿鼎晚妝窺露井
　飛絮游絲無定誤了鶯鶯相等欲喚海棠教睡醒奈
何春不肯
　羅　椅
　　(椅字子逺號磵谷癸辛雜識云羅椅廬陵人富家/子壯年捐金結客後為饒雙峯髙弟又以薦登賈)
　　(師憲之門丙辰第進士以秉義郎為江陵教改潭/教及宰贑之信豐遷提轄榷貨度宗升遐失於入)
　　(臨論罷年登科錄第二甲第三十人羅椅字子逺/寳祐四)
　　(小名天驥第七十一永感下年四十三十二月十/五日寅時生外氏孫治賦四舉娶劉氏曾祖上達)
　　(祖維翰宣政郎父泝宣義郎本貫吉州廬陵縣化/仁郷祖為户)
　　　栁梢青
萼綠華身小桃花扇安石榴裙子野聞歌周郎顧曲曾
惱夫君　悠悠羇旅愁人似零落青天斷雲何處銷魂
初三夜月第四橋春
　　(詞㫖警句何處銷魂初三夜月第四橋春柳梢青/  翰墨全書羅椅八聲甘州孤山有感云甚匆匆)
　　　(嵗月又人家插栁記清明政南北髙峯風傳笑/響如泛簫聲吹散樓臺煙雨鶯語誶也春晴何)
　　　(所無芳草惟此青青誰管孤山山下任種梅月/冷薦菊泉清看人情如此沈醉不須醒問何時)
　　　(樊川歸去嘆故郷七十五長亭君知否洞雲溪/月笑我飄零)
　方　岳
　　(岳字巨山號秋崖祁門人紹定五年進士兩為文/學掌故官中秘書出守袁州有秋崖先生詞藳)
　　　江神子(牡/丹)
窻綃深掩護芳塵翠眉顰越精神幾雨幾晴做得這些
春切莫近前輕著語題品錯怕花嗔　碧壺難貯玉粼
粼碎香茵晚風頻吹得酒痕如洗一番新只恨謫仙渾
嬾事辜負却倚闌人
　　　(秋崖詞藳滿江紅九日登冶城樓云且問黄花/陶令後幾番重九應解笑秋崖人老不堪詩酒)
　　　(宇宙一舟吾倦矣山河兩戒君知否倚西風無/奈劒花寒虬龍吼江欲釂談天口秋何負持螯)
　　　(手儘石麟蕪沒斷煙衰栁故國山圍青玉案何/人印佩黄金斗倘只消江左管夷吾終須有)
　楊伯嵒
　　(伯嵒字彦瞻號泳齋楊和王諸孫居臨安淳祐間/除工部郎出守衢州錢唐薛尚功之外孫弁陽周)
　　(公謹之外舅也有六帖補二/十巻九經補韻一巻行世)
　　　踏莎行(雪中踈寮借閣帖/更以薇露送之)
梅觀初花蕙庭殘葉當時慣聴山隂雪東風吹夢到清
都今年雪比年前别　重釀宮醪雙鉤官帖伴翁一笑
成三絶夜深何用對青藜窻前一片蓬萊月
　　(法帖譜系云熙陵以武定四方載櫜弓矢文治之/餘留意翰墨乃出御府厯代所蔵真蹟命侍書王)
　　(著摹勒刻板禁中釐為十巻此厯代法帖之祖侍/格古要論云太宗搜訪古人真蹟於淳化中命)
　　(書王著摹勒作十巻用棗木板刻置祕閣上有銀/錠紋用澄心堂紙李庭珪墨拓打以手揩之墨不)
　　(汚手親王大臣各賜一本人間罕得淳熙十二年/讀書附志云淳熙秘閣續法帖十巻)
　　(三月十九日奉聖㫖摹勒鍾繇諸人帖御庫/武林舊事云諸色名酒薔薇露流香並)
　　(中興館閣續錄云髙似孫字續古鄞縣人淳熙十/一年進士慶元五年十月除秘書省校書郎六年)
　　(二月通判徽州/)
　周　晉
　　(晉字明叔/號嘯齋)
　　　㸃絳唇(訪牟存叟/南漪釣隠)
午夢初囘捲簾盡放春愁去晝長無侣自對黄鸝語
絮影蘋香春在無人處移舟去未成新句一研梨花雨
　　(癸辛雜識云牟端明園本郡志南園後歸李寳謨/其後又歸牟存齋園中有碩果軒大梨一株元祐)
　　(學堂芳菲二亭萬鶴亭荼􁋍雙李亭桴舫齋岷峨/一畝宫前枕大溪曰南漪小隠吴興掌故集云牟)
　　(子才字存叟其先井研人愛吴興山水清逺因家/湖州之南門)
　　　清平樂
圖書一室香暖垂簾密花滿翠壺薰研席睡覺滿窻晴
日　手寒不了殘碁篝香細勘唐碑無酒無詩情緒欲
梅欲雪天時
　　　(珊瑚網郭畀手書此詞跋云大徳十一年嵗丁/未十月初十日客寓燕山奔走暮歸黄塵滿面)
　　　(挑燈讀此詞一過想/像江南如夢中也)
　　　栁梢青(楊/花)
似霧中花似風前雪似雨餘雲本自無情㸃萍成綠却
又多情　西湖南陌東城甚管定年年送春薄倖東風
薄情遊子薄命佳人
　楊　纘
　　(纘字繼翁嚴陵人居錢唐寧宗楊后兄次山之孫/號守齋又號紫霞翁圖繪寳鑑云度宗朝女為淑)
　　(妃官列卿好古博雅善琴有紫霞洞譜傳世時作/墨竹)
　　　八六子(牡丹次/白雲韻)
怨殘紅夜來無賴雨催春去悤悤但暗水新流芳恨蜨
凄蜂慘千林嫩綠迷空那知國色還逢柔弱華清扶倦
輕盈洛浦臨風　細認得凝妝㸃脂勻粉露蟬聳翠蕊
金團玉成叢幾許愁隨笑解一聲歌轉春融眼䑃朧凭
䦨干半醒醉中
　　　一枝春(除/夕)
竹爆驚春競喧填夜起千門簫皷流蘇帳暖翠鼎緩騰
香霧停杯未舉奈剛要送年新句應自有歌字清圓未
誇上林鶯語　從他嵗窮日莫縱閒愁怎減劉郎風度
屠蘇辦了迤邐栁欺梅妬宮壺未曉早驕馬繡車盈路
還又把月夜花朝自今細數
　　(武林舊事云守嵗之詞雖多極難其選獨守齋一/枝春最為近世所稱)
　　　被花惱(自度/腔)
疎疎宿雨釀寒輕簾幙静垂清曉寳鴨微溫瑞煙少簷
聲不動春禽對語夢怯頻驚覺攲珀枕倚銀牀半窻花
影明東照　惆悵夜來風生怕嬌香混瑶草披衣便起
小徑囘廊處處多行到正千紅萬紫競芳妍又還似年
時被花惱驀忽地省得而今雙鬢老
　　(詞㫖詞眼/蝶凄蜂慘)
　翁孟寅
　　(孟寅字賓暘號五峰錢唐人四朝聞見錄云翁孟/寅其先本建之崇安人祖中丞彦國偽楚張邦昌)
　　(僭帝時嘗提兵勤王為李丞相綱之亞父謙之進/士孟寅首登臨安郷書)
　　　齊天樂(元/夕)
紅香十里銅駝夢如今舊遊重省節序飄零歡娱老大
慵立燈光蟾影傷心對景怕囘首東風雨晴難凖曲巷
幽坊管絃一片笑相近　飛棚浮動翠葆看金釵半溜
春爐紅粉鳳輦鰲山雲收霧斂迤邐銅壺漏迥霜風漸
𦂳展一幅青綃争懸孤鏡帶醉扶歸曉酲春夢穩
　　　燭影揺紅
樓倚春城瑣窻曾共巢春燕人生好夢逐春風不似楊
花健舊事如天漸逺奈晴絲牽愁未斷鏡塵埋恨帶粉
棲香曲屏寒淺　環珮空歸故園羞見桃花面輕煙殘
照下欄杆獨自疎簾捲一信狂風又晚海棠花隨風滿
院亂鴉歸後杜宇啼時一聲聲怨
　　　阮郎歸
月髙樓外栁花明單衣怯露零小橋燈影落殘星寒煙
蘸水萍　歌袖窄舞環輕棃花夢滿城落紅啼鳥兩無
情春愁添曉酲
　　　(吴文英夢窻乙藳江神子送翁五峯自鶴江還/都云西風一葉送行舟淺遲留􁒷汀洲新浴紅)
　　　(衣綠水帶香流應是離宮城外晚人竚立小簾/鈎新歸重省别來愁黛眉頭半痕秋天上人間)
　　　(斜月綉針樓湖浪莫迷/花蝶夢江上約負輕鷗)
　趙汝茪
　　(汝茪字參晦號霞山宋史宗室世/系表商王元份八世孫善官子)
　　　梅花引
對花時節不曾歡見花殘任花殘小約簾櫳一面受春
寒題破玉椾雙喜鵲香燼冷遶雲屛渾是山　待眠未
眠事萬千也問天也恨天髻兒半偏繡裙兒寛了又寛
自取紅氊重坐暖金船惟有月知君去處今夜月照秦
樓第幾間
　　　夢江南
簾不捲細雨熟櫻桃數㸃霽霞天又曉一痕凉月酒初
消風𦂳絮花髙　蕭閒處磨盡少年豪昨夢醉來騎白
鹿滿湖春水段家橋濯髮聴吹簫
　　　戀繡衾
栁絲空有萬千條繫不住溪頭畫橈想今宵也對新月
過輕寒何處小橋　玉簫臺榭春多少溜啼痕盈臉未
消怪别來燕支慵傅被春風偷在杏梢
　　　漢宮春
著破荷衣笑西風吹我又落西湖湖間舊時飲者今與
誰俱山山暎帶似攜來畫巻重舒三十里芙蓉步障依
然紅翠相扶　一目清無留處任屋浮天上身集空虚
殘燒夕陽過雁㸃㸃疎疎故人老大好襟懐消減全無
漫贏得秋聲兩耳冷泉亭下騎驢
　　　如夢令
小砑紅綾牋紙一字一行春淚封了更親題題了又還
拆起歸未歸未好箇瘦人天氣
　　(詞㫖警句怪别來臙脂慵傅被東風偷在杏梢戀/繡衾)
　馮去非
　　(去非字可遷號深居南康都昌人淳祐元年進士/幹辦淮東轉運司寳祐四年召為宗學諭)
　　　喜遷鶯
凉生遥渚正綠芰擎霜黄花招雨鴈外漁燈蛬邊蟹舍
絳葉表秋來路世事不離雙鬢逺夢偏欺孤旅送望眼
但憑舷微笑書空無語　慵看清鏡裏十載征塵長把
朱顔汚借箸清油揮毫紫塞舊事不堪重舉間濶故山
猿鶴冷落同盟鷗鷺倦遊也便檣雲柂月浩歌歸去
　　　(吴文英夢窻丙藳燭影揺紅餞馮深居翼日深/居初度云飛蓋西園晚秋恰勝春天氣霜花開)
　　　(盡錦屏空紅葉新裝綴時放清杯泛水暗凄凉/東風舊事夜吟不就松影闌干月籠寒翠莫唱)
　　　(陽闗但憑綵袖歌千嵗秋星入夢隔明朝十載/吴宫㑹一棹囘潮渡葦正西窻燈花報喜栁蠻)
　　　(櫻素試酒争/憐不教不醉)
　許　棐
　　(棐字忱夫海鹽人嘉熙中隠居秦溪於水南種梅/數十樹自號梅屋室中懸白香山蘇東坡二像事)
　　(之人有竒編見無不錄以故環室皆書著有獻醜/集一巻梅屋藁三巻融春小綴一巻樵談一巻梅)
　　(屋詩餘/一巻)
　　　鷓鴣天
翠鳳金鸞繡欲成沈香亭下欵新晴綠隨楊栁隂邊去
紅踏桃花片上行　鶯意緒蝶心情一時分付小銀筝
歸來玉醉花柔困月濾紗窻約半更
　　　琴調相思引
組繡盈箱錦滿機倩人縫作護花衣恐花飛去無復上
芳枝　已恨遠山迷望眼不須更畫遠山眉正無聊賴
雨外一鳩啼
　　　後庭花
一春不識西湖面翠羞紅倦雨窻和淚揺湘管意長牋
短　知心惟有雕梁燕自來相伴東風不管琵琶怨落
花吹遍
　　　(梅屋詩餘滿宫春云嬾搏香慵弄粉猶帶淺酲/微困金鞍何處掠新歡倩燕鶯尋問栁供愁花)
　　　(獻恨袞絮獵紅成陳碧樓能有幾番春又是一/番春盡虞美人云杏花窻底人中酒花與人相)
　　　(守簾衣不肯護春寒一聲嬌嚏兩眉攢擁衾眠/明朝又有秋千約恐未忺梳掠倩誰傳語畫樓)
　　　(風畧吹絲雨濕春紅絆遊蹤山花子云挼栁揉/花旋染衣絲絲紅翠撲春輝羅綺叢中無此豔)
　　　(小西施腰細最便圍舞帕袖寒時復罩香匜誤/㸃一痕殘粉淚怕人知)
　陸　叡
　　(叡字景思號雲西㑹稽人㑹稽續志進士表紹定/五年徐元杰榜陸叡佃五世孫景定建康志陸叡)
　　(淳祐中沿江制置使參議除禮部員外崇政殿説/書)
　　　瑞鶴仙
溼雲黏鴈影望征路愁迷離緒難整千金買光景但疎
鐘催曉亂鴉啼暝花悰暗省許多情相逢夢境便行雲
都不歸來也合寄將音信　孤迥盟鸞心在跨鶴程髙
後期無準情絲待剪翻惹得舊時恨怕天教何處參差
雙燕還染殘朱剰粉對菱花與説相思看誰瘦損
　　(詞㫖警句對菱花與説/相思看誰瘦損瑞鶴仙)
　蕭泰來
　　(泰來字則陽號小山臨江人紹定二年進士有小/山集癸辛雜志云泰來理宗朝為御史附謝丞相)
　　(為右司李伯玉所劾姚/希得指為小人之宗)
　　　霜天曉角(梅/)
千霜萬雪受盡寒磨折賴是生來瘦硬渾不怕角吹徹
　清絶影也别知心惟有月元沒春風情性如何共海
棠説
　　(庶齋老學叢談云此作與王瓦全梅詞命意措詞/畧相似)
　　(詞㫖警句清絶影也别/知心惟有月霸天曉角)
　趙希邁
　　(希邁字端行詞本作瑞行誤號西里永嘉人宋史/宗室世系表燕王徳昭九世孫師僚第三子續文)
　　(獻通考云趙希邁著/有西里槁高疎寮跋)
　　　八聲甘州(竹西/懐古)
寒雲飛萬里一番秋一番攪離懐向隋堤躍馬前時栁
色今度蒿萊錦纜殘香在否枉被白鷗猜千古揚州夢
一覺庭槐　歌吹竹西難問拚菊邊醉著吟寄天涯任
紅樓踪跡茅屋染蒼苔幾傷心橋東片月趁夜潮流恨
入秦淮潮囘處引西風恨又渡江來
　　(詩話總龜云蜀岡者維揚之地也蜀岡之南有竹/西亭修竹疎翠後即禪智寺也取杜牧之斜陽竹)
　　(西路歌吹是揚州自蜀岡以南景氣頓異北風至/此遂絶)
　　(葛洞江都志云竹西亭在城北五里禪智寺側向/子固易曰歌吹經紹興兵火周淙重建復舊名)
　趙崇磻
　　(崇磻字漢宗號白雲南豐人嘉定十六年進士授/石城令改淳安嘗上疏極論儲嗣未定及宗人専)
　　(横官至大宗丞有白雪稿宋史宗室世系表商王/元份九世孫汝悉長子)
　　　蝶戀花
一剪微寒禁翠袂花下重開舊燕新添壘風旋落紅香
匝地海棠枝上鶯飛起　薄霧籠春天欲醉碧草澄波
的的情如水料想紅樓挑錦字輕雲淡月人憔悴
　　　菩薩蠻
桃花相向東風笑桃花忍放東風老細草碧如煙薄寒
輕暖天　折釵鸞作股鏡裏參差舞破碎玉連環捲簾
春睡殘
　趙希􁔡(一作/㵾)
　　(希􁔡字清中號十洲四明人宋史宗室世系表王/燕王九世孫師鄭長子延祐四明志寳慶二年)
　　(㑹龍榜/進士)
　　　霜天曉角(桂/)
姮娥戯劇手種長生粒寳幹婆娑千古飄芳吹滿虚碧
　韻色檀露滴人間秋第一金粟如來境界誰移在小
亭側
　　　秋蕊香
髻穩冠宜翡翠壓鬢綵絲金蕊逺山碧淺蘸秋水香煖
榴裙襯地　寧寧二八餘年紀惱春意玉雲凝重步塵
細獨立花隂寳砌
　王　澡
　　(澡字身甫號瓦全庶齋老學叢談云澡四明人有/瓦全集文獻通考王澡寧海人太常博士初名津)
　　(字子/知)
　　　霜天曉角(梅/)
疎明瘦直不受東皇識留與伴春應肯千紅底怎著得
　夜色何處笛曉寒無奈力飛入夀陽宫裏一㸃㸃有
人惜
　　(方岳深雪偶談云太常博士瓦全王先生有落梅/小詞云云劉公潛夫已附于後村集詩話中予亦)
　　(僭附之拙槀雖然先生文行表表一詞固何足為/先生軒輊也予少時即登門以先公同生丙戌且)
　　(相友善之故遂辱撰先公墓銘誌中有文不逮岳/而岳强以銘之語當知前輩奬掖後進有如此也)
　趙與䥏(詞本誤/作䥏)
　　(與䥏字慶御號崑崙宋史宗室世/系表燕王十世孫希泞第三子)
　　　謁金門
歸去去風急蘭舟不住夢裏海棠花下語醒來無覓處
　薄倖心情似絮長是輕分輕聚待得來時春幾許綠隂
三月莫
　樓　槃
　　(槃字考甫/號曲澗)
　　　霜天曉角(梅/)
月淡風輕黄昏未是清吟到十分清處也不啻二三更
　曉鐘天未明曉霜人未行只有城頭殘角説得盡我
平生
　　　又
剪雪裁冰有人嫌太清又有人嫌太瘦都不是我知音
　誰是我知音孤山人姓林一自西湖别後辜負我到
如今
　鍾　過
　　(過字改之號梅心廬陵人/中寳祐三年乙卯解試)
　　　步蟾宫
東風又送酴醿信蚤吹得愁成潘鬢花開猶似十年前
人不似十年前俊　水邊珠翠香成陣也消得燕窺鶯
認歸來沈醉月䑃朧覺花氣滿襟猶潤
　　(詞㫖警句花開猶似十年前人不似十年前俊步/蟾宮)
　　(詞眼燕/窺鶯認)
　李肩吾
　　(肩吾字子我號蠙洲眉州人精六書之學嘗著字/通為魏鶴山之客虞集字通序云李君在魏文靖)
　　(公門下有師/友之道焉)
　　　撾毬樂
風罥蔫紅雨易晴病花中酒過清明綺窻幽夢亂於栁
羅袖淚痕凝似餳冷地思量著春色三停早二停
　　　風流子
雙燕立虹梁東風外煙雨濕流光望芳草雲連怕經南
浦葡萄波漲怎博西凉空記省殘妝眉暈斂罥袖唾痕
香春滿綺羅小鶯捎蝶夜留絃索么鳳求凰　江湖飄
零久頻囘首無奈觸緒難忘誰信溫柔牢落翻墮愁郷
便(别本作/使非)玉箋銅爵花間陶寫瑶釵金鏡月底平章十
二主家樓苑應念蕭郎
　　　清平樂
美人嬌小鏡裏容顔好秀色侵人春帳曉郎去幾時重
到　叮嚀記取兒家碧雲隠映紅霞直下小橋流水門
前一樹桃花
　　　風入松(冬/至)
霜風連夜做冬晴曉日千門香葭暖透黄鍾管正玉臺
彩筆書雲竹外南枝意早數花開對清樽　香閨女伴
笑輕盈倦繡停針花磚一線添紅景看從今迤邐新春
寒食相逢何處百單五箇黄昏
　　　烏夜啼
徑蘚痕沿碧甃簷花影壓紅闌今年春事渾無幾游冶
嬾情慳　舊夢鶯鶯沁水新愁燕燕長干重門十二簾
休捲三月尚春寒
　　　清平樂
東風無用吹得愁眉重有意迎春無意送門外溼雲如
夢　韶光九十慳慳俊遊囘首闗山燕子可憐人去海
棠不分春寒
　　　鷓鴣天
綠色吳箋覆古苔濡毫重擬賦幽懐杏花簾外鶯將老
楊栁樓前燕不來　倚玉枕墜瑶釵午窗輕夢繞秦淮
玉鞭何處貪游冶尋徧春風十二街
　　(詞㫖警句叮嚀記取兒家碧雲隠映紅霞直下小/橋流水門前一樹桃花清平樂)
　黄　簡(柯氏刊本作闌/髙氏作蘭俱誤)
　　(簡一名居簡字元易號東浦文肇祉虎邱志云黄/居簡字元易建安人工詩嘉熙中卒通判翁逢龍)
　　(葬之虎邱王鏊姑蘇志云漳潭陳氏北園范石湖/書扁東浦黄簡為記即其人也)
　　　栁梢青
病酒心情喚愁無限可奈流鶯又是一年花驚寒食栁
認清明　天涯翠巘層層是多少長亭短亭倦倚東風
只憑好夢飛到銀屏
　　　玉樓春
龜紋曉扇堆雲母日上綵闌新過雨眉心猶帶寳觥酲
耳性已通銀字譜　密奩綵索看看午暈素分紅能幾
許妝成挼鏡問春風比似庭花誰解語
　陳　筞
　　(筞字次賈號南墅上/虞人以功授武階)
　　　摸魚兒(仲宣/樓賦)
倚危梯酹春懐古輕寒纔轉花信江城望極多愁思前
事惱人方寸湖海興算合付元龍舉白澆談吻憑髙試
問問舊日王郎依劉有地何事賦幽憤　沙頭路休記
家山逺近賓鴻一去無信滄波渺渺空歸夢門外北風
凄𦂳烏帽整便做得功名難綠星星鬢敲吟未穩又白
鷺飛來垂楊自舞誰與寄離恨
　　(李曾伯可齋雜藁仲宣樓記畧云按江陵志樓名/昉於祥符復於紹興淳祐十年賈公似道為制置)
　　(使重新是樓夏六月易鎮全淮覃懐李某繼之如/前畫越半朞告成蜡月二十有五日爰集賓校置)
　　(酒而落之又㸃絳唇餞陳次賈云嬾上巍樓楚江/一望天無際漫游萍寄莫挽東流水一片秋光直)
　　(到山隂里人還記戍邊歸未更憶鱸魚美又齊天/樂和陳次賈為夀韻云今年塞上秋來早昴街尚)
　　(餘芒曜舉目闗河驚心弧矢顧我豈堪戎纛幾番/鳳誥愧保障何功恩隆旒藻笑指呼鷹露花煙草)
　　(憶劉表頭顱如許相與嵗寒猶賴有白髮公道對/月懐人臨風訪古往事凄凉難考何時是了莫馳)
　　(志伊吾貪名清廟松菊歸來稽山招此老按淳祐/中可齋為荆州閫帥次賈在賓幕相與倡和此詞)
　　(正作於仲宣樓落成之日也南隅憑墉結搆列榭/江陵志餘云仲宣樓在城東)
　　(參差相傳後梁髙季興所建望沙樓也陳堯佐鎮/荆乃易今名然登樓賦注言樓在江陵梁孝元出)
　　(江陵縣還詩朝出屠牛縣夕反仲宣樓先賢傳亦/云荆州有王粲宅則樓屬江陵亦自有據不必泥)
　　(指當陽襄陽為定案也/)
　　　滿江紅(楊/花)
倦繡人閒恨春去淺顰輕掠章臺路雪黏飛燕帶芹穿
幕委地身如遊子倦隨風命似佳人薄歎此花去後更
無花情懐惡　心下事誰堪託憐老大傷飄泊把前囘
離恨暗中描摸又趁扁舟低欲去可憐世事今非昨看
等閑飛過女牆來鞦韆索
　黄　□(髙氏刊本/作晷誤)
　　(□字叔暘號玉林胡季直云玉林蚤棄科舉雅意/讀書吟咏自適游受齋稱其詩為晴空冰柱樓秋)
　　(房聞其與魏菊莊友善并以泉石清士目之有絶/妙詞選二十巻散花菴詞一巻)
　　　清平樂(宫/詞)
珠簾寂寂愁背銀釭泣記得少年初選入三十六宫第
一　當時掌上承恩而今冷落長門又是羊車過也月
明花落黄昏
　　(詞㫖警句又是羊車過也月明花落黄昏清平樂/  散花菴詞浪淘沙云秋色滿層霄翦翦寒飇一)
　　　(襟殘照兩無聊數盡歸鴉人不見落木蕭蕭往/事欲魂消夢想風標春江綠漲水平橋側帽停)
　　　(鞭沽酒處/栁軟鶯嬌)
　李振祖
　　(振祖號中山寳祐四年登科錄第四甲第十三人/李振祖字起翁第萬一慈侍下年四十六二月丁)
　　(酉日丑時生外氏趙一舉娶劉氏曾祖簡能御史/祖晈承義郎父寧本貫福州閩縣祖為户)
　　　浪淘沙
春在畫橋西畫舫輕移粉香何處度漣漪認得一船楊
栁外簾影垂垂　誰倚碧闌低酒暈雙眉鴛鴦並浴燕
交飛一片閒情春水隔斜日人歸
　薛夢桂
　　(夢桂字叔載號梯飇永嘉人寳祐癸丑姚勉榜進/士嘗知福清縣四朝聞見錄云夢桂父公圭紹熙)
　　(五年上書光宗請建儲東嘉姓譜云薛夢桂仕至/平江倅)
　　　醉落魄
單衣乍著滯寒更傍東風作珠簾壓定銀鈎索雨弄新
晴輕旋玉塵落　花唇巧借妝紅約嬌羞纔放三分萼
樽前不用多評泊春淺春深都向杏梢覺
　　　眼兒媚(綠/牋)
碧筒新展綠蕉芽黄露灑榴花蘸煙染就和雲捲起秋
水人家　只因一朶芙蓉月生怕黛簾遮燕銜不去鴈
飛不到愁滿天涯
　　　三姝媚
薔薇花謝去更無情連夜送春風雨燕子呢喃似念人
憔悴往來朱户漲綠煙深早零落㸃池萍絮暗憶年華
羅帳分釵又驚春莫　芳草凄迷征路待去也還將書輪
留住縱使重來怕粉容銷膩却羞郎覰細數盟言猶在
悵青樓何處綰盡垂楊争似相思寸縷
　　　浣溪紗
栁映疎簾花映林春光一半幾銷魂新詩未了枕先溫
　燕子説將千萬恨海棠開到二三分小窻銀燭又黄
昏
　曾　揆
　　(揆字舜卿號/嬾翁南豐人)
　　　西江月
櫩雨輕敲夜夜牆雲低度朝朝日長天氣已無聊何况
洞房人悄　眉共新荷不展心隨垂栁頻揺午眠彷彿
見金翹驚覺數聲啼鳥
　
　絶妙好詞箋巻三
欽定四庫全書
　絶妙好詞箋巻四　　　　宋　周宻　原輯
　　　　　　　　　　　　宛平查為仁
　　　　　　　　　　　　錢唐厲　鶚同箋
　吳文英
　　(文英字君特號夢窗四明人從吳履齊諸公㳺有/夢窗甲乙丙丁藁)
　　(尹惟曉云求詞於吾宋前有清真後有夢窗此非/渙之言天下之公言也)
　　(沈義甫云夢窗深得清真之妙其失在用事下語/太晦處人不可曉)
　　(張叔夏云吳夢窗如七寳樓臺眩人眼目折碎下/來不成片叚)
　　　八聲甘州(陪庾幕諸公/秋登靈嵒)
渺空煙四逺是何年青天墜長星幻蒼崖雲樹名娃金
屋殘霸宫城箭逕酸風射眼劒水染花腥時靸雙鴛響
廊葉秋聲　宫裏吳王沉醉倩五湖倦客獨釣醒醒問
蒼波無語華髪奈山青水涵空閣凭高處送亂鵶斜日
落漁汀連呼酒上琴臺去秋與雲平
　　(吳郡圖經續記云研石山在吳縣西二十一里越/絶書云吳人於研石山置館娃宮山頂有三池曰)
　　(月池曰研池曰玩花池盖吳時所鑿也山上舊傳/有琴臺又有響屧廊或曰鳴屐廊廊以梗楠藉地)
　　(西子行則有聲故名嘗登臨岩之顛俯瞰具區煙/濤浩𣺌一日千里而碧巖翠塢㸃綴於滄波之間)
　　(誠絶景也或云晉陸抗捨宅為寺即靈巖寺也/吳郡志云靈巖山前有采香徑横斜如臥箭)
　　　聲聲慢(閏重九/飲郭園)
檀欒金碧婀娜蓬莱㳺雲不蘸芳洲露柳霜蓮十分㸃
綴殘秋新彎畫眉未穩似含羞低度墻頭愁送遠駐西
臺車馬共惜臨流　知道池亭多宴掩庭花長是驚落
秦謳膩粉䦨干猶聞凭袖香留輸他翠漣拍甃瞰新妝
終日凝眸簾半捲帶黄花人在小樓
　　(夢窗乙藁絳都春余往来清華池館六年賦咏屢/以感昔傷今益不堪懐乃復作此解云春來雁渚)
　　(弄艶冶又入垂陽如許困舞瘦腰啼濕宫黄池塘/雨碧沿蒼蘚雲根路尚追想凌波微步小樓重上)
　　(憑誰為唱舊時金縷凝佇煙蘿翠竹欠羅袖為倚/天寒日暮強醉梅邊招得花奴來尊俎東風須惹)
　　(春雲住莫把飛瓊吹去便教移取薰籠夜温繡戸/花心動郭淸華新軒云入眼清紅小玲瓏飛簷度)
　　(雲徹溼繡檻展春金屋寛花誰管采凌波狭翠深/知是深多少都不放夕陽紅入待妝綴新漪漲翠)
　　(小園荷葉此去春風滿箧應時鎖蛛絲淺虛塵榻/夜雨試燈晴雪次梅趂取玳簮重盍捲簾不解招)
　　(新燕春須笑酒慳歌澀半窗掩日長困生翠睫按/郭園當即是郭清華池館惜人與地俱不可考矣)
　　　青玉案
短亭芳草長亭柳記桃葉煙江口今日江村重載酒殘
盃不到亂紅青塜滿地閒春繡　翠隂曽摘梅枝嗅還
憶鞦韆玉蔥手紅索倦將春去後薔薇花落故圜蝴蝶
粉薄殘香痩
　　　又
新腔一唱雙金斗正霜落分甘手已是紅窗人倦繡春
詞裁燭夜香温被怕减銀壺漏　吳天鴈曉雲飛後百
感情懷頓(别夲作/頼非)踈酒綵扇何時翻翠袖歌邊拚取醉
魂和夢化作梅邊痩
　　　好事近
飛露灑銀牀葉葉怨梧啼碧蘄竹粉連香汗是秋來陳
迹　藕絲空䌫宿湖船夢濶水雲窄還繋鴛鴦不住老
紅香月白
　　　唐多令
何處合成愁離人心上秋縱芭蕉不雨也颼颼都道晚
凉天氣好有明月倦登樓　年事夢中休花空煙水流
燕辭歸客尚淹留垂柳不縈裠帶住漫長是繋行舟
　　(張叔夏云此詞/踈快不質實)
　　　高陽臺(落/梅)
宫粉雕㾗仙雲墮影無人野水荒灣古石埋香金沙鎖
骨連環南樓不恨吹横笛恨曉風千里闗山半飄零庭
院黃昏月冷欄杆　壽陽宫裏愁鸞鏡問誰調玉髓暗
補香瘢細雨歸鴻孤山無限春寒離魂難倩招清些夢
縞衣解佩溪邊最愁人啼鳥晴明葉底清圓
　　　杏花天(重/午)
幽懽一夢成炊黍知緑暗汀菰幾度竹西歌斷芳塵去
寛盡經年臂縷　梅黃後林梢更雨小池靣啼紅怨莫
當時明月重生處樓上宫眉在否
　　　風入松
聽風聽雨過清明愁草瘞花銘樓前緑暗分携路一絲
柳一寸柔情料峭春寒中酒交加曉夢啼鶯　西園日
日掃林亭依舊賞新晴黄蜂頻撲鞦韆索有當時纎手
香凝惆悵雙鴛不到幽階一夜苔生
　　　朝中措
晚妝慵理瑞雲盤針線傍燈前燕子不歸簾捲海棠一
夜孤眠　踏青人散遺鈿滿路雨打鞦韆尚有落花寒
在緑楊未褪青綿
　　　西江月
枝裊一㾗雪在葉藏幾豆春濃玉奴最晚嫁東風來結
梨花幽夢　香力添薫羅被痩肌猶怯冰綃緑隂青子
老溪橋羞見東隣嬌小
　　　浪淘沙
燈火雨中船客思綿綿離亭春草又秋煙似與輕鷗盟
未了來去年年　往事一澘然莫過西園凌波杳斷緑
苔錢燕子不知春事改時立鞦韆
　　　高陽臺(豐樂樓分/韻得如字)
修竹凝妝垂楊駐馬慿䦨淺畫成圖山色誰題樓前有
鴈斜書東風𦂳送斜陽下弄舊寒晚酒醒餘自銷凝幾
許花前頓老相如　傷春不在歌樓上在燈前欹枕雨
外薫爐怕艤㳺船臨流可奈清臞飛紅若到西湖底攪
翠瀾總是愁魚莫重來吹盡香綿淚滿平蕪
　　　思嘉客
迷蝶無踪曉夢沉寒香深閉小庭心欲知湖上春多少
但看樓前柳淺深　愁自遣酒孤斟一簾芳景燕同吟
杏花宜帶斜陽㸔幾陣東風晚又隂
　　　采桑子慢(九/日)
桐敲露井殘照西窗人起悵玉手曽携烏紗笑整風敧
水葉沉紅翠微雲冷鴈慵飛樓高莫上魂銷正在揺落
江蘺　走馬斷橋玉臺妝榭羅帕香遺歎人老長安燈
外愁換秋衣醉把茱茰細看清涙溼芳枝重陽重處寒
花怨蝶新月東籬
　　　三姝媚(過都城舊/居有感)
湖山經醉慣漬春衫啼㾗酒㾗無限久客長安歎斷襟
零袂涴塵誰浣紫曲門荒㳂敗井風揺青蔓對語東鄰
猶是曽巢謝堂雙燕　春夢人間須斷但怪得當時夢
緣能短繡屋秦筝傍海棠偏愛夜深開宴舞歇歌沉花
未减紅顔先變竚久河橋欲向斜陽淚滿
　　(詞㫖屬對霜杵敲寒風燈摇夢盤絲繫腕巧篆垂/簪落葉霞飄敗窗風咽風泊波驚露零秋冷)
　　(警句連呼酒上琴臺去秋輿雲平八聲甘州簾半/捲帶黄花人在小樓聲聲慢玉奴最晚嫁東風來)
　　(結梨花幽夢西江月綠隂青子老溪橋羞見東鄰/嬌小同上月落盃空無影齊天樂不約舟移楊柳)
　　(岸有縁人映桃花見倦尋芳漸老芙蓉猶自帶霜/看同上)
　　　(銕綱珊瑚吳文英手書詞藁古香慢自度腔夷/則商犯無射宫賦滄浪看桂云怨娥墜柳離佩)
　　　(摇葓霜訊南浦謾憶橋扉倚竹袖寒日暮還問/月中㳺夢飛過金風翠羽把殘雲剰水萬頃暗)
　　　(熏冷麝凄苦漸浩𣺌凌山高處秋澹無光殘照/誰主露粟侵肌夜約羽林輕誤剪碎惜秋心更)
　　　(腸斷珠塵蘚路怕重陽又催近滿城細雨始識/沈伯時樂府指迷云余自㓜好詩壬寅秋)
　　　(静翁於澤濱癸卯識夢窗暇日相與倡酬率多/填詞因講論作詞之法然後知詞之作難於詩)
　　　(盖音律欲其恊不恊則成長短之詩下字欲其/雅不雅則近乎纒令之體用字不可太露露則)
　　　(直突而失深長之味發意不可太高高則狂怪/而失柔婉之意思此則知所以為難)
　　　(周公謹薲洲漁笛譜玉漏遲題吳夢窗詞集云/老來懽意少錦鯨仙去紫簫聲杳怕展金奩依)
　　　(舊故人懷抱猶想烏絲醉墨驚俊語香紅圍繞/閒自茇與君共是承平年少兩忩短夢難慿是)
　　　(疑畨官商幾番吟嘯淚眼東風回首四橋煙草/載酒倦㳺處巳換却花間啼鳥春悄幾天涯暮)
　　　(雲殘照中白雲聲聲慢題夢窗自度曲霜花膄/張炎山)
　　　(巻後云煙堤小舫雨屋深燈春衫慣染京塵舞/柳歌桃心事暗惱東鄰渾疑夜窗夢蝶到如今)
　　　(猶宿花深待喚起甚江籬搖落化作秋聲回首/曲終人遠黯銷魂忍看朶朶芳雲潤墨空題惆)
　　　(悵醉魄難醒獨憐水樓賦筆有斜陽還怕登臨/愁未了聽殘鶯啼過柳隂)
　翁元龍
　　(元龍字時可號處静娥江題咏云句章人縈旋流/杜成之云時可之作如絮浮水如荷濕露)
　　(轉似沾/非著)
　　　水龍吟(雪霽登吴山見滄/閣聞城中簫鼓聲)
畫樓紅濕斜陽素妝褪出山眉翠街聲暮起塵侵鐙户
月來舞地官柳招鶯水葒飄雁隔年春意黯梨雲㪚作
人間好夢瓊簫在錦屏㡳　樂事輕隨流水暗蘭消作
花心計情絲萬軸因春織就愁羅恨綺昵枕迷香占簾
看夜舊㳺經醉任孤山剩雪殘梅漸懶跨東風騎
　　(西湖㳺覽志云吳山石龜巷内寳奎寺宋相喬行/簡故第後捨為寺有理宗書見滄二字勒之崖石)
　　(兩湖麈談云吳山下寳奎事門徑幽深樹石清雅/乃宋相喬行簡故第其西偏坡陀可眺立大江一)
　　(望在目有巨石上刻見滄二字其旁欵璽云御書/之寳相傳宋理宗書)
　　　風流子(聞桂花/懷西湖)
天濶玉屏空輕雲㺯淡墨畫秋容正凉挂半蟾酒醒窗
下露催新鴈人在山中又一片好秋花占了香換却西
風簫女夜歸悵栖青鳯鏡娥妝冷釵墜金蟲　西湖花
深窈閒庭砌曽占席地歌鐘載取斷雲歸去幾處房櫳
恨小簾燈暗粟肌消痩薫爐煙减珠袖玲瓏三十六宫
清夢還與誰同
　　　醉桃源(柳/)
千絲風雨萬絲晴年年長短亭闇黄看到緑成隂春由
他送迎　鶯思重燕愁輕如人離别情繞湖煙冷罩波
明畫船移玉笙
　　　謁金門
鶯樹煖弱絮欲成芳繭流水惜花流不逺小橋紅欲滿
　原上草迷離苑金勒晚風嘶斷等得日長春又短愁
深山翠淺
　　　絳都春(秋晚海棠與/黃菊盛開)
花嬌半靣記蜜燭夜䦨同醉深院衣袖粉香猶未經年
如年逺玉顔不趁秋容換但換却春遊同伴夢回前度
郵亭倦客又拈牋管　慵按梁州舊曲怕離柱斷絃驚
破金鴈霜被睡濃不比花前良宵短秋娘羞占東籬畔
待說與深宫幽怨恨他情淡陶郎舊縁較淺
　　(詞㫖屬對種石生雲移花帶月/詞眼愁羅恨綺)
　　　(花草粹編翁處静瑞龍吟云清明近還是遞䟎/東風做成花信芳時一刻千金半晴半雨醉春)
　　　(未凖雁歸盡離字向人欲冩暗雲難認西園猛/憶違迎翠紈障面花間笑隱曲徑池蓮平砌絳)
　　　(裙曽與濯香湔粉無奈燕幕鶯簾輕負嬌俊青/榆巷陌蹋馬紅成寸十年夢鞦韆弔影韈羅塵)
　　　(褪事往憑誰問晝長病酒添新恨煙冷斜陽晚/山黛逺曲曲闌干凭損柳絲萬尺半堤風𦂳)
　鄭　楷
　　(楷字持正號眉齋三山人常著文房擬制表一巻/載元人樊雪舟士寛所輯文章善戯)
　　　訴衷情
酒旗揺曳柳花天鶯語軟於綿碎緑末盈芳沼倒影蘸
鞦韆　奩玉燕套金蟬負華年試問歸期是􁫩醿後是
牡丹前
　黃孝邁
　　(孝邁字徳父號雪舟舟長短句云十年前曽評君/劉克莊後村集䟦雪)
　　(樂章耄矣復觀新腔一巻賦梨花云一春花下幽/恨重重又愁晴又愁雨又愁風水仙云自側金巵)
　　(臨風一笑酒容吹盡恨東風忙去薰桃染柳不念/淡妝人冷又云驚鴻去後輕抛素韈杳無音信細)
　　(看來秪怕蕊仙不肯讓梅花俊暮春云店舍無煙/闗山有月梨花滿地二十年好夢不曽圓合而今)
　　(老都休矣其清麗叔原方回不能加其綿宻駸駸/秦郎和天也瘦之作)
　　　湘春夜月
近清明翠禽枝上消魂可惜一片清歌都付與黃昏欲
共柳花低訴怕柳花輕薄不解傷春念楚鄉旅宿柔情
别緒誰與温存　空樽夜泣青山不語殘月當門翠玉
樓前惟是有一波湘水搖蕩湘雲天長夢短問甚時重
見桃根這次第算人間沒箇并刀剪斷心上愁㾗
　　　水龍吟
閑情小院沉吟草深柳宻簾空翠風簷夜響殘燈慵剔
寒輕怯睡店舍無煙闗山有月梨花滿地二十年好夢不
曽圓合而今老都休矣　誰共題詩秉燭兩厭厭天涯
别袂柔腸一寸七分是恨三分是淚芳信不來玉簫塵
染粉衣香退待問春怎把千紅換得一池緑
　江　開
　　(開字開之/號月湖)
　　　浣溪沙
手撚花枝憶小蘋緑窗空鎻舊時春滿樓飛絮一筝塵
　素約未得雙燕語新愁還入賣花聲十分眷事倩行
雲
　　　杏花天
謝娘庭院通芳徑四無人花梢轉影幾番心事無憑凖
等得青春過盡　鞦韆下佳期乂近算畢竟沉吟未穩
不成又是教人恨待倩楊花去問
　　(詞㫖警句不成又是教人/恨待倩楊花去問杏花天)
　譚宣子
　　(宣子字明/之號在菴)
　　　謁金門
人病酒生怕日高催繡昨夜新番花様痩旋描雙蝶凑
　閒凭繡床呵手却說春愁還又門外東風吹綻柳海
棠花厮勾
　　　江城子(咏/柳)
嫩黃初染緑初描倚春嬌索春饒燕外鶯邊想見萬絲
揺便作無情終軟美天賦與眼眉腰　短長亭外短長
橋駐金鑣繋蘭橈可愛風流年紀可憐宵辦得重來攀
折後煙雨暗不辭遥
　　　(花草粹編譚在菴春聲碎云津館貯輕寒脉脉/離情如水東風不管垂楊無力總雨顰煙鎖闌)
　　　(干外怕春燕掠紋䟽鼓疊春聲碎劉郎易憔悴/况是厭厭病起花牋謾展便冩就新詞倩誰將)
　　　(寄當此際渾如夢峽啼湘一寸相思意漁家傲/云深意纒綿歌宛轉横波停恨燈前見最憶來)
　　　(時門半掩春不暖梨花落盡成秋苑疊鼓收聲/忛影亂燕飛又起東風軟目力謾長心力短消)
　　　(息斷青山一/㸃和煙逺)
　陳逄辰
　　(逄辰字振/祖號存熙)
　　　烏夜啼
月痕未到朱扉送郎時暗裏一汪兒淚没人知　揾不
住收不聚被風吹吹作一天愁雨損花枝
　　　西江月
楊柳雪融滯雨􁫩醿玉軟欺風飛英簌簌扣雕櫳殘蝶
歸來粉重　罨畫扇題塵掩繡花紗帶寒籠送春先自
費啼紅更結踈雲秋夢
　樓　采
　　(采字/君亮)
　　　瑞鶴仙
凍痕銷夢草又招得春歸舊家池沼園扉掩寒峭倩誰
將花信遍傳深窈追遊趁早便裁却輕衫短㡌任殘梅
飛滿溪橋和月醉眠清曉　年小青絲纎手綵勝嬌鬟
賦情誰表南樓信杳江雲重鴈歸少記衝香嘶馬流紅
囬岸幾度緑楊殘照想暗黄依舊東風霸陵古道
　　玉漏遲
絮花寒食路晴絲罥日緑隂吹霧客㡌欺風愁滿畫船
煙浦綵柱鞦韆㪚後悵塵鎖燕簾鶯户從間阻夢雲無
凖鬢霜如許　夜永繡閣藏嬌記掩扇傳歌剪燈留語
月約星期細把花須頻數彈指一襟幽恨謾空趁啼鵑
聲訴深院宇黄昏杏花微雨
　　　法曲獻仙音
花匣么絃象奩雙陸舊日留歡情意夢到銀屏恨栽蘭
燭香篝夜䦨鴛被料燕子重來地桐陰鎖窗綺　倦梳
洗暈芳鈿自羞鸞鏡羅袖冷煙柳畫闌半倚淺雨壓荼
䕷指東風芳事餘幾院落黃昏怕春鶯驚笑憔悴倩柔
紅約定喚取玉簫同醉
　　　好事近
人去玉屏閒逗曉柳絲風急簾外杏花細雨罥春紅愁
溼　單衣初試麯塵羅中酒病無力應是繡牀慵困倚
鞦韆斜立
　　　二郎神
露牀轉玉喚睡醒緑雲梳曉正倦立銀屏新寛衣帶生
怯輕寒料峭悶絶相思無人問但怨入墻隂啼鳥嗟露
屋鎖春晴風喧晝柳輕梅小　人悄日長謾憶鞦韆嘻
笑悵燼冷爐薰花深鶯静簾箔微紅醉裊帶結留詩粉
痕銷帕情逺竊香年少凝恨極盡日憑高目斷淡煙芳
草
　　　玉樓春
東風破曉寒成陣曲鎖沉香簧語嫩鳯釵敲枕玉聲圓
羅袖拂屏金縷褪　雲頭鴈影占來信歌底眉尖縈淺
暈淡煙踈柳一簾春細雨遙山千疊恨
　　(詞旨屬對花匣么絃象奩雙陸法曲獻仙音珠蹙/花輿翠翻簾額汗粉難融袖香新竊)
　　(詞眼月/約星期)
　奚　㵄
　　(㵄字倬然/號秋崖)
　　　芳草(南屏/晚鐘)
笑湖山紛紛歌舞花邊如夢如薫響煙驚落日長橋芳
草外客愁醒天風送逺向兩山喚醒癡雲猶自有迷林
去鳥不信黃昏　銷凝油車歸後一眉新月獨印湖心
蕊宫相答處空巖虛谷應猿語香林正酣紅紫夢便市
朝有耳誰聽怪玉兎金烏不換只換愁人
　　(董嗣杲西湖百咏注云南屏山在興教寺後舊多/摩厓剝落之餘止存司馬温公𨽻書家人卦米元)
　　(章書琴臺二字東坡訪僧臻詩云我識南屏金鯽/魚重來撫檻散齊餘今寺非昔比山則蒼翠自若)
　　　華胥引(中秋紫/霞席上)
澄空無際一幅輕綃素秋弄色剪剪天風飛飛萬里吹
净碧遥想玉杵芒寒聽珮環無迹圓缺何心有心偏向
歌席　多少情懷甚年年共憐今夕蕊宫珠殿還吟飄
香秀筆隱約霓裳聲度認紫霞樓笛獨鶴歸來更無清
夢成覔
　　　(癸辛雜識賈秋壑八月八日生辰四方善頌者/以數千計悉俾翹館謄考第其甲乙四方傳誦)
　　　(為之紙貴奚倬然有齊天樂云金颷吹浄人間/署連朝弄凉新雨萬寳功成無人解得秋入天)
　　　(機深處閒中自數幾心酌乾坤手㪺霜露䕶了/山河共看元影在銀兎而今神仙正好向青空)
　　　(覔個冲澹襟宇常念羣生如何便肯從我乘風/去夷猶洞府把月杼雲機教他兒女水逸山明)
　　　(此情天/付與)
　趙聞禮
　　(聞禮字正/之號釣月)
　　　千秋歲
鶯啼晴晝南國春如繡飛絮眼凭䦨袖日長花片落睡
起眉山闘無個事沉煙一縷騰金獸　千里空回首兩
地厭厭痩春去也歸來否五更樓外月雙燕門前柳人
不見鞦韆院落清明後
　　　魚遊春水
青樓臨逺水樓上東風飛燕子玉鈎珠箔宻宻鎖紅闗
翠剪勝裁旛春日戲簇柳簪花元夜醉閒憶舊歡漫撩
新淚　羅帕啼㾗未洗愁見同心雙鳯翅長安十日輕
寒春衫未試過盡征鴻知幾許不寄蕭郎書一紙愁腸
斷也箇人知未
　　　風入松
麯塵風雨亂春晴花重寒輕珠簾捲上還重下怕東風
吹散歌聲棋倦盃頻晝永粉香花艶清明　十分無處
著閒情來覓娉婷薔薇誤罥尋春袖倩柔荑為補香痕
苦恨啼鵑驚夢何時剪燭重盟
　　　水龍吟(水仙/花)
幾年埋玉藍田緑雲翠水烘春暖衣薫麝馥韤羅塵沁
凌波歩淺鈿碧搔頭膩黄氷腦參差難剪乍聲沉素瑟
天風珮冷蹁躚舞霓裳遍　湘浦盈盈月滿抱相思夜
寒腸斷含香有恨招魂無路瑶琴冩怨幽韻凄凉莫江
空𣺌數峯清逺粲迎風一笑持花酹酒結南枝伴
　　　隔浦蓮近
愁紅飛眩醉眼日淡芭蕉捲帳掩屏香潤楊花撲春雲
暖啼鳥驚夢遠芳心亂照影收奩晚　畫眉嬾微醒帶
困離情中酒相伴裙腰粉痩怕按六么歌板簾捲層樓
探舊燕腸斷花枝和悶重撚
　　　賀新郎(螢/)
池館收新雨耿幽叢流光幾㸃半侵踈户入夜凉風吹
不滅冷燄微芒暗度碎影落仙盤秋露漏斷長門空照
淚袖紗寒映竹無心顧孤枕掩殘燈炷　練囊不照詩
人苦夜沉沉拍手相親騃兒癡女欄外撲來羅扇小誰
在風廊笑語競戲踏金釵雙股故苑荒凉悲舊賞悵寒
蕪衰草隋宫路同燐火徧秋圃
　　(詞㫖警句珠簾捲上還重下/怕東風吹㪚歌聲風入松)
　施　岳
　　(岳字仲山號梅川武林舊事云施梅川吳人精於/律吕其卒也楊守齊為樹梅作亭薛梯飈為誌其)
　　(墓李篔房書周草窗題藎塟於西湖虎頭巖下唐/沈義甫云梅川音律有源流故其聲無舛誤讀)
　　(詩多故/語雅淡)
　　　水龍吟
翠鰲湧出滄溟影横棧壁迷煙墅樓臺對起欄杆重凭
山川自古梁苑平蕪汴堤踈柳幾番晴雨看天低四遠
江空萬里登臨處分吳楚　兩岸花飛絮舞度春風滿
城簫鼔英雄暗老昏潮曉汐歸㠶過櫓淮水東流塞雲
北渡夕陽西去正凄凉望極中原路杳月來南浦
　　　清平樂
水遥花暝隔岸炊煙冷十里垂楊揺嫩影宿酒和愁都
醒(原本云此/下缺六首)
　　　解語花
雲容冱雪莫色添寒樓臺共臨眺翠叢深窅無人處數
蕊弄春猶小幽姿謾好遥相望含情一笑花解語因甚
無言心事應難表　莫待墻隂暗老稱琴邊月夜笛裏
霜曉䕶香須早東風度咫尺畫䦨瓊沼歸來夢繞歌雲
墜依然驚覺想凭時小几銀屏冷未了
　　　蘭陵王
柳花白飛入青煙巷陌憑高處愁鎖斷橋十里東風正
無力西湖路咫尺猶阻仙源信息傷心事還似去年中
酒懨懨度寒食　閒窗掩春寂但粉指留紅茸唾凝碧
歌塵不散䝉香澤念鸞孤金鏡鴈空瑶瑟芳時良夜盡
怨憶夢魂省難覔　鱗鴻𣺌踪跡縱羅帕親題錦字誰
織緘情欲寄重城隔又流水斜照倦簫殘笛樓臺相望
對莫色恨無極
　　　曲逰春(清明/湖上)
畫舸西冷路占柳陰花影芳意如織小楫衝波度麯塵
扇底粉香簾隙岸轉斜陽隔又過盡别船簫笛傍斷橋
翠繞紅圍相對半篙晴色　頃刻千山暮碧向沽酒樓
前猶繋金勒乘月歸來正梨花夜縞海棠煙羃院宇明
寒食醉乍醒一庭春寂任滿身露濕東風欲眠未得
　　　步月(茉/莉)
玉宇薫風寳階明月翠叢萬㸃晴雪煉霜不就散廣寒
霏屑采珠蓓緑蕚露滋嗔銀艶小蓮氷潔花魂在纎指
嫩㾗素英重結　枝頭香未絶還是過中秋丹桂時節
醉鄉冷境怕翻成消歇玩芳味春焙旋熏貯濃韻水沉
頻爇堪憐處輸與夜凉睡蝶
　　(弁陽老人原注云茉莉嶺表所産古今咏者不甚/多文公曽咏二絶句鄒道鄉亦曾題咏此篇小蓮)
　　(氷㓗之句狀茉莉最佳此花四月開直至桂花時/尚有坃芳味古人用此花焙茶故云)
　　(詞㫖屬對竹深水遠臺髙石出香茸沾袖粉甲留/㾗就船換酒隨地攀花)
　
　
　
　
　
　
　
　
　
　
　
　
　
　
　絶妙好詞箋巻四
欽定四庫全書
　絶妙好詞箋巻五　　　　宋　周宻　原輯
　　　　　　　　　　　　宛平查為仁
　　　　　　　　　　　　錢唐厲　鶚同箋
　陳允平
　　(允平字君衡一字衡仲四明人著有西麓/詩稿一巻繼周集一巻日湖漁唱二巻)
　　(張叔夏云詞欲雅而正志之所之一為物役則失/其雅正之音近代陳西麓所作平正亦有佳者)
　　　絳都春
鞦韆倦倚正海棠半坼不奈春寒殢雨㺯晴飛梭庭院
繡簾閒梅妝欲試芳情懶翠顰愁入眉彎霧蟬香冷霞
綃淚揾恨襲湘蘭　悄悄池臺步晚任紅醺杏靨碧沁
苔痕燕子未來東風無語又黃昏琴心不度香雲遠斷
腸難託啼鵑夜深猶倚垂楊二十四䦨
　　(日湖漁唱自注云舊/上聲韵今改平聲)
　　　瑞鶴仙
燕歸簾半捲正漏約瓊籖笙調玉琯蛾眉畫來淺甚春
衫懶試夜燈慵剪香温夢暖訴芳心芭蕉未展眇雙波
望極江空二十四橋凭徧　蔥蒨銀屏綵鳯霧帳金蟬
舊家坊院煙花弄晚芳草恨斷魂逺對東風無語緑隂
深處時見飛紅數片算多情尚有黄鸝向人睍睆
　　　思佳客
錦幄沉沉寳篆殘惜春無語倚欄杆庭前芳草空惆悵
簾外飛花自往還　金屋静玉簫閒一樽芳酒駐紅顔
東風落盡酴釄雪滿地清香夜不寒
　　　戀繡衾
多情無語歛黛眉寄相思偏仗柳枝待折向樽前唱奈
東風吹作絮飛　歸來醉抱琵琶睡正酒醒香盡漏移
無頼是梨花夢被月明偏照翠帷
　　　唐多令
休去採芙蓉秋江煙水空帶斜陽一片征鴻欲頓閒愁
無頓處都著在兩眉峯　心事寄題紅畫橋流水東斷
腸人無奈秋濃回首層樓歸去嬾早新月挂梧桐
　　　滿江紅(和清/真韻)
目斷煙江相思字難慿鴈足從别後翠眉慵嫵素腰如
束困倚牙牀春繡嬾釧金斜隱香腮肉晝漸長誰與對
文枰翻新局　枝上鵲心期卜芳草暗西廂曲謝多情
海燕伴華華屋明月空圓雙蝶夢綵雲難駐孤鸞宿任
畫簾不捲玉鈎閒楊花撲
　　　秋蕊香
晚酌宜城酒煖玉軟嫩紅潮靣醉中窈窕度嬌眼不識
愁深愁淺　繡窗一縷香絨線繫雙燕海棠滿地夕陽
逺明月笙歌别院
　　　一落索
欲寄相思愁苦倩流紅去淚花冩不斷離懷都化作無
情雨　𣺌𣺌莫雲江樹淡煙横素六橋飛絮夕陽西盡
總是春歸處
　　　垂楊(懐/古)
銀屛夢覺漸淺黃嫩緑一聲鶯小細雨輕塵建章初閉
東風悄依然千樹長安道翠雲鎖玉窗深窈斷腸人空
倚斜陽帶舊愁多少　還是清明過了任煙縷露條碧
纎青嫋恨隔天涯幾回惆悵蘇堤曉飛花滿地誰為掃
甚薄倖隨波縹緲縱啼鵑不喚春歸人自老
　　(詞㫖警句燕子未來東風無語又黄昏琴心不度/春雲逮斷腸難託啼鵑夜深猶倚垂楊二十四闌)
　　(絳都春寄相思偏杖柳枝待折向樽前唱怕東風/吹作絮飛戀繡衾)
　　　(日湖漁唱齊天樂澤國樓偶賦云湖光偶在闌/干外凭虛逺迷三楚舊柳猶青平蕪自碧幾度)
　　　(朝昏煙雨天涯倦旅愛小却逰鞭共揮談塵頓/覺塵清宦情高下等風絮芝山蒼翠縹緲黯然)
　　　(仙夢杳吟思飛去故國樓臺斜陽巷陌回首白/雲何處無心訪古對雙塔棲鴉半汀歸鷺立盡)
　　　(荷香月明人笑語綺羅香秋雨云鴈宇蒼寒蛩/䟽翠冷又是凄凉時候小掲珠簾衣潤唾花羅)
　　　(皺饒曉露獨立衰荷遡歸燕尚栖殘柳想黄花/羞澀東籬斷無新句到重九孤檠清夢易覺腸)
　　　(斷唐宫舊事聲迷宫漏滴入愁心秋似玉樓人/廋煙檻外催下梧桐帶西風亂捎鴛甃記畫簷)
　　　(燈影沉沉共裁春夜韭拜陳西麓墓云句章城/張炎山中白雲解連環)
　　　(郭問千年往事㡬回歸鶴嘆貞元朝士無多又/日冷湖隂柳邊門鑰向北來時無處認江南花)
　　　(落縱荷衣未改病損茂陵終是蕭索山中故人/去却但碑寒峴首舊景如昨悵二喬空老春深)
　　　(正歌斷簾空草昏銅雀楚魄難招被萬疊閒雲/迷著料應是聽風聽雨朗吟夜壑原注山中樓)
　　　(扁萬/疊雲)
　張　樞
　　(樞字斗南號寄閒西秦人居臨安循王之後善詞/名世子炎能傳其家學見鄧牧伯牙琴)
　　　瑞鶴仙
捲簾人睡起放燕子歸來商量春事風光又能幾减芳
菲都在賣花聲裏吟邊眼底披嫩緑移紅換紫甚等閒
半委東風半委小溪流水　還是苔㾗湔雨竹影留雲
待晴猶未蘭舟静艤西湖上多少歌吹粉蝶兒守定落
花不去溼重尋香兩翅怎知人一㸃新愁寸心萬里
　　　風入松
春寒懶下碧雲樓花事等閒休紅綿溼透鞦韆索記伴
仙曾倚嬌柔重疊黃金約臂玲瓏翠玉搔頭　熏爐誰
熨煖衣篝消遣酒醒愁舊巢未著新來燕任珠簾不上
瓊鈎何處東風院宇數聲掲調甘州
　　　南歌子
柳户朝雲溼花窗午篆清東風未放十分晴留戀海棠
顔色過清明　壘潤棲新燕籠深鎖舊鶯琵琶可是不
堪聽無奈愁人把做斷腸聲
　　　謁金門
春夢怯人静玉閨平帖睡起眉心端正貼綽枝雙杏葉
　重整金泥蹀躞紅皺石榴裙褶欵步花隂尋蛺蝶玉
纎和粉捻
　　　慶宫春
斜日明霞殘虹分雨軟風淺掠蘋波聲冷瑶笙情踈寳
扇酒醒無奈秋何彩雲輕㪚漫敲缺銅壺浩歌眉痕留
怨依約遠峯學歛雙蛾　銀牀露洗凉柯屏掩香銷忍
掃裀羅楚驛梅邊吳江楓畔庾郎從此愁多草蟲喧砌
料催織廻文鳳梭相思遥夜簾捲翠樓月冷星河
　　　壺中天
鴈横迥碧漸煙收極浦漁唱催晚臨水樓䑓乘醉倚雲
引吟情閒遠露脚飛凉山眉鎖瞑玉宇氷奩滿平波不
動桂華底印清淺　應是瓊斧修成鉛霜擣就舞霓裳
曲遍窈窕西窗誰弄影紅冷芙蓉深苑賦雪詞工留雲
歌斷偏惹文簫怨人歸鶴唳翠簾十二空捲
　　(周宻薲洲漁笛譜瑞鶴仙湖上繪幅堂云翠屏圍/晝錦正柳織煙綃花明春鏡層欄幾回凭看六橋)
　　(煙曉兩堤鷗瞑晴嵐隱隱暎金碧樓臺逺近謾曾/誇萬幅丹青畫幅畫應難畫那更波涵月影露裛)
　　(蓮妝水描梅影調朱弄粉憑誰冩四時景問玉奩/西子山眉波盼多少濃施淡暈算何如付與吟翁)
　　(緩吟細品按弁陽詞繪幅堂在湖上考武林舊事/諸書不載始末未詳)
　　(詞㫖屬對金谷移春玉壺貯暖擁石池臺約花闌/檻)
　　(警句甚等閒半委東風半委小溪流水瑞鶴仙粉/蝶兒守定落花不去溼重尋香兩翅同上雲引吟)
　　(情閒遠壺中天/詞眼移紅換紫)
　　　(陳允平日湖漁唱朩蘭花慢和李篔房題張寄/閒家圃韻云愛吟休問痩為詩句幾憑闌有可)
　　　(畫亭臺宜春帳箔如寄身閒胸中四時勝景小/蓬萊幻出五雲間一掬蘋香暗沼半梢松影虛)
　　　(壇相看倦羽久知還回首鷺盟寒記歩屧尋雲/呼燈聽雨越嶺吳巒幽情未應共懶把周郎舊)
　　　(曲譜新翻簾外垂楊/自舞為君時按弓彎)
　李　演
　　(演字廣翁號秋/堂冇盟鷗集)
　　　摸魚兒(太/湖)
又西風四橋踈柳驚蟬相對秋語瓊荷萬笠花雲重嫋
嫋紅衣如舞鴻北去𣺌岸芷汀芳幾㸃斜陽字吳亭舊
樹又繋我扁舟漁鄉釣里秋色淡歸鷺　長干路蔓草
踈煙斷墅商歌如冩羇旅丹溪翠岫登臨事苔屐尚黏
蒼土鷗且住怕月冷吟魂婉冉空江暮明燈暗浦更短
笛銜風長雲弄晚天際畫秋句
　　　聲聲慢(問梅/孤山)
輕韀繡谷柔屐煙堤六年遺賞新續小舫重來惟有寒
沙鷗熟徘徊舊情易冷但溶溶翠波如縠愁望遠甚雲
銷月老莫山自緑　嚬咲人生悲樂且聽我樽前漁歌
樵曲舊閣塵封長得樹隂如屋凄凉五橋歸路載寒秀
一枝踈玉翠袖薄晚無言空倚修竹
　　(遂昌雜録云錢唐湖上舊多行樂處西太乙宫四/聖觀皆在孤山西太乙成後西出斷橋夾蘇公堤)
　　(皆植花柳時時有小亭館可憇宫有景福之門迎/真之館黄庭之殿結搆之巧丹獲之麗真擅蓬萊)
　　(道山之勝余童時尚記孤山之隂一小亭在高阜/上曰嵗寒繚亭皆古梅下臨水曰挹翠閣上下皆)
　　(栱斗砌成/極為宏麗)
　　　醉桃源(題小/扇)
雙鴛初放步雲輕香簾蒸未晴杏鎔暗淚結紅氷留春
蝴蝶情　寒薄薄日隂隂錦鳩花底鳴春懷一似草無
憑東風吹又生
　　　南鄉子(夜宴燕/子樓)
芳水戲桃英小滴燕支浸緑雲待覓瓊觚藏綵信流春
不似題紅易得沉　天上許飛瓊吹下蓉笙染玉塵可
惜素鸞留不得更深誤剪燈花斷了心
　　　八六子(次篔/房韻)
乍鷗邊一畨膄緑流紅又怨蘋花看晚吹約晴歸路夕
陽分落漁家輕雲半遮　縈情芳草無涯還報舞香一
曲玉飄幾許春華正細柳青煙舊時芳陌小桃朱户去
年人靣誰知此日重來繋馬東風淡墨欹鴉黯窗紗人
歸綠隂自斜
　　　祝英臺近(次篔/房韻)
采芳蘋縈去艣歸歩翠微雨柳色如波縈恨滿煙浦東
君若是多情未應花老心巳在緑成隂處　困無語柔
被褰損梨雲閒修牡丹譜妒粉爭香雙燕為誰舞年年
紅紫如塵五橋流水知送了幾畨愁去
　莫　崙
　　(崙字子山號兩山江都人寓家丹徒度宗咸淳四/年陳文龍榜進士見正德丹徒縣志)
　　　水龍吟
鏡寒香歇江成路今度見春全嬾斷雲過雨花前歌扇
梅邊酒琖離思相欺萬絲縈繞一襟銷黯但年光暗換
人生易感西歸水南飛鴈　也擬與愁排遣奈江山遮
攔不斷嬌訛夢語濕熒啼袖迷心醉眼繡轂華裀錦屏
羅薦何時拘管但良宵空有亭亭霜月作相思伴
　　　玉樓春
緑楊芳徑鶯聲小簾幙烘香桃杏曉餘寒猶峭雨踈踈
好夢自驚人悄悄　憑君莫問情多少門外江流羅帶
繞直饒明月便相逄巳是一春閒過了
　　　生查子
三兩信凉風七八分圓月愁緒到今年又與前年别
衾單容易寒燭暗相將㓕欲識此時情聽取嗚蛩說
　　　卜算子
紅底過絲明緑外飛綿小不道東風上海棠白地春歸
了　月笛曲欄留露舄芳池繞争得閒情似舊時徧索
簷花笑
　　(詞㫖警句但良宵空有亭/亭霜月作相思伴水龍吟)
　丁　宥
　　(宥字棊仲/號宏菴)
　　　水龍吟
鴈風吹裂雲痕小樓一線斜陽影殘蟬抱柳寒蛩入户
凄音忍聽愁不禁秋夢還驚客青燈孤枕未更深早是
梧桐泫露那更度蘭宵永　空歎銀屛金井醉鄉醒温
柔鄉冷征塵倦撲閒花謾舞何心管領蔥指氷絃蕙懷
春錦楚梅風韻悵芙蓉城杳藍雲依黯鎖巫峯暝
　　(吳文英夢窗甲槀高山流水丁基仲側室菩絲桐/賦詠曉達音律備歌舞之妙云素絃一一起秋風)
　　(冩柔情都在春窻徽外斷腸聲霜霄暗落驚鴻低/顰處剪緑裁紅仙郎伴新製還賡舊曲映月簾櫳)
　　(似名花並蒂日日醉春濃吳中空傳有西子應不/解換徴移宫蘭蕙滿襟懷唾碧總噴花容後堂深)
　　(想費春工客愁重時聽蕉寒雨碎涙濕瓊鐘恁風/流也稱金屋貯嬌慵按基仲水龍吟葱指氷絃蕙)
　　(懷春錦又云悵芙蓉城杳當是悼其側室而作觀/夢窗詞可證也)
　　(詞㫖屬對疏綺籠寒淺雲棲月蟬碧勾花雁紅攅/月)
　　(警句雁風吹裂雲痕小樓一線斜陽影水龍吟清/隂一架顆顆蒲萄醉花碧六么令)
　儲　泳
　　(泳字文鄉號華谷雲/間人著華谷祛疑說)
　　　齊天樂
東風一夜吹寒食紅片枝頭猶戀宿酒初醒新吟未穩
凭久欄杆留暖將春買斷恨苔徑榆階翠錢難貫陌上
鞦韆相逄難認舊時伴　輕衫粉痕褪了絲縁餘夢在
良宵偏短柳線穿煙鶯梭織霧一片舊愁新怨慵拈象
管待寄與深情怎憑雙燕不似楊花解隨人去遠
　趙汝迕
　　(汝迕字叔午一作叔魯號寒泉樂清人登嘉定進/士僉判雷州謫官而卒宋史宗室世系表商王元)
　　(份八世孫善/拆第三子)
　　　清平樂
初鶯細雨楊柳低愁縷煙浦花橋如夢裏猶記倚樓别
語　小屏依舊圍香恨抛薄醉殘籹判却寸心雙涙為
他花月凄凉
　樓　扶
　　(扶字叔茂號梅麓景定建康志云樓扶端平中沿/江制置司幹官秦州志云淳祐間知㤗州軍事延)
　　(祐四明志云靈應/廟鄞人樓扶為記)
　　　水龍吟(次清真/梨花韻)
素娥洗盡繁妝夜深步月鞦韆地輕腮暈玉柔肌籠粉
緇塵斂避霽雪留香曉雲同夢昭陽宫閉悵仙圍路杳
曲欄人寂踈雨溼盈盈淚　未放游蜂葉底怕春歸不
禁狂吹象牀困倚氷魂微醒鶯聲喚起愁對黄昏恨催
寒食滿襟離思想千紅過盡一枝獨冷把梅花比
　　　菩薩蠻
絲絲楊柳鶯聲近晚風吹過鞦韆影寒色一簾輕燈殘
夢不成　耳邊消息在笑指花梢待又是不歸來滿庭
花自開
　　　(延祐四明志招寳山宋梅麓樓公扶登山沁園/春云開闢以來便有此山獨當怒濤正秋空萬)
　　　(里寒催鴈信塵寰一簇輕等鴻毛小可詩情尋/常酒量到此應湏分外豪難為水笑平生未有)
　　　(此畨登高飄飄身踏金鼇歎終日風波無限勞/看墻烏縹緲帆歸逺浦㕓魚雜㳫網帶餘潮待)
　　　(約詩人相將月夜取次携杯持酒螯乗槎意問/誰人領解空立亭皋詞鎸崖石今不存)
　史介翁
　　(介翁字吉/父號梅屋)
　　　菩薩蠻
柳絲輕颺黄金縷織成一片紗窗雨鬬合做春愁困慵
熏玉篝　暮寒羅䄂薄社雨催花落先自為詩忙薔薇
一陣香
　周端臣
　　(端臣字彦良號葵窗武/林舊事云御前應制)
　　　朩蘭花慢(送人之/官九華)
靄芳隂未解乍天氣過元宵訝客袖猶寒吟窗易曉春
色無聊梅梢尚留顧藉殢東風未肯雪輕飄知道詩翁
欲去遞香要送蘭橈　清標㑹上叢霄千里阻九華遥
料今朝别後他時有夢應夢今朝河橋柳愁未醒贈行
人又恐越魂銷留取歸來繫馬翠長千縷柔條
　　(方輿勝覧云九華山在池州青陽縣界舊名九子/山李白以峯如蓮花改名九華)
　　　玉樓春
華堂簾幙飄香霧一搦楚腰輕束素翩躚舞態燕還驚
綽約妝容花盡妒　樽前謾詠高唐賦巫峡雲深留不
住重來花畔倚欄杆愁滿欄杆無倚處
　楊子咸
　　(子咸號/學舟)
　　　朩蘭花慢
紫凋紅落後忽十丈玉虬横望衆緑幃中藍田璞碎鮫
室珠傾柔條繋風無力更不禁連日峭寒清空與蝶圓
香夢枉教鶯訴春情　深深苔徑俏無人欄檻濕香塵
歎寳髻髼鬆粉鉛狼籍誰管飄零不愁素雲易㪚恨此
花開後更無春安得胡牀月夜玉醅滿蘸瑤英
　楊　恢
　　(恢字充之號/西村眉山人)
　　　二郎神(用徐幹/臣韻)
瑣窗睡起閒竚立海棠花影記翠檝銀塘紅牙金縷杯
泛梨花冷燕子銜來相思字道玉痩不禁春病應蝶粉
半銷鴉雲斜墜暗塵侵鏡　還省香痕碧唾春衫都凝
悄一似荼䕷玉肌翠帔消得東風喚醒青杏單衣楊花
小扇閒却晚春風景最苦是蝴蝶盈盈弄晚一簾風静
　　(揮塵餘話云徐伸字幹臣三衢人政和初以知音/律為太常典樂出知常州嘗自製轉調二郎神云)
　　(悶來彈鵲又攪碎一簾花影謾試着春衫還思纎/手薰徹金虬燼冷動是愁端如何向但怪得新來)
　　(多病嗟舊日沈腰如今潘鬢怎堪臨鏡重省别時/涙滴羅襟猶凝想為我懨懨日高慵起長托春酲)
　　(未醒雁足不來馬蹄難駐門掩一庭芳景空佇立/盡日闌干倚遍畫長人静旣成㑹開封尹李孝夀)
　　(來牧吾郡李以嚴治京兆號李閻羅道出郡下幹/臣大合樂燕勞之喻羣娼令謳此詞必待其問乃)
　　(止娼如戒歌至三四李果詢之幹臣蹙頞云某頃/有一侍婢色藝冠絶前嵗以亡室不容逐去今聞)
　　(在蘇州一兵官處屢遣信欲復來而今之主公靳/之感慨賦此詞中所叙多其書中語適有天幸公)
　　(擁麾於彼不審能為我致之否李云此甚不難可/無慮也既次無錫賓賛者請受謁次第李云郡官)
　　(當至楓橋橋距城十里而遠翌日艤舟其所官吏/上下望風股栗李一閲刺字忽大怒云都監在法)
　　(不許出城乃亦至此使郡中萬一有火盗之虞豈/不殆哉斥都監下階荷校送獄又數日取其供牘)
　　(判奏字其家震懼求援宛轉哀鳴致懇李笑云且/還徐典樂之妾了來理㑹兵官者解其指即日承)
　　(命然後/舍之)
　　　倦尋芳
餳簫吹暖蠟燭分煙春思無限風到楝花二十四畨吹
遍煙溼濃堆楊柳色晝長閒墜梨花片悄簾櫳聽幽禽
對語分明如剪　記舊日西湖行樂載酒尋春十里塵
軟背後腰肢彷彿畫圖㑹見宿粉殘香隨夢冷落花流
水和天逺但如今病厭厭海棠池館
　　　滿江紅
小院無人正梅粉一階狼籍䟱雨過溶溶天氣早如寒
食啼鳥驚回芳草夢峭風吹淺桃花色漫玉爐沉水熨
春衫花痕碧　綠縠水紅香陌紫桂櫂黄金勒悵前歡
如夢後遊何日酒醒香消人自痩天空海濶春無極又
一林新月照黄昏梨花白
　　祝英臺近
宿醒蘇春夢醒沉水冷金鴨落盡桃花無人掃紅雪漸
催煑酒園林單衣庭院春又到斷腸時節　恨離别長
憶人立荼䕷珠簾捲香月幾度黄昏瓊枝為誰折都將
千里芳心十年幽夢分付與一聲啼鴂
　　　又(中/秋)
月如氷天似水冷浸畫欄濕桂樹風前醲香半狼籍此
翁對此良宵别無可恨恨只恨古人頭白　洞庭窄誰
道臨水樓臺清光最先得萬里乾坤元無片雲隔不妨
彩筆雲箋翠尊氷醖自管領一庭秋色
　　　八聲甘州
摘青梅薦酒甚殘寒猶怯苧蘿衣正柳膄花瘦緑雲冉
冉紅雪霏霏隔屋􁑶筝依約誰品春詞回首繁華夢流
水斜暉　寄隱孤山山下但一瓢飲水深掩苔扉羡青
山有思白鶴忘機悵年華不禁搔首又天涯彈涙送春
歸銷魂遠千山啼鴂十里荼䕷
　　(詞㫖警句燕子銜來相思字道玉痩不禁春病二/郎神宿粉殘香隨夢冷落花流水和天遠倦尋芳)
　　(都將千里芳心十年幽夢分付與一聲啼鴂祝英/臺近不妨彩筆雲箋翠尊冰醖自管領一庭秋色)
　　(祝英臺近眉山楊恢㳺浯溪詞云碧崖倒影浸一/  浯溪集)
　　　(片寒江如練正岸岸梅花村村修竹喚醒春風/筆硯泝水舟輕輕如葉只消得溪風一箭看水)
　　　(部雄文太師健筆月寒波巻游倦片雲孤鶴江/湖都遍慨金屋藏妖繡屏包祸欲與三郎痛辨)
　　　(回首前朝斷魂殘照幾度山花崖蘚無限都付/窊尊漠漠水天遠按此詞甚佳惜不著調名)
　　　(柴望凉州鼔吹祝英臺近丁巳暮春訪楊西村/湖上懷舊云小船兒雙去櫓紅濕海棠兩燕子)
　　　(歸時芳草暗南浦自從翠袖香銷明璫聲斷怕/回首舊尋芳處向誰語可憐金屋無人冷落鳯)
　　　(簫譜翠入菱花蛾眉為誰嫵㫁腸明月天涯春/風海角恨不做楊花飛去)
　何光大
　　(光大字謙/履號半湖)
　　　謁金門
天似水池上藕花風起隔岸垂楊青到地亂螢飛又止
　露溼玉闌閒倚人静自生凉意泛碧沉朱供晚醉月
斜纔去睡
　趙　溍
　　(溍字元晉號氷壺潭州人忠靖公葵子咸淳中沿/江制置使知建康府宋季三朝政要云廣王登極)
　　(於福州改元景炎以趙溍為江西制置使進兵邵/武山房隨筆云趙静齋淮被執死於𤓰洲其兄氷)
　　(壺溍自京口遷金陵北兵至棄家而遯南徥不返/死塟海旁山上)
　　　臨江仙
堤曲朱墻近逺山明碧瓦高低好風二十四花期驕驄
穿柳去文艗挟波飛　簫鼔晴雷殷殷笑歌香霧霏霏
閒情不受酒禁持斷腸無立處斜日欲歸時
　　　吳山青
金璞明玉璞明小小杯柈翠袖擎滿將春色盛　仙佩
鳴玉佩鳴雪月花中過洞庭此時人獨清
　趙　淇
　　(淇字元建葵次子宋末直龍圖閣廣南東路發運/使加右文殿修撰尚書刑部侍郎元至元間行省)
　　(承制署廣東宣撫使入見世祖拜湖南道宣慰使/卒贈湖廣行省參知政事追封天水郡公謚文惠)
　　(有文集二十巻圖繪寳鑑云趙淇號平逺又號太/初道人故合而曰平初又號静華翁)
　　　謁金門
吟望直春在欄杆咫尺山揷玉壺花倒立雪明天混碧
　曉露絲絲瓊滴虛掲一簾雲濕猶有殘梅黄半壁香
隨流水急
　　(詞㫖警句春在䦨/干咫尺謁金門)
　毛　珝
　　(珝字元白號吾竹柯山/人有吾竹小稿一巻)
　　　浣溪紗
緑玉枝頭一粟黄碧紗帳裏夢魂香曉風和月歩新凉
　吟倚畫欄懷李賀笑持玉斧恨吳剛素娥不嫁為誰
妝
　潘希白
　　(希白字懷古號漁莊永嘉人寳祐中登第幹辦臨/安府節制司公事德祐中起史館檢校不赴)
　　　大有(九/日)
戯馬臺前採花籬下問歲華還是重九恰歸來南山翠
色依舊簾櫳昨夜聽風雨都不似登臨時候一片宋玉
情懷十分衛郎清痩　紅茰佩空對酒碪杵動微寒暗
欺羅袖秋已無多早是敗荷衰柳强整㡌簷敧側曽經
向天涯搔首幾回憶故園蓴鱸霜前鴈後
　李　玨
　　(玨字元暉號寉田吉水人年十二通書經召試館/職除秘書正字批差充幹辦御前翰林司主管御)
　　(覧書籍除閤門宣賛舍人初領應奉賜紫袍紅靴/小金帶一朝士寄之詩云上直朝朝紫禁深歸來)
　　(無事只清吟不須更借頭銜㸔便是當年李翰林/有雜著四集錢唐百詠行於世年八十九而終見)
　　(成化吉/安府志)
　　　擊梧桐(别西湖/社友)
楓葉濃於染秋正老江上征衫寒淺又是秦鴻過霽煙
外冩出離愁幾㸃年來嵗去朝生暮落人似吳潮展轉
怕聽陽闗曲奈短笛喚起天涯情逺　雙屐行春扁舟
嘯晚憶着鷗湖鶯苑鶴帳梅花屋霜月後記把山扉牢
掩惆悵明朝何處故人相望但碧雲半斂定蘇堤重來
時候芳草如剪
　　(都城紀勝云文士有西湖詩社非其他社集之比/乃行都士夫及寓居詩人舊多出名士)
　　　朩蘭花慢(寄豫章/故人)
故人知健否又過了一畨秋記十載心期蒼苔茅屋杜
若芳洲天遥夢飛不到但㴞㴞歳月水東流南浦春波
舊别西山暮雨新愁　吳鈎光透黒貂裘客思晚悠悠
更何處相逄殘更聽鴈落日呼鷗滄江白雲無數約他
年携手上扁舟鴉陣不知人意黄昏飛向城頭
　利　登
　　(登字履道號碧澗金/川人著有骳稿一巻)
　　　風入松
斷蕪幽樹際煙平山外更山青天南海北知何極年年
是匹馬孤征看盡好花結子暗驚新笋成林　嵗華情
事苦相尋弱雪鬢毛侵十千斗酒悠悠醉斜河界白月
雲心孤鶴盡邊天濶清猿啼處山深
　曹　□
　　(□字擇可號松山武/林舊事云御前應制)
　　　玲瓏四犯(荼䕷/應制)
一架幽芳自過了梅花猶占清絶露葉檀心香滿萬條
晴雪飢素静洗鉛華似弄玉乍離瑶闕看翠蚪白鳯飛
舞不管暮鴉啼鴂　酒中風格天然别記唐宫賜尊芳
冽玉㽔喚得餘春住猶醉迷飛蝶天氣乍雨乍晴長是
伴牡丹時節夜㪚瓊樓宴金鋪深掩一庭春月
　劉　瀾
　　(瀾字養源號江村瀛奎律髓注云劉瀾天台人嘗/為道士還俗學唐詩有所悟干謁無成丙子年卒)
　　　慶宫春
春剪緑波日明金渚鏡光盡浸寒碧喜溢雙蛾迎風一
笑兩情依舊脉脉那時同醉錦袍濕烏紗欹側英游何
在滿目青山飛下孤白　片㠶誰上天門我亦明朝是
天門客平生高興青蓮一葉從此飄然八極磯頭緑樹
見白馬書生破敵百年前事欲問東風酒醒長笛
　　　瑞鶴仙(海/棠)
向陽看未足更露立欄杆日高人獨江空佩鳴玉問煙
鬟霞臉為誰膏沐情閒景淑嫁東風無媒自卜鳯臺高
貪伴吹笙驚下九天霜鵠　紅蹙花開不到杜老溪莊
巳公茅屋山城水國歡易斷夢難續記年時馬上人酣
花醉樂奏開元舊曲夜歸來駕錦漫天絳紗萬燭
　　　齊天樂(吳興郡宴/遇舊人)
玉釵分向金華後回頭路迷仙苑落翠驚風流紅逐水
誰信人間重見花深半靣尚歌得新詞柳家三變緑葉
隂隂可憐不似那時㸔　劉郎今度更老雅懐都不到
書帶題扇花信風高苕溪月冷明日雲㠶天遠塵縁較
短怪一夢輕回酒䦨歌散别鶴驚心感時花淚濺
　張龍榮
　　(龍榮字成/子號梅深)
　　　摸魚兒
又吳塵暗斑吟袖西湖深處能浣晴雲片片平波影飛
趁棹歌聲遠回首喚彷彿記春風共載斜陽岸輕携分
短悵柳宻藏橋煙濃斷徑隔水語音換　思量遍前度
高陽酒伴離踪悲事何限雙峯墖露書空穎情共暮鴉
盤轉歸思懶悄不似留眠水國蓮花畔燈簾暈滿正蠧
帙重繙沉煤半冷風雨閉宵館
　
　
　
　
　
　
　
　
　
　
　
　
　
　
　絶妙好詞箋巻五
欽定四庫全書
　絶妙好詞箋巻六　　　　宋　周宻　原輯
　　　　　　　　　　　　宛平查為仁
　　　　　　　　　　　　錢唐厲　鶚同箋
　李彭老
　　(彭老字商隐號篔房景定建康志李彭老淳祐中/沿江制置司屬官)
　　　朩蘭花慢
正千門繋栁賜宫燭㪚青煙看秀靨芳唇塗妝暈色試
盡春妍田田滿階榆莢弄輕隂淺冷似秋天隨處餳香
杏暖燕飛斜嚲鞦韆　朱絃幾換華年扶淺醉落紅前
記舊時游冶燈樓倚扇水院移船吟邊夢雲飛遠有題
紅都在薛濤牋聽絶殘簫倦笛夜堂明月窺簾
　　　壺中天(登寄閑/吟臺)
青飈蕩碧喜雲飛寥廓清透凉宇倦鵲驚翻臺榭迥葉
葉秋聲歸樹珠斗斜河氷輪輾霧萬里青冥路薌深屏
翠桂邊滿袖風露　煙外冷逼玻瓈漁郎歌杳撃空明
歸去怨鶴知更蓮漏悄竹裏篩金簾户短髪吹寒閒情
吟遠弄影花前舞明年今夜玉樽知醉何處
　　　高陽臺(落/梅)
飄粉杯寛盛香袖小青青半掩苔㾗竹裏遮寒誰念减
盡芳雲么鳯呌晚吹晴雪料水空煙冷西泠感凋零殘
縷遺鈿迤邐成塵　東園曽趁花前約記按筝籌酒戲
挽飛瓊環珮無聲草暗臺榭春深欲倩玉笛傳清譜怕
斷霞難返吟魂轉銷凝㸃㸃隨波望極江亭
　　　法曲獻仙音(官圃賦梅/繼草窗韻)
雲朩槎枒水葓揺落痩影半臨清淺翠羽迷空粉容羞
曉年華柱絃頻換甚何遜風流在相逄共寒晚　總依
黯念當時看花遊冶曽錦䌫移舟寳筝隨輦池苑鎖荒
凉嗟事逐鴻飛天遠香徑無人甚蒼蘚黄塵自滿聽鴉
啼春寂暗雨蕭蕭吹怨
　　　一蕚紅(寄弁/陽翁)
過薔薇正風喧雲澹春去未多時古岸停橈單衣試酒
滿眼芳草斜暉故人老經年賦别鐙暈裡相對夜何其
泛剡清愁買花芳事一巻新詩　流水孤㠶漸遠想家
山猿鶴喜見重歸北阜尋幽青津問釣多情楊柳依依
最難忘吟邊舊雨數菖蒲老是來期幾夕相思夢蝶飛
繞蘋溪
　　　高陽臺(寄題蓀/壁山房)
石笋埋雲風篁嘯晚翠微高處幽居縹緲雲籖人間一
㸃塵無緑深門户啼鵑外看堆牀寳晉圖書儘蕭閒浴
研臨池滴露研朱　舊時曽冩桃花扇弄霏香秀筆春
滿西湖松菊依然柴桑自愛吾廬氷絃玉麈風流在更
秋蘭香染衣裾照窗明小字珠璣重見歐虞
　　(佩楚軒客談云金應桂字一之雅標度能歐書受/知賈似道居西湖南山中築蓀壁山房左弦右壺)
　　(中設圖史客至撫摩諦玩清談纚纚毎肩輿入城/府幅巾氅衣望之若神仙然)
　　　探芳訊(湖上春遊/繼草窗韻)
對芳晝甚怕冷添衣傷春踈酒正緋桃如火相看自依
舊閒簾深掩梨花雨誰問東陽痩幾多時漲緑鶯枝墮
紅鴛甃　隄上寳鞍驟記草色春晴波光揺岫蘇小門
前題字尚存否繁華短夢隨流水空有詩千首更休言
張緒風流似桞
　　　祝英臺近
杏花初梅花過時節又春半簾影飛梭輕隂小庭院舊
時月底鞦韆吟香醉玉曽細聽歌珠一串　忍重見描
金小字題情生綃合歡扇老了劉郎天逺玉簫伴幾畨
鶯外斜陽欄杆倚遍恨楊花遮愁不斷
　　　踏沙行(題草窗/十擬後)
紫曲迷香緑窗夢月芳心如對春風說蠻牋象管冩新
聲幾畨曽試瓊壺觖(一作/缺)　廋信書愁江淹賦别桃花
紅雨梨花雪周郎先自足風流何須更擬秦笙咽
　　　浪淘沙
潑火雨初晴草色青青傍簷垂柳賣春餳畫舫載花花
解語綰燕吟鶯　簫鼔入西泠一片輕隂鈿車羅盖競
歸城别有水窗人喚酒弦月初生
　　　四字令
蘭湯晚凉鸞釵半妝紅巾膩雪吹香擘蓮房賭雙　羅
紈素璫氷壺露妝月移花影西廂數流螢過墻
　　　生查子
羅襦隱繡茸玉合銷紅豆深院落梅鈿寒峭收燈後
心事卜金錢月上鵞黄柳拜了夜香休翠被聽春漏
　　(詞㫖屬對紫曲迷香緑窗夢月暗雨敲花柔風過/柳)
　　(警句明年今夜玉尊知醉何處壺中天閒簾深掩/梨花雨誰問東陽痩擇芳訊幾畨鶯外斜陽闌干)
　　(倚遍恨楊柳遮愁不斷祝英臺近香云搗麝成塵/  樂府補題李彭老天香賦龍涎)
　　　(薰薇注露風酣百和花氣品重雲頭葉翻蕉様/共說内家新製波浮海沫誰喚覺鮫人春睡清)
　　　(潤俱饒片腦芬氲半是沉水相逄酒邊雨外火/初温翠爐香細不似寳珠金縷領巾紅墜荀令)
　　　(如今憔悴銷未盡當時愛香意爐煖燈寒秋聲/素被摸魚兒賦蓴云過垂虹四橋飛雨沙㾗初)
　　　(漲春水腥波十里吳歈逺緑蔓半縈船尾連復/碎愛滑巻靑綃香裊冰絲細山人雋味笑杜老)
　　　(無情香羹碧澗空衹賦芹美歸期早誰似季鷹/高致鱸魚相伴菰米紅塵如海邱園夢一葉又)
　　　(秋風起湘湖外看采擷芳條際曉隨魚市舊㳺/漫記但望裏江南秦鬟賀鏡𣺌𣺌隔煙水)
　　　(吳文英夢窗乙藁絳都春為李篔房量珠賀云/情粘舞綫悵駐馬㶚橋天寒人逺旋剪露㾗移)
　　　(得春嬌栽瓊苑流鶯浪語煙中怨恨三月飛花/零亂艶陽歸後紅藏翠掩小坊幽院誰見新腔)
　　　(按徹背燈暗共倚篔屏葱蒨繡被夢輕金屋装/深沉香換梅花重洗春風靣正溪上参横月轉)
　　　(並禽飛上金/沙瑞香霧煖)
　李萊老
　　(萊老字周隱號秋崖新定續志嚴州知州李萊老/成淳六年任)
　　　惜紅衣(寄弁/陽翁)
笛送西泠帆過杜曲晝隂芳綠門巷清風還尋故人書
屋蒼華髪冷笑痩影相看如竹幽谷煙樹曉鶯訢經年
愁獨　殘陽古朩書畫歸船悤悤又南北薲州鷗鷺素
熟舊盟續甚日浩歌招隱聽雨弁陽同宿料重來時候
香蕩幾灣紅玉
　　　青玉案(草窗/詞巻)
吟情老盡江南句幾千萬垂絲縷花冷絮飛寒食路漁
煙鷗雨燕昏鶯曉總入韶華譜　紅衣妝靚凉生渚環
碧斜陽舊時樹拈葉分題觴詠處荀香猶在庾愁何許
雲冷西湖賦
　　　揚州慢(瓊花/次韻)
玉倚風輕粉凝氷薄土花祠冷無人聽吹簫月底傳暮
草金城笑紅紫紛紛成雨遡空如蝶肯墮珠塵歎而今
杜郎還見應賦悲春　佩環何許縱無情鶯燕猶驚悵
朱檻香銷緑屏夢杳腸斷瑶瓊九曲迷樓依舊沉沉夜
想覔行雲但荒煙幽翠東風吹作秋聲
　　(山房隨筆云揚州瓊花天下秪一夲士大夫愛重/作亭花側榜曰無雙徳祐乙亥北師至花遂不榮)
　　(趙棠國炎有絶句弔曰名擅無雙氣色䧺忍將一/死報東風他年我若修花史合傳瓊妃烈女中)
　　　謁金門
春意態閒却逺山横黛香徑莓苔嗟粉壞鳳鞾雙鬬綵
　折得花枝懶戴猶戀鴛鴦飛盖舊恨新愁都只在東
風吹柳帶
　　　浪淘沙
榆火換新煙翠柳朱簷東風吹得落花顛簾影翠梭懸
繡帶人倚鞦韆　猶憶十年前西子湖邊斜陽催入畫
樓船歸醉夜堂歌舞月拚却春眠
　　　生查子
妾情歌柳枝郎意憐桃葉羅帶綰同心誰信愁千結
樓上數殘更馬上看新月繡被怨春寒怕學鴛鴦疊
　　　高陽臺(落/梅)
門掩香殘屏揺夢冷珠鈿糁綴芳塵臨水搴花流來疑
是行雲蘚梢空掛凄凉月想鶴歸猶怨黄昏黯銷凝人
老天涯鴈影沉沉　斷腸不在聽横笛在江臯解珮翳
玉飛瓊煙濕荒村背春無限愁深迎風㸃㸃飄寒粉悵
秋娘滿袖啼痕更關情青子懸枝緑樹成隂
　　　朩蘭花慢(寄題蓀/壁山房)
向煙霞堆裏著吟屋最高層望海日翻紅林霏㪚白猿
鳥幽深雙岑倚天翠溼看浮雲收盡雨還晴曉色千松
逗冷照人眼底長青　閒情玉麈風生摹繭字校鵞經
愛静繙緗帙芸臺棐几荷製蘭纓分明晉人舊隱掩巖
扉月午籟沉沉三十六梯樹杪遡空遥想登臨
　　　清平樂
綠窗初曉枕上聞啼鳥不恨王孫歸不早只恨天涯芳
草　錦書紅涙千行一春無限思量折得垂楊寄與絲
絲都是愁腸
　　　臺城路(寄弁/陽翁)
半空河影流雲碎亭臯嫩凉收雨井葉還驚江蓮亂落
弦月初生商素堂深幾許漸爽入雲幬翠綃千縷紈扇
恩踈晚螢光冷照窗户　文園憔悴頓老又西風暗換
絲鬢無數燈外殘碪琴邊痩枕一一情傷遲暮故人勌
旅料渭水長安感時吟苦政自多愁砌蛩終夜語
　　　浪淘沙
寳押繡簾斜鶯燕誰家銀筝初試合琵琶柳色春羅裁
袖小雙戴桃花　芳草滿天涯流水韶華晚風楊柳緑
交加閒倚欄杆無藉在數盡歸鴉
　　　杏花天
年時中酒風流病正雨暗蘼蕪深徑人家寒食煙初禁
狼藉梨花雪影　西湖夢紅沉翠冷記舞板歌裙厮趁
斜陽苦與黄昏近生怕畫船歸盡
　　　小重山
畫簷簮柳碧如城一簾風雨裏過清明吹簫門巷冷無
聲梨花月今夜負中庭　逺岫斂修嚬春愁吟入譜付
鶯鶯紅塵沒馬翠埋輪西泠曲歡夢絮飄零
　　(詞㫖警句歸醉夜堂歌舞月拚却春眠浪淘沙/詞眼漁煙鷗雨燕昏鶯曉)
　應灋孫
　　(灋孫字堯/成號芝室)
　　　霓裳中序第一
愁雲翠萬疉露桞殘蟬空抱葉簾捲流蘇寳結乍庭户
嫩凉欄杆微月玉纎勝雪委素紈塵鎖香箧思前事鶯
期燕約寂寞向誰說　悲切漏籖聲咽漸寒炧蘭缸未
滅良宵長是閒别恨酒凝紅綃粉浣瑶玦鏡盟鸞影缺
吹笛西風數闋無言久和衣成夢睡損縷金蝶
　　　賀新郎
宿霧樓臺溼曉晴初花明柳潤燕飛鶯集舊約重來歌
舞地留得艶香嬌色又夢草東風吹碧午困騰騰春欲
醉對文楸玉子無心拾看蝶舞傍花立　酒痕未醒愁
先入記年時翠樓寒淺寳笙慵吸想駐馬河橋分别恨
輕竹風颿煙笠早塵暗華堂簾隙倚盡黄昏人獨自望
江南回鴈歸雲急慿付與錦箋墨
　王億之
　　(億之字景/陽號松間)
　　　高陽臺
雙槳敲氷低篷䕶冷扁舟曉渡西泠回首吳山微茫遥
帶重城隄邊幾樹垂楊柳早嫩黃揺動春情問孤鴻何
處飛來共喚飄零　輕㠶初落沙洲暝漸潮㾗雨漬靣
色風皴旅思羈愁偏能老大行人姮娥不管征途苦甚
夜深儘照孤衾想玉樓猶凭欄杆為我銷凝
　余桂英
　　(桂英字子/發號野雲)
　　　小桃紅
芳草連天暮斜日明汀渚懊恨東風恍如春夢悤悤又
去早知人酒病更詩愁鎮輕隨飛絮　寳鏡空留恨筝
雁渾無據門外當時薄情流水如今何處正相思望斷
碧山雲又鶯啼晚雨
　胡仲弓
　　(仲弓字希聖號葦航清源人其弟仲参希道有竹/荘小集仇山村多與葦航湖山酬和之作盖亦杭)
　　(之流/寓也)
　　　謁金門
蛾黛淺只為晚寒收嬾潤逼鏡鸞紅霧滿額花留半靣
　漸次梅花開遍花外行人已逺欲寄一枝嫌夢短濕
雲和恨剪
　尚希尹
　　(希尹字莘/老號畏齋)
　　　浪淘沙
結客去登樓誰撃蘭舟半篙清漲雨初收把酒留春春
不住柳暗江頭　老去怕閒愁莫莫休休晚來風惡下
簾鈎試問落花隨水去還解西流
　柴　望
　　(望字仲山號秋堂又號歸田衢之江山人嘉熈中/為太學上舎陳中書省奏名淳祐丙午元旦日蝕)
　　(詔求直言乃撰丙丁龜鑑十一巻起周威烈王五/十年丙午止後漢高祖天福十二年丁未數其吉)
　　(㓙禍福於前指其治亂得失於後書成上之忤時/相詔下府獄大尹趙節齋䟽救放歸景炎二年以)
　　(布衣時㫖授迪功郎史館編校宋亡自號宋逋臣/與其從弟通判隨亨制参元亨察推元彪稱柴氏)
　　(四隱有道州台衣集/一巻凉州鼓吹一巻)
　　　念奴嬌
春來多困正晷移簾影銀屏深閉喚夢禽禽煙柳外驚
斷巫山十二宿酒初醒新愁半解惱得成顦顇髼鬆雲
鬢不忺鸞鏡梳洗　門外滿地香風殘梅零落玉糁蒼
苔碎乍暖乍寒渾莫擬欲試羅衣猶未鬬草雕欄買花
深院做踏青天氣晴鳩鳴處一池昨夜春水
　朱　藻
　　(藻號/野逸)
　　　採桑子
障泥油壁人歸後滿院花隂樓影沉沉中有傷春一片
心　閒穿緑樹尋梅子斜日籠明團扇風輕一徑楊花
不避人
　黄　鑄
　　(鑄字晞顔號乙山/邵武人官柳州守)
　　　秋蕊香令
花外數聲風定煙際一㾗月淨水晶屏小欹翠枕院静
嗚蛬相應　香銷斜掩青銅鏡背燈影空砧夜半和鴈
陣秋在劉郎緑鬢
　王同祖
　　(同祖字與之號花洲金華人景定建康志王同祖/奉議郎淳祐中建康府通判次添差沿江制置司)
　　(機宜文字有學/詩初集一巻)
　　　阮郎歸
一簾踈雨細於塵春寒愁殺人桐花庭院近清明新煙
浮舊城　尋蝶夢怯鶯聲柳絲如妾情丙丁帖子畫教
成妝臺求晚晴
　王茂孫
　　(茂孫字景/周號梅山)
　　　高陽臺(春/夢)
遲日烘晴輕煙縷晝瑣窗雕戸慵開人獨春閒金猊煖
透蘭煤山屏緩倚珊瑚畔任翠隂移過瑶階悄無聲綵
翅翩翩何處飛來　片時千里江南路被東風誤引還
近陽臺膩雨嬌雲多情恰喜徘徊無端枝上啼鳩喚便
等閒孤枕驚回惡情懷一院楊花一徑蒼苔
　　　㸃絳唇(蓮/房)
折斷煙痕翠蓬初離鴛鴦浦玉纎相妬翻被專房誤
乍脱青衣猶著輕羅䕶多情處芳心一縷都為相思苦
　王易簡
　　(易簡字理得號可竹山隂人登進士除瑞安簿不/赴隱居城南有山中觀史吟)
　　　齊天樂
宫煙曉㪚春如霧參差䕶晴窗户柳色初分餳香未冷
正是清明百五臨流笑語映十二欄杆翠頻紅妬短㡌
輕鞍倦遊曽遍斷橋路　東風為誰媚嫵嵗華頻感慨
雙鬢何許前度劉郎三生杜牧贏得征衫塵土心期暗
數總寂寞當年酒籌花譜付與春愁小樓今夜雨
　　　酹江月
暗簾吹雨怪西風梧井凄凉何早一寸柔情千萬縷臨
鏡霜痕驚老雁影闗山蛩聲院宇做就新懷抱湘臯遺
珮故人空寄瑶草　已是揺落堪悲飄零多感那更長
安道衰草寒蕪吟未盡無那平煙殘照千古閒愁百年
往事不了黄花笑漁樵深處滿庭紅葉休掃
　　　慶宫春(謝草窗/惠詞巻)
庭草春遲汀蘋香老數聲珮悄蒼玉年晚江空天寒日
暮壯懷聊寄幽獨倦游多感更西北髙樓送目佳人不
見慷慨悲歌夕陽喬朩　紫霞洞窅雲深嫋嫋餘音鳯
簫誰續桃花賦在竹枝詞遠此恨年年相觸翠椾芳字
謾重省當時顧曲因君凝佇依約吳山半痕蛾緑
　　(詞㫖警句參差䕶晴窗戸齊天樂心期暗數緫寂/寞當年酒籌花譜付與春愁小樓今夜雨同上)
　　(詞眼翠嚬紅妬易簡摸魚兒賦蓴云怪鮫宫水晶/  樂府補題王)
　　　(簾捲氷痕初斷香縷澄波盪槳人初到三十六/陂煙雨春又去伴㸃㸃荷錢隱約吳中路相思)
　　　(日暮恨洛浦娉婷芳鈿剪翠奩影照凄楚功名/夢消得西風一度高人今在何許鱸香菰冷斜)
　　　(陽裏多少天涯意緒誰記取但枯䜴紅鹽溜玉/凝秋箸尊前起舞算惟有淵明黄花嵗晚此興)
　　　(共千古齊天樂賦蟬云翠雲深鎖齊姫恨纎柯/暗翻氷羽錦瑟重調綃衣乍著聊飲人間風露)
　　　(相逢甚處記槐影初凉柳隂新雨聽盡殘聲為/誰驚起又飛去商量秋信最早晚來吟未徹都)
　　　(是凄楚斷韻還連餘悲似咽欲和愁邊佳句幽/期誰語恨寒葉凋零蛻痕塵土古朩斜暉向人)
　　　(懷抱/苦)
　張　桂
　　(桂字惟月號竹山循王從子恭簡公四世孫有文/曰慚稿)
　　　菩薩蠻
東風忽驟無人見玉塘煙浪浮花片步濕下香階苔黏
金鳳鞋　翠鬟愁不整臨水閒窺影摘得野薔薇游蜂
相趁歸
　　　浣溪紗
雨壓楊花路半乾蜂遺花粉在欄杆牡丹開盡正春寒
　懶品么絃金鴈並瘦驚雙釧玉魚寛新愁不放翠眉
閒
　張　磐
　　(磐字叔安號梅崖宋/末為嵊令有梅崖集)
　　　綺羅香(漁浦/有感)
浦月窺檐松泉漱枕屏裏吳山何處暗粉踈紅依舊為
誰匀注都負了燕約鶯期更閒却柳煙花雨縱十分春
到郵亭賦懷應是斷腸句　青青原上薺麥還被東風
無頼翻成離緒望極天西帷有隴雲江樹斜照帶一縷
新愁盡分付暮潮歸去歩閒階待卜心期落花空細數
　　(㑹稽志云漁浦在蕭山縣西三十里十道志云舜/漁處也)
　　　浣溪紗
習習輕風破海棠鞦韆移影上迴廊晝長蝴蝶為誰忙
　度柳早鶯分暖緑過花小燕帶春香滿庭芳草又斜
陽
　　(詞㫖警句暗粉踈紅依舊為誰匀注都負了燕約/鶯期更閒却柳煙花雨綺羅香)
　張　林
　　(林字去非號樗巖至正金陵新志云張林池州守/大軍至迎降)
　　　唐多令
金勒鞚花驄故山雲霧中翠蘋洲先有西風可惜嫩凉
時枕簟都付與舊山翁　雙翠合眉峯淚華分臉紅向
樽前何太悤悤纔是别離情便苦都莫問淡和濃
　　　柳梢青(燈/花)
白玉枝頭忽看蓓蕾金粟珠垂半顆安榴一枝濃杏五
色薔薇　何須羯鼔聲催銀釭裏春工四時却笑燈蛾
學他蜂蝶照影頻飛
　　　(景定建康志樗巖張林柳梢青題金陵烏衣園/云燕里花深鷺汀雲淡客夢江臯日日言歸淮)
　　　(山笑我塵鎖征袍幾回把酒憑高闌干外魂飛/暮濤只有南園一畨風雨過了櫻桃)
　朱㫹孫
　　(㫹孫字令/則號萬山)
　　　真珠簾
春雲做冷春知未春愁在碎雨敲花聲裏海燕已尋蹤
到畫溪沙際院落鞦韆楊柳外待天氣十分晴霽春市
又青帘巷陌紅芳歌吹　須信處處東風又何妨對此
籠香覓醉曲盡索餘情奈夜航催離夢滿氷衾身似寄
算幾度吳鄉煙水無寐試明朝說與西園桃李
　吳大有
　　(大有字有大號松壑嵊人寳祐間逰太學率諸生/上書言賈似道奸狀退處林泉與林昉仇逺白珽)
　　(等七人以詩酒相娱元初辟為國子檢閲不赴有/松下偶抄雪後清音歸來幽莊等集)
　　　㸃絳唇(送李/琴泉)
江上旗亭送君還是逄君處酒闌呼渡雲壓沙鷗暮
漠漠蕭蕭香凍梨花雨添愁緒斷腸柔櫓相逐寒潮去
　張　炎
　　(炎字叔夏西秦人循王之後居杭號玉田又號樂/笑翁有詞源二巻山中白雲八巻)
　　(鄭所南云識張玉田先軰喜其三十年汗漫南北/數千里一片空狂懷抱日日化雨為醉自仰扳姜)
　　(堯章史邦鄉盧蒲江吳夢窗諸名勝互相鼔吹春/聲於繁華世界能令後三十年西湖錦繡山水猶)
　　(生淸響云山中白雲詞意度超元律吕恊洽當與/仇山村)
　　(白石老仙相鼔吹有姜堯章深婉之風詞有周清/舒閬風云玉田詩)
　　(真雅麗之思畫有/趙子固瀟灑之意)
　　　壺中天(養拙夜飲客有彈/箜篌者即事以賦)
瘦笻訪隱正繁隂閒鎖一壺幽緑喬朩蒼寒圖畫古窈
窕人行韋曲鶴響天高水流花淨笑語通華屋虛堂松
外夜深凉氣吹燭　樂事楊栁樓心瑶臺月下有生香
堪掬誰理商聲簾户悄蕭颯懸璫鳴玉一笑難逢四愁
休賦任我雲邊宿倚䦨歌罷露螢飛下秋竹
　　　渡江雲(次趙元/父韻)
錦薌繚繞地凉燈挂壁簾影浪花斜酒船歸去後轉首
河橋那處認紋紗重盟鏡約還記得前度秦嘉惟只有
葉題緘付流不到天涯　驚嗟十年心事幾曲欄杆想
蕭郎聲價閒過了黄昏時候踈柳啼鴉浦潮夜涌平沙
白遡斷鴻知落誰家書又逺空江片月蘆花
　　　甘州(餞草窗/西歸)
記天風飛珮紫霞邊顧曲萬花深怪相如遊倦杜陵愁
老還歎飄零短夢恍然今昔故國十年心回首三三徑
松竹成隂　不恨片㠶南浦只恨剪燈聽雨誰伴孤吟
料痩笻歸後閒鎖北山雲是幾畨柳邊行色是幾番同
醉古園林煙波逺筆牀茶竈何處逄君
　　(詞㫖樂笑翁竒對隨花甃石就泉通沼斷碧分山/空簾剩月沙凈草枯水平天逺接葉巢鶯平波捲)
　　(絮晴光轉樹曉氣分嵐鶴響天高水流花净料理/琴書夷猶今古欵竹門深移花檻小埽花尋徑撥)
　　(葉通池亂雨敲春深煙帶晚開簾過雨隔水呼燈/浪捲天浮山邀雲去岸角衝波籬根聚葉波蕩蘭)
　　(觴鄰分杏酪雲映山輝柳分溪影荷衣銷翠蕙帶/餘香香尋古字譜掐歌聲行歌趁月喚酒延秋穿)
　　(花覔路傍柳尋隣門當竹逕路管臺城鬟絲溼霧/扇錦翻桃因花整㡌借柳維船)
　　(警句和雲流出空山甚年年淨洗花香不了南浦/春水寫不成書只記得相思一㸃解連環孤雁纔)
　　(放些晴意早痩了梅花一半也知不作花看東風/何事吹㪚探春慢雪霽見説新愁如今也到鷗邊)
　　(髙陽壺西湖莫開簾怕見飛花怕聼啼鵑同上須/待月許多情都付與秋聲聲慢西湖幾日不來一)
　　(片蒼雲未歸掃花㳺踈寮東墅園春風不奈垂楊/柳吹却絮雲多少齊天樂鑑曲漁舍㑹飲帶天香)
　　(吹動一身秋八聲甘州贈桂卿茂樹石牀因坐久/又却被清風留住真珠簾近雅軒即事忍不住低)
　　(低問春度宫春都下寒食不知能聚愁多少霜染/□聞老妓歌)
　　　(鄧牧伯牙琴云叔夏春水一詞絶唱今古人以/張春水目之)
　　　(至正直記錢唐張叔夏嘗賦孤雁詞有冩不成/書只記得相思一㸃人皆稱之曰張孤雁)
　　　(詞㫖蘄王孫韓鑄字亦顔學詞於樂笑翁一旦/與周公謹買舟西湖泊荷花而飲酒杯半公謹)
　　　(舉似亦顔學詞之意翁指花云蓮子結成花自/落)
　　　(珊瑚網元姑蘇汾湖居士陸行直輔之有家妓/名卿卿以才色見稱友人張叔夏為作古清平)
　　　(樂贈之云候蟲悽斷人語西風岸月落沙平流/水漫驚見蘆花來雁可憐痩損蘭成多情應為)
　　　(卿卿只有一枝梧葉不知多少秋聲後二十一/載行直以翰林典籍致政歸則叔夏卿卿皆下)
　　　(世矣行直作碧梧蒼石圖并書張詞於巻端且/和之云楚天雲斷人隔瀟湘岸往事悠悠江水)
　　　(澷怕聼樓前新雁深閨舊夢還成夢中獨記憐/卿依約相思碎語夜凉桐葉聲聲)
　趙崇宵
　　(崇宵字有得號蓮嶴宋史宗室世系表商王元份/九世孫汝惰子)
　　　東風第一枝
妬雪梅甦迷煙柳醒游絲輕颺新霽捲簾看燕初歸步
屧為花早起春來猶淺便做出十分春意喜鳳釵纔卸
珠幡早換巧梳描翠　著數㸃催花雨膩更一陣逓香
風細小鶯忺暖調聲嫩蝶試晴舞翅清歡易失怕輕負
年芳流水好趁閒共整吟韀日日訪桃尋李
　范晞文
　　(晞文字景文號葯莊錢唐人太學生理宗時與葉/李上書詆賈似道竄瓊州入元以程鉅夫薦擢江)
　　(浙儒學提舉轉長興丞有葯莊廢稿乂對牀夜話/五巻馮深居序)
　　　意難㤀
清淚如鉛歎咸陽送逺露冷銅仙巖花紛墮雪津柳暗
生煙寒食後暮江邊草色更芊芊四十年留春意緒不
似今年　山隂欲棹歸船暫停杯雨外舞劒燈前重逢
應未卜此别轉堪憐憑急管倩繋弦思苦調難傳望故
鄉都將往事付與啼鵑
　鄭斗煥
　　(斗煥字丙/文號松窗)
　　　新荷葉
乳鴨池塘晴波漾緑鱗鱗宿藕根香夏來生意還新蚨
錢小鈿花貼翠相間萍星一畨雨過一畨暗展圓青
魚戲龜游看來猶未勝情因憶年時垂釣曽約輕盈玉
人何處闗情是半捲芳心簾風一棹鴛鴦催起歌聲
　曹良史
　　(良史字子才號梅南/錢唐人有梅南摘稿)
　　　江城子
夜香燒了夜寒生掩銀屏理銀筝一曲春風都是斷腸
聲杜宇欲啼楊柳外愁似海思如雲　背燈暗卸乳鵞
裠酒初酲夢初醒蘭炷香篝誰為暖羅衾二十四簾人
悄悄花影碎月㾗深
　　　(方囬桐江集䟦曹梅南詩詞三摘云曹君良史/錢唐人衣冠佳盛湖傲山酣則有咸淳詩摘兵)
　　　(火變遷江淮奔走則有梅南詩摘句如雲生畫/佛壁葉落病僧房閒來閉門處認得讀書聲墻)
　　　(圍敗屋知無主風響荒林似有人深樹月昏神/火出斷煙雪霽獵人回展轉征旗戰鼔十年間)
　　　(筆力益老矣至如鏤氷詞摘則以詩之餘演為/雕刻流麗之作以至寳丹之字料生薑臼之文)
　　　(法寄於少游/美成之聲調)
　董嗣杲
　　(嗣杲字明徳號静傳杭人後入道改名思學字無/益有百花詩集西湖百詠)
　　　湘月
蓮幽竹䆳舊池亭幾處多愛君子醉玉吹香還認取忙
裏得閒標致心逐雲㠶情隨煙笛髙㑹知誰繼宵筵㑹
啟驀然身外浮世　因見杜牧踈狂前縁夢裏謾蹙雙
眉翠香滿屏山春滿几爐擁麝焦禽睡月落梅空霜濃
窗掩兩耳風聲起艶歌終㪚輸他鶴帳清寐
　
　
　
　
　
　
　
　
　
　
　
　
　絶妙好詞箋巻六
欽定四庫全書
　絶妙好詞箋巻七　　　　宋　周宻　原輯
　　　　　　　　　　　　宛平查為仁
　　　　　　　　　　　　錢唐厲　鶚同箋
　周　宻
　　(宻字公謹濟南人寓居吳興復居錢唐寳祐間為/義烏令自號草窗又號弁陽嘯翁又號蕭齋又號)
　　(四水潛夫詩名蠟屐集詞名薲洲漁笛譜雜著有/癸辛雜識四巻齊東野語二十巻志雅堂雜抄一)
　　(巻浩然齋視聽抄弁陽客談武林舊事十巻澄懷/録二巻雲煙過眼録一巻)
　　　國香慢(賦子固凌波/圖  夷則商)
玉潤金明記曲屏小几剪葉移根經年汜人重見痩影
娉婷雨帶風襟零落步雲冷鵞筦吹春相逢舊京洛素
靨塵緇仙掌霜凝　國香流落恨正冰銷翠薄誰念遺
簪水空天逺應念礬弟梅兄𣺌𣺌魚波望極五十絃愁
滿湘雲凄凉耿無語夢入東風雪盡江清
　　(珊瑚網趙孟堅水墨雙鈎水仙巻自䟦云余久不/作此又方病目未愈子用徴風諾良亟急起描冩)
　　(轉益拙俗觀者求於形似之外可爾彜齋弁陽老/人周宻題夷則國香慢云云)
　　(樂郊私語云趙孟堅子固宋宗室也入本朝隱居/嘉禾之廣陳鎮時載以一舟舟中琴書尊勺畢具)
　　(往往泊蓼汀葦岸看夕陽賦曉月為事從弟子昂/自苕中來訪公閉門不納夫人勸之始令從後門)
　　(入坐定第問弁山笠澤佳否子昂云佳公曰弟奈/山澤佳何子昂慚退)
　　(畫鑑云趙子固墨蘭最妙葉如鐡花莖亦佳作石/用筆如飛白書狀前人無此也畫梅竹水仙松枝)
　　(皆入妙品水仙為尤高子昂専師其蘭石覧者當/自知其高下)
　　(畫禪室隨筆云子固水仙欲與楊无咎梅花作敵/周草窗極重其品曽刺舟嚴陵灘下見新月出水)
　　(大笑云此文公所謂緑净不可唾乃我水仙出現/也)
　　　一蕚紅(登蓬萊/閣有感)
步深幽正雲黄天淡雪意未全休鑑曲寒沙茂林煙草
俛仰今古悠悠嵗華晚漂零漸遠誰念我同載五湖舟
磴古松斜厓陰苔老一片清愁　回首天涯歸夢幾魂
飛西浦涙灑東州故國山川故園心眼還似王粲登樓
最負他秦鬟妝鏡好江山何事此時逰為喚狂吟老監
共賦銷憂(自注云閣在紹興/西浦東州皆其地)
　　(王象之輿地紀勝云紹興郡治在卧龍山上蓬萊/閣在郡設㕔後取元微之我是玉皇香案吏謫居)
　　(猶得近蓬萊句也名公多題咏沈紳詩云玉鉉相/公頒瑞地金貂仙子挂冠鄉錢公輔云一級一級)
　　(煙雲生四面四面屏障迎秦觀詩云路隔西陵三/兩水門臨南鎮一千峯)
　　(㑹稽志張伯玉州宅詩序云越守王工部至和中/新葺蓬萊閣成畫圖來乞詩工部乃王逵也)
　　　掃花游(九日/懷歸)
江蘺怨碧早過了霜花錦空洲渚孤蛩自語正長安亂
葉萬家砧杵塵染秋衣誰念西風倦旅恨無據悵望極
歸舟天際煙樹　心事曾細數怕水葉沉紅夢雲離去
情絲恨縷倩回紋為織那時愁句雁字無多冩得相思
幾許暗凝竚近重陽滿城風雨
　　　三姝媚(送聖與/還越)
淺寒梅未綻正潮過西陵短亭逢雁秉燭相看歎俊游
零落滿襟依黯露草霜花愁正在廢宫蕪苑明月河橋
笛外樽前舊情消减　莫訴離觴深淺恨聚㪚悤悤夢
隨颿逺玉鏡塵昏怕賦情人老後逢凄惋一様歸心又
喚起故園愁眼立盡斜陽無語空江歲晚
　　　法曲獻仙音(弔雷香/亭梅)
松雪飄寒嶺雲吹凍紅破數枝春淺襯舞臺荒浣妝池
冷凄凉市朝輕換歎花與人凋謝依依嵗華晚　共凄
黯問東風幾畨吹夢應慣識當年翠屏金輦一片古今
愁但廢綠平煙空逺無語銷魂對斜陽芳草涙滿又西
泠殘笛低送數聲春怨
　　(武林舊事云集芳園在葛嶺元係張婉儀園後歸/太后殿内有古梅老松甚多理宗賜賈平章舊有)
　　(清勝堂望江/亭雪香亭等)
　　　高陽臺(送陳君/衡被召)
照野旌旗朝天車馬平沙萬里天低寳帶金章樽前茸
㡌風欹秦闗汴水經行地想登臨都付新詩縱英游疊
鼓清笳駿馬名姬　酒酣應對燕山雪正冰河月凍曉
隴雲飛投老殘年江南誰念方囬東風漸緑西湖柳雁
已還人未南歸最闗情折盡梅花難寄相思
　　　慶宫春(送趙元/父過吳)
重疊雲衣微茫鴻影短篷穩載吳雪霜葉敲寒風燈揺
暈棹歌人語嗚咽擁衾呼酒正百里冰河乍合千山換
色一鏡無塵玉龍吹裂　夜深醉踏長虹表裏空明古
今清絶高堂在否登臨休賦忍見舊時明月翠銷香冷
怕空負年芳輕别孤山春早一樹梅花待君同折
　　　高陽臺(寄越中/諸友)
小雨分江殘寒迷浦春容淺入蒹葭雪霽空城燕歸何
處人家夢魂欲渡蒼茫去怕夢輕還被愁遮感流年夜
汐東還冷照西斜　凄凄望極王孫草認雲中煙樹鷗
外春沙白髪青山可憐相對蒼華歸鴻自趂潮回去笑
倦逰猶是天涯問東風先到垂楊後到梅花
　　　探芳信(西泠/春感)
步晴晝向水院維舟津亭喚酒歎劉郎重到依依漫懷
舊東風空結丁香怨花與人俱痩甚凄凉暗草沿池濕
苔侵甃　橋外晚風驟正香雪隨波淺煙迷岫廢苑塵
梁如今燕來否翠雲零落空隄冷往事休回首最銷魂
一片斜陽戀柳
　　　水龍吟(白/荷)
素鸞飛下青㝠舞衣半惹凉雲碎藍田種玉緑房迎曉
一奩秋意擎露盤深憶君清夜暗傾鉛水想鴛鴦正結
梨雲好夢西風冷還驚起　應是飛瓊仙㑹倚凉飈碧
簪斜墜輕妝鬬白明璫照影紅衣羞避霽月三更粉雲
千㸃靜香十里聽湘絃奏徹氷綃偷剪聚相思淚
　　(樂府補題宛委山房賦龍涎香調天香浮翠山房/賦白蓮調水龍吟紫雲山房賦蓴調摸魚兒餘閑)
　　(書院賦蟬調齊天樂天柱山房賦蠏調桂枝香倡/和者為玉笱王沂孫聖與蘋洲周宻公謹天柱王)
　　(易簡理得友竹馮應瑞祥父瑶翠唐藝孫英發紫/雲吕同老和父篔房李彭老商隱宛委陳恕可行)
　　(之菊山唐珏玉潜月洲趙汝鈉眞卿五松李居仁/師吕玉田張炎叔夏山村仇逺仁近皆宋遺民也)
　　(按陳恕可别本作練非陳旅安雅堂集有陳行之/墓志云㑹稽陳恕可古靈先生述古之後有樂府)
　　(補題一巻其/為姓陳無疑)
　　傚顰十解
　　　四字令(擬花/間)
眉消睡黄春凝涙妝玉屏水暖微香聼蜂兒打窗　筝
塵半牀綃㾗半方愁心欲訴垂楊奈飛紅正忙
　　　西江月(延祥觀拒/霜擬稼軒)
綠綺紫絲歩障紅鸞綵鳳仙城誰將三十六陂春換得
兩隄秋錦　眼纈醉迷朱碧筆花俊賞丹青斜陽展盡
趙昌屏羞死舞鸞妝鏡
　　(武林舊事云孤山路四聖延祥觀有韋太后沉香/四聖小小蓬萊閣瀛嶼堂金沙井六一泉花寒水)
　　(㓗氣象幽古/三朝臨幸)
　　　江城子(擬蒲/江)
羅牎曉色透花明靘瑶笙按瑶筝試訊東風能有幾分
春二十四䦨慿玉暖楊柳月海棠隂　依依愁翠沁雙
顰愛鶯聲怕鵑聲人自多情春去自無情把酒問花花
不語花外夢夢中雲
　　　少年游(宫詞擬/梅溪)
簾銷寳篆捲宫羅蜂蝶撲飛梭一様東風燕梁鶯院那
處春多　曉妝日日隨香輦多在牡丹坡花深深處柳
隂隂處一片笙歌
　　　好事近(擬東/澤)
新雨洗花塵撲撲小庭香溼早是垂楊煙老漸嫩黄成
碧　晚簾都捲看青山山外更山色一色梨花新月伴
夜窗吹笛
　　　西江月(擬花/翁)
情縷紅絲冉冉啼花碧袖熒熒迷香雙蝶下庭心一行
愔愔簾影　北里紅紅短夢東風雁雁前塵稱銷不過
牡丹情中半傷春酒病
　　　醉落魄(擬參/晦)
憶憶憶憶宫羅褶褶銷玉色吹花有盡情無極涙滴空
簾香潤柳枝溼　春愁浩蕩湘波窄紅蘭夢繞江南北
燕鶯都是東風客移盡庭陰風老杏花白
　　　朝中措(茉莉擬/夢窗)
綵繩朱乘駕濤雲親見許飛瓊多定梅魂纔返香瘢半
掐秋痕　枕函釵縷熏篝芳焙兒女心情尚有第三花
在不妨留待凉生
　　　醉落魄(擬二/隱)
餘寒正怯金釵影卸東風掲舞衣絲損愁千褶一縷楊
絲猶是去年折　臨窗擁髻愁難說花庭一寸燕支雪
春花似舊心情别待摘玫瑰飛下粉黄蝶
　　　浣溪沙(擬梅/川)
蠶已三眠柳二眠雙竿初起畫鞦韆鶯櫳風響十三絃
　魚素不傳新信息鸞膠難續舊姻縁薄情明月幾畨
圓
　　　甘州(燈夕書/寄二隐)
漸萋萋芳草綠江南輕暉弄春容記少年遊處簫聲巷
陌燈影簾櫳月暖烘爐戲鼔十里步香紅欹枕聽新雨
往事朦朧　還是江南春夢曉怕等閒愁見雁影西東
喜故人好在水驛寄詩筒數芳程漸催花信送歸㠶知
第幾畨風空吟想梅花千樹人在山中
　　　踏莎行(與莫兩山談/䢴城舊事)
逺草情鍾孤花韻勝一樓聳翠生秋暝十年二十四橋
春轉頭明月簫聲冷　賦藥才高題瓊語俊蒸香壓酒
芙蓉頂景留人去怕思量桂窗風露秋眠醒
　　(詞㫖警句夢魂欲度蒼茫去怕夢輕還被愁遮髙/陽臺休綴潘郎鬢影怕緑窗年少人驚聲聲慢柳)
　　(花花深深處栁隂陰處一片笙歌少年㳺風外颺/  薲洲漁笛譜曲游春游西湖云禁苑東)
　　　(煖絲晴絮春思如織燕約鶯期芳情偏在翠深/紅隙漠漠香塵隔沸十里亂絲叢笛看畫船盡)
　　　(入西泠閒却半湖春色柳陌新煙凝碧映簾底/宫眉堤上游勒輕暝籠煙怕梨雲夢冷杏香愁)
　　　(幕歌管酬寒食奈蝶怨良宵岑寂正恁醉月揺/花怎生去得)
　　　(武林舊事云都城自過收燈貴游巨室争先出/郊謂之探春水靣畫楫櫛比如鱗無行舟之路)
　　　(遊之次第先南而後北至午則盡入西泠橋裏/湖其外幾無一舸矣弁陽老人有詞云看畫船)
　　　(盡入西泠閒却半湖春色盖紀實也船過午入/馬臻霞外集西湖春日壯游詩云畫)
　　　(西泠人擁孤山陌上塵應被弁陽摸冩盡晚來/閒却半湖春)
　　　(蓉塘詩話周草窗西湖十景詞調寄朩蘭花慢/蘇堤春曉云恰芳菲夢醒漾殘月轉湘䇿正翠)
　　　(崦收鐘彤墀放仗臺榭輕煙東園夜㳺乍㪚聽/金壺逗曉歇花籖宮柳微開露眼小鶯最泥春)
　　　(眠冰奩黛淺紅鮮臨曉鏡競晨妍怕誤却佳期/宿粧旋整忙上雕軿都縁探芳起早看堤邊早)
　　　(有已開船藢帳殘香涙蠟有人病酒厭厭平湖/秋月云碧霄澄暮靄引瓊駕碾秋光看翠闕風)
　　　(高珠樓夜午誰搗元霜蒼茫玉田萬頃趂仙槎/咫尺接天潢彷彿凌波歩影露濃環佩衣凉鳴)
　　　(璫浄洗新妝隨皓影過西廂正霧衣香潤雲鬟/紺濕私語相將鴛鴦誤驚曉夢掠芙蓉度影入)
　　　(銀塘十二闌干佇立鳳簫怨徹清商斷橋殘雪/云覓梅花信息擁吟袖暮鞭寒自放鶴人歸月)
　　　(香水影詩冷孤山等閒泮寒晛暖看融成御水/到人間瓦隴竹根更好柳邊小駐游鞍琅玕半)
　　　(倚雲灣孤棹晚載詩還是醉䰟醒處畫橋第二/奩月初三東闌有人步玉恠冰泥沁溼錦鸞班)
　　　(還見暗波漲綠謝池夢章相闗雷峯夕照云塔/輪分斷雨倒霞影漾新晴看滿鑑春紅輕橈占)
　　　(岸叠鼓收聲簾旌半鈎待燕料香濃徑逺䟎蜂/程芳陌人扶醉玉路傍顥拾遺簪郊坰未厭遊)
　　　(悄雲暮合謾銷凝想罷歌停舞煙花露柳都付/棲鶯重闉巳催鳳鑰正鈿車繡勒入争門銀燭)
　　　(擎花夜煖禁街淡月黄昏麯院風荷云軟塵飛/不到過㣲兩錦機張正緑䕃池幽交枝徑窄臨)
　　　(水追凉宮粧盖羅障暑泛青蘋亂舞五雲裳迷/眼紅綃絳綵翠深偷見鴛鴦湖光兩岸瀟湘風)
　　　(荐爽扇搖香算惱人偏是縈絲露蕅連理秋房/涉江采芳舊恨怕紅衣夜冷落横塘折得荷花)
　　　(㤀却棹歌唱入斜陽花港觀魚云六橋春浪煖/漲桃雨鱖初肥正短棹輕蓑牽筩荇帶縈網蓴)
　　　(絲依稀岸紅遡逮泛仙舟誤入武陵溪何處金/刀贈玉畫舩傍柳頻催芳隄漸滿斜暉舟葉亂)
　　　(浪花飛聽暮榔聲合鷗沉暗渚鷺起煙磯漣漪/夜深浪静任煙寒白載月明歸三十六鱗過却)
　　　(素牋不寄相思南屏晚鐘云疎鐘敲暝色正逺/樹緑愔愔看渡水僧歸投林鳥聚煙冷秋屛孤)
　　　(雲漸沉雁影尚殘簫倦鼔别游人宫柳棲鴉未/穩露梢已挂踈星重城禁鼓催更羅袖怯暮寒)
　　　(輕想綺䟽空掩鸞綃翳錦魚鑰收銀蘭燈伴人/夜語怕香消漏永著温存猶憶廽廊待月畫欄)
　　　(倚徧桐隂柳浪聞鶯云晴空揺翠浪盡禽静霽/煙收聽暗柳啼鶯新簧弄巧如度秦謳誰抽翠)
　　　(絲萬縷颺金梭宛轉織芳愁風裊餘音甚處絮/花三月宫溝扁舟䌫繋輕柔沙路逺倦追遊望)
　　　(斷橋殘日蠻腰競舞蘇小墻頭偏憂杜鵑喚去/愛綿蠻竟日挽春留啼覺瓊䟽午夢翠丸驚度)
　　　(西樓三潭印月云遊船人散後正蟾影㵼寒湫/看冷沁蛟眠清冝兎浴皓彩輕浮扁舟泛天鏡)
　　　(裏遡流光澄碧浸明眸栖鷺空驚碧草素鱗逺/避金鈎臨流萬象涵秋懐𣺌𣺌水悠悠念漢皋)
　　　(遺佩湘波步襪空想仙逰風收翠奩乍啟度飛/星倒影入芳洲瑤瑟誰彈古怨渚宫夜舞潜虬)
　　　(兩峯揷雲云碧尖相對處向煙外挹遙岑記舞/鷲啼猨天香桂子曾去幽尋輕隂易晴易雨看)
　　　(南峯淡日北峯雲雙塔擎秋露冷亂鐘曉送霜/清登臨望眼増明沙路白海門青正地幽天逈)
　　　(水嗚山籟風奏松琴虛楹半空聚逺倚闌干暮/色與雲平明月千巖夜午遡風跨鶴吹笙)
　　　(張炎山中白雲一蕚紅弁陽翁新居堂名志雅/詞名薲洲漁笛譜製荷衣傍山窗卜隠雅志可)
　　　(閒時欵竹門深移花檻小動人芳意菲菲怕冷/落薲洲夜月想時將漁笛静中吹塵外柴桑燈)
　　　(前兒女笑語㤀歸盼得煙霞數畝乍掃苔尋徑/撥葉通池放鶴幽情吟鶯懽事老去却願春遲)
　　　(愛吾廬琴書自樂好襟懷初不要人知長日一/簾芳草一巻新詩)
　王沂孫
　　(沂孫字聖與號碧山又號中仙㑹稽人有碧山樂/府二巻又名花外集延祐四明志至和中王沂孫)
　　(慶元路/學正)
　　　醉蓬萊(歸故/山)
掃西風門徑黄葉凋零白雲蕭㪚柳換枯陰賦歸來何
晚爽氣霏霏翠蛾眉嫵聊慰登臨眼故國如塵故人如
夢登高還孏　數㸃寒英為誰零落楚魄難招暮寒堪
攬歩屣荒籬誰念幽芳逺一室秋燈一庭秋雨更一聲
秋雁試引芳樽不知消得幾多依黯
　　　法曲獻仙音(聚景亭梅/次草窗韻)
層緑峩峩纎瓊皎皎倒壓波痕清淺過眼年華動人幽
意相逄幾畨春換記喚酒尋芳處盈盈褪妝晚　巳銷
黯况凄凉近來離思應㤀却明月夜深歸輦荏苒一枝
春恨東風人似天逺縱有殘花洒征衣鉛淚都滿但殷
勤折取自遣一襟幽怨
　　(董嗣杲西湖百咏注云聚景園在清波門外阜陵/致飬北宫拓圃西湖之東斥浮屠之廬九曽經四)
　　(朝臨幸繼以諫官陳言出郊之令遂絶園今蕪圯/惟柳浪橋花光亭存)
　　(夢粱録髙似孫過聚景園詩云翠華不向苑中來/可是年年惜露臺水際春風寒漫漠官梅却作野)
　　(梅/開)
　　　淡黄柳(甲戌冬别周公謹文於孤山中次冬公/謹游㑹稽相㑹一月又次冬公謹自剡)
　　　　　　(還執手聚話且復别去悵然於懷敬賦/此解)
花邊短笛初結孤山約雨悄風輕寒漠漠翠鏡秦鬟釵
别同折幽芳怨揺落　素裳薄重拈舊紅蕚歎携手轉
離索料青禽一夢春無幾後夜相思素蟾低照誰掃花
陰共酌
　　　一蕚紅(石屋探/梅作)
思飄颻擁仙姝獨歩明月照蒼翹花候猶遲庭隂不掃
門掩山意蕭條抱芳恨佳人分薄似未許芳魄化春嬌
雨澀風慳霧輕波細湘夢迢迢　誰伴碧尊雕爼喚瓊
飢皎皎緑髪蕭蕭青鳯啼空玉龍舞夜遙睇河漢光揺
未須賦踈香淡影且同倚枯蘚聽吹簫聽久餘音欲絶
寒透鮫綃
　　(董嗣杲西湖百詠注云石屋在大仁院内錢氏建/嵒石虚廣若屋下有洞路石上鎸五百羅漢屋上)
　　(建閣/三層)
　　　長亭怨(重過中/菴故園)
泛孤艇東皋過遍尚記當日緑隂門掩屐齒莓階酒㾗
羅袖事何限欲尋前迹空惆悵成秋苑自約賞花人别
後總風流雲散　水逺怎知流水外却是亂山尤逺天
涯夢短想㤀了綺䟽雕檻望不盡苒苒斜陽撫喬朩年
華將晚但數㸃紅英猶識西園凄婉
　　　慶宫春(水/仙)
明玉擎金纎羅飄帶為君起舞迴雪柔影參差幽香零
亂翠圍腰痩一捻歲華相誤記前度湘皋怨别哀絃重
聽都是凄凉未須彈徹　國香到此誰憐煙冷沙昏頓
成愁絶花惱難禁酒銷欲盡門外氷澌初結試招仙魄
怕今夜瑶簮凍折携盤獨出空想咸陽故宫落月
　　　高陽臺
殘蕚梅酸新溝水綠東風節序暄妍獨立雕欄誰憐枉
度華年朝朝凖擬清明近料燕翎須寄銀箋又争知一
字相思不到吟邊　雙蛾不拂青鸞冷任花隂寂寂掩
户閒眠屢卜佳期無慿却怨金錢何人寄與天涯信趁
東風急整歸船縱飄零滿院楊花猶是春前
　　　西江月(為趙元父/賦雪梅圖)
褪粉輕盈瓊靨䕶香重疊氷綃數枝誰帶玉㾗描夜夜
東風不掃　溪上横斜影淡夢中落寞魂銷峭寒未肯
放春嬌素被獨眠清曉
　　　踏莎行(題草窗/詞巻)
白石飛仙紫霞悽調斷歌人聽知音少幾畨幽夢欲回
時舊家池館生青草　風月交游山川懷抱凴誰說與
春知道空留離恨滿江南相思一夜蘋花老
　　　醉落魄
小窗銀燭輕鬟半擁釵横玉數聲春調清真曲拂拂朱
簾殘影亂紅撲　垂陽學畫蛾眉緑年年芳草迷金谷
如今休把佳期卜一掬春情斜月杏花屋
　　(詞㫖警句一掬春情斜月杏花屋醉落魄一室秋/燈一庭秋雨更一聲秋雁醉蓬萊採碎花心吟碎)
　　(淡黃雪醉落魄翠簟一池秋水半牀露半牀月霜/天睨角恰似斷魂江上柳越春深越痩謁金門)
　　(詞眼挑雲研雪子云掃芳林幾畨風雨囱囱老盡/  花外集八六)
　　　(春禽漸薄潤侵衣不斷嫩凉隨扇初生晚窗自/吟沉沉幽徑芳尋晻靄苔香簾淨蕭踈竹影庭)
　　　(深謾淡却蛾眉晨妝慵掃寳釵蟲拆繡衾鸞破/當時暗水和雲泛酒空山留月聽琴料如今門)
　　　(前數重翠隂一蕚紅赤城山中題梅花巻云玉/嬋娟甚春餘雪在猶未跨青鸞踈蕚無香柔條)
　　　(獨秀應恨流落人間記曽照黄昏淡月漸痩影/移上小闌干一㸃清魂半枝寒色芳意斑斑重)
　　　(省嫩寒清曉過斷橋流水問訊孤山冰骨㣲銷/塵衣不浣相見還誤輕攀未須訝東南倦客掩)
　　　(鉛涙看了又重看故國吳天樹老雨過風殘前/調初春懷舊云小庭隂有蒼苔老樹風物似山)
　　　(林侵戸清寒捎池急雨時聽飛過鳴禽埽花逕/殘梅似雪甚過了人日更多陰壓酒人家試燈)
　　　(天氣相次登臨猶記舊遊亭館正垂楊引縷嫩/草描簪羅帶同心泥金半臂花氣低唱輕斟又)
　　　(争信風流一别念前事空惹恨沉沉野服山笻/醉賞不似如今踈影詠梅云瓊妃卧月任素裳)
　　　(痩損羅帶重結石逕春寒碧蘚参差相思曽步/芳屧籬根分破東風恨又夢入水孤雲濶算如)
　　　(今也厭娉婷帶了一痕殘雪猶記氷奩半掩冷/枝畫未就歸棹輕折幾度黄昏忽到窗前重想)
　　　(故人初别蒼虯欲捲漣漪去謾蛻却連環香骨/早又是翠䕃䝉茸不似一枝清絶聲聲慢云迎)
　　　(門高髻倚扇清吭娉婷未數西洲淺拂朱鉛春/風二月梢頭相逄靚妝俊語有舊家京洛風流)
　　　(斷腸句試重拈綵葦與賦閒愁記凌波去後問/明璫羅襪却為誰留枉夢相思幾囬南浦行舟)
　　　(莫辭玉尊起舞怕重來燕子空樓漫惆悵抱琵/琶閒過此秋)
　　　(樂府補題主沂孫天香賦龍涎香云孤嶠蟠煙/層濤蜺月驪宫夜採鉛水汛逝槎風夢深薇露)
　　　(化作斷魂心字紅瓷候火還乍識氷環玉指一/縷縈簾翠影依稀海山雲氣幾回殢嬌半醉剪)
　　　(春燈夜寒花碎更好故溪飛雪小窗深閉荀令/如今頓老總㤀却尊前舊風味慢惜餘薰空篝)
　　　(素被摸魚兒賦蓴云玉簾寒翠絲微斷浮空清/影零碎碧芽也抱春洲怨雙巻小緘芳字還又)
　　　(似繋羅帶相思幾㸃青田綴吳中舊事悵酪乳/爭竒鱸魚謾好誰與共秋醉江湖興昨夜西風)
　　　(又起年年輕誤歸計如今不怕歸無凖却怕故/人千里何况是正落日垂虹怎賦登臨意滄浪)
　　　(夢裡縱一舸重遊孤懷暗老餘恨𣺌煙水齊天/樂賦蟬云緑隂千樹西窗曉厭厭晝眠驚起嫩)
　　　(翼風微流聲露悄半剪氷牋誰寄凄凉倦耳謾/重拂琴絲怕尋冠珥夢短宫深向人猶與訢憔)
　　　(悴殘虹收盡過雨晚來頻斷續都是秋意病葉/難留纎柯易老空憶斜陽身世山明月碎甚巳)
　　　(絶餘音尚餘枯蛻鬢影参差斷魂青鏡襄金醉/周宻薲洲漁笛譜題中山詞巻云結客千)
　　　(春雙玉舊遊宫柳蔵仙屋白頭吟老茂陵西清/平夢逺沉香北玉笛天津錦囊昌谷春紅轉眼)
　　　(成秋緑重翻花外侍兒歌休聽酒邊供奉曲人/張炎山中白雲瑣窗寒玉碧山又號中仙越)
　　　(也能文工詞琢句峭㧞有白石意度今絶響矣/余悼之玉筍山所謂長歌之哀過於痛哭斷碧)
　　　(分山空簾剰月故人天外香留酒殢蝴蝶一生/花裏想如今醉魂未醒夜臺夢語秋聲碎自中)
　　　(仙去後詞牋賦筆便無清致都是凄凉意悵玉/笥埋雲錦袍歸水形容憔悴料應也孤吟山鬼)
　　　(那知人彈折素絃黄金鑄出相思淚但柳枝門/掩枯陰候蟲愁暗葦)
　趙與仁
　　(與仁字元父號學舟宋史宗室世系表燕王徳昭/十世孫希挺長子入元為辰州教授)
　　　柳梢青(落/桂)
露冷仙梯霓裳㪚舞記曲人歸月度層霄雨連深夜誰
管花飛　金鋪滿地苔衣似一片斜陽未移生怕清香
又隨凉信吹過東籬
　　　琴調相思引
氷箔紗簾小院清晴塵不動地花平昨宵風雨凉到朩
樨屏　香月照妝秋粉薄水雲飛珮藕絲輕好天良夜
閒理玉鞾笙
　　　西江月
夜半河痕依約雨餘天氣溟濛起行微月遍池東水影
浮花花影動簾櫳　量减難追醉白恨長莫盡題紅鴈
聲能到畫樓中也要玉人知道有秋風
　　　清平樂
柳絲揺露不綰蘭舟住人宿溪橋知那處一夜風聲千
樹　曉樓望斷天涯過鴻影落寒沙可惜些兒秋意等
閒過了黄花
　　　好事近
春色醉茶䕷晝永篆煙初絶臨水楊花千樹盡一時飛
雪　穿簾度竹弄輕盈東風老猶劣睡起凭闌無緒聽
幾聲啼鴂
　　(詞㫖警句昨宵風雨凉/到朩樨屏琴調相思引)
　仇　逺
　　(逺字仁近號山村錢唐人居白龜池上入元仕為/溧陽州學正張翥張雨莫維賢皆出其門有名當)
　　(世有興觀/集一巻)
　　　生查子
釵頭綴玉蠶耿耿東窗曉京洛少年逰猶恨歸來早
寒食正梨花古道多芳草今夜試青燈依舊雙花小
　　　八犯玉交枝(招寳山/觀月上)
滄島雲連緑瀛秋入暮景却沉洲嶼無浪無風天地白
聽得潮生人語擎空孤柱翠倚高閣慿虚中流蒼碧迷
煙霧惟見廣寒門外青無重數　不知是水不知是山
是樹漫漫知是何處倩誰問凌波輕步謾凝佇乘鸞秦
女想庭曲霓裳正舞莫須長笛吹愁去怕喚起魚龍三
更噴作前山雨
　　(延祐四明志云招寳山在定海縣東北八里一名/候濤山為海控扼吳萊甬東山水古蹟記云慶元)
　　(東偪海有招寳山或云他處見山有異氣疑下有/寳或云東夷以海貨來互市必泊此山前至峽口)
　　(怪石嵌險離立南曰金鷄北曰虎蹲又前為蛟門/峽東浪激或大如五石斗甕躍入空中却墮下碎)
　　(為雰雨或逺如雪山氷岸聲勢崩擁秋風一作海/水又壯排空觸岸杳不知舟楫所在)
　　　(樂府補題仇逺齊天樂賦蟬云夕陽門巷荒城/曲清音早鳴秋樹薄剪綃衣凉生鬢影獨飲天)
　　　(邊風露朝朝暮暮奈一度凄吟一畨凄楚尚有/殘聲驀然飛過别枝去齊宫往事謾省行人猶)
　　　(與說當時齊女雨歇空山月籠古柳彷彿舊曽/聽處離情正苦甚嬾拂氷箋倦拈琴譜滿地霜)
　　　(紅淺莎尋蛻羽村瑶華謾詠雪云踈踈宻宻紛/花草粹編仇山)
　　　(紛漠漠乍舞風無力殘甎斷礎轉眼化作方珪/圖璧非花非絮似逞巧先投窗隙立小樓不見)
　　　(青山萬里鳥飛無迹休憐凍梗氷苔但飛入平/林都是春色年華婉娩誰信道老却梁園詞客)
　　　(踏青近也且一白何須三白把一白分與梅花/要㸃壽陽妝額)
　　　(張翥蛻菴詞最高樓為山村仇先生壽云方寸/地七十四年春世事幾浮雲躬行齋内蒲團稳)
　　　(耆英㑹裏酒杯頻日追逰時嘯咏任天真喜女/嫁男婚今巳畢便束帛安車那肯出無一事挂)
　　　(閒身西湖鷗鷺長為侣北山猿鶴莫移文願年/年湯餅㑹樂情親)
　
　絶妙好詞箋巻七
