#+TITLE: 唐詩鼓吹-金-元好問
#+DATE: 2018-05-12 10:20:50
#+SOURCE: github.com/kanripo/KR4h0070 master 94c49bcc                
欽定四庫全書　　　　　集部八
　唐詩鼔吹目録　　　　　總集類
　　巻一
　　　五十六首
　　　　栁子厚(一十首/)　　劉禹錫(一十五首/)
　　　　許渾(三十一首/)
　　巻二
　　　五十五首
　　　　薛逢(二十二首/)　　韓偓(一十九首/)
　　　　王維(八首/)　　　　髙適(一首/)
　　　　岑參(一首/)　　　　張説(二首/)
　　　　耿湋(二首/)
　　巻三
　　　六十四首
　　　　陸龜䝉(三十五首/)　包佶(一首/)
　　　　鮑防(一首/)　　　　皇甫冉(七首/)
　　　　郎士元(三首/)　　　羊士諤(一首/)
　　　　竇常(一首/)　　　　竇牟(一首/)
　　　　楊巨源(一十四首/)
　　巻四
　　　六十九首
　　　　曹唐(一十八首/)　　宋邕(一十一首/)
　　　　李益(二首/)　　　　賈島(一首/)
　　　　章碣(二首/)　　　　李頻(一首/)
　　　　杜荀鶴(一首/)　　　崔顥(一首/)
　　　　李頎(二首/)　　　　趙嘏(八首/)
　　　　崔途(三首/)　　　　李郢(一十首/)
　　　　韋蟾(一首/)　　　　薛能(四首/)
　　　　秦韜玉(四首/)
　　巻五
　　　五十九首
　　　　劉滄(四首/)　　　　劉威(一首/)
　　　　曹松(二首/)　　　崔魯(四首/)
　　　　張祐(一首/)　　　　顔萱(一首/)
　　　　皮日休(二十三首/)　張賁(一首/)
　　　　羅鄴(四首/)　　　　錢起(一首/)
　　　　盧綸(五首/)　　　　司空曙(三首/)
　　　　陳羽(二首/)　　　　戴叔倫(一首/)
　　　　李嘉祐(五首/)　　　姚鵠(一首/)
　　巻六
　　　五十九首
　　　　杜牧之(三十二首/)　髙駢(六首/)
　　　　王初(七首/)　　　　崔峒(一首/)
　　　　朱灣(一首/)　　　　吕洞賓(一首/)
　　　　呉融(一十一首/)
　　巻七
　　　五十八首
　　　　李商隠(三十四首/)　溫庭筠(一十首/)
　　　　劉長卿(一首/)　　　李徳裕(一首/)
　　　　李紳(一首/)　　　　紀唐夫(一首/)
　　　　陳上美(一首/)　　　來鵬(二首/)
　　　　鄭準(一首/)　　　　章八元(一首/)
　　　　李羣玉(五首/)
　　巻八
　　　六十一首
　　　　羅隠(七首/)　　　　張蠙(二首/)
　　　　李山甫(五首/)　　　武元衡(三首/)
　　　　唐彦謙(二首/)　　　李逺(三首/)
　　　　權徳輿(五首/)　　　于鵠(一首/)
　　　　盧弼(一首/)　　　　獨孤及(一首/)
　　　　胡宿(二十三首/)　　蘇廣文(三首/)
　　　　王建(五首/)
　　巻九
　　　五十六首
　　　　譚用之(三十八首/)　司空圖(一十四首/)
　　　　不知名氏(二首/)　　袁不約(二首/)
　　巻十
　　　五十九首
　　　　鄭谷(一十一首/)　　張泌(一十首/)
　　　　韋莊(一十九首/)　　呉商皓(二首/)
　　　　胡曾(六首/)　　　　王表(一首/)
　　　　項斯(一首/)　　　　崔珏(三首/)
　　　　李後主(四首/)　　　湯悦(一首/)
　　　　徐鉉(一首/)
　　　　(臣/)等謹按唐詩鼓吹十巻不著撰人名氏據
　　　　趙孟頫序稱為金元好問所編其門人中書
　　　　左丞郝天挺所註
　　　國朝常熟陸貽典題詞則據金史隠逸傳謂天
　　　　挺乃好問之師非其門人又早衰厭科舉不
　　　　復充賦亦非中書左丞頗以為疑案王士禎
　　　　池北偶談曰金元間有兩郝天挺一為元遺
　　　　山之師一為遺山弟子考元史郝經傳云其
　　　　先潞州人徙澤州之陵川祖天挺字晉卿元
　　　　裕之嘗從之學裕之謂經曰汝貌類祖才器
　　　　非常者是也其一字繼先其父於元太宗世
　　　　多著武功天挺英爽剛直有志畧受業於遺
　　　　山元好問累官河南行省平章事追封冀國
　　　　公諡文定為皇慶名臣嘗修雲南實録五巻
　　　　又註唐詩鼔吹集十巻近常熟刻鼔吹集乃
　　　　以為隠逸傳之晉卿而致疑於趙文敏之序
　　　　稱尚書左丞又於尚書左丞上妄加金字誤
　　　　甚云云然則貽典等所考知其一而不知其
　　　　二矣好問所録皆唐人七言律詩凡九十六
　　　　家共五百九十六首作者各題其名惟柳宗
　　　　元杜牧題其字未喻何故第四巻中宋邕詩
　　　　十一首天挺註以實出曹唐集中題作宋邕
　　　　當必有據然第八巻中胡宿詩二十三首今
　　　　並見文恭集中實為宋詩誤入則亦不免小
　　　　有疎舛顧其書與方回瀛奎律髓同出元初
　　　　而去取謹嚴軌轍歸一大抵遒健宏敞無宋
　　　　末江湖四靈瑣碎寒儉之習實出方書之上
　　　　天挺之註雖頗簡畧而但釋出典尚不涉於
　　　　穿鑿亦不似明廖文炳等所解横生枝節庸
　　　　而至於妄也據都卬三餘贅筆此書至大戊
　　　　申江浙儒司刋本舊有姚燧武一昌二序此
　　　　本佚之又載燧序謂宋髙宗嘗纂唐宋軼事
　　　　為幽閒鼓吹故好問本之案三都二京五經
　　　　鼔吹其語見於世説好問立名當由於此燧
　　　　所解不免附會其文也乾隆四十一年十二
　　　　月恭校上
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　總　校　官　(臣/)　陸　費　墀
唐詩鼓吹原序
鼓吹者何軍樂也選唐詩而以是名之者何譬之於樂
其猶鼓吹乎遺山之意則深矣中書左丞郝公當遺山
先生無恙時嘗學於其門其親得於指授者盖不止於
詩而巳公以經濟之才坐廟堂以韋布之學研文字出
其博洽之餘探隠發奥人為之傳句為之釋或意在言
外或事出異書公悉取而附見之使誦其詩者知其人
識其事物者達其義覽其辭者見其指歸然後唐人之
精神情性始無所隠遁焉嗟夫唐人之於詩美矣非遺
山不能盡去取之工遺山之意深矣非公不能發比興
之蘊世之學詩者於是而紬之繹之厭之飫之則其為
詩將見隠如宫商鏘如金石進而為詩中之韶濩此政
公恵後學之心而亦遺山裒集是編之初意也耶公命
為序不敢辭謹序其大畧如此至大元年九月十二日
呉興趙孟頫序
欽定四庫全書
　唐詩鼓吹巻一
　　　　　　　　　　　　元　郝天挺　註
　栁子厚(諱宗元河東人貞元九年進士授校書郎累/遷監察御史裏行擢禮部員外郎後貶邵州)
　(刺史又徙栁州卒於/官有集今行於世)
　　　登栁州城樓寄漳汀封連四州(永貞元年子厚/與韓泰韓曄劉)
　　　(禹錫陳諌凌凖程异韋執誼皆以附王叔文貶/號八司馬凖執誼皆卒貶所程异先召用元和)
　　　(十年子厚等五人例召至京師又皆出為刺史/子厚桞州泰漳州曄汀州謙封州禹錫連州)
城上髙樓接大荒(左思呉都賦云出乎大荒之中行乎/東極之外爾雅曰大荒海外彌廣無)
(所不/連)海天愁思正茫茫(栁州近海/故曰海天)驚風亂颭芙蓉水(颭/職)
(啖/切)宻雨斜侵薜荔牆(離騷云貫薜荔之落蘂生/注云薜荔香草緣木而)嶺樹重
遮千里目江流曲似九迴腸(司馬遷云是以/腸一日而九迴)共來百越
文身地(史記楚大敗越殺王無疆越以此散諸/侯子爭立或為君或為王故為百越)猶自音
書滯一鄉
　　　衡陽與夢得分路贈别(子厚浮舟適栁州/夢得登陸赴連州)
十年顦顇到秦京(即赴召長/安時也)誰料翻為嶺外行伏波故
道風煙在(後漢馬援拜伏波將軍南討交趾道出衡陽/至今廟存焉  時子厚與禹錫同出衡陽有)
(伏波神祠云一以功名累翻思馬少/游䝉䝉篁竹下有路出壺頭是也)翁仲遺墟草樹平
(魏明帝鑄銅人二名曰翁仲北水經注云鄗南千秋/亭壇廟東枕道兩石翁仲南  相對此墓前石人也)直
以慵疎招物議休將文字占時名今朝不用臨河别垂
淚千行便濯纓(漢李陵别蘇武詩曰嘉㑹難再遇三/載為千秋臨河濯長纓念别悵悠悠)
　　　栁州寄丈人周韶州
越絶孤城千萬峯(越絶書云何謂越絶越者國之姓氏/也絶者絶也勾踐抑强扶弱絶惡反)
(之於/善也)空齋不語坐髙舂(淮南子曰日至於悲谷是謂晡/時回於女紀是謂大遷經於泉)
(隅是謂髙舂頓于連山是謂下舂㝠注尚未㝠上䝉先/舂曰髙舂連山西北山名言將欲  下蒙悉舂故曰下)
(舂爛連/音)印文生緑經旬合硯匣留塵盡日封梅嶺寒煙
藏翡翠(翡翠/鳥名)桂江秋水露鰅鱅(上魚容切下音庸魚皮/有文者出樂浪  張衡)
(南都賦云水蟲則有鱏/音㝷鱣鰅鱅黿鼉蛟蠵)丈人本自忘機事(莊子云漢陰/丈人曰有機)
(械者必有機事有/機事者必有機心)為想年來顦顇容(楚詞漁父篇云形/容顦顇盖問之之)
(辭也顦顇/容自謂也)
　　　得盧衡州書因以詩寄
臨蒸且莫歎炎方(衡州有/臨蒸縣)為報秋來雁幾行林邑東回
山似㦸(林邑漢象林郡馬/援鑄銅柱於此也)牂牁南下水如湯(楚遣莊蹻/伐夜郎至)
(目蘭椓船於岸而步戰既滅夜郎以木蘭有椓船處故/名為牂牁史記牂牁江出番禺城下牂牁音臧柯繫船)
(􁂳也其/義取此)蒹葭淅瀝含秋雨(毛詩蒹葭蒼/蒼白露為霜)橘柚玲瓏透夕
陽非是白蘋洲畔客(南史栁惲為呉興太守為江南/曲云汀州采白蘋日落江南春)還
將逺意問瀟湘(問盧衡/州也)
　　　嶺南郊行
瘴江南去入雲煙望盡黄茒是海邊(元和志廉州春謂/青草瘴秋謂黄茒)
(瘴中多/死者)山腹雨晴添象跡(嶺外代答象州郡治西樓正/面西山雨晴山腹忽起白雲)
(狀如白象/經時不滅)潭心日暖長蛟涎(蛟於江中吐涎人浮為/涎所制不得出遂沒死)射
工巧伺遊人影(博物志江南有射工蠱長二三寸有/弩形氣射人不治則殺人即短蜮也)颶
母偏驚旅客船(颶音具謂嶺表志云南海秋夏間有暈/如虹者  之颶母影必有颶風  南越)
(志熙安多颶風颶者具四方之風也常以/五月六月發未至時雞犬先為之不寧)從此憂來非
一事豈容華髮待流年
　　　栁州峒氓
郡城南下接通津異服殊音不可親青箬裹鹽歸洞客
緑荷包飯趁墟人(青箱記録云嶺南村市滿/時少虚時多故以市為墟)鵝毛禦臘
縫山罽(音寄為邕菅溪峒不産絲纊民多以木綿茒花/鵝毛  被土人家家養鵝三月至十月摯取軟)
(毛積以/禦寒)雞骨占年拜水神(前漢郊祀志漢武帝元封二/年初令越巫祀上帝百神而)
(用雞卜注云持雞卜如/鼠卜也卜歳之豐凶云)愁向公庭問重譯(書傳周成王/時越裳氏重)
(譯而來朝曰久矣天無烈/風淫雨意中國有聖人乎)欲投章甫作文身(章甫士冠/商之冠曰)
(章甫其制與周之委貎夏之母追俱以漆布為之莊子/曰宋人資章甫而適越越人斷髮文身無所用之也)
　　　别舍弟宗一
零落殘魂倍黯然(魏文帝與呉質書數年之間零落畧/盡言之傷心  江淹别賦黯然消魂)
(者别而/已矣)雙垂别淚越江邊一身去國六千里萬死投荒
十二年(漢馬援傳朱勃上書曰切見伏波將軍拔自西/州欽慕聖義間關阻難觸冐萬死孤立羣貴之)
(間傍無一言之助馳深淵入虎口豈顧/計哉  投荒者謂投竄于荒服外也)桂嶺瘴來雲似
墨洞庭春盡水如天(季春巴蜀雪/消洞庭漲溢)欲知此後相思夢長
在荆門郢樹煙(荆門郢樹謂宗/一將遊之處也)
　　　再授連州至衡陽酬贈别夢得(南本栁文作夢/得詩  夢得至)
　　　(衡陽詩贈子厚/故酬此贈别)
去國十年同赴召(謂與夢得六司/馬同赴長安時)湘江千里又分岐重
臨事異黄丞相(漢黄霸為潁州守徵為京兆尹坐發民/治馳道乏軍興有詔歸潁川守後為丞)
(相夢得初貶連州今再出/刺連州故曰重臨事異也)三黜名慚栁士師(栁下恵為/士師三黜)
(曰直道而事人/焉往而不三黜)歸目併隨回雁盡(衡陽有/回雁峯)愁腸政遇斷
猿時桂江東過連山下(桂江即灕水在栁州/城外連山即連州也)相望長吟
有所思(嵇康贈兄詩心之/憂矣永嘯長吟)
　　　楊尚書寄郴筆(知是小生本様令更商搉使盡/其功輒獻長句尚書即楊於陵)
　　　(也/)
截玉銛錐作妙形(銛思廉切利也䇿以竹作管故云截/玉白樂天詩云  目穿如札毫鋒利)
(似/錐)貯雲含霧到南溟(書法苑云王逸少裁成之妙煙霏/霧結斷而復連鳳翥龍盤斜而復)
(正雲鄭䖍草書如風送雲收霞催月上曰今言/貯  含霧言筆未經用也栁州近海故  南溟)尚書舊
用裁天詔(漢制以尚/書作詔文)内史親將寫道經(晉王羲之為㑹/稽内史為山陰)
(道士寫道徳經/籠白鵝而歸)曲藝豈能裨損益(禮記曲藝皆誓之注/曲藝為小技藝也誓)
(謹習/之也)微辭秪欲播芳馨(文選登徒子好色賦云宋玉為/人體貌閑麗口多微辭注云微)
(妙之/辭也)桂陽卿月光輝遍(彬州即古桂陽郡也注書洪範/王省惟歳卿士惟月  卿士各)
(有所掌如/月之有别)毫末應傳顧兔靈(楚詞曰夜光何徳死而又/育厥利維何顧兎在腹注)
(謂顧兔望也今筆用/兔毫故能傳其靈也)
　　　同劉二十八哭吕衡州兼寄江陵李元二侍郎
　　　(吕溫渭之子也與宗元禹錫善以妄言李吉/甫憲宗怒貶道州刺史徙衡州治有善狀)
衡嶽新摧天柱峯(衡嶽五峯其一曰/天柱此喻吕溫也)士林顦顇泣相逢
秪令文字傳青簡(古人書於竹/簡故曰青簡)不使功名上景鍾(國語/晉悼)
(公曰晉克路之役秦來圖敗晉功魏顆却退秦軍於/輔氏親止杜回其勛銘于景鍾韋昭注景公之鍾也)三
畝空留懸磬室(春秋齊侯曰室如/懸磬野無青草)九原猶記若堂封(禮/檀)
(弓趙文子與叔譽觀于九原文子曰死者如可作也吾/誰與歸注云晉大夫之墓也  又云吾見封之若堂者)
(矣注築土為四/方隴而髙也)遥想荆州人物論幾回中夜惜元龍(魏/志)
(陳登字元龍劉備在荆州論天下人物許汜曰陳元龍/湖海之士豪氣不除備曰元龍文武膽志當求之于古)
(人中耳陳登卒年三十九云溫卒/時年四十故以元龍比之  耳)
　劉禹錫(字夢得中山人貞元九年進士時王叔文得/幸與之交及叔文敗斥朗州司馬後徙和州)
　(刺史裴度薦為翰林學士遷太子賔客㑹/昌間檢校禮部尚書卒有集今傳於世)
　　　西塞山懐古
王濬樓船下益州(晉王濬為益州刺史大造舟船伐呉/  漢武帝鑿昆明池以習水戰作樓)
(船上建樓櫓故名樓/船楊僕為樓船將軍)金陵王氣黯然收(楚威王以其地/有王氣埋金鎮)
(之故名金陵東晉書秦時望氣者云五百年後金陵有/天子氣始皇  巡以厭之改其地為秣陵塹北山以絶)
(其王/氣)千尋鐵鎖沈江底(晉書呉人以鐵鎖横絶江面王/濬作火栰火炬遇鎖輒溶液船)
(無所/礙)一片降幡出石頭(王濬軍次建業/呉主孫皓出降)人世幾回傷往
事山形依舊枕寒流今逢四海為家日(漢書天子以四/海為家故所居)
(曰行/在所)故壘蕭蕭蘆荻秋
　　　漢夀城春望
漢夀城邊野草春荒祠古墓對荆榛(古荆州治亭下有/子胥廟楚王故墳)
田中牧豎燒芻狗(莊子天運篇夫芻狗之未陳也盛之/以筐衍巾之以文繡尸祝齋戒以將)
(之及已陳也行者踐其/首眷蘇者取而爨之矣)陌上行人看石麟(西京雜記云/五柞宫西梧)
(桐樹下有石麒麟二枚各刋其/文是始皇驪山墓上之物也)華表半空驚霹靂(驚一/作經)
(華表墓前雙柱也城神仙傳丁令威/化白鶴集于遼東  門華表柱上)碑文纔見滿埃塵
不知何日東瀛變(顔魯公麻姑壇記云麻姑自言接待/以來見東海三為桑田向閒蓬萊水)
(淺于/往者)此地還成要路津(古詩先據/要路津)
　　　荆門道懐古
南國山川舊帝畿(西有夷陵楚/之故都邑也)宋臺梁館尚依稀(宋武/帝曾)
(為荆州都督梁/元帝龍興於此)馬嘶古樹行人歇麥秀空城野雉飛(野/一)
(作澤黍箕子朝周過殷墟乃作麥秀之詩云麥秀漸漸/兮禾  油油  枚乗七發云麥秀漸兮雉朝飛  莊子)
(澤雉十步一/啄百步一飲)風吹落葉填宫井火入荒陵化寶衣(王者/葬以)
(珠襦玉匣/故曰寶衣)徒使詞臣庾開府咸陽終日苦思歸(梁庾信/因侯景)
(臺城亂奔江陵元帝承制除為御史中丞聘西魏屬大/軍南討留長安累遷開府儀同三司後南北通好流寓)
(之人各許還國惟信與王褒惜而不遣信常有鄉關之/思乃作哀江南賦有云霸陵夜獵猶是舊時將軍咸陽)
(布衣非獨/思歸王子)
　　　早春對雲奉寄澧州元郎中
新賜魚書墨未乾(漢楊綰傳舊制刺史被代/若别遣皆降魚書乃得去)賢人暫屈
逺人安朝驅旌斾行時令(漢書刺史四時行部王尊為/益州刺史行部至卬䣂九折)
(坂問吏曰此非王陽所畏道耶吏曰是尊叱其馭曰驅/之王陽為孝子王尊為忠臣也  續漢書太守常以春)
(月行縣勸民農/桑振救乏絶)夜見星辰憶舊官(漢書郎官上應列宿/  晉書天文志昭昭)
(可知者經星常宿一百一十八名積數七/百八十三皆有州國官名物類之象故云)梅蘂覆階鈴
閤暖(晉羊祜在襄陽常輕裘緩帶身不/被甲鈴閤之下常不過數人侍衞)雪花當戸㦸枝
寒(隋書栁彧傳待制三品以上門皆列㦸免/又吕布為劉備解圍射中轅門㦸枝遂)寧知楚客
思公子北望長吟澧有蘭(屈原離騷九歌湘君沅有芷/兮澧有蘭思公子兮未敢言)
(注澧水名也公/子比元郎中)
　　　松滋渡望峽中
渡頭輕雨灑寒梅雲際溶溶雪水來(江源在蜀雪/山之下出焉)夢渚
草長迷楚望(楚有七澤雲夢最大/通巴蜀有雲夢之饒)　(史記江陵故郢西/傳曰江漢沮漳楚)
(之望/也)夷陵土黑有秦灰(楚頃襄王二十一年秦白起拔/郢燒夷陵遂東至竟陵王亡去)
(郢東徙陳秦/以郢為南郡)巴人淚應猿聲落(梁簡文帝古樂府云已/東三峽巫峽長猿鳴三)
(聲淚/霑裳)蜀客船從鳥道回(南中八志云交趾郡治龍編縣/自古興鳥道四百里以其險絶)
(獸猶無蹊人所莫由特上有飛鳥道耳李/太白蜀道難云西當太白有鳥道是也)十二碧峯何
處所(即巫/山也)永安宫外有荒臺(即古夔子國蜀先主改為/永安巫山縣西北二百五)
(十步有陽臺今云臺荒者譏楚王淫放也夢杜/詩懐古云江山故宅空文藻雲雨荒臺豈  思)
　　　送張源中丞充新羅册立使
相門才子稱華簪(魏曹植傳相門有相夫相者文徳昭/也文徳昭則可以正國朝致雍熙稷)
(契䕫龍是也氏史記髙陽氏有才子八人世得其利謂/之八愷髙辛  有才子八人世謂之八元此十六族者)
(世濟其美不殞其名舜舉而用之簪/陶淵明詩此事直須樂聊用忘華)持節東行捧徳音
(漢蘇武持節牧羝羊於海上/  前漢書終徳音下明詔)面帶霜威辭鳳闕口傳天
語到雞林(後漢劉陶訟朱穆曰手握王爵/口含天憲  雞林即新羅地名)煙開鼇背千
尋碧日落鯨波萬頃金想見扶桑受恩後(山海經云黑/齒之北曰暘)
(谷有大樹九日居下枝一日居上枝皆戴金烏郭璞云/扶桑也  十洲記扶桑在碧海中有樹長數千丈三十)
(餘圍兩樹同根更相/依倚故稱為扶桑也)一時西拜盡傾心
　　　洛中送楊處厚入關便遊蜀
洛陽秋日正淒淒(毛詩秋日淒/淒百卉具腓)君去西秦更向西舊學
三冬今轉富(書説命王曰來汝説台小子舊學于甘盤/既乃遯于荒野  前漢東方朔字曼倩上)
(書曰臣年十三學/書三冬文史足用)曾傷六翮養初齊(世説云林公好鶴/剡東之人遺之雙)
(鶴翅長欲飛林公甚惜之乃鍛其翮鶴騫翥而不能起/乃舒翼反首視之有懊惱意林公曰既有凌霄之姿何)
(當為人作耳目近玩養令六翮成遂冲天而去英漢班/固擬連珠曰臣聞鸞鳯養六翮以凌雲帝王乗  雄以)
(濟/民)王城曉入窺丹鳳(王城京兆也有丹鳳/門今路由之故云)蜀路晴來見
碧雞(南詔有金馬碧雞之山漢宣帝遣王褒入蜀祀焉/左太冲蜀都賦曰金馬騁光而絶景碧雞儵忽而)
(耀/儀)早識卧龍應有分(成都有/武侯廟)不妨從此躡丹梯(杜詩云/丹梯庶)
(可/陵)
　　　送周使君罷渝州歸郢中别墅
君思郢上吟歸去(晉陶濳賦/歸去來辭)故自渝南擲郡章(渝古巴/子國)
(漢朱買臣為㑹稽太守衣故衣懐其印綬歸郡邸郡吏/與同食見其印綬怪之前引其綬視其印乃㑹稽太守)
(章/也)野戍岸邊留畫舸綠蘿陰下到山莊池荷雨後衣香
起(離騷製芰荷以為衣兮集芙蓉以為裳/  杜詩寄嚴武云不妨遊子芰荷衣)庭草春深綬
帶長(毛詩義疏曰鷊五色/作綬文草故曰綬帶)秖恐鳴騶催上道(北山移文/鳴騶入谷)
(鶴書赴隴唱後漢郭祚傳曰祚遷尚書右僕射故事令/僕中丞騶  而入宫門至于馬道及為僕射以為非盡)
(敬之宜言於世宗帝納之詔御在太極唱至止車/門御在朝堂至司馬門騶唱不入宫自此始也)不容
待得晚菘嘗(齊周顒隠鍾山王儉謂曰卿山中何所食/曰赤米白鹽緑葵紫蓼又問何者最佳曰)
(春初早韭/秋末晚菘)
　　　送浙西李相公赴鎮
建節東行是舊遊歡聲喜氣滿呉州郡人重得黄丞相
(前漢黄霸為潁川太守徵守京兆/尹坐乏軍興詔復歸潁川太守)童子爭迎郭細侯(後/漢)
(郭伋字細侯為并州牧行部到西河/美稷童兒百餘各騎竹馬道次迎拜)詔下初辭溫室樹
(溫室長樂宫中殿名或前漢孔光嘗休日兄弟妻子燕/語終不及朝省政事  問光溫室省中樹皆何木光嘿)
(然不應更答/以他語也)夢中先到景陽樓(齊書武帝宫内不聞端/門鼓漏置鐘于景陽樓)
(上以應/五鼓)自憐不識平津閤(公孫𢎞為丞相封平津侯/開東閤以待四方之賢者)遥
望旌旗汝水頭
　　　送蘄州李郎中赴任
楚關蘄水路非賖東望雲山日夕佳(陶淵明詩云/山氣日夕佳)薤葉
照人呈夏簟(淮南蘄州出笛林薤葉/簟杜詩恩分夏簟氷)松花滿椀試新茶
樓中飲興因明月(晉庾亮月夜登南樓佐吏欲避亮曰/諸君且住老子于此興復不淺  李)
(白陪宋中丞武昌夜飲云清景南樓夜風流在武昌庾/公愛秋月乗興坐胡床龍笛吟寒水天河落曉霜我心)
(還不淺懐/古醉餘觴)江上詩情為晚霞(謝𤣥暉餘霞散成綺澄江/淨如練李白歌殘霞飛丹)
(映江/水)此地交親長引領早將𤣥髮到京華(晉陸機詩云/柔顔收紅藻)
(𤣥髮吐/素華)
　　　贈日本國僧智藏
浮杯萬里過滄溟(髙僧傳杯渡者不知其姓名嘗乗木/杯渡河因以名焉宋文帝元嘉元年)
(行至赤山/湖而死)徧禮名山適性靈深夜降龍潭水黑(後趙佛/圖澄能)
(降龍致/風雨)新秋放鶴野田青(放鶴事已見送處厚入關註/  晉永嘉郡記曰青田有雙)
(白鶴年年生子長大便/去惟餘父母一雙在耳)身無彼我那懐土(論語小/人懐土)心㑹
真如不讀經(馬祖曰真如有變易豈不聞善知識者能/迴三毒為三聚淨戒迴六賊為六神通迴)
(煩惱作菩提迴無明作大智/若真如無變易是外道矣)為問中華學道者幾人雄
猛得寧馨(晉書王衍字夷甫神情明秀總角嘗造山濤/濤曰何物老嫗生寧馨兒  寧馨呉語猶常)
(言如/是也)
　　　哭龎京兆
俊骨英才氣褎然(褎余救切詔前漢武帝建元元年舉/賢良直言  曰今子大夫褎然為舉)
(首朕甚嘉之于是董仲舒上/䇿注云褎然者盛服貎也)䇿名飛步冠羣賢(左傳䇿/名委質)
(名李陵與蘇武書䇿/  清時貳乃辟也)逢時已自致髙位得疾還因倚少
年天上别歸京兆府(王隠晉書曰鎮南劉𢎞以王矩為/廣州矩至長沙見一人著單衣持)
(奏在岸上省奏云京兆杜靈之矩問君京兆人何時發/來答云朝發矩怪問京兆去此數千那得早發今到杜)
(答云僕天上京兆去/此數萬何止數千乎)人間空歎茂陵阡(漢書原陟自以/先人墳墓儉約)
(非孝也乃大治塚舍初武帝時京兆曹氏葬茂陵民謂/其道為京兆阡陟慕之乃買地開道立署曰南陵阡人)
(不肯從秪謂/之原氏阡)今朝繐帳哭君處(繐旋芮切疏布之帳也/  杜詩云空餘金椀出)
(無復繐/帷輕)前日見鋪歌舞筵
　　　哭吕衡州(時余方/謫居)
一夜霜風凋玉芝(晉謝𤣥傳譬如芝蘭玉樹欲使生于/階庭耳  晉書庾亮死將葬何充㑹)
(之歎曰埋玉樹于土/中使人情何能已耳)蒼生絶望士林悲(晉書謝安髙卧/東山諸人每相)
(與言安石不起將如蒼生何士周庾信/哀江南賦曰設重雲之講開  林之學)空懐濟世安人
畧(晉成帝時廷尉孔坦疾篤庾氷省之流涕坦慨然曰/大丈夫臨終不問以濟世安人之術乃為兒女子相)
(對泣/耶)不見男婚女嫁時(魏書管輅弟扆謂輅曰大將軍/待君意厚冀當富貴乎輅歎曰)
(我自知有分耳然天與我才名不與我/夀恐四十七八間不見女嫁兒娶婦也)遺草一函歸太
史(漢司馬相如病甚居茂陵天子曰相如病甚可往悉/取其書使者至相如已死妻曰長卿未死時有一巻)
(書曰有使者求書奏之乃遺札封禪事傳詩意言吕/溫雖歿所遺文章奏記皆付于太史氏  不朽也)旅
墳三尺近要離(後漢梁鴻字伯鸞與妻孟光隠于呉依/富人臯伯通廡下為人賃舂其妻具食)
(舉案齊睂伯通異之舍之于家病困告主人曰我死慎/勿令持我喪去及卒伯通葬于要離塚傍咸曰要離烈)
(士伯鸞清髙/可相近也)朔方徙歳行將晚(毛詩城彼朔方表漢蔡/邕以光和災異  忤宦)
(者楊球曹節奏下洛陽獄劾以害大臣不敬棄市中常/侍吕强愍邕無罪請之詔減死與家屬髠鉗徙朔方不)
(得以赦令除章禹錫時亦謫/居以己之文  比伯喈也)欲為君刋第二碑(蔡邕為/郭林宗)
(碑謂盧植曰吾為碑銘多矣皆有慚徳惟郭有道碑無/愧色耳  漢張平子有前後碑  又後魏鄭義卒其子)
(道昭為光州刺史為其/父磨崖石刻二碑焉)
　　　東嶽張鍊師
東嶽真人張鍊師髙情雅淡世間稀堪為烈女書青簡
(秦漢書用竹/簡故云青簡)久事元君住紫微(京兆南山中有九/天太一元君之湫)金縷
機中抛錦字(晉竇滔妻蘇氏/有織錦迴文詩)玉清壇上著霓衣雲衢不
用吹簫伴秖擬乗鸞獨自歸(列仙傳簫史秦穆公時人/善吹簫公主弄玉好之以)
(妻焉遂教弄玉作鳳鳴似鳳聲鳳凰來止其/屋為作鳳臺夫婦止其上數年皆隨鳳飛去)
　　　送李庾先輩赴選
一家何啻十朱輪(前漢楊惲丞相敞子家隆盛乗朱輪/者十人  詔令二千石長吏車朱兩)
(轓畫/輪)諸父雙飛秉大鈞(北史崔陵弟仲文陵為侍中仲/文為銀青光禄大夫同日受拜)
(時云兩鳳連飛小賈誼鵬賦云大鈞播物/坱北無垠  詩  雅節南山云秉國之鈞)曾脱素衣參
幕客却為精舍讀書人(後漢包咸傳曰咸往/東海立精舍講授)離筵洛水
侵杯色征路函關向晚塵今日山翁舊賔主(晉山濤能/作奏啓人)
(謂之山/公啓事)知君不負帝城春
　許渾(字仲晦潤州丹陽人也太和六年登進士第為/太平縣令後拜監察御史厯睦郢二州刺史有)
　(詩二巻/行于世)
　　　凌歊臺(在太平州當塗縣北/黄山上宋髙祖所築)
宋祖凌歊樂未迴三千歌舞宿層臺(宋武帝南遊嘗登/此臺且建離宫焉)
湘潭雲盡暮山出巴蜀雪消春水來行殿有基荒薺合
寢園無主野棠開百年應作萬年計(文苑應/作便)巖畔古碑
空緑苔(李白凌歊臺詩云曠望登古臺臺髙/極人目欲覧碑上文苔侵豈堪讀)
　　　途經驪山
聞説先皇醉碧桃日華浮動鬱金袍(杜詩石乳上雲氣/杉清延日華  本)
(草鬱金染衣最鮮明然不奈/日炙染成亦有鬱金香氣也)風隨玉輦笙歌逈雲捲珠
簾劒斾髙鳳駕北歸山寂寂(謂肅宗/去靈武)龍旗西幸水滔滔
(謂𤣥宗/幸蜀)貴妃歿後巡遊少瓦落宫牆見野蒿
　　　咸陽城西門晚眺
一上髙城萬里愁蒹葭楊栁似汀洲溪雲初起日沈閤
山雨欲來風滿樓鳥下緑蕪秦苑夕蟬鳴黄葉漢宫秋
行人莫問前朝事渭水寒聲晝夜流
　　　送蕭處士歸緱山别業
醉斜烏帽髮如絲曾看仙人一局棋(述異志晉樵者王/質伐木入信都郡)
(石室山見二童子棋與質一物如棗核食之而觀/童子謂質曰汝斧柯爛矣質歸鄉里無復時人)賔館
有魚為客久(史記馮驩在孟嘗君門下彈/鋏歌曰長鋏歸來乎食無魚)鄉書無雁到
家遲(此用蘇武事過杜工部酬韋韶/州云雖無南  雁看取北來魚)緱山住近吹笙廟
(列仙傳周靈王太子晉好吹笙作鳳鳴/遊伊洛之間道者浮丘公接以上嵩山)湘水行逢鼓瑟
祠(離騷逺遊使湘靈鼔瑟兮令海若舞女杜工部酬髙/蜀州云鼔瑟至今悲帝子注云堯之  妻舜故曰帝)
(子/)今夜月明何處宿九疑雲盡碧參差(九疑蒼梧山名/  梁簡文詩九)
(疑勢參差江/天相蔽虧)
　　　金陵懐古
玉樹歌殘王氣終(陳後主遊宴與狎客江總陳暄等及/諸妃嬪女學士共賦詩采其豔麗者)
(被以新聲有玉樹後庭花臨春/樂等曲  王去聲已見前注)景陽兵合戍樓空(景陽/宫中)
(樓名/也)松楸逺近千官冢禾黍髙低六代宫(黍離閔宗周/也周大夫行)
(役過故宗廟宫室盡為禾黍閔宗周之顛覆故作是/詩  金陵六朝記云呉東晉宋齊梁陳謂之六代)石
燕拂雲晴亦雨(湘中記零陵有石燕得風/雨則飛翔風雨止還為石)江㹠吹浪夜
還風(縁江居民以江/㹠出沒為風候)英雄一去豪華盡(人物志草之精/秀者為英獸之)
(將羣者為雄張良為英韓信/為雄梁庾信詩金穴盛豪華)唯有青山似洛中(建康山/川與洛)
(陽相似李白詩/云山似洛陽多)
　　　京中閒居寄兩都親友
呉門煙月昔同遊(姑蘇八門呉王/所立因謂呉門)楓葉蘆花並客舟(並/蒲)
(浪/切)聚散有期雲北去浮沈無計水東流一罇酒盡青山
暮千里書迴碧樹秋(文選曹植詩云涼風/盪芳氣碧樹先秋落)何處相思不
相見鳳城宫闕楚江樓
　　　郊園秋日寄洛中故人
楚水西來天際流感時傷别思悠悠一罇酒盡青山暮
千里書迴碧樹秋(見前/注)日落逺波驚宿雁風吹輕浪起
眠鷗嵩陽親友誰相念潘岳閒居欲白頭(晉潘岳字安/仁有閒居賦)
　　　卧病
寒牕燈盡月斜暉珮馬朝天獨掩扉(珮馬搢紳所乗之/馬杜詩汝陽三斗)
(始朝/天)清露已彫秦甸栁白雲應長越山薇病中送客難
為别夢裏還家不當歸惟有寄書書未得卧聞燕雁向
南飛
　　　登洛陽故城
禾黍離離半野蒿(國風黍離/已見前注)昔人城此豈知勞水聲東
去市朝變(詩云髙岸為/谷深谷為陵)山勢北來宫殿髙鴉噪暮雲歸
古堞雁迷寒雨下空壕可憐緱嶺登仙子猶自吹笙醉
碧桃(已見送蕭處士/歸緱山别業注)
　　　傷虞將軍
自昔從軍未有名近將孤劍到江城巴童戍久能蕃語
胡馬調多解漢行對月夜窮黄石畧(漢黄石公/有三畧)望雲秋
計黑山程(黑山北方/山名也)可憐身死家猶逺汴水東流無哭
聲
　　　竹林寺與徳𤣥别
騷人吟罷起鄉愁(楚屈原作離/騷故曰騷人)暗覺年光似水流花滿
楚城傷逺别蟬鳴蕭寺喜同遊(梁武帝姓蕭好佛創寺/命蕭子雲飛白大書一)
(蕭字唐李約見之破産買歸/建一小室玩之號為蕭齋)前山日落松杉晚深夜風
清枕簟秋明日分襟又何處江南江北路悠悠(晉趙景/真與稽)
(生書云悠悠三/千路難陟矣)
　　　嘗與故宋補闕秋夕游練湖南亭今復登賞愴
　　　然有感
西風渺渺月連天同醉蘭舟未十年(任昉述異記曰木/蘭川在潯陽江中)
(多木蘭樹昔呉王闔廬樹之用構宫/殿魯般因刻為舟詩家所用正出此)鵩鳥賦成人已歿
(前漢賈誼謫居長沙有鵩鳥入誼/舍中誼忌之乃為賦以自廣云)嘉魚詩在世空傳(詩/小)
(雅南有嘉魚/樂有賢也)榮枯盡寄浮雲外哀樂猶驚逝水前(杜詩/㑹合)
(苦不及哀樂本相纏數論語逝者如斯夫/杜詩黄衫年少來宜  不見堂前東逝波)　日暮長堤
更回首一聲鄰笛舊山川(晉書向秀鄰人有吹笛者發/聲寥亮追昔嵇生舊遊之好)
(感音而嘆作/思舊賦云)
　　　登尉陀樓
劉項持兵鹿未窮(漢蒯通曰秦失其/鹿天下共逐之)自乗黄屋島夷中
(書禹貢島/夷卉服)南来作尉任囂力北向稱臣陸賈功(尉陀姓/趙真定)
(人秦時為龍川令南海尉任囂病且死召陀曰今豪傑/叛秦相立南海地方數千里此亦一州之主也即授陀)
(書行南海尉事囂死自立為南粤武王髙后時僭號南/越武帝乗黄屋左纛稱制文帝遣太中大夫陸賈賜陀)
(復南粤王號遂稱/臣去其黄屋左纛)簫鼓尚陳今世廟旌旗猶鎮昔時宫
越人未必知虞舜一奏薰絃萬古風(舜彈五絃之琴以/歌南風歌曰南風)
(之薰兮可以解吾民之慍兮南風之時兮可以阜吾民/之財兮詩意南粤人惟知祀尉陀豈知虞舜之徳澤及)
(於萬/世乎)
　　　題崔處士山莊
坐窮今古掩書堂(考經/史也)二頃湖田一半荒荆樹有花兄
弟樂(續齊諧記京兆人田真兄弟三人共分財各居堂/前有紫荆花一夕枯真見之驚曰本同株當分析)
(便憔悴況人兄弟乎/兄弟相感而更同居)橘林無實子孫忙(李衡為丹陽太/守於武陵龍陽)
(洲上作宅種橘千頭臨死敕兒曰吾有千/頭木奴不責汝衣食歳一疋亦足用矣)龍歸曉洞雲
猶濕(周易雲從/龍風從虎)麝過春山草自香向夜欲歸心萬里故
園松月更蒼蒼
　　　凌歊臺送韋秀才
雲起髙臺日未沈數村殘照半山陰野蠶成繭桑柘盡
溪鳥引雛蒲稗深(謝靈運湖中詩/蒲稗相因依)帆勢依依投極浦鐘
聲杳杳隔前林故鄉迢遞故人去一夜月明千里心(宋/謝)
(莊月賦云美人邁兮信/音絶隔千里兮共明月)
　　　送南院盧判官罷職歸華陰山居
曾事劉琨雁塞空(晉恵帝光熙元年十月太傅越表劉/琨為并州刺史并州有雁門近胡故)
(曰雁/塞)十年書劒任飄蓬(曹子建云轉蓬離/本根飄颻隨長風)東堂舊屈移
山志(後秦姚興聽政之暇引姜龕等於東堂講論道藝/  唐李元紘為雍州司戸參軍時太平公主勢振)
(天下有司望風順㫖與民爭碾磑元紘判還之民長史/竇懐真趨改之元紘大署判後曰南山可移判不可揺)
(遂改作/好畤令)南國新留煮海功(左傳成十六年南國䠞射其/元王中厥目  前漢鼂錯傳)
(曰呉王即山鑄/錢煮海為鹽)還掛一㠶青草上(比范蠡名/青草湖)更開三逕
碧蓮中(比蔣詡華嶽世/謂之蓮華峯)關西親友如相問已許滄浪作
釣翁(孟子滄浪之水清/兮可以濯我纓)
　　　題四皓廟(四皓謂東園公綺里/季夏黄公甪里先生)
桂香松暖廟門開獨瀉椒漿奠一杯(離騷云奠桂/酒兮椒漿)秦法
未興鴻已去(商鞅變秦法者揚子法言/鴻飛㝠㝠弋  何慕焉)漢儲將廢鳳還
來(髙祖將易太子吕后用留侯計召四皓至髙祖顧謂/戚夫人曰羽翼成矣太子位遂定太子即恵帝也)
紫芝翳翳多青草(四皓歌曰漠漠髙山深谷逶迤曄瞱/紫芝可以療飢唐虞世逺吾將安歸)
(駟馬髙盖其憂甚大富貴之/畏人兮曾不如貧賤之肆志)白石蒼蒼半緑苔(毛詩揚/之水曰)
(白石鑿鑿/素衣朱襮)山下驛塵南竄路不知冠盖幾人迴(唐都京/兆流人)
(逐客南行路出商山之下/故云  兩都賦冠盖如雲)
　　　淮陰阻風寄呈楚州韋中丞(楚州今淮/安路也)
垂釣荆江欲白頭江魚堪釣却西遊劉伶臺下稻花晚
(淮安志劉伶臺在淮安路山陽縣/東北七里臨淮河其南有杜康橋)韓信廟前楓葉秋(淮/安)
(志韓王莊在淮陰縣東北與廟相/連西接八里莊韓信實生於此)淮月未明先倚檻海
雲初起更維舟(海雲起必有大風故詩汎汎揚舟/紼纚維之  風惡  繫舟而待也)河橋
有酒無人醉獨上髙城望庾樓(梁蕭子暉遊春云上林/看草色河橋望日暉)
(庾樓在江州治後庾亮領江州刺/史故名  望庾樓言望中丞也)
　　　祗命南海至廬陵逢表兄軍倅奏使淮海别後
　　　却寄
盧橘花香拂釣磯(上林賦盧橘夏熟即枇杷也一唐庚/子西李氏山園記枇杷盧橘  也)
佳人猶舞越羅衣(李賀云越羅/衫袂迎春風)三州水淺魚來少(三州/丹徒)
(丹陽金/壇也)五嶺山髙雁到稀(五嶺大庾始安臨賀桂陽揭/陽  詩意謂魚雁絶處無音)
(書可/達也)客路晚依紅樹宿鄉關晴望白雲歸(唐狄梁公登/太山反顧見)
(白雲孤飛曰吾親舍其下瞻/悵久之許渾居京口故云)交親不念征南史(時渾祗/命南海)
(故/云)一夜風㠶去似飛
　　　送王總下第歸丹陽
秦橋心斷楚江湄(長安東有/灞陵橋)繫馬秋風酒一巵汴水月
明東下疾(自秦歸呉/路由汴河)練塘花發北來遲青蕪定沒安貧
處(論語不患貧/而患不安)黄葉應催獻賦詩(漢司馬相如蜀人嘗/為子虚賦楊得意侍)
(武帝誦之帝喜曰朕獨不得與此人同時得意曰臣里/人司馬相如所為帝驚召問相如曰然此特諸侯之事)
(不足觀請為天子遊獵之賦獻之/  時揚子雲亦獻羽獵長楊等賦)憑寄家書問迴報舊
居還有故人知(渾居丹陽故憑寄書待/八月赴舉時問迴報也)
　　　懐舊居
兵書一篋老無功故國荆扉在夢中(文選沈休文詩云/槿離疎復宻荆扉)
(新且/故)藤蔓覆棃張谷暗(洛陽北邙張公夏棃海内惟一/樹  潘岳賦云張公大谷之棃)
草芃侵菊庾園空(芃音蓬十南史庾詵字彦寶新野人/愛林泉  畝之宅山地居其半也)
朱門迹忝登龍客(後漢李膺字元禮名髙少所交接/故士被其容接者名為登龍門)白
屋心期失馬翁(劉向説苑周公旦白屋之士所下者七/十人天下之士皆至  淮南子塞上人)
(其馬亡入胡人弔之父曰此何詎不為福數月其馬將/胡駿馬而歸人賀之父曰此何詎不為禍家富馬良其)
(子好騎墮而折髀人皆弔之又曰此何詎不為福居一/年胡夷大出丁壯者皆控弦而戰塞上之人死者十八)
(九此子獨以跛放/故父子得相保)楚水呉山何處是北牕殘月照屏風
　　　與韓鄭二秀才同舟東下洛中親朋送至景雲
　　　亭下
三十六峯同一川(河南嵩山/三十六峯)緑陂無路草芊芊牛羊晚
食鋪平地鵝鸛晴飛磨逺天洛客盡迴臨水寺楚人皆
處下江船東西未有相逢日更逐繁華共醉眠
　　　秋日候扇(唐百官志尚輦局大朝㑹大祭祀皆/扇一百五十六既事而藏之常朝則)
　　　(去扇左右留者止三扇耳視扇以障/塵秋日早朝候扇出則君  朝也)
宵衣應待絶更籌(前漢文帝未明求衣衣唐書太/宗曰朕不敢荒怠宵  旰食)環珮
珊珊月下樓(杜詩時聞雜/珮聲珊珊)井轉轆轤千樹曉門開閶闔
萬山秋(天子門曰閶闔唐𤣥宗/毎遊幸從閶闔門出)龍旗盡引趨金殿雉扇
纔分拜玉旒(崔豹古今注曰殷髙宗以雉雊之徵服章/多用翟故曰雉尾扇  禮記天子玉藻十)
(有二/旒)虚戴鐵冠無事日(御史法冠一名柱後一名獬廌/以鐵為柱言其審固而不撓也)
滄江歸去老漁舟
　　　灞上逢元九處士東歸
瘦馬頻嘶灞水寒灞南髙處望長安(王粲詩南登灞陵/岸回首望長安)
何人更結王生韈(前漢王生處士善黄老學時張釋之/為廷尉公卿㑹廷中王生曰吾韈解)
(顧謂釋之為我結韈釋之跪而結之人或/讓王生生曰廷尉名臣故以此重之耳)此客空彈貢
禹冠(前漢王陽與貢禹為友世稱王陽/在位貢禹彈冠言其趨舍同也)江上蟹螯沙渺
渺塢中蝸殻雪漫漫舊交已盡新知少却伴漁郎把釣
竿(詩意言丈夫不遇于世不如伴/漁人適意江湖食魚蟹而已)
　　　經故丁補闕山居
死酬知己道終全波暖孤氷且自堅(詩意謂補闕忠貞/之節不隨俗俯仰)
(終身無/變者也)鵩上承塵纔幾日(西京雜記賈誼為長沙王/傅一日鵩集其承塵而鳴)鶴
歸華表已千年(續搜神記遼東城門華表柱有一白鶴/集其上言曰有鳥有鳥丁令威去家千)
(歳今來歸城郭如故人民非何/不學仙冢纍纍遂沖天而去)風吹藥蔓迷樵徑水暗
蘆花失釣船四尺孤墳何處是闔閭城外草連天(呉王/名闔)
(閭/)
　　　題衞將軍廟(并序/)
　　　　(將軍名逖陽羡人少習詩書學劒二十七遊/并汾間神堯皇帝始建義旗逖以勇藝進備)
　　　　(行列洎擒竇建徳逖時挾鎗劒前突後翼太/宗顧而竒之天下既定録其功拜將軍宿衞)
　　　　(以母老且病乞歸侍殘年辭官哀激詔許之/既而以孝敬睦閨門以然諾居鄉里及卒邑)
　　　　(人懐其賢廟於荆溪之湄以平生弓甲懸東/西廡下歳時祠祭頗福其上焉文士王教撰)
　　　　(碑辭寔詳備而國史闕書其人因/題其詩於廟壁  髙祖諡神堯)
武牢關下護龍旗(周穆王豢虎於此故名虎/牢避唐髙祖父諱改武牢)挾槊彎弧
馬上飛(前漢李廣/號飛將軍)漢業未興王霸在(漢光武為大司馬/王霸為功曹令也)
(王郎反光武渡滹沱河候吏還曰無船不可渡光武令/霸視之霸詭曰氷堅可渡光武喜曰候史果妄語也渡)
(未畢數騎而氷解光武謂霸曰吾衆得免卿之/力也因謂其屬曰王霸以權濟事殆天瑞也)秦兵將
散魯連歸(史記魯連齊人也好髙節不肯仕遊於趙時/秦圍趙魏使新垣衍相趙欲趙帝秦魯連見)
(衍言帝秦之害遂却垣衍秦聞之却軍五十里趙平原/君以千金為魯連夀魯連笑曰所貴天下士者為人排)
(患釋難而無取也/遂辭平原君而去)墳穿大澤埋金劒廟枕長流掛鐵衣
(古木蘭詞曰朔氣傳/金柝寒光照鐵衣)欲奠忠魂何處問葦花風葉雨霏
霏
　　　村舍
自翦青簑織雨衣村南煙火是柴扉糟妻早報蒸棃熟
(漢光武妹湖陽公主新寡帝謂宋𢎞曰貴易交富易妻/人情乎𢎞曰臣聞貧賤之交不可㤀糟糠之妻不下堂)
(帝謂主曰事不諧矣家語曾/子之妻以蒸棃不熟因出之)童子遥迎種荳歸(漢楊惲/書曰種)
(一頃荳落/而為萁)魚下碧潭當鏡躍鳥還青嶂拂屏飛花時未
免人來往欲買嚴光舊釣磯(漢嚴光字子陵少與光武/同游學及光武即位乃隠)
(而不見帝思其賢令以物色訪之後齊國上言有/一男子披羊裘釣澤中帝乃備安車𤣥纁聘之)
　　　李宣自殿院銜命歸闕拜外郎
白筆南征變二毛(魏明帝燕羣臣問辛毗簪白筆者何/官毗曰此謂御史簪筆以奏不法也)
(曰離騷濟沅江以南征者左傳宋襄公/  君子不擒二毛二毛  髮半白也)越山愁瘴海驚
濤纔歸龍尾含雞舌(龍尾宫中道雞舌丁香也古漢侍/中刁存年耆口臭上出雞  香使)
(含之香頗辛螫不敢嚥疑賜毒藥與家人訣衆/求視其藥及口香衆笑之存鄙儒則弊於此矣)更立螭
頭運兔毫(唐書太和九年十二月左右省起居/郎齎筆硯及紙於螭頭下記言記事)閶闔欲
開宫漏盡(閶闔見/前注)冕旒初坐御香髙金吾舊侣君先貴
(漢光武嘆曰仕宦當為執金吾杜/詩云醉歸應犯夜可怕李金吾)曾憶王祥與佩刀(晉/書)
(徐州刺史吕䖍檄王祥為别駕有佩刀工者相之以為/三公之器䖍謂祥曰卿有公輔之量故以相與祥位至)
(太保祥臨薨以刀授弟覽曰汝後必/興足稱此刀後覽果興於江左矣)
　　　八月十五夜宿鶴林寺翫月
待月東林月正圓(晉武帝為恵逺法師建道場/於江州廬山有東林西林)廣庭無
樹草無煙中秋雲淨出滄海半夜露寒當碧天輪影漸
移金殿外鏡光猶掛畫樓前莫辭達曙殷勤望一墮西
巖又隔年
　　　秋晚雲陽驛西亭蓮池
心憶蓮塘秉燭遊(古詩晝短苦夜/長何不秉燭遊)葉殘花散尚維舟煙
開翠扇清風曉水泛紅衣白露秋(翠扇比荷/紅衣比蓮)神女暫來
雲易散(襄陽耆舊傳楚襄王遊於髙唐怠而晝寢夢一/婦人曰我帝之女名瑶姬未行而亡封於巫山)
(之臺乃辭去曰妾在巫山之陽髙丘之岨朝為行/雲暮為行雨比旦視之如其言乃立廟名朝雲)仙娥
終去月難留(羿得不死之藥於西王母姮娥得之以奔/月是為蟾蜍此聯模寫雲月故用極妙)
空懐逺道無持贈(古樂府逺道不可思夙昔夢見之雲/陶𢎞景詩山中何所有嶺上多白)
(只可自怡悦/不堪持贈君)醉倚西欄盡日愁
　　　晚自朝臺津至韋隠居郊園(朝音潮亦/名越王臺)
秋來鳬雁下方塘(宋玉九辨云鳬雁皆唼夫/梁藻兮鳳飄翔而髙舉)繫馬朝臺
步夕陽(裴淵廣州記曰尉陀築臺以朝漢室圓基千步/直峭百丈螺道登進頂上三畝朔望升拜號為)
(朝/臺)村逕遶山松葉滑柴門臨水稻花香雲連海氣琴書
潤風帶潮聲枕簟涼西去磻溪猶萬里(尚書大傳曰吕/望釣於磻溪得)
(魚腹中/有玉璜)可能垂白待文王(史記吕尚東海上人也本姓/姜從其封曰吕尚嘗窮年老)
(魚釣於周西伯將出獵卜之曰所獲非龍非彪非虎非/羆所獲霸王之輔於是西伯獵果遇太公於渭陽與語)
(大悦曰自吾先君太公曰當有聖人適周周以興子真/是耶吾太公望子久矣因號曰太公望共載與俱歸立)
(為師指韋/隠居也)
　
　
　
　
　
　
　
　
　
　
　
　
　唐詩鼓吹巻一
欽定四庫全書
　唐詩鼓吹巻二
　　　　　　　　　　　　元　郝天挺　註
　薛逢(字陶臣蒲州人㑹昌元年進士調萬年尉崔鉉/入相引直𢎞文館厯侍御史有薦逢知制誥者)
　(適劉瑑當國忌之乃出為巴州刺/史稍遷秘書監卒有文集行於世)
　　　開元後樂
莫奏開元舊樂章樂中歌曲斷人腸邠王玉笛三更咽
(百斛明珠云明皇舊置五王帳長枕大被與兄弟同處/無何妃子輒竊寧王玉笛吹故張祐詩云棃花院靜無)
(人見閑把寧王玉笛吹/五王謂邠寧申岐薛也)　虢國金車十里香(虢國夫人/承主恩平)
(明上馬入宫門却嫌脂粉涴顔色淡/掃蛾眉朝至尊此言楊氏五家侈)一自犬戎生薊北
(史記周幽王寵褒姒戲火於驪山/為犬戎所殺詩意犬戎謂禄山也)便從征戰老汾陽(郭/子)
(儀有功封/為汾陽王)中原駿馬搜求盡沙苑年來草又芳(沙苑在/同州馮)
(翊縣南唐以/來牧馬之地)
　　　長安夜雨
滯雨通宵又徹明百憂如草雨中生(文選張景陽詩云/歳暮懐百憂將從)
(季王卜逢毛詩我/生之後  此百憂)心關桂玉天難曉(蘇秦謂楚王曰楚/國之食貴於玉薪)
(貴於桂又云/食玉炊桂)運落風波夢亦驚壓樹早鴉飛不散到牕
寒鼓濕無聲當年志氣俱消盡白髮新添四五莖
　　　長安春日
窮途日日困泥沙(晉書阮籍常率意獨駕不由/逕車轍所窮輒慟哭而返)上苑年
年好物華荆棘不當車馬道管絃長奏綺羅家(前漢張/禹傳云)
(後堂列絲/竹管絃)王孫草上悠揚蝶(楚詞王孫遊兮不/歸春草生兮萋萋)少女風
前爛熳花(庾信傷心賦云風/無少女草不宜男)嬾出任從遊子笑入門還
是舊生涯(莊子吾生/也有涯)
　　　宫詞
十二樓中盡曉粧望仙樓上望君王(漢公孫卿言仙人/好樓居黄帝為十)
(二樓以候神人武帝於是起飛廉觀望仙樓仙唐徳/宗貞元十二年戸部尚書裴延齡奉敇修望  樓)鎖
銜金獸連環冷水滴銅龍晝漏長(初學記殷䕫漏刻法/曰為器三重門皆逕)
(尺差立於方輿踟蹰之上為金龍口吐水轉注入踟蹰/經緯之中  張衡漏水渾天儀制曰以銅為器再疊差)
(置寔以清水下各開孔以玉虬吐漏水入兩壺右為夜/漏左為晝漏  門皆三尺考初學記作圓皆三尺  杜)
(詩晝漏稀聞髙閣報/天顔有喜近臣知)雲髻罷梳還對鏡羅衣欲換更添
香遥窺正殿簾開處袍袴宫人掃御床
　　　漢武宫詞
漢武清齋夜築壇自斟明水醮仙官(壇之名肇見於書/而詳記於禮書止)
(曰為三壇同墠禮則曰去廟為祧去祧為壇去壇為墠/去墠為鬼則壇築土而不屋不言其成名也至漢武葬)
(李夫人為臺三成好事者謂帝惑方士習仙其上部禮/記明水注司烜以陰鑑所取於月之水也  韓吏  詩)
(曰上界仙/人足官府)殿前玉女移書案雲際金人捧露盤(漢武帝/制承露)
(盤金莖銅柱上有仙人/掌承露和玉屑飲之)絳節幾時還入夢(杜詩云上帝/髙居絳節朝)
碧桃何處更驂鸞(尹喜内傳曰老子西遊省太真王母/共食碧桃紫棃  武帝外傳元封元)
(年王母降帝宫乗紫雲之輦駕九色班麟從官執綵旄/之節母升殿東向坐以玉盤盛桃七顆其色青  白羽)
(經曰太真丈人登白鸞之車遊於九原甚詩/意謂武帝信方士學仙形於夢寐惑之  矣)茂陵煙雨
埋弓劒石馬無聲蔓草寒(武帝陵曰茂陵太白詩曰鼎/湖流水清且閑軒轅去時有)
(弓劒茂陵前有石馬在焉又詩云野有蔓草註君/澤不下流民窮於兵革也以武帝窮兵黷武故云)
　　　送靈州田尚書
陰風獵獵滿旗竿白草颼颼劒㦸攢九姓羌渾隨漢節
(唐書九姓羌中吐谷渾别自為一部落别羌大小部落/八皆不相統一細封氏費聽氏往利氏頗超氏野辭氏)
(房當氏米擒氏拓拔氏虜唐書張説為天平軍大使朔/方大使王晙誅河曲降  阿不思也九姓同羅拔野固)
(等皆疑懼説持節從輕騎直指其部宿帳/下召見虜中豪酋等安慰之九姓遂安)六州蕃落從
戎鞍(唐書銀州夏州石州㑹州河州靈州九唐書栁公/綽為河東節度使有沙陀部武勇為  姓六州所)
(畏公召其酋朱耶執宜及妻母令夫/人飲食問遺沙陀感恩悉力保障)霜中入塞琱弓硬
月下翻營玉帳寒今日路傍誰不指穰苴門戸慣登壇
(史記田欀苴為司馬有司馬兵法其法春蒐秋獮振/旅治兵九禁之法  前漢髙祖築壇拜韓信為大將)
　　　獵騎
兵印長封入衞稀碧空雲盡早霜微滻川桑落鵰初下
渭曲禾收兔正肥(滻川渭曲/皆屬京兆)陌上管絃清似語草頭弓
馬疾如飛豈知萬里黄雲戍血迸金瘡卧鐵衣(六義中/為風也)
　　　韋夀博書齋
𤣥晏先生已白頭(晉皇甫謐字士安修身篤學舉孝廉/不就景元初相國辟復不行鄉人勸)
(令應命謐為釋勸論以通/言焉卒詔謐為𤣥晏先生)不隨鵷鷺狎羣鷗(唐髙宗以/參軍韋絢)
(為殿中侍御史或疑非遷上官儀曰御史供奉墀下接/武䕫龍籩羽鵷鷺豈雍州判佐比邪  列子海上人好)
(鷗鳥每旦至海上從鷗鳥遊其父曰吾聞鷗鳥皆從/子遊汝取來吾玩之明日之海上鷗鳥翔舞而不下)元
卿謝免開三逕(嵇康髙士傳蔣詡字元卿杜陵人為兖/州刺史王莽為宰衡詡奏事到灞上稱)
(病不進歸杜陵荆棘塞門舍中三逕終身/不出時人諺曰楚國二龔不如杜陵蔣翁)平仲朝歸卧
一裘(朝音潮有齊晏子字平仲為齊大夫禮/記檀弓  若曰晏子一狐裘三十年)醉後獨知
殷甲子(陶潛以曾祖侃晉世宰相恥屈身後代自宋武/王業漸隆不復肯仕所著文章皆書年月義熙)
(以前明書晉氏年號宋永/初以後惟書古甲子而已)病來猶作晉春秋(晉褚裒字/季野康獻)
(皇后父也少有簡貴之風與京兆杜義俱有盛名桓彝/見而目之曰季野有皮裏春秋言其外無臧否而内有)
(所褒/貶也)塵纓未濯今如此(濯纓見/前註)野水無情處處流(此薛/逢自)
(傷/也)
　　　金城宫
憶昔明皇初御天(易時乗六/龍以御天)玉輿頻此駐神仙龍盤藻
井噴紅艷(張平子西京賦云蔕倒茄於藻井註當棟中/交木方為之如井幹也茄藕莖也風俗通曰)
(殿堂像東井形刻荷菱水物所以厭火也王延夀魯靈/光殿賦曰圓淵方井反植荷蕖緑房紫的咄咤垂珠)
獸坐金床吐碧煙(晉禮儀大朝㑹即鎮宫階/以金鍍九尺麒麟大爐)雲外笙歌
岐薛醉(睿宗景龍三年二月内丙子朔岐王隆範為/左衞率右羽林大將軍薛王隆業為右衞率)月
中臺榭后妃眠自從戎馬生河洛(安史之/亂也)深鎖蓬萊一
百年(蓬萊/宫名)
　　　驚秋
露竹風蟬昨夜秋百年心事付東流明霜義分成虚語
(袁淑傚曹子建白馬篇云五侯競書幣/羣公亟為言分義明於霜信行直於弦)阜俗文章惜暗
投(杜甫䇿問曰夫糓者所以阜俗康時聚人守位者也/  鄒陽傳曰隋侯之珠夜光之璧以暗投人必按劍)
(相盻明霜分義言潔白阜俗文章言其文可厚風俗薦/初逢與彭城劉瑑交逢常易之遂相忿㑹瑑當國有)
(逢者瑑猥言先朝以兩省官給事舍人先治州縣乃得/除知制誥遂出為巴州刺史而楊收王鐸同牒署第及)
(收輔政逢有詩微辭譏訕及鐸為相逢又/以此詩言鐸鐸怒故不見齒卒於簿書)長笑李斯稱
溷鼠(李斯上蔡人為郡小吏見吏舍厠中鼠食不潔近/人犬數驚恐之入倉中鼠居大廡之下不見人犬)
(之憂乃嘆曰人之有賢不肖在所/自處耳乃從荀卿學帝王之術也)每多莊叟喻犧牛(莊/周)
(䝉人楚威王聞其賢厚幣迎之欲以為相周笑曰子不/見郊社之犠牛乎養之數年衣以文綉以入太廟當是)
(之時欲為孤/豚豈可得乎)五湖煙水盈歸夢蘆荻花中一釣舟(先賢/傳勾)
(踐滅呉謂范蠡曰吾將與子分國而有之蠡曰君行令/臣行意乃乗扁舟浮五湖終不返  逢志不遂故有此)
(語/耶)
　　　潼關河亭
重岡如抱嶽如蹲(蹲音存踞也/嶽即華嶽也)氣蹙秦川勢自尊天地
併功開帝宅山河相湊束龍門(陳後主詩日月光天徳/山河壯帝居  絳州有)
(龍門大河經焉流湍峻/急凡魚能上者化為龍)櫓聲嘔軋中流渡栁色微茫逺
岸村(李白惜餘春賦云試登髙/而望逺兮極雲海之微茫)滿眼波濤終古事年來
惆悵與誰論
　　　送衢州崔員外(衢州即/信安縣)
笑分銅虎别京師(漢置郡國將置銅虎符竹使符發兵/至郡符合乃發兵右留京師左與之)
(守文選范尚書讓侯表云分虎出/    公羊傳曰京師者何衆大也)嶺下山川想到時紅
樹暗藏殷浩宅(晉殷浩中軍將軍假節都督楊豫徐兖/青五州軍事北征許洛為符秦所敗桓)
(温上書罪浩廢為庶/人死於東陽信安縣)綠蘿深覆偃王祠(史記徐偃王伯/翳之後名誕君)
(國子民一出於仁義偃王死民思之鑿石為室以祠偃/王後因廟焉在信安縣南七十里靈山下唐韓愈撰碑)
(文/)風茅向暖抽書帶(三齊畧記鄭𤣥註詩黌山今有古/井不竭猶有細草葉形似韭長尺)
(餘俗稱鄭/𤣥書帶草)露竹迎風舞釣絲(竹品有/垂絲竹)休指巖西數歸日
知君已負白雲期(陶𢎞景詩山中何/所有嶺上多白雲)
　　　六街塵
六街塵起鼓鼕鼕(雍洛靈異小録唐馬周上言令金吾/每街懸鼔夜擊止其行李以備竊盜)
(時人遂呼為鼕鼕鼔也道士裴脩戲為詩曰遮莫/鼕鼕鼓須傾滿滿盃金吾若相問報道玉山頽)馬足
車輪在處通百役並驅衣食内四民長走路岐中(春秋/四民)
(均則王道興而百姓寧所/謂四民者士農工商也)年光與物隨流水世事如花
落曉風名利到身無了日不知今古旋成空
　　　潼關驛亭
河上關門日日開古今名利旋堪哀終軍壯節埋黄土
(前漢終軍入關關吏與軍繻軍問此何為吏曰為復傳/還當以此合符軍曰大丈夫西遊終不復傳還棄繻而)
(去時年十八選為博士上書願授長纓必羈南越王而/致之闕下遂至越越王聽許請舉國内屬越相吕嘉不)
(欲攻殺其王及終軍漢使者軍/死時年二十餘故世謂之終童)楊震豐碑翳緑苔(楊震/字伯)
(起𢎞農華陰人安帝時為太尉上書切至帝不能平因/河間趙騰上書指陳得失帝怒遂收考詔獄詰以罔上)
(不道震復救之遂收震太尉印綬遣歸本郡行至/城西飲鴆而死詔以禮葬於華陰潼亭今有碑存)寸禄
應知霑有分一官常懼處非才(晉書東海王越薨衆推/王衍為元帥衍不敢當)
(曰吾少無宦情隨牒推移遂至於/此今日之事安可以非才者處之)猶驚往歳同袍者(毛/詩)
(豈曰無衣/與子同袍)尚逐江東計吏來(前漢朱買臣隨計吏/為卒將重車至長安)
　　　五峯隠者
煙霞壁立水溶溶路轉崖回旦暮中鸂䳵畏人沈澗月
山羊投石掛巖松髙齋既許陪雲宿(杜工部在蜀作草/堂在䕫起髙齊處)
(焉/)晚稻何妨為客舂今日見君嘉遯處(易遯卦九五嘉/遯貞吉象曰嘉)
(遯貞吉以/正志也)悔將名利役疎慵
　　　上吏部崔相公
龍門曾共戰驚瀾(交州記龍門水深魚上者/為龍不能上者㸃額也)雷電浮雲
出濬湍(詩意謂憑藉雲雷出濬/湍而化龍也喻登第)紫府有名同羽化(指崔/吏部)
(名三元品戒經曰勤感累世念真期靈王鑒其用思著/  玉札於是細書紫宫東華之閣故曰紫府  楚詞仰)
(羽人於丹邱留不死之舊鄉昇白孔六帖云/銀宫金闕紫府清都道士飛  謂之羽化)碧霄無伴
却泥蟠(逢自謂也之班孟堅答賓戲曰故夫泥蟠而天/飛者應龍  神也時暗而名彰者君子之真也)
(未張籍行路難龍蟠泥中/  有雲不能生彼昇雲翼)公車未結王生韈(漢官儀公/車司馬令)
(周官也秩八百石掌諸上書/詣闕下者  王生韈見前注)客路虚彈貢禹冠(貢禹冠/見前注)
今日鑪錘任真宰(莊子大宗師篇黄帝之忘其知皆在/鑪錘之間注云聞道忘其所務如世)
(間器物假於鑪冶打鍜以成其用也造莊子齊/物若有真宰而特不得其朕注真宰  物也)暫迴風
水不應難(詩意望崔/公薦之耳)
　　　悼古
細推今古事堪愁貴賤同歸土一丘漢武玉堂人豈在
(漢武故事云玉堂去地十二丈階基皆用玉故東京賦/曰金華玉堂白虎麒麟范曄後漢書曰獻帝初平三年)
(復修武帝/玉堂殿)石家金谷水空流(晉書石崇/有金谷園)光陰自旦還將
暮草木從春又到秋閑事與時俱不了且將身暫醉鄉
遊(王績有/醉鄉記)
　　　九華觀廢月池
曾發簫聲水檻前(書子建與呉質書云若夫觴酌凌波/於前簫笳發音於後足下鷹揚其體)
(鳳翔/虎視)夜蟾寒沼兩嬋娟微波有恨終歸海明月無情却
上天白鳥帶將林外雪緑荷枯盡渚中蓮榮華不肯人
間住須讀莊生第一篇(莊子第一篇/名逍遥遊)
　　　八月一日駕幸延喜樓看冠帶降戎(長安志唐/皇城東面)
　　　(二門北曰延喜門隴唐書宣宗大中三年八月/上御延喜門見河  老幼十餘人賜以冠帶皆)
　　　(歡呼舞蹈/呼萬歳)
城頭旭日照欄杆(纂要云日初出曰旭日旦/又詩嗈嗈鳴雁旭日始)城下降戎
綵仗攢九陌塵埃千騎合萬方臣妾一聲歡(論語萬方/有罪罪在)
(朕/躬)樓臺乍仰中天易(左太冲魏都賦樹中天/之華闕注髙及半天也)衣服初迴
左袵難(論語微管仲吾/其被髮左袵矣)清水莫教波浪濁從今赤嶺屬
長安(唐書清水縣屬秦州通吐蕃道赤嶺屬吐蕃赤唐/書𤣥宗開元二十一年金城公主請立碑於  嶺)
(分唐與吐/蕃之境)
　　　送劉郎中牧杭州
一州横制浙江灣臺榭參差積翠間樓下潮迴滄海浪
(杭州城東有/海門故云)枕前雲起剡溪山(剡溪即子猷訪/戴安道之地)呉江水
色連隄濶越俗舂聲隔岸還(浙江分呉/越之境)聖代牧人無逺
近好將能事濟清閑(易繫辭曰觸類而長/之天下之能事畢矣)
　　　貧女吟
殘妝滿面淚䦨干幾許幽情欲話難雲髻懶梳愁拆鳳
翠蛾羞照恐驚鸞南鄰送女初鳴珮北里迎妻已夢蘭
(左傳鄭文公賤妾燕姞夢天使與己蘭曰是為而子/既而文公與之蘭而御之曰幸妾冇子敢徵蘭乎)惟
有深閨鷦顇質年年長凭繡床看
　　　夜宴觀妓
燈火熒煌醉客豪捲簾羅綺艷仙桃纖腰怕束金蟬斷
(言腰如蟬/之細也)鬒髮宜簪白燕髙(毛詩鬒髮如雲玉洞㝠記/漢武帝得白燕  釵以賜)
(趙婕妤至昭帝宫人謀碎之明日/視匣中見釵化白燕沖天而去)愁傍翠蛾深八字(杜/詩)
(越女紅裙濕/燕姬翠黛愁)笑迴丹臉利雙刀(韓詩妙妓蹈筵/舞星眸明劒㦸)無因得
薦陽臺夢(陽臺見/前注)願拂餘香到縕袍(論語衣敝縕袍/與衣狐貉者立)
　韓偓(字致堯京兆人龍紀元年擢第後王溥薦為翰/林學士遷中書舍人從幸鳳翔進兵部侍郎翰)
　(林承㫖朱全忠惡之乃搆禍貶濮州司馬天祐中復/召翰林學士偓不敢入朝挈其家南依王審知而卒)
　(號玉山樵人/有集傳於世)
　　　中秋禁直
星斗疎明禁漏殘紫泥封後獨憑欄(後漢皇帝六璽皆/以武都紫泥封之)
(白囊素裏兩端無縫/尺一版中約署皇帝)露和玉屑金盤冷(見武帝/宫詞注)月射珠
光貝闕寒(離騷九歌魚鱗屋兮/龍堂紫貝闕兮珠宫)天襯樓臺歸苑外風吹
歌管下雲端長卿只為長門賦未識君臣際㑹難(漢武/帝陳)
(皇后以黄金百斤為相如文君取酒因/乞解愁悲之辭相如為長門賦以諷上)
　　　寄湖南從事
索莫襟懐酒半醒無人一為解餘酲岸頭栁色春將盡
船背雨聲天欲明去國正悲同旅雁隔江可忍更啼鶯
蓮花幕下風流客(晉王儉以庾杲之為長史與書曰庾/杲之泛緑水依芙蓉何其麗也時人)
(以儉府為/蓮花池)試與溫存譴逐情
　　　避地寒食
避地淹留已自悲況逢寒食欲霑衣濃春孤館人愁坐
斜日空園花亂飛路辱漸憂知已薄(伸於知己屈/於不知己)時危
又與賞心違一名所繫無窮事爭敢當年便息機(杜詩/迴首)
(風塵甘/息機)
　　　途中經野塘
世亂他鄉見落梅野塘晴暖獨徘徊船衝水鳥飛還止
袖拂楊花去又來季重舊遊多喪逝(三國志呉質字季/重魏文帝與質書)
(曰昔年疾疫親故罹其災徐陳應劉一時俱逝痛可言/耶昔日遊處謂百年可長保數年之間零落殆盡言之)
(傷心頃撰其遺文都為一集觀其姓名已為鬼録追/思昔遊猶在心目而此諸子化為糞壤可復道哉)子
山新賦極悲哀(庾信字子山常有鄉關之思故作哀江/南賦以叙其意其序云不無危苦之詞)
(惟以悲/哀為主)眼看朝市為陵谷(詩曰髙岸為/谷深谷為陵)始信昆明有刼
灰(漢明帝初鑿昆明池底得黑灰帝問東方朔朔曰可/問西域梵人及後竺法蘭至問之蘭曰世界終盡刼)
(火洞燒此刼/燒之餘灰也)
　　　惜花
皺白離情髙處切膩紅愁態靜中深眼隨片片沿流去
恨滿枝枝被雨侵總得苔遮猶慰意便教泥汚更傷心
臨堦一盞悲春酒明日池塘是緑陰
　　　半醉
水向東流更不迴紅顔白髮遞相催壯心暗逐髙歌盡
往事空成半醉來雲䕶雁霜籠淡月雨憐鶯曉落殘梅
西樓悵望芳菲節處處斜陽草似苔
　　　春盡
惜春連日醉昏昏醒後衣裳見酒㾗細水浮花歸别澗
斷雲含雨入孤村人閑易得芳時恨地逈難招自古魂
(楚宋玉傷屈原/為作招魂一篇)慚愧流鶯相厚意清晨猶為到西園
　　　三月
辛夷纔謝小桃發(辛夷花名二月開初出/如筆北人呼為木筆)踏青過後寒
食前四時最好是三月一去不迴惟少年呉國地遥江
接海漢陵魂斷草連天新愁舊恨知無奈須就鄰家甕
底眠(晉畢卓為吏部郎比舍郎釀熟卓夜至甕間/盜飲為掌酒者所縛早視之乃畢吏部也)
　　　午睡夢江外兄弟
長夏居閑門不開(梁元帝纂要云夏為長嬴即恢台/也言夏氣大而育物故云長夏)遶
門青堇絶塵埃(詩堇茶/如飴)空庭日午獨眠覺旅夢天涯相
見迴鬢向此時應有雪心從到處即成灰(到處一作别/後  莊子云)
(心若/死灰)如何水陸三千里幾月書郵始一來(晉殷羡為豫/章太守都下)
(士人因以致書百餘函行次石頭皆投之水中祝/曰沈者自沈浮者自浮殷洪喬不能為置書郵)
　　　秋郊閑望有感
楓葉微紅近有霜碧雲秋色滿呉鄉魚衝駭浪雪鱗健
鴉閃殘陽金背光心為感恩長慘慽鬢因經亂早蒼浪
(白詩鬢髮蒼浪/牙齒疎注白也)可憐廣武山前事楚漢寧教作戰塲(晉/阮)
(籍嘗登廣武觀楚漢戰處嘆曰/時無英雄遂使䜿子成名耶)
　　　安貧(天復中車駕幸鳳翔偓以扈從功反正初/昭宗面許偓為相偓奏云運契中興宜復)
　　　(用重徳鎮風俗因薦右僕射趙崇梁祖在京馳/入請見具言崇長短昭宗曰趙崇是韓偓所薦)
　　　(時偓在側梁祖三叱之奏曰臣不敢與大臣爭/偓尋出閩中依王審知故有此作山谷云其辭)
　　　(淒切而不迫可/謂不㤀其君也)
手風慵展八行書(後漢竇章字伯尚好學與馬融崔瑗/同好共相推薦融與竇書曰孟陵奴)
(來賜書見手跡歡喜無量次於/面也書維一紙八行行七字)眼暗休尋九局圖(棊圖/有九)
(局明唐王積薪夢青龍吐棊經九部授己其藝頓精後/隨  皇西幸宿山中孤姥之家夜忽聞姑與婦棊宻記)
(止三十六忽聞姑云子北矣吾勝七枰遲明王具禮請/問出局盡生平之好姑謂婦曰是子可教因指示殺奪)
(救應之法曰此已無/敵矣出呉叢談記)牕裏日光飛野馬(莊子逍遥篇曰/野馬也塵埃也)
(注野馬春月澤中之/遊氣塵埃之細者也)桉頭筠管長蒲蘆(爾雅蒲蘆蜾蠃/也注俗呼蠮螉)
(音咽翁詩疏似蜂而細腰中毛詩疏義曰螟蛉似步屈/其色青土蜂取之置空木  或書巻間筆筒中七日化)
(成子蒲蘆/土蜂也)謀身拙為安蛇足(史記陳軫見楚使昭陽曰/人有遺一壺酒者舍人相)
(謂曰酒不足衆飲請畫地為蛇先成者獨飲一人先成/舉酒欲飲曰吾更能畫蛇足後成人奪酒飲之曰蛇本)
(無足有足/非蛇也)報國危曾捋虎鬚(莊子盜跖篇孔子説盜跖/盜跖不從曰丘所謂無病)
(而自炙者也疾走料虎頭/編虎鬚幾不免於虎口也)舉世可能無黙識(音志黙論/語曰  而)
(識/之)未知誰復試齊竽(復一作擬郭齊宣王使人吹竽有/三百人東  先生不知竽濫於三)
(百人中食禄宣王死文王即/位一一聽之先生乃逃去)
　　　殘春旅舍
旅舍殘春宿雨晴恍然心地憶咸京(秦為咸陽/漢為京兆)樹頭蜂
抱花鬚落池面魚吹栁絮行禪伏詩魔歸靜域酒衝愁
陣出竒兵兩梁免被塵埃汙(漢制秩千/石冠兩梁)拂拭朝簪待眼
明
　　　贈僧
盡説歸山避世塵幾人終肯别囂氛缾添澗水盛將月
衲掛松枝惹得雲三接舊承前席遇(易晉卦彖曰康侯/用錫馬繁庶晝日)
(三接也具漢文帝徵賈誼至上方授釐宣室因問鬼神/之事誼  道其所以然之故至夜半文帝前席聽之釐)
(音/禧)一靈今用戒香熏(釋氏有定/香戒香)相逢莫話金鑾事(韓偓/有金)
(鑾宻/記)觸撥傷心不忍聞
　　　翫水禽(在湖南醴/陵縣時作)
兩兩珍禽渺渺溪翠衿紅掌淨無泥(杜詩翠衿/渾短盡)向陽眠
處莎成毯踏水飛時浪作梯依倚雕梁輕社燕抑揚金
距笑晨雞(左傳季郈之雞鬬季平子/介其雞郈氏為之金距)勸君細認漁翁意
莫遣絙羅悞穏棲(絙羅羅禽/之網也)
　　　贈易卜崔江處士
白首窮經通秘義(窮一經/而皓首)青山養老度危時(孟子太公/辟紂曰吾)
(聞西伯善/養老者)門傳組綬身能退(謂簪纓/之胄也)家學漁樵迹亦竒
(亦一/作更)四海盡聞龜筴妙(禮記月令立冬命太史釁龜䇿/占兆審卦吉凶史記司馬遷有)
(龜䇿傳/日者傳)九霄堪嘆鶴書遲(蕭子良古今篆𨽻文體曰書/有鶴頭書詔板所用  北山)
(移文鶴/書赴隴)壺中日月將焉用借與閑人試一窺(後漢費長/房為汝市)
(椽市有老翁賣藥挂一壺於肆頭市罷輒入壺中人莫/之見惟長房於樓上觀之異焉因往拜翁乃與俱入壺)
(中見玉堂嚴麗㫖酒甘肴共飲畢而出曰/我神仙之人以過見責今事畢當去耳)
　　　過臨淮故里
交遊昔歳已凋零第宅今來亦變更舊廟荒涼時享絶
(時享絶謂歳時/祭祀無有也)諸孫饑凍一官成(杜詩云諸孫貧無/事開舍如荒村)五
湖竟負他年志(五湖見/前注)百戰空垂異代名榮盛幾何流
落久遣人懐抱薄浮生
　　　傷亂
岸上花根總倒垂水中花影幾千枝一枝一影寒山裏
野水野花清露時故國幾年猶戰鬭異鄉終日見旌旗
交親流落身羸病誰在誰亡兩不知
　　　鵲
偏承雨露潤毛衣黑白分明衆所知髙處營巢親鳳閣
(閣一作闕鳳帝王記云/黄帝時白  巢於阿閣)靜時閑語上龍墀(閑一/作鬭)化為金
印新祥瑞(搜神記張顥為梁相有山鵲飛翔化為圓/石顥椎破之得一金印其文曰忠孝侯印)飛
向銀河舊路岐(淮南子七夕鳥鵲/填河而渡織女)莫怪天涯棲不穏托
身須是萬年枝(謝𤣥暉直省中詩云紫微太清肅彤庭/赫𢎞敞風動萬年枝日華承露掌  文)
(選何平叔景福殿賦云綴以萬年綷以紫榛注晉武帝/華林園中有萬年樹二十四株江左謂之冬青樹綷雜)
(也綴/連也)
　　　禁中作
銀臺直北金鑾外(銀臺宫門也唐書天寶初賀知章見/李白文嘆曰白謫仙人也言於𤣥宗)
(召見金鑾殿有/詔供奉翰林)暑雨初晴皓月中惟對松篁聽刻漏(宫/中)
(更箭也十漢宣帝置/刻漏賜  郡列卿)更無塵土翳虚空緑香熨齒金盤
果(杜詩況聞内金/盤盡在衞霍室)清冷侵肌水殿風(宫中有水殿天/子納涼之處也)坐
久忽聞鈴索動玉堂西畔響丁東(田文炳續翰林故事/唐李徳裕云翰林院)
(有懸鈴以備警急文字引之以代傳呼也唐李尋傳玉/堂殿名也待詔者直署在其側李尋時待詔黄門故云)
(久汙玉堂之署又唐制禁署嚴宻非本院人雖有公事/不敢遽入至於内夫人宣事亦先引鈴每有文書即内)
(臣立於門外鈴聲動本院小判/官出受訖授院使院使授學士)
　王維(字摩詰太原人開元十九年狀元及第擢左拾/遺給事中賊陷京師為所擒維吞藥佯瘖祿山)
　(愛其才逼至洛陽供舊職拘於普施寺賊宴凝碧池/遣棃園諸工合樂維痛悼賦詩曰萬戸傷心生野煙)
　(百官何日再朝天秋槐葉落空宫裏凝碧池頭奏管/絃詩聞行在所平賊後授偽官者皆定罪獨維得免)
　(仕至尚書右丞/卒有集行於世)
　　　和賈舍人早朝大明宫之作
絳幘雞人報曉籌(漢官儀宫中不畜雞汝南出長鳴雞/衞士候於朱雀門外著絳幘専傳雞)
(唱曉漢魏故事軍中傳箭以直/更  籌謂宫中五更初之籌也)尚衣方進翠雲裘(唐制/宫中)
(官有尚衣尚藥尚食皆奉天子者雲宋玉風/賦曰主人之女翳承日之華被翠  之裘)九天閶闔
開宫殿(九天數起於一立於三成於五盛於七處於/九故天去地九萬里  漢書遊閶闔觀五臺)萬
國衣冠拜冕旒(左傳禹㑹諸侯於塗山執玉帛者萬國/  冕旒蔡邕獨斷曰漢明帝采尚書臯)
(陶及周官禮記以定冕制天子冕七寸長一尺二/寸繫白珠於其端十二旒三公及諸侯九卿七)日色
才臨仙掌動(仙掌見前注出唐都長安東/望華嶽即日  之所也故云)香煙欲傍衮
龍浮(天子服衮龍詩曰衮職有闕惟仲山甫補之㑹書/曰予欲觀古人之象日月星辰山龍華蟲作  宗)
(彝藻火粉米黼黻絺繡以五采彰施於五色/作服注天子之服也  杜詩五聖聯龍衮)朝罷須裁
五色詔(北史鄴中記曰石虎詔以/五色紙著鳳口中銜出)珮聲歸向鳳池頭(鳳/池)
(荀朂為中書監除尚書令朂/曰奪我鳳凰池諸君何賀耶)
　　　酬郭給事
洞門髙閣靄餘暉桃李陰陰栁絮飛禁裏疎鐘官舍晚
省中啼鳥吏人稀(前漢禁中避元帝后父/王禁之諱故名省中)晨揺玉佩趨
金殿夕奉天書拜瑣闈(漢制給事黄門之職日暮入對/青瑣門拜名曰夕郎青瑣門在)
(南宫顔師古曰刻為連𤨏文而青塗也史唐書郭承嘏/為給事中太宗開成元年出為華州刺  詔下給事中)
(盧載封還詔書奏曰嘏自居此官繼有封駮/能奉其職宜在𤨏闈牧守之才易為推擇)强欲從君
無那老(那一/作奈)將因卧病解朝衣
　　　秋雨輞川莊上
積雨空林煙火遲蒸棃炊黍餉東菑(孟子有童子/以黍肉餉)漠漠
水田飛白鷺陰陰夏木囀黄鸝山中習靜觀朝槿松下
清齋折露葵(文選王褒賢臣/頌云霜蓄露葵)野老與人爭席罷(列子黄/帝篇楊)
(朱南之沛至梁而遇老子曰而睢睢而旴旴而誰與居/太白若辱盛徳若不足楊朱曰敬聞命矣其往也舍者)
(迎將家公執席妻執巾櫛舍者避席煬者避竈其返也/舍者與之爭席言同邸之人與之爭席而坐以其遣去)
(矜誇和光混俗/故也詩意取此)海鷗何事更相疑(海鷗見/前注)
　　　送楊少府貶栁州
明到衡山與洞庭若為秋月聽猿聲愁看北渚三湘客
(楚辭帝子降兮北渚目渺渺兮愁子/寰宇記湘潭湘鄉湘源謂之三湘也)惡説南風五兩輕
(兩音量謂淮南子曰若綄之候風也許慎曰綄候風扇/也楚人  之五兩  郭璞江賦曰□氛祲於清旭覘五)
(兩之動靜注以雞羽為之重八/兩繫於桅竿之顛□音利視也)青草瘴時過夏口(廣州/記夏)
(謂之青草瘴秋謂之黄茅瘴鄂州/夏汭書注水北曰汭亦名夏口)白頭浪裏出湓城(湓/城)
(即今之/江州也)長沙不久留才子賈誼何須弔屈平(漢賈誼謫/為長沙王)
(傅意不自得及渡湘水為賦以弔屈原云恭承嘉恵兮/俟罪長沙側聞屈原兮自沈汨羅造託湘流兮敬弔先)
(生遭世罔極兮迺隕/厥身  平屈原字也)
　　　勅借岐王九成宫避暑應教(在鳳翔府麟遊縣/西五里即隋仁夀)
　　　(宫也㫖諸王命曰應教天子曰應詔皇后太子/曰應  隋楊素作九成宫乃仁夀宫後以犯隋)
　　　(文帝諱故/改九成宫)
帝子逺辭丹鳳闕(帝子即岐王/丹鳳宫門名)天書遥借翠微宫(爾雅/釋云)
(山未及上謂之翠微為鄴中記山氣青縹色曰翠微帖/明皇已幸翠微宫復  王求勝地為創第出白氏六)
(宫長安城南山中亦有翠微/  太宗嘗避暑遊宴於此)隔牕雲霧生衣上巻幔山
泉入鏡中(周庾信東宫行兩山銘翠幔朝開/新粧旦起樹入床前山來鏡裏)林下水聲
諠笑語巖前樹色隠房櫳(班媫妤賦曰房櫳虚兮風/泠泠師古曰房櫳疎檻也)仙
家未必能勝此何事吹簫向碧空(吹簫見/前注)
　　　和太常韋主簿五郎溫泉寓目
漢主離宫接露臺(長安志臨潼縣驪山東南三十里有/秦始皇墓露臺祠在焉不齋戒往者)
(即風雨迷道去露臺祠/不逺故曰接露臺也)秦川一半夕陽開(驪山上有夕/陽樓在焉)
青山盡是朱旗遶碧澗翻從玉殿來新豐樹裏行人度
(前漢髙祖移豐縣於/驪山下故號曰新豐)小苑城邊獵騎迴(前漢蕭望之以/不附霍光署小)
(苑東門候王翁仲曰不肯碌碌反抱關/為望之曰各從其志小苑在長安東)聞道甘泉能獻
賦懸知獨有子雲才(前漢揚雄字子雲成帝祠甘/泉泰畤還雄上甘泉賦以諷)
　　　酌酒與裴迪
酌酒與君君自寛人情翻覆似波瀾(晉陸士衡君子行/曰天道夷且簡人)
(道險而難休咎相/乗躡翻覆似波瀾)白首相知猶按劒(前漢鄒陽上梁王/書曰有白頭如新)
(傾盖如故何則知與不知也又曰明月之珠夜光之璧/以暗投人於道路無不按劒相盻者何則無由而至前)
(也/)朱門先達笑彈冠(見前/注)草色全經細雨濕(杜詩曉看/紅濕處花)
(重錦/官城)花枝欲動春風寒世事浮雲何足問(杜詩流水生/涯盡浮雲世)
(事/空)不如髙卧且加餐(晉書謝安傳征西將軍桓溫請為/司馬朝臣咸送中丞髙崧曰卿屢)
(違朝㫖髙卧東山諸人每相與言安石不肯出將如蒼/生何  古飲馬長城窟行云長跪讀素書書中竟何如)
(上有加餐食/下有長相憶)
　　　春日與裴迪過新豐里訪吕逸人不遇
桃源面面少風塵(面面本集作一向面面誤少一作絶/  陶潛桃花源記晉大元中武陵人)
(捕魚為業沿溪行忽逢桃花夾岸遂異之行盡水源得/一山有小口入豁然男女衣著悉如外人見漁人驚問)
(遂還設酒食自云先世避秦亂/來此問今是何世住數日辭去)栁市南頭訪隠淪(漢書/萬章)
(字子夏長安熾甚街閭各有豪俠章在城西栁市號曰/栁市萬子夏  文選謝靈運詩既枉隠淪者亦棲肥遯)
(賓/)到門不敢題凡鳥(晉嵇康與吕安善每一相思千里/命駕後安來值康不在嵇喜出户)
(延之不入門上題鳳字而去喜/不覺猶以為欣鳳字乃凡鳥也)看竹何須問主人(晉王/徽之)
(字子猷時呉中士大夫家有好竹欲觀便出輿造竹/下往來諷嘯良久主人灑掃請坐徽之不顧而去)城
外青山如屋裏東家流水入西鄰閉戸著書多歳月(前/漢)
(揚雄閉户草太𤣥經又/王符著書名潛夫論)種松皆作老龍鱗
　髙適(適字達夫一字仲武滄州人舉有道授封邱尉/後擢諫議大夫出為蜀彭二州刺史遷西川節)
　(度使還為左散騎常侍卒/有詩文二十巻傳於世)
　　　送李少府貶峽中王少府貶長沙
嗟君此别意何如駐馬銜盃問謫居巫峽啼猿數行淚
(峽中/也)衡陽歸雁幾封書(長沙/也)青楓江上秋天逺(長沙有/青楓江)
白帝城邊古木疎(白帝城在峽中即公孫述所築/古䕫子國後先主改為永安)聖代
即今多雨露暫時分手莫踟蹰(杜詩登兖州城樓云從/來多古意臨眺獨踟蹰)
(躊亦作/  躇)
　岑參(南陽人文本之後天寶中進士官至左補闕起/居郎累官侍御史退居杜陵山中卒有文集行)
　(於/世)
　　　和賈舍人早朝大明宫
雞鳴紫陌曙光寒鶯轉皇州春色䦨金闕曉鐘開萬戸
玉階仙仗擁千官(杜詩仙仗/離丹極)花迎劒佩星初落栁拂旌
旗露未乾獨有鳳凰池上客(鳳凰池/見前注)陽春一曲和皆難
(文選宋玉對楚王問曰客有歌於郢中者始曰下里巴/人國中屬而和之者數千人其歌陽春白雪屬而和者)
(不過數十人故其曲/彌髙而和之者彌寡)
　張説(説字道濟洛陽人垂拱中舉博學科中第三等/進太子校書令遷鳳閣舍人睿宗時兵部侍郎)
　(平章事終左丞相封燕/國公有文集並傳於世)
　　　奉和春日幸望春宫
别館芳菲上苑東飛花澹蕩御筵紅(蕩一/作落)城臨渭水天
河靜闕對南山雨露通遶殿流鶯凡幾樹(梁沈約上已/詩開花已匝)
(樹流鶯/復滿枝)當蹊亂蝶許多叢春園既醉心和樂(詩云既醉/以酒既飽)
(以/徳)共識皇恩造化同
　　　幽州新歳作
去歳荆南梅似雪今年薊北雪如梅共知人事何嘗定
且喜年華去復來邊鎮戍歌連日動京城燎火徹明開
(詩庭燎/之光)遥遥西向長安日(晉明帝數歳元帝抱置膝前/屬長安使來因問汝謂日與)
(長安孰逺對曰長安近不聞人從日邊來元帝異之明/日讌羣臣又問之對曰日近元帝失色曰何乃異間者)
(之言對曰舉頭見日不/見長安於是益竒之)願上南山夀一杯(詩小雅天保/如月之恒如)
(日之升如南山/之夀不騫不崩)
　耿湋(湋河東人寶應二年進士為大理司/法終於左拾遺有詩二巻傳於世)
　　　道傍老人
老人獨坐倚官樹欲語澘然便淚垂陌上歸心無産業
城邊戰骨有親知餘生尚在艱難日長路多逢輕薄兒
(晉謝靈運詩杳杳日西頽漫漫長路迫孫漢書李寶勸/劉嘉且觀成敗光武聞之告鄧禹曰孝  素謹當是長)
(安輕薄兒誤之耳嘉字孝孫也敕後漢馬援書戒兄子/嚴敦曰效龍伯髙不得猶為謹  之士效杜季良不得)
(陷為天下/輕薄兒)緑水青山雖似舊如今貧病復何為(史記原/憲曰若)
(憲貧也非病也病晉顔延年誄/陶潛曰少而貧  居無僕妾)
　　　送友人歸南海
逺别悠悠白髮新江潭何處是通津潮聲偏懼初來客
海味惟甘久住人漠漠煙光前浦晚青青草色定山春
(定山在錢塘南四十七里定山出浙江數百尺潮至此/輒抑聲過復雷吼霆怒  沈約早發定山詩夙齡愛逺)
(壑晚涖/見竒山)汀洲更有南迴雁亂起聯翩北向秦
　
　
　唐詩鼓吹巻二
欽定四庫全書
　唐詩鼓吹巻三
　　　　　　　　　　　　元　郝天挺　註
　陸龜䝉(字魯望舉進士不第遂放浪山水間號江湖/散人又號天隨子甫里先生後以髙人徵不)
　(就今有笠澤叢書三卷/并詩文十六卷行於世)
　　　憶白菊
我憐貞白重寒芳前後叢生夾小堂月朶併開無絶艷
風莖時動有竒香何慚謝雪中情詠(中情一作情才集/世説謝安雪日)
(兒女講論文義公曰白雪紛紛何所似兄子胡兒曰/撒鹽空中差可擬兄女道藴曰未若栁絮因風起)不
羨劉梅貴色莊(宋武帝女夀陽公主人日卧於含章簷/下梅花落於額上成五出之花拂之不)
(去後有梅花粧/武帝即劉裕也)更憶幽牕凝一夢夜來村落有微霜
　　　别墅懐歸
水國初冬和暖天南榮方好背陽眠(榮簷/隙也)題詩朝憶復
暮憶見月上弦還下弦遥為晚花吟白菊近炊香稻識
紅蓮(紅蓮/稻飯)何人夀我黄金百(春秋後語曰邯鄲之北有/蘇人侯蘇秦往説之人侯)
(送以黄金百鎰其家丞諌曰君侯與客無故舊而送百/金其説可得聞耶人侯曰客天下之辨士立談之間再)
(奪我地而復歸之吾地/雖小豈直百金也哉)買取蘇君負郭田(史記蘇秦嘆/曰使我有洛)
(陽負郭田二頃吾豈/能佩六國相印乎)
　　　寄淮南鄭賓書記
記室千年翰墨孤(言鄭賓辭翰千/年中一人而已)惟君才學似應徐(三/國)
(志汝陽應瑒字徳璉/北海徐幹字偉長)五丁驅得神功盡(蜀王本紀恵王/欲蜀乃刻五石)
(牛置金其後蜀人見之以為牛能便金乃使五丁力士/拖牛成道置之成都秦王知蜀王好色獻美女五人蜀)
(王遣五丁迎女還梓潼見大蛇入山穴中一丁引其尾/不能出五丁共引之山崩五女上山化為石  李白大)
(獵賦云五丁摧峯一夫拔/木下整髙頽深平嶮谷)二酉搜來袐檢疎(圖經云穆/天子藏異)
(書於大酉山小酉山之中方輿紀云秦人隠學於小酉/山中石宂中所藏書千餘巻梁湘東王尤好聚書故其)
(賦曰訪酉陽之逸典酉唐段成式著書有異乎世俗故/取諸逸典之意名曰  陽雜俎  孝經鈎命決曰邱掇)
(秘文詩意言鄭書記之文章如五丁/之神功搜索遺編盡二酉之秘奥)煬帝帆檣歸澤國
(隋焬帝開通齊梁引穀水洛水達於河引河通/於淮造龍舟鳳􁀙黄龍赤艦數百艘幸江都)淮王箋
奏入班書(班固前漢淮南王安獻所作内篇上愛秘之/又獻頌徳長安頌都門頌天子使為離騷傳)
清詞醉草無因見(文選曹植詩衆賓悉/精妙清詞洒蘭藻)但釣寒江半尺
鱸(晉張翰見秋風起思呉中菰/米蓴羮鱸魚鱠遂命駕歸)
　　　小雪後書事
時候頻過小雪天(厯家以十月/中氣為小雪)江南寒色未多偏楓江
尚憶逢人别麥隴惟應欠雉眠更擬結茅臨水次偶因
行藥到村前(鮑明逺有行藥至城西橋/詩言服藥後行以宣導之)鄰翁意緒相安
慰多説明年是稔年(多一/作曾)
　　　鵁鶄詩(并序/)
　　　　(客有過震澤得水鳥所謂鵁鶄者貺予黑襟/青脛蠟爪丹噣色幾及項質甚髙而意甚卑)
　　　　(戚畏人予極哀其野逸性又非能招累者而/囚録籠檻逼迫牕户俛啄仰飲為活大不快)
　　　　(真天地之窮鳥也為之/賦詩宜好事者和之)
詞賦曾誇鸀鳿流(鸀徒角反鳿牛欲反鴻李白大獵賦/云墜鸀鳿於青雲落  雁於紫虚)
(周氏雜字曰/鸀鳿鳥似鳬)果為名誤别滄洲(謝𤣥暉既權懐禄/情復協滄洲趣)雖䝉
靜置疎籠晚不似閑棲折葦秋自昔稻粱髙鳥畏至今
珪組野人讐(左思珪組賢君盻青紫明主恩/詩意謂野人畏珪組如羅網)防微避繳
無窮事好為裁書謝白鷗(杜詩白鷗波浩/蕩萬里誰能馴)
　　　二遺詩(并序/)
　　　　(二遺詩者何石枕材琴薦也石者何松之所/化也化於何越之東陽也東陽多名山就中)
　　　　(金華為最枝峯蔓壑秀氣磅礴數百里不啻/如神仙登臨草木芬怪永康之地亦蟬聯其)
　　　　(間中饒古松往往化而為石盤根大柯文理/具析盡在好事者攻而置於人間以為耳目)
　　　　(之異太山羊振文得枕材趙郡李中秀得琴/薦皆茲石也咸以遺予以二遺之竒聊賦詩)
　　　　(以/謝)
誰從毫末見參天(老子云合抱之木生於毫末之莊子/秋水篇萬物莫不小知天地  為稊)
(米也知毫末/之為丘山也)又到蒼蒼化石年萬古清風吹作籟(莊子/齊物)
(篇子綦謂子游曰而未聞天籟夫大塊噫氣其名為/風作則萬竅怒號而獨不聞之翏翏乎  翏音溜)一
條寒溜滌成川(川一作穿䋁前漢枚乗云泰山之霤穿/石單極之  斷幹水非石之鑽索非木)
(之鋸漸靡/使然也)閑追金帶徒勞恨(異聞集吕公經邯鄲邸中/有盧生自嘆貧困不達言)
(訖思睡主人方炊黄梁翁探囊中枕以授生曰枕此則/榮遇如意生枕之夢自枕竅中入至其家未幾登髙第)
(厯臺閣出入將相五十餘年子孫皆列顯仕金紫滿門/貴盛無比年餘八十老病而卒欠伸而寤顧吕公在旁)
(主人黄粱猶未熟生起謝曰先生以/此窒吾欲也敢不受教再拜而去)靜格朱絲更可憐
(格葛鶴反倡禮記清廟之瑟朱絃/而疏越一  而三嘆有遺音者矣)幸與野个俱散誕不
煩良匠更雕鐫
　　　奉和襲美送𢎞恵上人(皮日休字襲美𢎞恵上/人新羅人也日本國請)
　　　(日休為靈鷲山周禪師/碑事畢東歸以詩送之)
一函迢遞過東瀛秖為先生處乞銘(先生謂/日休也)已得雄詞
封淨檢却懐孤影在禪庭春過異國人應寫夜讀滄洲
怪亦聽(言日休文驚/夷狄動鬼神)遥想勒成新塔下盡望空碧禮文
星(望平聲謂空碧天/也文星  日休)
　　　閑書
病學髙僧置一床披書纔暇即焚香閑階雨過苔花潤
小簟風來薤葉涼(白樂天寄李蘄州詩云笛愁春盡梅/花裏簟冷秋生薤葉中註云蘄州出)
(笛林薤/葉簟)南國羽書催部曲(羽書檄也兵漢髙紀吾以羽/檄召天下  應劭曰以雞毛)
(繫檄文心雕龍曰挿/羽於書以示迅也)東山毛褐傲羲皇(毛褐賤者之服/孟子云皆衣褐)
(捆屨日曹子建云毛褐不掩形薇藿常不充上晉陶/潛夏  髙卧北牕之下清風颯至自謂羲皇  人)升
平人道無時節(人一/作聞)試問中林亦不妨(詩肅肅兔罝施/於中林鄭𤣥註)
(兔罝之人能恭敬則是賢者衆多也盛晉王康琚反招/隠詩昔在太平時亦有巢居子今雖  明世能無中林)
(士毛萇詩傳曰/中林林中也)
　　　白菊一叢呈一二知己
還是延年一種材(陶詩酒能消百/慮菊為制頽齡)即將瓊朶冐霜開不
知紅艷臨歌扇欲伴黄英入酒盃(楚辭朝飲木蘭之墜/露兮夕飡秋菊之落)
(英/)陶令接䍦堪岸著(陶淵明愛菊言對此可著/接䍦也接䍦色白故云)梁王髙
屋好歌來(漢書曰梁孝王廣睢陽城七十里大治宫室/連居於平臺四十里  晉謝恵連雪賦云梁)
(王不悦遊於兔園乃置㫖酒命賓友/召鄒生延枚叟盖言菊花之白也)月中若有閑田地
為勸嫦娥作意栽
　　　奉和襲美悼鶴
一夜圓吭絶不鳴(宋鮑昭舞鶴賦引圓吭/之纖婉頓脩趾之洪姱)八公虚道得
千齡(漢淮南王賓客有八公之徒采藥於嵩山於石室/中得王子晉所傳於李浮邱伯相鶴經曰鶴陽身)
(也而遊於陽因金氣依火精以自養金數九火數七故/七年小變十六年大變百六十年變止千六百年形定)
(養晉鮑明逺舞鶴賦云守馴/  於千齡結長悲於萬里)方添上客雲眠思(杜詩雲/卧衣裳)
(冷/)忽伴中仙劒解形(解音賈解東鄉序葛洪曰陰君受/鮑靚尸  之法後死埋於石子岡)
(有人發其棺見一大刀冢左右有/人馬之聲遂不敢取此劒解也)但掩翛毛穿古堞(謂/瘞)
(鶴/也)永留寒影在空屏君才幸自清如水更向芝田為刻
銘(梁簡文帝詩來自芝田逺飛渡武溪深名鎮江府江/中有焦山後漢髙士焦先隠於此山因  焉有陶隠)
(居瘞/鶴銘)
　　　奉送浙東徳師侍御罷府西歸
王謝遺蹤玉籍仙(王謝謂江東王導謝安二家也後聖/列紀曰若斗中有𤣥玉籙籍皆為上)
(仙/也)三年閑上鄂君船(説苑鄂君乗青翰舟越人擁楫而/歌曰今夕何夕牽舟中流今日何)
(日與子同舟鄂君/乃以繡被覆之)詩懐白閣僧吟苦(唐賈島為浮屠名/無本嘗嘆曰知余)
(素心者惟終南白閣隠者耳嵩邱又有舊隠欲歸未得/逗遛長生雖行坐寢食苦吟不輟  終南有紫閣白閣)
(二/峯)俸買青田鶴價偏(永嘉記青田有雙白/鶴年年來養子而去)行次野楓臨
逺水醉中衰菊臥涼煙芙蓉散盡西歸去唯有山陰九
萬牋(晉庾氷曰王右軍為㑹稽謝公就乞牋紙庫中/惟有九萬枚遂并與之桓宣武云逸少不節)
　　奉和褚家林亭
一陣西風起浪花遶䦨干下散瑶華髙牕曲檻仙侯府
折葦荒芹白鳥家孤島待寒凝片月逺山終日送餘霞
若知方外仙如此不要秋乗上海槎(王子年拾遺記堯/時有巨槎浮於西)
(海光若星月十二年一周天名貫/月槎又名掛星槎羽仙棲其上)
　　　寒食同襲美訪寂上人
月樓風殿靜沈沈披拂霜華訪道林(晉髙僧支遁字道/林此意指寂上人)
(也/)鳥在寒枝棲影動人依古堞坐禪深明時尚阻青雲
步半夜猶追白石吟(見寗戚飯/牛歌註)自是海邊鷗伴侣(海鷗/見前)
(注/)不勞金偈更降心(佛西方人號金仙/嘗作半偈示法)
　　　江南道中(懐茅山廣文南陽博/士奉和日休次韻)
一片輕帆背夕陽望三峯拜七真堂(三茅二許一陽一/郭是謂七真三峯)
(謂大茅山中茅山小茅山有/茅盈茅固茅衷即三君也)天寒夜潄雲牙淨雪壊晴
梳石髪香(雲牙雲根皆石也江爾雅釋草篇藫石衣注/水苔也一名石髮  東食之  異物志云石)
(髮生海中石上長/尺餘大小如韭)自拂煙霞安筆格(音/閣)獨開封檢試砂
牀莫言洞府能招隠(招隠士者淮南王/小山之所作也)㑹輾飈輪見玉
皇(集仙録曰王母者龜山金母也居崑/邱之圃閬風之苑非飈輪不可到)
　　　二
壺中行坐可攜天(見前/注)何向林間息萬縁組綬任垂三
品石(建康有陳/朝三品石)珮環從落四公泉(謂茅許陽郭四仙人/也以組綬珮環比泉)
(石語/意佳)丹臺已運陰陽火(丹臺運火養/其鉛汞也)碧簡須雕次第山
(景林真人曰勤感累世念真期靈皇鑒其用思太極注/名玉札於是細書紫虚之宫朱書東華之閣刻石上清)
(丹文玉/籍云也)想得雷平春色動(雲笈經云許穆子玉斧/隠雷平山號雷平真人)五芝
煙甲又芊綿(芝有五色故云五芝山海經云赤芝一名/丹芝黄芝一名金芝白芝一名玉芝黑芝)
(一名𤣥芝紫芝一名木芝榮天/台山賦曰五芝含秀而敷)
　　　三
良常應不動移文(良常山在潤州句容縣第三十二洞/天周迴三十里名良常放命之天雲)
(笈經云李真人治之自秦始皇登句曲北垂山嘆曰巡/狩之樂莫過於山海  今以往良為常也乃改勾曲北)
(垂為良常山過南史宋周顒字彦倫隠北山後應詔出/為海鹽令欲  此山孔徳璋假作山神意以却之名北)
(山移/文)金醴從酸亦自醺(蓬萊公洛廣文以金醴四/升待主簿主簿恨其味酸)桂父
舊歌飛絳雪(神仙傳桂父常食桂葉人知其神尊事之/一旦與鄉曲别飄然入雲而去  酉陽雜)
(俎云仙藥有青津碧荻龍/胎醴九鼎魚𤣥霜絳雪)桐孫新韻倚𤣥雲(風俗通曰/梧桐生於)
(嶧山之陽嵓石之上採東南孫枝為琴聲極清麗曰文/帝使慎夫人鼔瑟上自倚瑟而歌  漢武帝内傳  西)
(王母降命侍女安法嬰歌𤣥雲之曲曰天象雖云寥我/把天地户披雲泛靈輿倐忽適下土古樂府有𤣥雲曲)
春臨栁谷鶯先覺樹蘸蕪香鶴共聞(蘸一作醮/蕪香香名)　珍重
雙雙玉條脱盡憑三島寄羊君(晉穆宗昇平三年仙女/蕚緑華夜降於羊權家)
(一月輒六過其家自言𤣥州以我仙罪未滅故暫謫降/以償其過耳因贈詩一首火浣布巾一枚金玉條脱各)
(一條脱似指環而大慎勿泄我下降之/事彼此獲罪  三島蓬萊方丈瀛洲也)
　　　行次野梅奉和日休韻
飛棹參差拂早梅强欺寒色尚低回(晉傅咸感别賦云/入閴然而無依步)
(空室以/低回)風憐薄媚留香與月㑹深情借艷開梁殿得非
蕭帝瑞(金陵覽古云晉孝武太元三年僕射謝安作新/宫太極殿欠一梁有梅木流至石頭城下因取)
(用之畫梅花於梁上/以表瑞焉因名梁殿)齊宫應是玉兒媒(齊東昏侯妃潘/氏小字玉兒東)
(昏淫亂暴虐失道國為梁所取玉兒亦為/武帝所誅殿為武帝所居竟應梁殿之瑞)不知謝客離
腸醒臨水應添萬恨來(晉謝靈運小字客兒太傅安之/從孫文章江左第一襲封康樂)
(公宋武帝長安回奉使慰勞於彭城及宋受命降爵為/侯文帝即位興兵叛逆為詩曰韓亡子房恨秦帝魯連)
(恥本自江海人忠義感君子萬文選/任昉詩曰不忍一晨意十齡  恨生)
　　　揚州看辛夷花(正二月開花夏秋再花一名候/桃人家園庭多種木髙數丈葉)
　　　(似柿而長初出如木筆故北/人呼為木筆其子如相思子)
栁疎梅墮少春叢天遣花神别致功髙處朶稀難避日
動時枝弱易為風堪將亂蘂添雲肆若得千枝便雪宫
(孟子見齊/王於雪宫)不待羣芳應有意等閑桃李即爭紅
　　　奉和襲美見訪不遇
為愁煙岸老塵囂(左傳湫溢囂塵注囂聲也塵土/也詩意恐形神老於塵囂中也)扶病
呼兒斸翠苕(文選江文通詩青苕/日夜黄芳㽔成宿楚)秖道府中持簡牘不
知林下訪漁樵花盤少墢晴初艷葉擁疎籬凍未燒倚
杖徧吟春照午一池氷段幾多消
　　　閶闔城北有賣花翁討春之士往往造焉因招
　　　日休
故城邊有賣花翁水曲舟輕去盡通十畝芳菲為舊業
一家煙雨是元功(史記太史公曰惟祖元功輔臣股/肱後漢髙宻侯鄧禹元功之首)閑
添藥品年年别笑指生涯樹樹紅若要見春歸處所不
過攜手問東風
　　　奉和日休病中孔雀
懶移金翠傍簷楹斜倚芳叢舊態生唯耐瘴煙籠飲啄
可堪春雨滯飛鳴(紀聞録南人捕生者候甚雨往擒之/尾沾雨重不能髙翔又至愛其尾恐)
(人所傷不/復騫翔也)鴛鴦水畔迴頭羨荳蔲圖前舉目驚(孔雀所/出多荳)
(蔲故孔雀見/其圖則驚喜)爭得鷓鴣來往著不妨還校有心情(有孔/雀處)
(亦有/鷓鴣)
　　　次韻日休見寄
共尋花思極飛騰病帶春寒去未能煙逕水涯多好鳥
竹牀蒲椅但髙僧須知日富為神授(陶淵明榮木詩云/志彼弗舍安此日)
(富/)秖有家貧免盜憎(家語盜憎主/人民怨其上)除却數函圖籍外更
將何事結良朋
　　　奉和病後春思
氣和靈府漸氤氲(莊子徳充符篇仲尼曰日夜相代乎/前而知不能規乎其始者也故不足)
(以滑和不可入於靈府使之和豫通而不/失於兑注滑音骨亂也靈府心之神也)酒有賢人藥
有君(三國志魏畧太祖禁酒人竊飲之故難言酒以清/者為聖人濁者為賢人  素問云藥有君臣佐使)
七字篇章看月得百勞言語傍花聞(爾雅鵙百勞一名/博勞一名伯趙月)
(令仲夏之/月鵙始鳴)閑尋古寺銷晴日最憶深溪枕夜雲早晚共
揺孤艇去紫屏風外碧波文(宋王招魂紫莖屏風文縁/波些注屏風水葵也生於)
(池其莖紫色風起水/動波縁葉而生文也)
　　　次韻館娃宫(揚雄方言娃美也呉楚衡淮之間/曰娃故宫有館娃之宫  在平江)
　　　(府硯石山山盖以西/施得名今為靈巖寺)
鏤􁅯梢落濯春雨蒼翠無言空斷崖草碧未能忘帝女
(李白詩煙草如碧絲秦桑低緑枝女山/海經宣山有桑其枝四衢名曰帝)燕輕猶自識宫
釵(洞㝠記曰元鼎元年起招靈閣有神女留一玉釵與/帝帝以賜趙婕妤至昭帝元鳳中宫人猶見此釵共)
(謀欲碎之明旦視之匣惟見白燕直升天/去故宫人作玉釵因名玉燕言其吉祥)江山只有愁
容在劒佩應和媿氣埋賴有伍員騷思少呉王纔免似
荆懐(史記伍員字子胥諫呉王不聽賜屬鏤之劒以/死今言伍員才不如屈原故不能作騷以諷)
　　　襲美以紫石硯見贈以詩迎之
霞骨堅來玉自愁琢成物象古釵頭(硯形/製也)澄沙脆弱聞
應伏(澄沙硯/名也)青鐵沈埋見亦羞(拾遺記晉張華著博物/志成武帝賜青鐵硯是)
(于闐國/所獻者)最稱風亭批碧簡(碧簡竹/簡也)好將雪竇漬寒流(雪/一)
(作/雲)君能把贈閑吟客徧寫江南物象酬
　　　看壓新醅寄懐襲美
曉壓糟牀漸有聲旋如荒澗野泉清身前古態醺應出
世上愁㾗滴合平飲啄斷年同鶴儉(淮南王八公相鶴/經云鶴一百六十)
(雌雄相視而孕又一千六百/年則飲而不食矣胎化也)風波終日看人爭樽中若
使常能緑兩綬通侯總强名(漢書金日磾二子賞建俱/為侍中及賞嗣侯綬昭帝)
(謂霍光曰金氏兄弟兩人不可使俱兩綬/邪言侍中封侯佩兩綬  漢通侯諸將)
　　奉和題達上人藥圃
藥味多從逺客齎旋添花圃旋成畦三椏舊種根應異
(本草次公髙麗人作人參/贊曰三椏五葉背陽向陰)九節初移葉向低(本草蜀郡/嚴道縣菖)
(蒲一寸九節者最良服/之輕身延年聰神益智)山莢便和幽澗石(孫氏瑞應圗/曰蓂莢圎而)
(五色一名厯莢十五葉日生一葉從朔至望畢十六日/毁一葉至晦而盡月小則一葉巻而不落  白虎通莢)
(者樹/名也)水芝須帶本池泥(水芝/蓮也)從今直到清明日又有香
苗幾畚齊(畚筐/也)
　　　以竹夾膝寄贈襲美
截得篔簹冷似龍(興元府洋州有篔/簹谷篔簹竹也)翠光横在暑天中
堪臨薤簟閑憑月好向松牕卧跂風持贈敢齊青玉案
(張平子四愁詩美人贈我/錦繡段何以報之青玉案)醉吟偏稱紫荷筒(南史劉杳/著紫荷槖)
(前漢張安世傳持槖簪筆之意而劉偉明乃以荷為芰/荷之荷至後歐陽修亦以紅藥翻階對紫荷持槖何耶)
(姑待博/識者)添君雅具教多著為著西齋譜一通
　　　奉和夏景無事因懐章來二上人
簷外青楊有二梅(有青梅有楊梅别潘安仁閑居賦云/三桃表櫻胡之  二柰曜丹白之色)
(此其遺/意也)折來堪下凍醪杯(凍醪須臘月釀其醅成氷澌/入甕待春氣動成酒甚香美)
髙杉自欲生龍腦小弁誰能寄鹿胎(小弁冠也鹿胎飾/之宋何𦙍字子季)
(著單衣/鹿皮巾)麗事肯教饒沈謝(南史梁沈約字休文呉興武/康人也孤貧好學博覽羣書)
(聰明過人尤善屬文時謝𤣥暉善為/詩約兼而有之然終不能過之也)微談何必減宗雷
(南史宋宗炳少文南陽温陽人也善琴書圖畫精於言/理嘗入廬山就釋恵逺考尋文義雷次宗字仲倫豫章)
(南昌人也少入廬山侍沙門恵逺/篤志好學尤明詩禮隠退不仕)還聞擬結東林社爭
奈淵明醉不來(髙僧傳恵逺法師結白蓮社以書招陶/淵明陶曰弟子性嗜酒許我飲即往逺)
(許之遂造焉/陶攢睂而去)
　　　奉和寄楊舍人
明時非罪謫何偏鵩鳥巢南更數千酒滿椰杯消毒霧
(海南嶺表多蠱毒食飲/以椰子為杯有毒則裂)風隨蕉葉下瀧船(瀧閭江切湍/也  韶州樂)
(昌縣有瀧水名樂昌俗謂水湍浚急/為瀧韓愈瀧吏詩云始下樂昌瀧)人多藥戸生狂蠱
吏有珠官出俸錢(十道志廉州合浦郡秦/象郡後漢改為珠官郡)秖以直誠天
自信不勞詩句詠貪泉(晉安帝紀曰呉隠之字處黙性/廉操桓𤣥欲救嶺表之弊以隠)
(之為刺史州界有水名貪泉父老云飲此水者廉士皆/貪隠之即至水所酌而飲之因賦詩以言志清操愈厲)
　　　奉和夏景沖澹偶然作
蟬雀參差在扇紗竹襟輕利籜冠斜(昭潭志立山縣俚/婦長於縷績能以)
(竹為衫充暑服也筍漢髙祖為亭長乃以竹皮為冠師/古曰竹皮筍皮謂  上所解之籜耳今人亦有筍皮巾)
(古之遺/制也)壚中有酒文園㑹(前漢司馬相如初與婦亡奔/成都家徒四壁立遂之臨邛)
(賣酒令文君當壚相如著犢鼻/裩滌器後獻上林賦拜文園令)琴上無絃靖節家(晉陶/潛沒)
(諡靖節先生嘗蓄無絃琴一張人問/其故答曰但識琴中趣何勞絃上聲)芝畹煙霞全覆穂
(離騷經余既滋蘭之九/畹兮又樹蕙之百畝)橘州風浪半浮花(寰宇記橘州/在長沙縣西)
(南四里江中大水洲/渚皆沒此洲獨存)閑思兩地忘名者不信人間髪解
華
　　　懐楊台文楊台鼎二秀才
秋早相逢待得春崇蘭清露小山雲(楚詞招魂光風轉/蕙汎崇蘭些  淮)
(南王安招集賓客/内有大山小山)寒花獨自愁中見曙角多從醒後聞
釣具每隨輕舸去詩題閑上小樓分重思醉墨縱横甚
書破羊欣白練裙(羊欣字敬元父不疑為烏程令欣年/十二王獻之時為呉興太守甚知愛)
(之欣嘗夏月著新絹裙晝寢獻之入烏程/縣署書裙數幅而去欣書本工得此彌善)
　　　和張處士詩(并序/)
　　　　張祜字承吉元和中作宫體小詩辭曲豔發
　　　　當時輕薄之流能其才合譟得譽及老大稍
　　　　窺建安風格誦樂府録知作者本意短章大
　　　　篇往往間出講諷怨譎時與六義相左右善
　　　　題目佳境言不可刋置别處此為才子之最
　　　　也由是賢俊之士及髙位重名者多與之游
　　　　謂有鵠鷺之野孔雀之鮮竹栢之貞琴磬之
　　　　韻或薦於天子書奏不下受辟諸侯府性狷
　　　　介不容物輒自劾去以曲阿地古淡有南朝
　　　　之遺風遂種樹築室而家焉性嗜水石常悉
　　　　力致之後知南海間罷職載羅浮石筍還不
　　　　蓄善田利産為身後計死未二十年而故姬
　　　　遺孕凍餒不暇前所謂鵠鷺孔雀竹柏琴磬
　　　　之家雖朱輪尚乗遺編尚吟未嘗一省其孤
　　　　而恤其窮也噫人之假玩好不根於道義耶
　　　　懼其怨刺於神明耶天果不愛才沒而猶譴
　　　　耶吾一不知之友人顔𢎞至行江南道中訪
　　　　其廬作詩弔而引之屬予應和予汩沒者不
　　　　足哀承吉之道要襲美同作庶乎承吉之孤
　　　　倚其傳而有憐者
勝華通子共悲辛(即故姬/遺孕也)荒逕今為舊宅鄰一代交遊
非不貴五湖風月合教貧魂應絶地為才鬼名與遺編
在史臣聞道生平偏愛石至今猶泣洞庭人(洞庭出湖/石取之甚)
(難民多被其害呉融詩云洞庭山下湖波碧波中萬古/生湖石鐵索千尋取得來竒形怪狀誰能識  洞庭山)
(在平江府太湖中丹陽曲/阿屬焉張祐嘗築室於此)
　　　寄呉融子華
一夜秋聲入井桐(文選云寒井落梧桐又李白/云梧桐落金井一葉飛銀床)數枝危
緑怕西風霏霏晚砌煙華上淅淅疎簾雨氣通君隠輪
蹄名未了我依琴鶴病相攻到頭江畔從漁事織作中
流萬尺葓(葓取魚/具也)
　　　中秋待月
轉缺霜輪上轉遲(轉上去聲/下上聲)好風偏似送佳期簾斜樹
隔情無限燭暗香殘坐不辭最愛笙調聞北里(左太沖/詠史云)
(南鄰擊鐘磬/北里吹笙竽)漸看星淡失南箕(春秋元命苞曰尾九星/箕四星為後宫之列為)
(南宫其庭太微此/月明星稀之意)何人為校清涼力欲減初圓及午時
　包佶(字幼王天寳六年進士累遷秘書監為刑部侍/郎拜諫議大夫御史中丞卒封丹陽郡公有集)
　(傳於/世)
　　　贈廬山白鶴觀劉尊師
蒼蒼五老霧中壇(五老峯在江州李白詩廬山西南五/老峯青天削出金芙蓉九江秀色可)
(攬結吾將此/地巢雲松)杳杳三山洞裏官(封禪書自齊威宣使人/入海求蓬萊方丈瀛洲)
(此三山諸仙人及不老之藥皆在/焉  韓詩云上界仙人足官府)手䕶崑崙象牙簡(登/真)
(隠訣云崑崙瑶臺刋定真經之所也刻簡記仙名國唐/書王方慶累為廣州都督南海歳有崑崙舶市外  琛)
(琲象牙犀角道崑崙人多積犀象齒角/貨於中國今  士章醮手捧牙簡也)心推霹靂棗枝
盤(上清經瓊文帝章刻書霹靂/棗心之木受於絶巖之中)春飛雪粉加毫潤曉潄
瓊膏氷齒寒(氷去聲孝老氏聖紀曰呉猛字世雲豫章/人性純  夏夜在父母側不敢驅拂蚊蚋)
(恐去已而集親後猛登廬山見數人與猛語/設玉膏終日  道人亦以嚥潄津液為瓊膏)漸恨流年
筋力少惟思脱冕事星冠
　鮑防(防字子慎襄陽人天寶中登進士第官至太原/尹河東節度使境内大治有詔圖形别殿遷江)
　(西觀察使從幸奉天封東海公/授工部尚書卒有文集今傳)
　　　送薛補闕入朝
平原門下十餘人獨受恩多未殺身(史記平原君趙勝/合從於楚約與文)
(武備者二十人偕得十九人餘無可者毛遂自薦於平/原君願以備員至楚平原君與楚王言利害日中不決)
(遂乃按劍而上合從乃定謂十九人曰公/等碌碌所謂因人而成事者也此防自謂)每嘆陸家兄
弟少(梁陸瓊幼聰慧從祖襄嘆曰此兒必荷門基所謂/一不為少也  唐陸象先兄弟四人僧一行少時)
(皆與相善嘗謂人曰陸氏兄弟皆有/士行今代少有古之荀陳無以加也)更憐楊氏子孫貧
(後漢楊震為涿郡太守不受私謁子孫蔬食步行故舊/欲令開産業震不肯曰使後世稱為清白吏不亦厚乎)
柴門豈斷施行馬(周禮掌舍設梐枑再重注梐枑謂行/馬鄭𤣥謂行馬再重者以周衞有外)
(内列行漢官儀曰光禄勲/門施  馬以旌别之也)魯酒那堪醉近臣(淮南子楚/宣王朝諸)
(侯魯恭公後至而酒薄宣王怒乃發兵與齊攻魯一日/與趙俱獻酒於楚王王主酒吏以魯薄酒易趙厚酒楚)
(王以趙酒薄/遂圍邯鄲)賴有軍中遺令在猶將談笑對風塵(杜詩/談笑)
(覔封/侯)
　皇甫冉(字茂政天寶中進士終拾遺/左補闕有詩集三巻傳於世)
　　　三月三日義興李明府後亭泛舟
江南煙景復如何聞道新亭更可過(金陵覽古云新亭/在江寧縣十里俯)
(近江渚晉初過江僕射周顗與羣公遊宴坐中嘆曰風/景不殊舉目有山河之異因而流涕王導曰諸公當戮)
(力中原以佐王室何至作/楚囚對泣耶衆皆肅然)處處藝蘭春浦緑(楚辭藝蘭/兮九畹)
萋萋藉草逺山多(孫綽天台山賦曰藉萋萋/之纖草蔭落落之長松)壺觴須就
陶彭澤(晉陶潛為彭澤令解印而去賦/歸去來辭曰引壺觴以自酌)風俗猶傳晉永
和(晉王羲之蘭亭記曰永和九年歳在癸丑暮/春之初㑹於㑹稽山陰之蘭亭修禊事也)更使輕
橈徐轉去微風落日水增波(文選招隠云山/嶄嵓兮水增波)
　　　送李録事赴饒州
北人南去雪紛紛雁叫沙汀不可聞積水長天隨逺客
荒城極浦足寒雲山從建業千峯斷(金陵又/名建康)江到潯陽
九𣲖分(潯陽即江州書禹貢九江孔殷注江於此分為/九道一烏江二蜯江三烏白江四嘉靡江五畎)
(江六源江七廪江八提江九箘江郭璞/江賦源二分於崌崍流九𣲖於潯陽)借問督郵纔弱
冠(禮記曰二十而弱冠三十曰壯有室/四十曰强而仕督郵比李録事也)府中年少不如
君(賈誼年少通百家書文帝召為博士是時年二十餘/最為少每議下諸老先生不能言賈生盡為之對)
　　　館陶李丞舊居
盛名天下挹餘芳(杜詩盛名富事/業無取愧髙賢)棄置終身不拜郎(前/漢)
(顔駟文帝時為郎至武帝輦過郎署見駟龎眉皓髮上/問曰叟何時為郎何其老也曰臣文帝時為郎文帝好)
(文而臣好武景帝好美而臣貌陋陛下好少/而臣已老是以三世不遇上擢拜㑹稽都尉)詞藻世傳
平子賦(後漢張衡字平子南陽西鄂人也平子擬班/固兩都作二京賦永和初為河間相遷侍中)園
林人比鄭公鄉(後漢孔融深禮鄭𤣥屣履造門告髙宻/縣為𤣥特立一鄉昔齊置士鄉越有君)
(子軍皆異賢之意也鄭君好學實懐明徳今/鄭𤣥鄉里宜曰鄭公鄉其門號為通徳門)門前墜葉
浮秋水籬外寒臯帶夕陽日日青松成古木秪應來者
為心傷
　　　送孔巢父赴河南軍(唐書廣徳中李季卿宣撫/江淮薦巢父為左衞兵曹)
　　　(參軍故/有此行)
江城相送阻煙波況復新秋一雁過聞道全師征北虜
更言諸將㑹南河(孟子舜避堯之子於南河之南璘唐/書幽州有安史之亂南有永王  之)
(變唐日以淮為南/河黄河為北河)邊心杳杳鄉人絶塞草青青戰馬多
共許陳琳工奏記(三國志陳琳字孔璋廣陵人避亂冀/州袁紹辟之使典宻事紹死魏太祖)
(辟為典記室魏太祖先苦頭風陳琳作檄草成呈太祖/是日疾發卧讀琳檄太祖翕然而起曰此愈我疾病比)
(孔巢/父也)知君名宦未蹉跎(杜詩聞君已朱/紱且得慰蹉跎)
　　　同溫丹徒登萬歳樓
髙樓獨上思依依極浦遥山合翠微(鄴中記曰山氣/青縹色曰翠微)江
客不堪頻北望塞鴻何事復南飛遼陽古渡寒煙積𤓰
步空洲逺樹稀(𤓰步揚州古渡其狀如𤓰謂之𤓰洲渡/真州亦有𤓰步山鮑照文曰因逈為髙)
(據絶為雄凌清/瞰逺擅竒含秀)聞道王師猶轉戰誰能談笑解重圍(史/記)
(趙被秦圍急魏使新垣衍於趙欲使趙帝秦魯連見衍/陳帝秦之害衍遂詘秦兵聞之却五十里  文選左太)
(沖詠史詩吾慕魯/仲連談笑却秦兵)
　　　秋日東郊
閑看秋水心無事(莊子有/秋水篇)坐對寒松手自栽(寒松或作/東林誤)
廬岳髙僧留偈别(廬岳即江州廬/山也僧頌曰偈)茅山道士寄書來(茅/山)
(在鎮江即/古潤州也)燕知社日辭巢去(燕春社來/秋社去)菊為重陽冐雨
開淺薄將何稱獻納(前漢張衡傳朝夕論思日月獻/納  杜詩獻納司存雨露邊)臨
岐終日獨遲迴
　　　宿淮陰南樓酬常伯熊
淮陰日落上髙樓喬木荒城古渡頭浦外野風吹入户
牕中海月早知秋滄波一望通千里畫角三聲起百憂
(毛詩曰我生之後逢此百/憂杜工部詩有百憂集行)獨立宵分逺來客煩君步屣
忽相求
　郎士元(字君胄中山人也天寶中進士後選京畿縣/官厯左拾遺出郢州刺史有詩集傳於世)
　　　寄韋司直
聞君感歎二毛初(二毛見/前注)舊友相依萬里餘烽戍有時
驚暫定甲兵無處可安居客來呉地星霜久(杜詩星霜/𤣥鳥變)
家在平陵音信疎昨夜東風還入户登山臨水復何如
(潘安仁秋興賦憭慄兮若/在逺行登山臨水送將歸)
　　　盖少府新除江南尉問風俗
聞君作尉向江潭呉越風煙到自諳客路尋常隨竹影
人家大抵傍山嵐縁溪花木偏宜逺避地衣冠盡向南
(晉書懐帝永嘉五年時海内大亂獨江東差安中國士/民避亂者多南渡江鎮東司馬王導説瑯琊王睿收其)
(賢俊與之共/事睿從之)惟有夜猿啼海樹思鄉望國意難堪
　　　酬王季友題半日村别業
村映寒原日已斜煙生宻竹早歸鴉長溪南路當羣岫
半景東鄰照數家(晚景為/半景)門通小逕連芳草馬飲春泉
踏淺沙欲待主人林上月還思潘令縣中花(晉潘岳字/安仁為河)
(陽令嘗作閑居賦云信潘岳為河陽令植桃李花人號/曰河陽一縣花  庾  枯樹賦云建章三月火黄河千)
(里槎若非金谷滿園/樹定是河陽一縣花)
　羊士諤(士諤貞元初進士累至宣歙巡官元和初拜/監察御史坐誣論宰執出資州刺史有集傳)
　(於/世)
　　　酬西川獨孤侍御見寄
百雉層城上將壇(左傳都城過百雉國之害也注方丈/曰堵三堵曰雉一雉之牆長三丈髙)
(一/丈)列營西照雪峯寒(雪峯成都/西北山也)文章立事須銘鼎(禮記/曰夫)
(鼎有銘銘者論譔其先祖之徳美功烈勲勞而酌之祭/器自成其銘焉故衞孔悝之鼎銘曰叔舅子女銘若纂)
(乃考服悝拜稽首曰對揚以/辟之勤大命施於烝彝鼎)談笑論功恥據鞍(後漢馬/援據鞍)
(顧盻以示可用鞍/杜詩傷時即據)草檄青油推健筆(青油將幕也詩/意比陳琳耳)曳
裾黄閣聳危冠(前漢鄒陽諫呉王書曰令臣盡智畢議/易精極慮則無國不可干飾固陋之心)
(則何王之門不/可曳長裾乎)雙金未比三千字(淮南子古詩曰客從/東南來遺我雙南金)
負弩應慚知者難(前漢司馬相如為中郎將使卭笮馳/四乗之車至蜀太守以下郊迎縣令)
(負弩先驅蜀/人以為寵)
　竇常(字中行叔向之子也京兆人大厯中王儲榜登/第累官水部員外郎後遷國子祭酒卒有集行)
　(於/世)
　　　寒食途次松滋渡先寄劉員外(常兄弟五人牟/羣庠鞏四人擢)
　　　(進士獨常客隠毘陵因韋夏卿薦始入仕皆詩/人也常厯武陵䕫江撫四州刺史將之武陵故)
　　　(有此/作)
杏花榆莢曉風前雲際離離上峽船江轉數程淹驛騎
楚曾三戸少人煙(漢書楚雖三/戸亡秦必楚)看春又過清明節筭老
重經癸巳年幸得柱山當郡舍(隋開皇中刺史樊子盖/以善巻常居柱山更名)
(為善徳山今按方輿勝覽松滋在江陵/府西北四十里有桂山疑柱誤作柱)在朝長詠卜居
篇(卜居者屈原所作也屈原哀憫當世之人習安邪佞/違背正直故陽為不知二者之是非可否而將假蓍)
(龜以決之/故為此辭)
　竇牟(字貽周真元二年進士累至都/官郎中終國子司業有集行世)
　　　秋夕閑居對雨贈别盧七侍御(牟晚從昭義盧/從史從史寢驕)
　　　(牟度不可諌即移疾/歸東都故有是作)
燕燕辭巢蟬蜕枝(詩曰燕燕于飛頡之頏之中楚詞淮/南王安曰蟬蜕於濁穢之  以浮游)
(塵埃/之外)窮居積雨壊籓籬夜長簷溜寒無寢日晏厨煙濕
未炊悟主一言那可學(前漢車千秋為髙帝寢郎衞太/子為江充譖敗久之千秋上急)
(變訟太子寃武帝大感悟謂曰父子之間人所難言也/公獨明其不然此髙廟神靈使公教我立拜千秋為大)
(鴻臚數月為丞相封富民侯千秋以一言寤意旬月取/宰相封侯世未嘗有也  唐房琯贊曰琯以忠義自信)
(片言悟主/而取宰相)從軍五百竟何為(從漢永元三年班超定西/域以超為都䕶居龜兹後)
(置戊巳校尉/領兵五百人)故人駿馬朝天去洛下秋聲恐要知
　楊巨源(字景山蒲州人貞元中舉進士不中初為張/𢎞靖從事遷太常博士太和中為河中少尹)
　(有詩集一/巻傳於世)
　　　送人過衞州
憶昔征南府内遊君家東閣最淹留(東閣見/前注)縱横聯句
長侵夜次第看花直到秋論舊舉盃先下淚傷離流水
更登樓(魏王粲有/登樓賦)相思前路幾回首(回首一/作千里)滿眼青山
過衞州
　　　寄中書同年舍人
晴明紫閣最髙峯(長安志終南有圭峯紫閣二/峯杜詩云紫閣峯陰入渼陂)仙掖開
簾范彦龍(杜詩云仙掖髙情客相招共一過牘南史梁/范雲字彦龍居選官任寄隆重書  盈案賓)
(客滿門雲應答如流無所/壅滯官曹文書發摘如神)五色天書詞煥爛(五色天書/見前五色)
(詔/注)九華春殿語從容(洛陽宫簿有明光徽/音式乾九華之殿)綵毫應染爐
煙細清佩仍含玉漏重二十年前同日喜碧霄何路得
相逢(有雲泥霄/壤之興也)
　　　酬于駙馬
綺陌塵香曙色分碧山如畫又逢君蛟藏秋月一片水
驥鎖晴空千尺雲(此一聯言駙馬居處第宅如此之麗/出入騎從如此之盛在六義中比也)
戚里舊知何駙馬(前漢萬石君徙其家長安中戚里以/其姊為美人故也注於上有姻戚者)
(居之故名曰戚里女三國志何晏/字平叔尚魏太祖  金鄉公主)詩家今得鮑參軍(晉/鮑)
(昭字明逺為臨海王子頊前軍參軍杜/詩憶李白云清新庾開府俊逸鮑參軍)陽和本是煙霄
曲(陽和見/前注)須向人間次第聞
　　　又
芳時碧落心應斷今日清詞事不同瑶草秋殘仙圃在
(杜詩相期/拾瑶草)綵雲天逺鳳樓空(比王/子晉)晴光曾送金羈影(金/羈)
(馬飾/也)涼葉寒生玉簟風長得聞詩歡自足㑹看春露濕
蘭叢(文選阮籍為詠懐詩云清露被蘭臯凝霜沾野草/詳此意謂公主先逝而有子也六義中為興也)
　　　觀征人回
兩河戰罷萬方清(漢順帝永建六年䕶羌校尉韓皓/轉湟中屯田置兩河間以逼羣羌)原
上軍回識舊營立馬望雲秋塞靜射鵰臨水晚天晴(李/廣)
(傳乃匈奴/射鵰兒也)戍閑部伍分岐路地逺家鄉寄斾旌(詩曰悠/悠斾旌)
聖代止戈資廟畧(左傳止戈為武師漢趙充國傳誠非/素定廟勝之䇿  古注曰謂謀於廟)
(堂之上而勝敵也及晉張華傳羊祜疾篤帝遣華詣祜/問以伐呉之䇿回  將大舉以華為度支尚書量計運)
(漕決定/廟筭)諸侯不復更長征
　　　將歸東都寄令狐舍人
緑楊紅杏滿城春一騎悠悠萬井塵(周禮小司徒凡經/土地而井牧其田)
(注司馬法曰十終為同同方百里萬井/三萬家革車百乗士千人徒二千人)岐路未關今日
事風光欲醉長年人(長去/聲)閑過綺陌尋髙寺强對朱門
謁近臣多病晚來還有䇿洛陽山色舊相親
　　　寄江州白司馬(唐書白居易字樂天王涯上言/居易不宜治郡貶江州司馬)
江州司馬平安否恵逺東林住得無(髙僧傳晉恵逺見/廬阜清淨足以息)
(心始住龍泉精舍刺史桓伊乃/為逺於山東立房殿即東林也)湓浦曾聞似衣帶(郡國/志昔)
(人於此洗銅盆墮水取之化龍而去因名湓水城隋虢/州刺史崔仲方獻平江南策曰賊雖於蘄口湓  置船)
(不能立矣文帝謂髙熲曰我為民父/母豈可限一衣帶水而不拯救乎)廬峯見説勝香爐
(江州廬山/有香爐峯)題詩歳晏離鴻斷望闕天遥病鶴孤莫謾拘
牽雨花社(雨去聲花梁武帝與雲光法師講經於金陵/感天雨  天厨獻食因築雨花臺  樂天暮)
(節惑浮屠道尤甚/自稱香山居士)青雲依舊是前途(揚雄解嘲云當塗/者升青雲失路者)
(委溝渠器顔延年五君詠曰仲/容青雲  注言器識髙逺也)
　　　薛司空自青州歸朝(薛平薛仁貴三世孫憲宗/朝拜淄青齊登萊五州平)
　　　(盧軍節度使入/朝拜檢校司空)
天眷君陳久在東(書君陳周公既沒命君陳分治東郊/成周注成王重周公所營故命君陳)
(分居治東郊成周/之邑里官司也)歸朝人看大司空黄河岸畔長無事
滄海東邊獨有功(青州濱/海也)已變畏途成雅俗(莊子夫畏/途者十殺)
(一人則父子兄弟相戒必盛卒徒而後敢/出  唐盧懐慎傅帝曰以卿坐鎮雅俗耳)仍過舊里揖
秋風一門累葉凌煙閣(唐太宗貞觀十七年/圖贊功臣於凌煙閣)次第儀刑
漢上公(梁范雲讓吏部封侯表爰在中興儀刑多士司/齊職儀云周以太師太傅太保為三公以大)
(馬大司徒大司空大司寇大冡宰大宗伯為/六卿至西漢末師傅保之官崇其號為上公)
　　　送章孝標
曾過靈隠江邊寺(杭州有/靈隠寺)獨宿東樓看海門潮色銀河
鋪碧落日光金柱出紅盆(日出海中海水盡赤望日光/如金柱捧出紅盆耳此最模)
(寫妙/處)不妨公事資髙卧(見謝/安注)無限詩情要細論(杜詩何/時一樽)
(酒重與/細論文)若訪郡人徐孺子(後漢徐穉字孺子豫章人也/陳蕃為豫章太守不接賓客)
(惟為穉特設一/榻去而懸之)應須騎馬到沙村(沙村即孺/子之居也)
　　　述舊紀勲寄太原李光顔(二首/)
玉塞含悽見雁行(張掖郡北有玉門關故云玉塞顔杜/詩他日傍江樓含悽述飄蕩光  與)
(兄光進俱貴/顯故曰雁行)北垣新詔拜龍驤(沈括筆談學士院北扉/者為其在玉堂之南便)
(於應詔姚晉王濬為龍驤將/軍苻堅  萇等亦嘗為之)弟兄間世真飛將(唐書太/原李光)
(顔少隨兄光進馬燧救臨洺戰洹水有功光進遷御史/大夫光顔亦至大夫故軍中號大小大夫後光顔拜司)
(徒河東節度使軍/漢李廣號飛將)貔虎歸時似故鄉(光顔後為河東/節度故曰故鄉)鼓
角因風飄朔氣旌旗映水發秋光河源收地心猶壯笑
向天西萬里霜(河源即黄河之源也唐書党項引吐蕃/圍涇州光顔力戰破之以功鎮忠武忠)
(武吐蕃/之邊也)
　　　又
倚天長劒截雲孤(屈原少司命云竦長劒兮擁幼艾注/司命持長劒以誅絶惡擁䕶少長各)
(得其命也長宋玉詩曰彎/弓掛扶桑  劒倚天外)報國縱横見丈夫(戰國時有/縱横術蘇)
(秦為縱張/儀為衡)五載登壇真宰相(登壇見/前注)六重分閫正司徒
(光顔自元和至寶徳初厯洛代陳三州刺史忠武深冀/節度皆兼兵馬後拜司徒河東節度故云六重分閫)
(前漢馮唐傳曰王者遣將也跪而推轂/曰閫以内寡人制之閫以外將軍制之)曾聞轉戰平堅
寇(轉上/聲)共説題詩壓腐儒(前漢髙祖罵酈食其/曰腐儒幾敗乃公事)料敵知
幾在方寸不勞心力講陰符(梁任昉彈曹景宗云料敵/制變萬里無差  前漢霍)
(去病上欲教以孫呉兵法對曰顧方畧何如/耳不在學古兵法陰符太公六韜中篇名)
　　　酬盧員外(按唐書盧簡求河中人盧綸第四子/也簡求初佐牛僧孺鎮襄陽及僧孺)
　　　(死入遷戸/部員外郎)
謝傅旌旗控上游(晉謝安字安石為太保都督荆揚等/州諸軍事薨贈太傅  史記項羽曰)
(古之帝者地方千里必居上/游詩意以牛僧孺比謝傅)盧郎樽俎借前籌(漢張良/曰臣請)
(借前箸以籌之詩/意指盧佐牛功也)舜城風土臨清廟(舜城河中也/舜清廟茅屋)魏國
山川在白樓(河中北城/有白樓)雲寺當時接髙步水亭今日又
同遊滿筵舊府笙歌在獨有羊曇最淚流(羊曇泰山人/為謝安所愛)
(重安薨後輟樂彌年行不由西州路嘗因石頭大醉扶/路不覺至西州門左右白曰此西州門曇悲感不巳以)
(馬䇿叩扉誦曹子建詩生存華屋處零落歸山丘/因哭而去時僧孺已死詩以羊曇比盧員外也)
　　　贈張將軍
關西諸將揖容光(漢書李循曰關西出將關東出/相觀其習兵壯勇寔過餘州)獨立
營門劒有霜知愛魯連歸海上(魯連見/前注)肯令王翦在頻
陽(史記王翦頻陽東鄉人也為秦將始皇欲伐荆問李/信用幾何人而足信曰不過二十萬人問王翦翦曰)
(非六十萬人不可始皇曰將軍老矣何怯耶翦遂謝病/歸頻陽後信敗始皇起王翦用六十萬人遂滅荆  頻)
(陽今京兆渭/北美源縣也)天晴紅幟當山滿(前漢韓信破趙使人持/一赤幟入趙壁皆拔趙)
(白幟立/漢赤幟)日暮清笳入塞長(杜詩客淚/墮清笳)年少功髙人最美
漢家壇樹月蒼蒼(言漢將之登壇巳為陳迹不若將/軍年少功髙抑彼揚此之意耳)
　　　古意贈王常侍
綉戸紗牕北里深(杜詩北里/富熏天)香風揺動鳳凰簪(董巴輿/服志曰)
(太皇太后簪以瑇瑁為摘上為/鳳凰飾以翡翠毛羽摘音滴)組紃長在佳人手(禮記/内則)
(織紝/組紃)刀尺空揺寒女心(文選郭泰機詩寒女雖巧妙不/得秉杼機衣工秉刀尺棄我忽)
(若/遺)欲學齊謳逐雲管(漢書禮樂志曰齊謳員/六人  説文謳齊歌)還思楚練
拂霜砧(楚練楚國之練也杜詩越羅與楚練/昭耀輿臺軀李白詩組練照楚國)東家少女
當機織應念無衣雪滿林(詩豳風七月無衣/無褐何以卒歳)
　
　
　
　
　
　
　
　
　
　
　
　
　
　唐詩鼓吹巻三
欽定四庫全書
　唐詩鼓吹巻四
　　　　　　　　　　　　元　郝天挺　註
　曹唐(字堯賓桂州人為道士太和中舉進士中第累/為諸府從事因暴病卒於家有集二巻無傳)
　　　暮春戲贈呉端公
年少英雄好丈夫(漢書或説陳平於漢王曰/平雖貧美大夫如冠玉耳)大家望拜
從金吾閑眠曉日聽鶗鴂(揚雄傳注鶗鴂一名買䤥一/名杜鵑一名子規  服䖍異)
(物志注鶗鴂/一名鶗伯勞)笑倚春風仗轆轤(古詩腰中轆轤劒可直/千萬餘  宋武帝孝建)
(二年削弱王侯劒/不得為轆轤形)深院吹笙聞漢婢靜街調馬任奚奴
(唐書奚東胡種漢曹操斬其帥冒頓即其祖也元魏號/庫真奚與突厥同族逐水草畜牧其馬善登故奚人能)
(馭故/也)牡丹花下簾鈎外獨凭紅肌捋虎鬚(呉録朱桓奉/觴於孫權曰)
(願一捋陛下鬚王推几而前桓進捋鬚/曰今日真可謂捋虎鬚也呉王大笑)
　　　和周侍御買劒
將軍溢價買呉鈎(呉越春秋闔閭命國中作金鈎令曰/能為善鈎者賞百金有人貪王賞殺)
(二子以血釁金遂成二/鈎獻於呉王呉鈎始此)要與中原靜寇讐試掛牕前驚
電轉畧抛床下怕泉流(言劒之光/瑩如水也)青天露拔雲霓泣黑
地潛擎鬼魅愁(唐李賀春坊正字劒歌云提出/西方白帝驚嗷嗷鬼母秋郊哭)見説夜
深星斗畔(晉張華傳斗牛之間常有紫/氣問雷煥曰此寶劒之祥也)等閑期尅月支
頭(後漢永元二年月支遣其副王謝將兵七萬攻班超/超伏兵擊其將盡殺之持其首示謝謝大驚請罷月)
(支由是/大震)
　　　長安春舍叙邵陵舊宴懐永門蕭使君二首
木魚金鑰鎖重城(風俗通曰鑰施懸魚箱伏/淵源欲令鎖閉如此也)夜上紅樓
縱酒情(英華作/任酒情)竹箭水繁更漏促(漢魏故事/箭漏箭也)桐花風軟
管絃清(晉安海物異名記刺桐花丹其枝幹有刺花附/幹而生其葉如桐其花側敷如掌形似金鳳)
百分散打銀船溢(百分散打謂打羯鼔也此古詩頭如/青山峯杖似白雨㸃盖  意也銀船)
(酒盃/也)十指寛催玉筯輕(英華作寛巡/也言嘗䇿也)星斗漸稀賓客散
碧雲猶戀豔歌聲(列子薛譚學謳於秦青未窮青技而/辭歸青餞於郊乃持節悲歌聲振林)
(木響遏行雲譚謝求返不敢/言歸也  樂府有豔歌行)
　　　又
三年身逐楚諸侯(前漢賈誼過秦論項羽拔起隴畝之/中三年遂將五諸侯兵滅秦分裂天)
(下而威/行海内)賓榻容居最上頭(賓榻見/徐穉註)飽聽笙歌陪夜飲熟
尋雲水縱閑游(杜詩雲水/氣參錯)朱門鎖閉煙霞暮鈴閣清泠
水木秋(鈴閣見/前注)月滿山前圓不動更邀詩客上髙樓
　　　病馬呈鄭校書三首
騄駬何年别渥洼(莊子驊騮騏驥纖離騄駬古之良馬/也  漢武帝元鼎四年馬生渥洼水)
(中/)病來顔色半泥沙四蹄不鑿金砧裂(杜詩腕促蹄髙/如踣鐵又驄馬)
(新鑿蹄兮漢天馬曲/足銀砧  破層氷)雙眼慵開玉筯斜(玉筯/淚也)墮月兔毫
乾觳觫(孟子曰吾不/忍其觳觫)失雲龍骨瘦查牙平原好放無人
放嘶向秋風苜蓿花(前漢西域傳大宛人嗜蒲萄酒馬/嗜苜蓿後漢使取其種種於離宫)
(别館蒲鮑防詩天馬長銜苜蓿花胡人/歳獻  萄酒  杜詩漢馬驄肥秋苜蓿)
　　　二
壠上沙葱葉未齊(沙葱草名/馬宜之)騰黄猶自跼羸蹄(周書王/㑹騰黄)
(神馬也一名乗黄一名飛黄似狐有五肉/角一日千里  漢書何乃局促如轅下駒)尾蟠夜雨紅
絲脆頭掉秋風白練低(顔子望呉關逺横白練孔/子曰非也乃白馬之光)力憊
未思金絡腦(傳𤣥良馬賦曰金羈在首發/以鳴珂鏤鞍采䩰織防含華)影寒空望錦
障泥(障平聲乾晉書王武子有馬癖且知其性嘗乗一/馬著連  障泥前有水不肯渡王云此必是惜障)
(泥使人解去/便徑渡水)堦前莫怪雙垂淚不遇孫陽不敢嘶(孫陽/伯樂)
(也/)
　　　三
不翦焦毛鬛半翻何人别是古龍孫(别入聲之龍孫馬/名青海  傍馬多)
(龍/種)風吹病骨無驕氣土蝕葱花見卧㾗(葱花青/白色也)未噴斷
雲歸漢苑(前漢武帝天馬歌曰/籋浮雲兮晻上馳)曾追輕練過呉門(家語/顔回)
(望呉門馬見一疋練孔子曰馬也然/則馬之光景一疋長耳故號馬為疋)一朝千里心猶在
(古樂府老驥伏櫪志在千/里烈士暮年壯心不已)爭肯潛忘䬴飼恩
　　　奉送嚴大夫再領容府(二首/)
海風巻樹凍嵐消憂國寧辭嶺外遥自顧勤勞甘百戰
不將功業負三朝(三朝謂憲宗/穆宗敬宗也)劒澄黑水曾芟虎(芟所/銜切)
(謂殺/虎也)箭劈黄雲慣射鵰(後魏秦王幹善弓馬嘗從太宗/出白登有雙鵰幹以二箭俱下)
(之軍中號為/射鵰都尉)代北天南盡成事肯將心許霍嫖姚(前漢/霍去)
(病為嫖姚校尉註/嫖姚勁疾貌也)
　　　又
日照雙旌射火山(嶺表録梧州西有火山下有澄潭無/底山頂夜見火三尺如野燒之甚者)
(廣十餘丈或言水中有寶珠也燄如火山/上産荔枝四月子丹以其地熱故曰火山)笑迎賓從却
南還風雲暗發談諧外感㑹潛生氣槩間(范曄二十八/將論曰咸能)
(感㑹風雲奮其智勇稱/為佐命志能之士也)蘄竹水翻臺榭濕刺桐花落管
絃閑(刺桐/見前)無因得靸真珠履親從新侯定八蠻(靸音颯/  史記)
(春申君客三千人其上客靸珠履/  書旅獒遂通道於九夷八蠻)
　　　贈南嶽馮處士二首
白石溪邊自結廬(陶潛詩云結廬在/人境而無車馬喧)風泉滿院稱幽居
(文選王簡栖頭陀寺碑云崖谷共清風/泉相渙  禮記曰儒有幽居而不淫)鳥啼深樹斸靈
藥花落閑牕看道書煙嵐晚過鹿裘濕(晉郭文字文舉/恆著鹿皮裘葛)
(巾不飲/酒食肉)水月夜明山舍虚支頤冷笑縁名出終日王門
强曳裾(曳裾見/前註)
　　　又
寂寥深木閉煙霞洞裏相知有幾家笑看潭魚吹水沫
醉嗔溪鹿喫蕉花穿厨厯厯泉聲細繞屋悠悠樹影斜
(陶詩繞屋/樹扶疎)夜靜著灰封釡竈自添文武養丹砂(文武修/煉之火)
(候/也)
　　　朂劒
古物神光雪見羞未能擎出恐泉流(越絶書曰王取純/鈎薛燭觀其光如)
(水之溢於塘觀其/文煥如氷之將釋)暗臨黑水蛟螭泣(漢王褒頌曰清水/淬其鋒越砥斂其)
(鍔水斷蛟龍/陸剸犀象)潛倚空山鬼魅愁生怕雷霆號澗底長聞
風雨在牀頭垂情不用將□氣(□字疑誤/别本作閑)惱亂司空犯
斗牛(晉張華為司空見斗牛之間常有紫氣與雷煥觀/之曰此寶劒之祥也問煥曰在何郡煥曰在豐城)
(即補煥為豐城令到縣掘獄基/得二劒雄曰龍泉雌曰太阿)
　　　題子姪書院雙松
自種雙松費幾錢頓令院落似秋天能藏此地新晴雨
却惹空山舊晚煙枝壓細風過枕上影籠殘月到牕前
莫教取次成閑夢使汝悠悠十八年(三國志呉丁固為/尚書夢松生其腹)
(上謂人曰松字乃十八公也後/十八年吾其為公乎卒如夢焉)
　　　羽林賈中丞
四十年前百戰身(前漢李廣結髪與匃/奴大小七十餘戰)曾驅虎隊掃邊
塵風悲鼓角榆關暮(勝州東有隋林宫及榆林關秦䝉/恬破胡闢地千里壘石為城植榆)
(為/塞)日暖旌旗隴草春鐵馬慣牽邀上客(鐵馬介/馬也)金魚多
解乞佳人(乞去聲金杜詩銀甲/彈箏用  魚換酒來)胸中别有安邊計誰采
髭鬚白似銀
　　　送康祭酒赴輪臺
灞水橋邊酒一杯送君千里赴輪臺(輪臺西域地名輪/前漢西域傳曰)
(臺渠犂皆有/田卒數百人)霜黏海眼旗聲凍風射犀文甲縫開(犀革/所以)
(為甲也左傳曰犀兕尚/多丹漆若何棄甲則那)斷磧簇煙山似米(後漢馬援説/光武破隗囂)
(之狀聚米為山谷指畫形勢道徑往/來昭然可曉帝曰虜在吾目中矣)野營軒地鼓如雷
(三國志周瑜敗曹公於赤壁雷鼔而進北軍大壊/  李太白詩雷鼔嘈嘈喧武昌雲旗獵獵過潯陽)分明
㑹得將軍意不斬樓蘭不擬迴(前漢傳介子北地人時/龜兹樓蘭皆嘗殺漢使)
(者介子謂霍光曰龜兹樓蘭數反覆而不誅無所懲艾/於是白遣介子齎金幣至樓蘭其王貪漢物來見使者)
(壯士二人從後刺之斬/首詣闕封為義陽侯)
　　　南遊
盡興南遊卒未迴水工舟子不須催(詩匏有苦葉招招/舟子人涉卭否)
政思碧樹關心句(文選江淹詩/碧樹先秋落)難放紅螺蘸甲杯(嶺表/異録)
(云紅螺類鸚鵡殻薄而紅堪為酒杯白樂天詩一/榼扶頭酒泓澄㵼玉壺十分蘸甲酌瀲灩滿銀孟)漲海
潮生陰火滅(王子年拾遺記曰西海之西有浮玉山下/有穴穴中有水其色如火波濤灌蕩火不)
(滅名陰火冶木𤣥虚海/賦陽冰不  陰火潛然)蒼梧風暖瘴雲開(蒼梧秦時屬/桂林郡舜帝)
(南遊沒/於此野)蘆花寂寂月如練何處笛聲江上來
　　　哭陷邊許兵馬使
北風裂地黯邊霜戰敗桑乾日色黄(桑乾水名/屬雲中郡)故國暗
迴殘士卒新墳空葬舊衣裳(禮有招/魂葬)散牽細馬嘶青草
(散上聲人太白詩/二八佳  細馬䭾)任去佳人弔白楊(古詩白楊何蕭/蕭風吹愁殺人)除
却陰符與兵法(黄帝有/陰符經)更無一物在儀床(儀床供靈/之几筵也)
　　　長安客舍懐蕭使君邵陵舊宴
粉雉丹軒畫障西(杜詩雉堞/粉如雲)水雲紅樹窣璇題(揚雄甘/泉賦盖)
(天子穆然珍臺閑館璇題玉英鮑/明逺詩綉甍結飛霞璇題納行月)鷓鴣欲絶歌聲定鴝
鵒初驚舞袖齊(晉書王導補謝尚為掾有勝㑹謂尚曰/聞君能作鴝鵒舞一座傾想尚便著衣)
(幘俯仰而舞令坐/客擊節旁若無人)坐對玉山難甸線(晉嵇康醉倒如/玉山之將頽)細
聽金石怕低迷(樂書有八音金石絲竹匏土革木此指/樂聲也  嵇康養生論曰夜分而坐則)
(低迷/思寢)東風夜月三年飲不省歸時不似泥(李白襄陽歌/傍人借問笑)
(何事笑殺山翁醉似泥失稗官蟲説云南海有蟲/無骨名曰泥水中則活  水則醉如一塊泥然)
　宋邕(謹按以下遊仙詩一十一首出曹唐集中/他集亦然今先生題作宋邕必有據矣)
　　　劉晨阮肇遊天台(天台山名在台州真誥曰台/州山上應台星故曰天台)
樹入天台石路新雲和草靜逈無塵煙霞不省生前事
水木空疑夢後身往往雞鳴巖下月時時犬吠洞中春
(淮南王安臨仙去餘藥在鼎中雞犬䑛/之皆得飛升故雞鳴雲中犬吠天上)不知此地歸何
處須就桃源問主人(桃源見/前注)
　　　劉阮洞中遇仙人
天和樹色靄蒼蒼霞重嵐深路渺茫雲竇滿山無鳥雀
水聲沿澗有笙簧碧沙洞裏乾坤别紅樹枝邊日月長
願得花間有人出免令仙犬吠劉郎(漢永平間有劉晨/阮肇入台州天台)
(縣西北二十里山中採藥失道食盡見桃實食之覺身/輕行數里至岸滸有二女笑迎作食胡麻飯山羊脯甚)
(美後欲求去㑹集衆樂共送劉阮指示/元路既出無復相識至家子孫七世矣)
　　　仙子送劉阮出洞
殷勤相送出天台仙境那能却再來雲液既歸須强飲
(雲液/酒名)玉書無事莫頻開花當洞口應長在水到人間定
不迴惆悵溪頭從此别碧山明月照蒼苔(淮南子曰窮/谷之汚生以)
(蒼/苔)
　　　仙子洞中有懐劉阮
不將清瑟理霓裳(霓裳曲名唐葉法善引明皇入月宫/聞樂聲歸但記其半㑹西涼府楊敬)
(達進婆羅門曲聲調脗合/乃合二者製霓裳羽衣曲)塵夢那知鶴夢長洞裏有天
春寂寂人間無路月茫茫(左傳虞人箴曰茫/茫禹跡畫為九州)玉沙瑶草
連溪碧流水桃花滿澗香曉露風燈易零落此生無處
問劉郎(問一/作訪)
　　　劉阮再到天台不復見諸仙子
再到天台訪玉真青苔白石已成塵笙歌寂寞閑深洞
雲鶴蕭條絶舊鄰草樹總非前度色煙霞不似往年春
桃花流水依然在不見當年勸酒人
　　　玉女杜蘭香下嫁於張碩
天上人間兩渺茫不知誰識杜蘭香(墉城仙録有漁父/於湘江洞庭之岸)
(聞兒啼聲視之三歳女子漁父舉之十餘嵗天姿竒偉/真天人也忽有青童自空而來攜女而去臨升謂其父)
(曰我仙女杜蘭香也有過謫於人間其後洞庭包山降/張碩家盖碩修道者也授之以舉形飛化之道久之碩)
(仙去漁父以學道/不食後不知所之)來經玉樹三山逺(三山見/前注)去隔銀河
一水長(銀河即/天河也)怨入清塵愁錦瑟(錦瑟謂木/紋似錦也)酒傾𤣥露
醉瑶觴遺情更説何珍重(遺一/作多)擘破雲鬟金鳳凰(白樂/天長)
(恨歌釵留一股合一/扇釵擘黄金合分鈿)
　　　張碩重寄杜蘭香
碧落香銷蘭露秋星河無夢夜悠悠靈妃不降三清駕
(太真科曰三清之間各有正位/聖登玉清真登上清仙登太清)仙鶴空成萬古愁皓月
隔花追歎别飛煙籠樹省淹留人間何事堪惆悵海色
西風十二樓(漢書公孫卿言黄帝時為十二樓以候神/人又崑崙山有五城十二樓皆仙人居之)
　　　織女懐牽牛(續齊諧記曰桂楊成武丁有仙道/謂其弟曰七月七日織女當渡河)
　　　(諸仙悉還宫弟問曰織女何事渡河答曰織/女暫詣牽牛世人至今云織女嫁牽牛也)
北斗佳人雙淚流(李元獨異志云秦并六國後太白星/竊織女侍兒梁玉清衞承莊逃入衙)
(城小仙洞四十六日不出天帝怒命五岳搜捕太白歸/位承莊逃焉玉清有子名子休玉清謫於北斗下當舂)
(其子休配與河伯行雨每至小仙洞恥/其母淫奔之所輒回故此地常少雨)眼穿腸斷為牽
牛封題錦字凝新思(晉竇滔妻織錦字作/回文寄滔故曰錦字)抛擲金梭織
舊愁桂樹三天煙漠漠(真人傳太真我所服太和自然/龍胎之體適所授三天真人不)
(可以教/始學者)銀河一帶水悠悠欲將心向僊郎説借問榆花
早晚秋(古樂府詩曰天上何所/有厯厯種白榆謂星也)
　　　簫史攜弄玉上昇
豈是丹臺歸路遥(南真傳曰九宫真人出入/皆從黄闕丹臺中間為道)紫鸞煙駕
不同飄(玉清隠書上真則飛龍翼轅中真/則紫鳳持節下真則太極驂轅)一聲洛水傳
幽咽萬片宫花共寂寥紅粉美人愁未散清華公子笑
相邀(大有經曰玉華清宫有/寶經應為真人者授之)緱山碧樹青樓月(李白詩/云瑶臺)
(有黄鵠為/報青樓人)腸斷春風為玉簫
　　　皇初平將入金華山(神仙傳皇初平年十五家/使牧羊有道士見其良謹)
　　　(將至金華石室中四十餘年不復念家其兄初/起行索之厯年不得後見市中有道士問之道)
　　　(士曰金華山中有牧羊兒皇初平兄乃隨道士/得與相見因問羊今何在曰在山東兄往視之)
　　　(但見白石滿地初平曰羊在此兄覔不見乃叱/白石皆起成羊數萬頭  金華山在婺州山有)
　　　(金華洞第三十六/金華洞元之天)
莫道真遊煙景賖瀟湘有路入金華溪頭鶴樹春常在
洞口人閒日易斜一水暗迴閑繞澗五雲長往不還家
白羊成隊難收拾喫盡溪邊巨勝花(廣雅云巨勝一名/胡麻  陶隠居云)
(莖方者巨勝圓者胡麻可作蔬道人多食之形類/麻故名胡麻  參同契云巨勝可延年還丹入口)
　　　漢武帝思李夫人
惆悵朱顔不復歸晚秋黄葉滿天飛迎風細荇傳香粉
隔水殘霞見畫衣白玉帳寒鴛夢絶(漢武故事曰帝起/玉堂基堦盡用白)
(玉/)紫陽宫逺雁書稀(靈書經曰紫微上/宫有紫陽之觀)夜深池上蘭橈
歇(楚辭蓀橈兮蘭/旌注橈小楫也)斷續歌聲接太微(太微/星名)
　李益(字君虞隴西人大厯中進士及第憲宗聞其才/名召為秘書少監遷禮部尚書致仕有集傳於)
　(世/)
　　　胡兒飲馬泉(酈善長水經曰余至長城下往往/有泉窟可飲馬問之皆秦築城卒)
　　　(取水/處也)
緑楊如水草如煙(如水一/作著水)舊是胡兒飲馬泉幾處吹笳
明月夜何時倚劒白雲天(宋玉賦長/劒倚天外)從來凍合關山路
今日分流漢使前莫遣行人照容鬢恐驚憔悴入新年
　　　鸛雀樓
鸛雀樓西百尺檣(鸛雀樓在/今河中府)汀洲雲樹共茫茫漢家簫
鼓空流水(漢武帝秋風辭上幸河東而作辭曰/横中流兮揚素波簫鼓鳴兮發棹歌)魏國山
河半夕陽(史記呉起傳魏武侯曰美哉山河之固此魏/國之寶也呉起曰在徳不在險今河中府即)
(古魏/地)事去千年猶恨促愁來一日即為長風煙併起思
鄉望逺目非春亦自傷(宋玉招魂曰目極千里兮/傷春心魂兮歸來哀江南)
　賈島(字閬仙范陽人連敗文塲遂為浮屠後舉進士/及第有文集并詩格一巻傳於世  閬仙學浮)
　(屠來東都時洛陽禁僧徒不得出島為詩韓愈憐之/因教去浮屠舉進士當其苦吟雖值公卿貴人皆不)
　(之覺劉公佳詁云島初赴舉京師一日於驢上得句/云鳥宿池邊樹僧敲月下門因欲著推字遂於驢上)
　(吟哦引手作推敲勢時韓愈吏部權京兆島不覺沖/至第三節左右擁至尹前具對韓立馬良久曰作敲)
　(字佳遂並轡而歸自此名著又按類編故事島一日/在法乾寺與僧談詩其巻在案上宣宗嘗微行至寺)
　(見島巻取而觀之島不識帝怒目視之曰郎君/何㑹此耶奪巻回明日島纔知入謝除長江司)
　　　酬張籍王建
疎林荒宅古坡前久住還應太守憐漸老更思深處隠
多閑數得上方眠(杜詩上方重閣晚/上方僧寺最深處)鼠抛貧屋收田日
雁度寒江擬雪天身事龍鍾應是分(唐裴度傳見我/龍鍾故相戲耳)水
曹芸閣往來篇(張籍字文昌為水曹員外郎時同在長/安與島為詩友芸閣指王建魚豢典畧)
(曰芸閣辟紙蠧故/藏書閣曰芸閣)
　章碣(碣錢塘人孝標之子也進士不第/竟流落不知所終有詩集行於世)
　　　春别
擲下離觴指亂山趨程不待鳳笙殘花邊馬嚼金銜去
樓上人垂玉筯看(魏文帝甄后面白/淚雙垂如玉筯)栁陌雖然風裊裊
蔥河猶自雪漫漫(蔥河謂蔥/嶺之河也)慇懃莫厭貂裘重(戰國策/蘇秦説)
(李兑兑送秦以黒/貂裘黄金百鎰)恐犯三邊五月寒(三邊西方北方西/北方此三處皆固)
(陰沍/寒也)
　　　送謝進士歸閩
百越風煙接巨鼇(吕氏春秋時君賢篇揚漢之南百越之/際髙誘注曰越有百種  列子渤海之)
(東有五山岱輿員嶠方壺瀛洲蓬萊皆仙人所居五山之/根無連著隨潮上下帝恐流於西極命䇿强使巨鼇十五)
(舉首戴之/始不動)還鄉心壯不知勞雷霆入地建溪險(建溪屬建/寧府源出)
(武夷至城外/今東溪是也)星斗逼人棃嶺髙(泉山記曰棃嶺在泉山郡/東十五里因棃以得名)
却擁木綿吟麗句(閩嶺志南方多木綿土/人競植之采其花為布)便攀龍眼醉香
醪(龍眼如荔枝樹但枝葉稍小殻青黄色形如彈丸核如/木梡子不堅肉白而帶漿甘似蜜作穂如蒲萄然荔枝)
(熟後方出故/名荔枝奴)名場聲利喧喧在莫向林泉改鬢毛
　李頻(字徳新睦州人大中八年進士調秘書郎擢都官/員外郎除建州刺史卒於官有集一巻行於世)
　　　湖口送友人
中流欲暮見湘煙葦岸無窮接楚天去雁逺衝雲夢雪
離人獨上洞庭船(洞庭見/前注)風波盡日依山轉星漢通宵
向水連零落梅花過殘臘故園歸去及新年
　杜荀鶴(字彦之早有詩名累舉不第大中中登科後/遷主客員外郎天祐初卒自號九華山人有)
　(詩集行/於世)
　　　雪
風攪長空寒骨生先于曉色報牕明江湖不見飛禽影
巖谷惟聞折竹聲巢宂幾多相似處(英華作溝壑/本深無復滿)路岐
兼得一般平擁袍公子莫言冷中有樵夫跣足行(百斛/明珠)
(曰貴公子被貂裘雪中飲醉臨檻向風曰爽哉此風左/右皆泣下公子驚問曰吾父昔日以爽亡楚襄王登臺)
(有風颯然至王曰快哉此風寡人與衆共耶宋玉曰此/獨大王之風庶人安得而共之惜乎今宋玉不在傍也)
　崔顥(汴州人開元十一年登進士第累至/尚書司勲員外郎有詩一巻傳於世)
昔人已乗白雲去此地空餘黄鶴樓(唐圖經費文禕登/仙駕黄鶴返憇於)
(此/)黄鶴一去不復返(漢蘇子卿詩黄鶴今/逺别千里顧徘徊)白雲千載空
悠悠晴川厯厯漢陽樹(漢陽在大江北/與武昌相對)芳草萋萋鸚鵡
洲(在江中魏禰衡為黄祖客大宴賓客有獻/鸚鵡者令衡賦之後殺衡於其上名焉)日暮鄉關
何處是煙波江上使人愁
　李頎(東川人開元中賈季隣榜進士/調新鄉縣尉有集今傳於世)
　　　題濬公山池
逺公遁跡廬山岑(南史周續之入廬山事釋恵逺彭城/劉遺民遁跡廬山陶淵明不應徵命)
(謂之潯/陽三隠)開山幽居祇樹林(開山疑作開士此祇垣林樹/名梵云祇陀洹  戰勝即太)
(子名須達長者施園祇陀太子施樹為/佛説法處故後人曰祇園見金剛經注)片石孤峯窺色
相(菩薩木經佛者有大神力身紫金/色三十二相前智無窮却覩無極)清池白月照禪心
(清池明月/以喻禪心)指揮如意天花落(晉王敦嘗歌以鐵如意擊/玉唾壺盡缺又髙僧手嘗)
(持如意塵尾以資談興見維摩經時維摩詰室有一天/女見諸天人所説法便  其身即以天花散諸菩薩大)
(弟子上花至諸菩薩皆/落至弟子便著不墮)坐卧閑房春草深此外俗塵俱
不染唯餘𤣥度得相尋(髙陽許詢字𤣥度居㑹稽/與髙僧支遁從遊談老莊)
　　　題盧公舊居
物在人亡無見期(劉向新序曰哀公問於孔子曰寡人/生於深宫未嘗知哀孔子曰然人君)
(入廟門仰見榱棟俯見几筵其器在/其人亡君以此思哀將安不在矣)閑庭繫馬不勝悲
牕前緑竹生閒地門外青山似舊時悵望秋天鳴墜葉
巑岏枯栁宿寒鴟憶君淚落東流水歳歳開花知為誰
　趙嘏(字承祐山陽人㑹昌二年進士第/仕為渭南尉有渭南集行於世)
　　　長安月夜與友人話故山
宅邊秋水浸苔磯日日持竿去不歸楊栁風多潮未落
蒹葭霜在雁初飛重嘶匹馬吟紅葉却聽疎鐘憶翠微
今夜秦城滿樓月(秦都長安/故曰秦城)故人相見一霑衣
　　　曲江春望懐江南故人
杜若洲邊人未歸(杜若香草名文/選汀洲生杜若)水寒煙暖想柴扉(杜/詩)
(老恐失/柴扉)故園何處風吹栁新雁南來雪滿衣目極思隨
原草遍(宋玉招魂目極千里兮傷/春心魂兮歸來哀江南)浪髙書到海門稀此
時愁望情多少萬里春流遶釣磯
　　　寄歸
三年踏盡化衣塵(陸士衡詩云京洛多/風塵素衣化為緇)只見長安不見
春馬過雪街天欲曉鄉迷雲樹淚空頻桃花塢接啼猿
寺野竹亭通畫鷁津(方言云船首謂之閭亦謂之鷁首/郭璞注江東貴人船前畫青雀是)
(也轉梁庾肩吾詩云入/徑  金輿開橋通畫鷁)早晚粗酬身事了水邊歸去一
閑人
　　　長安晚秋
雲物淒涼拂曙流漢家宫闕動髙秋殘星幾㸃雁横塞
長笛一聲人倚樓(杜紫微覽此一聯賞詠/不已因稱為趙倚樓)紫豔半開籬
菊靜紅衣落盡渚蓮愁鱸魚正美不歸去(鱸魚事/見前注)空戴
南冠學楚囚(左傳晉侯觀於軍府見鍾儀楚囚而南冠/者問其族曰伶人也與之琴操南音公曰)
(君子/也)
　　　憶山陽
家在枚臯舊宅邊(前漢枚臯乗之子也淮陰/人也舊宅在縣南二百步)竹軒晴與
楚坡連(坡一/作檣)芰荷香遶垂鞭袖楊栁風横弄笛船城礙
十洲煙島路(淮安志山陽城離海百餘里故云𤣥東方/朔十洲記巨海之中有祖洲瀛洲  洲炎)
(洲長洲元洲流洲生洲鳳麟洲/聚窟洲並是人跡稀絶之處)寺臨千頃夕陽川可憐
時節堪歸去花落猿啼又一年
　　　又
折栁磯邊起暮愁可憐春色獨懐羞霑襟正歎人間事
回首更慙江上鷗(江鷗見/前注)鶗鴂聲中寒食酒(楚辭恐鶗/鴂之先鳴)
(兮使夫百草為之/不芳  詳見前注)芙蓉花外夕陽樓(此聯思山陽/春秋之景)憑髙
滿眼送清渭(涇渭二水在長安渭清涇濁/故曰涇水一石其泥數斗)去傍故山山
下流
　　　東望
楚江横在草堂前楊栁洲邊載酒船兩見梅花歸不得
每逢寒食一澘然斜陽映閣山當寺微緑含風樹滿川
同郡故人攀桂盡把詩吟向泬寥天(泬音血髙楚辭泬/寥兮天  而氣清)
(寂寥兮收潦而水/清注蕭條無雲貌)
　　　寒日新豐别故人
一百五日家未歸新豐雞犬獨依依(漢書地里志太上/皇思東歸豐沛髙)
(祖乃令巧匠於長安改築城寺街里以象豐/盡徙豐中人實之雞犬識其家故曰新豐)滿樓春色
傍人醉(傍去/聲)半夜雨聲前計非繚繞溝塍含景晚(塍音/繩)
荒涼樹石向川微東風吹淚對花落顦悴故交相見稀
　崔塗(字禮山光啓中鄭貽矩榜/中進士及第有集今傳)
　　　鸚鵡洲春眺
悵望春襟鬱未開重臨鸚鵡益堪哀曹瞞尚不能容物
黄祖何因解愛才(後漢禰衡字正平平原人也少有才/辨而尚氣剛傲慢物曹操欲見之不)
(肯往後孔融言於曹使衡自謝衡乃手持三尺棁杖捶/地大罵吏白操操怒謂融曰禰衡䜿子孤殺之猶鳥雀)
(耳顧此人素有虚名逺近將謂孤不能容今送與劉表/視當如何於是遣人騎送之後以侮慢表不能忍以江)
(夏太守黄祖性急故送與之有獻鸚鵡於祖子射者時/㑹賓客於洲上令衡為賦攬筆而就後在祖㑹上言不)
(遜祖欲箠之衡方大罵祖恚遂/令殺之  曹瞞操之小字也)幽島暖聞燕雁去曉江
晴覺蜀波來誰人正得風濤便一㸃輕帆萬里迴
　　　過繡嶺宫(在驪/山)
古殿春殘緑野陰上皇曾此駐泥金(五經通義曰易姓/而王太平必封泰)
(山禪梁父以黄金為泥以銀為繩經無明文以義説之/封禪儀注曰持禮三十人上發壇上十石䃭尚書令北)
(向跪藏玉牒畢持禮覆石䃭尚書令封上十石檢亦纏/以銀繩泥以金泥四方各依其色  唐明皇開元十三)
(年十月東封太山禮官/學士賀知章為玉牒文)三城帳屬升平夢(唐開元二十/一年春吐蕃)
(金城公主請内屬立碑於赤嶺以分唐境帝許之天寶/元年突厥公主率其餘帳來降四載回紇可汗擊突厥)
(白睂可汗殺之於是北邊晏然十二載安禄山擊奚突/丹破之虜其王今詩意謂吐蕃突厥契丹三帳也時三)
(城内屬天下無事安史之亂實兆於此烽韓國公張仁/愿於河北築三受降城距各四百里置  火一千八百)
(所突厥不/敢南向)一曲鈴關悵望心(𤣥宗幸蜀雨中聞鈴聲/遂令棃園製雨淋鈴曲)苑
路暗迷香輦絶繚垣秋斷草煙深(張平子西京賦云繚/垣綿聯四百餘里植)
(物斯生動/物斯止)前朝舊物東流在猶為年年下翠岑
　　　春夕旅次
水流花謝兩無情送盡春風過楚城蝴蝶夢中家萬里
(莊子莊周夢為蝴蝶栩栩然蝴蝶不知周也俄而覺則/蘧蘧然周也不知周之夢為蝴蝶與蝴蝶之夢為周與)
子規枝上月三更(寰宇記蜀帝名杜宇後亡去化為子/規故蜀人聞子規鳴曰是我望帝也)
故園書動經年絶華髮春惟滿鏡生自是不歸歸便得
五湖煙景有誰爭(五湖見/前注)
　李郢(字楚望大中十年進士厯藩鎮/從事拜侍御史有集一巻傳世)
　　　送人之嶺南
關山迢遞古交州(交州楚之交地武帝既定百越以廣/州為南海郡唐廣州領嶺南五府事)
歳晏憐君走馬遊謝氏海邊逢素女(謝端福州侯官人/少喪父母鄰人養)
(之恭謹自守端於海邊得一螺如三升壺貯甕中端每/耕作還飯飲湯火如有人所為端疑之早出從籬外窺)
(之見一少女從甕中出端入問之女倉卒欲入甕不得/答曰我天漢中白水素女也天帝哀卿孤慎使我炊烹)
(君得婦我自當去端娶/後天忽風雨翕然而去)越王潭上見青牛(南越志綏安/縣北連山昔)
(越王建徳伐木為船其大千石以童男女三千人牽之/既而俱墜於潭時時聞附船有唱督之聲更有青牛與)
(船俱見神/靈之至)蒿臺月照啼猿曙(蒿當作嵩六南越志嵩要/有竦石廣  十丈髙三百)
(仞土人謂/之嵩臺)石室煙含古桂秋(嶺南多生/桂樹故云)迴望長安五千
里刺桐花下莫淹留(刺桐見前注又離騷經時繽/紛其變易兮  何可以淹留)
　　　江亭春霽
江蘺漠漠荇田田(楚辭扈江蘺與薜芷兮蘺/草生江中曰江蘺蘼蕪也)江上雲亭
霽景鮮蜀客帆檣背歸燕楚山花木怨啼鵑春風掩映
千門栁曉色淒涼萬井煙金磬泠泠水南寺(文選陸士/衡詩山溜)
(何泠泠飛/泉潄鳴玉)上方僧室翠微連(上方翠微/已見前注)
　　　友人適越路過桐廬寄題江驛
桐廬縣前洲渚平(桐廬今/建徳府)桐廬江上晚潮生莫言獨有
山川秀過日仍聞官長清麥隴虚涼當水店鱸魚鮮美
稱蓴羮(見前/注)王孫客棹殘春去(楚辭云王孫遊兮不/歸春草生兮萋萋)相
送河橋羨此行(李陵詩云攜手上/河梁遊子暮何之)
　　　秦處士移家富春發樟亭懐寄
潮落空江洲渚生知君巳上富春亭(建徳府嚴麥/山有富春亭)嘗聞
郭邑山多秀更説官僚眼盡青(晉阮籍能為青白眼見/俗士以白眼對之見嵇)
(康乃作/青眼)離别幾宵魂耿耿(毛詩耿耿不/寐如有隠憂)相思一座髮星
星(星星髮/半白也)仙翁白石髙歌調(神仙傳曰白石生者嘗烹/白石為糧就白石山居故)
(時人號曰/白石先生)無復松齋半夜聽
　　　暮春山行田家歇馬
雨濕菰蒲斜日明茅厨煮蠒掉車聲青蛇上竹一種色
(沙門贊寧筍譜曰赤玉脂/桃竹也青蛇枝苦竹也)黄蝶隔溪無限情何處漁樵
將逺餉故園田土憶春耕千峯靄靄水潏潏(潏音決離/騷九章云)
(汜潏潏其前後兮/伴張弛之信期)羸馬此中愁獨行
　　　江亭晚秋
碧天涼冷雁來疎閑看江亭思有餘秋館池亭荷葉歇
野人籬落豆花初無愁自得仙翁術多病能㤀太史書
(謂司馬/太史公)聞説故園香稻熟片帆歸去就鱸魚
　　　送劉谷
村橋西路雪初晴雲暖沙乾馬足輕寒澗渡頭芳草色
新梅嶺上鷓鴣聲郵亭已送征車發山館誰將候火迎
落日千峯轉迢遞(轉上/聲)知君回首望髙城
　　　贈羽林將軍(百家詩作江/上逢王將軍)
虬鬚憔悴羽林郎(應劭漢官儀曰羽林言其/為國羽翼如林之盛也)曾入甘泉
侍武皇(漢武起甘泉宫故/曰甘泉侍武皇)鵰沒夜雲知御苑馬隨仙仗
識天香(仙一作春也/仗謂儀鑾)五湖歸去孤舟月六國平來兩鬢
霜(上比范蠡下比/王翦俱見前注)惟有桓伊江上笛卧吹三弄送殘陽
(晉桓伊善音樂畜一蔡邕柯亭笛嘗自吹之王徽之泊/舟清溪側素不相識徽之便令人謂曰試為我奏伊時)
(貴顯素聞徽之名便下車踞胡床而作三弄/畢便去客主不交一言  笛譜有梅花三弄)
　　　上裴晉國
四朝憂國鬢成絲(四朝謂憲穆敬文也全本傳云度嘗/為天下輕重四朝以  徳始終及歿)
(天下莫不/思其風烈)龍馬精神海鶴姿天上玉書傳詔夜陣前金
甲受降時(唐憲宗以宻㫖付晉公討淮西晉公/命李愬雪夜入蔡擒呉元濟降其衆)曾經庾
亮三秋月(晉庾亮鎮武昌諸佐吏乗月登南樓俄而亮/至將起避之亮曰諸君且坐老子興復不淺)
(遂據胡床與/佐吏談咏)下盡羊曇一局棋(晉書苻堅率衆百萬次/淝水京師震恐加謝安)
(征討大都督兄子𤣥問計安曰巳别有㫖又令張𤣥重/請安命駕出墅親朋畢集而安方與𤣥圍棋睹别墅安)
(常劣於𤣥是日𤣥懼便為敵手而不/勝安顧謂甥羊曇曰以别墅乞汝)惆悵舊堂扄緑野
(晉公於洛陽午/橋南起綠野堂)夕陽無限鳥飛遲
　　　故洛陽城
胡兵一動朔方塵(胡兵謂安/史之亂也)不使鑾輿此重巡(鑾輿帝/乗也)
清洛但流嗚咽水上陽深鎖寂寥春(深一作閑/上陽宫名)雲收少
室初晴雨(嵩山有少室/太室二峯)栁拂中橋晚渡津(中橋宫/中橋也)欲問
升平無故老鳳樓回首落花頻
　韋蟾
　　　送盧藩尚書之靈武
賀蘭山下果園成(涇陽圖經曰賀蘭山在縣西九十三/里山上多有白草遥望青白如駮北)
(人呼駮馬為賀蘭鮮卑/日多因山谷為族氏)塞北江南舊有名水木萬家朱
戸暗弓刀千騎鐵衣明(古樂府云朔氣傳/金柝寒光照鐵衣)心源落落堪
為將膽氣堂堂合用兵(詩曰擊鼓其/鏜踴躍用兵)却使六蕃諸弟子
(唐書六蕃謂明威昆池畨禾武/安麗水姑臧也皆置府以領之)馬前不信是書生
　薛能(字太拙汾州人㑹昌中登第累至都官刑部員/外郎為京兆尹徙徐州節度使移鎮武昌為賊)
　(所殺有集十巻并/繁城集一巻傳焉)
　　　秋夜旅舍寓懐
庭鎖荒蕪獨夜吟西風吹動故山心(山一/作園)三秋木落半
年客滿地月明何處砧漁唱亂沿汀鷺合雁聲寒咽隴
雲深平生只有松堪對露浥霜欺不受侵
　　　獻僕射相公
清如氷玉重如山百辟嚴趨禮絶攀(言其尊重禮與/百官絶席也)强
虜外聞應破膽平人長見盡開顔朝廷有道青春好門
館無私白日閑致却垂衣更何事(書武成惇信明義崇/徳報功垂拱而天下)
(治注垂衣拱手而天下自治矣舉劉向新序云齊桓公/曰王者勞於求人逸於得賢舜  衆賢在位垂衣裳恭)
(已無為而/天下治)幾多詩句詠關關(詩周南關關雎/鳩在河之洲)
　　　漢南春望
獨尋春色上髙臺三月皇州駕未迴(唐僖宗廣明元年/十二月黄巢陷長)
(安僖宗幸蜀時/能為京兆尹)幾處松筠燒後死誰家桃李亂中開(晉/書)
(史臣曰衞瓘撫武帝之牀張華距趙倫之命進諌則伯/玉居多臨危則茂先為美松筠無改則死勝於生也)
(盖桃李止一時之榮松筠有後凋之節故以松筠比忠/烈桃李喻小人時中原擾攘天子䝉塵斯誠版蕩識忠)
(臣故忠烈之士見危授命小人則貪生/茍活與時浮沈者多矣此其微意也歟)姦邪用法元非
法唱和求才不是才(詩鄭國風籜兮剌忽也君弱臣强/不唱而和也天子之職求賢而已)
(用非其才法必大壊既姦邪/用法則所求和者非其才也)自古浮雲蔽白日洗天風
雨幾時來(漢陸賈新語曰邪臣之蔽賢猶浮雲之蔽白/日也  李白詩云自古浮雲能蔽日長安不)
(見使/人愁)
　　　清夜泛舟
都人層立似山丘坐嘯將軍擁棹遊(後漢成瑨為南陽/太守委功曹岑晊)
(郡中謡曰南陽太守岑/公孝𢎞農成瑨但坐嘯)遶郭煙波浮泗水(山海經曰泗/水出魯東北)
(洛説文曰泗受/  東入於淮)一船絲竹載涼州(魏文帝與呉質書云/每至觴酌流行絲竹)
(並奏水西域記曰龜兹國王與其臣庶知樂者於大山/間聽  聽風之聲均節成音後翻入中國如伊州涼州)
(甘州皆龜兹境也目明皇雜録帝自蜀回夜登勤政樓/倚䦨南望煙月滿  因歌庭前琪樹巳堪攀塞北征人)
(尚未還聞里中亦有歌此者謂力士曰得非梨園舊人/乎遲明訪之果然其夜復乗月登樓惟力士及貴妃侍)
(者紅梅在傍命歌涼州涼州則貴妃所製帝親/御玉笛曲罷無不掩泣因廣其曲傳之人間也)城中覩
望皆丹雘(書曰惟其塗丹雘説郭璞山海經云/丹熏之山多丹雘  文云善丹也)旗裏驚
飛盡白鷗儒將不須誇卻縠(左傳晉文公謀元帥趙衰/曰卻縠可臣亟聞其言矣)
(説禮樂而敦詩書詩書義之府也禮樂徳之則/也徳義利之本也君其試之乃使卻縠將中軍)未聞詩
句解風流
　秦韜玉(字中明京兆人少有詞藻諂事大閹田令孜/未期年官至鹽鐵保大軍節度判官中和間)
　(放榜賜進士第令孜引擢工/部侍郎有投知録傳於世)
　　　對花
長與韶光暗有期(春色為韶光/取和暢之義)可憐蜂蝶却先知誰家
促席臨低樹(陶淵明停雲詩云安/得促席説彼平生)何處横釵帶小枝麗
日多情疑曲照(易離卦云日/月麗乎天)和風得路合偏吹(爾雅春/晴日出)
(而風曰光風/亦曰和風)向人雖道渾無語幾勸王孫到醉時(王孫/見前)
(注/)
　　　貧女
蓬門未識綺羅香擬托良媒亦自傷誰愛風流髙格調
共憐時世儉梳粧(唐文宗下詔禁髙/髻儉粧去睂開額)敢將十指誇纖巧
不把雙睂鬭畫長(魏宫人好畫長睂/今人效作蛾睂)最恨年年壓金線
為他人作嫁衣裳(此韜玉傷不遇/自況之意也)
　　　長安書懐
西風吹雨滴寒更鄉思撩人撥不平長有歸心懸馬首
(左傳惟予/馬首是瞻)可堪無寐枕蛬聲嵐收楚岫和空碧秋染湘
江到底清早晚身閑著簔去橘香深處釣舟横
　　　鸚鵡
每聞别雁竟悲鳴却羨金籠寄此生早是翠衿爭愛惜
可堪紅觜强分明(禰衡鸚鵡賦云紺趾丹觜緑衣翠/衿杜詩翠衿渾短盡紅觜强多知)雲
漫隴樹魂應斷歌按秦樓夢不成(唐李太白作樂/府有秦樓月)幸自
正平人不識賺他為賦被時輕(後漢禰衡字正平有鸚/鵡賦云顧六翮之殘毁)
(雖奮迅其/焉如云云)
　唐詩鼓吹巻四
欽定四庫全書
　唐詩鼓吹巻五
　　　　　　　　　　　　元　郝天挺　註
　劉滄(字蘊靈魯國人大中八年進士/調華原尉有詩一卷傳於世)
　　　長洲懐古(李白為宋中丞請都金陵表云西以/峨嵋為壁壘東以滄海為溝池守海)
　　　(陵之倉獵/長洲之苑)
野燒空原盡荻灰(燒去聲曰燎/原之火  燒)呉王此地有樓臺(平江/府漢)
(地里志呉地漢髙祖封/荆王賈呉王濞於此)千年事往人何在半夜月明潮
自來白鳥影從江樹沒清猿聲入楚雲哀停車日晚薦
蘋藻(春秋左氏傳澗溪沼沚之毛蘋蘩藴/藻之菜可薦於鬼神可羞於王公)風靜寒塘花
正開
　　　經煬帝行宫(今揚州淮安/故基猶存)
此地曾經翠輦過浮雲流水竟如何(杜詩流水生涯/盡浮雲世事空)香
消南國美人盡怨入東風芳草多殘栁宫前空露葉夕
陽江上浩煙波行人遥起廣陵思(廣陵即/江陵也)古渡月明聞
棹歌
　　　與僧話舊
巾舄同時下翠微(舄崔豹古今注曰以木/置履下乾腊不畏泥也)舊遊因話事
多違南朝古寺幾僧在(南朝已/見前注)西嶺空林唯鳥歸莎逕
晚煙凝竹塢石池春色染苔衣比來相見又相别即是
關河朔雁飛
　　　咸陽懐古
經過此地無窮事一望淒然感廢興渭水故都秦二世
(秦二世/而亡)咸原秋草漢諸陵(咸陽原漢長/陵平陵在焉)天空絶塞聞邊
雁葉盡孤村見夜燈風景蒼蒼多少恨寒山半出白雲
層
　劉威
　　　遊東湖黄處士園林
偶向東湖更向東數聲雞犬翠微中(長沙郡有東湖戴/叔倫亦有詩云偶)
(向東湖東復東數聲雞/唱翠微中未知孰是)遥知楊栁是門處似隔芙蓉無
路通樵客出來山帶雨漁舟過去水生風物情多與閑
相稱所恨求安計不同(出處不同/安於自適)
　曹松(字夢徵舒州人也光化四年登第時七十/餘矣授校書郎而卒有集三巻傳於世)
　　　南海旅次
憶歸休上越王臺(臺在廣州北悟性/寺越王事見前注)歸思臨髙不易裁
為客正當無雁處(當一作逢南衡州有回雁峯/在衡陽之  至其處不過)故園誰
道有書來(以無雁/故無書)城頭早角吹霜盡郭裏殘潮蕩月迴
(蕩一/作帶)心似百花開未得年年爭向被春催
　　　陪湖南李中丞璋宴隠溪
竹林啼鳥不知休羅列飛橋水亂流觸散栁絲迴玉勒
約開蓮葉上蘭舟酒邊舊侣真何遜(宋何遜字仲言八/歳能賦詩沈約嘗)
(謂遜曰吾每讀卿詩一日三復/猶不能已其為名流所稱如此)雲裏新聲是莫愁(石城/有女)
(子名莫愁善歌謡/故樂府有莫愁曲)若值主人嫌晝短應陪秉燭夜深遊
(古詩晝短苦夜/長何不秉燭遊)
　崔魯(廣明間舉進士有/無機集傳於世)
　　　春日長安即事
一百五日又欲來棃花梅花參差開行人自笑不歸去
瘦馬獨吟真可哀杏酪漸香鄰舍粥(鄴中記寒食三日/為醴酪又煮粳米)
(及麥為酪搗/杏仁煮作粥)榆煙將變舊爐灰(譙周古史考燧人氏鑽/木取火春取榆栁夏取)
(杏棗季夏取桑柘秋/取柞楢冬取槐檀)畫樓春暖清歌夜肯信愁腸日九
迴(九迴腸/見前注)
　　　過蠻溪渡
緑楊如髮雨如煙立馬危橋獨喚船山口斷雲迷舊路
渡頭芳草憶前年身隨逺道徒悲梗(戰國策蘇代謂孟/嘗君曰有土偶人)
(與桃梗相與語土偶人曰今子東國之桃梗也刻削子/以為人降水下流子而去則子漂漂者將何如耳世謂)
(羈旅為泛梗/飄蓬者始此)詩賣明時不直錢(前漢灌夫於武安侯田/蚡席行酒至蚡蚡不肯)
(飲夫怒嘻笑曰將軍貴人次至臨汝侯灌賢賢方與程/不識耳語又不避席夫無所發怒乃罵賢曰平生毁程)
(不識不直一錢今日長者為/夀乃效兒女曹呫囁耳語耶)歸去楚臺還有計釣船春
雨日髙眠
　　　春晚岳陽城言懐(二首/)
煙花零落過清明異國光陰老客情雲夢夕陽愁裏色
(書禹貢雲土夢作乂南杜預/左傳注雲夢跨江之  北)洞庭春浪坐來聲(郡國志/云岳州)
(左洞庭右彭蠡洞庭在巴/陵縣西横亘七八百里)天邊一與舊山别江上幾看
芳草生獨凭䦨干意難寫(凭一/作倚)暮笳嗚咽調孤城(詩意/謂久)
(客巴陵思鄉之/意發於悲笳)
　　　又
翠煙如鈿栁如環晴倚南樓獨看山江國草花三月暮
帝城塵夢一年閒虚舟尚嘆縈難解(莊子方舟而濟河/有虚舟來觸舟雖)
(有褊心之人終不怒也忽有一人在其上則惡/聲隨之向不怒而今也怒向也虚而今也實)飛鳥空
慚倦未還(晉陶淵明歸去來辭曰雲無/心以出岫鳥倦飛而知還)何似不羈詹父
伴睡煙歌月老潺潺(列子詹何楚人也以獨蠶絲為綸/芒針為鈎剖粒為餌百仞之泉引)
(盈車之魚云緒左太沖呉都賦鈎餌/縱横網罟接  術兼詹公巧傾任父)
　張祜(字承吉南陽人太和時卒於/丹陽今有詩集一巻傳於世)
　　　洛陽感寓
擾擾都城曉四開不關名利也塵埃千門甲第身遥入
(王公宅第以甲乙/次第之故云甲第)萬里銘旌死後來(銘旌送葬者書生/前爵位名號也)
洛水暮煙横莽蒼(煙一作天蒼上聲然莊子適莽蒼者/三飱而反腹猶果  謂一望之地也)
邙山秋日露崔嵬(北邙山/在洛陽)須知此事堪為鏡(書曰人無/於水鑑當)
(於民/鑑)莫遣黄金謾作堆(後漢董卓郿塢/有金數十萬斤)
　顔萱
　　　過張祜處士丹陽故居(并引/)
　　　　萱與故張處士祜世家通舊尚憶孤稚之歳
　　　　與伯氏常承處士撫抱之仁目管輅為神童
　　　　期孔融於偉器光陰徂謝二紀於兹適經其
　　　　故居巳易他主訪遺孤之所止則距故居之
　　　　右二十餘步荆棘之下蓽門啓焉處士有四
　　　　男一女男曰椿兒桂兒椅兒杞兒問之三已
　　　　物故惟杞為遺孕與其女尚存欲揖杞與言
　　　　則又求食女墳矣蘇州呉縣女墳即呉王女
　　　　之塚也但有霜鬢而黄冠者杖履迎門乃昔
　　　　時愛姬崔氏與之話舊厯然可聽嗟乎葛帔
　　　　練裙兼非所有琴書圖籍盡屬他人又云横
　　　　塘之西有故田數百畝力既貧窶十年不耕
　　　　惟歳賦萬錢求免無所嗚呼昔為穆生置醴
　　　　鄭公立鄉者復何人哉因吟五十六字以聞
　　　　好事者
憶昔為兒逐我兄曾抛竹馬拜先生(竹馬小兒騎/以嬉戲者)書齋
巳換當時主詩壁空題故友名(梁任昉四子東里西華/南容北叟俱不學墜其)
(家聲流離不自振西華冬月著葛帔練裙道逢劉孝標/泫然矜之曰我為卿作論乃著廣絶交論譏其舊友前)
(序所引葛帔/練裙此也)豈是爭權留怨敵可憐當路盡公卿柴扉
草屋無人問猶向荒田責地征
　皮日休(字襲美一字逸少襄陽人也咸通中及第為/著作郎乾符亂出關為賊巢所殺有文數十)
　(巻詩集一巻滑/臺集十巻並傳)
　　　過雲居寺𤣥福上人舊居
重到雲居獨悄然隔牕窺影尚疑禪不逢野老來聽法
猶見鄰僧為引泉龕上已生新石耳壁間空帶舊茶煙
(石上千年苔如耳鱗文石/上如木耳茶烟煮茶烟也)南宗弟子時時到(南宗曹/溪禪也)泣
把山花奠几筵(文選任彦昇上蕭太傳啓/云几筵之慕幾何可憑)
　　　西塞山泊漁家
白綸巾下髮如絲(綸音/關)靜倚楓根坐釣磯中婦桑村挑
葉去小兒沙市買蓑歸雨來蓴菜流船滑春後鱸魚墜
釣肥(蓴鱸事/見前注)西塞山前終日客(金陵西有西塞/山近石頭戍)隔波相
羨盡依依(漢李陵答蘇武書云/臨風懐想能不依依)
　　　襄州春遊
信馬騰騰觸處行春風相引與詩情等閑遇事成歌詠
取次衝筵隠姓名映竹認人多錯誤透花窺鳥最分明
岑牟單絞何曾著莫道猖狂似禰衡(魏太祖欲辱禰衡/召為鼔吏因大㑹)
(賓客閱試音節皆令脱去故衣著岑牟單絞之服注曰/以絹帛為之岑牟鼔角士之胄也  鄭𤣥禮記注曰絞)
(蒼黄/之色)
　　　送從弟歸復州
羨爾優游正少年竟陵煙月似呉天(孫宗鑑東臯雜録/曰丙驛至復州皆)
(平地南至大江並無丘陵之險渡江至石首始有淺山/謂之竟陵者陵至此而竟謂之石首者石自此而始也)
(竟陵即復/州縣名)車螯近岸無妨取(本草車螯蛤屬也武南史/宋廬陵王義真居  帝憂)
(㑹長史劉湛入因/臑酒炙車螯而坐)舴艋隨風不費牽(廣雅曰舴艋小舟/也宋元嘉有司奏)
(曰揚州刺史王𢎞上㑹稽從事韋詣解列先風聞餘姚/令何玢之造平床一乗舴艋一艘精麗過常用功兼倍)
(請免官/奏可)處處路傍千頃稻家家門外一渠蓮慇勤莫笑
襄陽住為愛南塘縮項鯿(齊張敬兒為刺史作六櫓船/置獻齊髙帝曰奉槎頭縮項)
(鯿一千八百頭水孟浩然襄陽詩云試垂竹竿釣果得/槎頭鯿  人漢  鯿魚極美襄人以槎斷水因名為槎)
(頭/鯿)
　　　寄題羅浮軒轅先生所居
亂峯四百三十二(元和志羅浮山之/峯四百三十二)欲問徵君何處尋
(天子徵召/者曰徵君)紅翠數聲瑶室響(紅翠山鳥名也瑶文選注/羅浮山有璇房  室七十)
(二/所)真檀一炷石樓深(真檀香/名也)山都遣負沽來酒(述異記/廬陵大)
(山之閒有山都似人裸身見人便走自有男/女可長四五尺常在幽昧之中似魑魅鬼物)樵客容看
化後金(洛中紀異唐初進士龎式薛玉俱課業嵩山玉/採樵見一山椒有道士曳輕羅帔守一爐玉拜)
(之道士曰汝肯隨我去乎玉辭之見爐中/黄金爛然須臾乗虚而去玉歸話其事)從此謁師知
不逺求官先有葛洪心(晉葛洪為散騎常侍辭不受聞/交趾出丹砂求為勾漏令帝以)
(洪資髙不許洪曰非欲/為榮以有丹耳帝從之)
　　　送圓載上人歸日本國
講殿談餘著賜衣椰帆却返舊禪扉(椰帆以椰/木為帆檣)貝多紙
上經文動(貝多出摩伽陁國長六七尺冬不凋梵語貝/多波力义漢言樹葉西域寫經用此出酉陽)
(雜/俎)如意瓶中佛爪飛(圓覺經云譬清淨摩尼珠映於五/色注梵言摩尼漢言如意也  宋)
(史西河離石人劉薩訶於丹陽城禮阿育王塔見放光/明集衆掘得鐵函函中人有銀函盛舍利及佛爪髮詔)
(遣沙門釋/雲迎之)颶母影邊持戒宿波神宫裏受齋歸(嶺表志/中秋夏)
(閒有暈如虹謂之颶母影必有颶風能覆舟人泛海者/深以為懼也詩言圓載上人修持戒律精嚴能使龍宫)
(命食雖遇颶風亦無傷/也波神宫謂龍宫也)家山到日將何日白象新秋十
二圍(酉陽雜俎乾陁國頭河岸有繫白象樹花/葉似棗季冬方熟相傳此樹滅佛法亦滅)
　　　屣步訪魯望不遇
雪晴墟里竹欹斜蠟屐徐吟到陸家(晉阮孚性好屐或/有詣阮正自蠟屐)
(因嘆曰未知一/生能著幾䩫屐)荒徑掃稀堆栢子破扉開澀染苔花壁
閑定欲圖雙檜厨靜空如飯一麻(瑞應經曰釋迦佛生/迦維羅衞國為太子)
(後出家既厯深山到幽僻處菩薩拾藁/布地正其坐月食一麻二麥端坐六年)擬受太𤣥今不
遇可憐遺恨似侯芭(揚雄傳侯芭鉅鹿人常/從雄居受其太𤣥法言)
　　　開元寺早景即事
客省蕭條柿葉紅樓臺如畫倚霜空銅池數滴桂上雨
(漢宣帝紀金芝産於函徳殿銅池中/顔師古注云銅池承霤以銅為之)金鐸一聲松杪風
鶴靜時來珠像側(浮圖上珠/曰珠像)鴿馴多在寶幡中如今塵
外虚為契(今一/作何)不得支公此㑹同(支公為/支遁也)
　　　病孔雀
煙花難媚思沈冥猶自擡頭䕶翠翎强聽紫簫如欲舞
困眠紅樹似依屏因思桂蠧傷肌骨(漢南粤傳桂蠧一/器應劭注桂樹中)
(蠧蟲也蘇林曰漢書常以獻陵廟載以赤穀小車師/古注云此蟲食桂故味辛而漬之以蜜食之甚甘美)為
憶松鵝換性靈(換一/作損)盡日春風吹不起鈿毫金縷一星
星
　　　聞魯望遊顔家園林病中有寄
一夜韶姿著水光謝家春草滿池塘(晉謝靈運詩園栁/變鳴禽池塘生春)
(草/)細挑泉眼尋新脉輕把花枝換宿香(換一/作嗅)蝶欲試飛
猶䕶粉鶯初學囀尚羞簧分明不得同君賞盡日頃心
美索郎(鄜道元水經桑落河出美酒世/人俗訛為索郎故有索郎杯)
　　　病後春思
連錢錦暗麝氛氲荆思才多詠鄂君(見鄂君/船注)孔雀鈿開
窺沼見石榴紅重墮階聞牢愁有度應如月(揚子雲常/怪屈原文)
(過相如至不容作離騷自投江而死悲其文讀之未嘗/不流涕也以為君子不得時則龍蛇遇不遇命也何必)
(沈身哉乃作書往往摭離騷文而反之自崏山投諸江/中以弔之名曰反離騷又旁離騷作重一篇名曰廣騷)
(又旁惜痛以下至懐沙一巻名曰畔牢愁注畔離也牢/聊也與君相離愁而無聊也  樂府明明如月何時可)
(掇/)春夢無心秖似雲(歸去來辭雲/無心而出岫)應笑病來慙滿願花
牋好作斷腸文(作或/作箇)
　　　館娃宫(在硯石山盖/以西施得名)
豔骨巳成蘭麝土宫牆依舊壓層崖弩臺雨壊逢金鏃
(呉越春秋呉越王以三千强弩射潮頭與海/神戰自是水不近城弩臺臨髙射弩之處也)香逕泥消
露玉釵(館娃宫傍有採香逕步屧廊/今靈巖寺是也玉釵見前注)硯沼只留溪鳥浴
(硯沼謂硯/山之水也)屧廊空信野花埋(響廊下空使西/子步屧其上也)姑蘇麋鹿
真閑事(史記呉破越越進西施請退軍王許之王得西/施荒淫無度日遊姑蘇子胥諌曰臣恐姑蘇不)
(久為麋鹿之/遊王不聽)須為當時一愴懐(陸龜䝉/有次韻)
　　　以紫石硯寄魯望兼酬見贈
様如金蹙小能輕微潤將融紫玉英石墨一研為鳳尾
(顧微廣州記曰懐化縣掘塹得石墨甚多精好可寫書/  陸雲與兄機書曰一日上三臺得曹公藏石墨數十)
(萬斤云燒此消復可用不知兄願見之否今得二螺玉/齊蕭鋒五歳髙帝使學鳳尾諾一學即工帝大悦以)
(麒麟賜之曰玉麒/麟賞鳳尾諾矣)寒泉半勺是龍睛(龍睛硯/沼也)騷人白芷
傷心暗(楚辭緑蘋齊葉兮白芷生湛湛江/水兮上有楓目極千里兮傷春心)狎客紅筵奪
眼明(陳江總後主/之狎客也)兩地有期皆好用(兩地指騷/人狎客也)不須空
把洗溪聲
　　　聞開元寺開筍園寄莫上人
園鎖聞聲駭鹿羣滿林鮮籜水犀文森森竟泫林梢雨
􁞘㩳爭穿石上雲(􁞘音/竦)並出亦如鵝管合(鵝管謂鵝/之翎筒也)各
生還似犬牙分(漢書犬/牙相制)折煙束露如相遺何􁀮明朝不
茹葷(宋何􁀮字子季嘗入鍾山定林寺聽内典後汝南/周顒與􁀮書令食菜故􁀮末年遂絶血味  莊子)
(人間世篇回之家/貧不飲酒不茹葷)
　　　奉和魯望新夏東郊閑泛有懐
水物輕明澹似秋多情才子倚蘭舟(蘭舟見/前注)碧蓑裳下
攜詩草黄蔑樓中掛酒篘(隋煬帝幸江都五品以上給/樓船九品以上給黄篾船上)
(編竹如簟/以護風雨)蓮葉蘸波初轉棹魚兒簇餌未諳鈎共君莫
問當年事一㸃沙鷗勝五侯(漢婁護字君卿遊五侯之/門每旦五侯饋餉之君卿)
(乃合五侯所餉為鯖與􁣌同音/征盖煎和之名故云五侯鯖)
　　　奉和龜䝉四月十五日道室書事
望朝齋戒是尋常(朝即/朔也)盡啓金根第幾章(金根經/名也)竹葉
飲為甘露色(宣城九醞名竹葉酒一述異記庾亮迎呉/猛登廬山過石梁見  翁坐桂樹下以玉)
(杯承玉膏/甘露與猛)蓮花鮓作肉芝香(仙傳拾遺云進士蕭静之/掘地得物類人手肥嫩色)
(微紅烹食之後遇異人曰爾嘗食/仙藥因告之曰此肉芝食之者夀)松膏背雨凝雲磴(雨/一)
(作/日)丹粉經年染石床剰欲與君終此志頑仙惟恐鬢成
霜
　　　次韻看壓新醅
一簀松花細有聲(仙家以五粒松花釀酒服/之香美延年  簀酒篘也)旋將璖椀
撇寒清(昭明太子將進酒云洛陽輕薄子長/安遊俠兒宜城溢渠椀中山浮玉巵)秦呉只恐
篘來近(江文通别賦況/秦呉兮絶國)劉項真應釀得平(詩言髙祖與/項羽爭天下)
(因此醞釀亦/可得和平也)酒徳有神多客頌(晉劉伶作/酒徳頌)醉鄉無貨沒
人爭(王績字無功/作醉鄉記)五湖煙水郎山月合向樽前問姓名
(五湖在大江之南郎山居太山之北如風/馬牛不相及惟醉鄉中可合而為一也)
　　　次韻魯望以竹夾膝見寄
圓於玉筯滑於龍來自衡陽彩翠中拂潤恐飛清夏雨
叩虚疑貯碧湘風大勝書客裁成簡頗賽溪翁截作筒
從此角巾因爾戴(晉羊祜與弟琇書曰既定邊事當/角巾東路歸故里為容棺之墟)俗
人相訪若為通
　　　夏景無事因懐章來二上人
澹景微陰正送梅(風土記江南三月雨謂/迎梅五月雨謂送梅)幽人逃暑癭
南杯(謂以木癭/為酒杯也)水花移得和魚子(水花/蓮也)山蕨收時帶竹
胎(時一/作來)嘯館大都偏得月醉鄉終竟不聞雷(劉伶酒徳/頌靜聽不)
(聞雷霆/之聲)更無一事惟留客卻被髙僧怕不來(用逺法師/蓮社招淵)
(明/事)
　　　寄瓊州楊舍人
徳星文彩瘴天涯(後漢陳仲弓從諸子姪造荀季和父/子於時徳星聚太史奏五百里内有)
(賢人聚楊舍人在/瓊州故云瘴天涯)酒樹堪消謫宦嗟(南史曰南海有頓/遜國在海﨑上有)
(酒樹似安石榴取其花/汁停甕中數日而成酒)行遇竹王因設奠(後漢夜郎者/初有女子浣)
(於遯水有三節大竹流入足間聞其中有聲剖竹視之/得一男歸養之及長有才武自立為夜郎侯以竹為姓)
(武帝賜以王印綬後遂殺之封其三子為侯死配食其/父今夜郎有竹王三郎神是也  華陽國志云竹王祠)
(今在施州歌羅寨西北五十里/東山上土人亦名夜郎侯祠也)居逢木客乂遷家(木客/即山)
(魈也有詩云酒盡君莫沽壺頃我/當發城市多囂塵還山弄明月)清齋靜溲桄榔麵(後/漢)
(夜郎句町縣有桄榔木可以為麵百姓資之注云桄榔/木外皮有毛似棕櫚而散生其木剛利木中有屑如麵)
(可食橦左太沖蜀都賦/布有  花麵有桄榔)逺信閑封荳蔲花清切㑹須歸
有日(文選劉公幹贈徐幹詩曰誰謂相去逺/隔此西掖垣拘限清切禁中情無由宣)莫貪勾漏
足丹砂(勾漏山在容州普寧縣巖穴多/勾曲穿漏故名  丹砂見前注)
　　　夏景沖澹偶然作
一室無喧事事幽還如貞白在髙樓(齊陶𢎞景字通明/丹陽秣陵人嘗起)
(三層樓𢎞景處其上弟子居其中賓客至其下惟一家/僮至其所梁大同二年卒詔贈大中大夫諡曰貞白先)
(生詩/指此)天台晝得千迴看湖月芳來百度遊無限世機吟
處息幾多身計釣前休他年謁帝言何事(曹子建詩云/謁帝承明廬)
(逝將歸/舊疆)請贈劉伶作醉侯(以劉伯倫好飲/故請封為醉侯)
　　　魯望憫承吉之孤為詩引邀余屬和欲用余道
　　　振其孤而和之噫承吉之困身後乎魯望視余
　　　困與承吉身前孰苦哉未有已困而能振人者
　　　抑為辭用塞良友
先生清骨葬煙霞業破孤存誰為嗟幾篋詩書分貴位
一林石筍散豪家(張處士愛石嶺南載羅/浮石置於曲阿之宅)兒過舊宅啼
楓影姬遶荒田泣稗花(孟子五穀者種之美者/也茍為不熟不如荑稗)惟我與
君堪便戒莫將文譽作生涯(莊子養生篇/吾生也有涯)
　　　庚寅歳新羅𢎞恵上人與本國同書請日休為
　　　靈鷲山周禪師碑將還以詩送之
三十麻衣弄渚禽(列子海上之人有好鷗鳥者每旦/從鷗遊至者百數即弄渚禽之意)豈
知名字徹雞林(雞林新/羅地名)勒銘雖即多遺草(漢班固為竇/憲勒銘燕山)
越海還能抵萬金鯨鬛曉掀峯正燒鼇睛夜沒島還深
二千餘字終天别東望辰韓淚灑襟(後漢東夷傳韓有/三種一曰馬韓二)
(曰辰韓三/曰弁韓)
　張賁
　　　奉和魯望白菊
雪彩氷姿號女華(唐本草菊花一名/女節一名女華)寄身多是地仙家
(王子喬玉函方云菊十二月上寅日採名曰長生長生/者根莖是也服年八十歳老人可變為童兒即地仙矣)
有時南國和霜立幾處東籬伴月斜謝客瓊枝空貯恨
(晉謝恵連雪賦云庭/列瑶階林挺瓊樹)袁郎金鈿不成誇自知終古清香
在更出梅妝弄晚霞(梅妝見/前注)
　羅鄴(餘杭人與宗人隠虬齊名故號三羅/咸通中舉進士不第有詩集行於世)
　　　洛水
一道潺湲濺暖莎年年惆悵是春過莫言行路聽如此
(路一/作客)流入深宫恨更多橋畔月來清見底栁邊風去緑
生波縱然滿眼添歸思未把漁竿奈爾何
　　　下第書呈友人
清世誰能便陸沈(莊子則陽篇孔子之楚舍於蟻丘之/漿其鄰有夫妻臣妾登極者仲尼曰)
(是陸沈者也注陸沈隠者沈/不在水而在陸極屋極也)相逢休作憶山吟(唐靈徹/詩云相)
(逢盡道休官去林/下何曾見一人)若交仙桂在平地更有何人肯苦心
去國漢妃還似玉(漢王嬙字昭君在元帝宫中宫人多/不得常見乃使畫工圖其形宫人多)
(賂畫工昭君自恃其貌不與及匃奴入朝選宫人/配之昭君以圖當行入辭光彩射人竦動左右)亡家
石氏豈無金(石崇之富不貲為趙王倫所誅王嬙之貌/李倫之富可以保其寵享其安然竟不免)
(去國亡家者何也時有命也詩意/喻才雖髙而下第者亦有分也)且安懐抱莫惆悵瑶
瑟調髙樽酒深(樽一作深期當/以逺大自)
　　　東歸
日日惟憂行役遲東歸可是有家歸却縁桂玉無門住
(桂玉見/前注)不筭山川去路非秦樹夢愁春鳥弄呉江釣憶
錦鱗肥(見前張/翰注)桃夭杏豔清明近惆悵當年意盡違
　　　僕射陂晚望(僕射陂在鄭州東三里後魏孝文/帝賜僕射李沖後世因呼為僕射)
　　　(陂/)
離人到此倍堪傷陂水蘆花似故鄉身事未知何日了
馬蹄惟覺到秋忙(秦中歳時記進士下第常年七月後/復獻新文求拔解語曰槐花黄舉子)
(忙/)田園牢落東歸晚道路辛勤北去長却羨無愁是沙
鳥雙雙相趁下殘陽
　　　贈閤下閻舍人
二月黄鶯飛上林春城紫禁晚陰陰(文選謝希逸宣貴/妃誄曰收華紫禁)
(李善注宫象紫/微故名紫禁)長樂鐘聲花外盡(李白詩云聽鐘出/長樂傳鼓到新昌)龍
池栁色雨中深陽和不散窮途恨(窮途見/阮籍注)霄漢常懸捧
日心獻賦十年猶未遇(前漢司馬相如獻/上林子虚等賦)羞將白髮對
華簪(陶淵明詩此事真/須樂聊用㤀華簪)
　盧綸(字允言河中人舉進士不第大厯初元載薦之/累遷檢校戸部郎中監察御史稱疾去卒有集)
　(傳於/世)
　　　長安春望
東風吹雨過青山却望千門草色閑家在夢中何日到
春來江上幾人還川原繚繞浮雲外宫闕參差落照間
誰念為儒逢世難獨將衰鬢客秦關
　　　夜投豐徳寺謁液上人
半夜風中有磬聲偶逢樵者問山名上方月曉聞僧語
下路林疎見客行野鶴巢邊松最老毒龍潛處水偏清
願得逺公知姓字焚香洗鉢過浮生
　　　送崔琦赴宣州幕
五馬臨流待幕賓(一千石有五馬車杜詩人生五馬貴/莫受二毛侵  謝安王坦之嘗請桓)
(溫論事溫令郗超帳中卧聽之風動/帳開安笑曰郗生可謂入幕之賓矣)羨君談笑出風塵
身閑就養能辭逺(養去聲寧/能一作)世難移家莫厭貧天際曉
山三峽路(巫山有上/中下三峽)津頭臘市九江人(九江見/前注)何處遥
知最惆悵滿湖青草雁聲春(有青/草湖)
　　　至徳中途中書事卻寄李澗
亂離無處不傷情況復看碑對古城路遶寒山人獨去
月臨秋水雁空驚顔衰重喜歸鄉國身賤多慚問姓名
今日主人還共醉應憐世故一儒生
　　　晚次鄂州
雲間逺見漢陽城(閒一/作開)猶是孤帆一日程(一或/作半)估客晝
眠知浪静舟人夜語覺潮生(潮江漲也舟人夜覺/潮生則緩其纜索)三湘
愁鬢逢秋色(郭璞山海經洞庭陂江湘水/沅水皆㑹巴陵故號曰三湘)萬里歸心對
月明舊業巳隨征戰盡更堪江上鼓鼙聲
　司空曙(字文明廣平人韋臯招致幕府授洛/陽主簿終水部郎中有集傳於世)
　　　題靈雲寺(或作/凌雲)
春山古寺遶煙波石磴盤空鳥道過(鳥道見/前注)百丈金身
開翠壁(後漢明帝永平二年夢金人巍巍丈六飛至殿/前帝問羣臣通事舍人傳毅對曰臣聞西域有)
(得道者得無是乎帝遣王遵等往西域求佛法以白/馬䭾經入洛陽此中土有三寶之始也出大藏一覽)萬
龕燈焰隔煙蘿雲生客到侵衣濕花落僧禪覆地多不
與方袍同結足(僧袈裟以方帛為之故曰方袍為洛陽/伽藍記曰僧肇法師製四論合  一巻)
(曾示廬山逺大師大師嘆仰不巳又呈劉遺民/歎曰不意方袍復為平叔方袍之語出遺民也)不歸塵
世竟如何
　　　送曲山人歸衡州
白石先生睂髮光(劉向列仙傳白石先生者中黄道人/弟子嘗烹白石為糧因白石山居亦)
(食脯飲酒日行三四百里彭祖問白石先生曰何不/服藥仙去先生曰天上至尊相奉至難更苦人閒耳)已
分甜雪飲紅漿(甜雪英華作紺雪帝武帝外傳七月七/日西王母降教武  曰欲長生者先取)
(諸身堅守二一泥丸三宫備衞在絳宫黄庭天真之所/服非下仙可服其次有九丹金液紫虹華英太清紅雲)
(之漿絳雪三黄及靈飛/之符凡十二事以授帝)衣巾半染煙霞氣語笑兼和藥
草香茅洞玉聲流暗水(茅洞茅山之/洞見前注)衡山碧色映朝陽
(衡山南/岳也)千年城郭如相問華表峩峩有夜霜(見丁令/威注)
　　　寄胡居士
日暖風微南陌頭青田紅樹起春愁伯勞相逐行人别
岐路空歸野水流偏憶尋僧同看雪誰期載酒共登樓
為言惆悵嵩陽寺明月髙松應獨遊
　陳羽(江東人貞元八年陸贄下及第二人/登科厯東宫尉佐有詩集傳於世)
　　　送友人及第東歸
五陵春色泛花枝(班孟堅西都賦曰南/望杜霸北眺五陵)心解花前逺别
離(解一/作醉)落第恥為關右客成名空羨里中兒(漢書沛公/畧地陳留)
(沛公之麾下騎士適酈食其里中子沛公時時問邑中/賢豪騎士語食其食其曰吾聞沛公嫚罵人有大畧真)
(吾所願從若見幸言臣里中有酈/生年六十餘髙帝見之因使説齊)都門雨歇愁分處山
店燈殘夢到時家住洞庭多釣伴因來相賀語相思(漢/蘇)
(武詩生當復來/歸死當長相思)
　　　長安臥病秋夜言懐
九重門鎖禁城秋月過南宫漸映樓紫陌夜深槐露滴
(天有紫微垣人主之宫象之宫曰紫宫/又曰紫禁殿曰紫宸京都之衢曰紫陌)碧空雲盡火星
流(詩七月流火左/傳火猶西流)風清刻漏傳三殿(唐書將軍李守忠/奏三殿上所置渾)
(天儀銅鼎上津流出謂麟徳殿及東西廂/也翰苑在其後  杜詩云詔從三殿出)甲第歌鐘樂
五侯(文選陸機詩云甲第椒與蘭又云甲第崇髙/闧注第一宅也前漢王氏五侯同日而封)楚客
病來鄉思苦寂寥燈下不勝愁
　戴叔倫(字幼公潤州人貞元中進士後官撫州/刺史遷容管經畧使卒有遺藳傳於世)
　　　酬耿少府見寄(耿湋/也)
方丈蕭蕭落葉中(髙僧傳舍利國有維摩舊宅唐顯慶/中王𤣥策因向印度過淨明宅以笏)
(量基止有十笏/故號為方丈云)暮天深巷起悲風流年不盡人自老外
事無端心已空家近小山當海畔(淮南王小山等/作招隠士一篇)身留
環衞隠牆東(後漢北海王君公遭亂獨不去儈牛自隠/時人為之語曰避世牆東王君公  為少)
(府職近宫闈故云環衞/唐書金吾衞亦云環衞)遥聞相訪頻逢雪一醉寒宵誰
與同
　李嘉祐(字從一趙州人天寶七年進士為秘書正/字累官至台袁二州刺史有集今傳於世)
　　　送中舍遊江東
孤城郭外送王孫(前漢韓信傳哀王孫/而進食豈望報也)越水呉洲共爾
論野寺山邊斜有逕漁家竹裏半開門青楓獨映揺前
浦(杜詩云輟/棹青楓浦)白鷺閑飛過逺村若到西陵征戰處(三國/志呉)
(陸抗上表曰西陵建平/國之西門即夷陵也)不看秋草自傷魂(文選江文通/别賦黯然銷)
(魂者惟别/而巳矣)
　　　自蘇臺至望亭驛人家盡空春物增思悵然有
　　　作
南浦菰蔣覆白蘋東呉黎庶逐黄巾(後漢末年/黄巾賊起)野棠自
發空流水江燕初飛不見人(宋文帝元嘉二十八年魏/人破南兖徐豫青冀殺掠)
(不可勝計丁壯即加斬截嬰兒貫於槊上盤舞以/為戲所過郡縣赤地無餘春燕歸來巢於林木)逺樹
依依如送客平田渺渺獨傷神那堪回首長洲苑烽火
年年報虜塵
　　　題靈臺縣東山主人
處處征胡人漸稀山村寥落暮煙微門臨莽蒼經年閉
(莽蒼荒/蕪色也)身逐嫖姚幾日歸(嫖姚將軍霍去/病也詳見前注)貧妻白髮輸
殘税餘寇黄河未解圍天子如今能用武只應歳晚息
兵機
　　　早秋京口旅泊(京口南徐/即潤州也)
移家避寇逐行舟厭見南徐江水流呉地征徭非舊日
秣陵凋弊不宜秋(秣陵金/陵也)千家閉戸無砧杵七夕何人
望斗牛(斗牛見/前注)只有同時驄馬客(漢桓典為御史執法/無所迴避嘗乗驄馬)
(而出京師憚之語曰行/行且止避驄馬御史)偏題尺牘問窮愁(尺牘以木為/之書於其上)
(非史記虞卿贊曰虞卿/  窮愁亦不能著書)
　　　贈别嚴士元(此詩人見/劉長卿集)
春風倚棹闔閭城(魏王粲懐徳詩倚棹泛涇渭日暮山/河清  越絶書呉王闔閭築城周四)
(十七里陸門八象八風水門八象八卦/呉都賦重城結隅通門二八在平江府)　水國春寒陰
復晴細雨濕衣看不見閑花落地聽無聲日斜江上孤
帆影草緑湖南萬里情東道儻逢相識問(左傳燭之武/曰若舍鄭以)
(為東道主行李之/往來供其乏困)青袍今已誤儒生
　姚鵠
　　　訪遇真觀趙尊師不遇(遇真一/作玉真)
羽客朝元晝掩扉林中一逕雪中微松陰繞院鶴相對
山色滿樓人未歸盡日獨思風馭返(風馭見乗/風列子注)寥天幾
望野雲飛憑髙目斷無消息自醉自吟愁落暉
　
　
　
　
　
　
　
　
　
　
　
　唐詩鼓吹巻五
欽定四庫全書
　唐詩鼓吹巻六
　　　　　　　　　　　　元　郝天挺　註
　杜牧(字牧之京兆人也太和二年進士舉賢良方正/為江西團練府巡官累遷左補闕監察御史進)
　(中書舍人卒有/樊川集行於世)
　　　李給事(即李中/敏也)
一章緘拜皁囊中(漢文帝集上書皁囊為帷帳後漢靈/帝以妖異數見特詔問蔡邕邕表以)
(皁囊封上注凡章表/言宻事皆用皁囊)厯厯朝廷有古風元禮去歸緱氏
學(後漢李膺字元禮潁川人性簡抗無所交接為司𨽻/校尉及遭黨事下黄門北寺獄遇赦膺乃退居緱氏)
(縣教授生徒滿李給事/因論鄭注告  歸潁陽)江充來見犬臺宫(前漢江充字/次倩趙國邯)
(鄲人也見上於犬臺宫言趙國事遂廢趙太子後搆巫/蠱事竟敗戾太子死充亦被誅  鄭注嘗對帝於浴室)
(故及/之)紛紜白晝驚千古鈇鑕朱殷幾一空(鈇斧也鑕碪/也刑人之具)
(左揚雄解嘲云徽以紺墨製以鑕鈇左傳曰/  輪朱殷杜牧本集注謂鄭注甘露之事也)曲突徙薪
人不㑹(前漢霍光傳客有為主人者見其竈直突傍有/積薪謂主人曰更為曲突逺徙其薪否者且有)
(火患主人黙然不/應後家果失火)海邊今作釣魚翁
　　　道一大尹存之庭美二學士簡于聖明自致霄
　　　漢牧支離窮悴竊於一麾書美歌詩兼自言志
　　　呈上三君子
九金神鼎重丘山(前漢郊祀志武帝興神鼎一一者一/統天地萬物所係象也黄帝作寶鼎)
(三三者天地人禹收九/牧之金鑄九鼎象九州)五玉諸侯雜佩環(書舜典修五/禮五玉注五)
(等諸侯所執玉也疏公執桓圭侯執/信圭伯執躬圭子執穀璧男執蒲璧)星座通霄狼鬛暗
(後漢郎官上應列宿星座通霄言君子在位得時行道/也  六象列星圖曰天弧九星在狼星東南為天弓也)
(主備盜賊常屬天向狼星魏明帝景初元年八月庚寅/夜有大流星長數丈白色有芒鬛詩言狼鬛暗言小人)
(不得/肆也)戍樓吹角虎牙閑(後漢來歙叱盖延曰虎牙/何敢然漢將軍之號也)斗閒
紫氣龍埋獄(見前/注)天上洪爐帝鑄顔(揚子或曰人可鑄/與曰孔子鑄顔回)
(矣注顔子不學亦常人耳遇孔子/教之乃庶幾於道是學猶鑄也)若念西河舊交友魚
符應許出函關(隋書髙祖頒木魚符於總管刺史雌一/雄一又木魚符頒於外官五品以上)
　　　故洛陽城有感
一片宫牆當道危行人為汝去遲遲(孟子遲遲/吾行也)蓽圭苑
裏秋風起(後漢靈帝光和三年作蓽圭靈昆苑周一千/五百步西苑周三千三百步皆蓽羅之注並)
(在洛陽宣/平門外)平樂館前斜日時(張衡東京賦曰其西則/有平樂都城視逺之館)黨
錮豈能留漢鼎(後漢張成弟子牢修上書誣告李膺等/養太學游士交結諸郡生徒誹訕朝廷)
(疑亂風俗靈帝大怒乃逮捕黨人如竇武劉淑陳蕃荀/昱杜宻之徒皆在黨中其死徙者六七百人  汾陰得)
(寶鼎武帝嘉之羣臣皆賀得周鼎吾丘夀王獨曰非周/鼎上問之對曰臣聞周徳上昭天下漏泉上天報應鼎)
(為周出故曰周鼎今漢繼周昭徳顯行天祚有徳而寶/鼎自出此天之所以與漢乃漢寶非周寶也上曰善)
清談空解識胡兒(晉書載記石勒販洛陽倚嘯上東門/王衍見而異之曰向胡雛吾觀其聲)
(恐為天下之患馳遣收之/㑹勒巳去王衍能清談)千燒萬戰坤靈死(易曰坤地/道也  揚)
(雄司命箴曰普彼坤靈得天作制/文選靈光殿賦云據坤靈之寶勢)　慘慘終年鳥雀悲
　　　潤州(即鎮江/府也)
向呉亭東千里秋(向呉亭在潤州今為鎮/江府在府治之西南)放歌曾作昔
年遊(鮑明逺有/放歌行)青苔寺裏無鳥迹緑水橋邊多酒樓大
抵南朝皆曠達(晉南渡後胡母輔之謝鯤畢卓羊/曼桓彝輩閉室酣飲號為八達)可憐
東晉最風流(晉五胡雲擾元帝都建康/故曰東晉風流指王謝也)月明更想桓伊
在(桓伊笛/見前注)一笛聞吹出塞愁(晉史劉疇曾避亂塢壁賈/胡百數欲害之疇無懼色)
(援笳而吹為出塞入塞之聲以動之羣胡/皆垂泣而去  古樂府有出塞入塞曲)
　　　又
謝朓詩中佳麗地(謝𤣥暉鼔吹曲江南佳麗地金陵/帝王州逶迤帶緑水迢遞起朱樓)夫
差傳裏水犀軍(國語曰呉敗越於㑹稽勾踐説國人曰/寡人不量力與大國報仇寡人之罪也)
(親為夫差洗馬而歸乃致其衆而誓之曰寡人聞古之/賢君不患其衆之不足也而患其志行之不少恥今夫)
(差衣水犀之甲者三千人不患其志行之少恥而患其/衆之不足也  南越志云平定縣巨海有水犀似牛其)
(出入有光/水為之開)城髙鐵甕横强弩(唐乾符中周寶為潤帥築/羅城二十餘里仍號鐵甕)
(城又云呉孫權所築自呉越王嘗以弓/弩射潮頭與海神戰  是水不近城)栁暗朱樓多夢
雲(用陽臺/雲雨事)畫角愛飄江北去釣歌長向月中聞揚州塵
土試回首不惜千金借與君
　　　題宣州開元寺水閣閣下苑溪夾居人
六朝文物草連空(金陵六朝紀異謂/呉東晉宋齊梁陳)天澹雲閑今古同
鳥去鳥來山色裏人歌人哭水聲中深秋簾幙千家雨
落日樓臺一笛風惆悵無因見范蠡參差煙樹五湖東
(范蠡五湖/見前注)
　　　宣州送裴坦判官往舒州時牧欲歸京
日暖泥融雪半消(杜詩云泥/融飛燕子)行人芳草馬聲嬌九華山
路雲遮寺(九華山/在池州)清弋江村栁拂橋(清弋江在宣州宣/城縣西五十里)
君意如鴻髙的的我心懸斾正揺揺(戰國䇿楚王曰寡/人之心揺揺如懸)
(風中之旌倦謝𤣥/暉詩旅思  揺揺)同來不得同歸去故國逢春正寂寥
　　　登池州九華峯寄張祜(九華舊名九子山翰林/李白以其峯如蓮華遂)
　　　(改作/九華)
有感中來不自由角聲孤起夕陽樓碧山終日思無盡
芳草何年恨始休睫在眼前猶不見道非身外更何求
(孟子道在邇而求諸/逺事在易而求諸難)何人得似張公子(指張祜/處士)千首詩
輕萬戸侯
　　　九日齊山登髙
江涵秋影雁初飛與客攜壺上翠微(翠微見/前注)塵世難逢
開口笑(莊子人生上夀百歳中夀八十下夀六十病瘐/死喪憂患其中開口而笑者一月之中不過四)
(五日/而巳)菊花須挿滿頭歸但將酩酊酬佳節不用登臨歎
落暉古往今來只如此牛山何必淚沾衣(列子齊景公/遊於牛山北)
(臨其國城而流涕曰美哉國乎鬱鬱芊芊若何謫去此/國而死乎使古而無死者寡人將去斯而何之史孔梁)
(邱據從之泣晏子獨笑於傍曰吾君方將被蓑笠而/立於畎畝之中惟事之恤何暇念死乎景公慙焉)
　　　齊安郡晚秋
栁岸風來栁漸疎使君家似野人居(杜詩重來休沐/地真作野人居)雲
容水態還堪賞嘯志歌懐亦自如雨暗殘燈棋散後酒
醒孤枕雁來初可憐赤壁爭雄渡(赤壁屬黄州三國志/曹操與周瑜遇赤壁)
(初戰操軍不利引次/江北後有烏林之敗)唯有蓑翁坐釣魚
　　　得替後移居霅溪館(在湖州牧/常為刺史)
萬家相慶喜秋成處處樓臺歌板聲千歳鶴歸猶有恨
(千歳鶴已/見華表注)一年人住豈無情夜涼溪館留僧語風定蘇
潭看月生(唐蘇瓌為烏程尉墮此潭聞有人語云扶出相/公後果拜相故名蘇公潭有記存焉在州治之)
(東/)景物登臨閑始見願為閑客此閑行
　　　栁
日落水流西復東春光不盡栁何窮巫娥廟裏低含雨
宋玉門前斜帶風莫將榆莢共爭翠深感杏花相映紅
灞上漢南千萬樹幾人遊宦别離中(杜詩漢南因老/盡灞上逺愁人)
　　　送劉秀才歸江陵
綵服鮮華覲渚宫(髙士傳老萊子年七十衣斑斕之衣/為嬰兒戲於親前  杜詩朝夕髙堂)
(念應宜綵服新城左傳楚子西沿漢泝江將入郢/王在渚宫今之  楚渚宫地也梁元帝名以渚宫)鱸魚
新熟别江東劉郎浦夜侵船月(郡國志劉備娶孫夫人/婚於楚地因名  荆州)
(記劉郎浦在荆州石/首縣沙步之東也)宋玉庭春弄袖風(江陵有/宋玉宅)落落精
神終有立飄飄才思杳無窮(司馬相如上大人賦武帝/大悦曰飄飄然有凌雲之)
(氣/)誰人世上為金口(揚子曰如將復駕其説者則/莫若諸儒而金口而木舌)借取
明時一薦雄(杜詩揚雄更有河東賦惟待吹噓送上天/  甘泉賦序孝成帝時客有薦雄文似相)
(如者上方郊祀甘泉泰畤汾陰后土/以求繼嗣召雄待詔承明之庭云云)
　　　題青雲館(屬商/於)
虬蟠千仞劇羊腸(文選魏文帝詩羊腸/坂詰曲車輪為之摧)天府由來百二
强(史記蘇秦説秦恵王曰秦四塞之國被山帶渭東有/關河西有漢中南有巴蜀北有代山此天府也  前)
(漢髙帝紀田肯賀上曰秦形勢之國也帶河阻山懸隔/千里持㦸百萬秦得百二焉蘇林曰秦地險固二萬人)
(足當諸侯/百萬也)四皓有芝輕漢祖(四皓見/前注)張儀無地與懐王
(史記張儀説楚懐王使絶齊請獻商於之地六百里楚/遂絶齊使將軍隨張儀受地至秦儀佯墮車不朝三月)
(齊秦之交合儀乃出謂楚使者曰臣/有秦邑六里願獻大王楚王大怒)帳連雲影蘿陰合
枕繞泉聲客夢涼深處㑹容髙尚者(易蠱卦上九曰不/事王侯髙尚其事)
水苗三頃百株桑(水苗稻/種也)
　　　殘春寄張祜
暖雲如粉草如茵獨步長隄不見人一嶺桃花紅錦黦
半溪山水緑蘿新髙枝百舌猶欺鳥(百舌/鳥名)帶葉棃花獨
送春仲蔚欲知何處在苦吟林下拂詩塵(晉皇甫士安/髙士傳曰張)
(仲蔚平陵人與同郡魏景卿俱修道徳隠身不仕明天/文博物善詩賦所居蓬蒿沒人不治榮名時人莫識惟)
(劉龔/知之)
　　　寄浙西李判官
燕臺上客意何如(燕昭王築黄金/臺以禮郭隗)四五年來漸漸疎直
道莫抛君子業(語直道而事人/焉往而不三黜)遭時還與故人書(杜詩/厚禄)
(故人書斷絶恆/飢稚子色淒涼)青雲滿眼應驕我白髮渾頭少恨渠誰
念賢哉崔大讓可憐無事不歌魚(史記孟嘗君客有馮/驩者彈長鋏歌曰長)
(鋏歸來乎食無魚食有魚矣/又歌曰長鋏歸來乎出無車)
　　　訪張明府同趙二十二嘏聯句
陶潛官罷酒瓶空門掩黄花一逕風(陶潛去官作歸去/來辭云三逕就荒)
(松菊/猶存)古調詩吟山色裏無絃琴在月明中(趙無淵明常/蓄  絃琴一)
(張曰但識琴中/趣何勞絃上聲)逺簷髙樹宜幽鳥出岫孤雲逐晚虹(杜/)
(歸去來辭云雲/無心以出岫)别後東籬數枝菊不知閑醉與誰同(趙/)
　　　洛陽
文征武戰就神功(書云舞干羽於兩階七旬有苗/格又云壹戎衣而天下大定)時似
開元天寶中(開元天寶𤣥/宗時年號也)巳見𤣥戈收相土(張平子西/京賦建𤣥)
(戈樹招揺注云𤣥戈北斗第六星為旄頭主胡兵外唐/憲宗元和七年田承嗣納土  詩云相土烈烈海  有)
(截注相土契之孫土詩/言憲宗時諸侯納  也)應回翠帽過離宫(張衡西京賦/云戴翠帽倚)
(金較註翠帽車/盖黄金以飾較)侯門草滿罝寒兔(詩兔罝肅肅兔/罝施于中逵)洛浦
沙深見塞鴻疑有女娥西望處上陽煙樹正秋風(張衡/西京)
(賦女娥坐而長歌聲清暢而蜲蛇朝魏武帝臨崩遺命/吾媫妤妓人皆令著銅雀臺上月  十五作技汝等時)
(登臺望吾西陵/墓田上陽宫名)
　　　寄唐州李尚書(李愬憲宗朝為唐鄧節/度使檢校尚書左僕射)
累代功勲照世光奚胡聞道死心降(奚胡為/奚契丹)攻書筆秃
三千管(晉王羲之退筆/成丘號退筆塚)領節門排十六雙(晉謝安都督/揚荆等十五)
(州諸軍事其本官悉如故入唐百官志節使辭日賜雙/旌雙節行則建節立六纛  境州縣築節樓迎以鼔角)
(詩意以李尚/書比謝安)先揖耿弇聲藉藉(前漢或説汲黯曰天子/欲令羣臣下大將軍不)
(可以不拜黯曰夫以大將軍有揖客反不重耶好後漢/耿弇字伯昭扶風茂陵人也為光武大將軍封  畤侯)
今看黄霸事摐摐(前漢黄霸字次翁淮陽陽夏人為潁/川太守政稱神明後拜丞相卒諡定)
(侯/)時人欲識胸襟否彭蠡秋連萬頃江(彭蠡湖在鄱/陽匡廬山下)
　　　奉送中丞姊夫儔自大理卿出鎮江西
檣似鄧林江拍天(山海經曰夸父逐日快飲河渴不足/飲大澤未至道渴而死棄其杖化為)
(鄧/林)越香巴錦萬千千(閩越産香/巴蜀出錦)滕王閣上柘枝鼓(滕王/閣在)
(隆興府郡城西唐髙祖子滕王元嬰所建王勃作記名/樂苑曰羽調有柘枝曲商調有掘柘枝此曲因舞得)
(用二女童鮮衣帽帽施金鈴抃轉有聲其來也於二蓮/花中藏之花拆而後見舞中之雅妙者也詩云柘枝鼔)
(者即舞此曲也誤按此曲本出/於拓拔氏後人  傳因名柘枝)徐孺亭前鐵軸船(圖經/隆興)
(東湖南小洲上有漢髙士徐孺子宅號孺子/亭太守夏侯嵩立思賢亭魏時謂之聘君亭)八郡元侯
非不貴(八郡即江西之八州洪/江饒䖍吉信撫袁也)萬人師長豈無權(書牧/誓千)
(夫長萬/夫長)要君嚴重疎歡樂猶有河湟可下鞭(時河湟未/下故用祖)
(逖著鞭事/詳見前注)
　　　西江懐古
上吞巴蜀控瀟湘怒似連山靜鏡光(連山謂波/浪如山也)魏帝縫
囊真戲劇(步騭表言北降人説北多作囊欲以盛沙塞/大江呉王曰此曹必不敢來若不如孤言當)
(以牛千頭為君作主人後見吕岱説騭言北欲作/囊以塞江輒失笑曰此江自開闢以來寧可塞乎)苻堅
投箠更荒唐(晉載記苻堅欲伐晉左右率石越對曰國/有長江之險朝無昏惑之釁未可伐也堅)
(曰以吾之衆旅投/鞭於江足斷其流)千秋釣舸歌明月萬里沙鷗弄夕陽
(杜詩白鷗波浩/蕩萬里誰能馴)范蠡清塵何寂寞(范蠡事/見前注)好風唯屬往
來商
　　　早雁
金河秋半虜弦開(雲中郡有紫河鎮界内有金河其泥/色似紫金在豺山宫南漢盛樂縣唐)
(振武節度使矢虜/弦謂虜之弓  也)雲際驚飛四散哀僊掌月明孤影過
(華山有/仙人掌)長門燈暗數聲來(長門漢/宫名)須知胡騎紛紛在豈
逐春風一一回莫厭瀟湘少人處水多菰米岸莓苔(西/京)
(雜記太液池邊皆是雕菰緑節之類菰之有米者名雕/菰有首者名緑節杜詩波漂菰米沈雲黒露冷蓮房墜)
(粉/紅)
　　　聞慶州趙縱使君與党項戰中箭身死
將軍獨乗鐵驄馬榆溪戰中金僕姑(榆溪在慶陽府西/北六百里  左傳)
(宋公以金僕姑/射南宫長萬)死綏却是古來有(禮記武車綏旌注有/虞氏之旌旗也司馬)
(兵法曰將軍死綏綏梁任昉彈/曹景宗云將軍死  寸步無卻)驕將自驚今日無青史
文章爭㸃筆(梁江淹上建平王書/俱啓丹册並圖青史)朱門歌舞笑捐軀誰
知我亦輕生者不得君王丈二殳(説文殳杖也音殊禮/殳以積竹八觚長丈)
(二尺建於兵車旅賁以先驅/也詩曰伯也執殳為王前驅)
　　　街西(隋三禮圗長安領街西五十四/坊及西市多王公貴戚之第)
碧池新漲浴嬌鴉(杜牧阿房宫賦云渭流漲/膩棄脂水也與此意同)分鎖長安
富貴家遊客偶同人鬭酒名園相倚杏交花銀鞍騕褭
嘶宛馬(文選徐敬業詩鮮車騖華轂汗馬濯銀鞍車淮/南子曰夫待騕褭飛莬而駕之則世莫乗  矣)
(注騕褭飛莬日行千里龍馬也/宛馬漢貳師將軍取大宛之馬)　繡鞅璁瓏走鈿車(杜/蘭)
(香别傳蘭香數詣張碩婢通言阿母遣配君/碩視之可十八九鈿車青牛飲食服玩皆備)一曲將軍
何處笛連雲芳樹日初斜
　　　自宣城赴官上京
瀟灑江湖十過秋酒杯無日不淹留謝公城外溪驚夢
(謝𤣥暉為/宣城守)蘇小門前栁拂頭(蘇小錢塘樂妓女子也歌/古樂府有錢塘蘇小小)
(云奴乗油壁車郎騎青驄馬/何處結同心西陵松柏下)千里雲山何處好幾人襟
韻一生休塵冠却掛知閑事終擬蹉跎訪舊遊(南史陶/𢎞景與)
(從兄書曰昔仕宦期四十左右作尚書郎投簪髙邁今/三十六方奉朝請頭顱可知遂掛冠神武門上表辭禄)
　　　寄題甘露寺北軒(在潤/州)
曾上蓬萊宫裏行此軒欄檻最留情孤髙堪弄桓伊笛
縹緲疑聞子晉笙(桓伊笛子晉/笙並見前注)天接海門秋水色煙籠
隋苑暮鐘聲他年㑹著荷衣去(楚詞製芰/荷以為衣)不向山僧説
姓名
　　　冬至遇京使發寄舍弟
逺信初憑雙鯉去(古詩飲馬長城窟行客從逺方來遺/我雙鯉魚呼童烹鯉魚中有尺素書)
他鄉正遇一陽生(易復卦冬/至一陽生)樽前豈解愁家國輦下惟
能憶弟兄(輦下謂帝/輦之下也)旅館夜憂姜被薄(後漢姜肱兄弟/四人居貧作一)
(布被而共之兄/弟皆以孝行著)暮江寒覺晏裘輕(晏子一狐/裘三十年)竹門風過
還惆悵疑是松牕雪打聲
　　　長安雜題
雨晴九陌鋪江練(謝𤣥暉詩澄江淨如練此/言九陌如平鋪江練也)嵐嫩千峯
疊海濤南苑草芳眠錦雉夾城雲暖下霓旄(杜詩花蕚/夾城通御)
(氣夾城在長安修徳坊與昇道坊相接/張平子西京賦云弧旌枉矢虹旃霓旄)　少年羇絡青
文玉(羇絡馬/飾也)遊女花簪紫蒂桃江碧栁深人盡醉一瓢
顔巷日空髙(論語在/陋巷)
　　　二
洪河清渭天池濬(班孟堅西京賦右界褒斜隴首之險/帶以洪河清渭之川  莊子曰南溟)
(者天池也言河渭/如海之深濬廣大)太白終南地軸横(太白終南長安二/山名春秋括地象)
(曰地有三千六/百軸互相牽制)祥雲輝映漢宫紫(前漢都/長安)春光繡畫秦
川明(長安秦/地也)草妬佳人鈿朶色風迴公子玉銜聲六飛
南幸芙蓉苑(漢書袁盎諌文帝曰今陛下騁六飛馳下/峻山有如馬驚車敝陛下縱自輕奈髙廟)
(太后何敦杜詩芙蓉小苑入邊愁芙/蓉院在  化坊與立政坊正相接)十里飄香入夾城
(唐書地里志開元二十/年築夾城入芙蓉苑)
　　　三
晴雲如絮惹低空紫陌微微弄袖風韓嫣金丸莎覆緑
(漢韓嫣好彈以金為丸一日所失十/餘長安為之語曰苦飢寒逐金丸)許公韉汗杏粘紅
(北史宇文述諂事隋煬帝以其子士及尚南陽公主封/許國公雲定興附㑹述為述製馬韉於後角上缺方三)
(寸以露白色輕薄者爭/效之謂為許公缺勢)煙生䆗窱深東第(文選張平子/西京賦云望)
(䆗窱以徑庭眇不知其所返注䆗窱徑廷言其中皆迷/不識還道也  司馬長卿喻巴蜀檄云位為通侯處列)
(東第音䆗音/叫窱  眺)輪撼流蘇下北宫(帶之下垂者名流蘇遊/漢書董偃常從武帝)
(戲北宫師古曰/在未央宫之北)自笑苦無婁護知(知去聲遊後漢婁護/字君卿  於王氏五)
(侯之門皆得/其歡心焉)可憐鉛槧竟何功(王充論衡曰斷木為槧/  揚雄采集異國殊語)
(嘗把三寸弱翰齎素紬四尺以書其異語歸以鉛摘刻/之於槧故云鉛槧西京雜記揚子雲好事嘗懐槧提鉛)
(是/也)
　　　閨情代作
梧桐葉落雁初歸(淮南子梧桐一葉/落而天下知秋)迢遞無因寄逺衣
月照石泉金㸃冷鳳酣簫管玉聲微(空洞靈章曰真/人吹九鳳之簫)佳
人力杵秋風外蕩子從征夢寐稀(古樂府昔為娼家女/今為宕子婦宕子行)
(不歸空床/難獨守)遥望戍樓天欲曉滿城鼕鼓白雲飛(鼕鼔見/前注)
　　　江樓晚望
湖山翠欲結䝉籠汗漫誰遊夕照中(淮南子盧敖遊𤣥/闕見一若士傲然)
(笑曰吾與汗漫/遊於九垓之上)初語燕雛知社日(燕以社日來/社日而去)習飛鷹
隼識秋風(月令季夏/鷹乃學習)波揺珠樹千尋拔山鑿金陵萬仞
空(楚威王以金陵有王氣/埋金以鎮之故曰金陵)不欲登樓更懐古斜陽江上
正飛鴻
　髙駢(字千里幽州人崇文之孫初為府司馬遷侍御/史西川節度使仕至平章事封渤海郡王時巢)
　(賊大亂駢擁重兵以誤任吕/用之等誅詩一巻傳於世)
　　　寄鄠杜李遂良處士
小隠堪忘世上情(晉王康琚反招隠云小隠隠林藪大/隠隠朝市伯夷竄首陽老耼伏柱史)
可能休夢入重城池邊寫字師前輩(後漢張芝臨池學/書池水盡黒家中)
(衣絹先書/而後練之)座右題銘律後生(後漢崔子玉座右銘無道/人之短無説己之長施人)
(慎勿念受施/慎勿忘云云)吟社客歸秦渡晚醉鄉漁去渼陂晴(渼陂/灃水)
(也杜工部有渼陂行/皆長安西南地名)春來不得山中信盡日無人傍水
行
　　　和王昭符進士贈洞庭趙先生
為愛君山景最靈(山在岳州/洞庭湖中)角冠秋禮一壇星(道士夜/禮星斗)
藥將雞犬雲間試(後漢魏伯陽與弟子三人入山作神/丹丹成遂與犬試之犬即死伯陽服)
(丹即死弟子服之亦死餘二弟子遂不服出山伯陽即/起將所服丹内弟子及犬口中皆仙去又見淮南子注)
琴許魚龍月下聽(荀子伯牙鼓琴而游魚出/聽瓠巴鼓瑟而六馬仰秣)自要乗風
隨羽客(列子御風而行/五日而後返)誰同種玉驗仙經(神仙傳羊雍/伯有人與石)
(子一斗使種之後種其石時有徐氏北平著姓有女子/求不許雍伯試求之徐曰得白璧一雙當聽之為婚雍)
(伯乃至種所得白璧/五雙徐氏遂妻之)煙霞澹泊無人到除有漁翁過洞
庭
　　　依韻奉酬李迪
栁下官資顔子居(論語栁下恵為士師/三黜  顔居見前注)閑情入骨若為
除詩成斬將竒難敵(前漢叔孫通曰故先/言斬將搴旗之士)酒熟封侯快
未如(漢揚雄解嘲或/立談而封侯)只見絲綸終日降(禮記王言如絲/其出如綸王言)
(如綸其/出如綍)不知功業是誰書而今共飲醇滋味(前漢曹參/為丞相客)
(有欲言事者參/輒飲以醇酒)消得揶揄勢利疎(後漢光武令王霸至/薊市中募人將以擊)
(王郎市人皆大笑舉手揶揄之霸慙而返而晉陽秋曰/羅友在桓溫府溫不用時有得郡者溫送  友後至溫)
(問之友曰出門於中路遇一鬼揶揄曰見/汝送人作郡不見人送汝作郡溫大笑)
　　　留别彰徳軍從事范校書
無金寄與白頭親(韓詩外傳曰田子為相三年歸以金/百鎰奉母母曰不義之物不入於館)
(為人臣不忠為人子不孝田子慙自歸/於王還金就獄王赦田子以金賜母)節概猶誇似古
人未出塵埃真落魄(前漢酈食其家貧/落魄無衣食業)不趨權勢正因
循桂攀明月曾觀國(易觀國之光/利用賓于王)蓬轉西風却問津(論/語)
(使子路/問津焉)匹馬東歸羨知己燕王臺上結交新(見郭/隗注)
　　　途次内黄馬病寄僧舍呈諸友人
官閑馬病客深秋肯學張衡咏四愁(張平子有/四愁詩)紅葉寺
多詩景致白衣人盡酒交游(陶潛九日無酒悵然久之/見白衣人至乃江州刺史)
(王𢎞送酒也/即就菊而飲)依違諷刺因行得澹泊供需不在求好與
髙陽結吟社(山簡每至習家池未嘗不大醉人歌之曰/山公何所詣往詣髙陽池日暮倒載歸酩)
(酊無/所之)況無名跡達珠旒(珠旒帝之/冕旒也)
　　　遣興
浮世忙忙蟻子羣莫嗔頭上雪紛紛沈憂萬種與千種
行樂十分無一分越外險巇防俗事就中拘檢信人文
(易觀乎人文/以化成天下)醉鄉日月終須覓(醉鄉日月/巳見前注)去作先生號
白雲
　王初
　　　延平天慶觀
劒化江邊緑構新(晉張華使雷煥為豐城令掘獄中得/二劒一送華一自佩煥卒子華為州)
(從事持劒行經延平津劒忽於腰間躍去/墮水使人沒取不見但見兩龍各長數丈)層臺不染玉
梯塵千章隠篆標龍簡(道士作醮拜章以朱書於/簡飾以龍形故曰龍簡)一曲
空歌降鳳鈞(史記趙簡子疾五日不知人及寤語大夫/曰我夢之帝所游於鈞天廣樂而九奏萬)
(舞其聲/動人)嵐氣濕衣雲葉晚天香飄戸月枝春盟金早晚
聞仙語(學道之盟心/如金石之堅)學種三芝伴羽人(楚詞九歌河伯/采三秀兮於山)
(間注三秀芝草也記沈休文詩淹留訪五藥顧步佇三/芝  王子年拾遺  周昭王假寐夢白雲中一人衣服)
(皆羽毛王求上仙之術受絶慾之敎因名羽人/  楚辭曰仰羽人于丹丘兮留不死之舊鄉)
　　　送葉秀才
快騎璁瓏刻玉羇河梁返照上征衣(前漢李陵送别蘇/武詩攜手上河梁)
(遊子暮/何之)層氷春近蟠龍起(東方朔神異經北方有層氷/萬里而厚百丈月令二月震)
(雷驚蟄以龍/喻葉秀才也)九澤雲閑獨鶴飛(九澤即/九臯也)行想北山清夢
斷(意與北山/移文正同)重遊西洛故人稀漢庭狗監深知己有日
前驅負弩歸(前漢司馬相如作子虚賦同郡楊得意為/狗監侍上誦之上善之曰朕恨不與此人)
(同時得意曰臣郡人司馬相如所作也召見為郎後以/南夷為縣乃拜相如為中郎將建節往使至蜀太守以)
(下郊迎縣令負弩使/先驅蜀人以為寵)
　　　送王秀才謁池州呉都官
池陽去去躍雕鞍十里長亭百草乾衣袂鄣風金縷細
(細一作重金古詩/勸君莫惜  縷衣)劒光横雪玉龍寒晴郊别岸鄉魂斷
曉樹啼烏客夢殘(古樂府有/烏夜啼曲)南館星郎東道主(見前/注)揺
鞭休問路行難(古樂府有/行路難)
　　　青帝(帝出乎震震東/方其色青為春)
青帝邀春隔歳還月娥孀獨夜漫漫(羿妻偷羿不死之/藥奔月獨居故云)
(孀/娥)韓憑舞羽身猶在(于寶捜神記曰宋大夫韓憑其妻/美宋康王奪之憑怨王囚之憑遂)
(自殺妻乃陰腐其衣王與登臺自投臺下左右攬衣衣/不勝手遺書於帶曰願以屍還韓氏而葬王怒令埋之)
(二塚相對經宿忽有梓木生二塚之上根交枝連有鳥/如鴛鴦雌雄各棲其樹朝暮悲鳴而舞其音感人哀切)
(韓憑亦/名朋)素女商絃調未殘(王子年拾遺記黄帝使素女/鼓庖犠氏之瑟滿座悲不能)
(已後破為二十五絃念文選張平子思𤣥賦素女撫絃/而餘音兮太容吟曰  哉注素女黄帝時方術之女也)
(鼔五十絃瑟太容/黄帝之樂師也)終古蘭巖棲偶鶴(晉向秀思舊賦經/終古而常然楚辭)
(曰長無絶兮終古阻王韶之神境記云滎陽郡南百餘/里有蘭巖其路危  逺絶人跡登其上有石路松林杳)
(然是雲霞中館宇常有雙鶴素羽皦然多偶影翔/集傳云昔有夫婦隠於此年數百歳化成此鶴)從來
玉谷有離鸞(春秋元命苞曰火離為鸞故曰離鸞為西/京雜記張安世十五為侍中善鼔瑟  雙)
(鳳離/鸞曲)幾時幽恨飄然斷共待天池一水乾(莊子曰南溟/者天池也)
(神仙傳王逺字方平與麻姑相㑹於蔡經家麻姑自言/接待以來見東海三為桑田向間蓬萊水乃淺於往者)
(豈非將為陸陵乎方平笑曰聖人言海中行復揚塵也/  束晳發䝉記海一名天池一名大壑詩意以為恨未)
(能釋時不可待此/篇述其怨曠辭也)
　　　銀河
閶闔疎雲漏絳津(左傳八風疏立春條風春分明庶風/立夏清明風夏至景風立秋涼風秋)
(分閶闔風立冬不周風冬/至廣莫風絳津即銀河也)橋頭秋夜鵲飛頻(淮南子云/烏鵲填河)
(以渡織/女也)猶殘仙媛湔裙水(集林曰昔有一人尋河源見/婦人浣紗因問之曰此天河)
(也乃與一石而還問嚴君/平曰此織女支機石也)幾見星妃度襪塵(曹子建洛/神賦凌波)
(微步羅/襪生塵)厯厯素榆飄玉葉(古詩天上何所有厯厯種白/榆此言星散布如白榆也)
涓涓清月濕氷輪年來若有乗槎客(見張/騫注)為弔波靈是
楚臣(楚臣三閭大/夫屈原也)
　　　書秋
千里南雲度塞鴻秋容無跡淡平空人間玉嶺清霄月
天上銀河白晝風潘賦登山魂易斷(晉潘安仁秋興賦/憀慄兮若在逺行)
(登山臨水/送將歸)楚歌遺珮怨何窮(楚辭湘君捐余玦兮/江中遺余珮兮灃浦)往來
未若奇張翰欲鱠霜鯨碧海東(事見/前注)
　　　自和書秋
隴首斜飛避弋鴻(班固西京賦曰右界褒斜隴首之險/揚子曰鴻飛冥冥弋者何慕焉慕取)
(也/)頽雲蕭索見層空漢宫夜結雙莖露(漢武故事帝作/銅承露盤上有)
(仙人掌以承露也立西都賦抗/仙掌以承露擢雙  之金莖)閶闔涼生六幕風(閶闔/見前)
(注三禮圖曰上下四/方曰幄幄帷幙也)湘女怨絃愁不禁(湘妃堯之女故/曰帝子傳言湘)
(靈鼔瑟為/怨曲也)鄂君香被夢難窮(鄂君見/前注)江邊兩槳連歌渡
(古樂府莫愁在何處莫愁石城/西艇子打兩漿催送莫愁來)驚散遊魚蓮葉東(古樂/府云)
(江南可採蓮蓮葉何田田/魚戲蓮葉東魚戲蓮葉西)
　崔峒(博陵人初辟潞府功曹終於/右補闕有詩集一巻傳於世)
　　　題同官李明府書舍
松堂寂寂對煙霞五栁門前聚晚鴉(晉陶潛自況為/五栁先生傳)流
水聲中視公事寒山影裏見人家觀風共美新為政(古/有)
(采詩之官采邦國之詩以/觀民風  論語為政以徳)計日還應更觸邪(後漢胡廣/傳御史冠)
(獬豸豸獸名正/直嘗觸不正)可惜陶潛無限興不逢籬菊正開花
　朱灣(字巨川號滄洲子亦嘗/為府從事有集行於世)
　　　宴楊駙馬山亭
垂楊拂岸草茸茸繡戸牕前花影重(牕英華/作簾)鱠下玉盤
紅縷細(李白酬雙魚見贈云雙腮呀呷鬐鬛張撥剌銀/盤欲飛去呼兒拂机霜刃揮紅葩並落白雪飛)
酒開金甕緑醅濃中朝駙馬何平叔(三國志魏何晏字/平叔尚魏武帝公)
(主/)南國詞人陸士龍(呉陸雲字士龍美文藻/嘗自稱雲間陸士龍)落日泛舟
同醉處回潭百丈映千峯
　吕洞賓(名巖京兆人咸通中及第兩調縣令值/巢賊亂攜家歸終南學道莫測所往)
　　　贈人
羅浮道士誰同流(葛洪字稚川/隠於羅浮山)草衣木食輕王侯世間
甲子管不得壺裏乾坤只自由(壺公事見/費長房注)數著殘棋江
月曉一聲長嘯海山秋(晉孫登字公和隠蘇門山阮籍/與商畧棲神導氣之術登皆不)
(應籍因長嘯而起至半嶺聞有聲若/鸞鳳之音而響振巖谷乃登之嘯也)飲餘回首話歸路
遥指白雲天際頭(文選謝𤣥暉出新林浦云/天際識歸舟雲中辨江樹)
　呉融(字子華山陰人龍紀元年進士累官至翰林學/士中書舍人後為翰林承旨卒有文集行於世)
　　　閑望
三㸃五㸃映山雨一枝兩枝臨水花蛺蝶狂飛掠芳草
鴛鴦熟睡繞暖沙(暖一/作晴)闕下新居非巳業江南舊隠是
誰家東還西去都無計却羨暝歸林上鴉(詩意言禽尚/知所止安有)
(人而不/如鳥乎)
　　　即事
抵鵲山前寄掩扉(列子崑山之下以玉抵鵲彭蠡之濱/以魚飼犬而人不愛者非性輕財所)
(豐故也抵鵲山在荆/山山出玉故名之)便堪終老脱朝衣曉窺青鏡千峯
入(周庾信東宫行兩山銘/樹入床前山來鏡裏)暮倚長松獨鶴歸(謝宣城敬/亭山詩獨)
(鶴方朝唳飢/鼯此夜啼)雲裏引來泉脉細雨中移得藥苗肥何須
一筯鱸魚膾(見前/注)始掛孤帆問釣磯
　　　書懐
傍巖依樹結簷楹(傍去聲萬杜詩滂沱/朱檻濕  慮傍簷楹)夏物蕭條景更
清灘響忽髙何處雨松陰自轉此山晴見多鄰犬遥相
認(杜詩犬迎/曾宿客)來慣幽禽近不驚爭敢便誇饒勝事九衢
塵裏免勞生(爾雅九達/謂之逵)
　　　金橋感事(金橋洛/陽橋名)
太行和雪疊晴空二月郊原尚朔風飲馬早聞臨渭北
射鵰今欲過山東(射鵰巳/見前注)百年徒有伊川歎(左傳辛有/適伊川見)
(被髮而祭於野曰不及百/年此其戎乎其禮先亡矣)五利寧無魏絳功(左傳山戎/無終子嘉)
(父因魏絳請和諸戎晉侯欲伐之絳曰和戎有五利焉/戎狄薦居貴貨易土土可賈焉一也邊鄙不聳民狎其)
(野穡人成功二也戎狄事晉四鄰震動諸侯懐威三也/以徳綏戎師徒不勤甲兵不頓四也鑒於后羿而用徳)
(度逺至邇安五也君其圖/之晉侯悦使魏絳盟諸戎)日暮長亭政愁絶哀笳一曲
戍煙中
　　　廢宅
風飄碧瓦雨摧垣却有鄰人為鎖門幾樹好花虚白晝
滿庭芳草易黄昏放魚池涸蛙爭聚棲燕梁空雀自喧
(隨薛道衡詩/空梁落燕泥)不獨淒涼眼前事咸陽一火變寒原(秦阿/房宫)
(東西五百步南北五千步下可建五丈之旗及項羽屠/咸陽燒其宫室火三月不滅故杜牧之賦云楚人一炬)
(可憐/焦土)
　　　彭門用兵後經汴路(懿宗咸通中龎勛反徐州/為康承訓破滅彭門即徐)
　　　(州/也)
長亭一望一徘徊千里關河百戰來細栁舊營猶鎖月
(漢文帝北征周/亞夫屯細栁營)祁連新塚巳封苔(前漢霍去病攻匈奴/至祁連山捕首虜甚)
(多及去病薨武帝悼之發蜀國𤣥甲/自長安至茂陵為大塚像祁連山)霜凋緑野愁無際
(文選顔延年詩春晚/緑野秀巖髙白雲屯)燒接黄雲慘不開若比江南更牢
落子山詞賦莫興哀(梁庾信字子山有哀江南賦際陸/機弔魏武帝云傷心百年之  興)
(哀無情之地姦詩意懿宗奉佛太過酷好音樂怠於政/事盜賊蜂起  邪竊柄於内將士解體於外致中原板)
(蕩甚可/傷也)
　　　二
隋隄風物巳淒涼隄下仍多舊戰塲金鏃有苔人拾得
蘆衣無土鳥銜將(呉志諸葛恪傳童謡云諸葛恪蘆葦/單衣篾鈎落於何相求成子閣  文)
(選江文通恨賦云蔓草縈骨拱木斂魂而此/傷兵士戰死已久箭鏃生苔蘆草縈骨  巳)秋聲暗促
河聲急野色遥連日色黄獨上寒城更愁絶(更一/作政)戍鼙
驚起雁行行
　　　髙侍御話皮博士池中白蓮(髙駢皮/日休也)
白玉花開緑錦池風流御史報人知看來應是雲中墮
偷去須從月下移巳被亂蟬催婉娩更禁涼雨動䙰褷
(䙰褷婦人之纓也褷揚雄長楊賦云/戴褷垂纓  䙰褷謂花帶雨離披也)習家秋色堪圖畫
只欠山翁倒接䍦(襄陽記峴山西有習郁大池山季倫/每臨池必大醉而歸人歌曰時時能)
(騎馬倒著白接䍦注接䍦幘也取郭璞爾雅/注曰白鷺翅上有長翰江東人  為接䍦也)
　　　新安道中翫流水
一渠春碧弄潺潺宻竹繁花掩映間看處便須終日住
(見王徽/之注下)筭來寧得此身閑縈紆似接迷人洞(謂武陵/桃源也)清
冷應連有雪山(成都有/雪山)上却征車更迴首了然塵土不
相關
　　　憶山泉
穿雲絡石細湔湔(絡一/作落)杳杳疑聞弄管絃千仞灑來寒
碎玉一泓深處碧涵天煙迷葉亂尋難見月好風清聽
不眠春雨正多歸未得只應流恨更潺湲(謝靈運詩石/淺水潺湲日)
(落山/照耀)
　　　紅葉
一聲南雁巳先紅槭槭淒淒葉葉同(晉夏侯湛苦寒謡/草槭槭以疏葉木)
(蕭蕭以零殘貌/槭音索隕落)自是孤根非暖地莫驚他木耐秋風燒
煙散去陰全薄明月臨來影半空長憶洞庭千萬樹照
山横浦夕陽中
　
　
　
　
　
　
　
　唐詩鼓吹巻六
欽定四庫全書
　唐詩鼔吹巻七
　　　　　　　　　　　元　郝天挺　註
　李商隠(字義山懐州人令狐楚愛其才奏為集賢校/理後為檢校吏部員外郎歸滎陽卒初自號)
　(玉溪子有樊/南集傳於世)
　　　錦瑟(瑟繪紋如錦/故曰錦瑟)
錦瑟無端五十絃一絃一柱思華年(古今樂志云錦瑟/之為器也其絃五)
(十其柱/如之)莊生曉夢迷蝴蝶(適/也)望帝春心托杜鵑(怨/也)滄海
月明珠有淚(清/也)藍田日煖玉生煙(和/也)此情可待成追憶
秖是當時已惘然(適怨清和即其聲也一篇之中曲/盡其意史稱其瑰邁竒古信然)
　　　杜工部蜀中離席(懿宗時栁仲郢節度劒南東/川辟商隠為判官檢校工部)
　　　(員外郎/時作)
人生何處不離羣(禮記子夏曰吾離羣/而索居亦已久矣)世路干戈惜暫
分(詩公劉干/戈戚揚)雪嶺未歸天外使(杜詩雪嶺/界天白)松州猶駐殿
前軍(杜詩玉壘雖傳/檄松州已解圍)座中醉客延醒客江上晴雲雜雨
雲美酒成都堪送老當壚仍是卓文君(前漢相如傳卓/文君當壚沽酒)
(相如著犢鼻/裩親為滌器)
　　　隋宫
紫泉宫殿鎖煙霞欲取蕪城作帝家(蕪城即揚州古䢴/溝城也漢已後荒)
(蕪鮑昭為/賦即此)玉璽不縁歸日角(唐書唐儉説秦王建大計/曰公日角龍庭姓協圗讖)
(係天下望矣若外嘯豪傑北招戎狄/濟海而南以據秦雍湯武之業也)錦帆應是到天涯
(隋煬帝造龍舟施錦帆於舟上以幸江都涯詩意若非/唐太宗據秦稱帝煬帝逸遊之心至於天  猶未已也)
於今腐草無螢火(禮記月令季夏之月腐草為螢景隋/書煬帝大業末天下盜起帝於  華)
(宫徵求螢火數斛夜出遊山即放之火光徧於巖谷/  廣陵志揚州舊城七八里有煬帝放螢苑并十宫)終
古垂楊有暮鴉(隋煬帝自汳渚引河築街道植以栁名/隋隄一千三百里  隋室板蕩咸陽宫)
(闕為墟千秋萬歳惟/有垂楊棲鴉而已)地下若逢陳後主豈宜重問後庭
花(大業拾遺云煬帝遊雞臺恍惚與陳後主遇後主戴/皁紗單幘綽䄂長裙舞女數十侍左右一人逈美煬)
(帝累目之後主云此張麗華也以緑紋螺酌紅梁醖勸/帝飲因請張麗華舞玉樹後庭花一曲麗華不懌後主)
(問龍舟之遊樂乎始謂殿下致治堯舜之上今日復此/逸遊曩時何見罪之深三十六封書使人至今怏怏帝)
(叱之遂/不見)
　　　二月二日
二月二日江上行東風日暖聞吹笙花鬚栁眼各無賴
紫蝶黄蜂俱有情萬里憶歸元亮井(晉陶淵明字元亮/嘗為彭澤令督郵)
(至縣吏白應束帶見之淵明嘆曰吾不能為五斗米/折腰事鄉里小兒遂解印綬賦歸去來辭以自見)三
年從事亞夫營(漢書將軍周亞夫/嘗北征營於細栁)新春莫悞遊人意(悞/一)
(作/怪)更作風簷夜雨聲
　　　籌筆驛(在綿州綿谷縣北九十九里蜀漢/諸葛武侯出師嘗駐軍籌畫於此)
魚鳥猶疑畏簡書(詩豈不懐歸畏此簡書明簡書盖軍/中法令約束言號令嚴  雖千百年)
(之後魚鳥/猶畏之也)風雲長為䕶儲胥(揚雄長楊賦木擁槍纍以/為儲胥注胥須也言有儲)
(蓄以待所須也韋昭曰儲胥藩落之類也使此言武侯/忠義風雲猶䕶其壁壘東坡曰誦此二句  人凛然復)
(見孔明/風烈)徒令上將揮神筆(上將指武侯言弱主在位孔/明才沒信黄皓姦邪使社稷)
(為墟出師之/功徒勞而已)終見降王走傳車(魏將軍鄧艾破蜀劉禪/銜璧輿櫬降遂傳送洛)
(陽/)管樂有才真不忝(武侯傳孔明初自比管仲樂毅人/不信也及相先主五月渡瀘七擒)
(孟獲出斜谷斬夏侯淵屯五丈/原困司馬懿比管樂不忝矣)關張無命欲何如(蜀之/飛將)
(惟關羽張飛呉吕䝉殺某於江陵閬州卒殺飛於帳下/先主崩武侯死蜀祚休矣  王充論衡人生皆受天命)
(今得短命宜/曰無命也)他年錦里經祠廟(蜀志錦里成都地/名武侯祠在焉)梁父
吟成恨有餘(梁父吟武侯所作曰朝出城東門遥望/蕩陰里里中有三墳纍纍正相似云云)
　　　九成宫(宫在鳳翔府麟遊縣西五里隋仁夀/宫也楊素為文帝起唐改作九成宫)
十二層城閬苑西(前漢郊祀志黄帝為五城十二樓以/候神人  淮南子崑崙山有層城九)
(重生木禾其條五尋玉十洲記曰/崑崙山有瑶池閬苑  樓十二)平時避暑拂虹蜺(蔡/邕)
(月令章句虹蜺者陰陽交接之氣雄曰虹雌曰蜺髙班/孟堅西都賦虹蜺迴帶於棼楣  此言九成宫之  也)
雲隨夏后雙龍尾(史記夏孔甲擾龍帝賜之乗龍河漢/各二有雌雄  山海經曰夏后乗兩)
(龍雲盖三層之括地志禹誅防風氏夏后徳盛二龍降/帝使范氏御  以行經南方防風氏神見禹怒射之有)
(迅雷二龍升去神懼/以刃自貫其心而死)風逐周王八馬蹄(周穆王巡行天/下馭八龍之駿)
(一名絶地二名翻飛三名奔霄四名超影五名逾輝六/名超光七名騰霧八名掛翼  王元長曲水詩序夏后)
(兩龍載驅璿臺之上穆/滿八駿如舞瑶水之陰)呉嶽曉光連翠巘(周禮雍州山/鎮曰呉嶽)
(漢書地里志呉/嶽在汧縣西)甘泉晚景上丹梯(甘泉漢武宫名要謝/𤣥暉敬亭山詩  欲)
(追竒趨即/此陵丹梯)荔枝盧橘霑恩澤(漢永元閒嶺南獻荔枝十/里一置五里一堠  盧橘)
(枇杞也熟詩意荔枝盧橘皆/暑天方  故貢於九成宫也)鸞鵲天書濕紫泥(鄴中記/石虎每)
(詔書出著鳳口中銜/出  紫泥見前注)
　　　碧城
碧城十二曲闌干犀辟塵埃玉辟寒(嶺表異録云有辟/塵犀婦人為簪梳)
(則塵不著髮塵南越志髙州巨海有大犀出入有光其/角能開水辟    唐杜陽編同昌公主乗七寶步輦四)
(面綴五色玉香囊中貯辟寒香刻鏤水晶辟塵犀為龍/鳳觀者眩目  唐武宗㑹昌九年夫餘國貢火玉三斗)
(色赤光照十步置/之室中不復挾纊)閬苑有書多附鶴(集仙録周穆王駕/黿鼉魚鱉為梁以)
(濟弱水而升崑崙𤣥圃閬苑之/好㑹西王母歌白雲之謡云)女牆無樹不棲鸞(杜詩/樓髙)
(望女牆釋名曰女牆言卑小比之於城如女/子之於丈夫也此聯言碧城如仙人宫闕也)星沈海底
當牕見雨過河源隔坐看若是曉珠明又定一生長對
水晶盤(曉珠謂/日也)
　　　馬嵬
海外徒聞更九州(史記騶衍好為閎大之言言中國名/赤縣神州内有九州禹之敘九州是)
(也中國外如赤縣神州/者九乃所謂神州也)他生未卜此生休空聞虎旅鳴
宵柝(書曰虎賁三千人/廉正壘壁乎上蘭)　(張平子西京賦陳虎旅於飛/易繫辭曰重門擊柝以待暴)
(客柝軍中警/夜之木也)無復雞人報曉籌(周禮雞人掌夜呼曉叫/為官  漢官儀宫中不)
(畜雞衞士候於朱/雀門外専傳雞唱)此日六軍同駐馬(書甘誓大戰于甘/乃召六卿注天子)
(六軍其將/皆命卿也)當時七夕笑牽牛(唐明皇天寶十載避暑驪/山宫秋七月七日牽牛織)
(女相見之夕秦人風俗號為乞巧宫掖間尤尚之夜半/侍衞皆休貴妃獨侍上凭肩而立因仰天感牛女一年)
(一㑹不如已終歳相/守誓願世世為夫婦)如何四紀為天子(明皇即位四十/四年起先天開)
(元二十九年終/天寶十五年)不及盧家有莫愁(梁武帝河中之水歌/云河中之水向東流)
(洛陽女兒名莫愁莫愁十三能織綺十四採桑/南陌頭十五嫁作盧家婦十六生兒似阿矦)
　　　深宫
金殿香銷閉綺籠玉壺傳㸃咽銅龍(宫中更漏以/銅龍吐水)狂飈
不惜蘿陰薄清露偏知桂葉濃(詩蔦與女蘿施于松栢/南有樛木葛藟纍之言)
(后妃能逮下也盖蘿附物而生陰條甚薄狂風吹/之桂葉至濃而清露潤之榮枯不均怨之之詞)斑竹
嶺邊無限淚(舜南巡不返葬於蒼梧之野堯二女追之/不及至洞庭之山淚染竹即斑妃死為湘)
(水/神)景陽宫裏及時鐘(齊書武帝宫内深隠不聞端門鼓/漏聲置鐘於景陽樓上以應五鼔)
(及三鼓宫人聞/鐘聲早起粧飾)豈知為雨為雲意只有髙唐十二峯(楚/襄)
(王與神女遇陽臺曰妾巫山之神也朝為行雲暮為行/雨朝朝暮暮陽臺之下宋玉有髙唐賦巫山十二峯在)
(大江北與神女廟正/相對今屬巫山縣)
　　　留贈畏之
清時無事奏明光(明光宫名曹漢李陵與蘇武書曰䇿/名清時    植送應瑒詩清時難屢)
(得佳㑹/不可常)不遣當關報早霜(當關司門之人也車東觀記/汝郁載病徵詣公  門臺遣)
(兩當關扶入拜郎中也言/天下無事宫門晏開)中禁詞臣尋引領(杜詩詔許/辭中禁)
(孟子曰則天下之民/皆引領而望之矣)左川歸客自迴腸(司馬遷云腸/一日而九迴)郎
君下筆驚鸚鵡(禰衡作鸚鵡/賦見前注)侍女吹笙弄鳳凰(秦穆公/女弄玉)
(好吹笙後與蕭史乗鳳而去見前注/  李白詩鳳女吹玉簫吟弄天上春)空寄大羅天上事
(大羅天仙人所居世秦中雜記進士放榜後至/春開前須一人謝  名報羅使言報大羅天也)衆仙同
日詠霓裳(明皇遊月宫見仙人/歌霓裳羽衣之曲)
　　　對雪
寒氣先侵玉女扉(庾信哀江南賦云倚弓玉/女牕扉繫馬鳳凰樓柱)清光旋透
省郎闈(梁水部郎中劉孝綽對雪詩/云浮光亂粉壁積照朗彤闈)梅花大庾嶺頭發
(廣南有大庾嶺上多/梅花今名之為梅嶺)栁絮章臺街裏飛(漢張敞為京兆/尹居走馬街多)
(栁樹又名/為章臺街)欲舞定隨曹植馬(魏曹子建名植擬/樂府作白馬篇)有情應
濕謝莊衣(宋書大明中雪花降殿庭右將軍謝莊下殿/雪集衣白上以為嘉瑞命羣臣皆賦雪花詩)
龍山萬里無多逺(宋鮑昭雪詩云胡風吹朔雪千里/度龍山集君瑶池裏飛舞兩楹間)留
待行人三月歸
　　　其二
旋撲珠簾過粉牆輕於栁絮重如霜已隨江令誇瓊樹
(陳尚書令江總與後主狎客孔範沈客卿等作/玉樹後庭花曲云璧月夜夜滿瓊樹朝朝新)又入盧
家妬玉堂(梁武帝河中之水歌云盧家蘭室桂/為梁中有鬱金蘇合香詳見前注)侵夜可
能爭桂魄(雪月/爭光)忍寒應欲試梅粧(宋武帝女夀陽公主/人日卧於含章殿簷)
(下梅花落額上成五出之/花後人效之為梅花粧)關河凍合東西路腸斷班騅
送陸郎(晉成都王頴以陸機為後將軍河北大都督討/長沙王義戰於鹿苑機軍大敗為孟玖等所譖)
(遂遇害於軍中是日昏霧晝合平地雪深尺餘議者以/為陸氏之寃也  周庾信哀江南賦云雪暗如沙氷横)
(似岸逢赴洛之陸機/見離家之王粲云云)
　　　牡丹
錦幃初巻衞夫人(史記孔子見衞夫人南子夫人/自帳中再拜而環珮玉聲璆然)繡被
猶堆越鄂君(越鄂君/見前注)垂手亂飜雕玉珮(明皇雜録云舞/有大垂手小垂)
(手或若驚鴻或如飛燕行梁劉孝標詩云轉袖/隨歌發頓履赴絃餘度  過接手回身作斂裾)招腰爭
舞鬱金裙(招腰爭舞英華作細腰頻換前史記衞靈公/與夫人同車招揺於市過之  言衞夫  當)
(作招揺今作/腰未詳何意)石家蠟燭何曾剪(晉石季倫以蠟燭代/炊王愷以飴糖澳釡)荀
令香爐可待薫(襄陽記曰劉季和性愛香主簿張坦曰/人名公俗人不虚也季和曰荀令君至)
(人家坐幕三日香氣不歇為我何/如坦曰醜婦效顰見者必走也)我是夢中傳彩筆(彩/筆)
(見江/淹注)欲書花葉寄朝雲(古樂府有朝雲/曲詳見前注)
　　　促漏
促漏遥鐘動靜聞(唐百官志監門校尉巡日送平安及/奏事遣官送入晝題時刻夜題更籌)
(宫女得而/奏聞之)報章重疊杳難分(杳作亦字成詩雖/則七襄不  報章)舞鸞鏡
匣收殘黛(昔罽賓王得一鸞不鳴夫人曰嘗聞鸞見其/類而後鳴因懸鏡以映鸞覩形哀舞中宵而)
(絶中范泰有詩云明鏡/懸  堂顧影悲同契)睡鴨香爐換夕薰(唐李賀詩云/深幃金鴨冷)
歸去豈知還向月(淮南子羿請不死之藥於西王母未/及服其妻妞娥竊服得仙奔入月中)
夢來何處更為雲(為雲為雨見前注又詩意謂恨不能/如妞娥奔入月中  不能如巫娥夢)
(接襄/王也)南塘漸暖蒲堪結(李賀正月樂辭云官街栁帶/不堪折早晚菖蒲勝綰結)兩
兩鴛鴦䕶水紋(李白長千行鴛鴦緑蒲上翡翠錦屏中/  晉虞摯文章流别論曰詩六義興者)
(有感之辭也此篇擬深宫怨/女恨不如禽鳥猶有匹也)
　　　聖女祠
松篁臺殿蕙香幃龍䕶瑶牕鳳掩扉無質易迷三里霧
(後漢書張楷字公超能作五里/霧時關西裴優亦能作三里霧)不寒長著五銖衣(博異/志岑)
(文本山亭避暑有叩門云上清童子見其著衣極細曰/此五銖之衣也又曰天上衣六銖尤細者五銖也出門)
(不見得一古錢五北里/志詩玉肌無胗  銖輕)人間豈有崔羅什(酉陽雜俎長/白山有夫人)
(墓魏孝昭之世清河崔羅什被徵夜經於此忽有朱門/粉壁有一青衣出遇什曰女郎須見崔郎什恍然下馬)
(入兩重門青衣通問曰女郎劉府君之妻侍中呉質之/女女郎曰比見崔郎息駕庭樹嘉君吟嘯故一叙玉顔)
(什乃辭去女曰從此十年當更相逢什以玳瑁簪遺之/女以指上玉環以贈什上馬行數十步回顧乃一大塚)
(也/)天上應無劉武威(漢冠軍將軍武威太守劉子南從/道士尹公授務成子螢火丸佩之)
(隠形辟疫鬼及五兵白刃賊盜凶害永平間與虜戰軍/潰矢下如雨未至子南馬數尺輒墮地終不能傷出神)
(仙感應篇不劉禹錫和失婢詩把鏡朝猶/在添香夜  歸不逐張公子應隨劉武威)寄問釵頭雙
白燕(白燕釵/見前注)每朝珠館幾時歸(珠宫貝闕皆/神仙居處)
　　　野菊
苦竹南園椒屋邊微香冉冉淚涓涓(杜詩風含翠篠涓/涓淨雨浥紅蕖冉)
(冉/香)已悲節物同寒雁忍委芳心與暮蟬細路獨來當此
夕清樽相伴省他年紫雲新苑移花處不取霜栽近御
筵(詩意譏當時草澤/遺賢無所進用也)
　　　與同年李定言曲水閑話戲作
海燕參差溝水流同君身世屬離憂相攜花下非秦贅
(史記秦俗家貧/子壯則出贅)對泣風前類楚囚(楚囚/已注)碧草暗侵穿苑
路珠簾不捲枕江樓莫驚五勝埋香骨地下傷春亦白
頭
　　　重有感
玉帳牙旗得上游(上游即/上流也)安危須共主分憂竇融表已
來關右(漢竇融字周公遭更始敗天下擾亂融為屬國/都尉決策東向遣長史劉鈞奉書獻馬於光武)
陶侃軍宜次石頭(晉蘇峻反溫嶠邀侃同討初明帝崩/侃不在顧命之列以為恨曰吾江邑)
(外將不能越局嶠固請推為盟/主㑹庾亮於石頭戍遂誅峻)豈有蛟龍曾失水(曾一/作長)
(陸莊子神龍失水而/  居為螻蟻之所制)更無鷹隼與髙秋(杜詩蛟龍得雲/雨鵰鴞在秋天)
晝號夜哭兼幽顯(伍員與申包胥友員之亡也謂包胥/曰我必覆楚及昭王在隨包胥如秦)
(乞師依於庭牆而哭日夜/不絶聲十日秦師乃出)早晚星關雪涕收
　　　出關宿盤豆館對蘆叢有感(甘棠志云盤豆館/在湖城縣西二十)
　　　(里昔漢武帝過此父老/以牙豆盤獻因名焉)
蘆葉梢梢夏景深郵亭暫欲灑塵襟昔年曾是江南客
此日初為關外心(此言在關外見蘆/忽憶客江南時也)思子臺邊風自急
(前漢戾太子為江充巫蠱所陷奔於湖自經死後/帝知太子寃族江充乃作思子宫歸來望思之臺)玉娘
湖上月應沈清聲不逐行人去一世荒城半夜砧
　　　子初郊墅
看山對酒君思我聽鼓離城我訪君臘雪已添牆下水
齋鐘不散檻前雲陰移竹栢濃還淡歌雜漁樵斷更聞
亦擬村南買煙舍子孫相約事耕耘
　　　井絡
井絡天彭一掌中(晉左思蜀都賦岷山之精上為井絡/注岷山為東井星絡之維  杜詩繫)
(舟蠻井絡十成都彭州有山兩峯如/闕相去四  步名天彭門因以名州)謾誇天設劒為峯
(指劒/關也)陳圖東聚煙江口(武侯作八陣圗聚細石為之今/在䕫州堆石各髙丈餘為人散)
(亂或夏水漂沒水/退即依然如故)邊柝西懸雪嶺松(成都有雪山彭州/在其東松州在其)
(西吐蕃時犯松/維故云邊柝)堪嘆故君成杜宇(杜宇謂/望帝也)可能先主是
真龍(周瑜曰劉備非久為人用者/恐蛟龍得雲雨終非池中物)將來為報奸雄輩莫
向金牛放舊蹤(與地記曰秦恵王伐蜀不知道作五石/牛言能糞金蜀王貪金乃令五丁開道)
(秦使張儀司馬/錯引兵滅之)
　　　宋玉
何事荆門百萬家獨教宋玉擅才華楚辭巳不饒唐勒
風賦何曾讓景差(荆楚故事曰楚襄王與唐勒景差宋/玉遊雲陽之臺王令各賦大言唐勒)
(景差各賦不如王意宋玉曰方地為輿圓天為盖彎弓掛/扶桑長劒倚天外於是王喜賞以雲夢之田又宋玉有)
(九辨及/風賦)落日渚宫供觀閣(渚宫即/江陵也)開年雲夢送煙花(開/年)
(即新/年也)可憐庾信尋荒徑猶得三朝托後車(庾信梁元帝/承制除御史)
(中丞聘西魏屬大軍南討留長安江陵平遷儀同三司/周孝閔踐祚遷開府後陳與周通好流寓之士各許還)
(惟信及王褒惜之不遣常有鄉/關之思作哀江南賦以致意云)
　　　贈别前蔚州契苾使君
何年部落到陰陵(即陰/山也)奕世勤王國史稱(呉步騭上疏/勸太子登曰)
(人君承奕世之基據自然/之勢  左傳勤王之師)夜捲牙旗千帳雪朝飛羽騎
一河氷蕃兒襁負來青塚(論語襁負其子至矣/青塚昭君墳在豐州)狄女壺
漿出白登(孟子簟食壺漿以迎王師圍白登/屬雲中漢髙祖為冒頓所  處)日暮鸊鵜
泉畔獵(鸊鵜泉在金微山南西受/降城劉屈丐嘗奔於此)路人遥認郅都鷹(漢/酷)
(吏傳郅都為中尉行法不避貴戚/列侯宗室側目而視號為蒼鷹)
　　　春日寄懐
世間榮落重逡巡(管子曰枯茂非四時之悲/欣榮落非我心之憂喜)我獨丘園
坐四春(易束帛箋箋賁於丘園丘王/輔嗣云天位無應隠處  園)縱使有花兼有月
可堪無酒更無人青袍似草年年定(庾亮哀江南賦云/青袍似草白馬如)
(練/)白髮如絲日日新欲逐風波千萬里未知何路到龍
津(三秦記河津一名龍門龜魚之屬集門下數千不得/上上即為龍  梁任昉知已賦云過龍津而一息望)
(鳳條而/載翔)
　　　和劉評事永樂閑居見寄
白社幽閒君暫居(逸士傳董威隠居洛陽白社/以殘絮縷帛為衣號百結衣)青雲器
業我全疎(晉阮咸字仲容為始平太守顔/延年五君詠曰仲容青雲器)已看諌草歸
鸞掖(宫門有/左右掖)尚憤衡門待鶴書(詩衡門之下可以栖遲/  孔稚珪北山移文曰)
(鶴書赴隴/鳴騶入谷)蓮聳碧峯關路近(西嶽名蓮花峯函/谷關在其東也)荷飜翠
盖水堂虚自探典籍忘名利(探平/聲)欹枕時驚落蠧魚
　　　無題
萬里風波一葉舟(李陵與蘇武詩風波/一失所各在天一隅)憶歸初罷更夷
猶(楚辭曰君不行兮夷猶/王逸曰夷猶猶豫也)碧江地末元相引黄鶴沙邊
亦少留翼徳寃魂終報主(三國志張飛字翼徳先主征/呉飛領軍就之臨發為帳下)
(健兒/所殺)阿童髙義鎮横秋(晉書童謡曰阿童復阿童銜刀/浮渡江不畏岸上虎但畏水中)
(龍羊祜曰此必水軍有功祜先知王濬小字阿童因表/監益州諸軍事宻令脩舟楫為順流之計濬終滅呉矣)
人生豈得長無謂懐古思鄉共白頭
　　　二
昨夜星辰昨夜風畫樓西畔桂堂東身無綵鳳雙飛翼
心有靈犀一㸃通(抱朴子通天犀角有白理如線置犀/粟中雞往啄粟見犀輒驚駭故南人)
(呼為駭/雞犀)隔座送􁭤春酒暖(漢武故事鈎弋夫人少時手/拳不開故因為藏鈎之戲後)
(人效/之)分曹射覆蠟燈紅(漢武帝常使諸家射覆置守宫/㿻下皆不能中東方朔自贊曰)
(臣請據易以釋之卦成是非守/宫即蜥蜴上善之賜帛一十匹)嗟予聽鼓應官去走馬
蘭臺類轉蓬(曹子建詩轉蓬離/本根飄颻隨長風)
　　　三
來是空言去絶蹤月斜樓上五更鐘夢為逺别啼難喚
書被催成墨未濃蠟燭半籠金翡翠麝香數度繡芙蓉
劉郎已恨蓬山逺更隔蓬山一萬重(劉郎蓬山用漢/武帝求神仙事)
　　　四
颯颯東南細雨來(唐楊師道詩開牕臨/鳳詔颯颯雨聲來)芙蓉塘外有輕
雷(芙蓉塘/見前注)金蟾囓鎖燒香入(金蟾即/鎖飾也)玉虎牽絲汲井迴
(玉虎謂/轆轤也)賈氏窺簾韓掾少(晉韓夀字徳真美姿容賈充/辟為司空掾每宴賓僚其女)
(輒從青瑣中窺之因通焉時西域有貢竒香一著人則/經月不散帝甚貴之惟賜充其女盜之遺夀充知之因)
(以女/妻夀)宓妃留枕魏王才(魏黄初三年陳思王朝京師還/濟洛川古人有言斯水之神名)
(曰宓妃感宋玉對楚王神女之事遂作賦曰余情悦其/淑美兮心振蕩而不怡無良媒以接歡兮託微波而通)
(辭/)春心莫共花爭發一寸相思一寸灰
　　　五
相見時難别亦難東風無力百花殘春蠶到死絲方盡
蠟燭成灰淚始乾曉鏡但愁雲鬢改夜吟應覺月光寒
蓬山此去無多路青鳥殷勤為探看(漢武帝内傳七月/七日上於承華殿)
(忽有青鳥從西來集殿前上問東方朔/朔曰此西王母欲來也有頃王母果至)
　　　回中牡丹為雨所敗
浪笑榴花不及春(隋髙祖受禪孔紹安來奔見之甚悦/拜内史舍人時夏侯端亦嘗為御史)
(先歸朝授秘書監因侍宴賦石榴云秖/為來時晚花開不及春時人甚稱之)先期零落更愁
人玉盤迸淚傷心數(迸舊作送今/從英華本)錦瑟驚絃破夢頻萬
里重陰非舊圃(陰一作怜陰張衡南都賦𤣥/雲合而重  谷風起而增哀)一年生意
屬流塵(劉休𤣥擬古云堂上流塵/生庭中緑草滋注流遊也)前溪舞罷君迴顧(古/今)
(樂録云晉車騎將軍沈玩作前溪曲故劉剛詩云山邊/歌樂日池上舞前溪  湖州有前溪唐于競曰即南朝)
(習樂/之所)併覺今朝粉態新
　　　富平少侯
七國三邊未到憂(史記冠帶之國七而三國邊於戎狄/  此言若邊陲有警富平少侯何憂)
(哉/)十三身襲富平侯(漢成帝鴻嘉初始微行或乗小車/或皆騎馬出入市里逺至旁縣鬭)
(雞走馬自稱富平侯富平侯者張安世三世孫臨尚公/主所生子放也娶許皇后女弟與上遊宴禁中無度寵)
(幸甚盛故/假稱之也)不收金彈抛林外(西京雜記韓嫣以金為彈/丸一日失數十每出兒童)
(輒隨之以拾所落長安/語曰苦饑寒逐彈丸)却惜銀床在井頭(銀床井欄也/樂府淮南篇)
(云淮南王自言尊百尺髙樓與天連/後園作井銀作床金瓶素綆汲寒漿)綵樹轉燈珠錯落
(開元遺事楊國忠姊妹上元夜置百枝燈/樹輪轉無休杜詩云西域燈輪千影合)繡檀回枕玉
雕鎪(枕有轆轤形/故云回枕也)當關莫報侵晨客(嵇康書云晝臥喜/晚起當關呼之不)
(置注漢有當關/之職曉至呼門)新得佳人字莫愁(莫愁/已注)
　　　楚宫
月姊曾聞下彩蟾(月姊謂嫦娥/也詳見前注)傾城消息隔重簾(漢書/李延)
(年歌云北方有佳人絶代而獨/立一顧傾人城再顧傾人國)已聞珮響知腰細(漢書/馬廖)
(傳楚王好細腰/宫中多餓死)更辨絃聲覺指纖暮雨自歸山悄悄(暮/雨)
(巳/注)秋河不動夜厭厭王昌且在牆東住(襄陽耆舊傳王/昌字公伯為東)
(平相散騎常侍早卒婦任城王曹子文女昌弟式為渡/遼將軍長史婦尚書令桓楷女昌母聰明有教典二婦)
(入門皆令變服下車不得踰侈後楷子嘉尚魏主欲金/縷衣見式婦嘉止之曰其嫗嚴固不聽善耳不須持往)
(犯人家法/其畏如此)未必金堂得免嫌(漢武帝八歳長公主欲以/女阿嬌妻帝帝曰我若得)
(阿嬌當以金屋貯之終詩意以桓嘉尚主故用/金堂事言雖富之極  不免王昌家之嫌疑也)
　　　鄭州獻從叔舍人
蓬島煙霞閬苑鐘三官牋奏附金龍(唐呉道𤣥畫天地/水三官皆乗龍鳳)
(輿輦齋東齋記云道家有金龍玉簡學士院撰文具一/歳中  蘸投於名山洞府金龍以銅製玉簡以階石製)
(之/)茅君奕世仙曹貴(茅君巳/見前注)許掾全家道氣濃(十二真/君傳許)
(遜字敬之汝南人舉孝廉拜蜀旌陽令慕道以晉室亂/棄官歸師大洞君呉猛傳三清法要至太康二年八月)
(一日於洪州西山舉家四十二口白日皆㧞宅上昇是/雲笈經云真君孫玉斧子嘗為臨沮令真誥稱許掾)
(也/)絳簡尚參黄紙按(太上有丹簡黒録經唐制舍人掌/誥命有黄麻白麻此詩以官品比)
(仙品/者也)丹爐猶用紫泥封(紫泥巳/見前注)不知他日華陽洞(華陽/洞洞)
(天名/也)許上經樓第幾重(詩意舍人之職得近/天顔亦能相薦達否)
　溫庭筠(字飛卿舊名岐并州人也宰相彦博/之孫任終國子助敎有集傳於世)
　　　春日將欲東遊寄苗紳
幾年辛苦與君同得喪悲歡盡是空猶喜故人先折桂
(杜詩禮闈曾擢桂月陳元老及第詩/桃花先透三層浪  桂曾攀第一枝)自憐羈客尚飄蓬
三春月照千山路十日花開一夜風知有杏園無路入
(唐進士及第杏園初㑹謂之探花選年少/者二人為探花使世謂之探花郎此也)馬前惆悵滿
枝紅
　　　河中陪節度遊河亭
倚欄愁立獨徘徊欲賦慙非宋玉才滿座山光揺劒㦸
遶城波色動樓臺鳥飛天外斜陽盡人過橋心倒影來
添得五湖多少恨栁花飄蕩似寒梅
　　　過陳琳墓(琳廣陵人名在/建安七子中)
曾於青史見遺文(三國志有/陳琳傳)今日飄零過古墳詞客有
靈應識我霸才無主始憐君(三國志陳琳避難冀州袁/紹以琳典文章令作檄以)
(告劉備言曹公失徳後紹敗琳歸曹公公曰卿為紹作/書但可罪孤而已何乃上及祖父耶琳謝罪曰矢在弦)
(上不得不發曹/公愛其才不責)石麟埋沒藏秋草(石麟/已注)銅雀荒涼對暮
雲(魏武帝有/銅雀臺)莫怪臨風倍惆悵欲將書劒學從軍(魏太/祖辟)
(琳為軍謀祭酒但王粲從軍詩/云從軍有苦樂  問所從誰)
　　　傷李羽士
栁不成絲草帶煙海槎東去鶴歸天(王子年拾遺記堯/時有巨槎浮于西)
(海上光若星月十二年一周天名/貫月槎又名掛星槎羽仙棲其上)愁腸斷處春何限病
眼開時月正圓花若有情應悵望水因無事莫潺湲須
知此恨消難得孤負南華第二篇(莊子號南華真人/第二篇即齊物論)
　　　初秋
月出西南露氣秋綺寮河漢在斜樓(綺寮一作倚霄雷/左太沖魏都賦)
(雨窈冥而未半皎日籠光於綺/寮注曰交結綺紋而為寮也)楊家繡作鴛鴦幔張氏
金為翡翠鈎(白氏六帖唐楊國忠張𢎞/靖第宅服用甲於當時)香燭有光妨宿
燕曉屏無睡待牽牛(唐七夕宫中以錦綵結作髙樓可/容數十人陳花果酒炙以祀牛女)
(二星嬪妃穿斜乞巧動清商之樂宴樂達旦時人皆效/之  詩意以楊家張氏奢侈盖當時風俗皆取法於宫)
(中盖譏/之也)萬家砧杵三篙水一夕横塘是舊遊
　　　楊栁
楊栁千條拂面絲緑煙金穂不勝吹香隨靜婉歌塵起
(梁書羊偘字祖欣雅愛文史姬妾列侍窮極奢/靡舞人張靜婉腰圍一尺六寸能為掌上舞)影伴嬌
嬈舞袖垂(宋子侯有董嬌嬈詩董杜詩惱/郝使君云佳人屢出  嬌嬈)羌管一聲何
處笛(笛中有折楊栁曲思虞羲詠霍將軍/北伐云胡笳關下  羌笛隴頭鳴)流鶯百囀最
髙枝(賈至詩千條弱栁垂青/瑣百囀流鶯滿建章)千門九陌花如雪飛過宫
牆兩不知
　　　春日偶成
西園一曲豔陽歌擾擾車塵負薜蘿(楚辭若有人兮山/之阿被薜荔兮帶)
(女蘿阿謝靈運溪行詩想/見山  人薜蘿若在眼)自欲放懐猶未得(杜詩放懐/殊不惬良)
(覿渺/無因)不知經世竟如何夜聞猛雨判花盡寒戀重衾覺
夢多釣渚别來應更好春風還為起微波
　　　途中偶作
石路荒涼接野蒿西風吹馬利如刀暮城投驛蕙蘭靜
廢寺入門禾黍髙雞犬夕陽喧縣市鳬鷖秋水暴城壕
(詩鳬鷖/在涇)故山有夢不歸去官樹陌塵何太勞
　　　春日野步
日西塘水金堤斜百草芊芊暗吐芽(暗一/作青)野岸明媚山
芍藥水田叫噪官蝦䗫(晉恵帝在華林園聞蝦蟇聲問/左右曰此為官乎為私乎侍中)
(賈𦙍對曰在官地為/官在私地為私也)鏡中有浪動菱蔓陌上無風吹栁
花何事輕橈向溪客緑萍方好不歸家
　　　和道溪君别業
積潤初消碧草新鳳陽晴日帶雕輪絲飄弱栁平橋晚
雪㸃寒梅小院春屏上樓臺陳後主(陳書至徳二年後/主於光照殿起臨)
(春結綺望仙三閣檻䦨以沈檀為之/飾以金玉每微風起香聞數里之外)鏡中金翠李夫人
(漢武帝/夫人)花房露透紅珠落蛺蝶雙雙䕶粉塵
　劉長卿(字文房河間人開元中進士為監/察御史終隨州刺史有集傳於世)
　　　登餘千古城(饒州/也)
孤城上與白雲齊萬古蕭條楚水西官舍已空秋草緑
女牆猶在夜烏啼(古樂府有/烏夜啼曲)平江渺渺來人逺落日亭
亭向客低沙鳥不知陵谷變(詩髙岸為谷/深谷為陵)朝來暮去弋
陽溪(弋溪在弋陽二十里有大石/面如鏡鐫弋字近饒中故云)
　李徳裕(字文饒蔭補校書郎召拜監察御史擢翰林/學士未幾授御史中丞武宗立為門下侍郎)
　(同中書門下平章事拜太尉後卒懿/宗時詔追封衞國公贈尚書左僕射)
　　　嶺南道中
嶺水爭分路轉迷桄榔樹葉暗蠻溪(桄榔見/前注)愁衝霧毒
逢蛇草(嶺南蛇過草有/毒人遇之即病)畏落沙蟲避燕泥五月畬田收
火米(易无妄注田一歳曰菑三歳曰/畬土人以五月收米為火米)三更津吏報朝雞
(津吏守津之吏也五月收米三更/雞鳴言嶺南氣候異於中土也)不堪腸斷思鄉處紅
槿花中越鳥啼(嶺南異物志云嶺南紅槿自正/月至十二月常開秋冬差小耳)
　李紳(字公垂亳州人也元和元年進士補國子助教/累遷中書舍人武宗即位拜中書侍郎平章事)
　(與李徳裕元稹/同時稱三俊)
　　　江南暮春寄家
洛陽城見梅迎雪魚口橋逢雪送梅(魚橋在蘇州子城/西琴髙於此乗鯉)
(魚上/昇)劒外寺前芳草合(平江府即古姑蘇有呉王池在/虎丘寺秦始皇嘗試劒於此)
鏡湖亭上野花開(鏡湖即鑑湖在越/州即今紹興府也)江鴻斷續翻雲去
海燕差池拂水迴(詩云燕燕于/飛差池其羽)料得心知寒食近潛聽
喜鵲望歸來(漢陸賈曰乾鵲噪而行/人至蜘蛛集而百事喜)
　紀唐夫
　　　贈温庭筠(開成中庭筠才名藉甚然不拘細行/以文為貨識者鄙之執政有奏庭筠)
　　　(攪擾場屋黜方城令中書舍人裴坦當制有澤/畔長沙之比時文士爭為詩送别惟紀唐夫此)
　　　(詩擅場當/時盛傳也)
何事明時泣玉頻(卞和得玉獻楚懐王王使樂正子占/之言石以為欺刖其左足至平王復)
(獻之以為欺刖其右足至昭王和復欲獻之恐復見害/乃抱玉而哭泣盡繼之以血王使剖之得美玉封為侯)
(和辭謝/而去)長安不見杏園春(杏園/已注)鳳凰詔下雖霑命(石虎/鄴中)
(記每詔書下著/鳳雛口中銜出)鸚鵡才髙却累身(鸚鵡賦/見前注)且盡緑醽消
積恨休辭黄綬拂行塵(漢董巴輿服志二千石青綬千/石六百石墨綬丞尉三百石長)
(相二百石/皆黄綬)方城若比長沙路猶隔千山與萬津(左傳僖/公三年)
(齊伐楚楚屈完對曰楚國方城以為城漢水以為/池雖衆無所用之  長沙喻賈誼也巳見前注)
　陳上美(開成元年髙鍇放榜第/人登科有詩集傳於世)
　　　咸陽懐古
山連河水碧氤氲瑞氣東移擁聖君(前漢都咸陽後漢/都洛陽故曰東移)
秦苑有花空笑日漢陵無主自侵雲(秦都咸陽西/漢諸陵在焉)古槐
堤上鶯千囀逺渚沙中鷺一羣賴有淵明同把菊(陶詩/采菊)
(東籬下悠/然見南山)煙郊四望夕陽曛
　來鵬(鵬豫章人大中咸通間舉進士不/中客死於維揚有詩集傳於世)
　　　宛陵送李明府罷任歸江州
菊花村晚雁來天共把離觴向水邊官滿便尋垂釣侣
家貧已用賣琴錢浪生湓浦千層雪(湓浦見/前注)雲起爐峯
一炷煙(匡廬山有香爐峯李大白/詩云日照香爐生紫煙)儻見吾鄉舊知己為
言顦顇過年年
　　　清明日與友人遊玉塘莊
幾宿青山逐陸郎(晉陸機春遊樂府曰遊客芳春林春/芳傷客心和風飛清響鮮雲垂薄陰)
清明時節好風光歸穿緑荇船頭滑醉踏殘花屐齒香
(晉謝𤣥破符堅驛書至謝安對棊看書竟便放床上了/無喜色圍棊如故既罷還内心喜甚過戸限不覺屐齒)
(之折/也)風急嶺雲飄逈野雨餘田水落方塘(文選劉公幹/贈中郎將詩)
(細栁夾道生/方塘涵清源)不堪吟罷東回首滿耳蛙聲正夕陽
　鄭準(嘗為荆/南從事)
　　　清明日江南
呉山楚驛四年中一見清明一改容旅恨共風連夜起
韶光隨酒著人濃延興門外攀花别(延興門/在建康)采石江頭
帶雨逢(江源記商旅取石於此至都輸為/造宫之石因名此渚為采石渡)無計歸心何
日是路邊戈甲正重重
　章八元(睦州桐廬人大厯六年進士貞元/中調句容主簿有詩集傳於世)
　　　登慈恩寺浮圖
十層突兀在虚空四十門開面面風却訝鳥飛平地上
自驚人語半天中回梯暗踏如穿洞絶頂初攀似出籠
落日鳳城佳氣合(梁元帝納涼詩髙舂/斜日下佳氣滿欄楹)滿城春樹雨濛
濛(春一/作煙)
　李羣玉(字文山灃州人也大中八年詣闕上表裴休/入相薦之授𢎞文館校書郎有詩集行於世)
　　　將欲南行陪崔八宴海榴亭
朝宴華堂暮未休幾人偏得謝公留(謝公謝/安也)風傳鼓角
霜侵㦸雲捲笙歌月上樓賓館盡懸徐孺榻(陳蕃為豫/章太守不)
(接賓客惟徐孺子來/特設一榻去則懸之)客帆空戀李膺舟(後漢郭林宗與/李膺同舟而濟)
(衆賓望之皆/以為神仙焉)謾誇書劒無歸處水逺山長步步愁
　　　秣陵懐古
野花黄葉舊呉宫六代豪華燭散風(六代謂呉東晉/宋齊梁陳也)龍
虎勢衰佳氣歇(諸葛亮謂呉大帝曰鍾阜龍蟠石/頭虎踞真帝王所都也佳氣已注)鳳凰
名在故臺空(建康有鳳凰臺故基在/保寧寺後李太白有詩)市朝遷變秋蕪緑
墳塚髙低落照紅霸業鼎圖人去盡(秣陵六朝/建都之地)獨來惆
悵水雲中
　　　金塘道中
山連楚越復呉秦蓬梗何年是住身(蓬梗/已注)黄葉黄花古
城道秋風秋雨别家人氷霜想度商於凍(商於即/商州也)桂玉
愁居帝里貧(桂玉詳/見前注)十口繫心抛不得每回回首即長
嚬
　　　望月寄人
浮雲巻盡看朣朧(朣朧月/明貌)直出滄溟上碧空盈手水光
寒不濕流天素彩靜無風酒花蕩漾金樽裏(李白詩惟/願當歌對)
(酒時月光長/照金樽裏)棹影飄颻玉浪中川路正長難可越(宋劉/休𤣥)
(詩山髙路難越注秦嘉妻徐氏答嘉/書曰髙山巖巖而君是越斯亦難矣)美人千里思何窮
(宋謝莊月賦美人邁兮音塵濶隔千里兮共/明月臨風歎兮將焉歇川路長兮不可越)
　　　送秦鍊師歸岑公山(在萬/州)
仙翁歸卧翠微岑一葉西風月峽深(言乗月而去也月/峽即明月峽也)
松逕定知芳草合玉書應念素塵侵(太上八素真經曰/玉書用青璧𤣥玉)
(為/之)閑雲不繫東西影野鶴寧知去住心(晉書嵇紹如野/鶴昂藏在雞羣)
(中比閑雲野鶴/以  秦錬師也)蘭渚蒼蒼春欲暮(曹植應詔詩朝發鸞/臺夕宿蘭渚注公孫)
(乗月賦鵾雞/舞於蘭渚)落花流水怨離琴(隋江總詩云去雲目/徒送離琴手自揮)
　
　
　
　
　
　唐詩鼓吹巻七
欽定四庫全書
　唐詩鼓吹巻八
　　　　　　　　　　　　元　郝天挺　註
　羅隠(字昭諌錢塘人也累舉進士不第/後事錢鏐為給事有文集行世)
　　　牡丹
似共東風别有因絳羅髙捲不勝春若教解語應傾國
(傾國見/前注)任是無情亦動人芍藥與君為近侍芙蓉何處
避芳塵(拾遺記石虎起樓四十尺雜寶異香為屑風作/則揚之名曰芳塵  陸機大暮賦云播芳塵之)
(馥/馥)可憐韓令功成後辜負穠華過一身(藝苑雌黄云唐/元和中韓𢎞罷)
(宣威節制歸長安命劚去第中牡丹曰吾豈效兒女輩/耶當時為牡丹包羞之不暇故隠有辜負穠華之語𢎞)
(官至中書令故云韓令/詩何彼穠矣華如桃李)
　　　杏花
暖觸衣襟漠漠香間梅遮栁不勝芳數枝豔拂文君酒
(漢司馬相如沽酒滌器/於臨邛市文君當壚也)半里紅欹宋玉牆(宋玉登徒子/好色賦曰臣)
(東家子登牆/闚臣三年矣)盡日無人應悵望有時經雨更淒涼舊山
山下還如此回首東風一斷腸(謝靈運詩云楚人心/昔絶越客腸今斷)
　　　登夏州城樓
寒城獵獵戍旗風獨倚欄杆悵望中萬里山川唐土地
千年魂魄漢英雄(夏州漢/邊塞也)離心不忍聽邊馬(漢蔡琰詩/曰北風厲)
(兮肅冷冷胡笳動兮邊馬鳴又王/正良詩朔風動秋草邊馬有歸心)往事應須問塞鴻好
脱儒冠從校尉(漢書戊巳校尉元帝初置如甲乙丙丁/庚辛壬癸皆有正位唯戊己寄治亦無)
(常居故名/戊己校尉)一枝長㦸六鈞弓(三國志袁術遣紀靈攻劉/備吕布謂靈曰𤣥徳布弟)
(也請君觀布射㦸小枝中者各解兵不中可留決戰布/一發正中㦸小枝靈等皆言將軍天威也皆罷去  左)
(傳顔髙之/弓六鈞)
　　　曲江春感(隠以諷刺久困場屋友人劉贊贈詩/云人皆言子屈我獨以為非明主既)
　　　(難謁青山胡不歸隠見之/遂起歸與之興故作此詩)
江頭日暖花正開江東行客心悠哉髙陽酒徒半凋落
(史記酈食其落魄無為以衣食初欲見沛公沛公以儒/生不之見酈生瞋目按劒曰吾髙陽酒徒非儒生也)
終南山色空崔嵬聖代也知無棄物侯門未必用非才
(干令升晉紀總論樹立失權托付/非才四維不張茍且之政多也)滿船明月一竿竹家
住五湖歸去來(住一/作在)
　　　春日題禪智寺(在揚/州)
樹逺連天水接空幾年行樂舊隋宫(煬帝都於江都以/奢淫失國故云舊)
(隋/宫)花開花謝長如此人去人來自不同楚鳳調髙何處
酒(論語楚狂接輿歌而過孔子曰鳳兮鳳/兮何徳之衰往者不可諌來者猶可追)呉牛蹄健滿
車風(風俗通曰呉牛苦於日故/望月而喘滿車風言疾也)思量只合騰騰醉煮海
平陳盡夢中(煮海見前注隋煬帝/滅陳皆揚州故實)
　　　緜谷迴寄蔡氏昆仲
一年兩度錦城遊(成都記錦里城呼為錦城以/江山明媚錯雜如錦城也)前值東
風後值秋芳草有情皆礙馬好雲無處不遮樓山牽别
恨和愁斷水帶離聲入夢流今日不堪回首望古煙髙
木隔綿州(牽一/作巻)
　　　寄竇尚書
往年西謁謝𤣥暉(謝𤣥暉比/竇尚書也)尊酒留連醉始歸曲檻栁
濃鶯未老小園花暖蝶初飛噴香瑞獸金三尺舞雪佳
人玉一圍(宋玉神女賦飄飄兮若流風之回雪/  杜詩急雪舞回風言舞態回翔也)今日亂
離尋不得滿蓑風雨釣魚磯
　張蠙(字象文清河人乾寧中進士/授校書郎有集二巻傳於世)
　　　前塘夜宴留别郡守(前疑/作錢)
四方騷亂一州安(賈子新書曰士卒罷弊死於甲/兵老弱騷動不能治産業云)夜列
樽罍伴客歡篳篥調髙山閣逈蝦蟇聲促海濤寒(江南/以木)
(柝警夜故/曰蝦蟇更)屏間珮響藏歌妓(開元遺事寧王有妓美姿/容善歌舞客莫能見李白)
(侍酒戲曰聞王有寵姬善謳今羣公宴倦王何吝此王/笑令於七寶花障後歌白起謝曰雖不許見面聞其聲)
(亦幸/矣)幕外刀光立侍官沈醉不愁歸棹晚晚風吹上子
陵灘(後漢嚴光字子陵釣/於富春山七里灘)
　　　長安春望
明時不敢卧煙霞又見秦城換物華殘雪未消雙鳳闕
(天子之/闕門也)新春巳發五陵家(漢長陵安陵陽/陵茂陵平陵也)甘貧只擬長
監酒(晉阮籍聞步兵厨中人能釀酒有/貯酒三百斛乃求為步兵校尉)忍病猶期强采
花(古樂府于闐採花云亦/如溱洧地自有採花人)故國别來桑柘盡十年兵踐
海西涯
　李山甫(咸通中累舉進士不第後亦嘗/為府從事有詩賦等集並傳)
　　　寒食
栁礙東風一向斜春陰澹澹野人家有時三㸃兩㸃雨
到處十枝五枝花萬井樓臺疑繡畫九原松柏似煙霞
(禮記檀弓趙文子與叔向遊於九京謂叔向曰死/者如可作也吾誰與歸其隨武子乎京當作原)年年
今日誰相問獨卧長安泣歳華(梁蕭子雲歳暮賦云/日躔女度歳華云暮)
　　　寓懐(山甫落魄不羈拙於身/謀薄怨當路故有此作)
萬古交馳一片塵思量名利孰如身長疑好事皆虚事
却恐閑人是貴人老逐少來終不放辱隨榮後定須勻
勸君莫謾誇頭角夢裏輸贏總未真
　　　公子家
曾是皇家幾世侯入雲髙第照神州(髙第即甲第也/神州詳見前注)栁
遮門戸横金鎖花擁絃歌咽畫樓錦袖妬姬爭巧笑(論/語)
(巧笑倩兮/美目盻兮)玉銜驕馬索閑遊麻衣酷獻平生業(詩蜉蝣/掘閲麻)
(衣如/雪)醉倚春風不㸃頭
　　　二
栁底花陰壓路塵瑞煙輕罩一園春鴛鴦占水能欺客
(欺一/作嗔)鸚鵡嫌籠解罵人腰褭似龍隨日換(淮南子曰夫/待腰褭而駕)
(之則世莫乗車矣詳見前注後漢章帝時有司請封諸/舅太后詔曰前過濯龍見外家車如流水馬如游龍吾)
(不譴怒但絶/其歳用耳)輕盈如燕逐年新(漢趙后以體如/燕故名飛燕)不知盡
買長安笑(或作/買盡)活得蒼生幾戸貧
　　　上元懐古(上元金陵/縣名也)
南朝天子愛風流(南朝謂六朝/也詳見前注)盡守江山不到頭總為
戰爭收拾得却因歌舞破除休(南朝自劉裕至陳霸先/皆簒弑得之如東昏侯)
(陳後主輩皆/以淫荒失國)堯將道徳終無敵(孟子無敵于天/下者天吏也)秦把金
湯可自由(韓子曰雖有金城湯池非粟不守不漢蒯通/傳注云金取堅湯取熱皆喻險固  可近也)
試問繁華何處在雨苔煙草石城秋(金陵有/石頭城)
　武元衡(字伯蒼河南人建中四年進士元和三年以/門下侍郎平章事秉政早朝遇盜從暗中射)
　(殺之有臨/淮集傳世)
　　　荆帥
金貂再入三公府(漢官儀侍中金蟬左貂金取堅不朽/蟬居髙食潔貂外勁悍而内溫  漢)
(董巴輿服志曰武弁大冠侍中中常侍加/黄金璫附蟬為文貂尾為飾謂之恵文冠)錦帳連封萬
戸侯簾捲青山巫峽曉雲凝碧岫渚宫秋(巫峽渚宫/詳見前注)劉
琨坐嘯風生苑(晉劉琨字越石為胡騎所圍窘迫乗/月登樓清嘯胡騎聞之皆肅然引去)謝
朓裁詩月滿樓(南史謝朓字𤣥暉美文章清麗可愛/為隋王功曹尤被賞擢不捨日夕)白
雪調髙歌不得美人南國翠娥愁(宋玉對楚王曰楚有/善歌者始歌下里巴)
(人國中和者數萬人中歌陽阿採菱國中唱而和之者/數百人既而歌陽春白雪國中唱而和之者數人盖其)
(曲彌髙而其/和彌寡也)
　　　送張諌議
詔書前日下丹霄頭戴儒冠脱皁貂(漢書王莽簒位更/漢黒貂用黄貂太)
(后命其官/屬戴黑貂)笛怨栁營煙漠漠(栁營細/栁營也)雲愁江館雨瀟瀟
鴛鴻得路爭先翥(莊子南方有鳥名鴛雛發於南海而/飛於北海非梧桐不止非竹實不食)
(非醴泉/不飲)松桂凌霜貴後凋(論語歳寒然後知/松柏之後凋也)歸去朝端
如有問玉關門外老班超(漢班超自以久在絶域年老/思歸上疏曰臣超犬馬齒殲)
(常恐年衰奄忽僵仆孤魂棄捐臣不敢望/到酒泉郡但願生入玉門關帝憐之放還)
　　　送崔巡使還本府
勞君車馬此逡巡我與劉公本是親(梁劉孝標答秣陵/令劉沼書劉侯既)
(重有斯難值余有天/倫之戚竟未之致也)兩地山川分節制十年京洛共風
塵(唐書元衡代髙崇文為西川節度詩意昔/與崔巡使同仕京洛今各官於兩地也)笙歌幾處
胡天日羅綺長留蜀國春報主獨來須盡敵(左傳晉侯/使太子申)
(生伐東山大夫先丹木諌太子曰今公曰盡敵/而反敵可盡乎雖盡敵猶有内讒不如違之)還期萬
里寶刀新(漢武陵蠻夷作難遣將軍馮緄南征/緄有功而還表奉金寶錯刀一具)
　唐彦謙(字茂業并州人也咸通末舉進士為河中從/事厯晉絳二州刺史後為閬州刺史卒號鹿)
　(門先生有/詩集傳世)
　　　長陵
長陵髙闕此安劉(長陵髙祖陵也然髙祖遺詔吕后曰/周勃厚重少文  安劉氏者必勃也)
(後吕后欲立諸吕勃為太/尉入北軍誅諸吕立文帝)附葬纍纍盡列侯(後漢和帝/幸長陵曰)
(髙祖功臣蕭曹為首有傳世不絶之義朕望長陵/東門見二臣之壟每有感焉可遣使以中牢祀之)豐上
舊居無故里(沛中豐民盡移於長/安新豐故云無故里)沛中原廟對荒丘(漢/恵)
(帝思髙祖之樂沛以沛宫為髙祖原廟/顔注原再也先巳有廟今再立曰原廟)耳聞明主提三
尺(髙祖曰吾以布衣提三尺/劒取天下此非天命乎)眼看愚民盜一抔(前漢有/盜髙廟)
(玉環得之下廷尉當棄市文帝欲族之張釋之曰/假令愚民取長陵一抔土陛下何以加其法乎)千載
䜿儒騎瘦馬(酈食其説髙祖復立六國張良入諌/以為失帝罵曰䜿儒幾敗乃公事)渭城
斜日重回頭
　　　蒲津河亭
宿雨清秋霽景澄廣亭髙樹更晨興煙横博望乗槎水
(漢張騫乗大槎窮河/源後封為博望侯)日上文王避雨陵(左傳蹇叔曰殽/有二陵焉其南)
(陵夏后臯之墓其北陵/文王之所避風雨也)孤棹夷猶期獨往(夷猶/巳注)曲欄愁
絶每長凭思鄉懐古多傷别此際哀吟幾不勝
　李逺(字求古太和五年進士蜀人也累官厯忠/建江三州刺史終御史中丞有集傳於世)
　　　贈寫御容李長史
寶座煙消硯水清(寶一作玉帷文選謝希逸誄云庭/樹驚兮中  響金缸曖兮玉座寒)龍
髯不動彩毫輕初分隆準山河秀(凖音拙髙祖龍顔隆/凖隆髙也凖頰顴也)
乍㸃重瞳日月明(太史公曰吾聞周書舜目/重瞳子  尸子舜兩眸子)宫女捲簾
皆暗認侍臣開殿盡遥驚六朝供奉無人敵始覺僧繇
浪得名(張僧繇呉人也天監中厯官右將/軍呉興太守以丹青馳譽於時)
　　　失鶴
秋風吹却九臯禽(詩小雅鶴鳴于九臯聲聞于天注聞/音問臯澤中所溢出所為坎言九者)
(以喻深/逺也)一片閑雲萬里心(杜詩老鶴/萬里心)碧落有情空悵望
(空一/作應)瑶臺無路可追尋(崑崙山有/瑶臺閬苑)來時白雪翎猶短(來/時)
(一作/初來)去日丹砂頂漸深(去日一/作欲去)華表柱頭留語後更無
消息到如今
　　　聽話叢臺(藝文志趙武靈王/建叢臺於邯鄲)
有客新從趙地回自言曾上古叢臺(前漢鄒陽曰全趙/之時武力勇士袨)
(服叢臺之下/一旦成市)雲遮襄國天邊盡(襄國趙地漢書項羽分/趙地立張耳為常山王)
(居信都改/曰襄國)樹遶漳河掌上來(漳河過襄/國城邊)絃管變成山鳥
哢綺羅留作野花開金輿玉輦無行迹風雨唯知長緑
苔(鄴中記石虎沿漳河四十里一宫宫中宫/女數十人一夫人主之石虎下輦止宿)
　權徳輿(字載之秦州人初以文章稱徳宗召為太常/博士進中書舍人元和五年拜禮部尚書同)
　(中書門下平章/事有集傳於世)
　　　田家即事
閑卧藜床對落暉(白氏六帖管寧家貧所坐藜床欲/穿為學不倦  杜詩衰病只藜床)翛
然便覺世情非漠漠稻花資旅食青青荷葉製儒衣(楚/辭)
(製芰荷以為衣兮/紉秋蘭以為珮)山僧相訪期中飯漁父同遊或夜歸
待學尚平婚嫁畢(後漢尚平字子平隠居不仕讀易至/損益卦歎曰吾巳知富不如貧貴不)
(如賤但未知死何如生耳建武中男女婚嫁既畢勅斷/家事勿相關當如我死也於是遂肆志遊五岳名山)
渚煙溪月共忘機
　　　和司門殷員外早秋省中書直夜寄荆南衞家
　　　端公
共嗟王粲滯荆州(三國志王粲字仲宣山陽人以西京/擾亂乃之荆州依劉表表不甚重作)
(登樓賦/以自見)才子為郎憶舊遊涼夜偏宜粉署直(唐諸郎中/員外郎尚)
(書郎所居謂之畫省以粉/畫之故名之曰粉署也)清言逺待玉人酬(晉裴楷為/吏部風神)
(髙邁容儀俊爽/時人謂之玉人)風生北渚煙波濶(楚辭帝子降兮北/渚目渺渺兮愁予)露
下南宫星漢秋(南宫謂/禮部也)早晚得為同舍旅(前漢直不疑/為郎有告歸)
(誤持其同/舍郎金去)知君兩地結離憂(屈原九歌思公/子兮徒離憂)
　　　奉和太常韋卿閣老左藏庫中假山之什
春山仙掌百花開九棘腰金有上才(周禮九棘孤卿大/夫位焉鄭𤣥注曰)
(樹棘以為位者取其赤心/而外刺象赤心三刺也)忽向庭中摹峻極(詩嵩髙維/嶽峻極于)
(天/)如從洞裏見昭回(詩倬彼雲漢昭回于/天注昭光也回轉也)小松已負干
霄壯片石皆疑縮地來(神仙傳漢費長房遇壺公得神/術能縮地脉十里聚目前放之)
(如/舊)都内今朝似方外(莊子子桑戸死孔子曰遊方/之外者地丘遊方之内者也)仍傳
麗句寄雲臺(華山有/雲臺觀)
　　　送張閣老中丞持節册弔回鶻
旌斾翩翩擁漢官君行當得逺人懽(論語近者/悦逺者來)分職南
臺知禮重綴書東觀見才難(後漢張衡字平子為侍中/上疏請得専事東觀收檢)
(遺文畢力補綴又條上司馬遷班固所敘/與典籍不合者十餘事上不聽時人追恨)金章玉節鳴
騶逺(如淳漢書注騶馬以給騶使乗/之  臧榮緒晉書曰騶六人)白草黄雲出塞寒
欲散别離惟有酒蹔煩賓從駐征鞍
　　　送李處士弋陽山居(限姓名/中用韻)
蹔來城市意何如却憶菖陽溪上居不憚薄田輸井税
(井田/之税)自將佳句著州閭波翻極浦檣竿出霜落秋郊樹
影疎想到家山無俗侣逢迎只是坐籃輿(晉陶淵明傳/江州刺史王)
(𢎞半道要淵明還州問其所乗答云素有足疾向乗/籃輿亦足自返乃令一門生二兒共輿之至州矣)
　于鵠(髙隠於漢陽大厯中應薦起厯/諸府從事有集一巻傳於世)
　　　送宫人入道
十載吹笙入漢宫看修水殿種芙蓉自傷白髮辭金屋
(漢武帝為膠東王年數歳長公主抱問曰兒欲得婦否/答曰欲得指女阿嬌好否笑曰若得阿嬌當作金屋貯)
(之/)喜戴黄冠向雪峯(太白山/有雪峯)解語老猿開曉戸引雛飛
鶴下髙松定知别後宫中伴遥聽緱山半夜鐘(緱山見/王子晉)
(注有齊武帝景陽/樓  三更五更鐘)
　盧弼(與李光逺/同時人也)
　　　秋日寓居精舍書事
葉滿苔堦杵滿城此中多恨恨難平疎簷看織蠨蛸網
(詩蛜蝛在室蠨蛸在/戸注蠨蛸小蜘蛛也)暗室愁聽蟋蟀聲(詩蟋蟀在堂歳/聿云暮即促織)
(也/)醉卧欲抛羈客思夢歸偏動故鄉情覺來獨步長廊
下半夜西風吹月明
　獨孤及(字至之河南人天寶末以有道舉髙第代宗/朝為左拾遺厯濠舒常三州刺史有集傳世)
　　　同皇甫齊年春望見示之作
望逺思歸心易傷況將衰鬢偶年光時攀芳樹愁花盡
晝掩書齋覺日長甘比流波辭舊浦忍看新草遍横塘
(謝靈運詩池/塘生春草)因君贈我江楓詠(唐崔信明有楓落呉江/冷之句鄭世翼曰願見)
(其餘覽未終曰所見不/逮所聞投諸水中而去)春思如今未易量
　胡宿
　　　雪
屏翳驅雲結夜陰(楚辭曰屏翳起雨曹相如子虚賦注/屏翳天神使  魏  植誥洛文河伯)
(典澤屏/翳司雨)素花飄墜惡氛沈(襄公二十七年伯夙謂趙孟/曰楚氛甚惡懼難注氛氣也)
色欺曹國麻衣淺(詩曹國風蜉蝣/掘閲麻衣如雪)寒入荆王翠被深(左/傳)
(楚王次於乾溪雨雪王皮冠秦復陶/翠被豹舄執鞭以出注秦遺羽衣)天上明河銀作水
(有明/河篇)海中仙樹玉為林日髙獨擁鸘裘卧誰乞長安取
酒金(司馬相如以鷫鸘裘貰酒與文君為歡又陳皇后/以黄金百斤為相如文君取酒請解悲愁之辭相)
(如為賦/以奏之)
　　　沖虚觀
五粒青松護翠苔(李賀為五/粒小松歌)石門岑寂斷纖埃水浮花
片知仙路(陶潛桃源記晉太元中武陵人漁為業溪行/忘路之逺近忽逢桃花夾岸數百步中無雜)
(木芳華鮮美落英繽紛漁人異之尋/路見黄髮垂髫問云皆避秦人也)風遞鸞聲認嘯臺
(阮籍至蘇門半嶺聞鸞鳳之/音乃孫登長嘯也詳見前注)桐井曉寒千乳斂(庾信三/月三賦)
(草銜長帶/桐垂細乳)茗園春嫩一旗開(世説茶之始生而嫩者為/一槍漸大而開者為一旗)
(過此/老矣)馳煙未勒山亭字可是英靈許再來(金陵地記云/周顒字彦倫)
(隠北山後應詔出為海鹽令欲過此山孔徳璋假山神/作文以却之曰鍾山之英草堂之靈馳煙驛霧勒移山)
(亭云/云)
　　　淮南發運趙邢州被詔歸闕
天臺封詔紫泥馨(紫泥已/見前注)馬首前瞻北斗城(三輔黄圖/云長安故)
(城城南為南斗形城北/為北斗形故號北斗城)人在函關先望氣(列仙傳老子/西遊函谷關)
(令尹喜先見其東有紫氣知真人當過候/物色而求之果見老子受道徳經而去)帝於京兆最
知名(前漢趙廣漢守京兆尹遷潁川太守復為京兆尹/自將吏入霍禹家搜索屠酷斬關而去帝心善之)
(召禹廣漢由/是侵犯貴戚)一區東第趨晨近(文選云位為通侯處列/東第注甲第也在帝城)
(之東故/曰東第)數刻西廂接晝榮(周昌傳吕后側耳於東廂聽/顔注正寢之東西室皆曰廂)
(言似箱篋之形也進易晉卦康侯用錫馬蕃/庶晝日三接注柔  受寵則一晝三接也)正是兩宫
裁化日百金雙璧拜虞卿(史記虞卿者游説之士也躡/蹻擔簦説趙孝成王一見賜)
(金百鎰白璧一雙再/見為上卿故號虞卿)
　　　天街曉望
長樂才聞一叩鐘(長樂宫名/詳見前注)百官初謁未央宫(未央/漢宫)金
波穆穆沙堤月(謝𤣥暉詩云金波麗鳷鵲玉繩低建章/注漢書歌曰月穆穆以金波  李肇國)
(史補云唐制凡拜相府縣載/沙自宫城至其第名為沙堤)玉樹琤琤上苑風(太白贈/魏山人)
(詩君來幾何時仙臺應有期東牕縁/玉樹定長三五枝  上苑上林苑也)香重椒蘭横結霧
(杜牧阿房宫賦煙/斜霧横焚椒蘭也)氣寒龍虎逺浮空(諸葛亮謂呉大帝/曰鍾阜龍蟠石頭)
(虎踞真帝/王所都也)嗟予索米無人問(前漢東方朔傳朔對上曰/侏儒長三尺餘俸一囊粟)
(錢二百四十朔長五尺餘亦俸一囊粟錢二百四十侏/儒飽欲死臣朔饑欲死臣言可用幸異其禮不可用罷)
(之無令但索長/安米上大笑)行避霜臺御史驄(御史驄馬/見前注)
　　　淮南王
貪鑄金錢盜寫符(前漢淮南王安入朝田蚡迎之灞上/與語曰今上無太子王髙帝孫行仁)
(義宫車晏駕非王誰可立者淮南王大喜及置攻戰具/集金錢事覺削二縣王自傷曰孤行仁義見削地寡人)
(甚恥之為反謀益甚乃令官奴入宫中作皇帝璽及丞/相御史大夫將軍中二千石等印後伍被告變上使宗)
(正以符節治王/未至安自殺)何曽七國戒前車(前漢七國反遣太尉/周亞夫將軍竇嬰破)
(之斬呉王濞於丹徒膠西王卬楚王戊趙王遂濟南王/辟光淄川王賢膠東王雄渠皆自殺  前漢賈誼治安)
(䇿前車覆/後車戒也)長生不待爐中藥(淮南王學神仙謂錬藥可/長生藥未成而王已身戮)
(矣/)鴻寶誰收篋裏書(淮南王有枕中鴻寶苑秘書/言神仙使鬼巫為金之術)碧井
牀空天影在(晉書樂志淮南王自言尊百尺樓髙與天/連後園鑿井銀作牀金瓶素綆汲寒漿)
小山人去桂叢疎(淮南王好古愛仙招置賓客有八公/之徒分造詩賦以類相從或稱大山)
(小山如詩大雅小雅故小山招/隠士曰桂樹叢生兮山之幽)雲中雞犬無消息麥秀
漸漸徧故墟(並見/前注)
　　　趙宗道歸輦下
沿牒相逢楚水湄(漢書長安令楊興説將軍史髙曰匡/衡但以無階朝廷故隨牒在逺方注)
(謂隨選補之常牒不被超擢也/晉王衍曰隨牒推移遂至於此)　竹林文酒此攀嵇(晉/阮)
(籍與嵇康山濤向秀劉伶阮咸王/戎為竹林之遊世號為竹林七賢)半氊未暖還傷别(謝/眺)
(見江革時大雪弊絮單席耽學不倦眺乃脱所著襦并/手割半氊與之充臥具而去  前漢班固傳云孔席不)
(暖/)一臂初交又解攜(莊子外篇田子方篇云吾終身與/汝交一臂而失之可不哀之與)
江浦嘔啞風送㯭河橋勃窣栁垂堤(司馬相如賦媻嬌/勃窣上金堤注匍)
(匐上/下貌)明年四月秦關到洗眼揚州看馬蹄(唐章孝標及/第後寄淮南)
(李紳相公云一第全勝十政官金湯渡了出/長安馬頭漸向揚州郭為報時人洗眼看)
　　　憶薦福寺牡丹
十日春風隔翠岑秪應繁朶自成陰樽前可要人頽玉
(嵇康醉如玉/山之將頽)樹底遥知地側金花界三千春渺渺(華嚴/經有)
(現三千大千/金色世界)銅槃十二夜沈沈(以銅槃十二然蠟看/花如秉燭夜遊也)雕
盤分篸何由得(篸作紺切以針篸/物之篸言簪花也)空作西州擁鼻吟(謝/安)
(本能為洛下書生詠有鼻疾故其音濁/名流愛其不能及或以手握鼻以效之)
　　　次韻和朱況雨中之什
蒼野迷雲黯不歸(莊子莽/蒼之野)逺風吹雨入巖扉石牀潤極
琴絲緩水閣寒多酒力微夕夢將成還滴滴春心欲斷
正霏霏(正一/作更)憂花惜月長如此爭得東陽病骨肥(梁沈/約久)
(處端揆志望台司武帝終不用與徐勉書陳情曰病巳/數旬革帶常移引手握臂率計月小半分欲謝事求歸)
(老之秩勉為請三/司之儀帝不許)
　　　感舊
千里青雲未致身(青雲/已注)馬蹄空踏幾年塵曾迷玉洞花
光老欲過金城栁眼新(晉桓温自江陵北伐行至金城/見少時所種栁皆十圍慨然曰)
(木猶如此人何以堪/攀枝折條泫然流涕)粉壁巳沈題鳳字(見前/注)酒壚猶記
姓黄人(晉王戎為尚書令公服過黄公壚謂後車客曰/吾昔與嵇叔夜阮嗣宗酣暢於此壚自嵇阮亡)
(來便為時所羈緤今/視此雖近邈若山河)塢中横笛偏多感一涕䦨干白角
巾(劉向説苑雍門子周引琴而鼔之徐動宫徵微揮角/羽終而成曲孟嘗君雪涕䦨干增欷而就之曰先生)
(鼓琴令文立若破/國亡邑之人也)
　　　寄昭潭王中立
髙絃一弄武陵深(武陵在常徳府生晉崔豹古今注云/馬援門生爰寄  善音律援作武陵)
(深之曲以和之其曲曰滔滔武溪一何深/鳥飛不渡獸不能臨嗟哉武溪今多毒淫)六幕天空萬
里心(六幕上/下四方)呉苑歌驪成久别(前漢王式傳歌驪駒注/其辭曰驪駒在門僕夫)
(具存驪駒在/路僕夫整駕)楚峯回雁好歸音(衡州有/回雁峯)十千美酒花期
隔(文選美酒/斗十千)三百枯碁奕思沈(呉韋𢎞嗣博奕論枯碁/三百孰與萬人之將)
(邯鄲淳藝經云碁局縱横各十七道合二百/八十九道白黒子各一百五十枚方成碁)莫上孤城
頻送目浮雲西北是家林
　　　城南
昨夜輕陰結夕霏城南十里有香泥初聞山鳥驚新哢
遥見林花識舊蹊蕩槳逺從芳草渡(古樂府云艇子打/兩槳催送莫愁來)
墊巾還傍緑楊堤(後漢郭林宗太原人嘗過陳遇雨巾/一角墊時人效之故折一角名林宗)
(巾/)羅敷正苦桑蠶事惆悵南來五馬蹄(史記秦氏女邯/鄲人名羅敷嫁)
(邑人千乗王仁後為趙王家令敷出採桑王見悦之敷/乃彈箏作陌上桑以自明云使君從南來五馬立踟蹰)
(羅敷年幾何十五頗有餘使君謝羅敷寧可共載不/羅敷前致辭使君一何愚使君自有婦羅敷自有夫)
　　　早夏
井轄投多思不禁(漢陳遵每留客飲輒投其車轄/於井中使不能去客甚苦之)宻垂
珠箔晝沈沈(珠一作朱堂左太沖/蜀都賦幽  晝宻)睡驚燕語頻移枕病
起蛛絲半在琴雨徑亂花埋宿豔月軒脩竹轉涼陰一
春酒費知多少探盡囊中換賦金(陳皇后以黄金百斤/為相如取酒相如為)
(作長門/賦以獻)
　　　古别
長道何年祖軷休(軷蒲撥切重左傳祖而舍軷飲酒於/其側曰餞  始於道路也  黄帝子)
(名祖不才而好逺遊死於道路故/今出行者祭於郊次而後行曰祖)風帆不斷岳陽樓(杜/詩)
(欹側風/帆滿)佳人挾瑟漳河曉(古三婦豔詩小婦何所為挾/瑟上髙堂大人且安坐調絃)
(歌未央人鄴中記自襄國至鄴二百里中四十里置一/宫以夫  主之宫女數十悉通音樂石虎下輦止宿)
壯士悲歌易水秋(荆軻之秦燕太子送之歌曰風蕭/蕭兮易水寒壯士西去兮不復還)九
帳青油徒自貴(宋書劉禹為右將軍求益州不得與顔/峻書曰朱循之三世叛兵一日居荆州)
(青油幕下作謝宣城面目見梁宣武/王為朗州坐青油幕下以  庾信)百壺芳醑豈消憂
(詩韓侯餞之/清酒百壺)至今長樂坡前水不啻秦人怨隴頭(秦州/記曰)
(隴西郡一百六十里隴山秦人西役昇此山莫不回首/悲泣為隴水歌歌曰隴頭流水鳴聲嗚咽遥望秦川肝)
(腸斷絶長長/樂坡在  安)
　　　侯家
洞戸春遲漏箭長(遲一作深不文選劉孝標辨/命論曰長  可急之於箭漏)短轅初
返洛陽傍(晉王導妻曹氏性妬導憚之乃宻營一别館/以處衆妾曹氏知將往焉導恐妾被辱遽命)
(駕以所執麈尾柄驅牛而進司徒蔡謨聞之戲導曰朝/廷欲加公九錫不聞何物惟有短轅犢車長柄麈尾導)
(大/怒)綵雲按曲青岑醴(張平子思𤣥賦云飲青岑之玉醴/兮飡沆瀣以為糧注青岑山名)
沈水熏衣白璧堂(揚雄傳厯金門而上玉堂君古/詩云黄金為君門白玉為  堂)前檻
蘭苕依玉樹(史記趙武靈王夢處女鼓琴而歌曰美人/熒熒兮顔若苕之華  謝靈運詩翡翠在)
(蘭苕玉揚雄甘泉賦/云萃  樹之青葱)後園桐葉護銀牀(古詩井梧花落/盡一半在銀牀)
(銀牀井欄/也見前注)宴殘紅燭長庚爛(詩東有啓明西有長/庚又曰明星有爛)還促
朝珂謁未央(未央/宫名)
　　　函谷關
天開函谷壯關中萬古驚塵向此空望氣竟能知老子
(老子已注有甘棠志陜州/靈寶縣南  尹喜望氣臺)棄繻何不識終童(前漢終軍/入關關吏)
(與軍繻曰為復傳還當以合符軍曰丈夫西遊當不復/傳還棄繻而去後為謁者符節出關關吏識之曰此棄)
(繻生/也)謾持白馬先生論(桓譚新論云公孫龍常論白馬/非馬人不能屈後乗白馬無符)
(傳欲出關關吏不聽/曰此虚言難奪實也)未抵鳴雞下客功(史記秦王聞齊/孟嘗君賢請以)
(為相或譖之秦王將殺之以狐白裘獻幸姬乃得遣後/王悔使人追之孟嘗君已至關關法雞鳴出客時尚早)
(客中有作雞鳴者/雞皆鳴遂得免去)符命已歸如掌地(光武紀彊華奉赤/伏符曰劉秀發兵)
(捕不道四夷雲集龍鬭野四七之際火為主公光武建/武四年田戎聞秦豐破懼欲降其妻兄圖畫  孫述等)
(所得郡縣以示戎曰維陽地如掌耳按甲以觀其/變戍曰以秦王之强猶為征南所虜吾降決矣)一丸
曾誤隗王東(後漢隗囂遣子詣闕其將王元不願内事/説囂曰今天水完富士馬精强北收西河)
(上郡東收三輔之地請以一/丸泥為大王東封函谷關)
　　　殘花
雨壓殘紅一夜凋曉來簾外正飄颻數枝翠葉空相對
萬片香魂不可招(宋玉有/招魂篇)長樂夢回春寂寂武陵人去
水迢迢(圖經云常徳府武陵縣有桃源山/昔秦人避亂之地陶潛為之記)愁將玉笛傳
遺恨(笛有落/梅花)苦被芳風透綺寮(梁簡文帝秋夜詩云轉/露沾懸井浮煙入綺寮)
(詳寮小牕也/  見前注)
　　　塞上
漢家神箭定天山(唐薛仁貴傳九姓羌衆三萬餘驍騎/數十來挑戰仁貴發三矢殺三人於)
(是虜降軍中歌曰將軍三箭/定天山壯士長歌入漢關)煙火相望萬里間(望平聲/義同)
契利請盟金匕酒(契疑作頡和唐貞觀元年頡利突厥/可汗來請  詔許之乙酉幸城西斬)
(白馬與頡利盟於/便橋賜之金帛)將軍歸卧玉門關(班超事/見前注)雲沈老上
妖氛斷(老上單/于名也)雪照回中探騎閑(漢文帝十四年匃奴/入蕭關殺北地都尉)
(回中宫候騎至雍/  回中屬扶風)五餌巳行王道勝(漢賈誼上䇿請試/屬國施五餌三表)
(以係單于賜之盛服以壊其目賜之盛食以壊其口賜/之音樂以壊其耳賜之髙堂奴婢以壊其腹於來降者)
(上召幸之以壊/其心此五餌也)絶無刁斗至闐顔(刁斗銅器軍中晝炊/夜以為警  漢武帝)
(元狩四年衞青將軍出漢北圍困單于/斬首一萬九千級追至闐顔山乃還)
　　　長卿
買賦金錢出後宫(文選云漢武帝陳皇后得幸頗妬别/在長門宫聞蜀郡司馬相如天下工)
(為文奉黄金百斤為相如文君取酒因求解悲愁之/辭而相如為文以悟主上皇后復得幸長門賦是也)長
卿文彩冠諸公梁園末至時名大(文選謝恵連雪賦梁/王不悦遊於兔園乃)
(置旨酒命賓友召鄒生延/枚叟相如末至居客之右)蜀道前驅使節雄(見相如/入蜀注)巳
託焦桐傳宻意(相如與臨邛令王吉相善臨邛富人卓/王孫聞令有貴客為具召之客以百數)
(相如至一座盡傾酒酣令請奏琴於相如相如為令鼓/一再行是時王孫有女新寡好音故相如謬與令相重)
(而以琴心挑之文君竊從/戸窺好之恐不能當也)更因殘札寄遺忠(相如病甚/上使所忠)
(往取其書而相如已死其妻對曰長卿未死時曰/有使來求書奏之其遺札書言封禪事所忠奏之)如何
一諷神仙事却得飄雲起賦中(相如奏大人賦天子大/悦曰飄飄然有凌雲之)
(氣/也)
　　　洞靈觀納涼
秋波不動簟紋融松月愔愔透綺籠霜重井梧飜瘦碧
雨回堦藥墮嫣紅彩鴛靜占銀塘水(唐毛文錫詞云鴛/鴦對浴銀塘暖水)
(面蒲/梢短)乳燕涼飛玉宇風秫酒易銷殘夢斷却疑身在廣
寒宫(廣寒宫/見前注)
　　　津亭
津亭欲闋戒棠舟(闋苦穴切帝莊子瞻彼闋者注門開/也  梁元  有烏栖曲云沙棠作舟)
(兮桂/為楫)五兩風來不少留(五兩舟上候風/扇也詳見前注)西北雲浮連魏
闕東南日出背秦樓(河之西秦地/河之東魏地)層城渺渺人傷别芳
草萋萋客倦遊(楚詞芳草生兮萋萋王孫遊兮不歸人/漢司馬相如傳長卿故倦遊雖貧其)
(才足/依也)平樂舊歡收不得(平樂/觀名)更憑飛夢到瀛洲(海中三/山有蓬)
(萊方大/瀛洲)
　　　送林學士知明州
緑綈膺檢出神州(漢書趙皇后傳十月中宫乳掖庭牛/官令舍有婢六人中黄門旧客持詔)
(記緑綈方底封御史中丞印師古注綈厚繒/也方底者盛書囊也膺當也檢印窠封題也)又拜東呉
最上游(上游上/流也)腰下漢符分半虎(漢武帝初為郡守為/銅虎符竹使符應劭)
(曰銅虎符第一至第五國家發兵遣使者至郡合符乃/受竹使符以竹箭五枝長五寸鐫刻漢書第一至第五)
(師古曰與郡守為符各分/一半右留京師左與之)手中庖刃欠全牛(莊子庖丁/為文恵君)
(解牛曰臣之刀十九年所解千牛而刀刃若新彼節有/間而刃無厚以無厚入有間恢恢乎其游刃必有餘也)
玳筵進酒呉歈曲(楚辭曰呉歈齊謳翕習容裔曰梁/元帝纂要曰齊歌曰謳呉歌  歈)碧
沼觀魚越鄂舟(鄂君舟/見前注)政是金華隆舊業(漢翼奉傳於/金華殿進講)
羣仙相望在瀛洲(瀛洲指玉/堂同僚也)
　　　芙蓉湖泛舟
小湖香豔戰芙蓉碧葉田田擁釣蓬(蓬編竹/覆舟也)嵐氣欲飛
山隔岸秋波不動水揺空(秋波不動一/作秋光不定)翩飜雪鳥爭投
浦潑剌霜鱗對擲風(杜詩沙頭窺露聯拳/淨船尾跳魚潑剌鳴)政是滄浪濯
纓日(濯纓見/前注)一竿多謝紫溪翁(紫溪翁即陸龜䝉也有/紫溪翁序并歌云采江)
(之魚兮朝船有鱸采江之蔬兮暮筐有蒲/左圖且書右琴與壺夀與夭與貴與賤與)
　　　次韻徐爽見寄
五兩青絲帝渥深(揚子孝至篇曰由其徳舜禹之受天/下不為泰不由其徳五兩之綸半通)
(之印亦泰矣注/青絲印綬也)平時何敢嘆英沈侏儒自是長三尺(見/索)
(米/注)澼絖都來直數金(莊子宋人有善為不龜手之藥者/世以洴澼絖為事客聞之請買其)
(方百金聚族而謀曰我世世為洴澼絖不過數金而/一朝鬻技百金請與之澼音辟漂也絖音纊絮也)寂
寞死灰人喪偶(莊子形固可使如槁木而心固可使如/死灰乎  莊子妻死恵子弔之則方箕)
(踞鼓盆恵子曰不亦甚乎莊子曰不然察其始而本無/生非徒無生而本無形非徒無形而本無氣也偶配也)
婆娑生意樹交陰(桓𤣥敗後殷仲文為大司馬諮議憶/往日㕔前有老槐甚扶疎殷視良久)
(嘆曰槐樹婆/娑無復生意)年來想見瓊枝色(江文通詩願一見/顔色不異瓊樹枝)夕夢
蘧蘧到竹林(莊子莊周夢為蝴蝶栩栩然不知周也俄/然覺則蘧蘧然周也  宿言徐爽如瓊枝)
(玉樹思見其顔色/形於夢寐之間也)
　蘇廣文
　　　自商山宿陶令隠居
聞道花源堪避秦(見前/注)尋幽數日不逢人(尋幽一/作幽尋)煙霞
洞裏無雞犬風雨林中有鬼神黄公石上三芝秀(黄公/黄綺)
(也之抱朴子云參成芝河渠芝建實芝此三芝得而/服  白日昇天  嵇康詩云煌煌靈芝一年三秀)陶
令門前五栁春(見前/注)醉卧白雲閑入夢不知何物是吾
身
　　　夜歸華山因寄幕府
山村寥落野人稀竹裏衡門掩翠微(詩衡門之下/可以棲遲)溪渡
夜隨明月入亭臯春伴白雲飛(文選亭臯木葉/下隴首秋雲飛)嵇康懶
慢仍耽酒(晉嵇康絶交書云情復懶慢筋駑肉緩頭面/嘗一月十五日不洗不大悶癢不能沐也又)
(自云簡與禮相背懶與慢相成著養生論曰夫氣靜/神虚者心不存於務尚體亮心達者情不累於所茍)范
蠡逋逃又拂衣(謝靈運詩髙揖七/州外拂衣五湖裏)汀畔數鷗閑不起只
應知我已忘機(狎鷗忘機/已見前注)
　　　春日遇田明府焦山人
陶公歸隠白雲溪(謂陶𢎞/景也)買得春泉灌藥畦夜靜林閒
風虎嘯(王褒聖主得賢臣頌虎/嘯而風冽龍興而致雲)月明竹上露禽棲陳倉
邑吏驚烽火太白山人訝鼓鼙(太白山下/陳倉路也)相見只言秦
漢事武陵溪裏草萋萋(武陵見/前注)
　王建(字仲幼潁川人大厯十年進士授渭南尉厯秘/書丞侍御史太和中出為陜州司馬從軍塞上)
　(弓劒不離身數年後歸卜/居咸陽原上有集今傳)
　　　李處士故居
露濃煙重草萋萋樹映䦨干栁拂堤一院落花無客醉
半牕殘月有鶯啼芳筵想像情難盡故榭荒涼路欲迷
風景宛然人自改却驚門外馬頻嘶
　　　上李庶子
紫煙樓閤碧沙亭上界詩仙獨自行竒險驅回還寂寞
雲山經用始鮮明藕綃紋縷裁來滑鏡水波濤濾得清
(習鑿齒論諸葛亮曰水至平而邪者取法鑑至明而醜/者亡怒以其無私也  已上二聯言庶子文章政事之)
(清麗/也)昏思願因清露洗(王建自/言也)幸容堦底禮先生
　　　周家溪亭
少年因病離天仗乞得歸家自養身買斷竹溪無别主
散分泉水與新鄰山頭虎下長驚犬池面魚行不怕人
鄉使到門常欵語(杜詩夜/接欵語)䦨還聞世上有功名
　　　從軍後答友人(一作答/山友)
愛山無藥住溪貧脱却山衣事漢臣夜半聽雞梳白髮
天明騎馬走紅塵(一作走馬/入紅塵)村童近去嫌腥食野鶴髙
飛避俗人勞動先生逺相訪别來弓箭不離身
　　　華清宫感舊
聞道朝元天使急(驪山有/朝元閣)千官夜發六龍回(英華作火/照中原邊)
(使急千官夜/發六龍迴)輦前月照羅衣淚馬上風吹蠟炬灰公主
粧樓金鎖澁貴妃湯殿玉蓮開(天寶中安禄山自范陽/獻白石魚龍鳧雁蓮花)
(命置于華清/宫至今在)有時雲外聞天樂疑是先皇沐浴來(華清/宫有)
(温泉明皇貴/妃嘗浴於此)
　
　
　唐詩鼓吹巻八
欽定四庫全書
　唐詩鼓吹巻九
　　　　　　　　　　　　元　郝天挺　註
　譚用之
　　　贈索處士
不將桂子種諸天長得尋君水石邊𤣥豹夜寒和霧隠
(列女傳陶苓子妻諌其夫曰妾聞南山有𤣥豹霧/雨不下食者何也欲以澤其衣毛而成其文章)驪龍
春暖抱珠眠(搜神記河上翁家貧恃緯蕭而食其子沒/川得千金之珠父曰夫珠在驪龍頷下子)
(遭其睡也使其寤子當/為虀粉尚奚珠之有哉)山中宰相陶𢎞景(南史陶𢎞景/字通明丹陽)
(秣陵人為諸王侍讀永平十年遂挂朝衣於神武門而/去隠於金陵華陽山自號華陽真逸國家有大事無不)
(諮詢時人謂/之山中宰相)洞裏真人葛稚川(列仙傳葛洪字稚川亡/時年八十一視其貌如)
(平生舉屍入棺輕如空/衣時人咸以為屍解)一度相思一惆悵水寒煙澹落
花前
　　　别洛下一二知己
金鼎光輝照雪袍(書注武王克商遷九鼎於洛/邑昔禹徵九牧之金以鑄鼎)洛陽春
夢憶波濤塵埃滿眼人情異風雨前程馬足勞接塞峨
嵋通蜀險(峨嵋山在/嘉定府)過山仙掌倚秦髙(仙掌華/山也)别來無
限幽求子(晉杜夷字行齊廬江人世以儒學稱恵帝時/三舉孝廉並不就後移渡江元帝特立儒林)
(祭酒以夷為之夷辭疾未嘗朝㑹又除國子祭酒皇太/子三至夷家執經問義國有大故必就夷諮訪焉卒年)
(六十六贈大鴻臚諡曰貞子臨終遺命其子晏曰吾少/不出身頃雖見羈録冠舄之飾未嘗加體其角巾素衣)
(斂以時服殯葬之事務從簡儉亦不須茍取矯異也夷/所著幽求子二十篇行於世  幽尋幽求謂隠士也韓)
(愈詩幽子/顔不多)應笑區區味六韜(太公兵法有文韜武韜/龍韜虎韜犬韜豹韜)
　　　約張處士游梁
莫學區區老一經(漢制専經各置博士/故曰窮一經而皓首)夷門關吏舊書
生(史記侯嬴年七十家/貧為大梁夷門監者)晉朝滅後無中散(晉嵇康好老/莊與魏宗室)
(婚拜中散大夫至晉不仕鍾/㑹譖康於文帝遂刑於東市)韓國亡來絶上卿(史記張/良傳秦)
(滅韓良年少未仕韓有家僮三百人弟死不葬悉以/家財求客刺秦王為韓報仇以大父五世相韓故也)龍
變洞中千谷冷(文子微明篇云内有一定之操而外能/屈伸與物推移萬舉而不陷所貴乎道)
(者貴其/龍變也)劒横天外八風清(宋玉賦長劒倚天外/  八風見閶闔風注)好攜長
䇿干時去(前漢賈誼上文帝/萬言䇿故曰長策)免逐漁樵度太平
　　　送友人歸青社(周公建大社於國中取五方之/土為社東方青土今稱齊地為)
　　　(青社/取此)
雕鶚途程在碧天(杜詩雕鶚/在秋天)綵衣東去復何言(老萊子/孝奉二)
(親行年七十作嬰兒戯/身著五色斑斕之衣)三千賓客舊知己(史記孟嘗君/賓客三千人)
十二山河新故園(漢髙帝紀夫齊東有瑯琊即墨之饒/南有泰山之固西有濁河之限北有)
(渤海之利持㦸百萬縣隔/千里之外齊得十二焉)吟看桂生溪月上醉聽鯤化
海濤翻(莊子北溟有魚其名曰鯤鯤之大不知其幾千/里也化而為鳥其名曰鵬鵬之背不知其幾千)
(里也齊看月生聽鯤化/盖以  地近海故也)好期聖代重相見莫學袁生老
竹軒(文選應璩書云幸有袁生時/步玉趾樵蘇不爨清談而巳)
　　　送丁道士歸南中
孤雲無定鶴辭巢(陶淵明詠貧士詩萬族/各有托孤雲獨無依)自負焦桐不
説勞(漢蔡邕知音見呉人燒桐以爨者聞其聲曰/此良桐也因請削為琴尾尚焦故號曰焦尾)服藥
幾年期碧落驗符何處呪丹毫(以朱書符/故曰丹毫)子陵山曉紅
雲宻(子陵見/前注)青草湖平雪浪髙從此人稀見蹤跡還應
選地種仙桃(西王母獻蟠桃於武帝帝食桃留其核欲/種之母笑曰此桃三千年一開花三千年)
(一結/子也)
　　　月夜懐寄友人
劒氣徒勞望斗牛(見前/注)故人别後阻仙舟(見李/膺注)殘春謾
道深傾酒好月那堪獨上樓何處是非隨馬足由來得
喪白人頭清風未許重攜手(文選趙景真與稽茂齊書/云攜手之期邈無日矣)
幾度髙吟寄水流
　　　閑居寄陳山人
閑居何處得閑名坐掩衡茅損性靈(衡以衡木為門茅/以茅苫宇也淵明)
(詩養真衡茅下/庶以善自名)破夢曉鐘聞竹寺漲心秋雨浸莎庭甕
邊難負千鍾緑(晉畢吏部卓鄰家/酒熟盜飲於甕下)海上終眠萬仞青(文/選)
(郭景純游仙詩云青谿千餘/仞中有一道士注青谿山名)珍重先生全太古(杜詩封/内如太)
(古時危/獨蕭然)應看名利似浮萍(以名利喻水/萍之無定也)
　　　憶南中
碧江頭與白雲門别後秋霜㸃鬢根長記學禪青石寺
最思共醉落花村林間竹有湘妃淚牕外禽多杜宇魂
(蜀帝名杜宇號望帝后得相曰鼈靈因遜位焉遂自/亡去化為子規故蜀人聞子規鳴曰是我望帝也)未
棹扁舟重回首采薇收橘不堪論(史記伯夷叔齊孤竹/君之二子武王伐紂)
(義不食周粟隠於首/陽山采薇而食之)
　　　寄友人
病多慵引架書看官職無才思巳䦨(思一/作興)宂鳳瑞時來
却易(山海經丹穴之山有鳥狀如鶴五色/而文名曰九苞鳳見則天下太平)人龍别後見
何難(晉宋纖字令艾少有逺操不與世交太守馬岌髙/尚之士也威儀造焉纖拒而不見岌嘆曰名可聞)
(而身不可見徳可仰而形不可/觀吾今而後知先生人中龍也)琴樽風月閑生計金玉
松筠舊歳寒(論語歳寒然後知/松柏之後凋也)早晚煙村碧江畔掛罾
重對蓼花灘
　　　别江上一二友生
國風千載務重華(詩自關雎至豳風皆國/風也  書重華協于帝)須逐浮雲背
若耶(若耶/溪名)無地可歸堪種玉(見前/注)有天教上且乗槎(荆/楚)
(歳時記漢武帝令張騫使大夏窮河源乗槎經月而至/一處見城郭如州府室内有一女織又見一丈夫牽牛)
(飲河騫問曰此是何/處答曰可問嚴君平)白綸巾卸蘇門月(綸音關登蘇/門見孫  注)紅
錦衣裁御苑花他日成都却回首東山看取謝鯤家(東/山)
(見謝安注游晉謝鯤王敦引為長史鯤知敦不可以道/匡弼乃優  與畢卓桓彝等縱酒常候明帝在東宫見)
(之甚親重之問曰君方庾亮何如答曰端委廟堂/鯤不如亮一丘一壑自謂過之安鯤之從子也)
　　　寄岐山林逢吉明府
岐山髙與隴山連(岐山在東隴山/在西皆秦地也)製錦無私服晏眠(左/傳)
(襄公子皮欲使尹何為邑子産曰子有美錦不使人學/製焉大官大邑身之所庇也而使學者製焉其為美錦)
(不亦/多乎)鸚鵡語中分百里(隴山出/鸚鵡)鳳凰聲裏過三年(河圖/括地)
(象云周之興也鸑鷟鳴於岐山人謂/岐山為鳳凰堆太王去邠遷於岐山)秦無舊俗雲煙媚
周有遺風父老賢(潘岳西征賦子贏鋤以借父訓秦法/而著色耕讓畔以閑田沾姬化而生)
(棘/)莫役生靈種楊栁(靈一/作民)一枝枝折灞橋邊
　　　感懐呈所知
十年流落賦歸鴻誰傍昏衢駕燭龍(唐清涼禪師序般/若心經云般若者)
(苦海之慈航昏衢之巨燭為山海經鍾山之神曰燭陰/視為晝暝為夜吹為冬呼  夏身長千里人面蛇身赤)
(色又名燭龍天不足西北無陰陽/消息故有龍銜火精以照天門也)竹屋亂煙思梓澤(圖/經)
(晉書石崇有别館在河/陽之金谷一名梓澤)酒家疎雨夢臨邛(臨邛在成都/縣名即卓文)
(君沽酒/處也)千年别恨調琴懶一片年光覽鏡慵早晚休歌
白石爛(見寗/戚注)放教歸去卧羣峯(文選謝靈運詩遂登/羣峯首邈若昇雲煙)
　　　江上聞笛
誰為梅花怨未平(李白詩羌笛梅花引呉溪隴水深又/云黄鶴樓中吹玉笛江城五月落梅)
(花/)一聲髙喚百龍驚(杜詩晚來横吹/好泓下一龍吟)風當閶闔庭初靜
(閶闔見/八風注)月在姑蘇秋正明曲盡緑楊涵野渡管吹青玉
動江城(古樂府有折楊栁/曲有青玉案曲)臨流不欲殷勤聽芳草王孫
舊有情(芳草王/孫巳注)
　　　寄孟進士
依舊池邊草色芳故人何處憶山陽(晉向秀共吕安灌/園於山陽嵇康既)
(誅秀乃作思舊賦有云濟黄/河以泛舟兮經山陽之舊居)書回科斗江帆暮(科斗書/古文也)
曲罷騶虞海樹蒼(琴操曰古琴曲有歌詩五一曰鹿鳴/二曰伐檀三曰騶虞四曰鵲巢五曰)
(白/駒)吟望曉煙思桂渚(桂渚在江/南桂州也)醉依殘月夢餘杭(寰宇/記夏)
(禹舍舟航登/陸於此因名)别來南國知誰在空對襜褕一斷腸(張衡/四愁)
(詩云美人贈我貂襜褕何以報之明月珠蔡邕獨斷曰/侍中中常侍加貂蟬説文曰直裙謂之襜褕  鮑昭詩)
(云行子/心腸斷)
　　　寄閻記室
織錦歌成下翠微(隋盧思道嘗共庾知禮作詩巳而思/道未就知禮曰盧詩何太春日思道)
(答曰自許編苫疾嫌/他織錦遲出啓顔録)豈勞西去問搘機(搘機見前注華/詩言記室才)
(文綺固知其必達不必/去蜀問於嚴君平也)未開水府珠先見(木𤣥虚海賦/爾其水府之)
(内極深之處崖大戴禮玉在山而木有/潤川生珠而  不枯珠者陰中之陽也)不掘豐城劒自
輝(豐城劒/見前注)鼇逐玉蟾攀桂上(杜詩攀桂/仰天髙)馬隨青帝踏花
歸相逢半是雲霄客應笑歌牛一布衣(歌牛一布衣/用之自謂也)
　　　幽居寄李祕書
幾年帝里阻煙波敢向明時叩角歌(叩角歌見/飯牛注)看盡好
花春卧穏醉殘紅日夜吟多印開夕照垂楊栁畫破寒
潭老芰荷昨夜前溪有龍鬭石橋風雨少人過(畫胡/麥切)
　　　貽釣魚李處士
罷吟鸚鵡草芊芊(見鸚鵡/洲注)又泛鴛鴦水上天一棹冷涵
楊栁雨片帆香挂芰荷煙緑揺江澹萍離岸紅㸃雲疎
橘滿川何處邈將歸畫府數莖紅蓼一漁船
　　　河橋樓賦得羣公夜讌
芙蓉簾幙扇秋紅蠻府星郎夜讌同(晉郝隆為桓溫南/蠻參軍三月三日)
(賦詩不能者罰酒三升隆便作一句云娵隅躍清池溫/問娵隅是何語答曰蠻人名魚也溫曰何謂作蠻語答)
(曰千里投君始得蠻府/參軍何得不作蠻語)滿座馬融吹笛月(後漢馬融知/音律追慕王)
(子淵枚乗等簫琴笙頌/惟笛無故作長笛頌)一樓張翰過江風(張翰見/前注)杯黏
紫酒金螺重(江南紅釀涼州蒲萄其色皆/紫  螺以金作杯如螺狀也)談轉琱璫玉
麈空(謂談論如珠之圓活也尾晉書王衍每/清談莊老手執玉柄麈  與手同色)深荷良宵
慰顦顇徳星池館在江東(徳星見陳/仲弓注)
　　　寄左先輩
狂歌白鹿上青天(列仙傳紫陽真人周義山入䝉山遇/羨門子乗白鹿佩青髦之節義山乞)
(長生要訣羨門子曰子名在丹臺玉室何憂不仙裘古/樂府歌云仙人騎白鹿髮短耳何長  李白五雲  歌)
(身騎白鹿行飄飄手翳紫芝笑披拂/為君持此凌蒼蒼上朝三十六玉皇)何似蘭塘釣紫煙
(文選揚子雲羽獵賦/云蹂蕙圃踐蘭塘)萬巻祖龍坑外物(史記始皇紀李/斯請史官非秦)
(記皆燒之天下有藏詩書百家語者悉詣廷尉雜燒之/盧生亡去始皇怒按問諸生諸生轉相告引除犯禁者)
(四百六十餘人皆坑之使者從關東來有人持璧遮使/者曰為我遺滈池君因言曰今年祖龍死注祖始也龍)
(人君象謂/始皇也)一泓孫楚耳中泉(晉孫楚字子荆為扶風王/駿參軍少時欲隠謂王濟)
(曰當潄石枕流濟曰流非可枕石非可潄/楚曰所以枕流欲洗其耳潄石欲礪其齒)翩翾蠻榼薫
晴浦(榼酒/器也)轂轆魚車響夜船學取青蓮李居士一生杯
酒在神僊(李白贈湖州司馬云青蓮居士謫仙人酒肆/藏名三十春湖州司馬何須問金粟如來是)
(後/身)
　　　貽費道人
誰如南浦傲煙霞白葛衣輕稱帽紗碧玉蜉蝣迎客酒
(南中以竹篘篘酒常/帶米殻故謂之浮蟻)黄金轂轆釣魚車吟歌雲鳥歸樵
谷卧愛神仙入畫家他日鳳書何處覔武陵煙樹半桃
花(武陵巳/見前注)
　　　寄許下前館記王侍御
昔年南去得娯賓頓遜杯前共好春(南州異物志頓遜/國有酒樹似安石)
(榴取花汁停甕中數日/乃成酒極美而醉人)螘泛羽觴蠻酒膩(楚辭瑶漿蜜/勺寔羽觴兮)
(曰晉束晢引逸詩云羽觴隨波孟康/  羽觴爵也作生爵形有頭尾羽毛)鳳銜瑶句蜀牋新
(蜀地之牋多製/鸞鳳花卉之象)花憐遊騎紅隨轡草戀征車碧遶輪别
後青青鄭南陌不知風月屬何人
　　　寄王侍御
鳥盡弓藏良可哀(史記范蠡遺大夫種書曰飛鳥盡良/弓藏狡兔死走狗烹越王長頸鳥喙)
(不可同安樂子何不/去種見書稱病不朝)誰知歸釣子陵臺(子陵臺/見前注)鍊多不
信黄金耗吟苦須驚白髮催喘月呉牛知夜至(風俗通/云呉牛)
(苦於日故/望月而喘)嘶風胡馬識秋來(後漢班超傳久在絶域年/老思土上疏曰臣聞太公)
(封齊五世葬周狐死首丘代馬依風況臣久處絶域能/無依風首丘之思哉注韓詩外傳云代馬依北風飛鳥)
(揚故/巢)燕歌别後休惆悵黍巳成畦菊巳開(陶淵明為彭/澤令公田悉)
(令種秫妻子固請種秔乃以二百五十畝種/秫五十畝種秔又居柴桑舍前後皆種菊)
　　　秋日圃田送人隨計(列子居鄭圃四十年註左/氏傳云鄭之有原圃猶秦)
　　　(之有具囿也故云圃田圃/田在今鄭州東二十五里)
僕射陂前是傳郵(鄭州管城縣有僕射陂周四十八里/後魏孝文皇帝以此地賜僕射李沖)
(後人因俗呼為僕射陂/孟子速於置郵而傳命)　去程雕鶚弄髙秋(杜詩雕鶚/在秋天)
吟抛芍藥裁詩圃(詩鄭國風伊其相/謔贈之以芍藥)醉下茱萸飲酒樓
(杜詩明年此㑹知誰/健醉把茱萸仔細看)向日逈飛駒皎皎(詩皎皎白駒在/彼空谷生芻一)
(束其人/如玉)臨風誰和鹿呦呦(詩呦呦鹿鳴食野之苹/人之好我示我周行)明年
二月仙山下莫遣桃花逐水流(見武/陵注)
　　　途次宿友人别墅
千里崤函一夢勞(秦地有崤/函二山)豈知雲館共蕭騷半簾緑
透偎寒竹一榻紅侵墜晚桃蠻酒客稀知味長(上/聲)蜀琴
風定覺絃髙(蜀琴司馬/相如之琴)感君巖下閑招隠(文選有招/隠士詩)細
縷金盤鱠錯刀(杜詩鸞刀縷切空紛綸注言切鱠如絲/縷之細也  文選美人贈我金錯刀注)
(王莽鑄大錢又造錯/刀魚形類錯刀故云)
　　　春日期巢湖舊事
暖掠紅香燕燕飛(詩燕燕于飛/差池其羽)五雲仙珮曉相攜(五雲/五色)
(雲/也)花開鸚鵡韋郎曲(京兆有韋/曲杜曲)竹亞虬龍白帝溪(白帝/溪即)
(白帝城古魚復/地産龍頭竹)富貴萬場歸紫酒(見前/注)是非千載逐芳
泥不知多少開元事(開元明/皇年號)露泣春叢向日低
　　　再遊韋曲山寺
鵲巖煙斷玉巢欹(鵲巖在/南山)罨畫春塘太白低(罨畫丹青/生色圖畫)
(也韋太白山/在  曲之西)馬踏翠開垂栁寺人耕紅破落花蹊千年
勝槩咸原上(咸陽/原也)幾代荒涼繡嶺西(繡嶺即/驪山也)碧吐紅芳
舊行處豈堪回首草萋萋
　　　寄徐拾遺
長竿一繫白龍吟(説苑漁白龍下清冷之淵化為魚見/困於  者豫且  劉孝綽詩無人重)
(髙節徒自抱貞心誰能/製長笛當為吐龍吟)誰和騶虞發素琴(太平正樂曰/騶虞操者邠)
(國女之所作也傷國道衰微百姓怨苦男怨於外女傷/於内内外無主内迫情性外迫禮義傷不逢時援琴而)
(歌/之)野客碧雲魂易斷(江文通儗沙門恵休詩西北秋風/至楚客心悠哉日暮碧雲合佳人)
(殊未來用之困/於時故有此作)故人芳草夢難尋(謝靈運夢中得詩云/池塘生春草  野客)
(用之自道故/人比拾遺也)天從補後星辰穏(列子湯問篇女媧氏/煉五色石以補天)海
自潮來島嶼深(杜詩台州地潤海冥/冥雲水長和島嶼青)好向明庭拾遺事
莫教𤣥豹老泉林(𤣥豹巳注深詩意云拾遺補天之大/手湖海之  量當途必能起拔幽隠)
(也在六義/中比也)
　　　秋宿湘江遇雨
江上陰雲鎖夢魂江邊深夜舞劉琨(晉祖逖與劉琨俱/為司州主簿情好)
(綢繆共被而寢中夜聞荒雞鳴蹴琨起曰此非惡聲也/因起舞相謂曰若四海鼎沸豪傑並起吾與足下當相)
(避於/中原)秋風萬里芙蓉國暮雨千家霹靂村(或作薜/荔村)鄉思
不堪悲橘柚旅遊誰肯重王孫(前漢韓信傳信不能治/生從漂母寄食信曰吾)
(必重報母怒曰大丈夫不能自/食吾哀王孫而進食豈望報乎)漁人相見不相問長笛
一聲歸島門
　　　貽南康陳處士
白玉堆邊蔣逕横(白玉堆在道州三漢/蔣詡字元卿開  逕)空涵二十四灘
聲(道州有二十四灘/水急亦能病舟)老無征戰軒轅國(史記黄帝公孫/氏名軒轅時諸)
(侯相侵伐暴虐百姓黄帝乃習用干戈以拒不庭與炎/帝戰於阪泉與蚩尤戰於涿鹿乃擒殺蚩尤披山通道)
(未嘗寧居事列子黄帝即位憂天下不治退而閑居逾/月不親政  晝寢而夢遊華胥國既寤又三十有九年)
(天下大治幾/若華胥之國)貧有茅茨帝舜城(史記李斯傳曰堯有天/下也堂髙三尺采椽不)
(斵茅茨不翦雖有逆旅之宿不勤於此矣湘詩謂/軒轅張樂於洞庭之野舜崩於蒼梧皆湖  間事)丹鳳
晝飛羣木冷一龍秋卧九江清(襄陽記曰劉備訪世事/於司馬徳操徳操曰儒)
(生俗士豈識時務識時務者在乎俊傑此間自有伏龍/鳳雛備問為誰曰諸葛孔明龎士元也  詩意以陳處)
(士喻此/二人)時人莫笑非經濟還待中原致太平
　　　别何處士陵俊老
三皇上人春夢醒(晉陶潛夏日髙卧北牕之下清風颯/至自謂羲皇上人  三皇即羲皇也)
東侯老大麒麟生(邵平故秦東陵侯秦滅為布衣種𤓰/長安城東𤓰美世謂之東陵𤓰  徐)
(陵母夢五色雲化為鳳集左肩已而誕陵時有/寶誌上人有道術摩陵頂曰天上石麒麟也)洞連龍
穴全山冷牕透鼇波盡室清計拙恥居巖麓老氣狂慙
與斗牛平(事見/前注)誰人為向青編上直傍巢由寫一名(逸/士)
(傳巢父堯時隠人年老巢居樹上人號為巢父堯之讓/許由也由告巢父父曰汝何不隠汝形藏汝光非吾友)
(也由不自得乃於清冷水中洗耳拭目曰吾負吾友樊/仲父牽牛飲之見許由洗耳乃驅牛還恥令其牛飲於)
(下流/也)
　　　渭城春晚
秦樹朦朧春色微香風煙暖樹依依邊城夜靜月初上
芳草路長人未歸折栁且堪吟晚檻弄花何處醉殘暉
釣鄉千里斷消息滿目碧雲空自飛(碧雲見/前注)
　　　山中春晚寄賈員外
不隨黄鶴起煙波應笑無成返薜蘿(杜峽中詩舟中得/病移衾枕洞口經)
(春長/薜蘿)看盡好花春卧穏醉殘紅日夜吟多髙添雅興松
千尺(興一/作韻)暗養清音竹數科(文選左太沖招隠詩何/必絲與竹山水有清音)珍
重仙曹舊知己往來星騎一相過(郎官上應列宿故曰/星郎星騎謂員外馬)
(也/)
　　　貽淨居寺新及第
秋池雲下白蓮香(詩意比/白蓮社)池上吟僊寄竹房閑頌國風
文字古(詩有國/風雅頌)靜消心火夢魂涼三春蓬島花無限(蓬/島)
(即三/島也)八月銀河路更長(八月銀河見前注詩意/及第比天上仙人也)此境空
門不曾有(佛教寂滅/故曰空門)從頭好語與醫王(語去聲迦華嚴/經云釋  佛能)
(醫一切衆生苦/惱故名大醫王)
　　　古劒
鑄時天匠待英豪紫焰寒星匣倍牢三尺何年拂塵土
(漢髙紀曰朕以布衣/提三尺劒取天下)四溟今日絶波濤雄應垓下收蛇
陣(孫子曰善用兵者如常山之蛇擊首則/尾應擊尾則首應擊其中則首尾俱應)滯想溪頭伴
豹韜(太公兵法有文韜武韜/龍韜虎韜豹韜犬韜)惜是真龍懶抛擲夜來衝
斗氣何髙
　　　江邊秋夕
千鍾紫酒薦菖蒲(薦一作煮石神仙傳仙人謂漢武帝/曰聞中岳  上有菖蒲一寸九節食)
(之可以長生故來采之忽然不見帝/謂侍臣曰彼非欲服食以此喻朕耳)松島蘭舟瀲灩居
曲内橘香江客笛字中嵐氣岳僧書吟期汗漫驅金虎
(淮南子盧敖遊𤣥闕至䝉穀之上見一士深目𤣥準敖/曰敖少好遊夫子可與敖遊矣若士傲然笑曰我方南)
(遊罔䍚之野北息乎沈黙之鄉下無土上無天吾能往/來子處矣吾與汗漫遊於九垓之上  黄庭要旨曰兑)
(之氣金之精其色白其/象如懸磬其神如白虎)坐約丹青跨玉魚(漢書王莽使/嚴尤等討青)
(徐云明告以丹青之信青魏曹子建王仲宣誄曰吾與/夫子義貫丹青此言丹  二色相宣以明期約不渝也)
(二列仙傳琴髙趙人以鼓琴為宋康王舍人浮游冀州/  百餘年後辭入碭水中取龍子與弟子期之曰皆齋)
(潔候於水傍設祠屋果乗赤鯉來出/祠中且有萬人觀之月餘復入水去)七色花虬一聲鶴
(漢武帝内傳帝七月七日掃宫掖設坐以候仙官二更/後西王母至或駕龍虎或乗麟鶴王母乗紫雲之輦駕)
(七色/班麟)幾時乗興上清虚(𤣥宗遊月宫見門榜/書廣寒清虚之府)
　　　送僧中孚南歸
琵琶峽口月溪端(方輿勝覽琵琶峽在巫山下大江南/形如琵琶此鄉婦人皆曉音律  歸)
(州巴東縣大江南上有竅如明/月山名明月山溪名明月溪)玉乳頭陀憶舊川(唐李/宗諤)
(經圖云威州保寧縣南連乳州北望雪山積雪如玉障/文選頭陀寺碑李善注頭陀抖擻也言抖擻煩惱憂)
(也/)一錫冷涵蘭逕露片帆香掛橘洲煙(李衡種橘江邊/號橘洲諺有云)
(昭潭無底/橘洲浮)苔封石錦棲霞室水迸衣珠噴玉蟬莫道翩
翩去如夢本來吟鳥在林泉
　　　江館秋夕
耿耿銀河雁半横夢欹金碧轆轤輕(枕上有轆轤環/故有轆轤枕)滿
牕謝練江風白(謝𤣥暉詩云/澄江淨如練)一枕齊紈海月明(班媫妤/詩新裂)
(齊紈素皎潔如霜雪裁/成合歡扇團團似明月)楊栁敗梢飛葉響芰荷香柄折
秋鳴誰人更唱陽關曲(王維詩勸君更盡一杯酒西出/陽關無故人後人因為陽關三)
(疊之/曲)牢落煙霞夢不成(牢落猶/言落寞)
　　　秋夜同友人話舊
露下銀河雁度頻囊中爐火幾時真(爐中燒煉之術成/則為良金此喻功)
(業無/成)數莖白髮生浮世一盞寒燈共故人雲外簟涼吟
嶠月島邊花暖釣江春(此聯道鄉/中之景物)何當歸去重攜手依
舊紅霞作近鄰
　司空圖(字表聖河中人也咸通十年進士王凝為宣/歙觀察使辟置幕府召拜殿中侍御史尋遷)
　(禮部郎中昭宗召為兵部侍郎號三休亭主人又號/知非子耐辱居士後聞哀帝遇弑不食嘔血數升而)
　(死年七十有二/有一鳴集傳世)
　　　山中
全家為我戀孤岑踏得蒼苔一逕深逃難人多分隙地
放生鹿大出寒林名應不朽輕仙骨(左傳穆叔如晉范/宣子逆之問曰古)
(有言曰死而不朽何謂也穆叔未對宣子曰昔匄之祖/自虞以上為陶唐氏在夏為御龍氏在商為豕韋氏在)
(周為唐杜氏晉主夏盟為范氏其是之謂乎穆叔曰以/豹所聞此之謂世禄非不朽也魯有先大夫曰臧文仲)
(既沒其言立其是之謂乎豹聞之太上有立徳其次有/立功其次有立言雖久不廢此之謂不朽矣若夫保姓)
(受氏以守宗祊世不絶祀無國無之禄之大者不可/謂不朽  神仙傳王方平過蔡經家告曰汝有仙骨)理
到忘機近佛心(傳燈録本靜禪師曰若欲求佛/即心是佛若欲求道無心是道)昨夜山
前驟風雨晚晴獨步數溪禽(數上/聲)
　　　丁未歳歸王官谷
家山牢落戰塵西疋馬偷歸路巳迷冢上巻旗人簇立
花邊移寨鳥驚啼本來薄俗輕文字却致中原動鼓鼙
將取一壺閑日月(壺公事/見前注)長歌深入武陵溪
　　　書懐
病來猶强引雛行(引雛謂引穉子也杜詩徐卿二子/歌云二雛者名位豈肯卑微休)力
上東原欲試耕幾處馬嘶春麥長(上/聲)一川人喜雪峯晴
閑知有味心難肯道貴謀安迹易平陶令若能兼不飲
無絃琴亦是沽名(無絃琴/見前注)
　　　退棲
宦遊蕭索為無能(為去/聲)移住中條最上層(中條河中/山名也)得
劒乍如添健僕亡書久似失良朋燕昭不是空憐馬(戰/國)
(䇿郭隗謂燕昭王曰古之人君遣使齎千金市千里馬/於他國未至馬死買其骨五百金以歸天下皆知王之)
(好也於是期年而千里馬至者三焉/王欲致士先從隗始況賢於隗者)支遁何妨亦愛鷹
(晉沙門支遁字道林常蓄馬養鷹或/問之養此何為遁曰愛其神駿耳)自致此身繩檢外
肯教世路日兢兢
　　　五十
閑身事少只題詩五十今來覺陡衰(陡音/斗)清秩偶叨非
養望(圖為兵部侍郎自晉陶侃曰/何有亂頭養望  謂𢎞達耶)丹方頻試更堪疑髭
鬚强染三分折絃管遥聽一半悲漉酒有巾無黍釀(晉/陶)
(潛郡將來候值其酒熟潛取頭上葛巾漉酒還復戴之/又為彭澤令在縣公田悉令種秫曰令吾常醉酒足矣)
負他黄菊滿東籬
　　　陳疾
自憐旅舍亦酣歌世路無機奈爾何霄漢逼來心不動
(杜工部贈鮮于京兆詩雲霄今已逼台衮更誰親此孟/子公孫丑問曰夫子加齊之卿相得行道焉雖由  霸)
(王不異矣如此則動心否/乎孟子曰吾四十不動心)鬢毛白盡興猶多殘陽暫照
鄉關近逺鳥因投嶽廟過閑得此身歸未得磬聲深夏
隔煙蘿
　　　新歳對寫真
得見明時下夀身(莊子下夀/六十歳也)須甘歳酒更移巡生情暗
結千重恨寒勢常欺一半春文武輕銷丹竈火(文武火/見前注)
市朝偏貴黑頭人自傷衰颯慵開鏡擬與兒童别寫真
　　　華下
籜冠新帶步池塘(齊髙帝謂僧明紹弟慶符云卿兄髙/尚亦堯之外臣朕夢想幽人固巳勤)
(矣乃賜竹根如意筍/籜冠隠者亦為榮)逸韻偏宜夏景長扶起緑荷承早
露驚迴白鳥入殘陽久無書去干時貴時有僧來自故
鄉不用名山訪真訣(道經有登/真隠訣)退休便是養生方(嵇康/有養)
(生/論)
　　　重陽山居
詩人自古恨難窮暮節登臨且喜同四望交親兵亂後
一川風物笛聲中菊殘深處迴幽蝶陂動晴光下早鴻
明日更期來此醉不堪寂寞對衰翁
　　　爭名
爭名豈在更搜竒不朽纔消一句詩(不朽見/前注)窮辱未甘
英氣阻乖疎還有正人知荷香浥露侵衣潤松影和風
傍枕移只此共棲塵外境無妨亦戀好文時(好去聲予/好文見顔)
(駟/注)
　　　光啓四年春戊申
亂後燒殘數架書峯前猶自戀吾廬(陶淵明詩吾/亦愛吾廬)忘機
漸喜逢人少覽鏡空憐待鶴疎孤嶼池㾗春漲滿(謝靈/運詩)
(亂流趨正絶/孤嶼媚中川)小欄花韻午晴初酣歌自適逃名久不必
門多長者車(漢陳平傳家貧以席為/門然門多長者車轍)
　　　浙上
華下支離已隔河(華下即華山之下也足莊子人間/世篇支離其形者猶  以養其身)又
來此地避干戈山田漸廣猿頻到村舍新添燕亦多丹
桂石楠宜並長(上/聲)秦雲楚雨暗相和兒童栗熟迷歸逕
(栗一/作粟)歸得仍隨牧䜿歌
　　　其二
西北鄉關近帝京煙塵一片正傷情愁看地色連空色
靜聽歌聲似哭聲紅蓼遮村人不見青山遶檻路難平
從他煙棹更南去休向津頭問去程(問津見/前注)
　　　丁巳重陽
重陽未到巳登臨探得黄花且獨斟(探平/聲)客舍喜逢連
日雨家鄉似響隔河砧亂來巳失耕桑計病後休論濟
活心(己且病焉/安能活人)自賀逢時能自棄歸鞭唯拍馬韉吟
　不知名氏
　　　長信宫(長信宫漢宫名三輔黄圖曰從洛/門至周廟門乃長信宫在其中)
細草侵階亂碧鮮宫門深鎖緑楊天珠簾欲捲擡秋水
羅幌微開動冷煙風引漏聲來枕上月移花影到牕前
獨挑殘燭魂堪斷却恨青娥誤少年
　　　經漢武泉(長安志敦化坊曲江西有泉俗謂之/漢武帝泉時旱或造祈禱有應焉)
芙蓉池苑起清秋漢武泉聲落御溝千里江山映蓬鬢
二年楊栁别漁舟竹間駐馬題花雨(英華作竹間/駐馬題詩去)物外
何人識醉遊盡把歸心付紅葉晚來隨水向東流
　袁不約
　　　長安夜遊
鳳城連夜九門通帝女皇妃出漢宫千乗寶車珠箔捲
萬條銀燭碧紗籠歌聲緩過青樓月(李白詩瑶臺有黄/鵠為報青樓人)
香氣潛來紫陌風長樂曉鐘歸騎後遺簪落翠滿街中
(簪一作釵金唐楊妃外傳兄銛錡國忠諸姊第舍聯垣/治錦繡琢  玉者大抵千人變化若神仙帝每幸華清)
(宫五家隊合炯若萬花川谷遺鈿墮舄/瑟瑟珠翠狼藉於道香聞於數十里)
　　　病宫人
佳人卧病動經秋簾幙襤襂不掛鈎(木𤣥虚海賦被/羽翮之襂襹)四
體强扶藤夾膝(夾膝見/前注)雙鬟慵整玉搔頭(漢武帝寵李/夫人夫人常)
(以玉簪搔頭後人/效之因以為名)花顔有幸君王問藥餌無徵待詔愁
惆悵近來消瘦盡淚珠時傍枕函流
　
　
　
　
　
　
　
　
　
　
　
　
　
　唐詩鼓吹巻九
欽定四庫全書
　唐詩鼓吹巻十
　　　　　　　　　　　　元　郝天挺　註
　鄭谷(字守愚袁州宜春人光啓三年進士授京兆鄠/縣尉後為都官郎中時人稱鄭都官退歸仰山)
　(書堂卒有宜陽集三巻及/撰國風正誤一巻並傳焉)
　　　鷓鴣(谷以此詩得名/人號為鄭鷓鴣)
暖戲平蕪錦翼齊品流應得近山雞雨昏青草湖邊過
花落黄陵廟裏啼(青草湖黄陵/廟俱在長沙)遊子乍聞征袖濕佳人
纔唱翠睂低(曲有鷓/鴣詞)相呼相喚湘江浦苦竹叢深春日
西
　　　益州
海棠風外獨霑巾(蜀地産海/棠故云)襟袖無端染蜀塵和暖又
逢挑菜日(歳時記人日挑/七種菜作羮)寂寥未是采花人(英華作/探花人)不
嫌蟻酒衝愁陣(蟻酒見/前注)却憶漁蓑覆病身何事晚來微
雨過錦江春似曲江春(成都有錦江之水濯錦/則鮮明  曲江在長安)
　　　石城(即金陵/石頭城)
石城昔為莫愁鄉莫愁魂散石城荒(石城莫愁/見前注)江人依
舊棹舴艋江岸還是飛鴛鴦帆去帆來風浩渺花開花
謝春悲涼煙濃草逺望不盡千古漢陽閑夕陽
　　　蜀中春暮
到處明知是暗投(暗投見/前注)兩行清淚語前流雲漫新寨
遮秦水花落空山入閬州不忿黄鸝驚曉夢惟應杜宇
信春愁梅青麥緑無歸處可是漂漂愛浪遊
　　　倦客
十年五年岐路中千里萬里西復東匹馬愁衝晚村雪
孤舟悶阻春江風達士猶來知道在昔賢何必哭途窮
(晉阮籍乗車任所之途窮則哭而返之詩意達/士知出處窮通有道存焉何必哭途  窮也)閑烹蘆
筍炊菰米㑹向源鄉作醉翁(源鄉/地名)
　　　結綬郊麾攝府署偶有自咏(漢書蕭育與朱博/為友著聞當世時)
　　　(人為之語曰/蕭朱結綬)
鶯離寒谷七逢春釋褐年來暫種芸(前漢揚雄解嘲云/或解縛而相或釋)
(褐而傅注解縛管/仲也釋褐傅説也)自笑老為梅少府(類要云按李白贈/瑕丘王少府詩云)
(皎皎鸞鳳姿飄飄神仙氣梅生亦何為來作南昌尉人/有别河西劉少府贈秋浦栁少府又杜甫貽華陽栁少)
(府往往如是唐日縣尉多稱少府也/梅少府即漢豫章南昌縣尉梅福也)　可堪貧攝鮑參
軍(宋書鮑昭字明逺文辭贍逸初為中書舍人後臨海/王子頊為荆州召為前軍參軍  杜詩俊逸鮑參軍)
酒酣往事多興念吟苦鄰家必厭聞推却簿書搔短髮
落花飛絮正紛紛
　　　峽中嘗茶
簇簇新英摘露光小江園裏火前嘗(火一/作水)呉僧漫説鴉
山好蜀客休誇烏觜香(鴉山烏觜産茶處也呉/蜀異宜土人各重之也)入座半
甌輕泛緑開緘數片淺含黄鹿門病客不歸去酒渴更
知春味長(鹿門山/在襄陽)
　　　雁
八月悲風九月霜蓼花紅淡葦條黄石頭城下波揺影
(石頭城/見前注)星子灣西雲間行(間去聲子南康/軍有星  渚)驚散漁家吹
短笛失羣征戍鎖殘陽故鄉聞爾亦惆悵何況扁舟非
故鄉
　　　漂泊
槿墜蓮疎池館清日光風緒淡無情鱸魚斫鱠輸張翰
橘樹呼奴羨李衡(俱見/前注)十口飄零猶寄食兩川消息未
休兵(蜀有東川西/川故曰兩川)黄花催促重陽酒何處登髙望二京
(二京洛陽/咸陽也)
　　　渚宫亂後作
鄉人來話亂離情淚滿殘陽問楚荆(滿一/作滴)白社已應無
故老(逸士傳董威隠/於洛陽白社)清江依舊遶孤城髙秋軍旅齊山
樹昔日漁家楚野營(唐百家詩/楚作是)牢落故居灰燼後黄花
野蔓上牆生
　　　蜀中
渚逺江清碧簟紋小桃花遶薛濤墳(薛濤字洪度成都/之樂妓也有姿色)
(工詩翰元微之寄濤詩云錦江/膩滑峩嵋秀幻出文君與薛濤)朱橋直指金門路粉堞
髙連玉壘雲(粉堞城上女牆也杜詩城欹連粉壘玉壘/山在成都茂州汶川縣東四里出璧玉左)
(思蜀都賦據/玉壘以為守)牕下斷琴蹺鳳足波中濯錦散鷗羣(成都/有濯)
(錦江此水/濯錦鮮明)子規夜夜啼巴樹不並呉鄉楚國聞(並猶言/同也)
　張泌
　　　晚秋過洞庭
征帆髙掛酒初酣暮景離情兩不堪千里晚霞雲夢北
一洲霜橘洞庭南溪風送雨過秋寺(過平/聲)澗石驚龍落
夜潭(龍一/作泉)莫把羇魂弔湘魄(屈原投湘水死故曰湘魄/漢賈誼揚雄皆有文弔之)
九疑愁絶鎖煙嵐(九疑山名/舜葬于此)
　　　題華嚴寺木塔(宇文愷以京城之西近昆明池/地勢微下乃於永陽坊莊嚴寺)
　　　(建木浮圖髙三百三十尺/周一百二十步今謂木塔)
六街晴色動秋光雨霽憑髙只自傷一曲晚煙浮渭水
半橋斜日照咸陽休將世路悲塵事莫指雲山認故鄉
回首漢宫樓閣暮數聲鐘鼓自微茫(李白詩寒松蕭索/如有聲陽臺微茫)
(自有/情)
　　　邊上
戍樓吹角起征鴻獵獵寒旌背晚風千里暮煙愁不盡
一川秋草恨無窮山河慘淡關城閉人物蕭條市井空
只此旅魂招未得(宋玉有/招魂篇)更堪回首夕陽中
　　　長安道中早行
客離孤館一燈殘牢落星河欲曙天雞唱未沈函谷月
(函谷亦號雞鳴關/用孟嘗君出秦事)雁聲新度灞陵煙(灞陵文/帝陵也)浮生巳悟
莊周夢(夢一作蝶蘧莊周夢為蝴蝶栩栩然不知周也/俄然覺蘧  然不知周之為蝴蝶蝴蝶之為周)
(也/)壯志仍輸祖逖鞭(晉中興書祖逖與劉琨中夜而坐/曰若四海鼎沸吾與足下相避中)
(原後琨與親舊書曰吾枕戈/待旦長恐祖生先人著鞭耳)何事悠悠䇿羸馬此中辛
苦過流年
　　　洞庭阻風
空江浩蕩景蕭然盡日菰蒲泊釣船青草浪髙三月渡
(青草湖/之浪也)緑楊花撲一溪煙情多莫舉傷春目愁極兼無
買酒錢猶有漁人數家住不成村落夕陽邊
　　　春日旅泊桂州
暖風芳草竟芊綿多病多愁損少年弱栁未勝寒食雨
(勝平/聲)好花爭奈夕陽天溪邊物色宜圖畫林畔鶯聲似
管絃獨有離人開淚眼强憑杯酒亦澘然(杜詩君行射/洪縣為我一)
(澘/然)
　　　晚次湘源縣
煙郭遥聞向晚雞水平舟靜浪花迷(杜詩正憐日/破浪花出)髙林
帶雨楊梅熟曲岸籠雲謝豹啼(江介曰子規啼苦則倒/懸於樹自呼曰謝豹謝)
(豹/)二女廟荒汀樹老(二女堯之女舜/之妃即湘靈也)九疑山碧楚天低
(舜歿葬蒼梧其山有九峯娥皇女英/遥哭望葬處九峯相似故曰九疑)湘南自古多離怨
莫動哀吟易慘悽
　　　惆悵吟
秋風丹葉動荒城慘淡雲遮日半明晝夢却因惆悵得
晚愁多為别離生江淹彩筆空題恨(江淹夢人授五色/筆由是文藻日進)
(後宿冶亭夢一老人自稱郭璞曰吾有筆在卿處多年/可以見還淹探懐中得五色筆授之爾後為詩絶無美)
(句人謂/淹才盡)莊叟𤣥談未及情(晉王衍字夷甫好雅詠𤣥虚/後喪㓜子悲不自勝山簡弔)
(之曰孩抱中物何至於此衍曰聖人㤀情最下/不及情情之所鍾正在我輩簡於是服其言)千古怨
魂銷不得一江寒浪若為平
　　　春夕言懐
風透疎簾月滿庭倚䦨無事倍傷情煙垂栁帶纎腰軟
露滴花房怨臉明愁逐野雲消不盡情隨春浪去難平
幽牕謾結相思夢欲化西園蝶未成(化蝶見/前注)
　　　贈韓道士
日暮秋風吹野花上清歸客意無涯(道書有上清太清/玉清以道士喻仙)
(人/也)仙源寂寂煙霞閉(見武/陵注)天路悠悠星漢斜(見乗槎犯/斗牛注)
還似世人生白髮定教仙骨變黄芽(陰真君歌河車是/水朱雀是火取水)
(一斗鐺中以火炎之百沸致聖石丸而其初成姹女故/謂玉液後成紫色謂紫河車白色曰白河車青色曰青)
(河車赤色曰赤河車亦名黄芽/  樂天詩黄芽與紫車謂此)東城南陌頻相見應是
壺中别有家(壺中見/前注)
　韋莊(字端己京兆杜陵人乾寧元年進士授校書郎/後徵起居郎王建開偽蜀授吏部侍郎平章事)
　(有浣花集/傳於世)
　　　思歸
暖絲無力自悠揚(暖絲游/絲也)牽引春風斷客腸外地見花
終寂寞異鄉聞樂剰悲涼(鮑明逺詩一息不/相知何況異鄉别)紅垂野岸
櫻還熟緑染回汀草又芳舊里若為歸去好子期凋謝
吕安亡(吕氏春秋伯牙鼓琴鍾子期善聽志在髙山子/期曰善哉巍巍乎如太山志在流水子期曰洋)
(洋乎如流水子期死伯牙破琴絶絃終身不復鼔琴以/為世無足與鼓琴者也  嵇康傳東平吕安服嵇康髙)
(致每一相思輒千里/命駕康友而善之)
　　　逢東呉王(王一/作玉)
十年身世各如萍(世一/作事)白首相逢淚滿纓(纓冠/帶也)老去不
知花有態亂來惟覺酒多情貧疑陋巷春偏少(論語顔/子在陋)
(巷人不堪其憂/回也不改其樂)貴想豪家月最明獨對一樽開口笑(開/口)
(笑見/前注)未衰應見太階平(晉書太階上階上星為天子下/星為女主中階上星為諸侯三)
(公下星為卿大夫下階上星為士下星為庶人所以和/陰陽而理萬物也君臣和集如其常度有變則占其人)
(正長楊賦玉衡/  而太階平)
　　　灞陵道中
春橋南望水溶溶一桁青山倒碧峯秦苑落花零露濕
(詩零露/瀼瀼)灞陵新酒撥醅濃青龍夭矯盤雙闕丹鳳䙰褷
隔九重萬古行人離别地不堪吟罷夕陽鐘(灞水有橋/唐人謂銷)
(魂橋長安人/送别於此)
　　　關河道中
槐陌蟬聲栁市風驛樓髙倚夕陽東往來千里路長在
聚散十年人不同但見時光流似箭豈知天道曲如弓
(老子天之道其猶張弓乎髙者抑之下者舉之有餘者/損之不足者補之天之道損有餘補不足  反其意言)
(之盖怨之/之詞也)平生志業匡唐舜(唐謂/堯也)又擬滄浪學釣翁(滄/浪)
(見前/注)
　　　秋日早行
馬上蕭蕭襟袖涼路穿禾黍遶宫牆(禾黍見/前注)半山殘月
露華冷一岸野風蓮蕚香煙外驛樓紅隠隠渚邊宫樹
暗蒼蒼行人自是心如火兔走烏飛不覺長(烏兔喻/日月)
　　　嘆落花
一夜霏微露濕煙曉來和淚喪嬋娟(喪去/聲)不隨殘雪埋
芳草又逐春風上舞筵(又一/作盡)西子去時遺笑靨謝娥行
處落金鈿(西子西施也謝娥謝道/藴也笑靨金鈿喻落花)飄紅墮白堪惆悵少
别穠華又一年(詩何彼穠矣/華如桃李)
　　　貴公子
大道青樓御苑東(曹子建美女篇云青樓臨大路髙門/結重關  列子曰虞氏梁之富人起)
(髙樓臨/大路)玉䦨仙杏壓枝紅金鈴犬吠梧桐院朱芾馬嘶
楊栁風(詩斯干朱芾斯皇室家君王注男子之生于是/室者皆將服朱芾煌煌之盛衣也毛詩鄭氏注)
(曰芾者天子純朱諸侯黄朱以白虎通曰芾者蔽也行/以蔽前天子朱芾諸侯赤芾  韋為之上廣一尺下廣)
(三尺朱芾馬者言衣/朱芾者所乗馬也)流水帶花穿巷陌斜陽和樹入簾
櫳(斜一/作夕)瑶池宴罷歸來醉(瑶池𤣥圃/仙人所居)笑語君王在月宫
(開元中明皇與申天師遊月宫中過一大門在玉光中/見一大宫榜曰廣寒清虚之府兵衞甚嚴瑶池月宫喻)
(天子之/宫也)
　　　憶昔
昔年曾向五陵遊(五陵見/前注)午夜清歌月滿樓銀燭樹前
長似晝露桃花下不知秋西園公子名無忌(魏曹子建/詩清夜遊)
(西園子史記信陵/君公  無忌也)南國佳人號莫愁(莫愁見/前注)今日亂離
俱是夢夕陽唯見水東流
　　　春日
忽覺東風景漸遲野梅山杏暗芳菲落星樓上吹殘角
(金陵記呉嘉禾元年於桂林苑落星山起三重/樓名曰落星  呉都賦享戎旅於落星之樓)偃月營
中挂夕暉(陸士衡論孫權聞曹公來築營於濡須塢以/拒之狀如偃月號偃月營濡須在廬江今屬)
(無為/軍也)旅夢亂隨蝴蝶散(蝴蝶見/前注)離魂潛逐杜鵑飛(杜鵑/魂見)
(前/注)紅塵望斷長安陌芳草王孫暮不歸(芳草王孫/已見前注)
　　　雪夜泛舟遊南溪
大江西面小溪斜入竹穿松似若耶(若耶/溪名)兩岸嚴風吹
玉樹(謝恵連雪賦/林挺瓊樹)一灘明月照銀沙因尋野渡逢漁舍
更泊前灣上酒家去去不知歸路逺棹聲煙裏獨嘔啞
(杜牧之阿房宫賦管絃/嘔啞多於市人之言語)
　　　謁巫山廟
亂猿啼處望髙唐路入煙霞草木香山色未能忘宋玉
(宋玉有/髙唐賦)水聲猶似哭襄王(楚襄王與神女/遇於巫山之陽)朝朝暮暮陽
臺下為雨為雲楚國亡(神女謂襄王曰妾巫山神女也/朝為行雲暮為行雨朝朝暮暮)
(陽臺/之下)惆悵廟前多少栁春來空鬭畫睂長
　　　南昌晚眺
南昌城郭枕江煙章水悠悠浪接天芳草緑遮仙尉宅
(前漢梅福曰生為我酷身為桎梏形為我辱智為我毒/於是棄南昌尉去妻子入洪崖山學道九江人以為仙)
(去/)落霞紅襯賈人船(賈音/古)霏霏閣上千山雨嘒嘒雲中
萬樹蟬(陸士衡詩嘒嘒寒蟬鳴寒晉/潘岳秋興賦蟬嘒嘒以  吟)怪得地多章句客
庾家樓在斗牛邊(庾亮樓見前注光王勃滕王閣序/曰物華天寶龍  射牛斗之墟)
　　　咸陽懐古
城邊人倚夕陽樓城上雲凝萬古愁山色不知秦苑廢
水聲空傍漢宫流李斯不向倉中悟(見長笑李斯/稱溷鼠注)徐福
應無物外遊(史記秦始皇紀齊人徐生上書言海中有/三神山仙人居之請得齋戒與童男女求)
(之於是遣徐福發童男女/數千人入海求仙人也)莫怪楚吟偏斷骨野煙蹤跡
似東周(周平王東遷都洛陽故曰東周周論/語子曰如有用我者吾其為東  乎)
　　　綏州(今屬/延安)
雕陰無樹水南流(綏州即秦上郡雕陰道也/黄河在其東並城南流)雉堞連雲
古帝州(鮑明逺蕪城賦板築雉堞之陰州橋/山在南黄帝塚存焉故云古帝)帶雨晚駝
鳴逺戍望鄉孤客倚髙樓明妃去日花應笑(明妃昭君/别號也詳)
(見前/注)蔡琰歸時鬢已秋(後漢蔡琰字文姬邕之女也博/學有材辨適河東衞仲道夫亡)
(無子歸寧于家為胡騎所獲沒於南匃奴左賢王在胡/十二年生二子曹操與邕善痛其無嗣乃遣使以金帛)
(贖之而重嫁於董/祀祀為屯田都尉)一曲單于暮風起(唐李益聽曉角詩/邊霜昨夜墮關榆)
(吹角當城片月孤無限塞鴻飛不度秋風吹入小單于/  古詩云秋江斜日浪花麤墟落人歸鳥自呼新月髙)
(城三百雉角聲吹徹小單/于則知小單于角調也)扶蘇城上月如鈎(史記秦始/皇長子扶)
(蘇監兵上郡䝉恬為將將三十萬衆築長城起臨洮至/遼東延袤萬餘里  近東即代地有扶蘇城謂此也)
　　　鄜州留别張外郎
江南相送君山下(君山在/岳陽)塞北相逢相幕中(唐百家詩/浣花集皆)
(作朔/幕中)三楚故人皆是夢(世家楚文王都郢昭王都鄂考/烈王都夀春故曰三楚  孟康)
(漢書注曰江陵南楚呉/為東楚彭城為西楚)十年塵事只如風莫言身世他
時異且喜琴樽數日同惆悵却愁明日别馬嘶山店雨
濛濛
　　　汧陽縣閣
汧水悠悠去似絣(補耕切曰人以/繩直物  絣)逺山如畫翠睂横僧
尋野渡歸呉岳(㤗中/山名)雁帶斜陽入渭城邊靜不收蕃帳
馬地貧惟賣隴山鸚(隴西山中/出鸚鵡)牧童何處吹羌笛一曲
梅花出塞聲(笛有梅花曲又有/出塞入塞之聲)
　　　漢州
北儂初到漢州城(北儂自言北人也/南人以儂為我也)郭邑樓臺觸目驚
松樹影中旌斾色芰荷風裏管絃聲人心不似經離亂
時運還應却太平十日醉眠金雁驛(漢州驛/名也)臨岐無限
臉波横(杜詩臨岐别數/子握手淚再滴)
　　　長安清明
早是傷春夢雨天(夢雨字出髙唐賦如/杜牧之夢雲字意)可堪芳草正芊
芊内官初賜清明火(唐㑹要唐朝清明取榆栁之火/以賜近臣順陽氣亦出歳時記)上
相閒分白紙錢(唐王璵専以祠神宰相漢以來葬喪瘞/錢後世俚俗相傳稍以紙寓錢至是璵)
(乃用/之)紫陌亂嘶紅叱撥(洛中紀異曰大宛進汗血馬一/曰紅叱撥二曰紫叱撥又有丁)
(香叱撥桃花叱撥明皇改/紅紫叱撥為紅紫玉輦)緑楊髙映畫鞦韆遊人記得
升平事暗喜風光似昔年
　　　和人暮春書事寄崔秀才
半掩朱門白日長晚風輕墮落梅粧(見前/注)不知芳草情
何限只怪遊人思易傷纔見早春鶯出谷已驚新夏燕
巢梁相逢只賴如澠酒(左傳有酒如/澠有肉如陵)一曲狂歌入醉鄉
(唐王績好飲酒/嘗作醉鄉記)
　呉商浩
　　　宿山驛
文戰何堪功未圖(文戰喻/科舉也)又驅羸馬指天衢露華凝夜
渚蓮盡月彩滿輪山驛孤岐路辛勤終日有(列子楊朱/之鄰人亡)
(羊既率其黨又謂楊子之䜿追之楊子曰嘻亡一羊何/追之者衆鄰人曰多岐既返問獲羊乎曰亡之矣曰奚)
(亡之岐路之中又有岐焉/吾不知所之所以返也)鄉關音信隔年無好乗范蠡
扁舟興(乗一/作同)髙挂一帆歸五湖
　　　塞上即事
身似流星迹似蓬玉關孤望杳溟濛(玉關見/班超注)寒沙萬里
平鋪月曉角一聲髙繞風戰士沒邊魂尚哭單于獵處
燒猶紅(燒去/聲)分明更想殘宵夢故國依然到甬東(甬東/在㑹)
(稽勾章縣東海洲中縣左傳勾踐滅呉/欲徙呉王甬東即鄞  今為明州也)
　胡曾(長沙人也咸通中進士不第嘗為漢南節度/從事有詠史詩一巻及安定集十巻傳於世)
　　　交河塞下曲
交河氷薄日遲遲(詩春日/遲遲)漢將思家感别離塞北草生
蘇武泣(前漢蘇武使匃奴匃奴知武不可降使北海上/無人處牧羝羝乳乃得歸廩食不至乃掘野鼠)
(草根而食/節旄盡脱)隴西雲起李陵悲(前漢李陵以少擊衆將步/兵五千人出居延累殺虜)
(萬餘人後因無救遂降匃奴與蘇武書云胡地𤣥氷邊/土慘裂但聞悲風蕭條之聲胡笳互動牧馬悲鳴邊聲)
(四起晨坐聽之不覺淚下/子卿獨何心能不悲乎)曉侵雉堞烏先覺春入關山
雁獨知何處疲兵心最苦夕陽樓上笛聲時
　　　車遥遥(古樂府名傅𤣥車遥遥篇云車遥遥兮/馬洋洋追思君兮不可忘君安遊兮西)
　　　(入秦願為影兮隨君身君在陰/兮影不見君依光兮妾所願)
自從車馬出門朝便入空房守寂寥玉枕夜寒魚信斷
(飲馬長城窟行客從逺方來遺我雙鯉魚呼兒/烹鯉魚中有尺素書上言加飡飯下言長相憶)金鈿秋
盡雁書遥臉邊楚雨臨風落(楚雨/淚也)頭上秦雲向日銷(秦/雲)
(髮/也)芳草又衰還不至碧天霜冷轉無憀(一作夜/迢迢)
　　　獨不見(古樂府名栁惲獨不見云别島望雲臺/天淵臨水殿芳草生未積春花落如霰)
　　　(出從張公子還見趙飛燕奉歸長/信宫誰知獨不見王訓亦有此作)
玉關一自有氛埃(有一/作絶)年少從軍竟未迴(魏王粲詩從/軍有苦樂借)
(問所/從誰)門外塵凝張樂榭水邊香滅按歌臺牕殘夜月人
何處簾捲春風燕復來萬里寂寥音信斷寸心爭忍不
成灰
　　　漁者
不愧人間萬户侯子孫相繼老扁舟往來南越諳蛟室
(郭璞江賦淵客築室於巖底蛟人構館於懸流入郭子/横洞冥記曰文犀國人長七尺被髮至踵乗象  海底)
(取寳宿蛟人之舍夕得淚流/則反蛟人所泣淚皆成珠也)生長東呉識蜃樓(長上聲/  漢書)
(曰海旁有蜃氣結為/樓臺廣壄氣成宫闕)自為釣竿能遣悶不因萱草解忘
憂(詩伯兮焉得萱草言樹之背注/蘐草合歡食之令人忘憂也)羨君獨得逃名趣身
外無機任白頭(莊子天運子貢過漢陰見一丈人為圃/鑿隧入井抱甕而出灌用力甚多而見)
(功寡子貢曰有械於此一日浸百畦丈人曰奈何鑿木/為械後重前輕挈水若抽數若泆湯其名桔橰丈人忿)
(然曰有機械者必有機事有機事者必有機/心道之所不載也吾非不知羞而不為也)
　　　自嶺下泛鷁到清逺峽(鷁下有船字浮晉陸機/棹歌行龍舟  鷁首羽)
　　　(旗垂藻葩韻集曰/鷁首天子之船也)
乗船浮鷁下韶水(淮南子曰龍舟鷁首浮吹以虞此游/於水也  漢張平子西京賦云浮鷁)
(首翳雲芝注船頭象鷁/鳥厭水神故天子乗之)絶境方知在嶺南蘿薜雨餘山
似黛(蘿薜一/作薜荔)蒹葭煙盡島如藍旦遊蕭帝新松寺(蕭帝/梁武)
(帝也詳/見前注)夜宿嫦娥舊桂潭不為篋中書未報便來此地
結茅菴
　　　周瑜廟
共説生前國步難(詩國步斯頻/又天步艱難)山川龍戰血漫漫(易坤/卦龍)
(戰于野其/血𤣥黄)交鋒魏帝旌旗退(建安十三年曹操伐呉與/周瑜遇於赤壁初交戰操)
(軍不利瑜縱火/燒船操軍大敗)委質呉王社稷安(史記委質為臣孫建/安七年曹操責  權)
(任子權引周瑜定議瑜曰將軍承父兄餘資六郡之衆/兵精糧多人不思亂有何逼迫而欲送質質入便見制)
(於人不如勿遣/權遂不送質)庭際雨餘春草長(上/聲)廟前風起晚花殘
功勲碑碣今何在不得當時一字看
　王表
　　　清明日登城春望寄王使君
春城閑望愛晴天何處風光不眼前寒食花開千樹雪
清明日出萬家煙興來促席唯同舍(陶淵明停雲詩安/得促席説彼平生)
醉後狂歌盡少年聞説鶯啼却惆悵詩成不見謝臨川
(晉謝靈運嘗/為臨川内史)
　項斯(字子遷江東人也㑹昌二年第二人進士/授潤州丹徒縣尉卒於任所有集傳於世)
　　　送宫人入道
願隨仙女董雙成王母前頭作伴行(漢武帝内傳七月/七日王母降於帝)
(宫之大殿母令王子登彈八琅之璈董雙成吹雲/和之笙石公子擊昆庭之金許飛瓊鼓震靈之簧)初戴
玉冠多悞拜欲辭金殿别稱名將敲碧落新齋磬却進
昭陽舊賜筝(昭陽/殿名)旦暮焚香遶壇上步虚猶作按歌聲
(異苑曰魏陳思王遊山忽聞空中有誦經聲清逺遒亮/解音者則而寫之為神仙聲道士效之作步虚聲也)
(唐陳羽步虚詞曰漢武清齋讀鼎書内官扶上/畫雲車壇上月明宫殿閉仰看星斗禮𤣥虚)
　崔珏(與趙光逺/一時人也)
　　　岳陽樓晚望
乾坤千里水雲間釣艇如萍去復還樓上北風斜捲席
湖中西日倒銜山懐沙有恨騷人住(楚辭云懐沙礫而/自沈兮不忍見之)
(蔽/壅)鼓瑟無師帝子閑(帝子鼔瑟/見前注)何事黄昏尚凝睇數行
煙樹接荆蠻(詩蠢爾荆蠻越左太沖呉/都賦包括於  跨躡荆蠻)
　　　哭李商隠
虚負凌雲萬丈才(漢司馬相如大人賦飄飄有凌雲之/氣  韓退之詩李杜文章在光燄萬)
(丈/長)一生襟抱未嘗開鳥啼花發人何在竹死桐枯鳳不
來(詩巻阿鳳凰鳴矣于彼髙岡梧桐生矣于彼/朝陽注鳳凰之性非梧桐不栖非竹實不食)良馬足
因無主踠(廣韻注踠蹄屈也中戰國䇿云騏驥伏鹽車/上太行白汗交流  坂而遷延負轅不能上)
(而長鳴伯樂下車攀而哭之為其識己也别班孟堅東/都賦云馬踠餘足士怒未渫  晉傅咸感  賦曰蘭蕙)
(含芳有時而馨龍驥踠足有時而征良詩意驥足一日/千里而困於鹽車義山不遇而死如  馬之足不見知)
(於主/也)舊交心為絶絃哀(絶絃見/前注)九泉莫嘆三光隔(九泉/見前)
(注月三光/日  星也)又送文星入夜臺(阮瑀七哀詩㝠㝠九泉室/漫漫長夜臺  駱賓王詩)
(千秋掩/夜臺)
　　　鴛鴦
翠鬛紅毛舞夕暉水禽情似此禽稀暫分煙島猶回首
只度寒塘亦共飛耿霧盡迷珠殿瓦(霧一作露臺晉書/鄴都銅雀  皆鴛)
(鴦/瓦)逐梭齊上玉人機(古詩云客從逺方來贈我一端綺/文綵雙鴛鴦裁為合歡被言綺織)
(作鴛鴦/文也)采蓮無限蘭橈女笑指中流羨爾歸
　李後主
　　　九月十日偶書
晚雨秋陰酒乍醒感時心緒杳難平黄花冷落不成豔
紅葉颼飀競鼓聲背世返能厭俗態(厭平/聲)偶縁猶未忘
多情(晉王衍曰上聖忘情下愚不/及情情之所鍾正在我輩)自從雙鬢班班白不
學安仁却自驚(晉潘岳秋興賦序晉十有四年余三十/有二始見二毛賦云班鬢髟以承弁兮)
(素髪颯以垂/領髟音飈)
　　　秋鶯
殘鶯何事不知秋横過幽林尚獨遊老舌百般傾耳聽
深黄一㸃入煙流栖遲背世同悲魯(詩北山或栖遲偃/仰或王事鞅掌注)
(言事煩勞也栖論語微生畝謂孔子/曰丘何為是  栖者與謂不得時也)瀏亮如笙碎在緱
(王子晉七月七日於緱/氏山吹笙乗鶴而仙去)莫更留連好歸去露華淒冷蓼
花愁
　　　病起題山舍壁
山舍初成病乍輕杖藜巾褐稱閑情爐開小火深迴暖
溝引新流幾曲聲暫約彭涓安朽質(神仙傳彭祖姓籛/名鏗顓頊𤣥孫殷)
(末已七百六十七歳以養生治身為事喪四十九妻失/四十五子後不知所之人著其論為彭祖經  三𤣥真)
(一經涓子授蘇林三元真一之道曰能守三一名刋玉/札當念心朴神凝體専誠感所以百念不生精氣不散)
(子能守一一亦守子子能見一一亦見子一須身而立/身須一而生守一之誠戒于不専  列仙傳涓子齊人)
(好餌术著天地之經三十八篇後釣/于澤得符于鯉中隠宕山能致風雨)終期宗逺問無生
(晉恵逺法師見廬峯清淨足以息心刺史桓□乃為逺/起東林寺居之絶塵清勝之賓不期而至南陽宗炳等)
(凡百二十三人並棄貴榮依逺遊止祖襄州居士龎藴/參馬祖云不與萬物為侣是什麽人  云待汝一口吸)
(盡江西水則向汝道居士言下頓悟作偈云有/男不婚有女不嫁大家團圞坐共説無生詁)誰能役
役塵中累㑹合魚龍構强名(强去聲强老子曰道/本無名  名曰道)
　　　送鄧王二十弟牧宣城
且維輕舸更遲遲(詩縶之維/之維繫也)别酒重傾惜解攜浩浪侵
愁光蕩漾亂山凝恨色髙低君馳檜楫情何極(詩淇水/悠悠檜)
(楫松/舟)我憑闌干日向西(憑皮/證反)咫尺煙江幾多地不須懐
抱重淒淒
　湯悦
　　　送鄧王二十弟牧宣城
千里陵陽同陜服(東漢立宣城郡宋齊因之梁置南豫/州隋改為宣州陵陽宣城郡名也)
(史記召公奭與周公同姓武王封於燕成王時自陜以/西召公主之自陜以東周公主之  書云五服甸侯綏)
(要荒行文選任彦昇竟/陵王  狀云作亂陜服)鑿門胙土寄親賢(淮南子曰古/將之出鑿凶)
(門設明衣翦指爪許慎注曰明衣遺終衣也翦手足指/爪者示必死  周書作雒曰周公建大社于國中其壝)
(東青土南赤土西白土北驪土中央黄土將遣諸侯鑿/其方一面土苴以白茅以土封之謂之裂上  左傳胙)
(之土而命之氏/建置社稷之服)曙煙巳别黄金殿晚照重登白玉筵江
上浮光宜雨後郡中逺岫列牕前(謝恵連詩云/牕中列逺岫)天心待
報期年政(用齊魯報政事/論語期月有成)留與工師播管絃(工師樂/官也)
　徐鉉
　　　送鄧王二十弟牧宣城
禁裏秋光似水清林煙池影共離情暫離黄閣只三載
却望紫垣都數程(紫垣見/前注)滿座清風天子送(詩蒸民吉/甫作頌穆)
(如清/風)隨車甘雨路人迎(唐顔真卿/隨車雨事)彤霞閣上題詩在(彤/霞)
(閣在今/宣州)從此還應有頌聲
　
　
　
　
　
　
　
　
　
　
　
　
　
　唐詩鼓吹巻十
