#+TITLE: 眉菴集-明-楊基
#+DATE: 2018-05-12 10:19:57
#+SOURCE: github.com/kanripo/KR4e0041 master c1af3a24                

　眉菴詩集序
　予布衣時雅聞楊孟載先生　名及入翰林
　為史官奉
敕纂脩大明一統誌攷先生先丗予蜀嘉州人
　因大父仕江左而生吴中遂家焉又誦先生
　詩云我家岷山更西住正見岷山發源䖏扵
　是乎益知先生雖生吴中寔蜀人也先生生
　于元末仕于
國初宏逺之噐醇正之學初任榮昜令再謪鍾
　離閑居江寧句曲久之𬒳薦陞江西省幕賔
　復使湖南廣右累官山西按察使誌載先生
　讀書日記數千言尤工扵詩與髙啓徐賁張
　羽為詩友故時有髙楊張徐之稱云先生所
　著眉菴集有五七言古體五七言律詩及歌
　行排律絶句詞曲総若干篇教授鄭鋼編集
　巳板行矣字多訛􁆢先後失序而缺略尤甚
　識者惜焉吴中張公企翶以名進士累官廣
　東僉憲素重先生之詩毎遇公暇輒研䆒之
　補其缺略次其先後履厯之序字之訛􁆢者
　悉攷正之釐為十二卷繡梓以廣其傳其用
　心亦厚矣㢤間以示予俾為之序夫詩言志
　也三百篇之後變而為漢魏為六朝宋元以
　前惟唐為盛今先生之詩穠䴡纎蔚藹然正
　大和平之音殆有唐人風味夫豈易得者㢤
　僉憲公能俾先生之詩大顯于天下後世天
　下後世即其詩可以知其志知其志可以知
　其人然則先生不但有光扵吴而且有光扵
　蜀也予後生小子因僉憲公之命不敢以􁁴
　悠辭而僣序之其景仰之誠得不扵是而少
　舒㢤
　成化二十年夏六月既望
賜進士奉直大夫廣東市舶提舉前翰林侍
讀學士
經筵官兼
太子講讀古渝江朝宗書
眉菴集目録
　卷之一
　　五言古體
　　　感懷(十四首)漢傑士(六首)秋懷
　　　秋夜言懷(四首)送謝防禦　送丁將作
　　　送陳資深　贈跛奚　登靈岩和韻
　　　贈别龔行義　贈張主簿　與陳時敏
　　　送王國忠　雨中効韋體　西齋聞晚鶯
　　　𥘉夏過道院　净瓶　送王主簿
　　　賦舍利塔　空齋　逰北寺竹林
　　　乆雨　期袁宰不至　寓感
　　　贈馮瘍醫　東皋　觀魚
　　　萍　季迪病目　夢親堂
　　　夀萱堂　虎丘值雨　贈毛生
　　　殘燈(附和)晚節堂　梁溪暮歸
　　　山中言　憂樂(二首)贈真性空
　　　蘭室　聴松軒　僧寺感秋
　　　守愚齋　除夕冩懷　吴宫遺跡八詠
　　　荅髙二䀻君　自題宜秋軒　贈錢祐之
　　　淮隂祠　送錢叅政　寄内婉素
　　　客舘秋思　夢綵堂　贈許山人(三首)
　　　送許山人　舟中有感　出臺復還洪都
　　　曉發石頭口　送陳管勾　賦南昌亭
　　　送䖏士　送方以亨　送方員外
　　　省中樹　午窓坐睡　白髪
　　　嵗暮書事　過上藍寺　對江望山
　　　晞髪　發南浦　望西山
　　　夜過市汊馹　與洪鎮撫話　霧中望新淦城
　　　泊五老峯下　湖西望瀑布　聞廬山雷鳴
　　　望蘄州　過小孤　贈漢隂老父
　　　吊賈太傅　望岳麓　望南岳
　　　過魏夫人祠　衡陽逢丁㤗　發衡州
　　　湘女　湘江道中　湘竹有題
　　　瀝澗灘　别劉啓賢　過道士洑
　　　過仙家岩　零陵感春　瀟湘八景
　　　登三夏故城　過長平有感　至太原
　卷之二
　　七言古體
　　　逰穹窿山　姑蘇臺　雪坡索詩
　　　着色西湖景　約范園看花　草堂芙蓉
　　　尚梅軒　王叔明畫　棘竹三禽圗
　　　詠七姊妹花　贈鑷工王生　畫爲包師聖題
　　　沈仲真恵梅　趙善長畫　夜聞異香
　　　贈吕道士　巧石双松圖　清溪漁隱
　　　聞蟬　畫馬　贈故人全王孫
　　　歎道傍野花　夜宿静嘯軒　巢雲
　　　對雪禁體　聴老京妓歌　送劉子逺
　　　喜客来　送章教諭　雨中看花
　　　白門送范謙　送李琴川　冝秋軒桂
　　　冝秋軒梅　贈别徐季子　送吴居易
　　　周曽秋塘圖　北山梨花　句容送蔡惟中
　　　贈許白雲　喜雨　杜伯淵送新米
　　　月灣秋影　贈蕭䖏士别　哭翟好問
　卷之三
　　七言古體
　　　夢題雲山圖　省掖觀梅　西省海棠
　　　千葉桃花　憶北山梨花　清明看花
　　　方貟外看花　樟樹鎮舟中　望廬山
　　　聞鄰船吹笛　春江對雪　春江雪霽
　　　雪中登黄鶴　再登黄鶴楼　湘中見春鴈
　　　登岳陽楼　長江萬里圖　湘江秋意圖
　　　湘漢秋晴圖　湘隂廟梨花　㽞題湘江寺
　　　祈陽行　皂角灘　湘中四詠
　　　過高郵新湖　夢緑軒　蔡河懷徐㓜文
　　　鄭州道中　題水西草堂　留别楊公輔
　　　送朱明善　并州對雪
　卷之四
　　歌行
　　　齊老曲　鐡笛歌　擊筑吟
　　　董君行　白頭母吟(附)李道士歌
　　　九峯行　招鶴詞　黄鶴生歌
　　　玉鵉引　玉仙謡(附)釣鰲海客歌
　　　春風行　山中雲歌　春愁曲
　　　新絃曲　結客少年場　毬場曲
　　　病駞行　廢宅行　負蓑行
　　　醉歌行　梁園飲酒歌　癡頑子歌
　　　白葛篇代贈　憶昔行
　卷之五
　　長短句體
　　　梅邉讀易　觀眠松有感　覇王丘
　　　過陳湖　送孫照庵　七賢過関圖
　　　宋宫觀潮圗　漁樵問話圖　七􁅾圖
　　　春􁜑捕雀圖　夫織蒲　麥田髙
　　　休採花詞　雲樵　畫鴈
　　　送張山長　挂劍䑓　狼山青
　　　霜葉紅　君莫疑　錦㠶涇
　　　送葛仲行　七色荼䕷花　双春堂
　　　元日立春　白雲書舍　九日賞菊
　　　苧隱　送朱孟仁　彭蠡阻風
　　　南康望廬山　登繩金塔　過劍江聞鷄
　　　癸丑元日　憶省掖桃花　水雲居
　　　題李叅政紅竹
　卷之六
　　五言律
　　　新嵗見月　雪中柳　雪中燕
　　　元夕前對雨　感春　近有
　　　謝恵江芷　池閣晚興(二首)秋齋雜賦(五首)
　　　七夕　送沙天民　雪坡入淮
　　　早冬　露　梅花清夢
　　　夜坐懷天倪　宫怨　送王季野
　　　𥘉夏過道院　謔柳　隔隣桃花
　　　孤坐　閏七夕　秋日舟中見蝶
　　　孤雲　聴雪軒　直溪閑居
　　　荷葉　桐樹　謝徐良夫恵米
　　　季迪病目　溪山小隱　盟鷗亭
　　　雨　愛竹軒　偶題
　　　曉起　送胡鼎文　送孫都事
　　　贈沈真仲　送王仲容　寄葉德彰
　　　寄楊砦官　送范彦章　寄金縣令
　　　過束氏廢園　壼中緋桃　春暉堂
　　　瓶中緑蕚梅　贈婉素　𥘉夏試筆
　　　賀趙推官　方氏園居(十首)
　卷之七
　　五言律
　　　省垣對雨(二首)贈秦侍儀　送劉翰林
　　　宿季迪京舘　春盡聞鶯聲　題牛侍御畫
　　　和懷弟之作　懷赤山舊業　夏夜有懷
　　　逢鄭校書　江村雜興(首<折 t="33"/>二十)秋日郊居
　　　杜伯寜相過　懷句容諸友　送劉少府
　　　贈華陽道士　客懷　過龍江
　　　沙河舟中　逢張孟㳟　逢丘克荘
　　　發淮安　寄婉素　盱眙懷古
　　　舟中聞促織　元夕前雨　人日懷髙啓
　　　哭陳都事　送沈縣丞　寄張彦禎
　　　省中牡丹燈　洪都　立夏前有賦
　　　東湖晚晀　湖口見月　風雨泊舟
　　　晚過秋浦　晚登峨眉亭　沙河至采石
　　　逢俞武仲　江船早起　夜坐
　　　夜坐聞江聲　江船聞柝　宿雲巷(三首)
　　　晚過大悲閣　至吴城山　謁龍君廟
　　　出蠡望廬山　夜泊聞笛　江邉小旗亭
　　　雨中登湖亭　鸚鵡洲　折蘭見寄
　　　岳陽樓　舟中聞杜䳌　宿巴陵
　　　入永州　零陵(二首)湘中雜言(九首)
　　　𥘉入山西境　山西秋日　省垣對雪
　　五言排律
　　　水邉見新燕　送趙景普　京城觀燈
　　　送傅憲使　送竺孟容　衞氏挽章
　　　祀社稷述事　晉邸北狩
　卷之八
　　七言律
　　　送路季璉　聞官軍南征　寄楊鐡厓先生
　　　悼朱總制　送謝雪坡　送謝叅軍朝京
　　　郡齋飬痾　送潘省叅　挽吕輔之叅軍
　　　送錢思復　登石湖山亭　虎丘遊和韻
　　　追送徐孟岳　寄王常宗　寄醉樵饒介之
　　　送胡張二師　送趙智　送人之上海
　　　書張夢辰舟　留書雲間　元夕次韻
　　　和謝雪坡寄　送鄭本𥘉　寄謝隱君
　　　贈勤上人别　寄林訓導謨　何明府見過
　　　漫興　聞雪坡將還　懷王隱君(附荅)
　　　懷髙著作(附荅)江村寒食　乘槎
　　　白雲深䖏　聴秋軒　雨中懷沈逹卿
　　　天妃宫題　皇妃對奕圗　問梅
　　　望太湖　𥘉春(二首)春日雜詠(四首)
　　　見花　清明後見花　立夏
　　　木茶爐　竹素圗　栽竹
　　　鵝翎菊　卜流　梅花夢
　　　徴赴京　到京　奉天殿早朝
　　　新正試筆　雪　東風
　　　元夕觀燈　塔燈應制　上馬
　　　簡方貟外　送周錬師　感春
　　　春日出郊　送杭太祝　送安南使臣
　　　送僧住北禪　悼楊文舉　送鄭與權
　　　題玉真觀　送俊用章　春宵樓
　　　狂歌　秦淮官舎　晚春
　　　寓江寜村　新柳　春草
　　　春水　樹底　白髪
　　　减衣　清明冩懷　江畔㝷花
　　　上已對雨　用前韻書事　白門冩懷用韻
　　　春暮有感　夜坐　漸老
　　　畣李仲弘　移家　寄張揭二文學
　　　夜坐聴雨　不寐　雨中獨坐
　　　江墅晚歩　自咲用前韻　梅杏桃李
　卷之九
　　七言律
　　　罷職寓句曲　賣𫀆　寄諸葛彦飛
　　　冝秋軒對月　登茅峰不果　宿清元道舘
　　　哭髙季迪　豫章早春　登洪都城
　　　浦口逢春　過豐城　夜泊臨江
　　　省垣對雨　江郭對雨　寄牛理問
　　　懷班大叅　懷萬郎中　寄劉儀部
　　　懷王節推　懷方員外　次前韻遣興
　　　冬夜宿江右　祖母𥘉度　思親
　　　别省垣諸友　望夫石　登娥眉亭
　　　謁小姑廟　大姑遇老衲　鄱陽湖喜晴
　　　懷申屠衡　晚泊湓浦　過黄州
　　　武昌夜泊　吕仙祠　過洞庭
　　　過龍君廟　岳陽回仙　夢覺
　　　舟中聞吴歌　途次感秋　渡漢江
　　　哭李太守　三湘　過黄陵廟
　　　江邉㝷花　興安道中　来陽江寄書
　　　祁陽道中　衡陽有懷　客中寒食
　　　桂林觀兵　桂林即興(二首)聞江聲有感
　　　晚發瓜洲　宿楊州南門　邵白懷徐賁
　　　過髙郵即景　淮安候船　至龜山有題
　　　贈林通判　懷許知府　太原郊行
　　　清明懷故園　寄王知司　寄舊契張来儀
　　　懷宋大叅　寄陳𬋩勾　無題
　卷之十
　　五言絶句
　　　新月　殘雪　春夢(二首)
　　　五色　陌上桑　優人乞米
　　　隔簾聽歌　仕女羙女圗　花開
　　　壺中二色桃　贈内并代荅　詠眉
　　　詠眼　瓶中四花　施君眠雲堂
　　　倪雲林畫竹　題畫(二首)墨竹
　　　墨葵　竹為僧賦　九鷥圗
　　　弹琴髙士　柳塘春燕　扇上畫(四首)
　　　剌客四詠　轅門十詠　天平山十四題
　　　端陽十詠　書懷　聞柝
　　　不寐有懷　聞鴈　夢歸
　　　燈花　憶母　憶子
　　　憶弟　上書乞歸養　志喜
　　　對江望山　陪方公看花　夜坐
　　　示楊水西　逢故奴(二首)雜畫(十首)
　　　逢王之常(二首)長沙雜詠(十首)
　　六言絶句(律一首内附)
　　　即景　小景(二首)𥘉歸感事
　　　赤山閑居(二首)登靈岩吊古　濯清亭(二首)
　　　天心水面亭　畫(三首)自嘆
　卷之十一
　　七言絶句
　　　天平山中　寒食有感　過隣家撥悶
　　　憶均　二弟　称称𥘉度　回文(二首)
　　　畫(三首)二仕女圗　夢逰西湖
　　　燈夕㣲雨　紅梅　水仙
　　　十二紅圗　柳枝詞　故山春日(七首)
　　　雨中對杏花　壺中碧桃　花時感事
　　　雨中對花(三首)春半　春暮西園雜興
　　　落花嘆　三月晦日　仕女四春圖
　　　斯道遺梔花　屋後種松　松下
　　　寢齋見螢火　看蜘蛛𥙷網　粉團兒花
　　　見𬗋薇有感　蓮渚泛舟　避暑貽羙人
　　　夏日　赤山漫興　過鄧尉山(二首)
　　　𬋩夫人墨竹　趙仲穆墨蘭　白描芍藥圗
　　　睡起圖　張仲敏竹　藍釆和像
　　　贈胡校理　贈薛如鑑　寄無錫張彦禎
　　　寄陳惟寅　松陵道中　青山白雲圗
　　　宿雲竹居　題畫　四皓
　　　煩伯定移菊　八日對菊　徽宗草蟲
　　　二羙人圖　剌綉倦綉圖(附)題仕女
　　　二白練圗　代贈所懽(三首)枇杷青鳥
　　　遇詢故園　贈京妓　出金陵城南
　　　挹翠亭聴歌　江寧雨中　江村漫興(三首)
　　　𥘉到京　春日懷江南　春盡聞鶯
　　　乞珉玉巾環　夢髙季迪　秋夜
　　　江邉見紅葉　客中懷弟妹　沙河聽雨
　　　舟中書所見　舟中聞絡緯　客中憶弟
　　　夢称称　過琵琶亭　詠姑山梅花
　　　出江看廬山　廬山看雲　又看廬山無雲
　　　舟泊南湖(三首)途中題畫　送二生還山西
　　　到省對花　題方貟外像　雜畫(六首)
　　　聞鵲　吊赤璧　舟中見雪珠
　　　鯉魚山阻風　夏口　望武昌
　　　德安山中　岳陽阻風　過洞庭口號
　　　湘江對雨　楚江秋意圖　經汨羅廟
　　　祁陽道中(五首)潭州雜懷(九首)舟回看廬山
　　　望五老峯　送李都司　嘆道傍廢宅
　　　觀剥棗　重過文竹軒　送陳明善
　　　過下蔡　過竇鳴犢祠　梁園聞鴈
　　　登宋宫故基　太行望雲　到山西題畫梅
　　　太原見榴花　觀晋祠泉　曉度鴈門
　　　題罷釣圗　除夜
　卷之十二
　　詞曲
　　　江寜冩懷　春思　春水
　　　折柳　四春圖　梨花夜月
　　　瓶中四花　春閨怨　春恨
　　　嘲春四詠　紅白桃花　柳鶯燕三詠
　　　絮　暮春見花　句曲閒居春暮
　　　試衣　暮春　送春
　　　詠鷗　江寜閒居　荅屠仲權見寄
　　　夏𥘉臨　𥘉夏閒居　卜居
　　　詠塵　詠簾　題隔屏仕女
　　　感秋　重陽感舊　詠雪禁體
　　　客中夀婉素　旅中感舊　月夜過釆石
　　　江船聽雨　江邉落梅　夜泊大姑廟
　　　臨湘雪夜　巴陵雪夜　岳陽春暮
　　　衡陽道中　秋雨　舟中見新燕
　　　湘中書所見　花邉夜宿　祁陽聞蛙
　　　旅中春曉　山西途中　寄王止仲
　　　憶故園
眉菴集目録終
眉菴集卷之一
　五言古體　姑　蘇　楊　基　孟載　著
　　　感懷(十四首)
璞玉宜深藏白雪乃寡和和寡非所悲衒玉徒取禍柰
何刖足者抱璞不知過進非烈士忠退耻愚夫懦傭舂
匪利直販鬻欲自涴山中一尺雪且復掩扉卧
清霜凋百草亦令脆者堅士不遇患難智慮何由全玄
徳髀肉生重耳十九年一為三國雄一稱五伯賢苟不
辨菽麥何足攬大權至今巴蜀人歎息後主禪
鄧禹南陽来仗䇿歸光武孔明卧隆中不即事先主英
雄各有見何必問出䖏孫曹與更始未可同日語向非
昭烈賢三顧猶未許君子當識時守身如䖏女
蝮蛇冬未蟄䕷草寒更生陽光泄為電地雷忽有聲上
天號令乖致此灾異并不然多殺傷兵氣之所成漢廷
凂三公毋乃非政刑願言調玉燭仰見三階平
三人乃成虎衆口能爍金流言雖不多足移君子心人
心本無疑理與勢所侵柰何形似間構結已駸駸入耳
即契合不待間者深陳平雖云智羽有隙可尋髙祖誠
豁逹卒亦誅淮隂營營青蠅詩示古猶示今
位卑諌勿直直諌君心疑交淺言勿深深言友誼虧諤
諤衆所惡况復違逆之豈不利扵行吐蘖而含飴朝登
千仞崗振我身上衣丈夫貴自㓗毋論他人非
一女不得織三人歎無衣一夫不暇畊八口皆啼飢飢
寒迫扵身誰能不為非西伯善養老仁人為己歸霜寒
草木落禽鳥相背飛民心亦何求在扵得所依此理勿
暫失君子慎其微
鵲巢知避嵗終為鳩所居巧者勞不足拙者安有餘溪
翁夜結網山人朝煑魚隆凖入關中不讀半卷書當時
㣲張韓乃與勝廣俱大拙乃至巧巧者復何如
驊騮日千里亦在御者功向無造父能乃與凡馬同韓
彭覂駕材驅䇿遇沛公増本渥洼兒意不與項通豈獨
知馬難所貴御馬工駕御苟失冝鮮不敗乃翁蕭蕭帳
下騅千駟何足雄
鞲鷹歛六翮栖息如鷦鷯秋風颯然至聳目思􁁶霄英
雄在承平白首為漁樵匪無搏擊能不與狐兎遭長星
亘東南壮士拭寳刀落落丈夫志悠悠児女曺
善閗湏扼吭善戦湏摶膺楚不都關中卒為漢所傾洛
陽非用武况乃居彭城曺公失荆州致使吳蜀争五馬
渡江南神孫終莫平元師破襄陽宋社忽已更制勝在
得勢勿云險可輕
劍可敵一人書足記姓名學之十二年書劍兩不成歸
来吳楚間豪傑已起兵攬鏡照鬚眉一二白髪生老母
在高堂未敢即逺行太息長在夜鷄鳴星斗横
浮雲從何来本是山川氣寸隂不終朝一雨浩無際江
河㑹交流草木奮妍麗但知潤澤功不識真宰意天風
吹玄隂白日照厚地理亂自有常千載可坐致
東隣夜従軍西隣曉上官一為死别愁一為知己歡歡
者承新恩拂拭頭上冠愁者囑妻孥結束跨下鞍悲歡
何不同一危復一安黄塵障東華平地生波瀾朝榮夕
賜死轉盻異暑寒寄語承恩人莫歎從軍難
　　　漢傑士(楚范增附)
淮隂天下士本是飢寒人朝為女子憐暮為惡少嗔身
無兼人勇屈辱楚水濱一朝拜大將為漢伊吕臣王齊
及王楚𥘉假後即真男兒猶龍蛇窮逹乃屈伸如何百
世下獨有黔婁貧
蕭何刀筆吏碌碌起沛中𥘉無一矢勞胡乃第一功發
縦及指示帝論亦未公信亡追及之此為萬世雄漢卒
頼信力亡楚定四封曺叅彼何人而欲與之同
子房本韓臣志欲報韓仇亡秦與蹶楚𥘉不為漢謀功
成不貪賞而乃願封留冨貴非𥘉心竟從赤松遊寥寥
千載下斯人誰與儔
范増亦人傑不去羽不亡漢非赤帝靈增固不可當紛
紛與楚争可畏惟漢王危哉鴻門㑹㧞劍舞項荘示玦
羽不决致令漢道昌成敗非失䇿天命固有常
禮樂治化本百年然後興柰何叔孫通綿蕞為可行布
衣起山東五載帝業成瘡痍有未起詎可謂治平當時
定朝儀事正擊柱争遂令後賢王禮樂終不明漢道止
扵斯俗儒良可輕
陳平素無行終為漢相國隂謀固可鄙竒計凡六出後
来諸吕難卒頼陸賈力豈縁冨且貴臨事意反詘智者
猶若斯請為愚者說
　　　秋懷
曉城露氣白旭日猶蒼莽千林木葉墜逈覺川原廣村
虚雞唱獨江静鷗飛兩瞻眺豈不佳遲莫良可愴菱歌
發清詞助以蒹葭響斯意竟誰同忘悲却怡賞
日沒霧靄曛㣲茫見群山茅屋四五家時有芻牧還豈
惟寵辱忘亦喜思慮閒嗟嗟當世事戚戚念時艱
　　　秋夜言懐(四首)
鮮鮮籬邊菊摵摵庭下蕙蕙氣日已銷黄花自妍麗復
恐清啇激幽芳亦凋瘁褰衣步廣除露白月在地鵲飛
林影空蟲語墻隂細昔賢悲絲染徃聖嘆川逝少壮不
我留臨風發長喟雅志諒難酬蹉跎老将至
西齋近寒涇枯葦接深篠秋風颯然至索索鳴不了抛
書坐孤榻眼澁鐙暈繞窓破斜隙明漏㫁餘更悄平生
所欣遇此夕紛内擾假寐入㝠思南枝有歸鳥
夜坐復不樂起行亦無悰徘徊二者間百憂結心胸嵗
事忽已遷復共䘮亂逢一身愧無𥙷况乃禄萬鍾月林
鵲翻翻風江鴈嗈嗈栖止苟有託遲莫還相從
高梧䕃崇岡衰草被廣陌風微夕露凉星淡秋河白芳
辰兼物謝孤抱縁愁積佳人在何許悵望江浦隔昨㑹
月初弦徘徊又生魄
　　　送謝雪坡防禦出郭團練
朝催築城夫暮㸃團結兵民民皆動揺一日十數驚所
頼官長賢撫勞得衆情防禦出郊来父老拜且迎垂髫
及戴白羅列車下聴官家百萬師自足與㓂争汝自守
汝鄊汝自保汝生閒暇苟不虞倉卒恐見傾我當徼汝
勞薄爾賦税征父老共感激闐然動歡聲旌旗洎甲矛
五色稍鮮明豈惟俻抄掠大敵固可嬰問君何能然子
弟衞父兄平川雨初收馬嘶皷鼟鼟相送不同徃極目
秋鷹横
　　　送將作僉院丁季周奉使兩廣還朝
國家厄中運四海揚風塵蚩蚩弄兒兵皆我耕桑民或
為官府迫漁獵無富貧奮然掉臂起一呼聚頑嚚始有
可招徠乆之竟沉淪勢結不易觧遂同胡與秦皇明邈
九重此恨弗得伸雖居蠻夷中豈不念帝宸丁侯京師
来逺使廣海濱舟師逆蛟鼉陸足披荆榛所至敷恩威
一一為具陳上述天子聖下言将相賢(叶)欵欵漸輸誠
仄仄咸来賔直氣既侃侃婉辭復諄諄邊氓及夷戎感
激争自新酋長獻印璽老弱投棘薪幡然悉攺圖喜極
涕沾巾安知萬里外復得仰化醇旌槎駕囬風星斗羅
高旻西風吹征衣相見吴城闉呼酒慰逺别烹鱸煑青
蓴念兹歸意切又問銀河津嵯峨蓬莱宫雲霧欝輪囷
至尊開天顔前席顧問頻賜以錦繡叚翠織雙麒麟追
趨鶴禁曉錫燕龍樓春賞功固成典况復能咨詢丈夫
志四方䇿勲貴及辰嗟我獨匏繫戚戚罹蹇屯壮心殊
未巳矯首潜酸辛
　　　送陳資深歸廣
丈夫輕别離投老欲入廣柰何干戈際萬里渉沆漭兹
城頗阜庶有女供奉飬世亂得粗安胡勞問郷䣊君言
苦無家一夕魂九徃郷書昨日至捧讀屡泚顙四喪寄
淺土未得掩諸壙雖云弊廬在誰復脩祀享感兹歸意
迫無力猶勉強齒髮固已衰尚足嬰擾攘敢忘郷土情
偷安戀兹壌吾聞重感激惜别復加賞天寒霜露繁摵
摵枯葉響水宿慎蛟螭山行避魍魎田園雖荒蕪果實
羅栗橡鄰居喜均還相邀具醅盎酒薄不得醉且復歌
慨慷人生還郷樂無物堪比彷喜極繼以悲歡戚同反
掌畨思蘇䑓月照女夜績紡此時父子情兩地同惚怳
安得混車書妻孥共羅幌兹事竟難期涙眼一悽愴我
家嘉陵江蹤跡乆飄蕩亦欲問前途逡巡覔西瀼
　　　贈跛奚(楊鐡笛奴也)
人咲跛奚蹩我愛跛奚跛蚿雖百跂速䕫亦一足可履
平疑屐齾厯險若箕簸立如鷺聮拳行類鱉　形欹
裙長前肩脅鞲短左非斮渉寒脛豈刖獻玉踝附婁濟
水厄哂却搆兵禍疢同哀駘佗怒及趙女婐觸屏屡思
倚守戸每得坐戒奚勿躁歩世路方坎坷
　　　登靈岩和韻周左丞伯温饒大叅介之
单艫集群英席窄坐每盍烟横半掩寺木落全見塔斜
流出渠分曲徑轉溪合村粧妍醜並埜話悲咲雜童操
吳音聞僧作𣑽偈荅霜苔滑難躋露棘朽易拉磴紆螘
縁樹扉敞蝸啓闔娱賔列五豆禮佛過三帀晴崖暝憂
雨秋洞寒疑臈窓攀盗果猿􁑴入避鸇鴿掬池萍沾䄂
憇石蘚汚衲琴忘荒臺弄屧響囬廊踏值險慮思笻得
竒即傾榼感深怒湏磔愁極衰鬂颯華年倐川駛雅量
浩海納嘯歌激欷歔雄辯肆交沓禪寂虚無量道祖清
静蓋吅囂蝸觸蠻變幻雀化蛤狂逰類飲酎薄䆠避嚼
䗶終當謝塵鞅掃屋分坐榻
　　　贈别龔行義
椘襲風雲姿璞素玉不瑑隻身躡雙屐十載食破研麻
衣閱冬春睥睨狐貉賤胸中何所蓄經史子集傳酒酣
文思湧強弩機發箭清貞謝鈆鉓越女巧咲倩紆盤珠
九曲精粹金百鍊粲如星森羅勇若軍後殿吾黨多英
雄氣索皮肉戰西風忽歸来塵土吹滿面従容問所歴
揺首不復辯但云秋水清呉松净如練方同華表鶴遽
作幕上燕去住何太輕弗得絆以線君材匪樗櫟名字
己交薦淵泉暫蠖屈霧雨終豹變賢逹坎坷多豪傑窮
乏先嗟予書中蠧髀消兩目眩朝騎瘦馬出夕飽藜與
莧志慙㸃爾狂質匪由也諺猥遭周秦厄不識舜禹禪
因君動遐想翅塌足若罥螺巵白甆罌聊為江渚餞囬
首芙蓉花紛紛落紅片
　　　贈張主簿
有田乃有租有身乃有庸不憂徴需煩但願賦役公東
家倉廩實西隣機杼空門戸非不齊貧富有不同縣官
皆賢豪豈不念困窮但為嫌疑迫上下相蔽蒙坐㸔頒
白民展轉溝壑中嗟嗟華亭簿彷彿古人風
　　　與陳時敏别
近别㑹有期逺别易慘悽一人失意行衆賔顔色低相
顧各無語握手立大堤白沙飛輕烟赤草漫路蹊竈户
八九家皮肉瘦且黧再拜謁官長鵠立無所齎孤㕔如
荒郵壁落新𥙷泥日沒官吏散角角埜雉啼歸来對寒
燈兒女相孩提雖云去郷國喜不聞鼔鼙官卑軄易稱
牛刀用割雞囬首華亭鶴月白露凄凄
　　　送王國忠之邵武推官
新霜落江楓蘋葉爛如染感秋方惻惻送别復冉冉一
官萬里外舟楫破天險人皆亂離戚君獨咲而慊虹光
拂孤劍酒色暈雙臉平生峥嶸志弗以微物掩經綸二
三䇿騫諤謝諛謟天子固未遑屢讀首屢㸃七閩暖無
雪臘月草木蔪花濃霧迷驛榕暗日在崦斯時到官舎
鞠按手自檢雖無老母咲反獲在不忝顧予坐書癖譬
若秋後簟低囬鶴俛啄嚅囁魚上噞未䏻東浮越况方
西渡陜文慙英俊逼鬂覺衰颯漸交游暫雲合乖散倐
電閃憮然成短歌持贈非琬琰
　　　雨中効韋體寄季迪止仲道衍仲温
屢覿歡未終乍違離緒繞冥冥郷國隂獨坐空齋曉䳌
啼春樹宻花落流鶯少不有郢中吟何由寫懷抱
乆静厭紛俗齋居自玄䖏遥知乆黙暇共此蕭蕭雨屢
驚芳節換暫覺清音阻欲扣竹間扉棋聲隔春渚
樷林翳重岡迢逓僧居獨慿軒一悵望春雨蘼蕪緑泉
香花落磵窓暝松圍屋憶爾諷經餘袈裟坐深竹
别君俄兼旬芳景已云暮南風吹新緑欲暗庭前樹騶
鳴孤驛曉鴉散春城曙盻此慰離憂新知忽成故
　　　西齋聞晚鶯
南風池舘静深樹埜鶯啼𥘉鳴喜新聴再囀復含悽念
爾来城市山林定皷鼙
　　　初夏過寕真道院
偶来高樹下獨坐青苔石澗雨落餘霏衣裳淡生碧道
因微物悟理向玄言析習静自無營何妨䖏囂寂
　　　賦得净瓶送衍上人
虚瓶湛靈泉行住一鉢友紅簮天女花碧挿大士桞中
圓􁁃真空外㓗照萬有自盛甘露漿不貯聲聞酒衍師
時出㝎提挈每在手詞鋒當建瓴禪寂冝守口
　　　賦得山逐放舟遲送王主簿
舟行山亦移山盡舟亦住青山無故人行人自来去𥘉
辭逶迤谷復接參差樹柁轉暮色分㠶駛秋嵐度俄停
風暫弱旣逺烟重護别意即山情依君屢回顧
　　　賦舎利塔送僧
八萬四千塔巋然天地中靈光忽上下浩刼未終窮法
象諸天護真身五藴空堅明元不壊生㓕豈無同暫住
猶飛錫三匝禮秋風
　　　空齋　天王寺比丘號也託友求詩為說偈曰
上人坐空齋嵳峩兠率宫兠率乃佛土亦在虚無中兠
率既無有空齋何所従豈獨空齋無四大亦本空萬有
萬法幻如泡影電風随起即随㓕無聲色與踪以無起
滅故即之了不逢真空本非空去住空色同試舉空齋
偈為扣西来翁
　　　遊北寺竹林
僧居古城隂迢逓通萬竹林光落虚牖坐愛衣裳緑齋
餘孤磬逺茶罷㣲烟續道人悟重玄淡然無衆欲譬彼
石根泉亭亭湛寒渌
　　　乆雨
十日雨不止四􁑴如决堤今朝雨聲絶又聴斑鳩啼開
門對西郊汨沒失路蹊徃来舟車人拍浮類鳬鷖我貧
乏車馬徒步兩屐泥歸来冠裳濕焙燎勞山妻側聞關
中旱終年望雲霓燥土及萬里曽不留涔蹄上天本無
私造化自不齊侏儒與方朔斯言非滑稽
　　　雨中期袁宰不至
晨興罷巾櫛撫卷對秋渚幽人期不至值此蕭蕭雨豈
縁俗情牽致此清興阻呼童掃庭蕪落葉深幾許更採
石田芝空齋待君煑
　　　寓感
人心渺烟海浩浩不可量正兹春風和忽然變秋霜悽
悽不見矜惕惕反中傷始終非感激愛惡自靡常豈恱
芙蓉鮮厭此蕙葉蒼請㸔塵中鏡拂拭耿輝光
　　　贈馮瘍醫為金徳儒謝
氣血在人身譬如江與河㙲之不得行崩騰作風波古
来飬生術運動及按摩較之䟽瀹功相去苦不多金君
坐文墨錙銖細研磨氣欝神不舒顴瘍忽為痾𥘉疑疹
發面頃刻如堆螺金刀試神巧一抉回天和神契二竪
緩巧師五禽佗乃知藝學流無不由專科去毒類去惡
芟夷絶根窠滋蔓不可啚未必非蹉跎余非知醫者此
理信靡他作詩代璚玖語陋将如何
　　　東皋為馬仲蔚賦
𥘉夏藹衆緑霏霏繞園霧横書散輕䇿愜我林皋趣衣
凉水氣襲屐潤苔痕汙雨菌結芝肪烟莎縁鶴步意銷
念慮寕景適真樂遇衆妙入静觀前非覺神悟江花自
孤婉芳草忽已暮為鼓朱絃琴南風在庭樹
　　　觀魚
池隂樹影凉白小紛成隊吹絮圓漚續觸荷清露碎俄
沉静却浮忽遇驚還退幸免釣絲憂江鱸且充鱠
　　　賦得萍贈陳乆中
浮蹤散寒星一夕生無數魚跳翠乍開漚過青還聚㣲
風和影去急雨連根露惆悵别君時楊花滿衣絮
　　　季迪病目醫令止酒因作此勸之
病目湏飲酒飲酒調㣲痾氣血欝不舒頼此酒力和所
以雷公方製藥用酒多活血必酒洗散欝湏酒磨製藥
既用酒飲酒良匪他酒可引經絡酒能驅病魔病目不
飲酒此盖醫者譌李白好痛飲不聞目有痤子夏與丘
明不為飲酒過飲酒既無害不飲如俗何清晨呼東家
買置數斗醝爛醉暝目坐滿目春風酡陶然物我忘夣
見孔與軻此藥豈不佳而乃止酒那我今勸君飲君意
無媕婀庸醫或見責請示眉菴歌
　　　夣親堂
邯鄲枕中夣要是夣所有余嘗詠斯言嗟嘆為良乆漁
夫及畋師所夣必筌笱颯然精誠接昭格固不偶聶君
乃純孝窹寐夣父母思之不暫置猶種菂得藕嗤彼聲
利徒孜孜在升斗
　　　夀萱堂
朝㸔忘憂花暮㸔忘憂草毋憂日已忘母夀日已老兒
心與母心願得同夀考回首堂下萱秋風幾枯槁
　　　上巳遊虎丘值雨寓平逺齋
層軒構崇丘緑樹帶吳苑鳩鳴春竹静鶴下烟汀逺𥘉
登已神暢稍乆竟忘返松高急雨過草弱㣲風偃幽潭
閟靈跡氣濕龍蜿蜿俯深戒臨危歴險知步蹇歸途極
遐瞩蒼茫失西巘
　　　贈毛生
丈夫遇知已勝如得羙官栖栖無聊中握手意便懽古
来豪傑人所就非一端狂言與危行𥘉若不可干從容
兩陣間一語九廟安狐貉不外飾而足禦大寒嗟嗟隴
西李願識荆州韓
　　　殘燈
輝輝復熒熒露冷無良燄帷昏驚暈起隙破愁風颭幽
人對餘光拂拭床頭劒
　　　附季迪和
　凝光結重暈逼曙零孤朶膏空逐漏水熖在同爐火
　戀影未能眠更就餘明坐
　　　晚節堂(夀蔵名也)
人生百年夀六十未為晚胡為鑿玄扄築亭在山阪周
圍松櫟高可翫不可挽日暮春雨晴黄鳥啼睍睆東家
鶴髪翁方置萬金産貽謀非不隹竟為逹者莞王君超
物理生死若徃返一咲步松隂青山在吾眼
　　　梁溪暮歸
蕩舟入㣲茫晚烟羃群山日落村墟遥惟見芻牧還鴉
度風陣低牛鳴月痕彎五噫遺清歌聴之厚人顔
　　　山中言
入山採薇蕨山路多荆杞褰裳避朝露欲徃行復止豈
不有飢餓一飯不為恥長歌古松下悲風為之起
　　　憂樂(二首)
我有九十母白髪雙瞳青夜禮護落斗朝誦彌陀經以
兹精進力老而愈康寕百年何足云坐享三千齡
嘗聞古人言五十不為夭嗟予已四旬齒髪固不少有
子萬事足此事猶未了一咲付蒼天禍福詎可曉
　　　贈真性空
上人真如心悟徹物我間廿年住名山已復到彼岸六
觀㑹萬有一覺破諸幻袈裟坐緑蘚鳥恱林影散琴清
風在竹偈古月當澗贈以青蓮花揺揺落秋瓣
　　　蘭室為醫士徐孟善賦
種德有餘慶種蘭有餘香迩来三十年德與蘭俱昌春
風葉猗猗秋露花的的人言徐翁蘭愛比蘇仙橘翁今
已仙去蘭猶繞階庭瓊芝與玉樹相映蘭青青我雖不
識翁而獲交二子芳名播清芬正與蘭相似人好蘭亦
好愛之乆不衰彈君白雪操詠我幽蘭詩
　　　聴松軒
鳥啼衆喧寂月出萬籟静秋聲松外來歴歴生我聴繁
音雜宫徵空響調竽磬風細覺漸消山深故相應幽人
捲書坐瞑目两耳定聲聴忽两忘遒然發孤咏
　　　秀埜軒
結茆近東皋清曠接平衍新春微雨過芳草緑如剪携
書坐深竹自讀自舒捲興來䇿杖藜𥘉不頼輿輦西隣
鷄豚社落日牛羊圈至貴在無求何勞事冠冕
　　　僧寺感秋
一榻卧僧室歸夣夕九至燈昏燼垂華香斷灰成字斜
光破窓月急響虗􁑴吹遥想䆠游人應憐此中意
　　　守愚齋
百智動不足一愚賢自守神交武子寗氣合刺史桞聦
明與睿知方寸無不有歛之弗著形譬若物在篰慮千
每得一問十且對九衆辯黙乃消群囂靜而受晨齋掩
書坐草色連户牖作詩代盤銘庶或置座右
　　　除夕冩懐
曉凍雲正宻晚晴雪亦消岩松旣露頂澗竹咸舒腰感
兹年光徂又復見嵗朝漸與少壮辭老景去不遥人生
百年間倐如狂風飄况我患難餘髪黄皮肉焦萬事若
死灰那能復然燒差差青楊枝下䕃朱闌橋明當長翠
縷繫我春江橈
　　吳宫遺跡八詠
　　　長洲春
縠波流暖雲花光艶緑薲津頭洗紅女胡蝶上羅裙羅
裙秋水上明璫揺白漿飛下雙鴛鴦溘溘潮水響
　　　横塘晚
川氣夕氤氲愁雲凝晚緑蘭舟蕩秋水東向横塘宿横
塘花正開紅桃間竹栽誰家織白苧機聲度水來
　　　梧宫夜
桐堦白露下濕螢光烱烱銅盤燒䗶黄秋衾夣魂冷粉
泪鈆華滴雲鬢秋蟬整何䖏玉鑾聲芙蓉咲孤影
　　　楓陵秋
楓樹落清曉野烟結愁隂聲傳燒竹火人語滄波深鳬
飛秋水黒蛩吟凉露白江月叅差光芙蓉照芳魄
　　　越來溪
逺岫如蛾眉𬗋菱盖緑漪小娃木蘭槳採菱溪上歸溪
風揺白芷撩亂蘋花起疑是越兵來旌旗照秋水
　　　滄浪波
入苑緑泱泱縠紋融暖光東風吹白浪照見赤龍堂龍
堂負貝闕隂火春波熱鮫鮫賣髯綃夜夜唱明月
　　　綺川遊
川水東北流川花照青樓龍船載鳯吹日来川上遊沙
明属玉止苕香翡翠留漁郎蒲葉底網得雙吳鈎
　　　茂苑思
輦路秋蓬滿野香團緑濕嬪娥粉黛愁嫣花鈆露泣鶯
聲舊時好玉砌秋歸早東家胡蝶飛烟姿滿芳草
　　　白門荅髙二聘君(以上元未在呉作)
　戊申秋余謫大梁季迪嘗夢余與若平生明日道路
　傳余已死季迪有夢余詩己酉春正月余侍親東歸
　迪亦應召来京師相對驚喜因出所賦夣余之作余
　既感季迪之念而復疑猶夢也歌以荅之
結交貴知已不在早與遲嗟我識子晚深淺惟子知每
扵朋儕間擊節賞我辭前年吳城破子居我西馳交游
非不多獨念與子離相去日已逺數與禍患罹道路傳
我死可信子尚疑日暮過我廬為我涕交頥今年我還
京適子應詔来(叶)握手發長嘆示我夢我詩我昔患難
中精爽無不之而子獨夢我與子若有期方子夢我𥘉
正我念子時春風鳥嚶嚶花發滿故枝為買一斗酒痛
飲春江湄生死固常理勿為逹士嗤
　　　自題冝秋軒
　予去官結小軒自適軒近秦淮松菊竹樹之外無他
　花卉且清曠幽寂與秋相冝因號冝秋賦以詩
我軒南山下緑水圍繞之四時非不佳獨與秋最冝秋
風入我軒便覺景物竒紅樹照西崦黄花滿東籬夜深
明月来蕩漾軒東池池光與月色上下相逶迤我時坐
軒中濁酒聊自持微飲不及醉陶然詠陶詩人言秋可
傷我覺秋可怡至㓗如屈平至清如伯夷愛彼潔與清
竟忘揺落悲斯意獨領㑹但恐秋風知
　　　贈錢祐之
　祐之過余冝秋軒携武肅王家譜見示感慨古昔賦
　此為贈
村居無来轍漸與人事屏軒窓頗冝秋爽氣接西嶺錢
君曉過我跫然破幽静踉蹡田中来衣屨草露冷臨風
岸烏巾上有雙蚱蜢示我族譜文厯厯星斗炳前王勲
業在千載猶一頃諸孫尚醖藉整若弓在㯳嗟我昧淺
深所得如捕影潭潭百尺甃汲以尋文綆况兹坐窮僻
習懶不自省君来實起余如夢覺酒醒蠨蛸罥虚戸絡
緯啼廢井何當照寒燈共此秋夜永
　　　淮隂祠
朝登歌風䑓暮入淮隂祠祠荒屋瓦落古木聲差差當
時握漢兵劉項相交持舉足有輕重不負高帝知區區
假王封如何遽見疑良平一躡足帝心即轉移全齊七
十城寔為䧟穽機後来雲夢遊此禍乃致之盧綰且稱
王恥與絳灌随居常獨怏怏握手逢陳豨事起倉卒間
不意咸誅夷吕后固不仁鄼侯亦忍為先王重報功無
乃此道虧至今淮水南落日啼烏悲津頭問漂母一飯
竟哀誰
　　　送叅政錢誠夫之淮安
潮落大江渾烏啼曙色分公侯千萬騎送别隘人門威
儀督府嚴禮秩節度尊兩淮甲胄士十年弓箭痕南陽
與豐沛自古重承恩
　　　寄内婉素
天寒思故衣家貧思良妻所以孟徳耀舉案與眉齊憶
汝事我𥘉髙樓映深閨珠鈿照羅綺簮珮揺玉􁛮梳掠
不待曉粧成聴鳴雞中吴惜喪亂廿口各東西有母不
得将獨汝與提携我復竄逺方送我當路啼紛紛道上
人無不為慘悽今年我還家赤手無所賫汝亦遇多難
典賣罄珥笄朝炊粥一盂暮食塩與虀堂有九十姑時
復羞豚蹄膏沐弗暇澤髮落瘦且黧别来復秋深露下
百草凄破碎要𥙷綴甘㫖需醬醯安貧兼飬老此事汝
素稽作詩逺相寄新月當窓低
　　　客舘秋思
閒齋閟秋隂弱蕙風屢偃蕭蕭㣲凉至坐怯踈簾捲哀
蟬聴漸急歸燕嗟已晚忽動故園思山川匪遥逺
　　　夣綵堂為俞士評賦
楚客身未歸悠悠念庭闈濤江雖云廣莫阻魂夜飛秋
隂天無星猿呌楓樹稀家門倐已到不失舊路㣲
上高堂獻咲試舞衣焉知空明曙鐘動殘星輝難追夢
中歡益發覺後欷安能附羽翼逺去仍相依
　　　贈許山人(三首)
七十世所稀過此尤足喜山人腰脚健一日行百里身
安子能飬飲食具甘㫖擾擾天壌間如翁能有幾
讀書不湏多逹理斯為貴讀書不逹理不讀亦如異山
人識字少時復見一二乃知學道人心静自可至
我咲山中人猶未逹此理患害每過慮聞利輙先喜利
害何足驚死生亦命耳但使心不欺造物聴所止
　　　送許山人歸長干別業
我從長干来君向長干去春鴻與秋燕相逢不相聚當
時三閣上緑鬢花如霧辱井不可尋纍纍種瓜芋
君家烏衣巷正對朱雀橋烏衣去已乆斜陽樹蕭蕭紅
薑嫩生芽𬗋芋肥長苖斯時一樽酒時赴東隣招
朝耕硯一區暮耕筆一尺䟽食且不飽而况有囷積山
人萬本韭冨與列侯敵治生不在多勤儉自有益
　　　舟中有感(以上在京并閒居句容作)
水性日就下大江日東馳不知舟行逺但覺青山移我
方念儔侣手反坐拄頥天風吹衣裳明月来相隨乗流
非不住逝者乃如斯滔滔適意中忽然令人悲壮嵗難
再得脩名安可期
　　　出臺復還洪都
福至本無象禍来非有因方憂觸羅網遽喜辭妖塵念
此蓬藋姿忽遘蹇與屯倉黄圜扉中日夕與死隣皇明
眷私照寒谷囘陽春既免在滌牲復縦充庖鱗重沐飾
冠裳濟溺立要津道路與我慶况我骨肉親歸来向妻
孥秉燭語及晨猶疑是夣寐歡樂恐未真嗟余抑何艱
坎壈多苦辛弱無勝力錐而欲舉萬鈞羸牛服塩車遥
遥西入秦進逢九坂危退迫尺箠嗔敢惜筋力疲所慮
車摧輪哀鳴徒嗷嗷仰訴空諄諄聴者無不憐誰復爲
觧嚬終當脫覊鞅滄波浩難馴
　　　曉發石頭口
石頭何斕斒左顧踞赤虎自非神功鑿那得此江滸玄
精蓄隂霧秘迹曠萬古耽視洪都城百雉列飛堵我船
候明發值此春夜雨方欣土膏潤可以藝稷黍年豊米
糓賤何憂在覊旅掀篷望烟桞春水緑可醑終許着漁
蓑撈蝦冨春渚
　　　送陳管勾之鄱陽
朝與吳人辭暮送晋人别滔滔楚江水朝暮流不竭我
来賛兩省僚友皆俊傑恠君氣如虹欲立萬仞節青蓮
出泥滓不涴天性潔相期保貞固百鍊終不折
　　　賦南昌亭送丁子譲之淮安
士不遇知己欝欝徒自憐亭長小丈夫不如漂母賢一
飯尚足惜萬金那忍捐季亦泗上人勲業四百年南昌
雖云小豈無士八千當時得英䧺劉項可比肩柰何自
棄之吝彼粥與饘重瞳且沐猴此軰何足愆均行淮隂
道亭草緑芊芊為我奉巵酒三酹東風前
　　　送滙東宋䖏士
驊騮駕玉輅志不忘春草譬如藜藿人但識麻衣好十
年遘憂患退縮苦不早囬念春江魚洋洋在芹藻聦明
身之累擁腫身所保歸去匡山中雲松可娱老
　　　送方以亨還吴興
　以亨来洪都省兄以常予因與之㳺者累月既而将
　還吴興其兄録所贈詩見示余喜而作三章以餞之
草有不可偃木有不可彫人心非秋蓬安得随風飄憐
君玉雪姿明月當清宵葳蕤紫荆花輝映非一朝嗈嗈
寒江鴈去去誰能招
逺别腸欲㫁近别泪滿纓交游無不然而况弟與兄荒
塗霜露繁哀角響故城去傷骨肉思住感郷里情還家
及東作翳翳桑麻成
賢女失之陋壮士失之貧相逢無所遺慷慨不得伸臨
岐歌短章所道皆苦辛淮隂未去楚江揔復仕陳聊沽
客中酒用酌還郷人
　　　送方員外之廬陵
十年在覊旅未嘗憂别離如何與君辭愴如失群麋君
才非我儔語黙皆可師温温霜天裘細細當暑絺不勞
綺綉文自然適時冝嗟我百無𥙷不異面有眉既乏視
聴功寧免耳目嗤君行值重午高花發榴葵荆人擊鼉
鼓舟楫挾兩旗當時懐沙心後世為水嬉作歌贈君别
秋風以為期
　　　省中樹
　掖垣東南有大樹隂可一二畝枝葉蓊茂望之蔚然
　豫章自兵興来巨材剪伐殆盡而兹木獨巋然城郭
　中其夀可喜也暇日步其下賦此
嘉木不常有大材世所稀紛紛拱把中得此翠十圍盤
柯結層隂枝葉大且肥下䕃數畝庭芳映百堵扉六月
不知暑蒼烟晝霏霏豈為枕簟適實為烏鳥依豫章冨
材木剪伐事已非此豈不材者獲與斤斧違牽裳步南
風空翠沾我衣徘徊望黄鶴嵗乆将来歸
　　　午窓坐睡甚適覺而有賦(省中)
昨夜風可畏今朝風可憐南風散煩暑稱此高齋眠夢
中聞松聲響如百尺泉不知何身世笙匏奏鈞天浮游
清虚中有類脫殻蟬旣信圖南樂更覺荘周賢生死俱
兩忘况有俗慮牽何當䕃高樹一卧三千年
　　　白髮
　員外方君長余一嵗余髮斑白而方君則髭白一二
　因相顧咲嘆吾二人之早衰也且聞王政恤二毛則
　白髮固所當敬吾人其何悲為述以詩
白髮無貴賤愁人先得之嗟我愁苦多四十髮有絲我
愁實累髮愁豈髮所為白髮勿咲我可喜不可悲紛紛
霄壌間㡬人得如斯
　　　嵗暮書事
薄雲靄微隂江逺日易墜蒼然望平楚正與西山對冥
冥孤鴻矯接接昏鴉退感兹嵗年暮矧尔時俗背頼有
谷中蘭參差可為佩
　　　雨後過上藍寺柬方員外及泉上人
𣑽宫欝岧嶤碧殿𫀆緑水入門廊廡壊屋漏濕窓𥿄幽
尋得丈室苔竹深且羙孤華獨清艶衆緑隂薿薿隔簾
新雨足石溜響宫徴青山如筆格重疊在書几老僧知
客至合掌手作禮巳無千佛念為發一咲喜嗟余服轅
駒局促垂兩耳逄師類脫鞅空闊向萬里聖覺雖異教
迷悟乃一理歸途有餘清作詩示知己
　　　對江望山
朝山翳其麓暮山翳其巔變態孰使之白雲與蒼烟我
乆不見山見山喜欲顛以我窺青山料應山亦然喜極
復自咲我何愚且偏青山本無情扵人何所憐因兹勿
復道且聴薫風眠
大山如龍蟠小山如虎伏以兹龍虎氣不雨山自緑虹
長飲其左雲長遶其腹山靈既神異過者敢不肅我生
敬青山如對父與叔旦起髮未冠垂簾聴松瀑
　　　晞髮(在南浦驛)
道人晞髮坐緑樹啼幽鳥江闊風雨晴雲多青山少無
聞衆幻滅不昧群迷曉猶有問津人孤帆望中小
　　　發南浦
開船别西山迤邐向南浦㠶輕去自速𥘉不用篙櫓蒼
蒼烟中樹槖槖響斤斧一女沙上汲衆漁洲畔語我行
嵗云晏况復逺儔侣囬首北歸鴻翩翩下寒渚
　　　過黄牛洲望西山
自我来西江未嘗㸔西山西山一何秀遥映蒼波間天
寒衆木净日落孤雲閒當時珠簾雨髙捲不可攀至今
烟靄中彷彿帝子還
　　　夜過市汊驛(豐城北時酒醒月出有懐幕中諸友)
驛樓枕迴洲湍汊聲活活霜蘆花猶泛烟桞葉漸脫月
出鳬鴈鳴孤艕寒江闊酒縁風力退詩苦真景奪何䖏
寄相思浮雲楚天末
　　　汊口與洪鎮撫夜話
我船行何遲君船下来急烏啼月初上鷗静露已濕褰
衣步危沙細語成乆立囬瀾激空穴風響相嘘吸君才
誠國士冨貴可俯拾臨流莫㸔劍恐駭寒江蟄
　　　霧中望新淦城
隔沙聞雞聲咫尺望新淦寒江白霧起驛樹連城暗瀰
瀰浦溆濶晃晃日色淡亦有渡江人津頭觧孤䌫
　　　泊五老峯下(以上仕江西作)
𥘉見廬山青再見廬山白山形各異狀轉盻即改色方
隂迷積翠忽霽眩金碧蒼烟與雲霧来徃逓蒙羃時時
山中禽不自辨巢室我行三徃返真態還未識山水猶
若斯世事那可必
　　　自湖西發舟望瀑布
泊舟廬山下北風吹不休山靈知我来故以風相留褰
衣陟危沙曠然得平疇桞色緑尚淺芳草青以柔仰觀
瀑布泉復作河漢流爐熏既冉冉鹿鳴亦􁈡􁈡乃因淹
留中終得此日逰向非風濤力那能極㝠捜作詩寓所
感萬事無先謀
　　　聞廬山雷鳴
雷霆有定位發聲胡不然兹山無冬春雷長鳴其巔昆
䖝不坯蟄蛟龍亦蜿蜒致令山中人厭聴禮不䖍我行
值孟春豐隆發深淵衣冠凛危坐對越上帝前天變自
當敬心中非有愆
　　　望蘄州
未見蘄州城已見蘄州山諸山𥘉不髙蒼石礪且頑想
當至正時民物庶以殷大江楚西来萬里不閉関兹山
獨儲英群雄出其間遂為禍亂堦滋蔓莫可刪憶我聞
亂𥘉我方總兩鬟侍立父祖旁聴說國步艱焉知三十
年見此草與菅骨肉亦已零安得髮不斑披榛欲吊古
豺虎愴我顔蒼茫望茆宇日落孤舟還
　　　過小孤
大孤俯如盤小孤儼而立群山如從使左右相拱揖孤
根屹撑拄萬竅争噴噏瀏瀏隂風旋慘慘元氣濕江流
亘其下震怒莫敢汲洑為盤渦深馳作奔馬急躋攀或
失手一駚不可及我来值秋晚木落衆鳥集勿㸑夜船
犀鮫人抱珠泣
　　　贈漢隂老父
窮逹信有命丈夫乃長貧堂堂七尺軀而憂多苦辛早
随丁都護馳逐車馬塵歸来不得意灌園漢江濵但恐
女子知不畏醉尉嗔終當返故里共煑秋風蓴
　　　過長沙吊賈太傅
才高衆所妬年少衆所輕柰何文帝賢而乃謫賈生炎
劉握乾運寛大易暴嬴涵濡三十年孰不為政成生言
胡不祥慟哭淚滿纓外防夷狄奸内謹七國爭禮樂與
風化無一不可行帝心既未遑廷論乃拂膺長沙卑濕
地落日鵩鳥鳴臨湘歌短篇哀痛吊屈平雖承宣室問
前席何足榮我来欲再拜祠宇乆已傾荒苔剥㫁碣滿
目皆枳荆汨汨祠下水猶聞太息聲
　　　望岳麓
我為長沙客不醉長沙酒為愛岳麓山繫舟城邊桞峯
巒一何秀膏沐春雨後蛾緑净洗粧方知朱鉛醜所嗟
山中寺頽圯想已乆嶙峋北海碑千載獨不朽信為神
靈惜長使山鬼守褰衣欲訪古日落辰在酉荒烟鳥雀
喧宻竹虎兕吼老眼念後期未知重来否
　　　望南岳
我従匡廬来但覺諸山低嵯峨望衡岳雲霄與之齊下
有赤蛇蟄上有朱雀棲仰瞻祝融㧞俯揖紫盖迷五嶺
皆培塿三江為涔蹄巍然南服尊嵩霍相提携封秩崇
君稱諸神咸朝隮丹書篆寳册萬古封金泥百王重祀
典赤繅藉玉圭自非精靈通牲帛勞焚賫余方向逺道
無由陟層梯蒼蒼烟霞中喔喔聞天雞𬗟思昌黎伯恭
黙開雲霓靈貺自昭格誠敬良可稽斯人乆云沒感念
徒含悽
　　　過魏夫人祠
南岳秘靈氣丹霞凌赤氛中有紺髮姝云是魏元君手
把紫虚録印佩朱靈文素質如輕霞飄飄上烟雲三華
弭絳節㣲月来繽紛遶之千靈妃従以萬鶴群大藥濟
羸弱紫府奏殊勲何當受真典驂鸞入氤緼
　　　衡陽逢丁㤗
我素有詩疾逢人即談詩師友憐我勤遂以詩相期早
與高徐軰(徐㓜文也<折 t="33"/>乃髙季迪)逺慕黄𥘉時(號<折 t="33"/>魏年)時時發警䇿早
為詩人知爾来慙潦倒拙語勞吾伊篇章非不多聊足
充覆醯衡陽識丁泰握手誦我辭我疾已成癖君復求
我醫譬彼病渴人却顧相如悲東風吹江花零落湘水
湄情多未忍别因之贈將離
　　　發衡州
五日白一髮十日皺一膚人生氷雪容終作鞾紋麄今
朝清鏡中已與昨日殊不憂須眉蒼但恐皮肉枯肉枯
亦常理所念非壮圖有親恩㝡深撫飬勞勤劬憐我㓜
失怙愛我如掌珠斯恩未及報不敢忘湏臾書来得㓙
問哀頓空號呼衣衾與棺歛弗得親走趨家山在萬里
那能返故都樹頭啞啞啼愧殺返哺烏有子初學言行
步要毋扶已觧索梨栗未知識之無重在託宗祀豈暇
問賢愚弟妹皆漂零逺在天一隅仲氏乆無信夢中時
友于艱難斥鹵濱何以保㣲軀計工當已還毋乃歸東
吴童僕各分飛僅有赤脚奴竛竮苦肺疾終夜聲嗚嗚
憐渠亦觧事剪伐供樵蘇異郷骨肉逺頼此相支吾嗟
我客梁楚隻身亦﨑嶇白晝畏豺虎夜防狸與狐所頼
筋力強竄伏幸無虞今年覺衰倦自怯行逺途東風洞
庭波落日青草湖魚龍来欺人烟濤慘糢糊兹晨過衡
陽霽景差可娱桃花白練帯春水緑菰蒲感此顔色妍
蹔使憂心甦萬事信有命拊膺長嘆吁
　　　湘女
湘水緑瀰瀰湘山碧峩峩空明影上下但覺禽鳥多我
方駐輕橈聴彼湘女歌湘女淡掃眉素頰垂兩螺幽蘭
結短珮徐行拂青莎春風吹衣裙芳香動㣲波淑質自
妍䴡不待綺與羅真修慎所適窈窕山之阿盈盈青樓
婦日暮将如何
　　　湘江道中思常宗
暮江散㣲雨風㝎波自碧一鷺立不飛雙鴻逓相直餘
烟菱女唱新月漁郎笛此䖏忽懷人相思杳何極
　　　湘竹有題
朝行湘竹下暮宿湘竹中雲情與雨態萬變俄不同宻
宻深翳日踈踈細含風新梢露裊裊老節烟濛濛紛如
千靈妃從以萬青童旛幢列縹緲環珮揺丁東来従蔚
藍天歩入東華宫悵望不可即翩然若驚鴻夭矯喜而
笑低回俯乃恭質堅本外直性潔縁中空籊爾中弦矢
揉之可彤弓氷雪誓不易肯與時汚隆今朝揭春晴更
覺翠色濃戢戢琅玕樷忽見桃花紅直疑路不逺便與
桃源通我欲捐輕舟褰衣入崆峒春禽迎我啼音響諧
絲桐終當聴山雨自號蒼筤翁
　　　􁐍澗灘
一灘復一灘十步九盤錯厓崩亂石礙轉使水勢惡谽
谺鱷張牙屼崛蛟闘角百躬牽莫前一駚即退却余舟
何猛銳獨與萬險搏篙迎旋渦支纜入欹樹縛齊心忘
親讐叶力濟勇弱方危信冝懼過此亦足樂寸嵲能摧
車何必盡劒閣向使一不諧群命未敢托超然望西巘
衆緑生逺壑丹砂明赤箭中有不死藥服食信可慿願
借麻姑鶴
　　　曉發祁陽别劉啓賢
群山抱洪流盡日行曲折坡囘出平曠始覺人意恱晨
櫛辭隂嵐夕飲得皓月㣲茫縣郭小樹屋逓顯滅深桞
積逺烟孤華燦餘雪入籬聞書聲徑就野老謁跫然喜
客至細語共茗啜諸生誠朴埜未觧習禮節几壁如塗
鴉指鼻墨盡涅皆是農家子釋耒甘受業勿謂此軰愚
畎畝有俊傑出門復登舟暮雨正凄切前途問尚逺髙
榕亂啼鴂臨流發新咏聊以散蔚結㑹合自有時何勞
念離别
　　　過道士洑
　椘之沅湘細宴山形如道士俯伏之狀因以名山其
　東南麓有吕安撫墓在焉
兹山如青蜺俯飲江水曲邦人失偉觀目以道士洑中
有百嵗墳石室䕃藂木當時錮三泉鳬鴈秘金玉畋師
辟虎豹武士禁采牧未為兹山榮竟為兹山辱至今湘
漢流到此屢囘伏春風吹急雨石㫁積蘚緑亦有斧斤
聲丁丁響幽谷
　　　過仙冡巖
蒼崖何巖巖衆石鑿紺黝仙人已羽化蛻骨尤未朽當
空玉棺破厯厯見跟肘劍作朱蛇盤凾使白虎守及聞
上古氏殯殮𥘉未有委棄無貴賤顙泚蠅蚋口陶瓦易
衣薪宅兆貴深垕方春尚埋瘞掩此骼胔醜斯人獨不
幸暴露嵗月乆何當絶攀縁掇拾歸培塿雖臨不測險
結搆亦已就(叶)兹言信非迂臨風重囬首
　　　零陵感春
舟行苦淫雨雨晴身亦輕暢如辭喧卑振衣登高明群
芳沐春容瑩然眉目清萬緑隂薿薿孤禽語嚶嚶憶昨
𥘉戒途飛雪沾我纓桃李寂未華一二春草生漂泊復
㡬時花落已縦横花落非足惜念此嵗序更慷慨向秀
笛従容桓伊筝曠逹自不凡悲憤何當平嗟嗟高世士
亹亹勤脩名
　　　瀟湘八景
靄靄復霏霏横霄曵夕暉巴人與湘女相逐買塩歸囬
望墟烟處蒼茫隔翠㣲　右山市晴嵐
今朝罷漁早掛網堤邉樹雲㫁一峯青斜陽在拗䖏痴
児晚睡醒却訝東方曙　右漁村夕照
孤塔望中青鐘聲隔洞庭蒼山不可及烟闊浪冥冥憶
似寒山寺楓橋半夜聴　右烟寺曉鐘
風攪端花晚江寒波欲凝凍僵業漁者歸載一船氷一
白迷沙渚柴扉認有燈　右江天暮雪
輕㠶挂春風倒映湘江緑天低浦叙逺歸向誰家宿遥
指落花西黄陵廟前屋　右逺浦歸帆
江横秋烟白日落寒沙淺鴻鴈萬里来翩翩下平逺欲
墮更低飛斜行兩三轉　右平沙落鴈
風急雨浪浪孤舟夜正長江湖随䖏惡何况是瀟湘今
夜殘燈裏無人不㫁腸　右瀟湘夜雨
湘水秋更清湘月秋更白光輝一相蕩水月不辨色何
䖏洞簫聲巴陵夜歸客　右洞庭秋月(右使湖南作)
　　　登三夏故城
寒樹無柔柯秋草有勁葉原空鶻孤騫山晚雲萬疊登
高得平曠人馬皆意愜思挽角胎弓相従鴈門獵
關前葉猶青關後草已白氣候本不殊山勢有阻隔風
高皷角動日落川塞黒邉鴻一聲来壮士亦變色
　　　過長平有感
驛路石犖确驅車邁荒村川逺蒼烟凉黄沙浩無痕聞
是古戦塲長平名尚存有生四十萬共此入厚坤發軔
暴虐秦六國漸併吞至今遺殺氣草木葉盡髠餘哀寄
山嶽上有愁雲屯控馬爲追吊白日慘欲昏西風呌邉
鴈凄然傷旅魂
　　　至太原(縣去城南五十里王維太原祁人也)
唐俗本儉嗇古風猶在兹山長水流邁泉脉注東菑氓
事耕牧外鄙樸無他爲何當起右轄共詠雉麥詩
(以上三首赴山西時作)
眉菴集卷之一
眉菴集巻之二
　七言古體　姑　蘇　楊　基　孟載　著
　　　遊穹窿山
昨日出遊今日還登臨未盡湖東山紫藤花落高樹下
翠羽鳥鳴深竹間泉停峻石淨可掬磴倚絶壁危難攀
攀蘿試上最高頂天風兩腋超塵寰廻視群峯總在下
擬接浮丘同觧顔(不獨瞿塘與劍関二句為結<折 t="33"/>一本無末四句有人生跬步即天險)
　　　姑蘇臺
姑蘓臺下清江晚斜日江心照闌檻臺上西施醉捧心
江邊東越愁甞膽鴟夷褁屍去不還麋鹿散迹逰其間
功成却羡陶朱子一葉扁舟弄雲水
　　　雪坡約余同入杭既而弗果臨别索詩賦此
十年不醉西湖酒夢寐春風萬株桞滿意從容覔舊遊
短衣疋馬随君後孤山梅花斷橋月此興既發中忽否
停驂索我題詩送握手躊躇爲之久江堤霜白萬馬滑
城角鑿落掛北斗前鋒已逺後已動弓箭束腰槊在手
借問軍中誰最賢紫髯太守勲名舊范公兵甲陳平計
方寸耿耿無不有當時結束事楚國日間十策晦其九
萬里曽瞻上國光一麾復出三城守至今錢塘與湖秀
父老傳誦弗離口去年逡巡㸃朝班予得沗爲幙下友
今兹祝釐尚祀事黼黻籩豆薦芹韭禮樂三千固未遑
趙王鼔瑟秦王缶君侯入城如父母兒女掃街霜滿帚
莫向江邊聴蹋歌一夜相思成白首
　　　著色西湖景和張光弼韻(時杭正被苖完虐甚)
昔日西湖最佳麗稚緑新紅無着地日光爛熳注黄金
恰似而今畫圖裏繞湖髻鬟翠萬堆行雲行雨相徃来
魚吹碧浪送歌舫手當玉槃行酒杯但知身在歡娛内
肯計年光逐流水若尋昨夢問風流不及丹青一張紙
　　　約范園看杏花
西園杏花如雪明年年㸔花春滿城烏紗小㡌挿花舞
碧羅窄䄂穿花行花今仍發當年道净洗臙脂眉淡掃
僻䖏休嗟車馬稀内家園裡猶芳草東風回首㡬人存
粉悴香憔不忍論錦瑟金錢誰赴約鳯笙龍管謾招魂
月斜徐步花枝下欲折生紅淚盈把莫怪無人看此花
當年已嘆遊人寡風雨隂晴每願違便湏携酒趂春暉
明朝青子花零落鶯老梅酸蛺蝶飛
　　　草堂芙蓉孟冬始開遲莫可傷作詩慰之
東隣芙蓉花已歇西隣拒霜亦開徹草堂一樹初着花
錦蕊瀟瀟間踈葉也知地僻竟開晚不見重陽好時節
池寒夜静看不休月白霜清照愈潔愧無樽酒澆遲暮
且為花從盛時説憶昔開元太液池緑水朱闌颭紅雪
鑾輿毎煩天子顧玉缾甞詔才人折零落江湖事總非
露草烟蕪共悽切哀颯如君也不多相㸔勿用長嗚咽
　　　尚梅軒
江堤雪消春水漲吳人看花車百两梨花輕盈杏花俗
只有梅花清可尚剛風一吹色殊絶霽月暫照光欲蕩
一枝斜横脩竹外數朶逈臨流水上孤高百卉不敢先
豈獨區區丈人行山人尚梅如尚賓兩屐莓苔曉相訪
清樽慰花對花飲香雪紛紛落盆盎莫待東家玉笛吹
花間容我青藜杖
　　　王叔明長史畫
白雲英英山簇簇緑蘿隂埀樹如屋鳴琴彈罷坐碧蘚
手揺羽扇坦其腹南風徐来生晚凉衣裳颯然荷染香
世間萬事若流水呼吸湖光醉一觴
　　　棘竹三禽圖
棘刺揺揺風蔌蔌一禽驚啼兩禽宿空山日晚腹猶飢
何䖏藩籬有遺粟杏花春雨小樓西撫巻彷徨不忍題
愿作尋常雙燕子年年飛入未央棲
　　　食燒笋留題陳惟寅竹間
春雷一聲萬簮玉參差亂迸莓苔緑斬来掃葉當逕燒
何異燃萁煑秋菽登盤查牙玉版肥焦尾碎剥蒼龍皮
山人大嚼無以報寫作林間燒笋詩
　　　詠七姊妹花
紅羅闘結同心小七蕊參差弄春曉盡是東風兒女魂
蛾眉一様青螺掃三姊娉婷四妹嬌緑窓虚度可憐宵
八姨秦國休相妬腸斷江東大小喬
　　　贈鑷工王生
湘娥剪筠編櫛齒鸞刀寒凝鸊鵜髓鉊華拂刃秋霜飛
兩㸃春山愁不起青銅自照顔色好粉垢脂痕驚一掃
三十六宫妬少年背指梨花咲春老細骨輕軀珠翠娥
玉膚紅映鴛鴦羅明朝面皺白髪多王郎王郎柰若何
　　　畫為包師聖題
踈簾半捲絲絲雨菱葉荷花暗江渚水近松深徹夜凉
不用開襟揺白羽隔岸人家住緑隂偶来聼我坐彈琴
聊將白雪猗蘭意銷盡紅塵汗馬心
　　　沈仲真自徳清折苔梅一枝見惠
江南地暖雪不落臈月梅花滿岩壑今年正月氷雪多
梅蕊青青尚含蕚夢斷寒窓風雨中遥想西湖總蕭索
野人逺自山中来寄我横斜春一握碧苔遶枝花半露
翡翠明珠相間錯玉骨寒封紫繡衣氷梢翠剪青螺殻
初疑老樹鱗甲動更覺霜禽羽毛薄生香入手未敢嗅
一日春風到樓閣與君别来鬚髪蒼心跡未逺怍匪昨
忽向江南見似人顔色皎皎殊不悪咲呼春酒白玉壷
且復清吟對花酌苕溪雪消生杜若畵舫青帘恣行樂
明日相思賦逺遊東家許借孤山鶴
　　　趙元畫懸厓圖
懸崖無根谷無底樓閣參差半空起不信神工斧鑿成
人間至險無如此我對畫圖猶拊膺何况﨑嶇險䖏登
槿樹籬邊堤似掌藕花池上月如燈
　　　夜聞異香
玉河低斜衆星皎白露横飛濕幽艸異香何處忽飄揚
郁郁霏霏遍穹昊驀焉随風驚旖旎稍乆欲尋還縹緲
褰衣四顧但澄碧正似萬株丹桂繞恍疑真仙鳯輦過
芬馥爐熏散雲表復疑寒兎搗玄霜玉􁀋丁東杵龍腦
道人六鑿乆空寂臭味色聲俱一掃黙然鼻觀相感通
此豈天花故紛惱絪緼自散還自滅聞佀不聞神不擾
世間萬有等虚幻臭腐神竒心所造湏臾斗轉金氣肅
刺刺微寒欺破襖自展羅衾向壁眠一任秋風㺯池篠
　　　贈道士吕紫岩
岩松青青岩石紫紫岩仙人躡朱履一簮星斗月光寒
手把芙蓉扣元始岩下琪花樹樹春岩前流水泛青蘋
前身自是純陽子何用重尋囬道人
　　　巧石雙松圖
松蟠恠誕龍形矯石嵌玲瓏雪膚巧何事淋漓水墨啚
高堂六月秋風早秋風吹雲山脚動瀑布飛来濕瑶草
翠榦危撑日月低霜根倒挿雷霆繞山中黄葉已盖地
獨有烟蘿青裊裊夕露猶含碧海秋春霞已破丹山曉
平生愛松并愛石何異江鳬得蒲藻醉裡徂徕若可登
人間草木慙枯槁豫章將軍顔色好十年走馬淮隂道
索我題詩寫壯懷詩成已覺松杉老
　　　清溪漁隠
清溪秋来水如練厯厯魚蝦皆可見緑蓑酒醒鴈初飛
風急蘆花吹滿面溪南一帶是青山逢着埀楊便可灣
謾道白鷗閑佀我漁舟更比白鷗閑
　　　聞蟬
眉菴四十未聞道偶扵世事無所好尋常惟看東家竹
屈指十年今不到微軀之外無長物寒暑一裘兼一㡌
妻孥屢嘆升斗絶不獨無烟亦無竈身輕自咲可駕鶴
眼明豈止堪窺豹人情世故㸔爛􁅳皎不如汚恭勝傲
有瑕可指未為辱無善足稱方入妙此意于今覺更深
靜倚南風聴蟬噪(以上在吳中作)
　　　畫馬
古人畫馬如畫竹貴在蕭蕭去凡俗骨欲權竒尾欲輕
不用豐鬃與多肉當時精玅稱曹覇人與驊騮意俱化
信筆為之自有神忘却龍媒是圖畫此馬滿身花作團
大宛三日到長安若教引見南薰殿應賜殷紅瑪瑙盤
　　　贈故人全王孫
兄為柱國弟開府門吏紛紛皆繡斧敕賜龍河百畝宫
畫㦸丹弓映朱户金鳯盤胸白錦𥜗面如紅玉紫虬鬚
六宫曉逐諸王入八府春随宰相趋東風忽念江南好
寳騎㸔花踏春草茂苑鶯聲醉裏聴建章桞色愁中老
囬首瀛洲草木新蒼顔白髪照烏巾都將秋水蛇紋劔
贈與長安游俠人
　　　歎道傍野花
烟蕪凄凄秋色老夕陽穿樹照梨棗野花一簇道傍開
細蕊繁英出深草我来采薪露已晞落莖滿地黄葉飛
偶從荆𣏌得麗質肌膚玉潔生光輝花得人逢花亦喜
靈妃粲然露玉齒小朶誰簮緑髻雲幽香不到銀瓶水
臨風折花重歎息細數花名思未得人生歡樂在相知
莫恨從前未相識
　　　夜宿靜嘯軒
寒風瀟瀟枯葉響緑窓梅影随燈上龍腦香熏雲母錢
鳯團暖送仙人掌東家夜半鷄唱獨西林月黒烏啼兩
明朝相憶鳯凰臺臺邊春草青青長
　　　巢雲為周孟基賦
白雲無心本無住聊結雲巢與雲寓十年種得雲滿山
雲復留人人不去以雲作巢雲未知雲為窓户雲梁楣
巢中除雲一無有几席枕簟皆雲為人言我巢雲一朶
我非巢雲雲巢我是耶非耶何足云雲我我雲無不可
雲臺諸將千鍾禄萬里青雲電經目人生冨貴等浮雲
何似巢雲數椽屋
　　　金陵對雪用蘇長公聚星堂禁體韻
黄雲凍凝不成葉十載江南無此雪朱簾十二曉開齊
正值千山鳥飛絶墻腰簷角危欲墮竹頂松梢重將折
偏来舞殿閗輕盈忽上金釵易消滅誰家沉火吹笙坐
着䖏銀瓶呵手掣脂凝香靨罷晨粧臉暈微渦散春纈
帶雨欲拈仍作片因風誤觸俄成屑漁蓑向晚畫難工
歌樓未曉光盈瞥怪事休驚越犬吠豐年毎信呉儂説
欲和東坡白戰詩氷滿霜毫硯如鐡
　　　聼老京妓冝時秀歌慢曲
春雲隂隂圍綉幄梨花風緊羅衣薄白頭官妓近前歌
一曲纔終涙先落收淚從容説姓名十三歌學郭芳卿
先皇最愛芳卿唱五鳯樓前樂太平鼎湖龍去紅粧委
此曲宜歌到人耳潜向東風作慢腔梨園不信芳卿死
從此京華獨擅塲時人爭識杜韋娘芙蓉秋水黄金殿
芍藥春屏白玉堂風塵囬首江南老衰髩如絲顔色矯
深嘆無人聴此詞縱能来聼知音少説罷重歌爾莫辭
我非徒聼更能知樽前多少新翻調一度相思一皺眉
　　　送劉子逺歸廬陵
宫槐隂隂鶯嚦嚦細雨楊花飛不得朝回把酒問東風
不獨送春兼送客留春且為行人飲世間萬事邯郸枕
但得還家莫厭貧十載異鄉空衣錦
　　　喜客来
壯年不愁長作客亦不暇愁鬚雪白但愁金盡酒樽空
辜負長安好春色閉門三日生緑苔失意忽聞佳客来
急拈春衣典春酒正值滿樹梨花開花如氷雪人如玉
妙舞清歌歡不足黄昏客醉酒未醒細雨鶯啼梅子緑
　　　送章教諭
鑑湖五月凉風起荷葉荷花香旎旎先生到縣花正開
濯足船頭弄秋水　聖朝復興文武科諸生習射更絃
歌他年大比登髦俊應報新昌縣裏多
　　　雨中看花
青青楊桞深深竹雨裏絳桃開一簇羞將瘦蹇逐金鞍
着屐㸔花仍不俗花枝净洗胭脂面老眼驚如夣中見
已拚春色過三分何止東風吹一片只恐天晴是暮春
半随流水半成塵淡烟芳草長干路作意能来有㡬人
　　　春日白門送范謙
白門花開春酒香參差桞條如酒黄栁邊沽酒勸君飲
别意逈與江流長江花近接瀛洲草宫樹鶯啼燕歸早
白馬銀鞍游俠兒雞鳴爭入金陵道金陵自昔稱佳麗
虎踞龍蟠天子氣緑㡌將軍衛霍功黒頭卿相金張貴
紫陌遥遥十丈塵鳯笙牙板奏青春相逢金水河邊客
半是公車待詔人君今掉頭歸故國欲傍雲松㸔山色
親老冝承菽水歡時清不用芻蕘䇿到家春深花未稀
竹筍嫩白江魚肥登堂奉親兾親喜蜂蝶故遶斑斕衣
多才如君世稀有珠韜玉韞那能乆明日徴書到四明
期君更酌金陵酒
　　　　送李琴川謫臨海
南風雨来塵作泥稻花荳莢生初齊一人失意觧官去
席上衆賓顔色低輶車欲發未忍别感慨握手立大堤
緑荷為盃樹為盖碧酒蕩漾青琉璃兹行觸熱向甌越
只尺浙水分東西或登雲門探禹穴或上鴈宕聞天雞
天台桃花千萬樹中有睍睆黄鶯啼雖云竄謫異憂喜
眺望自可窮天梯韓潮桞播夜郎白吉士徃徃遭傾擠
蕉中之鹿塞翁馬此事何足含悲凄但嗟靈物困汚瀆
無一出手相提携不然寵辱實命致毋乃天不哀群黎
渡江秋風未十日織女值嫁牽牛妻自甘沉匿守太拙
寧復乞巧陳瓜梨嗟余遘患屢遷逐親見郿塢爭燃臍
金多位重胡足恃頃刻變化如雲霓君年五十髮漆黒
壯氣欝欝衝端倪驊騮歴塊偶蹔蹶終展奮迅追風蹄
經過虎阜坐石壁為我拂拭苔中題
　　　冝秋軒桂
　軒東古桂一株花已爛熳人無知者偶夜聞香自東
　来旦起訪之得扵荒庭廢苑中余既嘆其不為人所
　賞識而復嘉其不以無人而不香也繞樹嗟悼慰之
　以詩
冝秋軒東一株桂香葉婆娑擁寒翠秋堂夜靜風滿簾
時覺幽芳来拂鼻清晨曵履訪幽獨一徑青苔雙戸閉
離離嫩蕋罥虫絲蓛䔩輕花落深砌麸金泫露濃更宻
苞粟凝珠踈復細半粒能含萬斛香一枝觧奪千秋麗
當年此地競攀折月戸雲窓敞秋霽金樽灔泛緑色酒
翠袖凉簮寳粧髻西風㡬度人跡絶獨有幽花能㸃綴
村荒地僻霜露繁摧折紅蘭凋紫蕙瞥然一見衆憂失
不意孤懷得佳麗遶之百匝未忍去筆以長歌悲莫繼
更深月出擬再来明日紛紛嗟滿篲
　　　冝秋軒梅
萬松嶺上梅千樹踏雪年年㸔花去湖邊十里翠裙腰
盡是㸔花醉眠䖏花今憔悴不如前人亦飄零二十年
夣魂不到西湖上春色自繞南枝邊今年㸔花来杜曲
一樹寒香照茆屋别是人間氷雪魂肌膚綽約清如玉
雪更玲瓏玉更温春風入頰淡無痕數聲殘角黄昏後
獨自相㸔半掩門
　　　贈别徐季子
徐君昔為吳學官玉壘劍具魚皮鞍千金毎贈壮士别
一語恥作儒生酸庭前手種萬修竹窓戸颯沓烟霏寒
南風醉眠雪覆簟西月對奕星羅盤維時海内冨文學
爭飾黼藻窮研鑚諸生面試鸚鵡賦座客頭帶鵕鸃冠
我方年壯髪漆黒朋視班馬慚蘇韓飛鳴欲厠九苞鳯
絢爛未讓五色鸞君来勸我意無鋭少抑汝氣粲可觀
驊騮受駕就矩步健鶻歛束摶風翰吳門一别二十載
鬼物變怪驚百端相逢白下恍夣寐方巾闊帶麻衣寛
道傍再拜問所厯細語欵接平生歡君言誓欲拜我母
為恐此别重来難母今九十兩足痺風雨半榻茆茨安
今朝山中得束筍嫩煑香軟供晨餐百年自足三釡飬
晚景忽此船行灘君才所施無不可經史滿腹皆琅玕
酒酣文史孰比擬強弩激矢江奔湍明朝到京學小隠
惟有遶屋山㠝屼櫻桃爛熟梅子大荷葉出水青團團
行當散髪坐白石何用秉筆趋金鑾
　　　送吳居易
黄梅雨晴桑重緑南風棟花開䔩䔩故人謁我此山隈
帶束烏犀㡌輕縠入門相顧如夢寐名姓雖忘面仍熟
乆之稍稍憶舊游尚恐非真問童僕遂昌先生(也吳中<折 t="33"/>鄭元祐)
(儒<折 t="33"/>老)客滿座君時雄辯衆賔服先生博學且敬君况我才
踈敢相逐蘇臺一别已十載世事飄如電經目羡君㳺
俠印屢懸嗟我巢傾夘俱覆去年謫官向河洛手脚酸
皸双髸秃歸来親友半死生不意逢君此江曲摩挲老
眼為君喜更覺君顔美如玉龍江花落乳燕飛芙蓉葉
大筍過竹殺雞沽酒招我飲爛醉頹然坦其腹深情宻
意語未終舟楫匆匆去何速臨流索我題詩送詩句難
工羞再讀廬山東来五老峯大孤小孤青亂矗着我茆
茨一二間悠然醉把東籬菊
　　　題宋周曽秋塘圖
　右宋周曽秋塘圖一卷前元皇姊大長公主所藏也
　前有皇姊圖書印記後有集賢翰林諸詞臣奉皇姊
　教㫖所題自大學士趙世延王約而下凡十六人時
　鄧文原袁伯長俱為直學士李泂以翰林待制居京
　師為監修國史實至治三年也元運方隆皇姊雅尚
　文學一時名公鉅儒以文章翰墨寵遇當世其盛盖
　可想見元既革命此巻遂出江左吾友薛起宗得於
　其私沈祥氏一日携以見示且徴題詩余雖不獲援
　筆其間而一十六人者猶及親炙一二袁鄧二老又
　皆先子之友不可作矣把玩再四敬題于後
陂塘九月菰蒲老菱葉無多荷葉少無數飛来白鷺明
一群遊去青鳬小寒雲弄影忽成霞鴈帶斜行下淺沙
晚色不随流水去秋光都在拒霜華當時内殿春風細
紫衣傳教詞臣醉鮑謝文章沈宋才詩成曲盡秋塘意
塘水秋来景漸踈低烟斜日照平蕪鴛鴦去盡芙蓉死
空向人間看畵圖
　　　北山梨花
　余卜居金川(西北門也<折 t="33"/>是金陵城)去北山無十里毎清明時梨
　花盛開輙動洗粧之想隣友薛起宗邀余㸔者再俱
　以猥俗所繫不能如約昨又期出郭風雨泥濘弗良
　於行起宗為折一枝相贈喜而賦此辛亥暮春五日
北山梨花千樹㘽年年清明花正開薛君好事兩邀我
騎馬㸔花携酒来看花出郭我所愛况是梨花最多態
我牽塵俗不得赴花本無情花亦怪君今折花馬上歸
索我細詠梨花詩氷肌玉骨未受飾敢以粉墨圖西施
東坡先生心似鐡惆悵東闌一枝雪重門晚掩沉沉雨
踈簾夜捲溶溶月月宜淺淡雨宜濃淡非浪白濃非紅
閨房秀麗林下趣冨貴標格神仙風一枝寂寞開逾徧
朶朶玲瓏㸔應眩皓腕輕籠素練衣娥眉淡掃春風面
自湏玉堂承露華何事種向山人家不愁占斷天下白
正恐壓盡人間花江梅正好憐清楚桃杏紛紛何足數
只有銀燈照海棠海棠亦是嬌兒女
　　　句容送蔡惟中
昨日立秋今日凉蔡子束書歸故鄉我来未乆子遽别
子豈與我如參啇自慙貧無槖金贈觧劍換酒澆愁腸
醉酣月出重露滴梧飄金井芙蕖香衆賓諠譁噱咲口
我獨不語情彷徨豈徒戚戚兒女態感舊懷古増悲傷
憶昔追遊茂苑上白馬紫轡青絲韁子方年少冨文學
面如紅玉肥有光黄金曉酬西舘客緑錦夜贈東樓娼
三公走檄辟作椽兩府交薦除為郎風塵一别未十載
短鬂蕭颯俱老蒼黒巾籠頭着野服微雨鵠立官道傍
自云匍匐事販鬻盖屐巾􁏱紙筆將匪爭刀錐競微利
聊復糊口走四方我聞此語重歎息助以唧唧鳴寒螿
丈夫失意固如此屠狗買畚庸何妨曲江之西沙桞黄
夜逐落潮登野航相逢故友或相問勾曲岡頭一草堂
　　　贈許白雲
白雲老翁樂且貧眼如紫電烱有神麻衣紙扇趿兩屐
頭帶一幅東坡巾清辰扣戸走過我謂我舊是諸侯賓
入門長揖肆雄辯動引四代卑先秦初疑傲睨意骯􁰞
稍乆漸覺情真淳從兹興至毎一到不問風雨并昏晨
矯如野鹿不受縶去不可挽送乃嗔我来杜曲少朋舊
一境二姓唯朱陳租徴税迫夜繼日未暇與我談逡巡
荒村不意得此老洗我三斗胸中塵我時信口荅所問
怪我出語多驚人翁年耳順學不倦片言有益書諸紳
我慚習懶竟成癖日影照腹脚未伸起来巾櫛不自理
一飯且飽南湖蓴諸生㓜弱學久廢數字費我言諄諄
翁来相對輙太息謂可舘閣胡沉淪人生冨貴䓁泡幻
達何可喜窮何顰紛紛道路餓死骨半是臺省公侯身
龎公未為無所遺夫婦白首㐮陽民翁聞我語乃大噱
呼我共醉華陽春正湏狎䁥到鷗鷺何必影像圖麒麟
秦淮雨過秋水碧中有一尺黄金鱗明朝買魚期再酌
我自掇拾山中薪
　　　喜雨為黄明府作
今年太嵗集在酉謂可三錢糴米斗入夏兩月無雲霓
焦捲黄枯滿田畝句容縣尹黄叔度晝夜蹙額疾其首
脱巾跣足禱諸廟龍井神祠一一扣精誠信可貫金石
頃刻雷公訶電毋一雨五日三尺深髙壠低田無不有
芃芃茂葉雲䆉稏蔌蔌輕花雪紛揉邦民歡喜夜無寐
起賀買盡村中酒清晨扶䇿謝縣官微君吾儂將散走
尹言此豈我軰力自是天公憐爾叟嗟余貧無牛十角
終嵗筆耒事糊口硯田得雨墨濡足度免飢寒累朋友
今朝野老邀我飲草草杯盤薦梨藕醉後狂歌喜雨詩
詩成謾續諸公後
　　　杜伯淵送新米
山人送我山田米粒粒如霜新可喜雨舂風播落紅芒
照眼明珠絶糠粃飢腸欲食未敢炊未及秋甞羞祖禰
憶我春来嵗方旱焦穗萎苗將槁矣不意兹晨見精鑿
此寳更將何物比終嵗勤勞農可念不耕而食余堪耻
歸買淞江雪色鱸持向髙堂奉甘㫖
　　　月灣秋影
　句曲有水號明月灣毎中秋月圓而水中見影方半
　相傳葛仙翁幻術為此分題送友
千江明月秋無際獨有灣頭明月異灣頭十五月方弦
半璧嬋娟半猶未月明在天光在水水月天月本無二
豈縁醉眼自圓缺㸔碧成朱醜成麗不然水府食妖蟇
毋乃神仙為狡獪姮娥亦學半面粧太滿恐為人所忌
圓非真圓缺非缺造化掀騰䓁児戯我来送客秋正中
香影婆娑落霜桂邀我同吟月影詩自愧詩脾少清氣
　　　贈蕭䖏士别
先生茅屋東海濵十年避兵西入秦烟埃萬里不可住
沽酒爛醉金陵春金陵酒徒忽相顧欲綰印綬加其身
飄然接淅去句曲即以妻子投所親改名易姓穢形跡
頭帯破碎蓮花巾山中道士總莫識稽首未問毎見嗔
不叅茅君禮北斗亦不燒煉汞與銀雞鳴凾谷走壮士
䇿老扶㓜驚四隣衣冠詭異頓危變始猶未認乆乃真
故舊十室九戦死惟有碧草長如人東風渡江蕩舟楫
與我相見吳城門梅花照耀雙鬂白柳色掩映麻𫀆新
連朝握手話未了曉起别我潜悲辛江城禁酒不得醉
黄鳥怨恨青山顰當朝大官每好士與子孰匪葭莩姻
胡不留此拾青紫朝馬蹴踏天街塵君言家逺寒食近
歸拜隴畝除荆榛魚蝦可羹黍可飯細雨更採西溪􁃇
我聞此語重歎息敦尚孝義良可珎冨貴誰復念祖禰
髙塚但卧雙麒麟春江風髙船去急鳬鴈散漾波𥻘𥻘
何當委書着野服放浪同覔桃源民(句容作<折 t="33"/>以上在金陵并)
　　　哭翟好問
今年九月君哭子老境憐君俄有此兩月悲號眼欲枯
正擬唁君君亦死死生大夢未足驚但恨如君無繼嗣
乃知造化真兒戯夭顔壽跖誰所使有子不如孫仲謀
何用碌碌豚犬耳嗟余與君交最晚傾盖相歡忘汝爾
夜雨酣歌酒滿壷秋風冩寄詩盈紙詩今在手那忍讀
起酹一危悲莫止異鄉失友如失兄况復飄零俱老矣
回首南園苧葉青憶君涕泪清如水　卷之二
眉菴集卷之三
　七言古體　姑　蘇　楊　基　孟載　著
　　　夢題雲山圖
　夢中有人以雲山圖索詩因題四韻覺後惟記其首
　二句為足成之
前山嵯峨後山聳大如盤龍小飛鳯千巖萬壑春雨晴
浮雲載山山欲動平生愛向雲山居漂泊尚作雲山夢
明朝拂袖歸故山萬頃白雲和玉種
　　　省掖觀梅和宋草堂韻
玉肌瘦怯春風惱唇紅不褪香雲老綺窓人靜月初圓
咲覺飛璚顔色槁羅幄銅瓶小几邊銀燈踈影硯臺前
一株初破休輕折半朶猶含最可憐宫粧近眼人爭愛
却恐愁多零落快莫教纎手嗅東風誰畫生香與真態
　　　西省海棠
　山西陳則威以晉無梅花以管勾職初来江西即求
　識之省左掖東檻有海棠一小樹則威尤鍾愛之日
　數次至花下風雨昏暮不忍去也甞索余賦詩余時
　迫於案牘不暇舟行湘中梨杏桃李毎得厭觀獨無
　海棠因賦此補其缺云
山西公子虬鬚客到䖏尋梅認香白春風省掖海棠開
暫去還来抛不得嗟我有癖常自咲不意逢君同此癖
花枝雅麗不妖艶我軰尚徳不尚色曉窓雲暖風日妍
數朶娉婷春半拆睡損紅綃膩有痕舞酣金殿嬌無力
銀燈不如微月照珠簾更着踈烟隔飛燕輕盈冨貴姿
玉環態度神仙格此日凝粧青瑣外當時擅寵沉香北
繁開似妬却冥㝠半吐欲言終黙黙豈惟人愛亦自愛
不獨春惜當誰惜細雨重隂也㸔来莫對空枝謾相憶
　　　千葉桃花
　豫章氣候差早春未半花已岑寂省掖後苑有千葉
　桃一株人未之知也衆卉已謝芳草如積偶與員外
　方君過其下初開數朶色韻標度殆非人間所有豈
　所謂瑶水之遺也歟繞樹百匝賞之以詩壬子二月
　十七日
江花先好還先落二月芳菲已蕭索掖垣一樹獨開遲
嫩葉蘢蓯抱香蕚朝来小雨浥輕紅春色千重與萬重
㸃注定知煩曉露剪裁寧不費春工春来到䖏尋桃李
不道東闌花自美傷心世事總如花何用勞勞行萬里
　　　憶北山梨花
　辛亥清明予與薛起宗聨騎遊北山飲酒大梨樹下
　時花盛開余有詠北山梨花詩壬子清明備員江西
　省幕風雨兀坐案牘山積緬懷北山之集邈如夢寐
　撫景感舊紀之以詩
去年清明花正繁騎馬曉出神䇿門千桃萬李㸔未了
小逕更入梨花村低枝初開帶宿雨髙樹爛日迷朝暾
柔膚凝脂暖欲滴香髓入面春無㾗青霞玲瓏翠羽亂
白雪照耀瓊瑶温折花對酒藉草坐花氣暗撲黄金尊
薛君起舞為我壽勸我一曲招花魂須臾明月忽到樹
主人送客唯留髠羅巾欹斜烏㡌落醉眼况復知清渾
村中至今為故事咲我自是劉伶孫我慚不荅竊自慶
大抵此樂皆君恩今年清明坐西省雷雨兩日如翻盆
群花削迹净如掃衆緑既暗不可捫豈無青錢換斗酒
案牘雜沓窮晨昏伻来督責至訶詈面微發紅氣毎吞
未能搏揺跨鵰鶚詎免束縛同鷄豚人生屈辱乃淬礪
百鍊正欲逢盤根自知力不舉一羽強欲扛鼎追烏賁
晚晴汲井試新火紫筍緑薤供盤飱歸来飯飽對妻子
萬事反復何足論
　　　壬子清明㸔花有感
　熈寧五年壬子清明眉山蘇公㸔花于錢塘吉祥寺
　金盤綵藍獻花者五十三人有詩曰吉祥寺裏錦千
　堆前年賞花真盛㢤道人勸我清明来腰皷百面如
　春雷打徹涼州花始開是其事也洪武五年基與員
　外方君㸔花於西江省掖節值清明嵗亦壬子去蘇
　公三百年矣歎公之不可見而猶以誦公之詩也因
　賦長句以記嵗月庶為後三百年張本云
吉祥寺裏千堆錦緑髪仙人對花飲腰皷金盤五色藍
醉歸猶帶花枝寝東風壬子㡬清明三百年来寺已傾
沙河塘上痴兒女猶誦錢塘太守名㸔花我亦逢壬子
况是清明非偶耳莫論南浦與西湖楚水吳山正相似
青蓮居士識前因金粟如来見後身總不能知塵外刼
也湏曾是㑹中人
　　　邀方員外㸔花
金昌亭西萬株花胭脂玉雪爭紛拏春風携酒㸔花去
騎馬徑到山人家花深樹宻無逕入下馬徘徊映花立
紫蕚風微翠䄂香紅絲露重烏巾濕别来㡬負㸔花期
客裡匆匆見一枝白下橋邊寒食後廣陵城外緑隂時
今年花最逢春早准擬清樽對花倒人意方邀酒伴来
花枝已向東風老花雖漸老仍堪折猶勝紛紛滿蹊雪
且共芙蓉幙裏人坐㸔海棠枝上月
　　　樟樹鎮舟中作
儂是吳淞釣魚叟全家生長吳江口遲鈍長飛衆鳥先
迂踈毎落諸人後城中父老少相知鄉里兒童亦見欺
几上細抄髙士傳壁間大篆考槃詩春風百草承膏沐
強擲漁蓑親案牘胥史猶嘲吏事踈妻孥欲咲形容俗
羸馬長途恐不堪君恩何日許投簮半篷秋雨烟籠水
數㸃寒星月滿潭
　　　泊舟桑落洲望廬山
桑落洲前泊舟好對面推篷㸔五老石罅泉從樹杪来
山坳雲向峯尖繞風墮初黄未黄葉烟暝將栖已栖鳥
莫問漂零與壯遊飲不能多湏醉倒
　　　聞鄰船吹笛
江空月寒江露白何人船頭夜吹笛參差楚調轉吳音
定是江南逺行客江南萬里不歸家笛裏分明説鬂華
已分折殘堤上桞莫教吹落隴頭花
　　　春江對雪
春雲作寒飛鳥絶花雨紛紛暮成雪江山最好雪中㸔
况是東風二三月披蓑漁立桞邊航戴笠僧歸竹外庄
草暖尚迷雙鷺白樹寒先露一鸎黄我愁春雪㸔難乆
重為江山更囬首莫煑清貧學士茶且沽緑色人間酒
　　　春江雪霽
烟嵐蒼蒼雨濛濛春雲淡白春霞紅扁舟江上行十日
盡在郭熈山水中今朝推蓬更竒絶兩地江山皆玉潔
又是王維着色山十幅屏風盡飛雪參差琪樹當春起
零落天花堕春水鸞鶴三千月殿中芙蓉十二氷壷裏
當時玉堂㸔畫圖自謂此景世所無而今老眼見真景
始信二老畫不誣人間妙筆奪造化徃徃天真乃如畫
意匠經營自逼真按圖索駿風斯下湏臾雪霽天宇碧
一色瓊瑶蕩春陌柳自輕黄草自青縱有此圖無此筆
眉菴居士非好竒為歎此景無人知都將摩詰圖中意
冩作春江雪後詩
　　　雪中登黄鶴樓
　洪武癸丑臘月十一日夜抵武昌是夜風雪交作向
　曉雪深二尺因登樓賦此
黄鶴樓前水平岸春雪當空舞撩亂東風知我欲登樓
助以瓊瑶作竒觀昔人黄鶴去不囬我騎白鳯横江来
遥看厯厯漢陽樹一色盡是梨花開人間何處最佳絶
百尺闌干滿江雪氣壓滕王閣下雲興髙庾亮樓中月
瀛洲咫尺非難到鶴背琪花落烏㡌載酒誰能問謫仙
題詩未必無崔顥江山得此清無敵頃刻銀蟾蕩瑶碧
更着仙人紫綺裘卧聴吕岩吹鐡笛
　　　雪中再登黄鶴樓
平生不願萬戸侯亦不願識韓荆州但願武昌連日雪
日日醉登黄鶴樓樓前絶景冠今古况有繽紛雪花舞
玉樹參差認漢陽瀛洲浩蕩迷鸚鵡江頭兒女走欲顛
謂我自是騎鶴仙白雲飛盡黄鶴去此景不見三千年
我拍闌干為招手世上神仙果何有桃李非無頃刻花
江湖亦是逡巡酒他日重来五百春樓前花草一畨新
相逢不識純陽子何用重尋囬道人
　　　湘中見春鴈
蘼蕪葉長香蔟蔟雙鴈忘機相對浴東風何事不飛歸
應念江南春草緑燕山宻雪正茫茫况有桃花水滿鄉
畢境不如歸去好楚雲湘水是他鄉
　　　登岳陽樓望君山
洞庭無烟晚風定春水平鋪如練净君山一㸃望中青
湘女梳頭對明鏡鏡裏芙蓉夜不收水光山色兩悠悠
直教流下春江去消得巴陵萬古愁
　　　長江萬里圖
我家岷山(仕江左生長吳中遂家焉<折 t="33"/>先生原籍蜀中嘉州人因祖)更西住正見岷
江發源䖏三巴春霽雪初消百折千囬向東去江水東
流萬里長人今漂泊尚他鄊烟波草色時牽恨風雨猿
聲欲断腸
　　　湘江秋意圖
湘江澄澄漢江緑芷葉蘭花映斑竹一聲欵乃鴈雙飛
數㸃青山淨如王蒼梧囬望是荆州楚雨吳雲恨未休
無夣可聴湘女瑟有人方倚仲宣樓
　　　湘漢秋晴圖
讀書不願賢良舉朝醉覇陵暮湘渚兩鬢從添鏡裡霜
十年聴遍江南雨呼鷹臺上愛秋清鸚鵡洲前㸔晚晴
紅葉蝉聲湘寺逺碧潭鴻影漢川明湘波漢水愁無盡
畫裏江山聊一哂舉世惟稱王仲宣當時亦有周公瑾
　　　湘隂廟梨花
　癸丑二月廿日泊舟湘隂廟下廟東圃有棠梨一株
　花猶未開因念辛亥春與薛起宗賞花于鍾山之北
　賦詩酌酒為一時勝集壬子嵗宦居豫章追憶舊遊
　甞與員外方君道其事復有詩寄薛今年見花于湘
　水之上不惟北山之㑹不可尋而豫章僚友亦相望
　數千里外人生漂泊盖如是也舟中岑寂賦詩一首
　且歸以示方君預與啓宗締来嵗之約云
平生厭㸔桃與李惟有梨花心獨喜海雪樓前雪一株
嵗嵗清明醉花底北山岡下花最盛千樹玲瓏圍緑水
前年騎馬賞花䖏我與河東兩人耳青苔滿地芳草合
只有黄鸝映花蕋當時美人東閣上寳髻慵梳初睡起
鏡裏争先試一枝真態欲將春色比樓空燕去花自落
細雨黄昏泪如洗踈籬蕭蕭茆屋破况復臨春開結綺
我時賞花仍吊古花亦􁈷然為露齒歸来婆娑簮滿㡌
十日羅衣香不止去年相憶豫章城咫尺春江如萬里
今年邂逅洞庭曲細蕚含愁照清泚人至魂消楚雨中
花應断腸湘烟裏三年勝遊不再得百嵗歡娛能有㡬
吉祥牡丹非舊夢玄都桃花亦如此更約明年載酒来
莫咲花前人老矣
　　　留題湘江寺(在全州)
瀟湘縣前山繞城緑陰滿地聞流鶯入門下馬松逕濕
㯶櫚花開春雨晴山僧知我携客至袈裟鐘磬下榻迎
汲泉敲火煑新茗茶香鼎潔泉甘清龕燈照佛佛像古
舎利五色真身明黄金布地孔翠帳旛盖聨絡皆珠瓊
飛来巨石卧青兕以爪扣擊成金聲十年足跡走萬里
福地徃徃迷榛荆兹山信是無量壽百千萬刼完不傾
乃知願力自廣大天神守䕶邪魔驚我来作禮繞三匝
寳花如雪天樂鳴便從真如入妙覺豈有世網能相嬰
同行僚友二三輩勸我冩石㽞芳名他年老眼得再覩
風雨剥落莓苔生
　　　祁陽行
黄鶴樓前漢陽雪岳陽樓前洞庭月自謂人間無此清
到䖏相逢向人説祁陽江頭春更佳彷彿似是神仙家
黄鸎亂啼萬竿竹緑水縈抱千株花千紅萬碧深相映
雞犬無聲茆屋靜野老回頭喚不譍忩忩况是通名姓
水流花落岸東西只隔踈簾路已迷天下于今皆樂土
何湏更覔武陵溪
　　　皂角灘
烟蘿􁵢毶樹䝉鬆夏緑更換春花紅千山萬山無所聴
鷓鴣杜宇啼春風穹崖斕斒髙百尺快劍無痕鑱翠碧
寳氣朝凝五色霞丹光夜燭三分日我從章江出彭蠡
巴陵長沙洞庭尾㸔遍衡廬兩岸山行盡瀟湘一江水
輕舠短楫辭零陵似與亂石争功能牛刀慣􁅳中肯綮
郢斧神㨗回鋒稜男兒性命固可惜底事矜誇向群石
鷗邊短草一枝笻牛背斜陽數聲笛
　　　湘中四詠
黒翎紅嘴花間鳥映花一㸃珊瑚小當時如意擊東風
萬語千言啼未了雕玉籠開出綉楹海棠庭院雨初晴
美人按拍教鸚鵡學得霓裳四五聲　右珊瑚
棠梨花開滿山白白鷴飛来春一色黄鸝紫燕大匆忙
不道花間有閑客却嫌香露汚春衣立向湘江映夕暉
鷗鷺相逢莫相妬一雙還拂椘烟歸　右白鷴
湘江兩岸無茆宇湘竹隂隂覆江渚春来未聴一鶯聲
只有鷓鴣啼暮雨憐渠亦是他鄉客苦向人啼行不得
縱教行得也消魂那箇行人不頭白　右鷓鴣
暖風晴日融春晝閑㸔花隂雞吐綬綺縠都將綵羽粧
紅絲不待金針綉疊疊胭臙縷縷金龍紋盤錯鳯紋深
慿誰剪作鴛鴦帶雅称佳人翡翠衿　右錦雞
　　　過髙郵新開湖微雨有詠
殘虹曉落西陂岸雨脚斜飛鷗鷺亂扁舟盡日畫中行
荷葉荷花香不斷船頭老翁一尺鬚斗量菱舟兼賣魚
兒能鼔柁女蕩楫何用聰明多讀書
　　　夣緑軒
　余與徐君㓜文同謫鐘離結屋四楹㓜文居東楹余
　居西楹文甞賦詩曰夣裏緑隂幽草畫中春水人家
　何䖏江南風景鶯啼小雨飛花盖深有意於故園也
　因題其室曰夣緑
蜀山(居在焉非西蜀之山也<折 t="33"/>蜀山乃呉中山名㓜文所)江頭萬章木細草幽泉
䕃修竹五月六月山雨晴空翠紛紛滿衣緑杖藜或来
隂下行雲影不斷凉風生青蓮翠結欲無路彷彿立有
黄鸝鳴去年吴城正酣戰却倚危樓望葱蒨今年放逐
到長淮萬緑時於夢中見夢中見緑覺始知索我亦賦
夢緑詩逢人説夢子堪咲替人作夢余何痴世間萬事
同野馬覺後非真夢非假五色過眼本虚空冨貴於人
誠土苴南風劃然吹夢破樹頭不知微雨過從今寤寐
俱兩忘靜與白雲相對坐
　　　舟入蔡河懷徐㓜文
憶初見君江浦外七尺長身齒含貝君年未冠復新婚
錦帶吳鈎紫絲佩豪姿俠氣颯蕭爽春鴻輕便秋隼快
結交梁椘燕趙間追慕亷藺羞郭觧誓將弓槊事鞍馬
恥作寒儒服巾帶余時瑣屑箋虫魚折几寒燈冩秋芥
相逢一咲恍自失不異低岑仰髙岱殺雞為黍三日談
深中肎綮入ခ骱方喜師君竟兄我巵酒動輙受百拜
停觴爛熳出險語磔裂鬼膽窮百恠天然清真去雕飾
王嬙西施洗鉛黛漱芳雋腴再三讀項上之臠左手蟹
技痒礪秣互掎角十捷一二八九敗余實羡君敏且愽
君亦憐余強而邁英雄敢誇君與我強弱不止楚敵蔡
孟潴豪士渤海髙(也<折 t="33"/>季迪)時復峙足如鼎鼐髙才於我十
倍我尚歎追君力不逮縱横千字戚生筆迭宕百韻余
公菜(邁詩二百句甚工<折 t="33"/>㓜文與余唐卿作菜)僧房秋逈鉢聲長雪屋香銷
燭㾗在清游未竟夕漏終落月殘星悲一慨激烈正醉
金陵酒漂泊共泛濠梁載城荒地僻生計拙時脱春衫
倩人賣破樓夜雨隣鐘急委巷秋風茅屋壞斯時愁絶
正難禁君獨相㸔勸余耐别来奔走向西洛面色痿黧
病新差章臺握手湏臾立胸臆梗塞若有碍平生恥作
兒女悲此别戚戚若有槩今朝過蔡將入陳漸見舟艫
艤灘瀬平漪細石魚跳渚斜日低烟鴈横塞相思無柰
客中愁聊述長歌歌一再
　　　鄭州道中
北風如刀吹靣裂弊裘無功塵絮折星稀日出勢尚嚴
滿袖霜花厚如雪馬上沉吟苦憶家江南十月䞉春華
金錢晚菊低叢葉緑蕚盤梅小樹花
　　　寄題水西草堂
鴛鴦湖東武塘西桃花滿川蒲葉齊春風二月微雨霽
鵝鴨拍水黄鶯啼推窓正見參差桞桞色波光淡於酒
烏紗官㡌半籠頭紫竹漁竿長在手平生愛讀内景書
徃徃適意追禽魚開門懶迎俗士駕拄杖毎叩髙僧廬
客来舉酒邀明月細瀹松濤煑春雪但覺身無俯仰勞
安知世有東西别今年扈從来大梁錦袍白馬青絲繮
信陵宅畔暮鴉集朱亥門前秋草黄輪畨夜直中書省
霜華滿巾鬚髪冷粉署香銷紫綺袍碧梧影落黄金井
魂夣時時到草堂曲欄花藥漫分行他年得遂歸田計
多種墻隂十畝桑
　　　留别楊公輔
　將還榮陽夜集公輔東齋酒酣索詩時銀燈結花漏
　下二皷賦此留别
紫簾凝烟碧香繞銀燈結花金粟小主人捧酒起勸賓
離别長多㑹長少明朝騎驢鄭圃東白沙黄葉滿林風
知君此際能相憶咲指燈花映酒紅
　　　送朱明善少府
胙城主簿氷雪骨天闊霜清見飛鶻家住西湖第一橋
半生詩酒笙歌窟斜肩兠子總宜(名<折 t="33"/>舟)船九里松隂十畆
蓮松下㸔山船上宿小娃随索賣花錢鶯嬌蝶妬春如
綺一夜東風變桃李囬首梁園望故鄉咫尺吳山四千
里吳山漸逺音書絶兩鬢青青未成雪烏㡌朝辭鄭圃
烟鹿車夜挽蘭臺雪上官不惮道路長豈問冨庶并荒
凉正湏到縣招竄匿要使枳棘皆耕桑婦女飬𧖟男種
麥食有雞豚衣有帛兒童不識成丁勞父老能歌縣官
徳慙余亦是榮陽簿虎牢関下成臯路有酒誰澆紀信
魂無人敢畫鴻溝渡鄭衛由来本懿親相思只隔大河
津愁將艮嶽風前桞持贈山陽笛裏人
　　　并州對雪
春風雪花大如手匼匝䙰䙕撲窓牖入水消融鴨緑醅
随鶯㸃綴鵝黄栁人誰能来剡溪棹我獨痛飲淵明酒
白髪沙頭罷釣翁睡覺簔衣頻抖擞
眉菴集巻之三
眉菴集巻之四
　歌行　姑　蘇　楊　基　孟載　著
　　　齊老曲廼夫婦齊壽時年八十三
生齊年復齊老當年齊種長生草草色蘢蓯日夜芳白
頭夫婦長春好夫婦于今同㡬嵗五十年前三十二記
得花開共撫兒新来折得蟾宫桂親齊老子登科此樂
人間殊不多東家新婚柰尔何
　　　鐡笛歌爲鐡崖先生賦
鐡崖道人吹鐡笛宫徴含嚼太古音一聲吹破混沌竅
一聲吹破天地心一聲吹開虎豹闥彤庭跪獻丹扆箴
問君何以得此曲妙諧律吕可以召陽而呼隂都將春
秋一百四十二年筆削手譜成透天之竅價重雙南金
掉頭玉署不肯入直入弁峯絶頂俯瞰東溟深王綱正
統著髙論唾彼傳癖兼書淫時人不識我不厭㑹有使
者徴球琳具區下浸三萬六千頃之白銀浪洞庭上立
七十二朶之青瑶岑莫邪老鐡作龍吼丹山鳯舞江蛟
吟朂哉宗彦吾所欽赤泉之盟猶可尋更吹一聲振我
清白祖大鳴盛世載賡阜財觧愠南風琴(本名透天関<折 t="33"/>先生註春秋一)
　　　擊筑吟贈張思亷
擊筑和短吟一擊意已深但聞筑聲怨未知擊者心君
子復何如而欲酬萬金萬金不足貴所貴在知音
　　　董君行贈董冠軍
䧟虜非失榮脱死尚多智纍纍几上肉一一生頭翅同
行數十人謫戍逺將置翻言念君親向指白日誓臣不
棄鄉井臣不背主義願瀝方寸血洒濺天與地江潭白
虹起斜貫日色翳亂椹奸守胸用飽飢鱷噬歸來皮膚
在顔慘色逾厲乃知壯士勇異彼兒女戯或降或為虜
此寧不少愧我歌董君行庶發丈夫志
　　　白頭母吟
白頭母烏頭婦婦姑啼寒抱雙股婦哭征夫母哭兒悲
風吹折庭前樹家家有屋屯軍伍家家有兒遭殺虜越
女能嘲楚女詞吳人半作淮人語東營放火夜斫門白
日横尸向官路母言我儂年少時夫妻種花花繞蹊夫
亡子去寸心折花竇花窠成瓦埒十年不喫江州茶八
年不歸姊妹家蘭芽菊本已凍死惟有春風薺菜花只
憐新婦生苦晚不見當時冨及奢珠簾臺榭桃花塢笙
歌院落王家府如今芳草野烏啼鬼火燐燐日未西儂
如葉上霜死即在奄忽新婦固如花春来瘦成骨婦聴
姑言淚如雨妾身已抱橋邊柱總使征夫戍不歸芳心
誓不随波去
　　　　附杜彦正同題次韻
　白頭母征人婦銀釵零落鳯凰股天寒日暮練裙薄
　脉脉無言倚庭樹良人何在西從軍出入干戈死為
　伍腰間寳剣霜雪光逐隊齊行砍妖虜鼓衰力盡生
　死决野曠天青塔鈴語鬼妻悲號鬼爲舞泪血如珠
　濺行路郎今一去歸何時櫻桃花開春滿蹊側身西
　望骨欲折千里烟塵暗邊埒君不見東陽御麵顧渚
　茶年年上供天王家月團小餅盤龍鳯玉塵十襲浮
　霜花秪今䘮亂殊未已武夫競爾誇豪奢大明揚輝
　照村塢願見清平好官府延秋不聞烏衣啼版圖復
　入無東西翻慮此身先奄忽不得親収𣏌梁骨落花
　㝠㝠墜紅雨遲郎歸来華表柱若爲化作紫鴛鴦一
　雙飛上青雲去
　　　李道士歌
先生學醫并學仙朝采參术夜煑泉丹成雞犬飛上天
靈氣化為五色烟珠宫璚樓花争妍紫鳯白鶴青瑶編
亦有窈窕蛾眉千緑鬟素頰雲埀肩手把玉磬弹氷絃
儵然而来忽而旋一語不洩空留連但見碧霧籠蜿蜒
歸来城郭乆已遷海水枯涸成桑田疲癃之人瘡痍膻
傴若病鶴脊膂跧寸七入口無不痊矍鑠起舞衣蹁躚
報以白璧直萬錢珊瑚木難雲錦箋長揖自愛禮數䖍
倒騎赤虬不用鞭疾如飄風送飛鳶曽不少留我意懸
丹臺崚嶒俯九淵清虚自是龜巢蓮我無羽翼相後先
譬彼食蜜思中邊十年空齋坐寒氊兀與老衲叅枯禪
時有嗔愛来相牽未若得兎忘蹄筌嵗月滚滚東逝川
欲返内景無夤縁道固可授不可傳恬澹無為神自全
何當吹笙導綵旃相顧一咲崆峒巔
　　　九峯行
九峯山頭白雲飛飛来化為游子衣游子思親去不返
青天漫漫白日晚父骨未入土兒心安可休恨恨天河
水夜夜東南流東南流向何䖏去向九峯山下住九峰
九朶青芙蓉古今纍纍馬鬛封父生有身死有骨何當
凾置白雲中豈為吴淞山水好父骨未埋心未了而今
結廬向墓傍休官甘就吴淞老南風吹送孝亷舟買地
千金何足酧白雲倚門兒子去三江明月夢悠悠
　　　招鶴詞為薛復善賦
朝放黄鶴去暮招黄鶴歸翩翩兩黄鶴朝暮相随飛朝
飛向三山暮歸向遼海雖云城郭是但覺人民改曽邀
王子晉去謁浮丘公丹霞映碧水萬里瑶臺風瑶臺十
二樓琪樹珠光繞時與五色鸞雙飛啄瑶草天風一飄
蕩瞬息三千春囘首清淺䖏拂拂揚輕塵青鸞既西飛
丹鳯亦髙舉獨招黄鶴歸靜對黄鶴語黄鶴如有意起
舞春風前一咲上黄鶴逍遥凌紫烟
　　　黄鶴生歌贈王録事叔明
君不聞眉山道士徐佐卿化為黄鶴朝太清還君金㒒
姑留得千載名又不聞穹窿小仙徐子貞翩翩自稱黄
鶴生鍊形蓬莱山鳯臆紫燕膺千有六百年飛上白玉
亰玉亰錦貝闕十二樓五城娟娟萬青娥吹笙沓相迎
黄鶴生骨相竒金衣玄霜裙纎指而洪髀不飲華池漿
不啄青田芝耻彼五色鳥覧徳輝下之浮丘不能招八
公不能騎飄然從西来不使上帝知帝遣紫虗玄君魏
夫人夜乗白鸞来相追琅霄頃刻九萬里追之不及鸞
聲悲黄鶴生請少留爾為黄鶴舞我為黄鶴謳便湏吹
玉笛登爾黄鶴樓樓髙㡬百尺見三島十洲瓊珠金光
草鉄網珊瑚鈎樓今已槌碎瓦礫三千秋黄鶴生孰與
儔毋乗腰纒人扶揺上揚州揚州瓊花已枯死仙人不
復来遨遊黄鶴生鉗爾口母㗸紫泥書寄與西王母王
母見爾咲起作小垂手黄鶴生来爾聴崑崙十二峯朶
朶芙蓉青上有翠羽箭金鏃孔翠翎為我取之来射此
天狼星坐令談咲間四海烟塵清爾亦策爾勲我為爾
勒銘更呼薛少保圖爾雲臺形黄鶴不肯顧長鳴掉頭
去路逢銕龍君亹亹道其故龍君勸不止竟觸龍君怒
手挽黄鶴衣醉叱黄鶴住黄鶴不敢去飛繞三花樹夜
深銕龍醉不醒黄鶴髙飛不知䖏
　　　玉鸞引
　鐡厓翁昔有二鐡笛字之曰鐡龍今亡其一崑山顧
　仲瑛得蒼玉簫一具號玉鸞遺翁配之瑛既為謡索
　予和之以引云
丹穴鸞蒼霞翰素質琳琅玕衡度尺只寛中心空洞合
混沌妙諧律吕有七竅如星攅紫鵷彩鳯廼其侣嬌歌
妙舞花成團羿妃乆藏桂宫裏弄玉求謀遺蕭史調得
仙家别鵠吟吹落虎頭金粟耳太霞仙伯鐡厓翁昔豢
洞庭雙鐡龍雌龍入海去不返雄兮鰥處瓊林宫虎頭
憐之作婚媾洞房温和配成偶絶勝玉杵聘藍橋從此
翁甞咲開口畫堂龜甲舒屏風翠烟凝暖春雲濃大缾
酒㵼鸚鵡緑滿頭花挿鴛鴦紅鸞兮運居巢龍兮弄横
竹不湏再奏合歡辭且聴和鳴太平曲太平曲斷還續
一轉一拍相節促諧宫恊徴宣八風四海萬年調玉燭
　　　玉仙謡和阮孝思作
　二女仙圖從人持旄前引一仙騎白牝鹿一騎青騾
　又婢持翬扇在後畫妙入神霅溪錢翁筆
赤岸無波海塵起蟠桃枝上花成子玉仙邂逅赴瑶池
雲角凌空月如水孑孑干旌引素霓神䴥步蹙青騾嘶
珮環流響入碧落霧鬂約掠風鬟低鸞尾金寒欹扇影
銖衣濕露香痕冷銀漢斜囬星彩沉漸漸扶桑耀初景
齊州九㸃春微茫六龍騰駕催晨光踏歌不到碧雲夢
胡蝶牽愁愁正長綵霞一滅瑶臺路想像徒憐蕣英慕
青鳥千霜去不還猶許留情向毫素
　　　　附金典籍徳儒同題
　紫皇宫闕開中天鸞書晝下邀群仙神䴥玉斵新蹄
　圓蹀􁮗上送雙嬋娟虹埀橋雲沓路鞭敲風馭騰霧
　寳幢金節相後先宛在銀河影邉渡侍兒顔色春花
　明照耀十二樓五城飄飄宫徴相諧鳴桉歌齊唱昇
　天行昇天未成曲愁壓巫山緑朝朝暮暮湘水深湘
　妃帝子徒勞心東飛烏西飛兎海變桑田知㡬度燭
　龍肯緩羲和轡流光應向人間住流光不住將柰何
　坐令蛾黛秋霜多手摩銅狄嗟蹉跎人生誰似學仙
　好翠掃鬢華長不老下視寰垓入烟草岧嶤瓊臺夢
　要眇丹霞姿旁人可望不可追珮環一落空中響世
　上猶存千載思
　　　釣鰲海客歌
　松陵陶生振甞遊鐡厓先生門視予有師友誼介其
　所知周谷賓索予歌其號曰釣鰲者爲走筆云
我昔西遊三湘與七澤洞庭彭蠡一泓窄鼓枻東游東
海濱丰神飄飄逢海客問之不肯道姓名但見虬髯電
目面鉄色自言平生釣鰲不釣魚曽跨瀛洲涉蓬壷仙
人五六軰拍手相招呼留連寓宿瓊臺上倐見暘谷升
金烏烏光焦燒瀚海底神鰲在焉知有㡬把竿埀犗餧
不吞努力載山行贔屭金鈎一彎新月如上有徑寸明
月珠珠含夜光烱如火潜精伏恠驚蹌趨眼小鯨鯢似
魴鯉翻濤拔浪吹香餌捲衣欲裂供朝餔爭柰揚鬐掉
尾悠然逝咲擲長竿亂釣絲罥出海底珊瑚枝珊瑚枝
枝堪翫弄一聲欵乃開烟霏金沙長灘三百里紫泥汚
衣慵濯洗蘆花雪落飲瓢空卧枕緑蓑呼不起海客海
客胡為乎勸尔敲針作鈎但釣吳淞鱸烹銀斫雪矮篷
裏相薦数斛瑶漿酤洗君平生耳聴我長短歌歌聲激
烈湧海波陽侯九首天吴十眸為我起舞歌婆娑停歌
慷慨三歎息風雲来時纔頃刻不如待時栖舊磯袖手
安心飬筋力筋力飬既就漁具還持携重施龍伯國人
技一展絲綸連六歸
　　　春風行
春風吹花快如剪桞條婆娑顔色淺四更急雨作輕寒
零落餘香上苔蘚街泥汚人不出户強以一樽聊自遣
西家酒􁋑復苦貴收拾春衣倩人典齋厨乆斷魚肉腥
細嚼芹葅勝禁臠時平戚戚恐寒飢况乃厄運愁不免
醜妻念我憂無薪私㸑破簀炊戸楗客来嗟吁但枯坐
慙愧不得具茶荈今朝棠梨開一花天氣自佳日色晛
西南諸峯宛在望暖靄晴烟張翠巘去年􁈼馬虎丘前
醉折櫻桃随步輦只今咫尺烽火隔高栅長營依塹轉
極目郊原草樹空那得鉏犁到溝畎東吳自經五世亂
四百餘年絶兵燹物盛還衰滿則虧此理甚明知者尠
嗟予親老諸弟隔晝夜蹙額眉不展巷哭隣呼不敢聞
何暇諄諄問牛喘樓前旌旗芳草闊紫燕未歸簾半捲
呼兒挿花向晴昊手把短鬚吟更撚準擬青鞋到䖏遊
繞堤蒲桞春泥軟
　　　山中雲歌
漠漠山中雲起自山上石天風一飄蕩雲與山俱碧白
雲嵯峨不岀山道人心與雲俱閒明朝我亦乗雲去相
遇蓬萊縹緲間
　　　春愁曲
小樓十日聴雨卧春雲作團拂簾過金黄楊桞曉初勻
雪白梨花春半破東家胡蝶飛無數西隣燕子歸兩箇
玉関萬里尺書稀春風不佀春愁大
　　　新絃曲
張新絃彈舊曲新絃聲未和一彈一轉軸莫道換絃聲
亦換響比舊時増一半不敢臨風快快弹却恐新絃急
還斷舊絃棄置君莫悲曽似初絃新上時
　　　結客少年場行
情如飛絮任悠揚心與游絲共短長花底若教連日醉
座中猶可少年狂新調錦瑟爭傳譜巧製羅嚢别貯香
衣以鳯翎分縫織帶將蛇角徧鞓装豪名獨擅秋千社
俠氣平欺蹴踘場白璧一雙酬劍客明珠百斛買胡娼
金丸挾彈章臺左寳騎聞箏太液傍梅子短墻羞擲果
桃花深塢咲分漿毎嘲春比人先老不信愁如海叵量
猶有舊時桃李夢尚随胡蝶到遼陽
　　　毬塲曲
軟紅十里平如掌馬蹄踏沙輕不響金袍玉帶五陵兒
飛騎擊毬珠作賞身輕擘㨗馬游龍綵仗低昻一㸃紅
倐忽飛星入雲表據鞍回袖接春風有時随地香塵衮
楊花亂擈桃花粉就窩奪得咲歸来月牙輕旋驪珠穏
一生嬌貴厭朝天不信人間有倒懸但得花間風月好
打毬塲上自年年
　　　病駞行
駞峯黄駞茸紫曽䭾黄金獻天子燕山雪深沒駞耳錦
韉糢糊駞不死去年随軍下東越越江水渾沙草熱毛
焦肉爛骨欲折回首却憶燕山雪燕山雪不得歸駞飢
駞渴誰能知伶俜反遭牛馬欺於乎駞兮爾勿悲爾峰
可食茸可衣利爾衣食孰爾毉
　　　廢宅行
弓刀掛墻旗拂瓦行人過門湏下馬日暮將軍縱酒歸
白棒横街人亂打朱門一閉春草積官印斜封泥涴壁
守卒収鰕屋後池隣翁晒麦堦前石簾幕當年盡綺羅
網絲顛倒腐螢多杏梁風雨丹青濕時有野鳩来做窠
樓臺易成還易廢前年猶是桑麻地
　　　負蓑行
黒風吹雲江雨急破篷蕭蕭衣被濕妻孥頂笠待天明
我亦負蓑中夜立大奴操瓢不停手小奴張燈照鼉吼
君不見杜陵茅屋嘆秋風此厄命窮無不有
　　　醉歌行贈朱彦明别
西風吹老淮隂桞秋色遥連大江口楚漢争衡未觧兵
一盃且盡髙陽酒竪儒可罵冠可溺底用文章呈百醜
亂世功名纔唾手不論鳴雞與屠狗自將雙劍報漢公
更輟千金酬漂毋英雄百萬賭一擲肯對兒曹奪升斗
東家權利競刀錐聞之恨不雙耳黈(邊纊也<折 t="33"/>他口切耳)我生貧
無屋半畝嚢錢數緡粟在缶凍餓長居野老先飛騰已
落他人後君今着鞭辭培塿野樹遥遥迎馬首為問伶
俜輿下人年来頗得蘇息否
　　　梁園飲酒歌
我生之辰木入斗烏啼東井命壁守壁為文府斗為嵗
許我文章播人口三齡能言學誦詩四齡指字識某某
五齡琢句對虚實聨青儷黄配竒耦客来當座賦短章
四韻不待八义手九齡六經已畢讀掩巻背誦無掣肘
丰儀翩翩秋宇鶴顔色濯濯春月柳鄉閭每辱師長愛
學校恥與兒童友毫分縷析辯同異務植嘉榖去稂莠
揮毫直欲五色爛倚馬未肯一字苟龍蛇擬將赤手搏
富貴謂可拾芥取文塲馳騁竟一蹶鬐鬛局促俯其首
歸来焚膏坐長夜盥櫛不暇面塵垢淬鋒礪鍔期再䇿
狐豕隳突群兕吼豈惟文運遭屯否無乃暦數厄陽九
自慚㝎亂匪鉛槧束縛經傳事南畝畊童樵稚課朱墨
塗抹破硯掃弊帚東藩諸侯遂見徴白璧玄纁賁林藪
屢辭不獲始強起野服長揖坐談乆青閨漏箭傳午滴
紫幕爐薫散春牖時翻玉檢題鸞鳯復賜銀箋篆科蚪
鵑啼花落燕鶯飛頃刻浮雲變蒼狗遷逐西行泣楚囚
倉卒弗及拜慈母初移鍾離復入汴山路匍匐十日走
皮焦足胝汗浹踵手䇿羸蹇背有負嚢資空乏衣破裂
無以補綴謀諸婦婦言别乆簮珥空借舊乞隣無不有
髙堂姑老蠒女㓜日羞魚鰕買梨藕恐無紈帛禦姑寒
安得吳綿為君厚余聞愧𧹞雙臉赤灑泪出門心欲朽
病軀有僕不得將藥食扶持頼親舊寒沙古壘泣英靈
落日踈林嘯猿狖前途尚逺節屢換白露應候月在酉
榮枯萬變類觀奕憂憤百結如錯鈕筋力衰頽卧猶倦
鬚髪頒白照逾醜盡將得失付忘言且醉梁園一樽酒
　　　癡頑子歌
癡非癡兮頑非頑清晨掃雲夜掩関恥道焦螟争觸蠻
齷齪自䖏癡頑間生涯秪在青㠝屼拾枯汲深忘險艱
披烟捫蘿亟躋攀朣朧月出東海灣謂是上古白玉環
直欲走海赤手扳禁之不可誓不還道逢獃翁樂且閒
相顧一咲玉齒殷十年采藥不下山倒駕玄鹿招白鷴
神經秘牒鳥篆彎時復竊讀見一斑徃徃亦辯跖與顔
今年從翁来帝寰勸師慎勿忘舊山山中春泉響潺潺
松花落蘚香斒斕醉聴黄鸝眠草菅不博人間玉筍班
　　　白葛篇代贈
白葛細如絺千絲復萬絲南風池上㸔顔色正相宜昨
日夫君别啼痕滿袖垂
白葛軟含風輕盈望若空釧露金條脱珮映玉玲瓏浴
罷羞單着催將半臂籠
白葛白如霜裁衣當暑裳氷紈羞皎㓗霧縠讓輝光念
是夫君贈秋風忍棄藏
　　　憶昔行贈楊仲亨
嗟我憶昔来臨濠親友相送妻孥號牽衣上船江雨急
辟厯半夜翻洪濤濠州里長我所識怜我一月風波勞
呼兒掃榻妾置酒買魚炊飯羞溪毛酒酣話舊各涕泣
隣里恠問聲嘈嘈明朝府帖促盖屋旋􁧐瓦礫除蓬蒿
大竹為楹小榱桷覆以菅草并索綯君時亦自長干来
為我逺致書與袍宻行細字讀未了苦語渫渫如蠶繅
収書再拜問所厯燈影照夜呉音操異鄉寂寞遇知已
歡喜豈止餽百牢藤牽蘿繞互依附濡沫相潤脂和膏
薫風晝眠竹几靜落葉夜掩柴門髙黄鬚為汲東井水
翠䄂或送西家醪中書大官捧檄下霜鶻脱鏇鷹觧絛
君前挽鞘我後䇿陟險攀峻随猿猱飢腸午渴掬澗飲
甘滑不啻青葡萄到家倉卒席未暖復此赴汴同輕舠
厓髙水澁石溜急時復著力撑長篙予生有弟皆異域
漂泊幸與君逢遭君才自是伯者佐比擬管樂卑蕭曺
方期補劓拯焚溺詎肯析利窮秋毫比来縣邑久蕪廢
亦有桑柘柤梨桃遺民可鳩業可復應屈君輩揮牛刀
他時觧綬歸故里相期結屋吴江臯　卷之四
眉菴集卷之五
　長短句體　姑　蘇　楊　基　孟載　著
　　　梅邊讀易
世言麋鹿野我更野於鹿呦呦山嶺間未聴人聲先退
縮行随桃花飲流水白石清泉諧所欲落日雙松薜荔
青東風百草䕷蕪緑赤山山下飬親處(平山南五里許<折 t="33"/>赤山在呉縣天)
(公而名也先生之家在焉<折 t="33"/>又曰仰天盖范文穆慕文正)五母鷄豚三畆菽不愁女
子識韓休但恐相知非鮑叔朝來掃葉遶樹吟仰見寒
梅破香玉臈意猶封雪後山春光已到溪南屋信知物
瑾互消長徃徃天心見於復自取羲文一巻書茆薝坐
對梅花讀
　　　觀眠松有感呈醉樵内史(鳯現嶺<折 t="33"/>饒參政介之也松在)
朝廷無遺材而我觀蟠松松髙僅尋丈足當髙景山之
雄外惟英華發内實神秀鍾氣食白額虎勢挾蒼精龍
鱗張角折甲爪露兎絲纒絡苔花封輪囷磥砢盤踞數
十畝葉擁車盖萬箇青童童東柯西柯尤不同隠若雲
鵬離溟渤六翮始舉扶揺風㡬欲飛上天椎碎霹靂鋒
魑魅魍魎莫敢近上帝素有生生裏丰姿森森凛鐡石
靈響殷殷來笙鏞膏流茯苓成琥珀屢起凋瘵蘇疲癃
胡乃尚尔局束中吳中手持美酒玻瓈紅三酹再拜十
八公今之拳攣突梯世不容公其正身直節以荅上帝
忠三晨復朗耀四海無困窮野夫獻頌蓬萊宫
　　　覇王丘和楊亷夫
朝上亜夫塜暮上覇王丘君臣兩丘土千古同悠悠糓
城西來河水瀏瀏塟以魯公其禮已優王勿悲王自仇
於乎天意非移劉
　　　過陳湖贈寄周明府
蘭苕參差桑柘緑細雨岡頭啼布糓人家破産給丁夫
麦未上場蚕未熟無蚕催絲綿無麦督税錢民間此愁
誰見憐君侯為我觧倒懸
　　　送孫照庵徃松江
呉門花似雪適與佳人别别離苦不逺相㸔寸心絶前
年送君去練川花滿樹今年送君遊吳淞江水頭吴江
三百里青蘋涵白芷樓船五色旗煌煌照江水潮來江
水明潮迴江水平江頭兩啼鳥勸君莫登程君家髙堂
親已老為子不宜長在道歸來為問渡江人舊時楊桞
今多少
　　　七賢過関圖
前乗騘後乗犢牛行何遲馬行速関山雪深及馬腹手
披牛經馬上讀七名賢五童僕愴惶出関非所欲関東
皷鼙民夜哭
　　　李嵩畫宋宫觀潮圖
十五湖上月十八江上潮君王連日醉伐皷更吹簫簫
聲忽如天上落大内臨江起飛閣碧瓦朱甍十二闌嬪
娥嵗嵗觀潮樂潮水信可定日夕來朝宗人心獨不如
而不思兩宫两宫未雪耻屢下班師㫖白馬素車神何
不令天吴拆食大奸髄奸髄不可食國耻不可滌嗟尔
江上潮雖雄竟何益潮無益於人㸔潮徒損神横江鐡
騎來三日飛埃塵暦數固有歸尔潮胡不仁遂令鸞鳯
雛戚戚悲殘春春光浩無主落花随暮雨回首㡬秋風
旌旗又如許又如許君勿悲古來在徳不在險一杯之
潮安足竒
　　　漁樵問話圖
君収綸我停斧且向谿頭話今古屈宋文章㸑下薪韓
彭事業庖中鮒世上功名賤如土何湏了了文兼武君
貫魚我負芻有酒可換不可沽青山滿眼同一醉勿論
區區榮與枯
　　　七􁅾圖
牡􁅾蹲牝􁅾坐二子就乳三子卧茆􁑴北風吹壁破群
􁅾飢號愁雪墮君不見東家韓盧逞㨗足朝逐狡兎夜
食肉
　　　春􁜑捕雀圖
棘針紅尖竹裊裊一雙春禽戱春草獰􁜑何處忽飛來
利觜如鈎破禽腦春禽引雛肌骨瘦不彀春􁜑一朝飽
一朝飽尋復飢春山鴟梟如瓠肥何如摶梟飽終日留
取春禽引子飛
　　　夫織蒲
夫織蒲妻辟纑田中種荳田下蒲編穣上箔苧脱軸賣
席與布未了官家租重門髙樓切雲齊盈倉荳給廐中
驪銀鞍鐡甲十萬蹄樓髙髙馬騑騑居民無廬食無糜
嗟君之牧能勿悲
　　　麥田髙
麥田髙稻田低低田年年髙築堤田家茆屋近江水築
堤直取江心泥今年雨多不傷榖髙田得沾低亦熟百
箔春蚕五母雞全家衣帛兼食肉君不見咸陽東來如
掌平間田自多人不畊
　　　休採花詞
休采花采花胡蝶飛休撲蝶撲蝶傷花枝花枝娟娟戱
雙蝶臨風對花不忍折平生愛蝶仍愛花只恐傷花復
驚蝶君似蝶妾如花花開能㡬日胡蝶過西家
　　　雲樵
朝出雲在野暮帰雲在山十年事樵採朝暮雲中間空
山無人雲漭泱斧聲丁丁四山響曽㸔仙人石上碁千
嵗桃花纔反掌白石礪我斧丹楓裁我柯浮雲去盡青
山晚柰此猿聲鶴夢多
　　　畫鴈
春渚别未乆秋風來有期年年燕歸日是汝度関時玉
関萬里音書絶八月胡雲三尺雪何以飛來漢水頭湘
浦蘆花洞庭月花滿寒汀月滿塘鴛鴦鸂􁋱兩相忘啼
晴杜若藂邊雨卧冷蒹葭葉上霜
　　　送安定書院山長張宗武
溪頭梅花氷雪妍弟子送師張别筵緑莎為茵桞為幕
次第再拜春風前春風東來吹馬耳馬蹄咫尺長安市
盡道先生自此昇君不見三鱣堂中楊伯起
　　　挂劍臺和黄子邕
生諾諾尚淺死諾諾更深當時季子意即是徐君心嗟
嗟徐君骨已朽寳劍摩挲在吾手正擬臨岐觧贈君不
意挂君墳上桞挂劍果何益聊以明不欺當時讓國心
肎使徐君疑於乎劍可折臺可隳死生之諾不可戱
　　　狼山青為許光禄賦
狼山青山前慈烏終夜鳴兒聞烏聲憶慈母母今逺矣
兒心苦三見江南秋草黄泪珠不到墳頭土有母壽且
康有弟垂金章胡不買船帰故鄉故鄉介母壽外孫拜
姑姑拜舅甥已成翁姑白首團欒且共樽前酒酒醒月
斜思早歸江南更有糟糠妻
　　　霜葉紅贈友還華亭幕官
霜葉紅霜葉紅霜花照人如酒濃青袍幕賓上官去掛
㠶開船江水東江邊小娃年十五臨江踏歌對君舞淮
音呉語總銷魂不是璚花舊時譜憶君折桞西湖曲湖
上諸峯為君緑一夜江南春信通畫舫銀鞍竸相逐東
風一分手去酌華亭酒華亭白鶴不歸來二陸文章亦
何有江邊鳬鷖毛羽稀慎勿驚之撩亂飛
　　　君莫疑贈薛起宗
有弓莫朝射有劍莫夜舞舞劒空驚半夜鷄射弓湏射
南山虎當年意氣雙白虹三尺寳劍两石弓平沙軟草
馬蹄疾仰面射落南飛鴻歸來面皺頭雪白魚皮包劍
弓挂壁逢君一咲杯酒空憐我衰顔手無力手無力眼
有眵作歌贈君君莫疑英雄老去衆所薄何獨區區楊
去非(更名曰去非<折 t="33"/>先生年五十)
　　　賦得歸㠶涇送夏仲信之江北
客舟不肯停相送錦㠶涇涇邊數株桞株株落秋聲當
時種栁臨涇水桞葉參差間桃李君王日暮㸔花回一
色錦㠶三十里朝從涇上出暮從涇上歸吳謌聴未了
花落鷓鴣飛鳥散春無跡涇上叢叢春草碧自是君王
愛捧心美人那得傾城國古來奢麗那能乆菲衣惡食
傳不朽君過長淮向汴河請君更㸔陏堤桞
　　　送葛仲行逺遊
子有逺行役我有逺行詩逺遊㡬萬里山川浩無期青
山盤盤日欲暮車輪髙随飛鳥度咲殺東家白面郎一
生不識城頭路
　　　七色荼䕷花
朝出月在牖暮歸星撒沙今朝下馬日未晚見此七色
荼䕷花千葩萬蕚春無價綺雪湘雲堆滿架題品當居
芍藥前温柔豈在薔薇下我愛名花天下無中泠之水
四腮鱸誰將十様天孫錦織取徐熈沒骨圖
　　　雙椿堂
大椿葉青青小椿葉薿薿堂中兩眉壽共坐春風裏春
風揺揺吹紫荆两翁白頭親弟兄兄當有孫弟有子两
翁之壽從此始
　　　庚戌元日立春試筆(二首)
桞暖已破眼梅寒尚含腮臈随除夜盡春逐嵗朝来鳯
凰䑓下春歸早龍池桞色瀛洲草一夜東風雪盡消十
年南國人空老富貴非吾碩文章非我能且沽白下橋
邊酒来㸔金陵市上燈
南山雪已消北山雪盈尺信知南枝花早得春風力帝
城囬首春光近桞上梅邊見春信白玉椒盤内史傳紅
羅彩帖詞臣進貧賤何足䘏功名非可誇且沽白下橋
邊酒來㸔金陵市上花
　　　白雲書舎
我家住山深白雲滿長林愛雲如拱壁友雲似同襟去
年辭雲向城市雲亦相随渡江水我留城市雲還山夢
裡時時㸔雲起均家茆屋鑑湖西屋上青雲作隊飛爽
氣每沾毛義檄晴光長映老萊衣祗今薇垣畨夜直只
尺蓬萊雲五色却向昇州望越州呉山萬㸃呉雲白
　　　九日袁賛府宅賞菊
自我離姑蘇已負两重九不獨無錢對菊花白酒黄花
總無有前年九日吳城破廿口倉黄驚竄走去年重九
客榮易淚眼西風盻衰桞那知此日来句曲山水自佳
慚白首到䖏逢人索佳菊預恐無花孤此酒東隣送我
青兩株細蕋含苞香未剖耐何無花亦無酒不憤有酒
成不偶丞家数本花正繁秀色幽香照窓牖入門一見
清興發亂挿烏巾咲開口主人抵掌怪我狂我自有得
忘老醜三年僅逢一餉樂此後寧知不媿負便湏築室
滿山田種菊循籬秋百畝年年釀酒薦秋菊咲引妻孥
壽慈母世事茫茫未可期聊作長歌示佳友
　　　苧隠為句曲山人翟好問作
種桑百箔蚕種苧千疋布先生種苧不種桑布作衣裘
布為袴桃花雨晴水滿塘烏紗白苧春風香野樵山葛
不敢並越羅川錦爭輝光兒童漾紗婦紡織賣布得錢
還買帛黄綿大襖一冬温白雪中单半襟窄今年苧好
畝百觔堆場積圃長輪囷床頭白酒夜来熟殺雞煑鴨
邀比隣東家種桒青遶屋官絹未輸空杼軸婦姑相對
歎無衣先生飯飽方捫腹
　　　送汲縣主簿朱孟仁
我耕蘇臺雲君釣苕溪月萬里西来始識君相逢未乆
俄相别梁園十月萬樹稀北風滿地塵沙飛客中送客
未忍别感慨握手臨大堤問君此行向何所大河之北
汲縣古桒柘遥連晉都邑牛羊近接曺風土縣民出郭
迎縣官苦酒味薄柤梨酸道傍再拜勸官飲禮数朴畧
誠堪觀知君下馬人爭愛白襽烏㡌紅鞓帶百年華夏
總戎衣(方治<折 t="33"/>中原)忽㸔中古威儀在父老喜極復涙垂廿年兵
燹悲瘡痍兒孫汨沒骨已朽老眼復得逢雍熈人心如
此亦難治要在從寛布君惠犬足生氂户不扄牛租减
額人長醉嗟我前月除滎陽入門野蒿如屋長日斜吏
散公宇靜時有雊雉来飛翔方除瓦礫治官道已見居
民歸稍稍自愧才踈撫字勞嗟君年少蜚騰早清霜一
夜滿河氷此别憐余白髪生主簿官卑君莫厭鵬程九
萬自兹升
　　　彭蠡阻風
昨日南風顛輕舟掛席如飛仙又如健馬走空闊造父
王良相後先今朝北風吼白浪飛天大如斗舟人勸客
莫忩忩君不見世間快意那能久
　　　舟抵南康望廬山
春山如春草春来無不好况是香爐峯百疊屏風圍五
老嚶嚶歴歴谷鳥哀朱朱粉粉山花開芙蓉削出紫霧
上瀑布倒㵼青天來船頭春山重囬首世上虚名一杯
酒李白雄豪妙絶詩同與徐凝傳不朽明日移舟過洞
庭蘭花斑竹遶沙汀摩挲老子雙愁眼細㸔君山一㸃
青
　　　登繩金塔望廬山
過魯必謁岱入洛湏望嵩嗟余夜半入彭蠡月黒不見
香爐峰明登望湖亭雨氣何空濛山僧指㸃咲五老正
在烟雲中今朝躡層梯髙摽揭晴空匡廬逺出百里外
紫翠映帶春霞紅雖云彷彿見顔色巳覺浩蕩開心胸
在山㸔青山佳䖏未盡逢不如逈立萬仭表一日覽盡
千玲瓏何當生羽翰两腋乗天風不論雨雪與晴霽囬
翔下上飽玩八面青芙蓉
　　　過劍江聞岸上雞聲
劔江光似劔霜月寒灔灔輕舟載月江上歸半夜雞聲
起茆店寒雞自啼人自寝雞聲不到黄公枕
　　　癸丑元日
霏霏元日雪脉脉人日雨春來無日不輕隂薄霧寒雲
滿南浦常年有雨復新晴淑氣韶光淡遶城草色未逢
金勒馬桞條先映玉樓鶯今年風雨兼氷雪忘却春幡
慶春節野杏緘愁待酒催江梅索咲邀人折誰與觀雲
卜大通且湏祈榖問年豐相期十二樓前月賸㸔花燈
萬㸃紅
　　　憶省掖千葉桃花
穠李積皓雪繁桃炫朝霞江邊日日見春色盡是尋常
兒女花東闌一樹能傾國千瓣玲瓏誰剪刻半吐疑紅
却勝紅全開似白元非白旁雖淺淡正復濃雅麗稱月
間宜風隂時晴午各異態嗔喜咲嚬無不工嗟我匆匆
簿書急時復微吟對花立白苧猶沾夕露香青鞋不怕
蒼苔濕而今漂泊楚江濱想像丰儀一愴神惆悵當時
㸔花客對花還説去年人
　　　水雲居為劉文丙賦時予有山西按察司副使
　　　之命故末語及之
我本山中人㸔雲三十年白雲如故舊入我秋堂眠去
年辭雲向城市雲亦相随渡江水我留城市雲還山夢
裡時時見雲起明日驅車上太行山青雲白樹蒼蒼憶
君茆屋瀟湘上雲滿衣裾水滿塘
　　　為山西李叅政題紅竹
山西無竹㸔認竹竹不真翛然山澤古君子忽作年少
如花人想應血雨瀟湘渚洗去琅玕碧如許翠華莫覩
覩霓旌淚洒紅氷啼二女口脂香容未老望入霞光九
疑小鷓鴣聲喑緑烟消丹穴朝陽鳴鳯鳥爾不知此外
雖異心恒虚赧顔訴向誰人道(結句照應古君子可佳)
眉菴集巻之五
眉菴集巻之六
　五言律　姑　蘇　楊　基　孟載　著
　　　新嵗見月
桞外纎纎白梅邊淡淡春年光兼月色此夜一時新未
擬開金鏡先將照玉人更湏三五夜相逐寳車塵
　　　雪中桞
春雪晚蕭蕭随鶯上桞條漸將絲共結終與絮俱飄淚
粉凝啼眼珎珠壓舞腰東風自憐惜留映赤欄橋
　　　雪中燕
燕雪两差池相兼拂繡幃玉樓迷故壘珠箔見烏衣斜
訝衝花落輕疑掠絮飛曉寒人未起還認畫梁歸
　　　元夕前對雨
雪後亷纎雨江南淺淡春鶯花無那客燈火正愁人石
潤苔生髪氷消水有鱗九衢明月夜車馬徃来頻
　　　感春
獨立何所愛江空春水遥舊情題竹見新恨對花銷束
脯非沾禄聞鐘豈造朝慚非鞲上鶻風起欲凌霄
　　　近有
近有山東信河南已退兵初聞通漢使又復叛齊城機
咲多疑失師憐少算傾如何金四萬容易托陳平
　　　謝饒内史惠江芷
花掩露猗猗情深寄一枝已㸔辭衆草還得近華芝緑
艶明書積清芬落硯池野人無以報頼有木桃詩
　　　池閣晚興(二首)
池閣敞重扉林光動淺漪病嫌紈扇早愁覺漏籖遲雨
鶴飢猶立風荷弱屡欹㝠㝠空濶外極目見蛛絲
乆隂人迹断苔逕雨痕交樹宻枝藏果池清藕露苞鈴
將驚鳥製檻或飯魚敲自咲囱間枕多眠覺面拗
　　　秋齋雜賦(五首)
劉表知先主懷王識沛公未聞收夏口先已入関中今
古車書異興衰暦数同方驚雞作鳯當信鶩非鴻
今日長洲苑秋風列羽旗不圖新約法復見舊威儀鼔
舞兒童樂歌謡父老悲烟埃方衮衮禾黍正離離
歎息馮唐老吁嗟李廣賢窮通元有命生死詎非天皷
角西風裏江湖短髪前南飛有鴻鴈一字若為傳
晚樹霜猶碧秋花雨未黄戎衣輕綉錦旅食尚糟糠驛
路千山隔河流一葦航母憂兵不戰已定法三章
邏卒去不返行人愁未囬正湏犀作甲母用玉為杯清
淚尋常落丹心早晚灰交仍期管鮑書或似鄒枚
　　　七夕
樓逈秋河逼簾虛夕露侵巧於間䖏乞愁向别時深月
殿蛛絲繞星橋鵲駕臨年来孤此夜兒女亦傷心
　　　送沙天民之無錫兼簡張彦禎
風雨送君行溪山傷我情故園春種麥髙桞暮啼鶯亂
世難知已常譚愧老生兹行見張翰懷抱得深傾
　　　謝雪坡參政入淮
維舟竹外坡把酒唱離歌沙雪融將盡江花開未多淮
兵春入戍津吏夜鳴河佇望南帰日君恩早賜羅
　　　早冬
沙淺蒹葭白林深橘柚紅沙鳬晴趂日山隼夜呼風世
亂嗟親老家貧任嵗窮平生迂懶意未忍即從戎
　　　露
泫夜濃初滴横江白漸多珠光聨玉陛金氣逼銀河甘
和杯中屑凉侵襪底羅無人為収拾的爍滿秋荷
　　　梅花清夢為沈敬賦
霜月路西東梨雲影淡濃孤燈数聲角急雪五更鐘時
向愁邊得春於醉裏逢不湏尋舊迹湖上兩三峯
　　　夜坐懷天倪
偪仄僅容膝帰来方觧衣冥冥孤鴈去擾擾亂蚊飛物
理誰能識人情豈故違隣家有脩竹頼尔破愁圍
　　　宫怨
舊寵憶專房羅衣有賜香偶来春沼上閑坐緑隂涼鳯
髻從教側蛾眉懶畫長新愁千萬種一種一思量
　　　送王季野
為愛王崇教書名虞禇齊龍文題玉軸鳯册縷金泥滌
硯雲生沼籠鵝雨滿溪諸山多晉刻時復到河西
　　　初夏過寧真道院
真舘坐微雨午堦蘭氣清以兹魚鳥性遂識水雲情佳
樹細花落清池圓葉生芳時與幽賞欣此一来并
　　　謔桞　一首二句作春淺愛鵝黄春深葉漸長
裊裊復揚揚春風折又長絮飛疑燕拂枝重覺鶯藏晚
掛初三月秋零一夜霜江邊千萬樹此樹断人腸
　　　隔隣桃花
春色䕶低垣晴梢露未乾不愁開䖏逺深恨折時難水
或漂香出人應罷綉㸔願慿雙蛺蝶將夢過東闌
　　　孤坐
春事忽已晚江雲仍乆隂乾坤芳草闊風雨落花深思
極難孤坐愁多却短吟豈無遊覽意觸目捴傷心
　　　閏七夕
星橋方泣别銀渚喜重過鵲整初回駕鸞停暫擲梭歡
如前㑹少情比去年多可是勤耕織恩容两渡河
　　　秋日舟中見蝶
趂暖戱晴川依人上畫船粉銷烟翅薄香冷露鬚拳野
菜踈籬外山花小逕邊夜深桃李夢猶在綺羅筵
　　　孤雲為王子囦賦
断影落平湖隂雲逺更孤山川遺迹在天地此身俱空
濶飛還白氤氲㸔欲無何湏嘆漂泊神化亦湏臾
　　　聴雪軒
虚簷迸玉鳴入夜轉分明風嚮不相似雨聲無此清倚
窓心不倦撥火耳頻驚道是梅花落梅花落更輕
　　　直溪閑居
䖏士居􁆭谷先生隠直溪水流無曲折沙或湧髙低船
向花間入雲来竹外迷怡然冲淡意欲與古人齊
　　　荷葉
圓的破蓬苞孤莖上藕梢雨撑栖鷺屋風捲䕃龜巢溪
友裁巾幘墟人作飯包小娃曽已折新月裏湖拗
　　　桐樹
珎木曙鴉啼瑶枝小鳯栖材憐工製瑟葉想戱裁圭凉
送秋聲早隂移夜月低夢回踈雨滴人在轆轤西
　　　謝徐良夫惠米
玉色西溪米蒲囊手自封恩同粟五秉寵過禄千鍾雲
子鮮鮮滑紅芒細細舂加飡愧尸素飯飽一支笻
　　　季迪病目戱作
不寐聴隣鐘聲来覺耳聡夜吟斜避月曉立背當風萬
象空花外千山霧雨中欲行俄觸戸昏晝問兒童
　　　溪山小隠
何䖏溪山隠衡門對野橋晚風携鶴子春雨種魚苖小
逕斜通竹踈籬曲䕶蕉人生閒自足不用楚詞招
　　　盟鷗亭
舊業水西頭新盟結衆漚群踈寒不散影獨暮相投􁶁
蓞陂塘雨菰蒲野岸秋青田無白鶴得此復何求
　　　雨
雨急愁雲黒窓虛愛竹青石泉流細細山鳥去㝠㝠醉
裏傾荷葉飢来煑茯苓不知劉道士何用換鵝經
　　　愛竹軒
為愛軒前竹平安愜此心雨聲西澗曉秋影北堂深瘦
倚差差玉踈揺細細金冝容扶短䇿幽䖏一披襟
　　　偶題
身懶交㳺絶時危感慨新清江催短髩芳草怨歸人花
落縱横雨鸎啼淡蕩春欲揺舟楫去波浪沒平津
　　　曉起
曉起忽鈎簾青山在短簷花踈風更减衣薄雨重添别
意因詩記閑愁與病兼靈荃龜筴在其柰不能占
　　　送胡鼎文遊越
脉脉寒食雨差差桃李花君能輕逺别我獨愛春華山
縣増新壘江流失舊沙不須探禹穴科斗已成蛙
　　　送孫彦聲都事之淮安
忠㐮不可見幕下得遺賢䇿可西平楚書能北首燕春
旗硤石砦暮雨芍陂田勿易開邊隙兵交又十年
　　　贈沈真仲徵士
花落滿烟莎蘭舟喜見過壯心丹未已愁鬂緑無多小
燕斜斜舞新鶯婉婉歌都將舊遊意一咲付江波
　　　送王仲容之上海
薄宦依東海孤城隔戍烟花踈寒食後人逺暮㠶前深
巷編蒲履斜崗種木綿母煩厭荒寂微禄有畬田
　　　寄葉徳彰戴叔能
江逺樹層層蒲荷葉漸増酒樽池閣雨碁局夜船燈竹
淨删逾瘦花踈掃未能亭亭川上鵠風急㸔飛騰
　　　寄海塩楊砦官
海嶼通村險邊城出敵遥旗燈秋塞雨鈴柝夜溝潮士
飽爭投石農閑数舞箾毋令廢収穫髙壠有枯苖
　　　送范彦章之雋里
輕㠶掛渚蒲两日到南湖寨結防秋伍城添築壘夫多
風棗花落少雨稷苖枯見説随陽鴈嗷嗷滿路隅
　　　寄金友直縣令安吉
山栅䕶層層城陴遇險増逺烽朝屢報髙櫓夜頻登薄
産千株栗荒租半畆菱憐君治斯邑亦復有能称
　　　過束氏廢園有感
苑廢主頻更纔登意即傾燕歸隣屋住蛙聚埜塘鳴瓦
礫鴛鴦字溝渠環珮聲惟餘数株桞衰颯尚多情
　　　壺中挿緋碧桃索髙二校書同詠
麗質闘春華纎穠間更嘉緑烟縈綺雪紅雨亂青霞醒
醉休相妬仙凡自一家春風忽披拂㸃綴舞䄄斜
　　　春暉堂
春樹藹晴暉山雲並舎飛雙魚供䖏饌五綵戱時衣病
毎通宵坐貧長負米歸人方念離别得養似君稀
　　　瓶中挿松竹緑蕚梅偶賦
清肌不涴塵緑蕚破初勻松竹為三友芝蘭是四隣未
銷金殿雪曽報玉堂春欲借東風便持将寄逺人
　　　贈婉素
同祀碧鷄神絲蘿又結姻文如謝道韞書逼衛夫人兾
缺終相敬梁鴻不厭貧還能事荆布歸釣五湖濱
　　　初夏試筆
池閣已南風鶯殘藥自紅坐憐脩竹裏行愛緑隂中衣
濕蕉無力羅輕扇有功欲揺孤檝去江闊雨濛濛
　　　賀趙季文推官致仕
白髪還家日青衫告老時鄉人邀入社朝士送題詩晚
步鳩為杖晨飡肉作糜時時來故里能讀道傍碑
年至即投簪非縁老病侵車無三驥錫嚢有二䟽金荷
葉清江曲苔花緑樹隂不湏休沐暇日日此追尋
　　　方氏園居(十首)
北墅花連屋東園菊遶庄病長陪客坐老不厭人狂鵝
鴨荒陂雨楂梨小樹霜他年倘相過里邑定名方
多水少塵埃經年不掃苔竹繁頻洗葉松老别求栽雪
寺看碑入雲窓晒帖開徐文與張羽乗月想能来
秋氣入郊墟新凉似雨餘嚢收試驗藥藁集著成書酒
熟知愁減花開覺病除何曽廢錢買山果及溪魚
觧佩酬琴價將書當酒貲竹樓聴雪夜梅屋㸔花時女
嫁為農婦児從作圃師隣翁無柰俗招飲豈能辭
昔事李輕車豪名動狹斜鸎聲吳苑樹􁈼色武陵花觀
妓江樓月弹棊水殿霞歸來種瓜果鉏畚是生涯
舊物嗟孤劒春風别五陵未衰先遣妾已靜更踈僧徃
事真騎虎中年得縱鷹两溪千頃月談坐不湏燈
春社村村鼔豊年樂事同全家两溪上連日百花中母
送歸寧女兒邀讀法翁莫言田野意即是有虞風
由來種瓜地随䖏即青門習俗羞營利甘貧耻受恩掛
蓑秋樹濕濯足晚溪渾欲訪齠年友漂零只自存
園廬依緑水無吏索租錢嵗計千株橘秋衣半畒蓮飲
先諸客醉詩許衆人傳為愛溪光好經旬獨棹船
回汀兼復渚迢逓入漁邦有港皆通檝無山不到窓踈
烟春隴犢深雪夜籬厖過客停舟問而翁恐姓龎
眉菴集巻之六
眉菴集卷之七
　五言律　姑　蘇　楊　基　孟載　著
　　　省垣對雨(二首)
朱邸開東閣青閨對晚林雨苔行䖏濕風葉坐来深俯
仰唯緘口交㳺孰吐心偶逢佳節醉萬事捴銷沉
舊雨深叢菊新霜小樹楓醉憐花冷淡愁愛葉踈紅沙
逺無鳴柝江寒有㫁鴻覉懐誰共語黙黙坐書空
　　　贈秦侍儀(右二首江西作)
文釆玉姢姢班行内外聮蕃王從學拜邉使候通箋侍
立􁂍庭上追趨法駕前今朝退朝早衣上有爐烟
　　　送翰林脩撰劉用章赴滇陽
桂苑思戎客薇垣亞相才人皆期管樂我獨愛鄒枚霧
雨爐熏掩星河殿影開玉堂清切地遲爾早歸耒
　　　宿髙季迪京舘
歲晚此相逢郷情佀酒濃語長銷夜燭夣短及晨鐘急
雪風鳴葦㣲雲月照松雞前趨闕去寒樹曉籠䓗
　　　春盡始聞鶯聲
衆緑藹園池鶯聲逺更宜愛扵三月暮聴似百花時上
苑啼應早南風見自遲緑窓殘夣㫁相憶海棠枝
　　　爲牛諒侍御題畫
步履近星辰霜凝翠栢新自憐烏府月應照白頭人綉
斧監祠夜封章待漏晨清朝崇孝治一飯不忘親
　　　和牛侍御懐弟之作
春草緑芊芊看雲憶恵連午隂花蕚上秋色鴈行邉此
日臨池坐當時聴雨眠應将舒卷意戯綵北堂前
　　　懐吴中赤山舊業
東林携䇿䖏南垞釋畊時一逕都縁石諸泉盡到池静
憐松響續凉愛竹隂移　盛世容㱕隱毋令觧組遲
漸與世紛逺自然塵慮消沿随碧溪水徑渡緑隂槗岐
路迷還識孤村近却遥閑身任来徃不為野人招
　　　夏夜有懐
重露澄秋色輕風生夜凉碧看湖草亂紅愛渚蓮香有
弟徒相憶何人不異郷悲笳在城上雙淚落衣裳
　　　逢鄭校書
一従淮水别千里各西東又是秋風後相逢客路中鬚
眉怜我老憂患憶君同遥想西齋宿孤燈照影紅
　　　江村雜興
春墅一鳩啼橋危懶過谿徑苔都上壁野菜不分畦倚
杖妨花宻看山碍竹低欲知幽隱䖏風雨白門西
陋巷泥三尺無人訪隱淪窓鳴風减睡炊斷雨添貧野
路花迎客江槗柳送人暫湏依薄俗憇此竄餘身
春色冶城東花濃咲老翁燕遲雙壘破蜂早一房通薄
暝山腰雨踈紋水靣風便携蓑笠去垂釣緑蒲中
判醉望愁醒愁因醉轉増巳歸仍佀客投老漸如僧詩
興風樓笛棋聲雪舫燈莫言渾不觧此事野夫能
東瀼復西圻村村可釣磯草扵烟䖏宻花較雨前稀小
管催鶯出踈簾待燕㱕傷心新栁色猶妬舊羅衣
偶因辭禄去聊傍葦邊㞐瓢棄頻賖後衣存屡典餘晚
簾花掠燕春水絮吹魚復恐沙崩石楊栽挿遶廬
江槗春别後沙舸獨歸時䳘鴨東西宅菰蒲逺近陂藕
深荷盖宻竹瘦筍鞭遲野趣誰能識唯應白鷺知
斜檻俯江湍輕帘矗小竿柳寒鶯羽濕花暖蝶鬚乾酒
或臨流酌詩多冩石看不因迂僻地那得此身安
江影揺春樹潮㾗摺晚沙緑蕪三尺雨朱槿一籬花去
國仍思國還家復夣家自無干禄意何必逺京華
將雨山光黒𥘉晴樹色青賣薪沙店逺占糓瓦亀靈石
枕支頥冷江瓢潄齒腥醉餘春睡熟長得鳥呼醒
乍暖夾衣輕閑依緑渚行鳥喧如有訴花慘佀傷情風
度思前軰才華畏後生自縁耽野趣𥘉不為逃名
詩廢并無藁琴亡况有凾菌生舂薬臼苔蝕種花鑱徑
濕慵頻掃畦荒懶自芟畏人詢徃事𣣔語意先慚
江月盈盈白墟烟細細隂茅茨孤碓急機杼一燈深短
笛多悲調長歌少醉吟自憐知已盡空負壁間琴
野渡縁沙闊村酤入市遥雨籬花婉婉風箔葦蕭蕭祠
古猶供祭墳荒不禁樵夜来沙觜沒漂断屋西槗
僧㞐映柳庄漁市入横塘晚渡雙橈月朝吟一硯霜療
貧知有術醫俗咲無方種得青青草離憂頼爾忘
淸流曲㡬囬喫飯此山隈歌斷憐鶯續詩遲畏酒催晚
晴初見月春盡尚逢梅歸路縁江熟支笻不用陪
江渚疑無岸䕷蕪逺接波花踈逰騎少酤賤醉人多燕
巳將雛出蜂能負子過祗愁春巳晚欲借魯陽戈
咫尺南朝寺松杉覆短垣野猿偷佛供山鳥學人言石
氣晴猶濕泉聲静却喧塵心乆空寂随意給孤園
儀困非無舌顔貧尚有田病多賖薬劵貧乏買山錢白
璧交徴日黃金寵賜年都將舊㳺夢一咲野漚邊
情深却倦逰矮屋任低頭花落東風怨鶯啼夜雨愁酒
煩隣媪買詩許社僧求𣣔駕東家鶴吹笙到十洲
　　　句曲秋日郊居雜興(十首)
茅屋人歸後荒村更異郷樹寒烏遶月江冷鴈啼霜影
頼燈相續愁縁酒在忘明朝覧青鏡白髪㡬多長
出門山氣夕循徑入谿隂野水經寒淺秋風到晚深草
潜驚鶻兎莎露啄魚禽自采黃花嗅誰知獨步心
漸老愛秋光升沉意兩忘鴈聲偏到枕䖝響故依床薜
荔千林雨芙蓉一樹霜故園樷菊在衰颯為誰香
庭樹聚棲鴉溪流沒淺沙瘦憐人佀菊濃愛葉如花秋
色都連水寒雲忽變霞自慚長在客無地不思家
囱掩輝輝燭爐消細細香無風寒尚淺有雨夜偏長飢
䑕摇空槖枯螢委破囊十年江海夣此夕詎能忘
地與華陽近三峯獨往來草香千品藥松老一身苔書
怪猿偷讀門經鹿撞𨳩墙東有脩竹移向北庭栽
編竹𥙷踈籬生芻束酒旗雞豚田祖廟鷹犬獵神祠玉
糝菰為粉璚酥荳作糜児童採蘆葉争學短簫吹
欲往竟無適意行仍獨還猿聲黄葉寺牛背夕陽山書
棄將成業身投未老閑相逢莫嘲誚才與不才間
偶随黄蝶去岸幘樹邊槗卯酒紅𥘉散朝霞白漸消沙
平留鴈跡水落見魚苖却愛箕山老從容棄一瓢
落葉擁柴扉村深客過稀曉車分糓去晚笛飯牛㱕漁
負雨蓑立鳥㗸霜果飛此中真小隱予亦乆忘機
　　　杜伯寜雨中相過晚晴告别
念汝能相過危橋渡野塘入門巾屨濕滿席芰荷香我
愛秋前雨人誇午後凉都將畊鑿意一咲送斜陽
　　　懐句容縣中諸友
　　　　武師文
山市遶寒廰雲分半榻燈苔荒征訟少果熟稅錢增薄
俸長留客新詩或寄僧朱絃嗟乆断𣣔續竟誰能
　　　　趙仲弘
古貌復長鬚山林一老儒豐城埋古劍滄海得明珠文
氣曹劉並才華沈宋俱故園諸友盡相見獨踟蹰
　　　　栢師文
白髪已千莖相逢喜氣生看山留十日待月坐三更秋
浦槎頭釣春泥谷口畊莫言踪跡閟朝市乆知名
　　　　翟好問
愛尓山城隱柴門對縣衙酒貲千畞苧生計一園瓜雨
步荷巾濕風吟蓆㡌斜時時扶短杖㸔竹到東家
　　　　居行恕
一榻卧秋隂松明照夜深瓦枰山舘奕石薦竹窓琴老
愛籠䳘字貧消買藥金岡頭三日别葉落亂蟬吟
　　　　樊楚尹
緑幙雨𥘉凉閑齋夕漏長硯生秋蘚碧花落紫薇香教
子抄書法逢人錄酒方自縁耽野趣臺閣意都忘
　　　　吴善飬
心境兩俱寂松風時掩関佩紉蘭葉紫冠製竹皮斑飲
少長先醉吟多每自刪近来登眺懶滿壁畫秋山
　　　　吴損菴
玉笈佩神經雙瞳煉更青秋雲分席坐春雨卧樓聽掃
石持鸞尾㪺泉洗鶴翎清虚長不食輕𣣔駕飛軿
　　　　巫山隱
巫山青十二一一楚江濵自入山中隱都忘夣裡身玉
冠蒼水珮鶴氅紫荷巾媿我方為客秋風滿靣塵
　　　送句容劉少府囬楊州
家具一車輕囊書與短檠吏多難别意人有去官情㠶
影江沉寺簫聲月到城竹西尋舊業烟雨緑蕪生
　　　贈華陽道士徐介之
太極仙翁劍相傳此瘞蔵蘚㾗皆鉄色松影尚雷光斗
閣三花供真壇半夜香便湏􁬸頋况特地宿君房
　　　客懷(以上在金陵并句曲作)
休官得飬親况及楚江春喜極花迎咲情多柳效顰玉
醪銀葉鱠紅稻紫絲蓴遥想西園草青青待逺人
　　　七月十四日過龍江
親巳年逾九児纔月過週家貧㱕佀客路逺去如流失
意螢辭火驚心燕感秋平生離别淚相對未能休
　　　沙河舟中
旅懐歸正急春色到非遥草際風𥘉汎蘭心雪未消鷺
明欺白髪鷗快避輕橈得遂歸田計殊恩感　聖朝
　　　儀真逢張孟恭
相見獨依依都緣㑹面稀故郷諸友散獨客㡬人歸江
捴頭全白劉琨事巳非野鷗知别意故繞夜航飛
　　　瓜洲逢丘克荘
江水靚如空江華冷未紅憐余猶客裏羡汝巳郷中白
苧青衫雨烏紗短㡌風不湏摇艇子垂釣五湖東
　　　閏七月二日發淮安
舟行日巳晡㠶影動檣烏河伯抛錢祭風神酹酒呼紅
憐瓜似蜜白愛芡如珠且就篙師醉何煩問逺途
　　　至鍾離發書寄婉素
漂泊嗟吾逺支吾頼汝賢老親思饌肉癡女憶衣綿刀
尺砧聲裏燈花咲影邉聊将千里夢持送到金川
　　　盱眙懐古
舊說盱眙縣居民不掩関雞聲啼鳥上人影落花間簾
幙層層雨樓䑓面面山惟餘孤塔在秋蘚緑斑斑
　　　舟中聞促織
促織来何䖏哀吟近短蓬不堪為客裏况復是舟中殘
夣寒衾月孤燈夜枕風此時腸欲斷恨不耳雙聾
　　　元夕前雨
楚澤春𥘉入巴江水又来草憐容易緑花恨較遲𨳩月
暗燈慵試衣单苧懶栽晴光在梅柳應待鼓聲催
　　　人日懐髙啓
客路逢人日流光惜易過楚山青漸少吴樹緑還多短
􁁉茸茸雪輕鳬隊隊波無因寄髙適詩罷獨吟哦
　　　哭陳仲野都事没任所
氷雪阻脩途畸魂託老奴百年郷夢㫁萬里客墳孤囊
槖遺書在期功逺姓無一盂寒食飯誰與掃榛蕪
輿紼暗風沙丹旌映晚霞吏人營殯殮童僕着衰麻襲
廕無遺嗣招魂有外家重来恐迷䖏記取路三义
　　　送沈自誠任武康縣丞
朱紱還家日青衫佐縣時野蚕春自蠒山犬暮生氂細
讀隋唐律閒臨漢魏碑都將晋陽事冩作送行詩
　　　寄張彦禎(以上赴河南途中作)
城小更臨邉今聞太守賢牛歸新覆屋農種乆荒田機
杼春坊月旌旗晝壘烟直湏興禮樂閭巷盡歌絃
　　　省中元夕剪綵簇牡丹燈一樹戯題
綵樹玉為柯銀燈錦作窩絳紗籠月小金剪得春多暖
艶千枝雪天香五色羅掖垣齋事肅相對夜如何
　　　洪都
江流與郡通山勢向西雄緑樹南風裏黄梅細雨中城
門帝子閣鉄柱羽人宫𣣔就蘇公飲東湖小圃東
　　　立夏前一日有賦
漸老緑隂天無家怯杜鵑東風有今夜芳草又明年蠶
熟新絲後茶香煑酒前都將南浦恨聊寄北窓眠
　　　東湖晚眺
漚沒岸如無凉多柳易枯巫歸神廟静兵語驛亭孤日
落霞明渚虹収雨暗湖此時篷底坐天盡是東吴
　　　湖口見月(以上在江西作)
秋月自婵姢澄波照更妍梳憐宫鬂側眉想鏡䑓前𥘉
見愁将堕猶觀喜漸圓旅懐何䖏感風露九江船
　　　風雨泊舟
江渚𥘉寒夜全家在一篷漂零兼主㒒憂患及児童柝
響孤城雨鐘聲逺寺風明朝青鏡裏鬚髪定成翁
　　　晚過秋浦
淡日雨晴天江村正可憐碧雲𥘉見鴈紅樹尚聞蝉一
望皆秋色千山各暮烟自慚簪組累羞近釣魚船
　　　晚登峨眉亭
亭子慿虗好登臨似鏡䑓江分一股折山作兩眉開濃
愛秋烟隔顰疑暮雨来短歌聊共冩深愧謫仙才
　　　沙河至采石
近午風猶熱微隂日巳凄病軀勞更弱憂色瘦偏黧路
轉蒹葭入舟從絡緯棲此中腸易斷不待玉關西
河曲㠶頻轉波髙夢屡驚學人狐拜月照骨鬼吹燈断
甓沉沙嘴殘碑露石􁁓不知何縣邑芳草沒荒塍
病後難為客天涯獨此身㡬朝纔聽鵲千里未逢人夢
好徒増喜詩工不療貧悔將孤釣艇抛棄五湖濵
舟中逾一月驛路及三千老淚青衫上新愁白髪前蛩
聲秋岸雨鴻影暮河烟不有西征客誰同此夜眠
　　　逢郷人俞武仲
釃酒酹江神占風𣣔問津偶扵春草外逢着故郷人語
宻終難别知新却易親因君問先壟清淚滿衣巾
　　　江船早起
霽色耀輕霞風樯起曙鴉防寒慿酒力避淺問漁家日
出雞鳴樹波清蠏上沙此時篷底坐極目看蘆花
　　　夜坐
坐乆一船霜神清念慮忘水當深夜白星隔大川黄鐘
㫁松間寺燈歸柳下庄鳬鷖方露宿漁父莫鳴榔
　　　夜坐聞江聲
天寒月滿川冬夜木蘭船人影清扵鶴江聲急似弦書
殘燈落燼香在帳留烟多少関心事相随到目前
　　　江船聞柝
月皎江逾白沙明岸𣣔無柝聲寒郭静人語夜航孤酒
渇思分橘衣单怯絮蘆遥憐抱関者霜露裂肌膚
　　　宿雲港(三首)
新月低江樹囬風疊浪花珠明𥘉見斗綺淡𣣔銷霞轉
柁防危石収㠶避淺沙鄰船有漁火児女自成家
孤檝辨漁舟雙旌識戍樓江山人老去嵗月水東流鶩
外霞催晚虹邉雨送秋不因風浪急那得此淹留
江闊净無埃澄澄一鑑𨳩兩㠶烟外小单櫓月中哀更
静漚𥘉定秋深鴈未来誰家東戸好蒲柳逐行栽
　　　晚入湖口過大悲閣
石㫁岸争出蘿垂樹倒懸僧吟秋閣雨人渡野航烟鴈
鶩清江畔蒹葭白露前終慚累軒冕空學在家禅
　　　至吴城山得南風過湖
沙嘴南風起船頭雨正飛人方離别去鴈又竟辭歸暖
日紅生暈晴波緑漲肥龍君廟前柳顔色妬羅衣
　　　謁鄱陽湖龍君廟
劍履朱𫀆列幢幡碧殿開舟人沉璧祭神女獻珠来𣣔
雨蟬鳴樹将風鵲遶䑓瑶凾有珉冊猶是楚王裁
　　　出左蠡望廬山時春雨新霽山色明潤獨不見
　　　五老峯為賦
瀑布銀河落香爐紫霧分諸峯皆翠碧五老獨烟雲澗
濕雨猶滴坡香草自薰遥知幽絶䖏麋鹿自成群
　　　夜泊琵琶亭聞笛
夜泊古亭邉春愁滿畫船青衫司馬淚紅袖琵琶絃故
國人何在澄江月又圓誰将折楊桞三弄落花前
　　　江邉小旗亭
亭子枕春沙青旗趂雨斜瀟湘新畫壁桃李舊栽花換
酒来雙鯉當鑪立兩鴉當年下江客相約送新茶
　　　雨中登望湖亭有懐幕中諸友
水接虚無白亭浮浩蕩開登臨能㡬日風雨又重来藕
濕花𥘉歛蒲深葉半摧乍同諸友别吟望獨徘徊
　　　鸚鵡洲
緑遶武昌城遥連漢口營䕷蕪昨夜雨鸚鵡舊時名詩
句憐崔顥才華惜禰衡誰能洲下泊不有釣蓑情
　　　江夏朱元瑾折蘭花見寄
幽蘭不易得孤㓗比秋霜自可供金屋何湏寄草堂一
花湘水碧数葉楚山長便結參差佩羅衣十日香
　　　岳陽樓
春色醉巴陵闌干落洞庭水吞三楚白山接九疑青空
闊魚龍舞娉婷帝子靈何人夜吹笛風急雨冥冥
　　　舟中聞杜䳌
落月祁陽路聲聲呌子規萬山春盡夜孤枕夣囬時客
自傷漂泊人誰念别離無多眼中淚聴汝不勝悲
　　　宿巴陵
楚有巴陵好君山對縣門暮烟湘樹逺春雨蜀江渾日
落船依岸人歸犬吠村慿虚望雲夢胷次詎能吞
　　　入永州
石氣隂才霧嵐霏暖𣣔霞憇床腥畏虎飲磵毒防蛇紅
葉秋崖樹青蘿晚洞花江山盤屈外遥認兩三家
　　　零陵(二首)
地僻三苖近江囬二水兼青林皆種蠟赤糓半収塩好
武人輕闘多祠俗尚占晚来山霧濕衣薄又湏添
古瓦籠山葛荒碑仆石楠江晴𥘉漲雨城午未銷嵐甕
冨鯖羞鹿盃渾酒餉蚺邦人盡麻枲終歲不知蚕
　　　湘中雜言(九首)
春水連春草遥遥一望同烟江来漢口雲樹出湘中竹
有啼㾗碧花仍咲靨紅誰能鼓瑶瑟哀怨向東風
小雨弄春晴湖光媚更清髻憐新沐後眉愛靚粧成鵠
㓗知無累鷗明覺倍輕離離川上草端為客愁生
鄂渚雲歸後巴山雨過時䳌啼湘女廟花落楚王祠家
逺身如夣愁多鬂易絲聊將身暫泊沙觜看鸕鷀
風起一湖香青青杜若長花迎衝浪楫燕逐使風檣𣣔
釆蘭為佩仍褰荔作裳何如山閣上屏裏看瀟湘
江晚樹沉沉群山入漢隂驛亭千柳暗僧院百花深鷺
曝愁融雪鶯流𣣔堕金旅懐元易感非有壮逰心
鷗聚江𥘉静鴉啼樹巳昏碧湘悲帝子芳草怨王孫㠶
影烟中浦漁燈雪後村匆匆萬里客極目正銷魂
城近江臨郭沙虚月在川柳宜春雪後花怯晚風前野
㸑三家市郷音㡬䖏船坐聽磯下水嘈雜響湘絃
山霽雲猶濕江寒雪未消雙旗樓鼓急孤塔寺鍾遥水
緑鳬鷖藻洲香翡翠苕巴人暮歸急横渡不停橈
指點鷗飛䖏人間是岳州湘潭山亂出江漢水兼流深
竹新祠宇飛花舊酒樓平生巴楚夣明日洞庭逰
　　　𥘉入山西境(以上使湖南作)
晉鄙不識稻来麰常在庖民居多土窟官賦半羊毛七
月裘寒着千山狼夜嘷遺風唐儉嗇古廟享臯陶
　　　山西秋日
澹日荷香外微凉樹影邉俄聞落踈雨便覺是秋天塞
近風寒早天髙氣候偏忽思陳鼓吹萬馬向㞐延
　　　和宋大叅省垣對雪
和氣春前入瑶花雨後寒簾踈穿每易闌曲聚偏難客
自衣裳薄人誰夢寐安掖垣今夜直離恨正多端
(以上在山西作)
　五言排律
　　　水邉見新燕
昔别秋風後今歸社雨前巢非金屋舊人是玉堂仙頥
頷公侯似腰肢妓女憐花明春殿雪柳暗御樓烟羅幕
栖長並銀屏過每聮尾寒鶯共濕衣暖蝶争妍忽見青
帘外俄逢緑水邉莫嗔茆舎小䑓榭總蕭然
　　　早秋送趙景普東歸
歌㫁復依依情多忍遽違未緣春色晚自感故交稀舟
傍荷花宿人先燕子歸乍凉才却扇多病𣣔添衣驛樹
風蟬咽江祠雨鶴飛㡬時摇艇子来扣竹間扉
　　　元夕京城觀燈與楊廉夫先生同賦
琪樹遶春蛾銀燈爛絳羅風柔宵漏永天近月明多瑞
靄浮雙闕繁星動兩河仗迎仙佩出香拂輦塵過􁶁蓞
層層雪魚龍灔灔波清時更良夜逰讌莫蹉跎
　　　送傅子敬憲使
朝散掖垣風恩乗憲使􁈼星辰天只尺山水浙西東民
力凋零後君心属念中江晴鷗汎雪雲净鶚横空草復
新年緑花仍故苑紅無因送君去郷夣託冥鴻
　　　送竺孟容戍營丘
内殿朝辭日東藩報命時白門花婉婉青社草離離山
雨朱𫀆濕江風錦㡌欹禡牙朝進祝散虜夜吹箎士馬
驚銅鼓児童識綉旗突圍當左拒射敵中斜枝赤手千
人服丹心一劒知功成正年少雙鬂未如絲
　　　趙宜人衛氏挽章
故國王孫貴名家母徳新令儀推冡婦榮寵錫宜人讀
史青閨夜治絲錦帳春埜烟條緑柘溪雨釆香蘋熊膽
資諸子虬髯識衆賔鏡臺俄掩月琴匣乆蒙塵遺範傳
宗閫悲歌動縉紳霞坡原上草相望一傷神
　　　八月九日祀社稷述事
祝史祝王冊儒臣奉誓詞衣冠陳盛典秬鬯降洪釐用
報金穰瑞仍祈雨露私勾龍嚴配位神棄肅明祠幣玉
趨宗伯笙鏞奏瞽師精靈潜格尔盻響儼来思赤壤新
封國玄牲舊制儀豈惟宜土糓還得奠邦畿師出常依
主君行每告期禮終受多祜民物正熈熈
　　　晉邸北狩
剛戊吉𥘉㳙藩宫武用宣獮田之藪隰旄莭邁闉廛ခ
帀驪為鉓幩䘖驒作纒彤弓臣累百貝胄士逾千雲路
龍章衮璇霄鶴駕軿和鸞軾前奏韔服䪌傍懸笳鼔鳴
翻海罝羅布匝烟獫猋過走兎鷹翥捷飛鳶洡沮多麋
鹿豳岐盛豕豣延賔左髀逹登豆右腢穿殪兕才方著
當熊譽又傳骨都魂亦散敕勒部齊迁固以巽爻象不
殊詩雅篇邉氓瞻紀律勲業可銘鐫
眉菴集卷之七
眉菴集卷之八
　七言律　姑　蘇　楊　基　孟載　著
　　　送路季璉問聘河東時東駕出師太原
三晋封疆拱帝圻兩河山色照戎衣青虹貫日随星出
赤鳥如雲夾電飛使者梅花春後折王孫芳草夢中歸
入朝若問東南事積粟如山萬馬肥
三讓祠前酒一巵杏花紅白桞絲絲古来使者稱吴札
此日行人得趙咨老祖山河終不攺諸侯勲業巳如斯
青宫錫宴如前日為賦栖栖六月詩
　　　聞官軍南征觧圍有日喜而遂詠(四首)
天師南下静風塵正月樓船渡孟津中外諸侯元有約
東南豪傑豈無人十年白骨埋荒楚一日蒼生去暴秦
喜極自提孤劒舞不知雙涙落衣巾
巴江東去動旌旗此變還應責望誰尺土未歸終自復
一夫作難彼何時北来兵勢當無敵南向人心頼不離
見說兩淮消息好巳将牛酒犒王師
兩河精騎向㐮陽全蜀材臣出鳯翔天下風雲争㑹合
江東子弟謾搶攘人皆厭亂思平世誰不将歸說故郷
我有先塋依古井十年不奠一壺漿
官軍聞說下楊州夣裡扶摇賦逺逰天運未容人力勝
民心湏順物情求遭逢喪亂生何𥙷見得昇平死即休
沽取一壺花下酌弟兄兒女咲相酧
　　　寄楊鐡厓先生
不見雲間楊鐡史寮中七客近如何老来詩句踈狂甚
亂後文章感慨多長笛參差吹海鳯小璚楊柳舞天魔
春明且盡嬉逰樂莫觧梁鴻五噫歌(先生所居名七者寮)
　　　懐悼朱秦仲總制
力盡戈鋋援不囬猶揮赤手搏風雷波濤失意蛟龍伏
肝膽如杠虎豹摧謾使張遼說關羽誰將全武易秦裴
煩君更緩湏臾死要對春風酒一杯
　　　送雪坡太守之武林
湖上烟飛𨳩畫船鳬鷖鴻鴈滿前川舊逰未覺英雄老
遺愛猶思太守賢驛樹籠䓗春雨裏江花零落晚風前
遥知不着登山屐先向閭閻問倒懸
　　　送謝叅政朝京
萬方臣妾歸降日四海諸侯職貢秋七冊寳書銀葉篆
九重珠絡翠雲裘舎人入奏臚傳早天子論功寵遇優
正及燕山三尺雪馬蹄湏遍御街逰
　　　郡齋養痾呈醉樵内史(三首)
江雲倐忽暝還収五月猶寒着弊裘芳草斜陽看易晚
緑荷踈雨聴如秋池塘空闊蜻蜓喜簾幙蕭條燕子愁
不是無言成獨坐暫将心事静中求
小軒新沐喜神清短幘单衣覺漸輕松下琴書晴亦潤
竹西窓戸晚猶明愁来對酒心先醉病後看花意懶行
却憶故山深䖏立緑蘿千樹呌流鶯
亂裏情懐苦未𨳩更兼貧病兩相催翻書自取醫方讀
冩劵頻賖藥品裁有子問安催啖粥無人療渇謾思梅
東山謝傅能相憶風雨園丁送韭来
　　　送潘省叅糓北覲
黄鉞專征異撫軍薊門鼙鼓接西秦江淮乆頼齊桓伯
中外方思李泌臣鶴駕簫聲丹禁曉龍池柳色舊宫春
邦交不用縦横術况復東周有故人
　　　挽吕輔之叅軍
老来不作華亭尹死後仍書貞惠君猶有綈𫀆憐范叔
更無珠履哭田文練兵每到防秋試積粟多縁歉歲分
𣣔奠一尊招夜月紫藤蒼栢繞孤墳
　　　送錢思復曲江
庾信文章四十年一官今喜便冝遷諸侯賔客青雲表
亂世功名白髮前弟子年来金馬詔故人天上玉樓宣
先生且向江南老草閣東風聽雨眠
　　　登石湖山亭和胡宣古宋仲温
危亭百尺瞰奔湍落日清虚縹緲間石壁倚風青鳥下
洞簫吹月玉龍還覇啚猶在英雄夣雲氣或連吴越山
無限興亡眼前事五湖烟水不相關
　　　虎丘逰和張雲門韻
烟草離離接故宫劒光無復吐長虹虬髯一怒江山定
鳥喙重来苑囿空佛宇勢凌雲海日𣑽鐘聲和塔鈴風
風前虎去髙丘在野樹殘花泣露紅
　　　追送徐孟岳
長洲苑前春草生騎馬送君君巳行東風楊柳忽淡蕩
新水鵝鴨自縦横青菘堆雨晚飯足白苧裁雪春衣成
隣家有酒可賸買我𣣔相從聽早鶯
　　　寄王常宗
不為春愁减帶圍自縁多病故人稀無多的的梅花在
有㡬斜斜燕子歸月上湖平還蕩槳酒醒風起更添衣
微官未得追随去㝎挹爐熏静掩扉
　　　寄號醉樵饒介之
萬里西風到井梧泠泠秋水接平蕪清虚自是松間鶴
瘦硬何湏石上蒲千古英雄雙醉眼四山風雨一樵夫
正湏斤斧収材木要向凌烟見畫圖
　　　送胡布張憲二軍咨
鳯凰出世不多見神駒汗血非全功子龍勇冠萬人敵
劉表氣壓三軍雄㑹使筞勲夸海内何必紀姓歸遼東
遲子縱横覽八極當駕巨浪乗長風
丈夫許國一何蚤中興紱冕皆吾徒絳火流雲赤雀下
神劒入海妖龍屠秦人玉琯不自惜宋客燕石何其愚
㑹見清明舊鵰鶚鶱飛萬里騁良圖
　　　送趙智之海濵兼柬乃伯元鼎
十月肅霜霜未嚴片㠶歸去雨纎纎鴈飛空濶雙斜影
山隔蒼茫一翠尖自咲楊雄登舘閣誰憐膠鬲在魚塩
到家為我寒暄問汝伯遥應雪滿髯
　　　寓雲間送人之上海兼簡曲江居士
嗟予多難未能歸念爾無家更别離春近江花𨳩次第
雪消沙鴈落參差英雄惟贈劍三尺貧賤相逄酒一巵
為語海州錢博士白頭誰與細論詩
　　　同雲間謝嘉書張夣辰舟
手持三尺青琅玕鼓枻来往凌風湍放歌吴淞江月白
濯足洞庭秋水寒黃金何用鑄范蠡紫蓴自足供張翰
扁舟早晚落吾手便當相逐投魚竿
　　　将歸吴中留書雲間齋舎
讀書喜逢明主知直節不受儒官欺男児自當萬人敵
少壮耻為童子師江㧾還家何草草仲尼去魯獨遲遲
蜀雲亭下春消息雪白梅花開一枝
　　　元夕次韻鐡崖先生
千輪萬騎影叅差盡道風光勝舊時珠果亂抛金並蔕
銀花交射玉連枝星縁燈映看偏宻月為人留下轉遲
白髪老仙逢盛事綵毫先詠太平詩
星斗斕𥚹落絳河魚龍㶑灔出滄波尋常巷陌皆車馬
到䖏笙歌盡綺羅人意尚嫌春夜短燈光更比月明多
謾教胡女傞傞舞細按吴児宛宛歌
　　　和謝雪坡錢塘見寄
經旬不見謝宣城小楷烏絲寄逺情黄篾楼髙春夣破
緑羅衣薄暮寒生鶴臨沙渚鷗俱浴花落江泥燕與争
亦欲雨蓑摇短楫西湖新水蕩空明
　　　送鄭本𥘉還越
深冬未飄一片雪江梅巳𨳩千樹花出門上馬霜滿屋
舞劒聞雞月在沙秦豈無人徒贈䇿楚雖三户復成家
壮懐亦有東㳺夣明日津頭見㫁槎
　　　赤山書事寄龜巢謝隱君君南蘭陵人今避兵
　　　居吴長洲之獨樹湖
曾向溪南看藝麻竹杠兠子一肩斜秧苗尚短仍含糓
荷葉才髙巳上花蚕屋柘烟朝焙蠒鵲爐沉火晝薰茶
而今風雨成抛絶卧聴西園兩部蛙
　　　贈勤上人别兼簡雲間陶宗儀
澄公髙義動山川亂後今逢弟子賢四海交㳺諸老盡
百年衣鉢一燈傳詩題玉几峯前竹社散東林寺裏蓮
惟有赤城陶逸史老懐能說舊時禪
　　　寄林訓導謨
江上雪消春水渾故人書札到柴門英雄所見自相合
貧賤之交誰與論漢室山河終混一秦城楼閣易黃昏
平生不識之無字也學相如欲賣文
　　　長洲何明府見過
使君麾節来相訪正及南風百草長新語驚人渾爛熳
竒才化俗更循良西山雲朶金銀氣東閣梅花氷雪香
便𣣔乗槎逺相從鳬鷖春水緑茫茫
　　　漫興
十日南風吹雨晴隣家鵝鴨傍人鳴蒼苔門巷槐花落
青草池塘荷葉生巳喜包茅来楚貢不勞酈舌下齊城
野情𣣔買滄浪屋醉詠鳬鷖歌太平
　　　聞雪坡将還吴門
桒葉重重戴勝飛行人多報故人歸髩從别後星星出
花到春深樹樹稀詩喜官閑能不廢身縁謀拙事多違
便湏出郭相迎迓遮莫南風雨滿衣
　　　懐王隱君止仲
小几支頥却掩書身閑喜復見秋𥘉山林自此縦横落
絺綌扵人次第踈沙鳥浴江明白鷺水花摇雨淡紅蕖
相知獨有王摩詰兩月無詩寄草廬
　　　　附王半軒次韻寄荅
　懐剌歸来卧枕書白雲滿榻閉門𥘉草玄未信楊雄
　病禮法從知阮籍踈短障夕陽悲蟋蟀方塘秋水老
　芙蕖南村口燥呼難得一任狂風攪弊廬
　　　懐髙著作季迪
坐看清江飲白虹不知楼閣又秋風㳽漫禾黍蒼烟外
零落芙蓉暮雨中冨貴逼人驚變豹文章鳴世豈雕虫
清時欲草征西檄只有陳留阮瑀工
　　　　附髙青丘次韻寄荅
　殘雨翛翛映彩虹憐君獨咏楚臺風逺江㠶影秋蕪
　外故苑砧聲晚樹中壮歲漸如辭幙燕閑身猶坐蠧
　書䖝雅音自古無能好莫向人誇瑟最工
　　　江村寒食
預折楊枝挿繞簷荳糜香軟麥餳甜春衣未染新絲織
午篆猶分舊火添小雨送花青見蕚輕雷催笋碧抽尖
不因人逺傷離别那得春愁上短髯(時弟均戍塞外)
　　　乗槎為日者張徳元賦
百尺枯槎孕氣靈濤花空影入滄溟星河弄月珠胎白
銀漢流雲鵲羽青坐拂珊瑚龍婉婉卧看蓬島翠㝠㝠
不湏更問君平卜認得黃姑駕綵軿
　　　白雲深䖏為天平圭上人賦
上人卓錫亂雲中縹緲蓮花第㡬峯行盡﨑嶇方見塔
望迷樓閣但聞鍾四山曉氣層層雨一逕秋隂曲曲松
㡬度相尋問童子水流花落竟無踪
　　　聴秋軒為方上人題
聴秋軒前秋滿庭聴秋軒裡貯秋聲噫嘘萬竅西南發
摇落四山風雨鳴定起寳花如雪堕夣囬璧月帶潮生
便湏飛錫蒼梧野聞取鈞天九奏笙
　　　雨中懐沈逹卿茂卿
立春一月二十日江鷗野鶩飛滿池杏花差白净洗面
楊柳半青争畫眉沈郎多病徴未起王孫不歸吁可悲
南周山頭飬親好贈以金盤五色芝
　　　天妃宫題贈道士沈雪溪
帝遣神妃降紫芬海波摇蕩赤霞裙月明貝闕金銀氣
日暖龍旂贔屭紋青冊簡書天上錫紺帷靈語夜深聞
方壇露冷三花繞坐演琅凾大篆文
　　　題明皇貴妃對奕禄山傍觀圖
深院紋楸敵睡魔玉環用意蹙雙蛾只因数子蔵機宻
不覺三郎失着多布陣似窺龍尾道争邉未至馬嵬坡
有人冷眼觀成敗若箇胡児是爛柯
　　　問梅次趙元鼎韻
驚散溪頭一樹雲故人相别又相親兩三枝上㡬分月
四五㸃中多少春不入楚騷縁底事畨成羌笛是何因
芳心𣣔露還羞澁踏雪歸来香滿身
　　　望太湖
天帝何年遣六丁鑿𨳩混沌是雙青湖通南北澄氷鑑
山㫁東西列畫屏挾雨龍歸霄漢暝網魚船過水雲腥
乗風𣣔往終吾老甪里先生古洞庭
　　　𥘉春(二首)
雪晴泥軟不生埃春水浮香上緑苔柳色嫩扵鵝破殼
笋痕斑似鹿辭胎踏青鞋韈平頭製試暖衣裳稱體裁
安得草堂江浦上紫桃紅杏一齊𨳩
春色撩人到水涯草香蘭氣總詩材酒􁬸同伴嘗新熟
花趂𥘉晴賞半𨳩蹀􁮗馬随車嚮過鞦韆人送咲聲耒
直湏清夜紅羅燭莫負東風玉鏡臺
　　　春日雜詠(四首)
雨雨風風未肯晴百年時序逼清明花無桃李非春色
人有笙歌是太平黃鳥巧衝蝴蝶過紫騮驕趂玉􁈼行
酒家不用逢人問髙挿花枝作斾迎
偶自循籬出逕苔剌桐花落野棠𨳩一年春巳無多在
㡬箇人曾有暇来浸糓陂塘科斗亂浴蚕時節杜䳌哀
買山莫種閒花柳多覔松栽與栢栽
蘭心剌促上枯根草色凄迷入舊痕灘觜無泥沙自白
潮頭有雨水先渾龍祠神去鴉鳴樹魚市人歸犬應門
便織蓑衣與牛薦此身只合老江村
陋巷荒蕪野趣濃小溪春水恰船通無邉草色猶春雨
有幾梅花更晚風文體敢期盧駱並交情惟許范張同
𣣔将浪迹随漚鳥錯比溪南是瀼東
　　　見花
聴風聴雨坐空齋不道春花爛熳𨳩亂世身如危䖏立
異郷人似夣中来十年多故塵雙鬂萬事無心酒一杯
明日清明攺新火且将榆柳着殘灰
　　　清明後見花狼藉
春到清明花漸稀花應憐我見春遲多情杜牧重来日
前度劉郎再到時莫為東風愁對酒且因流水獨臨池
短墻深䖏無人折留得殘紅四五枝
　　　立夏
風雨都無半日春滿溪䳘鴨水迷津櫻桃子熟巳薦廟
芭蕉葉長才過人壮歲得間縁性拙故交雖淡却情真
如何盖得江邉屋賸采新荷飯緑蒓
　　　木茶爐
紺緑僊人煉玉膚花神為曝紫霞腴九天清淚沾明月
一點芳心托鷓鴣肌骨巳為香魄死夣魂猶在露團枯
孀娥莫怨花零落分付餘醺與酪奴
　　　竹素圖
百尺飛樓似石渠牙籖五色照窓虚平生不惜千金費
丧亂猶存萬卷餘秦火巳来皆断簡楚經之外總閑書
晴雲滿榻芝香散應與諸郎校一𥘉
　　　栽竹
斸𨳩蒼蘚種琅玕移得瀟湘入座看宿土半含春雨潤
短籬斜䕶晚風寒紫苞未見摇氷雪翠葉終湏宿鳯鵉
何䖏銀笙吹夜月碧𫀆零落滿闌干
　　　鵝翎菊
曾随漚鷺浴滄浪又對芙蓉試淺粧露冷有香栖晚圃
月明無夣到寒塘緑波春草當時雨黃葉秋風此夜霜
莫道淵明最憐惜右軍應為冩千行
　　　卜流(者吉否反是<折 t="33"/>吴人扵𥘉正以糓占人一年休咎炒成花)
春入吴門十萬家家家爆糓作生涯就鍋裂碎黃金粟
随手翻成白玉花紅粉佳人占喜事白頭老子問年華
晚来分付児童戯数片江梅撲鬂斜
　　　梅花夣
緑蕚仙人曉睡濃香魂縹緲逐東風翠禽啼破春如海
胡蝶飛来月滿空白玉樓臺渾落莫黄昏時節正朦朧
巡簷𣣔問神逰䖏只在孤山淺水東(以上元末在吴中作)
　　　徴赴京
亂後人如再得生敢扵世上望聲名詩吟白屋惟安隱
詔落丹厓陡失驚鳯闕有心求柱梲鯫材何量抵瓶罌
不堪故舊愁分手楊柳楓槗第一程
　　　到京
欎䓗王氣古金陵㤗運重新感　盛明臣庶梯航趨上
國江山龍乕衛髙城六街塵掠秦淮過萬户鐘聞魏闕
鳴白髮到京期少𥙷敢將詞賦重聲名
　　　奉天殿早朝
雙闕翬飛紫盖髙日華雲影映松濤萬年青擁連枝橘
千葉紅開並蔕桃仗以玉龍㗸寳玦珮将金兕錯銀刀
乍晴風日忻妍美闔殿齊穿御賜𫀆
錦襠綉㡌列金撾玉節龍旂拱翠華甘露欺霜凝紫液
卿雲如盖結丹霞鶯聲近隔宫中柳駿騎遥穿仗外花
聖主直教恩澤遍香羅先到小臣家
　　　新正試筆
寒随殘臈去匆匆又見年光入眼濃恨不髪如春草緑
咲曾花似面顔紅門無賀客酬佳節座有癡児夀老翁
巳許承恩趨鳯闕珮聲齊到日華東
　　　雪
欹欹整整復皚皚可是春氷細剪裁到䖏江山皆玉立
誰家庭院不花𨳩㡬囬旋繞還飛去半餉悠揚却下来
獨有梅邉易消㓕也應和氣近蓬莱
　　　東風
曉寒衣𬒮𣣔生􁁓沉火㣲薫半臂綾内苑未消千樹雪
東風先觧一池氷梅驚玉笛吹還落柳傍珠簾折未能
回首帝城明月滿六街簫鼓萬家燈
　　　元夕觀燈
綵鸞扶轂駕雲駢寳騎揚鏕逐隊行十里燈光欺月色
九衢歌響雑簫聲綺羅香繞長春苑珠翠人逰不夜城
喜極未能間坐得也随僚友看昇平
　　　塔燈應　制
百尺浮屠聳半空闌干十二影玲瓏日臨銅柱霞標爛
風颺銀花火樹紅一劒騰光衝斗口五星揚彩入離宫
髙明碩與　君心並徧照逃亡草野中
　　　上馬
晴来未覺是春朝巳有東風着柳條雪自堅牢盈尺在
氷纔輕薄一邉消不愁霧暗看花眼且倩人扶上馬腰
却憶探春湖上路小紅船子木蘭橈
　　　新春左掖簡方員外
雞籌送曉日𥘉長粉署㣲薫應漏香草色才囬半痕緑
柳條𥘉染一分黃玉壺氷觧春無迹羅幙風来澹有光
自愧才踈非畫諾敢随鳴鳯集朝陽
　　　送周錬師玄𥘉還吴
玄都春暖碧桃𨳩鳴佩朝天到鳳臺夜檄雨龍江上發
曉呼雲鶴洞中来黄精却老和泉煑丹橘娱親遶舎栽
為問長生應有術早修真籙進蓬莱
　　　感春
茂苑東風散鼓鼙草堂近在柳營西春衣禁酒聊存着
詩句懐人每謾題花有底忙衝蝶過鳥能多慧學鶯啼
閒身準擬看山色又復朝叅逐馬蹄
　　　春日出郊
偶臨春水賞春晴便覺身随步履輕人靣映花渾一色
竹音和雨恰齊聲衣從典盡湏沉醉簮未容投且暫行
除却鳯城佳麗地更扵何䖏樂昇平
　　　送杭太祝代祀四瀆
馮夷擊鼓走黃能夜報祠宫代祀来虎節不湏桐柏去
龍香且向吕梁𨳩古来河海猶三望今日風塵尚九垓
若對夀春城下月可能巵酒酹荒萊(水中三足鼈名也<折 t="33"/>黄能之能匡来反)
　　　應　制送安南使臣杜相之還國
都門車馬曉騑騑敕送陪臣萬里歸使者重聞新寵詔
嗣王仍賜舊頒衣驛亭五月蕉花落江路南風荔子肥
歸報大廷方徹樂也知存没感　皇威
　　　送僧住姑蘇北禪
六年江海一論心又聴鐘聲出禁林歸路暖風芳草合
講堂春雨落花深未誇葛老三編論獨愛韋郎五字吟
水月仙人塵不染待君重振海潮音
　　　悼楊文舉慱士
白髮蒼髯老太常亂離終喜得還郷八分書古追東漢
七字詩工到盛唐謫乆已無書滿屋病多惟有藥成囊
我慚同姓曽聮職宿草西風淚数行
　　　送鄭與權之官七閩
七閩地暖不飛雪山路早行仍衣綿黄金結客記昔日
白髪上官非壮年荔子曉風人似玉桄榔春雨樹如烟
還家定􁱨楊州鶴流水寒松遶墓田
　　　題玉真觀
五色琳宫綴玉題萬年瑶冊秘金泥屏風盡是青山疊
旛盖都将緑樹迷雲氣長隂時嘯虎日華先曉夜聞雞
閒身碩得同真佀卧看􁈡􁈡鹿引麛
　　　送俊用章上人還中竺
五色雲凾貝葉牋寳幢花雨下諸天纔叅闕下䕫龍會
又赴山中鹿豕筵萬法西来知㡬刼一支東指已千年
行當着屐藤蘿外共㸔峯頭玉井蓮
　　　春宵樓
春宵樓上人如玉一刻光隂直萬錢簾底按歌風細細
酒䦨私語月姢姢錦窩香暖雲𥘉散羅幙燈昏客未眠
莫怪銅壺大催促長門猶嘆夜如年
　　　狂歌
東風十日不成雨北郭兩山吹作塵縱横自可二千石
貧賤何湏七尺身醉後狂歌皆慟哭老来春色最傷神
即将建業城邉柳持贈山陽笛裏人
　　　秦淮官舎春懐
潮来灘觜緑沉沙獨坐㣲吟送物華強健憶曾身佀犢
風流那復鬂如鴉十年金谷園中友三月長安馬上花
春色正濃人意好且教群吏暫休衙
　　　晚春(三首)
旌旗獵獵繞髙城曲水飄香出綉楹雨頡風頏枝外蝶
花遮柳映樹頭鶯乍籠紗幘羞容老試着羅衣覺體輕
猶憶醉歸湖上路滿身飛絮馬縱横
宫樹參差帶苑墙暖塵兼霧撲衣裳新蒲細柳皆春色
紫燕黄鶯𣣔㫁腸沽酒客来花未落祓除人去水猶香
老懐無復登臨賞坐對鍾山到夕陽
辛夷如雪照庭柯老去愁驚日易過芳草漸扵歌舘宻
落花偏向舞筵多故人别後皆黄土南浦春来又緑波
便𣣔移家勾曲住採芝種玉此山阿
　　　寓江寧村居病起寫懐
落梅風急晚蕭蕭病起愁驚雪盡消巵酒不添前日量
帶圍𥘉减舊時腰髙楼錦瑟花連屋深巷珠簾桞映橋
凖擬青鞋踏春草看他翡翠戯蘭苕
病體支離倦褁巾偶因行樂見陽春梅縁何恨尋常瘦
桞故多愁日夜顰夢裏笙歌随騕褭畫中羅綺綉麒麟
相期𣣔就吴姬飲却恐江花咲客貧
性懶逢春睡轉昏曉鶯多在夣中聞故人錦字慿誰寄
學士銀魚每自焚布糓雨晴宜種薬蒲萄水暖𣣔生芹
相思未信蓬山逺只隔江東一片雲
望盡吴山是楚峰一緘芳信託㱕鴻丁香暗結盈盈露
荳􁮻㣲含細細風春水染衣鸚鵡緑江花落酒杜䳌紅
此身曾是登瀛客未信扶桒弱水東
不知殘雪是春光起見輕雲覆野塘春草春江相妬緑
新鶯新桞闘争黄囊無太史新頒暦衣有容臺舊賜香
但使清尊花底醉任教白髮鏡中長
東風拂桞軟婆娑野鳥啼春聴未和世事不随人意好
雨聲偏為客愁多囬文篆小香如蟻凹面杯深酒勝鵝
一帶春江皆碧草却愁無地着漁蓑
醉舞狂歌四十年老来參得小乗禪東風未濕墻腰雪
細雨微添石眼泉無数白鷗閑佀我一江春水碧扵天
莫言笠澤非彭澤定擬金川是輞川
坐對青山覺眼明山應憐我眼偏青一官不博三竿日
萬事無過兩鬂星花底蛛絲迷蛺蝶草根蝦族變蜻蜓
文章無預封侯相莫向人誇識一丁
十里吴堤踏暖塵老懐忽憶故郷春泥金孔雀裁歌扇
刻玉麒麟壓舞茵翠䄂錦筝邀上客畫船銀燭照歸人
而今白髪東風裏疑是前身與後身
門外春泥一尺深窓間雲氣十分隂寒毡溜雨衾如鐡
濕竈凝烟火似金酒觧驅愁時強飲詩多感舊懶長吟
貧家不願千金粟但得陽烏照晚林
　　　新柳
濃如烟草淡如金濯濯姿容裊裊隂漸軟已無憔悴色
未長先有别離心風来東面知春淺月到梢頭覺夜深
惆悵隋宫千萬樹淡煙踈雨正沉沉
　　　春草
嫩碧柔香逺更濃春来無䖏不茸茸六朝舊恨斜陽裏
南浦新愁細雨中近水𣣔迷歌扇綠隔花偏櫬舞裙紅
平川十里人歸晚無数牛羊一笛風
　　　春水
溶溶漾漾𣣔平槗知是巴江雪盡消紅雨落花来衮衮
緑烟芳草去迢迢沅湘已沒鷗邉渡湓浦新添鶩外潮
向晚漁郎走相報大家齊上木蘭橈
　　　樹底
偶自無眠樹底行不關春色惱人情蛙當静夜聴偏急
鳥並深池宿屡驚楊柳無風偏裊娜梨花有月更分明
春江一派東流去剛道波聲為不平
　　　白髪
江柳逢春已變金雪消江水到門深青山識我歸来意
白髪消人仕宦心半醉半醒花冉冉閑愁閑悶雨沉沉
莫言萬事中年後不是中年已不禁
　　　减衣
春衣𥘉减覺身輕老眼縁晴逺倍明濯足愛臨流水坐
看山羞逐少年行江花一色多於雪野鳥双啼巧似鶯
莫道飄零易傷感故郷應更不勝情
　　　清明寫懐
江樹蘢䓤入苑青祓除時節又清明漢宫蠟燭分烟岀
唐女羅衣傍水行一片花飛愁燕燕二分春去怨鶯鶯
人生㡬度東䦨雪莫道黄州自有情
　　　江畔尋花偶成
細草平沙暖更融謾随胡蝶步東風衰髯照水疑添白
老眼㸔花覺厭紅且自細聴鶯宛宛莫教深惜燕怱怱
江村到䖏皆春色聊與行人吊客中
偶随流水到花邉便覺心清似昔年春色自来皆夣裏
人生何必盡樽前平原席上三千客金谷園中百萬錢
俛仰繁華竟陳迹野花啼鳥謾留連
　　　上巳對雨
三月長安草滿坡年年修禊襍笙歌䴡人羅䄂珠腰衱
中使銀鐺錦靿靴江上只今春雨暗水邉何䖏落花多
不湏惆悵開元事寂寂山隂長薜蘿
　　　再用前韻書事
春来不到鳯凰坡辜負江頭白苧歌輕薄衣裳冝換裌
軟紅泥土不沾靴鶯縁夢短嗔啼早雨為花踈厭聴多
只恐新晴便零落南風吹老樹隂蘿
溱水遥連洧水坡周人按舞鄭人歌轆轤囬轉秋千索
龜甲斜縫蹴踘靴轍迹不教青草合鶯聲偏向緑楊多
而今折贈無紅葉枳棘䝉茸盖女蘿
莫将南浦擬東坡且對吴児唱楚歌醉裏那知髯似㦸
老来方信面如靴驚人事業非難做傳世文章不在多
步逐東風看花柳幾時山月照烟蘿
　　　春日白門寫懐用髙季迪韻
得歸雖喜未忘悲夣裏愁驚在别離尚短柳如新折後
已殘梅似半開時江雷殷夜䖝蛇早山雨崇朝蛺蝶遲
製取烏紗籠白髪免教春色咲人衰
萬里歸来戴鶡冠老懷無復舊時歡沙邉野水鷗随汲
竹外青山鶴從看花信幾畨風作陣江聲連日雨添寒
無心車馬千鍾禄有幸茅茨一榻安
柴門斜對曲江頭農具漁􁊥晚自収細雨短莎寒佀臘
淡烟新柳暝如秋鷗能来徃縁曾識鶯或丁寧觧說愁
囬首故交零落盡更将詩酒與誰逰
阮途無用苦悲窮已拚衰顔漸老翁沙鴈随春衝北雨
江花迎暖待東風文章誤我虚名在貧賤輕人舊業空
惆悵成臯遷謫地夜䦨猶入夣魂中
緑髮無多白髪長謫居還復是他郷風紉晚佩猗蘭弱
雨滴春𬞞早韭香碧柳五株千本菊黄牛十角一群羊
得閒随地為農好不獨長安與洛陽
未即移家返弊廬且携妻子傍村墟千金已費床頭劒
一字無存架上書短髪恨因多難白故交慚為乆貧踈
浮名薄俗看俱幻獨有耽詩癖未除
逺歸偏惜竄餘身多難畨為異姓親前度劉郎非故物
當時燕子揔西隣家貧母老難為客酒薄愁深不醉人
走向津頭看春色緑波芳草却傷神
緑蕪迷渚水漫沙斷岸無舟路轉賖細柳已黄千萬縷
小桃𥘉白兩三花烟中晚棹兼漚逺雨裏春旗趂屋斜
野趣莫嫌渾寂寞近来沙觜有人家
　　　春暮有感
春色鮮明不稱貧越羅川錦照烏巾斜陽芳草遲遲晚
流水桃花去去春萬里歸心漚送客片時閑夣鳥催人
五湖風雨烟波闊便着青蓑採白蘋
啼鳥匆匆變物華雨池科蚪漸成蛙青鞋謾踏閒邉草
白髪羞簮醉裏花此日驊騮思苜蓿當時鸚鵡喚琵琶
遥憐簫鼓追逰地薺麥青青已沒鴉
　　　夜坐
看雪曾登百尺楼江頭囬首又新秋虚名未死猶相累
舊業雖貧底足憂身暫得閒如換骨心長無愧勝封侯
夜深風露􁡾如許坐對明河澹澹流
　　　漸老
漸老無營萬慮沈鶯聲喚起向来心春風顛似唐張旭
天氣和如魯展􁳛結客每酬雙白璧纒頭曾費萬黄金
短笻消得江村路步步蔷薇緑樹隂
　　　畣李仲弘冩懐次韻(二首)
休對清江嘆逝波且抛簮珮着漁蓑愁邉巵酒歡娱少
老後文章感慨多燕子緑蕪三月雨杏花春水一群鵝
聊将白髪歸来意緫和東風懊恨歌
春来渡口足風波獨立船頭舞短蓑髙栁忽驚啼鳥變
故園應是落花多尋人不敢門題鳳愛客都將字換鵝
獨有屋西山數疊也應憐我醉時歌
　　　移家
不思歸隱却移家旋買輕舟繫淺沙飲興已拚今後絶
吟情方悔向来差龍将急雨抛成雹虹入輕雲映作霞
交友十年零落盡與誰同㸔上林花
　　　寄張學錄孟兼掲應奉孟同二文學
何用聦明萬卷書自湏卑陋一㕓居草扵閒䖏生偏宻
花到春深㸔漸踈緑水滿渠澆藥後青山無數卷簾𥘉
相過莫道柴門窄細栁髙槐可䕃車
　　　寄潜齋夜坐聴雨
獨凭書几坐空齋静裏孤蛩語自哀雨點故随更點落
秋聲偏逐鴈聲来一奩香篆銷仍在兩穗燈花欎未開
不用追思十年事此心今日已成灰
　　　不寐
斜河轉影月當櫺舊事牽愁酒漸醒半𥿄功名雙夣蝶
十年辛苦一囊螢麒麟照眼嗟還失鴻鴈驚心忍暫聽
如此老懐如此夕鬂毛那得不星星
　　　雨中獨坐有懐榮易道中用寄潜齋夜坐韻
山色秋光澹遶齋雨聲䖝響互悲哀清尊憐我攻愁去
白髪欺人送老来江栁净無餘葉在渚蓮遲有一花𨳩
馬蹄却憶成皐路野燒西風滿面埃
　　　早秋江墅晚步
秋前秋後十日雨村北村南千頃麻晚渚芙蓉輕落片
午前秔稻細含花仙翁蠟屐髙巾幘溪女銀釵小髻髽
老我不知官府事水邉吟到日西斜
　　　自咲用前韻
自咲多愁鬂有華懶求真訣飯胡麻庭蕪緑是今年草
籬槿紅非昨日花西月堕江沉半璧北山當屋露双髽
此身那得如鷗鷺雨泊風飄片片斜
　　　梅杏桃李
落莫香魂繞舊宫詎知色相本来空笛聲黄鶴髙楼上
詩句孤山小店中曉樹烟霜千萬點晚籬松竹兩三樷
相思只尺慿誰寄目㫁天南字字鴻　右梅花
當時庭舘醉春風客裏相逢意轉濃只恐胭脂吹漸白
最憐春水照能紅一枝争買珠簾外千樹遥㸔小店中
惆悵先生歸去後江南烟雨又濛濛　右杏花
深深翠竹映嬋娟湘女梳粧立曉烟流水落花成悵望
舞裙歌䄂是因縁也無人折休相妬纔有鶯啼更可憐
却憶東闌碧千葉暖風香雨為誰妍　右桃花
憶與盧仝共㸔来花光月色兩徘徊江村逺䖏長相識
風雨寒時已早𨳩霽雪玲瓏愁易濕春氷輕薄咲難裁
江城二月城西路誰惜柔香滿翠苔　右李花
(右仕在京并閑居秣陵江畔作)
眉菴集卷之八
眉菴集卷之九
　七言律　吴　郡　楊　基　孟載　著
　　　罷職𥘉寓句曲山居(峯昔陶隱居所䖏也<折 t="33"/>在句容縣南一舎近三苑)
兎迯罝罟鳥投林脫彼官資暢此心便覺夜来清夣出
始知人住碧山深詩窮任使金銷槖酒樂何妨雪滿簪
更擬怡雲問弘景華陽仙洞事幽尋
　　　賣𫀆
鵷鷺行中舊賜緋團花分縫織秋葵齋宫夜直雞前著
内殿春朝馬上披仙露滴身猶點點御香薫䄂尚離離
山中無復瀛洲夣換取金錢當酒貲
　　　寄諸葛同知彦飛
白髪慵梳步屧遲老於田野最相宜每當酒熟花𨳩日
正值身閒客到時雪屋夜燈因婦織月波秋舫為僧移
而今此樂同誰說只有郷人馬逺知
　　　宜秋軒對月并序
　　　　余自罹患奔走南北佳景良辰往往愧負及
　　　　来杜曲時豐景幽秋氣既中月色倍常自十
　　　　四至十七與杜氏兄弟舉酒邀月夜分乃休
　　　　感佳節之難逢而良㑹之易失也夜賦一詩
　　　　以示諸杜留以為故事云洪武辛亥寓句容
仙家玉斧斵猶偏天上瓊樓㸔𣣔全未滿固當勝既滿
已圓終不似将圓今宵對影人先醉明日成珠蚌有縁
惆悵吴宫與唐殿冷風魚鑰夜如年　右十四夜
龍宫浮出白蓮花海宇通明濕素霞琪樹有隂銀闕冷
玉盤無缺絳河斜十分夜色𥘉𨳩鏡多少離人正憶家
但舉觥籌行百罰莫聴更鼓疊三撾　右十五夜
已覺来遲未捲簾漸經樓閣照東簷清光念爾随秋减
白髪憐余向曉添自對嫦娥歌宛宛誰教楊栁舞纎纎
昇州憶似鄜州㸔香霧雲鬟濕翠奩　右十六夜
坐乆星繁影漸虧也應天轉玉輪欹葵丘伯主𥘉盟後
天寳君王𣣔倦時繞樹鵲驚霜落早吹簫人恨夜眠遲
不湏戚戚悲圓缺長使清光灔酒巵　右十七夜
　　　中秋約登茅峯不果寄羽士蔣玉壺
仙人待月大茅峯樓閣髙寒近可通表裏山河俱皓白
古今烏兎自西東一塵不住空明外萬象都懸倒影中
𣣔便吹笙跨黄鶴人間或有雨兼風
　　　宿清元道舘簡羽士巫山隱
手閲靈文對羽流道心真境兩清幽雙松過影知将晚
一雨生凉覺近秋丹井有靈泉似玉石碑無恙字如鈎
𣣔求大藥調精魄却咲山人已白頭
　　　哭髙季迪舊知
鸚鵡才髙竟殞身思君别我愈傷神每憐四海無知己
頓覺中年少故人祀托友生香稻糈魂歸丘隴杜䳌春
文章穹壤成何用哽咽東風淚滿巾(右寓句曲作)
　　　豫章早春
茸茸草色變枯荄􁎐􁎐寒梅落逕苔山頂雪惟朝北在
水邉風已自東来不湏銀管催鶯出便好珠簾為燕開
見說嶺南春更早桃花流水勝天台
　　　登洪都城憶滕王閣故基
豫章城郭楚江濆帝子笙歌逈不聞十載以前猶有閣
三王之後豈無文春風南浦青青草暮雨西山淡淡雲
若對畫圖悲蛺蝶落霞孤鶩正思君
　　　浦口逢春憶禁苑舊㳺
春氷消盡草生齊細雨香融紫陌泥花裏小樓雙燕入
栁邉深巷一鸎啼坐臨南浦彈流水步逐東風唱大堤
還憶當年㸔花伴錦衣􁈼馬玉門西
　　　過豐城
雲樹參差接逺汀隔沙誰識是豊城芙蓉不禁行人採
薜荔多依古樹生寒店雞聲烟寺逺滄江鴻影暮川晴
𣣔将三弄桓伊笛吹向船頭喚月明
　　　夜泊臨江城下江清月白悵然有懐
萬里清江急有聲一篷愁影對寒檠當時鸚鵡杯中酒
何䖏龍香火底笙斗轉東南知夜半月臨子午應潮生
不多鏡裏青青髪又向今宵白㡬莖
　　　省垣對雨有懐方員外
老去惟耽是詠詩擬将詩癖待君醫何愁不到王摩詰
自恨無過杜牧之城外緑隂聮騎日省中春雨聽鶯時
歸来莫待秋風後荷葉荷花正滿池
煑得新醅灔灔紅省垣誰與晚樽同人當暫别情偏惡
詩到無聊語更工江浦荷花雙鷺雨驛亭楊桞一蟬風
論文若到虞楊地應對清江憶范公
　　　江郭對雨
鵓鳩催雨一雙啼江郭崇髙竹樹低嫩葉暗将枯葉換
新梢争與舊梢齊席因留客長虚左簾為㸔山盡捲西
自咲為郎今白首也曾通籍向金閨
　　　寄牛理問斗南
每咲楊朱吝一毫恥将刀筆事蕭曺鯨鯢未覺滄溟濶
鷹隼寕知華岳髙白璧一雙酬劇孟黄金百鎰鑄山濤
小牎新種娟娟竹深映春風紫蔕桃
　　　懐班大叅景通
一榻凝香省署西短屏深掩樹隂低咲談毎為相知發
詩句惟應送别題不以學從當世曲直将名與古人齊
别来㡬日偏相憶風雨江村半夜鷄
　　　懐萬郎中伯玉
憶曾簮筆侍金鑾華髪驚㸔照鶡冠倩可承家如有子
俸能供祭勝無官杯縁量减常先醉帶為愁多覺屡寛
應念故園秋色裏露珠香滿菊花團
　　　寄劉儀部子髙
𨳩遍芙蓉雨滿津西風又冷楚江蘋眼前簮紱流如水
天上羲和醸得春黄葉亂蟬南浦樹紫髯一騎上京塵
此時詩興誰能識還憶山隂賀季真
　　　懐王節推彦文
烏㡌輕籠雪滿簮古苔怪木訟堂深官清猶有長憂色
年老惟存不競心與吏議刑秋寂寂教児讀律夜沉沉
酒䦨可觧時相憶月落霜飛鵲繞林
　　　立秋日懐方員外
㡬日西清晝掩屏緑塵幽蘚遍間廰病中事少翻嫌健
醉裏愁多只碩醒悮響閤鈴飛夜鵲偶攤書卷落秋螢
萍蹤已辦東南别風雨長更各自聴
　　　次前韻遣興
已覺新凉入畫屏江聲樹影在西廰人情近午猶思浴
客夢驚秋却易醒月淡渚蓮香掩鷺雨深池草濕栖螢
從今不恨無情緒茅屋西風細細聽
　　　冬夜宿江右省垣懐劉子髙司業
曖曖微宵耿玉繩澄澄夜色䴡觚􁁓月明鳷鵲千枝雪
霜冷枇杷一樹氷魚鑰戒嚴森畫㦸鳯團銷醉擁青綾
瀛洲盡是群仙府鶴背應湏得共登
　　　七月三十日祖母𥘉度時年八十九
白髪青瞳夀者身每逢佳節話咸淳百年未盡四千日
来歳還週九十春遷客無家空望拜孤臣有表竟誰陳
今朝風雨茆茨底應對児孫說逺人
　　　思親
一割鴻溝消息稀隻身湖海尚流離乾坤何事有今日
父子可憐逢此時悵望只添新涕淚艱難應變舊鬚眉
愁心恨不随春雪飛上吴山椿樹枝
　　　将歸金陵留别省垣諸友
吴山歴歴向東遥望盡寒雲意未消多難定煩慈母憶
畸魂時頼故人招曉霜猶凍枇杷樹春雨還生杜若苗
歸去不愁江水濶野鷗群裏木蘭橈(右仕江西作)
　　　望夫石(在采石東山上)
古荔荒苔緑滿身至今翹首望歸人玉容已化峯頭石
戰骨應為塞上塵風雨不銷千載恨鶯花又度一畨春
誰将湘女斕斒竹種向東風似有因
　　　登娥眉亭(在牛渚山)
娥眉亭上㸔秋山低蹙輕顰淺淡間雨過㣲雲添一抹
晚来新月闘雙彎不愁啇女行相妬長恨離人去未還
我亦峨眉山下客偶因西眺憶郷關(句及之<折 t="33"/>先生祖蜀中故末)
　　　謁小姑廟
月帔星冠敞翠屏白腮紅頰兩眉青魚鱗小殿波紋滑
龍尾長旗雨氣腥巫女沉牛歌宛轉彭郎囬馬拜娉婷
蘭舟願祝東風便一夜夷猶過洞庭
　　　大姑山廟遇老衲年七十餘云是東林寺僧時
　　　　廟厄囬禄方謀建興有作
白髪星星照赤髭春風邂逅水仙祠我非當世陶彭澤
渠是前生逺法師結習已空終不染塵根俱盡竟何思
猶将大乗神通力咲寄湏彌向一枝
　　　鄱陽湖喜晴
鄱陽湖裏看春晴山色波光蕩漾明短髪已羞芳草緑
閑身應羡一漚輕風来桞上偏無力雲到松梢更有情
却羡蘇堤舊㳺路碧桃千樹響流鶯
　　　舟泊潯陽懐申屠衡
江烟漠漠草毿毿且泊蘭舟近水南一鷺暝投槎外石
雙鴻低拂樹邉嵐夣随春雨歸華屋愁逐東風上短簮
桞色漸深人漸逺㡬時花裏共停驂
　　　晚泊湓浦逢冷節
小雨籠隂䕶晚霞桞邉停棹聽啼鴉湖光已緑皆春草
風信猶寒是杏花到䖏青鞵随蛺蝶誰家紅䄂泣琵琶
匆匆客裏逢佳節那得行人鬂不華
　　　過黄州
當年逐兎跨神州此地群雄首建謀亂後江山猶故物
春来花草亦新愁歸人拜塜營茅宇過客停舟問竹樓
惆悵臨皐驛邉桞淡籠烟雨白沙鷗
　　　武昌夜泊懐古
鄂渚柔莎夜雨餘漢陽雲樹暮烟𥘉休誇健筆題鸚鵡
終悔空緘託鯉魚遺臭功名成底用涴人塵土欲何如
㴞㴞黄鶴樓前水日夜東流恨未除(祢衡殷浩桓温庾亮)
　　　吕仙祠
　　　　祠在黄鶴樓東江山形勢非神仙不足居此
　　　　風清月白之夜時聞鉄笛之聲
兩點方瞳漆有光紫髯眉緑面如霜千年一咲来黄鶴
三度長吟到岳陽日月自随天地老江山不為古今忙
又携鐡笛瑶池去亂挿桃花醉一塲
　　　過洞庭
雨後春江似潑醅洞庭猶更緑扵苔碧湘樓閣千花繞
紫府旌旗十殿𨳩春色不随流水去暮雲長帶客愁来
間身也是滄浪客鷗鷺匆匆莫浪猜
　　　過洞庭龍君廟
隂隂紫殿肅神都地位清嚴鎮五湖水府奏工題玉檢
淵泉錫爵送珠符雨分赤鯶衝波出風遣青鼉踏浪呼
時有蠻啇獻𫀆笏廟前抛肉飼神烏
　　　岳陽囬仙有題
夣覺邯郸月未西碧紗斜挿杏花枝丹霞淺淡㣲生頰
白酒甘甜不上眉戯畫榴皮成鶴舞咲揮銅劒作龍騎
夜来小宴瑶池上嬴得麻姑一着棋
　　　夣覺
囊衣单薄籍無氊天氣将寒每自憐歲月無情人老大
風塵如此路三千片時児女燈前咲多在関河夣裏船
那得全家江浦上短蓑㣲雨卧秋烟
　　　舟中聞隣船吴歌有懐㓜文来儀
輕㠶短檝泝烟波疊渚囬舟柰逺何一路詩從愁裡得
二分春向客中過江通漢水晴偏緑山入湘雲晚更多
何䖏思君腸𣣔断楚妃祠下聽吴歌
　　　途次感秋
嫋嫋西風吹逝波冥冥灝氣逼星河宣王石鼓青苔澁
武帝金盤白露多八陣雲開屯虎豹三江潮落見黿鼉
沅湘一帶皆秋草𣣔采芙蓉柰晚何
　　　渡漢江
九天灝氣肅髙秋萬里銀河入海流西楚人才多用晋
中原豪傑暫依劉乆無翠羽供王貢時有􁂍弓賜列侯
自惜飄飄雙短鬂也随江漢一輕鷗
　　　經潭州哭李太守(黼字子威死節元忠臣<折 t="33"/>潭州即今長沙府太守名)
丁卯科中第一人誓将孤壁障妖塵百年事業歸儒者
萬里江山泣老臣肝膽當時紹余闕英靈此日配張巡
我来竟就船頭拜一盞寒泉薦緑蘋
　　　三湘
曾向三湘望五溪水源汨汨盡流西狂思醉裏千鍾少
老覺人間萬事低移艇出江當月上煑茶消睡恰鶯啼
近来詩句慵思索逢着青山輒謾題
　　　過黄陵廟
萬里蒼梧接桂林九疑雲氣隔湘隂東風又洒斕斒淚
明月長懸悵望心雨裏鷓鴣春色晚廟前莎草落花深
荒碑獨有元和刻苔色蝸涎已半侵
　　　江邉尋花值雨
獨自尋花傍水濵霏霏小雨浥輕塵正憐啼鳥能留客
却笑東風也妬人桞色半昏先近晚梨花漸濕更多春
湘娥應觧知人意兩點脩眉結翠顰
　　　興安道中
青山一半入青雲碧磵千囬轉夕曛松碣㸔来多漢刻
竹祠随䖏是湘君路經猺洞諸峯直泉入灕江兩派分
莫據孤鞍聽蜀魄野棠踈雨又紛紛
　　　二月晦日来陽江口寄書
自咲無家類轉蓬年光何事更怱怱数聲鶯響千山裏
一樹花𨳩萬竹中夜入瀟湘偏厭雨春来杜若自冝風
児童别乆應驚問華髪飄蕭佀老翁
　　　祁陽道中見海棠
桂陽江口望祁陽疊疊烟雲入渺茫髙樹緑隂千嶂濕
野棠踈雨一籬香縱無春在猶囬首况有䳌啼合㫁腸
惆悵東湖堤上桞暖風輕絮正悠揚
　　　衡陽有懐
寒郭沿洄楚水隂鶯花寂寂雨沉沉江山不盡登臨意
節序偏驚老大心客裏茶烟長自冷衡陽桞色為誰深
峯前亦有囬歸鴈不肯随人到桂林
鳴鳩日日喚春隂坐挹爐熏萬慮沉對雨只添郷國恨
㸔花無復少年心烟皆榆桞青猶淺水是瀟湘緑更深
不道沙邉有城郭短籬茆宇映踈林
　　　客中寒食有感
客舎蕭條百五天衡陽城下桞隂船梨花又濕𥘉晴雨
草色仍含已禁烟車馬㸔花悲昔夣綺羅傳燭待明年
三吴八桂東西路萬里空山哭杜䳌
减衣時莭尚寒天暫倚東風泊畫船十里樓臺仍細雨
五侯池舘又新烟且簮楊桞酧佳節莫對桃花憶去年
總是無情也腸断鷓鴣聲裏又啼䳌
　　　桂林與蔣張二指揮觀兵
大字青旗寫豹韜連環金鎖束征𫀆千艘夜泊烟江闊
萬竈晨炊瘴嶺髙燕頷将軍髯似㦸鵠形俘虜面如刀
自慙不得同髙適走馬西河㸔屬櫜
　　　桂林即興(二首)
曾見重華巡狩来灕江廟宇野棠開山無檜柏皆岩穴
地有芝苓盡藥材花布短衣齊膝製竹皮長㡌覆眉裁
也應風土交州近丹荔紅椒不用栽
江為池塹石為城南去蒼梧兩日程碧殿尚存虞帝像
青山不廢伏波名蘭根出土長斜掛榕樹成門却倒生
時有苗人與猺女負薪輸布事科征(右作<折 t="33"/>以上奉使湖南廣)
　　　聞江聲有感
歳事匆匆兩鬂星坐㸔簷影下虚屏寒梅向暖啇量白
舊草迎春㫁續青夣以俗牽終夜惡酒因愁散片時醒
秦山宻雪巴山雨不似江聲不耐聽
　　　晚發瓜洲
江花江草望中稀相趂畸人萬里歸鷗逐晚潮争北上
鴈随春雨向南飛船頭野老新巾幘馬上王孫小帶圍
嗟我逺来頭總白洛陽塵土滿征衣
　　　宿楊州南門
春風曾在此停舟白髪重来又杪秋何事瓊花猶古物
當時玉樹總新愁孤城小驛連荆𣏌野水荒墳見髑髅
夜静有人船上哭可應郷井是楊州
　　　舟次邵白有懐徐㓜文
文章小技耻雕虫也逐群才赴洛中多病不宜秋色裏
相思只在暮江東雞豚籬落茅茨雨鳬鴨陂塘􁶁蓞風
𣣔買一樽澆寂寞傷心不與故人同
　　　過髙郵即景
蒼烟斜日照孤城嗟我情多却倦登田豕白蹄髙似鹿
野蚊花股大扵蠅人家結屋多蘆葦官府輸租半藕菱
莫向西風詢徃事旅懐蕭索豈堪勝
　　　淮安新河候船
城郭逶迤曲遶河塵沙滿眼北風多行人淚落山陽笛
逐客魂銷郢水歌江總歸陳嗟老矣淮隂在楚柰貧何
明朝又鼓征西棹㠶影翩翩逐逝波
　　　至龜山有題(在盱眙)
魚鱉撝訶激怒瀧腥風沫雨濕篷窓寳珠佛像山王䕶
鐡鎻神工水母降石勢參天龜出洛潭光照夜蜃浮江
我行未暇求陳迹且醉船頭濁酒缸
　　　夜宿𨳩封郡齋贈林通判
輝輝燈影照更闌巵酒憐君為觧顔鏡裏風塵雙白鬂
夣中烟雨萬青山逢迎意懶長思静撫字才踈𣣔乞閒
母徳君恩俱未報不勝悲感淚潺湲
　　　懐汝寧許知府
能以寛閒繼古風府中無事不從容諸生秋試多髙選
八縣春耕少惰農富貴何湏皆汗馬文章正𣣔去雕虫
同庚况有聮曺誼風雨相思意萬重
　　　太原春日郊行
屐齒車輪更馬蹄緑莎随䖏踏成蹊無人為惜閑花落
有暇来聽好鳥啼步屧愛沿流水曲𨳩懐𣣔與衆山齊
詩成誰復吹簫和却向藤蘿石上題
　　　清明懐故園
縷縷輕烟細細風秋千池舘萬家同髙低草色相叅緑
深淺桃花各自紅人意盡随流水去風光都在咲聲中
多情白髪并州客坐對西南雪滿峯
　　　春日山西寄王允原知司
　并州春半無花可賞追憶舊逰情動于中因賦長句
　五首公退之暇詠而味之庶㡬春色之在目也允原
　知司善詠詩者就録以贈(至今蔵于家<折 t="33"/>是詩先生親筆知司曾孫)
十里烟光濕翠苕二分春色到花朝無人快擊華奴鼓
有伴同吹弄玉簫遍地錦圍歌䖏席滿身珠壓舞時腰
莫嗔老子踈狂甚曾醉楊州廿四槗
藥苗𥘉茁水生葒老麝収香鹿飬茸二月春光纔霽雪
一畨花信又顛風參差鸚鵡全身白淺淡棠梨半面紅
正是江南寒食近滿簾飛絮雨濛濛
画船揺槳蕩晴波步障圍風踏軟莎簫鼓隊衝黄鳥散
綺羅人比白鷗多不知酒與愁成敵長恨花為病作魔
囬首六橋青草徧水光山色近如何
花時無䖏不黃鸝偏到垂楊着意啼人立晚風携便面
馬臨春水惜障泥踏歌趂拍催腔急旋舞囬身應節齊
遥想故山行樂地紫苔侵遍十年題
一莖白髪已堪嗟况是東風兩鬂華醉裏誤將裙作草
老来羞以㡌簮花踈狂不識眉雙結敏捷曾經手八义
閒喜日長公舘静自分新火試新茶
　　　寄舊契張来儀
秦山萬點接烟霞東出關門鬂已華無奈異郷仍哭子
可能孤舘不思家貧逢北客長賖酒飲比南人只喜茶
我住東林數間屋每同談坐到栖鴉
　　　懐宋大叅公黻
西山暮雨對秋屏曾共㗸盃話北征五月雪花猶亂落
一春沙草未全生曉因諜使窺邉畧夜問降王為虜情
東閣晝長香篆小盡繙圖畫憶經行
　　　寄陳𬋩勾則威
全晋封疆寄太行西来絳水入平陽千山草樹唯無竹
七月衣裘已有霜俗喜背牛兼帶犢人能擒虎類驅羊
憐君詩思清無敵細覔寒梅認色香(南山西作<折 t="33"/>右仕途中并在河)
　　　無題和唐李義山啇隱
　嘗讀李義山無題詩愛其音調清婉雖極其穠䴡然
　皆託扵臣不忘君之意而深惜乎才之不遇也客窓
　風雨讀而悲之為和五章
一瓣芙蕖是綵舟棹歌離思兩夷猶風鬟霧鬂遥相憶
月户雲窓許暫留波冷緑塵羅襪曉恨添紅葉翠顰秋
雙鵉鏡裏瑶臺雪任是無情也上頭
纔向瑶臺覔舊踪曙鴉啼断景陽鐘薄施朱粉粧偏媚
倒挿花枝態更濃立近晚風迷蛺蝶坐臨秋水亂芙蓉
多情莫恨蓬山逺只隔珠簾抵萬重
細骨輕軀不耐風春来簾幙怕朝東人間玉宇三山隔
天上銀河一水通眉暈淺顰横曉緑臉銷殘纈膩春紅
氷絃莫奏清啇曲滿地霜華泣翠蓬
夜合花邉待月来宫中轣轆響春雷笙調恨譜參差度
錦織愁紋宛轉囬樓上緑珠知報主座中紅拂觧憐才
傷心兩炬緋羅燭吹作銀荷葉下灰
為雨為雲事兩難蕙心蘭質易摧殘筝移錦柱秋先㫁
漏滴銅壺夜不乾羅幙有香鶯夣煖綺窓無月鴈聲寒
芙蓉一樹金塘外只有芳卿獨自㸔
　　　附沈通理次韻無題五首(德正綂間詩人<折 t="33"/>通理居蘇之昆山宣)
蘭槳雙欹倚桂舟隔花臨水思夷猶香囊玉佩勞相贈
綉幄銀屏惜共㽞愁繞鳯䑓秦樹暝夣囬巫峽椘雲秋
多才苦被春情惱鏡裏潘郎雪滿頭　行雨行雲少定
踪夢囬時莭怕聞鍾竹枝寄恨心偏懶桃葉題情意轉
濃香冷綉鞍閑騕褭燭殘金障掩芙蓉紅樓緑水無多
逺如隔江山㡬萬重　纎纎斜日弄微風腸㫁仙山碧
海東鸞鏡有塵空自掩鴈書無路若為通愁横柳葉眉
顰翠泪濕桃花臉暈紅盡道芳年易憔悴莫教青鬂作
秋蓬　油壁香車㡬度来赤闌橋畔起驚雷夢随暮雨
陽䑓去愁踏春波洛浦囬青鳥㗸書通宻意綵鸞㽞詠
惜竒才芳心一寸如紅燭總遣燒殘未作灰　瑣窓珠
户别離難蘭蕙柔姿惜易殘曲断瑶筝銀甲冷書㽞錦
字墨花乾羅衾積夢驚春晚寳鴨銷香覺夜寒檻外碧
桃花自好一年芳景共誰㸔　眉菴集卷第九
眉菴集巻之十
　五言絶句　吴　郡　楊　基　孟載　著
　　　新月
光斜鏡露邊影沒眉鋪黛香烟隔院來知有佳人拜
　　　殘雪
庭雪半消殘猶存舊臘寒春風知有意留待隔年㸔
　　　春夣(二首)
春夣復春夣春夣何時曉啼鳥忽相呼花殘人又老
春夣復春夣夣與覺時同縱使風吹破相㸔佀夣中
　　　五色
五色綉羅衣花多枝葉稀春來不敢着怕引蝶雙飛
　　　陌上桑
青青陌上桑葉葉帯春雨已有催絲人咄咄桑下語
　　　優人乞米
恢諧一面咲慷慨千鍾粟相逢莫歎貧農夫方夜哭
　　　隔簾聴歌
低䖏最多情聲遲拍轉停坐中腸亦斷况乃隔簾聴
　　　仕女美女二圖
獨立長門裏徘徊無所親可憐前殿月不照後宫人
無人問起遲不語自支頥此意春風觧深閨未嫁時
　　　花開
花開醉不休花謝莫深愁縱使花長在東風也白頭
　　　壺中二色桃花
素頰映紅腮西園共折耒憐渠竟先落知是最先開
　　　折花贈内并代荅(二首)
人面玉姢姢花枝更可憐慿從畫眉手折寄鏡臺前
一朶折春風花濃意更濃而今映花面不似向時紅
　　　詠眉
雙鸞畫得勻烟栁闘輕顰莫對初三月姮娥妬殺人
　　　詠眼
秋波含脉脉未轉己情通千古風流意都縁一盻中
　　　瓶中挿梨杏桃李四花有詠
各自媚春光輕紅映淺粧日融花氣暖忘却是誰香
　　　施君眠雲堂
展雲作衾裯一榻秋隂冷曉睡重懵騰壓碎梨花影
　　　倪雲林畫竹
冩竹是傳神何曾要逼真惟君知此意與可定前身
　　　題畫(二首)
重耒竹滿坡竟失茅茨䖏忽記别君時門前五株樹
泉爭亂石穿松激囬飊響山經讀未終猿啼孤月上
　　　墨竹
烟梢忽縱横風葉屡偃仰一榻卧山中靜聴秋雨響
　　　墨葵
晞髪待朝陽黄眉映墨粧午時人搗藥衣上有玄霜
　　　竹為僧賦
猿啼石澗幽月出秋林靜孤僧耿未眠坐對蕭蕭影
　　　九鸞圖
秋塘白鷺栖烟淡草萋萋一隻耒沙晚青山日又低
　　　彈琴髙士
江靜月在水山空秋滿亭自彈還自罷初不要人聴
　　　栁塘春燕
花落燕飛交春風在栁梢玉樓皆綉幕髙䖏莫安巢
　　　扇上畫(四首)
雨歇見青山菰蒲第幾灣鷗來又飛去只有釣舟閑
江逺愛山低沙虚覺樹危靜中誰共賞橋上立多時
雙桐石上栽四月始花開不見朝陽鳳秋風𣣔下來
别夣蘋花外歸心燕子前齊王不好瑟塵土滿朱絃
　　　刺客四詠
　　　　匙首
秋啼聶政䰟寒漬荆軻血報讐兼報恩刺人還自殺
　　　　筑
朝擊無秦聲暮擊皆死曲誰知腹中鉛㸌却壯士目
　　　　椎
公子終救趙留侯徒中車平生萬金客不及圯橋書
　　　　劔
差差三尺光氣奪萬乗貴立成千載功不出五步内
　　　轅門十詠
　　　　胄
雙簷鳳翅開虜見即心摧莫厭黄金重貂蟬自此來
　　　　鎧
重凾鎻鉄堅葉葉金花錯將軍勇絶人尋取三副着
　　　　纛
羽葆矗青雲風揺翠羽分貔貅一百萬扵此認中軍
　　　　鉞
寵錫王堦前專征欲定邊奏功湏右秉長在節旄先
　　　　矛
鈎鋒紫電明瘦幹青蛇滑馬上利長兵刺人湏丈八
　　　　刀
掛帳殺風寒新磨血未乾酒酣曾斫虜不敢醉中㸔
　　　　弓
力能穿七札弝搰金梢短十萬羽林児無人開得滿
　　　　箙
斜挿虎豹皮掛向軍前戰射退黒山胡歸來有餘箭
　　　　袍
袍花對縫裁上刺黄金字着䖏萬人㸔是為君恩賜
　　　　馬
未鼓即騰驤身輕箭不傷明朝卸金甲歸牧華山陽
　　　天平山十四題
　　　　龍門
天開一罅通石古雙崖破中有波濤痕知是龍飛過
　　　　石屋
六丁運神斤鑿石為巨屋風雨遶入牎夜夜山鬼宿
　　　　五丈石
落星長百尺風雨忽中断至今雷火焦突兀猶存半
　　　　白雲泉
冷冷白雲泉流向白雲邊泉水流不斷白雲飛上天
　　　　一線泉
石竇小如針泉飛一縷金天風吹不斷穿過白雲深
　　　　卓筆峰
露蘚凝斑管烟蘿束紫毫山靈罷揮洒卓立萬山髙
　　　　飛來峰
髙峰似玉臺何䖏忽飛來定向西天竺曇花頂上開
　　　　釣魚磯
老父兆非熊遺石此山乆誰操百尺竿重試連鰲手
　　　　蟾蜍石
神蟇月中來化作千嵗石曾吞玉杵霜清露時時滴
　　　　頭陀巖
頭陀不可見巖石似當時草長齊肩髪雲裁百衲衣
　　　　華盖松
飛盖結龍形斜扛九曲青流螢枝上落疑是紫微星
　　　　四時亭
泉聲四時清山色四時好不知寒暑移但覺松杉老
　　　　宿雲軒
盈盈山中雲就我簷下宿昨夜雲不歸空閒半間屋
　　　　照湖鏡
圑圑山中石下照太湖影如何一鑑中三萬六千頃
　　　端陽十詠
　　　　百索
紅映釧金黄雙纒腕玉香閨愁千萬里羞比綵絲長
　　　　釵符
紅縠剪金蟇輕羅蔟艾花不湏靈笈篆心靜自無邪
　　　　守宫
玉臼搗薰風蛾眉怨六宫長門深似海何用印花紅
　　　　角黍
紅絲繫緑蔓金糈沃香餳風雨羅江上家家祭屈平
　　　　艾虎
踞户𣣔生風當門勢自雄未能離草莽亦是駭児童
　　　　蒲觴
蒲葉復蒲根香瓊泛緑樽亂離誰引壽聊𣣔奠湘䰟
　　　　闘草
珠玉賭牙籖爭奇手自拈一籌矜獨勝䄂有謝公髯
　　　　射栁
弓滿馬如飛沙平見柳枝雋功収一鏃多是飬由基
　　　　擊毬
低昂一㸃紅忽起青雲上風急下來遲衆人齊面仰
　　　　競渡
船頭花㡌欹船尾花袍舞江神不敢行百面鼉皮鼓
　　　書懐
朝梳髪尚玄夕鑑鬂已斑欣戚茍異懐妍悴即改顔
　　　聞柝
孤舘月如霜閤閤鳴秋柝羌兵未觧圍淚逐寒聲落
　　　不寐有懐
鵲寒栖未定裊裊風吹竹孤燈不厭貧斜照畸䰟宿
　　　聞鴈
天寒霜月苦人逺秋衣綻獨坐聴長夜燈前一聲鴈
　　　夣歸
夣歸片時歡夣覺終夜惡𣣔起就殘燈鼠搖寒燼落
　　　燈花
逺人無喜報何事有燈花莫是閨中説姑傍伴緝麻
　　　憶母
齒落鬂鬖鬖新年九十三寸心猶未報一飯豈能堪
　　　憶子
未知索果啼已觧迎人抱平生䑛犢心時時背燈咲
　　　憶弟
青州信息稀八桂音書絶思君無柰愁拭目都成血
　　　上書乞歸飬
陳情𣣔上書意切辭語促復恐大官嗔燈前再三讀
　　　志喜
咫尺近天顔殊恩得賜環滿沽彭澤酒歡飲㸔廬山
　　　對江望山
朝㸔江上山暮㸔江上山山色信不改江流幾時還
　　　陪方員外㸔花
步屧到花隂花踈更繞林留連今日意不是少年心
　　　夜坐
窓寒雪亂飛鴈帯邊聲過對影却増愁吹燈暗中坐
　　　示楊水西
親逺更家貧將歸未有因相逢難説與君是故郷人
　　　逢故奴(二首)
出門逢故奴倉卒塵中拜不暇相隨行街頭捧衣賣
出門逢故奴怪我顔危槁茲事何足驚别離容易老
　　　雜畫(十首)
　　　　芙蕖
紅衣寒未脫緑盖晴猶巻楚女棹歌囬遙遙秋江晚
　　　　萱草
窓間宜男花本是忘憂草釵頭誰倒簮錢唐蘇小小
　　　　夜落金錢
朝開金錢小夜開金錢薄青閨卜逺人銀燈花共落
　　　　蘭
蘭葉弄秋暉蘭花帯露晞若將紉作佩相稱芰荷衣
　　　　山茶
細簇蜂脾蠟深裁鶴頂砂雪中誰共賞一樹玉梅花
　　　　牡丹
當時姚家黄花面濶一尺惆悵洛陽人而今多未識
　　　　木芙蓉
江寒浦溆多舉目皆衰草唯有拒霜花遥遥隔江好
　　　　孔雀
掉尾立花隂參差萬㸃金年年蕃國進不是孔家禽
　　　　蛺蝶
衣薰細細香鬚染盈盈露特地一雙飛花間惹人妬
　　　　蜂
結房山中樹暮歸香滿腹微物詎可輕箴遲能蔵毒
　　　白門逢别王之常
一自吳中别于今已十年客邊喜相見風雨白門前
沽取白門酒醉别鳴皐雲君我摽仕逸惕樂從此分
　　　長沙雜詠(十首)
花深衆禽寂格格啼山鷓橈響一燈來人歸碧湘夜
融融緑烟暖夣遶蘭苕外時倩鳥呼醒花濃春自醉
東風吹小雨一夜滿瀟湘明月鷗波裏䕷蕪各自長
髙樹蘿垂屈低垣竹掩花門前烟渚濶春水又沉沙
網得湘中魚穿向湘邊栁一逕入花隂來換長沙酒
寒沙竹塢深細雨烟江渺不聴野鶯啼那知是春曉
密瓦栽斑竹踈籬種紫荆日斜墟市散時有虎經行
筠嶼烟長碧蘭坡水自香只疑行畫裏忘却在瀟湘
湘人愛樓居斜枕湘江起樓下倚闌人簮花照春水
栁色帶輕嚬桃花露淺唇異郷寒食近能得幾多春
　六言絶句(内律一首附)
　　　即景
長眉短眉栁葉深色淺色桃花小橋小店沽酒新火新
烟煑茶
今年去年酒債三月兩月春愁㸔山㸔水出郭聴雨聴
風倚樓
東家西家燕飛明日後日春歸多愁多病送客無酒無
錢典衣
桃花杏花紅白蒲葉芷葉參差飛髙飛下胡蝶行去行
來鷺鷥
　　　　小景(二首)
白雲浩浩秋色碧磵冷冷雨聲坐得松隂過石先生酒
醒詩成
雨雨風風路迷断橋流水平堤出門苔逕泥滑喚取扁
舟過溪
　　　初歸吳中感事
附郭好山逺近近城流水西東人哭人歌夜月花開花
落春風
　　　赤山閑居(二首)
荷鍤遶籬栽菊解衣石上觀松甘分簟食瓢飲底湏千
駟萬鍾
抱膝長吟梁父折腰寕愧郷児酒呼白堕朝飲米雜雕
胡晚炊
　　　逰靈岩懐古
　靈岩吳城西山名也舊爲吴王夫差離宫名舘娃者
　在焉今琴䑓西施洞響屧廊採香徑八角井皆其遺
　跡尚存
塵埋洞裏金蓮誰調䑓上朱絃屧廊春盡花落香徑雲
深鹿眠抉目臣亡此䖏捧心人去何年莫洗舘娃遺恥
山頂空流石泉
　　　濯清亭(二首)
半江落日髙樹两岸清風短莎莫怪滄浪水濁邇來濯
足人多
我濯塵纓水潯君垂雙足清隂自是秋江清濁滄浪孺
子何心
　　　天心水靣亭(二首)
海天萬里遙碧秋水一池鑑空莫問鳶飛魚躍㸔他明
月清風
動中消息春到靜裏工夫夜深三十六宫春意不道水
面天心
　　　畫(三首)
芙蓉江上秋色楊栁堤邊月明莫教西軒種竹客中無
柰秋聲
五株樹下待月三板橋頭賦詩童子不知人意棹歌却
怪歸遲
一箇茅亭晚渡數聲啼鳥秋林愛他湖上山色立盡溪
頭樹隂
　　　自嘆
白髪慈親九十紅塵客路三千歸去桃花源裏綵衣萱
草堂前
眉菴集巻之十
眉菴集巻之十一
　七言絶句　吴　郡　楊　基　孟載　著
　　　天平山中(予家赤山相去不五里許)
細雨茸茸濕楝花南風樹樹熟枇杷徐行不記山深淺
一路鶯啼送到家
　　　寒食有感(二首)
亂裏情懐怕寒食強拈巵酒竟無懽晚來一陣東風雨
吹得梨花不柰看
漠漠輕隂接逺天離離芳草鎖春烟郭西多少新墳墓
若箇能來掛紙錢
　　　過隣家撥悶
亂來情思倦㸔花閑却西園小小車今日偶因題竹去
試扶藜杖到東家
　　　憶均垍二弟在逺
别來芳草遍天涯憶汝飄零何䖏家一向春愁禁不得
晚風吹破紫荆花
一雙鴻鴈隔天飛三月江南未觧圍惆悵夜來風雨裡
片時春夣見渠歸
兄愁弟戚兩相親還復江濱定海濱却恐数州消息異
懶將踪跡問行人
　　　称称初度
我年六六鬂如絲見汝三齡却兩朞願得汝長并我老
太平還説亂離時
　　　囬文(二首)
烏啼夢裏燈添恨月轉屏前影對愁枯葉亂飛霜砌冷
細烟香遶夜囱幽
秋凉晚殿水蕉紅扇掩閒情舊感空樓對逺霞殘照落
愁邊寄信有歸鴻
　　　畫(三首)
石上風來吹酒醒白雲幽繞緑苔生山中莫道無絲竹
聴徹松聲與磵聲
葉葉衣裳帶雨裁白漚江水淨無埃偶然扶杖沙邊立
不為㸔山獨自來
幽蘿灌水䕃清溪水鳥忘情自在啼正好從容㸔山色
淡烟衰草夕陽低
　　　紅緑蕉二仕女圖
兩樹紅蕉隔禁扉曉凉携伴試羅衣金鈴小犬迎人吠
應怪秋來出院稀
為折芙蓉向御溝碧羅衣薄又驚秋侍児剛道新凉好
不觧芭蕉與扇愁
　　　夣逰西湖
採蓮女郎蓮花腮藕絲衣輕難剪裁瞥然一見唱歌去
荷葉滿湖風雨來
　　　燈夕微雨
脉脉輕隂潤玉笙霏霏小雨濕銀箏雖教月色朦朧黒
更覺燈光分外明
　　　紅梅
一般香影月朦朧只有仙肌逈不同天不念貧空付色
儘教消瘦却教紅
　　　水仙
氷肌玉骨照江波瑟瑟塵生襪底羅自是仙魂招不得
滿天風雨夜如何
　　　十二紅圖
何䖏飛來十二紅萬年枝上立東風楚王宫殿皆零落
説盡春愁暮雨中
　　　栁枝詞
千枝萬縷軟婆娑倩得東風着雨挼昨夜鵝黄變新緑
比郎衫色不爭多
　　　故山春日(七首)
千花萬蕚委塵埃只有荼䕷獨自開應是隣家更零落
過墻胡蝶又飛來
梨花兩枝春可憐下馬折花山逕邊山中人家改新火
隔樹吹來榆栁烟
青青蘆笋襍蒲芽細細浮萍是栁花昨日臨池㸔科斗
曉來風雨已聞蛙
桑葉隂隂戴勝飛采桑人執懿筐歸老夫𣣔買新絲染
製取斑斕五色衣
寂寂青山一鳥啼紫藤花落午風微不知刻漏長多少
但覺桐隂半日移
輕寒拂拂雨沉沉紅漸蕭踈緑未隂不是囱前兩啼鳥
錯將時序比秋深
春來芳草踏成蹊半是車輪半馬蹄多謝清明三日雨
舊痕新緑一般齊
陌上誰尋雨後花山中人摘雨前茶隂隂樹木青青草
可是王家與謝家
　　　雨中對杏花
杏花枝上雨㝠濛洗得胭脂淡淡紅寄語東君莫相妬
放教春色十分濃
　　　壺中碧桃先謝折梨花一枝補之
一枝紅在一枝空底事氷肌不耐風更折梨花來作伴
玉環飛燕本相同
　　　花時感事
為怪春寒起較遲卧慿啼鳥報春期近來鶯燕渾無語
過却梅花總不知
　　　雨中對花(三首)
正好㸔花却醉吟醒時花事已傷心西園数朶開將盡
風雨相㸔到夜深
春風幾日雨淹淹鶯慘花愁總不堪惆悵隋堤千樹栁
至今青眼望江南
消得吟風却避風已開微淡半開濃要知有色還無色
莫愛深紅映淺紅
　　　春半
薺葉深能沒乳鴉石泉清可見魚蝦一年春事餘多少
只有南風楝子花
　　　春暮西園雜興(四首)
踈踈簾影漾微波庭户無人鳥自過一樹楊花三日雨
池塘春水緑萍多
緑蕪春水燕雙飛細雨輕寒稱祫衣半日不來池上立
殘花又比午前稀
蒲葉初長蕙葉齊杏花如雪涴春泥無人搖動秋千索
黄鳥飛來架上啼
野棠飛盡木香開蝶靜蜂稀逕有苔正是江村寒食後
老夫先為緑隂來
　　　落花嘆
半隨流水半莓苔只有沾泥更可哀燕子也能知愛惜
為人㗸入綉簾來
　　　三月晦日
花飛一片即春歸况是隂隂緑滿枝謾道東風有今夜
不知春已去多時
　　　仕女四春圖
東風剪剪入粧䑓眉蹙春愁掃不𨳩非是薄羅能耐冷
捲簾貪㸔燕雙來　右春隂
隔簾鸚鵡觧呼名花落閒庭草自生曲曲畫闌皆倚遍
一春刀剪不聞聲　右春悶
風送楊花滿綉床飛來紫燕亦雙雙閒情正在停針處
咲嚼殘絨唾碧窓　右春綉
蹴罷秋千日已沉東風花底力難禁咲携女伴歸來晚
失却羅鞋不再尋　右春倦
　　　衍斯道上人折梔子花見遺走筆奉謝
五月郷林簷蔔𨳩雪花如掌照青苔不教天女輕分去
却為維摩逺送來
　　　屋後種松
屋後荒蕪地五弓自除瓦礫種青松朝來未見蕭蕭葉
便覺吟詩錯費工
　　　松下
小簟踈簾曲水濱葛衣蒲扇紫荷巾自慙不及雙松樹
猶有清隂蔽路人
　　　寢齋見螢火
雨舘蕭條已罷吟流螢穿隙自相尋也應憐我無燈燭
故入紗帷照夜深
　　　㸔蜘蛛補網
風雨蛛絲断不収密經細緯更绸缪自憐辛苦纔盈尺
多少飛䖝網外㳺
　　　粉團児花
小小流蘇結素羅團團香粉綴柔柯玉奴不識傷心恨
滿面春風咲靨多
　　　見紫薇有感
埜水荒垣兩樹紅猩袍爛熳照西風無人種近絲綸閣
花落花𨳩暮雨中
　　　蓮渚泛舟
氷漿不用蔗漿調聞得荷香酒自消一派江聲滿船月
却愁容易度今宵
玉簫低與玉笙調度未成腔意已消雪白芙蓉香一色
總教人不愛春宵
　　　避暑貽美人
緑荷瀉酒勝瑤漿白葛含風壓串香不待瓊楼髙百尺
玉人相對自清凉
酥凝酪粉煉霞觴衣染浮絲碧藕香試下瑤堦㸔明月
玉膚消得幾多凉
　　　夏日
聴徹簫韶獨掩扉氷花向夕歛紅衣舞衫不用鴛鴦縠
别染春絲上錦機
　　　赤山漫興
松梢吹粉落衣裳躑躅花𨳩竹筍長可是山中朝洗藥
一渠春水茯苓香
　　　過鄧尉山訪徐良夫留别(二首)
隨意扶笻入逺林紫藤花落逕苔深山中莫道無音樂
一片鸎聲在緑隂
浮雲載山山𣣔動春水煑茶消午夢緑蘋風起恰開㠶
数聲啼鳥來相送
　　　𬋩夫人墨竹
霧鬢雲鬟洛浦神氷肌玉骨衛夫人都將松雪齋中意
偏寫瀟湘雨外真
　　　趙仲穆墨蘭
當年曾進福州蘭小殿秋風翠珮寒零落楚香収不得
且從魏國畫中㸔
繁露幽香泣翠娥冷雲纎月淡秋河沅湘一帶皆春色
誰道懐王廟裏多
　　　白描芍藥圖錢選作
玉樓寒擁翠羅衾珠箔晴搖縷縷金蝴蝶亂飛花未落
東風庭院又春深
　　　睡起圖
月圓團扇送輕涼荷大如錢作藕香午夢醒來思白雪
玉甌催進荔枝漿
　　　張仲敏鈎勒竹
觧珮歸來月影孤秋風鵉鶴自相呼先生晚種參差玉
招得林間兩鳯雛
　　　藍采和像
石崇歩障四十里猗頓珊瑚八百株寕可黄金堆下死
街頭不散一青蚨
　　　贈胡校理文伯
南郭先生一尺鬚秋風𣣔别意踟蹰明朝歸㸔庭前杏
添得清明㡬百株
　　　贈薛如鑑(善相)
二陸門前一見君咲談許我到青雲平生不學縱横術
那得黄金鑄印文
　　　寄無錫張彦禎
老去張堪更愛農不教税務及疲癃如今麥熟蚕成箔
䖏䖏桑麻百二弓
　　　寄陳惟寅惟允
坐有重氊食有魚眼能識字手能書山扵秋水船頭看
家在春波門外居
　　　松陵道中
吳姬盪槳出蘋花江上行人未到家日晚城邊秋似水
萋萋烟樹亂鳴鵶
　　　青山白雲圖
手種溪頭十畞隂鳥啼花落暮雲深夜來一尺蘭苕雨
若箇扁舟肯見尋
　　　宿雲竹居
月斜風細酒微醺白露瀼瀼濕練裙底事夜深清不寐
半窓竹影半囱雲
　　　題畫
暮靄霏霏掩翠峯遶籬落葉有行蹤杖藜獨自行吟去
不是尋僧定㸔松
　　　四皓
高帝如何太子盈先生垂老入京城當時四皓非黄綺
多是留侯指教成
　　　煩李伯定移菊
何䖏籬邊菊本多煩君將送緑婆娑老夫準擬重陽醉
亂折黄花挿皂羅
　　　九月八日對菊
去年風雨罷登髙今日黄花預見招莫怪遶籬𨳩未好
正含秋色待明朝
　　　題趙松雪臨宋徽宗水墨草蟲
　趙自題云不假丹青筆何人冩逺愁露濃時菊晚風
　緊候蟲秋元末諸作者不知公意反有所誚走不揣
　次韻用以慰之云
王孫老去尚風流畫裡新詩冩淡愁莫道吳宫與梁苑
露蛩烟草一般秋
　　　二美人圖
半餉無言却歛眉玉簮斜墮翠鬟欹相逢莫説傷心事
才入深宫自得知
鴉頭羅襪鳳頭鞋細踏花隂下玉堦綰得青絲無柰滑
更臨春水照金釵
　　　刺綉倦綉二圖
兩日無心綉一絲偶將針線刺花枝無端綉到雙胡蝶
憶着西囱夜雨時
刺得芙蓉半朶金倚床無語自沉吟玉奴不觧傷心意
抵死相催綉幾針
　　　　附唐䖏敬和
　洗花染線刺春羅鳳翼双飛錦作窩蹔起非關針力
　倦海棠時節困偏多
　　　　附髙季迪和
　翠絲盤葉碧玲瓏小蕚花鋪茜縷紅夢裡鴛鴦留不
　得分明却在綉床中
　　　為孟辨題二仕女
紅綃衫子雪膚肌女伴相邀去賭碁花底忽逢雙蛺蝶
背蔵羅扇㸔多時　右觀蝶
玉奴催報海棠𨳩及早梳頭出鏡臺便揀一枝和露折
六宫惟我最先來　右折花
　　　二白練圖
㦸尾參差白練分馬嵬坡下舊香魂君王西去無消息
踈雨桃花半掩門　右碧桃
珎禽斜立海棠枝玉雪胭脂㸔𣣔迷只恐驚飛花亂落
霓裳三拍按教低　右海棠
　　　代贈所懽(三首)
濃緑蛾眉淺淡粧玉肌紅映白霓裳春風不称花枝願
逢着多情即斷腸
衆中相見獨相憐憐我多情更有縁不是無心看春色
亂離情緒不如前
寛盡羅衣兩鬢秋相逢猶自愛風流天涯無復陽臺夢
辜負春風萬種愁
　　　枇杷青鳥
枇杷香遶漢宫栽珠箔銀屏四面開武帝遣書邀阿母
青衣使者最先來(以上在吴中作)
　　　遇史克敬詢故園
　克敬自長洲來因詢吴中風景大異徃昔賦此以寓
　郷里之思云
三年身不到姑蘇見説城邊栁半枯縱有蕭蕭幾株在
也應啼殺樹頭烏
　　　贈京妓宜時秀
欲唱清歌却掩襟晚風亭子落花深坐中年少休輕聴
此曲先皇有賜金
　　　出金陵城南
長干塔前千樹花半隨流水半泥沙王孫醉裏渾忘却
走馬麄豪來索茶
去盡黄鸝緑樹隂閑門重掩落花深當時一曲尊前酒
多少王孫買咲金
　　　憶挹翠亭聴歌示徐㓜文余唐卿
清歌一曲動梁塵只憶當時淚滿巾何况春歸花落盡
眼前漂泊兩三人
　　　江寧雨中
觧盡春氷水漸通岸花狼藉燕西東巴江不盡青青草
都在踈烟淡兩中
　　　江村漫興(三首)
行人何事不思家
　　　春盡聞鶯有懐髙季迪
一聲黄鳥喚愁醒已是南風緑滿庭客裡得聞休恨晚
故園知有幾人聴
　　　從袁賛府乞珉玉巾環
新製東坡一幅巾也堪漉酒障埃塵更湏乞取雙環玉
相称山人兩鬂銀
　　　夣故人髙季迪(三首)
　辛亥八月十八夜夣與季迪論詩已而各出詩藁互
　相啇確季迪在吴時每得一詩必走以見示得意䖏
　輙自詫不已夣中抵掌故態如常時因賦三絶季迪
　且索其舊作云
詩社當年共頡頏我才慚不似君長可應句好無人識
夣裏相尋與較量
老来乆不誦君詩得見都忘是夣時我最憐君君識我
此中未許俗人知
驚人新句嘆無前故態踈狂似少年便寫錦囊三百首
為君披咏步凉天
　　　秋夜
秋風今夜十分凉斜月欺人巧照床自是不眠思徃事
漏聲元只許多長
　　　江邊見紅葉
一瓣霜紅一瓣秋上陽宫裏御街頭而今漂泊寒江上
相趂蘆花細細流(以上在京并寓江濵作)
　　　客中懐弟妹
弟妹當年五六人銀鞍羅綺照青春而今死别兼生别
風雨瀟瀟一病身
　　　沙河聴雨(壬子閏七月十四夜)
惡雨乖風聴未休暗愁悲續斷鴻秋却將湖海三年夢
併作沙河一夜愁
　　　舟中書所見(二首)
羅帕包頭不畫眉沙河船裏欎金衣可應憶着関心事
斜倚秋風看鴈飛
玉膚花貌是誰家趂逐秋風渡晚沙河水東流燕西去
一般䰟夣遶天涯
　　　舟中聞絡緯
江濶天空北斗低月寒沙白露凄凄家郷漸逺衣裳薄
慿仗秋蛩莫夜啼
　　　客中憶弟
去時霜葉遶溪紅落盡桃花信未通客裏匆匆寒食酒
一尊那得弟兄同
　　　夣称称
語未能真已誦詩相過爭愛骨權竒他郷夣裏分明見
猶似當年索果時
掌上明珠落大淵夣中愁對玉姢姢我將四十空囬顧
念有何人與我玄
　　　過琵琶亭(在彭澤)
楓葉蘆花兩鬂霜櫻桃楊栁乆相忘當時莫怪青衫濕
不是琵琶也斷腸
　　　詠大姑山下梅花
紫蕚黄鬚抱玉膚也應人惜半枝枯雪中惟有山僧折
瓦缶寒泉薦大姑
　　　出江㸔廬山
一疊峰巒一道泉幾重雲樹幾重烟歸來記取屏風様
寫向茅齋聴雨眠
　　　雨晴廬山㸔雲
横帶斜烟抹翠蛾淡籠初日照青螺行人謾道廬山好
自是春雲態度多
　　　㸔廬山時無片雲
消盡春雲山更宜芙蓉全見碧參差天然標格誰能似
號國夫人淡畫眉
　　　舟泊南湖有懐(三首)
　二月十二日舟泊彭蠡南湖嘴風雨甚寒憶吴中是
　日郡人皆試夾紗衣單羅扇往范家園㸔杏花入春
　來此為行樂之首
紗衣羅扇一時裁兩兩三三作伴來正是吴中好風景
范家園裡杏花開
單羅小扇夾紗衣冠子梳頭挿翠㣲知是范家園裏醉
無人不戴杏花歸
日日㸔花載酒行不論時節與隂晴相逢猶自嫌春色
花裏迎人問太平
　　　途中為人題畫
溪水􁁃秋帶緑蕪草堂雲冷鶴將雛相逢未遂還山約
空復年來看畫圖
　　　江西送陳文獻薛存道二生還山西(三首)
江上憐君踏雨來推篷一笑兩眉開莫教章句孤年少
自古山西出將才
滕王閣下說山西多少雲山望轉迷問我路程嗟更逺
桂林烟雨鷓鴣啼
君歸晉兾我湘潭塵土風波兩不堪盡道衡陽有迴鴈
行人更在鴈西南
　　　到江西省對花
閒來樹底踏青莎喜見斜紅挿皂羅莫愛壓枝千萬朶
三花兩蕋更情多
長恨花開春色闌不堪春半百花殘從今却願遲開落
得向清明節裏㸔
芳草無端出意長断紅殘緑弄春陽莫愁寒食花開盡
更有荼䕷與木香
最好花枝最後開千重粧束萬重栽東風不敢輕吹破
前度劉郎恐再來
青絲茵褥是柔莎白苧衣裳勝綺羅千樹桃花紅一色
春光誰道不湏多
小小旗亭曲曲闌禁烟時節未鶯殘便湏連夜燒銀燭
莫待他年霧裏看
東湖東畔栁枝長滿苑飛花亂夕陽何䖏祓除児女散
過來流水欎金香
生色屏風一面開輕羅團扇合歡裁深深院落青青栁
縱是無花也㸔來(後四首次前韻)
　　　題方貟外像
一尺長鬚七尺身當時顔色畫能真相㸔已覺如兄弟
不待他年是别人
　　　雜畫(六首)
玉椀糖霜萬顆氷王孫筵上酒微醒若教畫作囬仙鶴
一夜吹簫過洞庭　右石榴
盧橘當年出漢家誰將名字雜枇杷風枝露葉金盤果
盡是僧房雪後花　右枇杷
一斛凉州價已多上林千樹酒成河塵沙漠漠穹廬雪
若箇銀瓶覆紫駞　右蒲萄
茂陵老去愛求仙青鳥㗸書到御前不意種桃成一咲
開花結子六千年　右緋桃(在臨江驛舟題)
密瓣深紅别有春武陵千樹𣣔迷津不因流水漂香出
那得秦人識晉人　右千葉緋桃
沉香亭北繞闌栽曽藉花奴羯鼓催今夜不湏銀燭照
待他明月上枝耒　右海棠
淨洗胭脂學道裝玉冠青帔羽衣裳蕋珠宫裏秋宵永
立盡瑤堦一夜霜　右蜀葵
紫袍紅刺玉纎纎甘露収香入翠奩何䖏南風開滿架
緑隂庭院水晶簾　右薔薇(在市汊驛舟題)
　　　聞鵲
鳷鵲船頭喚夣囬鵲聲雖好却成哀昇州一望三千里
那得音書送喜來
　　　過黄州吊赤壁
風雨來登赤壁磯武昌烟栁望中稀無人更有坡仙樂
月小山髙醉未歸
　　　舟中見雪珠
鮫人捧淚泣春風亂擲明珠向短篷欲采緑莎紉作佩
滿江春水落花紅
　　　鯉魚山阻風天甚寒雨皆成霰
江南天氣大無慿草色烟光暖𣣔蒸向晚鯉魚風乍急
盡吹小雨作春氷
　　　夏口
川江東接漢江流萬里相逢鸚鵡洲更約瀟湘與沅澧
大家淘盡古今愁
　　　望武昌
吹面風來杜若香離離烟栁拂鷗長人家鸚鵡洲邊住
一向開門對漢陽
春風吹雨濕衣裾緑水紅粧畫不如却是漢陽川上女
過江來買武昌魚
　　　徳安山中
石橋斜日萬山隂雲滿寒溪雪滿林獨有梅花㸔不厭
江南春色故園心
　　　岳陽阻風
三湘風雨五湖春萬里相思一病身能向此中魂不斷
更無愁䖏可愁人
　　　過洞庭口號
七十二峯天際開一泓秋水大扵盃白鷗千㸃飛不盡
鴻鴈一雙何䖏來
　　　湘江對雨
風雨黄陵半掩門鷓鴣聲裡樹微昏無情最是江邊竹
猶自淋漓有淚痕
渺渺滄波淡淡鷗緑蒲青葦響如秋人生不聴瀟湘雨
行遍江湖未是愁
　　　題楚江秋意圖
萬里巴江入海流水天空闊鴈行秋楚歌未斷西風起
一叚青山一叚愁
　　　經汨羅廟在湘隂縣北六十里
三閭祠宇汨羅邨重午年年一掃門莫道獨清當日事
至今湘水不曽渾
　　　祁陽道中(五首)
踈烟小雨濕流光愁得楊花不暇狂半餉春晴便飄蕩
綴人簾幙上人床
愁紅怨白滿江濱一樹盈盈恰破春正是情多開自晚
雨中知有斷腸人
曲垣低檻是誰家門户深深閉落花千百黄鸝萬竿竹
夢魂應不到天涯
一簇荼䕷湘水東輕輕脂粉趂微風低嚬淺咲皆傾國
不在胭脂着意紅
紅深翠密不成蹊脩竹玲瓏巧更低黄鳥未知花又落
野棠風裏一雙啼
　　　潭州雜懐(九首)
春江㳽漫春草亂一色遙遙青不斷晚來烟起鷓鴣飛
無數桃花在東岸
鵁鶄鸕鷀飛滿沙緑水刺刺上蒲芽湘潭縣裏春分後
不道人家有杏花
渡頭烟栁入村稀沙嘴漁舟各自歸却笑匆匆㕠白鳥
滿江風雨不停飛
桃花深紅杏花白紅白花開弄春色東風一片落衣裾
腸斷江南未歸客
船頭漱齒濕衣裳水面花飛口亦香坐愛蜻蜓兼蛺蝶
閗將春色上牙檣
午睡醒來風滿面十年春夢思量遍前度劉郎觀裏花
舊時王謝堂前燕
吴女娉婷楚腰舞梁園風雪瀟湘雨多情長使鳥催歸
底事不教花觧語
楚妃祠前花繞楼楚人唱歌牽客愁全開一樹紫含咲
閒聴数聲黄栗留
湘中老翁不褁巾見我自是平生親衡陽萬里鴈不到
為問使君何䖏人
　　　舟囬㸔廬山
雲中西去雨中還又見秋雲黯淡間不是漂零應不得
一年三度㸔廬山
　　　望五老峯次權宣使韻
　宣使權仲武有送余詩曰五老騎雲來送迎八月廿
　四日雨中過湖望五老在烟雲中若欲與余咲語者
　因用仲武韻為起句
五老騎雲來送迎咲余舟楫徃來輕前身曽住東林寺
因與廬山有舊盟
五老騎雲來送迎迎君却是送君行從今卧聴鍾陵雨
誰與廬山愛晚晴(以上岀任江西并使湖南作)
　　　送李都司往江西簡省中諸友(時寓茆山)
秋屏閣下雨新晴無恨匆匆别我情不意長干秋色裏
又將詩句送君行
我從西省罷官歸旋葺茆茨近翠微從此生涯是鉏畚
故人休怪寄書遲
左掖桃花向北栽兩畨風雨見花開明年對酒應齊説
曽與眉菴共㸔來
　　　嘆道傍廢宅
桑柘隂隂遶岸栽石闌銷折卧蒼苔欲求姓氏無人識
時有迯軍剥棗來
　　　觀剥棗
珠實離離雨更新行人敲剥走荆榛我來不忍臨風食
為憶當年種樹人
　　　重過文竹軒(二首)
蕭蕭茅宇曲崗西嗟我重来路已迷何事隣翁猶愛惜
壁間留得醉中題
倐來還去已堪悲况復難期再到時踈栁最多離别意
十分憔悴向人垂
　　　送陳明善之真定
風塵􁏏得鬂毛斑不為臨岐一愴顔五日北風三尺雪
馬頭遙見太行山
　　　過下蔡
當時佳䴡比陽城楚女腰肢雪閗輕莫怪王孫迷一咲
古來尤物萬人傾
　　　過竇鳴犢大夫祠
生死齊君有舜華西來尼父竟同車荒祠人去槐隂靜
一院南風芍藥花
　　　梁園聞鴈有感
萬里飛來一鴈聲梁園枕上夢初醒誰憐今夜江南月
又是空齋獨自聴
空齋獨自数長更聴得嘹嘹一鴈聲忘却江南與江北
斷腸同是客中情
斷腸何䖏最堪憐客裡逢秋憶去年安得妻孥與兄弟
舉家歡咲鴈聲前
　　　登宋宫故基
上皇宫殿碧參差嗟我來登見廢基盡道河邊金線栁
腰肢猶似李師師
　　　太行望雲為新民賦
十年漂泊向風塵一度㸔雲一愴神此日逢君重惆悵
異郷多少望雲人
晉兾封疆萬里長白雲飛䖏是他郷愁心恨不如春雪
一夜東風到太行
　　　到山西題畫梅
江南分手到山西每憶溪橋夢不迷氷雪有如林下約
一枝重向畫中題
　　　太原官𪠘見榴花
短短榴花石上栽南風吹得一枝開花枝縱是相憐我
白髪何心爲㸔來
　　　罷釣圖爲翟少叅文光題(時翟將休致故及之)
畏途萬里費經逰到䖏紅塵沒馬頭何日釣竿從此老
也分一片荻花秋
　　　觀晉祠泉(在太原縣流岀爲汾河者)
太行翠色欎蟠蟠一派泉飛石罅寒千古東流誰禦得
任歸滄海起波瀾
　　　曉度鴈門
関山迢逓朔雲髙風緊霜華積毳袍此地宣威稱李牧
有誰再退北羗豪
　　　除夜
舊暦驚心只一行坐依燈火戀年光尋常客裡愁長夜
惟有今宵願更長
(以上途中并仕河南山西作)
眉菴集巻之十一
眉菴集巻之十二
　詞　姑　蘇　楊　基　孟載　著
　　　江寜春舘寫懷　清平樂四闋
春氷銷後緑水粼粼皺减却風流添却瘦多在黄昏時
候匆匆啇女琵琶蕭蕭白髪烏紗金谷園中芳草玄都
觀裏桃花
自從别後眉也尋常皺瘦得腰肢無可瘦又是魂消時
候當時纎手琵琶東風小雨窓紗今夜相思何䖏月明
滿樹梨花
梅酸杏小人與春俱老一架荼䕷開遍了能得歡娛多
少隂隂緑樹青苔都無半㸃塵埃寄語此中猿鶴先生
早晚歸來
狂歌醉舞俯仰成今古白髪蕭蕭纔幾縷聴遍江南春
雨歸來茆屋三間桃花流水潺潺莫向窓前種竹先生
要㸔西山
　　　春思　多麗
問鶯花底事蕭索是東風釀成細雨晚來吹滿樓閣辟
寒金再簮寶髻鎮帷屏重護香幄杏惜生紅桃緘淺碧
向人憔悴未開一蕚念惟有淡黄楊栁搖曵珠箔凭闌
乆春鴻去盡錦字誰托　柰夢裏清歌妙舞覺來偏更
情惡聴髙樓数聲羌笛𬋩多少殘夣梅花驚落鴛帶慵
寛鳯鞋懶綉新晴誰與共行樂料應在楚雲湘水深䖏
望黄鶴不似栁花長任恁漂泊
　　　春水　沁園春
巴蜀雪銷湘漢氷融净無片埃㸔風吹皺緑晴􁁃杜若
雨添香膩暖浸莓苔江漲魚鱗溪沈燕尾嬴得沙鷗宿
鷺猜花隂下見行人待渡芳意徘徊　湖邊十二樓臺
映多少朱簾影倒開愛緑醅可染蒲萄新釀麴塵低蘸
楊栁𥘉栽脩褉人歸浣紗女去猶有餘香拂岸來多情
䖏汎桃花無数流出天台
　　　折栁　清平樂
欺烟困雨拂拂愁千縷曽把腰肢羞舞女嬴得輕盈如
許　猶寒未暖時光將昏漸曉池塘記取春來楊栁風
流正在輕黄
　　　四春圖四景美人各賦浣溪沙一闋
雲母玲瓏七寳屏玻璃㶑灧百花棚笙簫羅綺一層層
　信手摘將金荔擲教人扶下綵車行六街明月萬家
燈　右元夕
鵉股先尋閗草釵鳳頭新繡踏青鞋衣裳宫様不湏裁
　雕玉疊成鸚鵡架泥金鎸就牡丹牌明朝相約㸔花
來　右花朝
軟翠冠児簇海棠砑羅衫子綉丁香閒來水上踏春陽
　風暖有人能作伴日長無事可思量水流花落任怱
忙　右上己
暖雨香雲百五天玉纎銀甲十三絃咲移羅幙上紅船
　照水再簮珠絡索背人重貼翠團圓安排花裏蹴秋
千　右寒食
　　　梨花夜月　善薩蠻
水晶簾外姢姢月梨花枝上層層雪花月兩糢糊隔簾
㸔𣣔無　月華今夜黒全見梨花白花也咲姮娥讓他
春色多
　　　瓶中四花瓶挿梨杏桃李各一枝　踏莎行
小小含風盈盈帶露折來仝向銀瓶貯朱唇偏耐雪霜
寒氷肌不受胭脂汚瘦燕休矜肥環莫妬東君一様憐
蠻素若教淺淡咲深濃大家都被嬋姢誤
　　　春閨怨　蝶戀花二闋
淨洗胭脂輕掃黛閗草亭邊自抝梨花戴一叚心情空
自愛風流那得常時在　屈指春光歸已快不捲朱簾
又恐東風怪花影低將新月碍小闌干外深深拜
新製羅衣珠絡縫消瘦肌膚𣣔試猶嫌重莫信鵲聲相
侮弄燈花幾度成春夢　風雨又將花斷送滿地胭脂
補盡蒼苔空獨自移將萱草種金釵挽得花枝動
　　　春恨　千秋歲
栁花飛盡魚鳥無音信盃减量愁添鬂梅酸心未老藕
断絲猶嫩歡咲地轉頭都做江淹恨　香冷灰銷印燈
暗煤生暈空自觧誰偢問夜長春夢短人逺天涯近庭
院晚一簾風雨寒成陣
　　　嘲春四詠　如夣令
昨夜雪晴風小羅幙嫩寒猶悄天氣近花朝江上燕児
來了催曉催曉隔樹数聲啼鳥　右春曉
瞥眼韶華如織粉退紅嫣忽忽堪詫是東君忙去都忘
相識可惜可惜芳草謾連天碧　右春暮
㸃綴落梅穠李埋沒蒼苔芳芷楼上倚闌人立在玉屏
風裏風起風起都做一江春水　右春雪
銀渚拂波輕度羅幄送寒低護催得百花開又與百花
相妬無数無数吹過畫欄西去　右春風
　　　紅白桃花　採桒子
淺碧深紅是誰家分染桃花片兩枝爭艷青粉墻頭見
　深䖏娉婷淺更多嬌倩昭陽殿玉環飛燕各自東風
面
　　　栁鶯燕三詠　㸃絳唇
裊裊婷婷為誰僝愆腰如把小桃相亞低拂前簷瓦深
䖏鶯蔵不怕金丸打章臺下幾株如畫繫着青􁈼馬
何䖏飛來栁梢一㸃黄金小哢晴催曉喉舌如簧巧春
夣湏臾正繞江南道空相惱被他驚覺緑遍池塘草
王謝堂前舊時簾幙深如許自從歸去花落春無主緑
水橋邊茅屋人家雨花深䖏有人相妬掌上輕盈舞
　　　絮　憶秦娥
東風惡一江春水楊花落楊花落惹人衫袖綴人簾幙
　才飛却墜能纎弱倐來還去無拘着無拘着山遙水
逺任伊飄泊
　　　暮春見花　踏莎行
白皺沾苔紅輕惹絮落花堆積無層數當時開折頼東
風漂零還是東風妬　宿雨初晴低烟欲暮綿綿芳草
迢迢路緑隂深䖏聴啼鶯鶯聲更在深深䖏
淺碧凝鬚輕紅染瓣東風着意催初綻不湏抵死恨開
遲遲開却得遲遲看　醉眼微醒覊魂欲斷斜陽流水
東西岸只知人有萬千愁花枝更有愁千萬
　　　句曲閒居春暮　賀新郎
　自離西江省幕謫句曲已徂春矣寓居無聊未免感
　時撫事援填古詞用撥新悶云
風晴樹隂薄正簾櫳楊花飛盡楝花吹落一逕青苔無
人到翠葆時翻露籜聴樹頂長鳴孤鶴半沼香萍風約
住見新荷影裏㕠魚躍多少恨頓忘却　踈狂莫咲今
非昨想當時狂歌醉舞轉頭都錯内苑櫻桃纎纎手勸
薦金盤杏酪夣不到南薰池閣丗事多因忙裏悞算人
生只有閒中樂且對酒任漂泊
　　　試衣　賣花聲
風暖試輕羅簾外婆娑落花重疊滿柔莎細數輕羅衫
上淚更比花多　無語却臨波低歛雙蛾玉容春色两
消磨多少相思無限恨一葉新荷
　　　暮春　錦堂春
芍藥闌邊按樂荼䕷屏下圍棊春光正在多情䖏腸斷
𣣔歸時　踈雨一池荷葉緑隂千樹黄鸝那些清景無
人觧只許自家知
　　　送春　㸃絳唇
栁上梅邊那時庭院𥘉相遇杜鵑啼䖏驀地抛人去
春也多情故繞江邊樹風兼雨落花飛絮併得難停住
　　　詠鷗　南郷子
春水緑迢迢長與鳬鷖㸃翠苗一向逐波浮不定飄飄
又趂東風下晚潮　閒倚木蘭橈相近相親不用招今
夜月明何䖏覔遙遙兩岸蘆花雪未銷
　　　江上閒居冩懐　青玉案七闋
王孫芳草生無数漸緑遍長干路春色匆匆愁裏度幾
畨風雨幾畨晴霽又是遙山暮　青鞋不怕春泥汙紅
藥重教曲闌護細数落花成獨步自縁山野不堪廊廟
不是文章悞
曉窓啼鳥驚春睡似報道春光至側側餘寒侵繡被梅
花飛也杏花開也燕子歸來未　水光山色如人意長
恨春隂杳無際今日新情俱可喜山光明媚水光溶漾
只有人憔悴
鶯聲留我㸔山乆臨去也重囬首雖是春光隨䖏有暖
風輕霧淡烟踈雨都在江邊栁　自知不是經綸手無
意封侯印如斗行樂何湏金谷友只消尋箇典衣伴侣
同醉金陵酒
曉來一陣輕寒過水面薄氷吹破竹外錦鳩啼一箇添
黄入栁㸃紅歸杏都是東風做　鬂絲遊颺烏巾墮醉
裏漁歌自賡和但得潮頭風不大数群鷗鳥半篙烟雨
着我船中卧
雪消天氣東風猛簾半捲猶嫌冷恠問春來長不醒一
春都是酒徒花伴醉了重相請　而今白髪羞垂領靜
裏時將舊游省記得孤山堤上景一湾流水半痕新月
畫出梅花影
五更風雨花如霰問春在誰庭院報道春光浮氷面一
雙鸂鶒数莖芹藻無数桃花片　武陵溪上東風怨空
趂漁郎再尋便抛棄已同秋後燕那知别後飄飄蕩蕩
這裏重相見
平湖過雨青如鑑柳下賣花船䌫雌蝶雄蜂飛繞擔杏
花終是輕紅嫩白不比梨花淡　一春能幾花前探天
氣無慿故相賺晴不多時隂亦暫一囬風雨一囬烟霧
何䖏堪登覽
　　　荅屠仲權見寄　如夣令
窓外月斜鷄呌門外馬嘶車閙多少夣中人盡被春風
吹覺休咲休咲白髪也曽年少
茅屋小窓寒驟人影梅花同瘦風緊雪初晴月上一更
前後迤逗迤逗白髪青衫如舊
　　　首夏書事　夏𥘉臨
瘦緑添肥病紅催老園林昨夜春歸天氣清和輕羅試
着單衣雨餘門掩斜暉㸔翻翻乳燕交飛荷錢猶小芭
蕉漸長新竹成圍　何郎粉淡荀令香銷紫鵉夣逺青
鳥書稀新愁舊恨在他紅藥闌西猶記當時水晶簾一
架荼䕷有誰知千山杜鵑無数鶯啼
　　　初夏閒居　浣溪沙(三闋)
幾巻斜封出舊窠藕絲柔梗上新荷衣裳輕薄試单羅
烟淡淡中青草合雨絲絲裏緑隂多園林佳趣是清和
漸老情懐怕别離可堪人去又春歸斜陽流水意遲遲
春從不歸終不住人重相見更相期此時端的断腸時
小院囬廊曲更深一重楊栁一重隂夜長人靜漏沉沉
雪白梨花千瓣玉雨黄梅子萬丸金清和天氣夏初臨
　　　卜居　蝶戀花
人間何䖏宜閒住除却桃源便向瀟湘去楊柳桃花千
萬樹不湏更覔深深䖏　白驚輕鷗為伴侣女嫁漁郎
男娶漁翁女已辦緑蓑眠細雨料應天意還相許
　　　詠塵　望湘人
愛輕隨馬足深輾綉輪落花飛絮相和紫陌春晴東華
風暖拂拂嫩紅掀簸羅襪微生素衣曽染閒愁無那㸔
補巢燕子㗸將細雨香泥重做　誰向花前行過見金
蓮踪跡尚留些箇無䖏覔佳音嬴得兩眉低護鎻茂弘
何事猶携紈扇却恐西風相汚且歸去緑樹隂中淨掃
青苔髙卧
　　　詠簾　燭影揺紅
花影重重亂紋匝地無人捲有誰惆悵立黄昏踈映宫
妝淺只有楊花得見觧怱怱尋方覔便多情長在莫雨
囬廊夜香庭院　曽記揚州紅楼十里東風軟腰肢半
露玉娉婷猶恨蓬山逺閒悶如今怎遣柰草色青青似
剪且教高揭放数㸃春一雙新燕
　　　題隔屏仕女　醉花隂
雲母屏風金縷扇薄映春風面縱是不分明猶勝腰肢
背後忩忩見　鏡裏花枝簾底燕無䖏尋方便莫道不
留情秋水芙蓉獨自思量遍
　　　感秋　摸魚児
問黄花為誰開晚青青猶繞西圃秋光頼有芙蓉好那
更薄霜輕霧江逺䖏但只見寒烟衰草山無数凭闌不
語恨一㸃飛鴻数聲柔櫓都不帶愁去　當時夢空憶
邯郸故步山陽笛裡曽賦黄金散盡英雄老莫倚善題
鸚鵡君㸔取且信提携如意樽前舞浮名浪許要挿桞
當門種桃臨水歸老舊㳺路
　　　壬子重陽感舊　念奴嬌
今年重九被閑愁孤負一畨時節菊蕋青青香未吐知我
無心扳折紫蟹凝霜金橙噴霧舊事慿誰説故山何䖏
莫山無限紅葉　遙想響􁮑廊西􁁃空閣上水與雲相
接囬首十年成一夢却倚西風傷别料得明年人雖强
徤雙鬂都成雪且湏沽酒與君低問明月
　　　詠雪禁體　水調歌頭
　嘗愛歐陽及蘇公禁體雪詩而自古雪詞無禁體者
　十月晦余歸龍江風雪連日因賦水調歌頭一曲仍
　不用塩梅玉㓗皓白飛舞字
風色夜來緊寒氣十分嚴起看江上樓閤無䖏不鈎簾
短短釣簔漁艇小小竹籬茅舎斜挂一青帘醉眼傲今
古不飲咲陶潜　正蔌蔌俄揚揚復纎纎楚山埋沒何
在髙䖏露雙尖人道党家風味不比陶家清致我欲兩
相兼舉盞慶豐瑞來嵗不湏占
　　　客中壽婉素　齊天樂
華鯨聲逺鶯聲早忩忩瑞烟籠曉蛾緑添眉蜂黄㸃額
楼上妝梳初了羅輕佩小向晴日簾櫳暖雲池沼細爇
名香滿斟春酒拜翁媪　繁華流水東去又梁園密雪
長干芳草楊栁東風梨花淡月幾度夢魂牽繞佳辰漸
好願此别歸來㑹多離少咲引児孫故鄊稱二老
　　　旅中感舊　喜遷鶯
烟光明㓕正細雨醸寒羅衣猶怯泥沁香融波添緑膩
斡淡栁金梨雪借問逺山何事低學脩眉雙結料也是
為朝朝暮暮傷人離别　情切且莫問燕子未來來也
成虚設蘇小愁多秋娘老去雖把綉簾髙掲囬想舊時
春夢多少轉員周折但只願盡今生都是稱心時節
　　　月夜過采石　西江月
采石磯頭明月娥眉亭上秋山古今來徃幾人間贏得
新愁無限　不用朱唇低唱何湏纎手輕彈一觴一咏
到更䦨驚起数行鴻鴈
　　　江舡聴雨　如夣令
蓬上雨聲初罷舡尾緑簔齊挂添却幾重泉都向松梢
飛下如畫如畫山與白雲齊亞
　　　江邊落梅　千秋嵗引
斷角殘鐘孤城小驛雪裏匆匆見顔色才㸔緑毛花底
鳳又聴黄鶴樓中笛綺窓寒綉帷晚時相憶開䖏漏他
春消息飄䖏恨他春抛擲猶自多情㸃衣白當時一枝
曾折寄而今数朶湏憐惜小橋邊短籬外重尋覔
　　　夜泊大姑廟下風雨無眠賦以感懐　念奴嬌
一天風雨柰無情悞我匆匆行色龍女祠前三日住可
是東君留客夣裏家山燈前児女幾䖏烟波隔数莖愁
鬂㸔來今又添白遙想小小宫桃盈盈墻杏都被輕寒
勒只有春江如得意添却蒲萄三尺鶯燕休愁鳬鷖莫
咲行止非人力明朝西去布㠶高掛晴碧
　　　臨湘雪夜　謁金門
東風劣吹下一天春雪單薄被児寒又怯自温温不熱
　依舊起來周折梅影淡横斜月清則是清清更絶欠
他相對説
　　　巴陵雪夜　西江月
銀燭偏欺瘦影爐熏不退輕寒蘭舟聴雪楚江干篷外
春虫撩亂　添上鬂邊白髪驚囬夢裏青鵉尋常猶恨
夜漫漫今夜更長一半
　　　岳陽春暮　念奴嬌
楚江天暖滿山桃李被東風吹忒怨白愁紅千萬㸃都
向溪邊流出前度劉郎去年崔護相見頭全白杜䳌啼
䖏要歸誰便歸得　惆悵南浦南邊東湖東畔芳草茸
茸碧寒食清明都過了囬首無多春色茂苑鶯声鷗波
烟雨同是江南客五湖春渺且聴君山吹笛
　　　衡陽道中　洞仙歌
斜紅皺白映水花千樹獨自沉吟對雨恨黄鸝特地飛
向枝頭千百囀説盡愁人意緒　倚篷凝望眼楚天湘
水一㸃君山在何䖏料得綺窓前人也銷魂歸期逺玉
纎頻数便冩却銀牋向衡陽倩着箇春鴻帶將囬去
　　　秋雨(作<折 t="33"/>湘中)訴衷情
中年人已怕逢秋情景不相投尋常耳邊風雨都聴作
許多愁　千古事幾時休枉追求数行鴈一派瀟湘獨
自登樓
　　　湖南舟中見新燕　雙雙燕
去年别䖏記黄葉秋聲晚凉庭院忩忩欲去再入綉幃
留戀囬首東風又軟漸細雨梨花開遍那知各自飄零
向這裏人家重見　栁外湘波似練竹籬茅舎何如玉
樓金殿呢喃聲裏如訴落紅千片一様山遙水逺料應
也多愁多怨相期月戸雲窓依舊舞裙歌扇
　　　湘中書所見　虞美人
巴陵樹裏湘隂路幾箇人家住門前緑水繞圍遭閑種
一株楊栁一株桃　青梅紫筍黄雞酒又剪畦邊韮楚
聲歌罷亂簮花盡是不知音律老叟
　　　花邉夜宿　菩薩蛮
瀟湘門外春江水小紅樓子臨江起樓下是誰家一株
含咲花　蘭舟休遠去只就花邉住花影上牙樯夢魂
今夜香
　　　祁陽道中聞蛀　小重山
纍纍湘雲帶晚霞東風吹絮落晴沙夢魂今夜繞天涯
春暮也芳艸亂鳴蛙　獨自莫咨嗟青烟飛颺䖏有人
家且分新火試新茶深竹裏無數木香花
　　　旅中春曉　二郎神
野棠風急又過了一番花信想芍藥猶香荼䕷將謝春
色忩忩欲盡自疊牋題芳字冩不就閒愁閑悶能幾度
尋思鏡中添了許多愁鬂　休恨清明已過清和相近
漸藕葉初圓櫻桃紅小新竹姢姢緑嫩踈雨池塘緑隂
亭舘别是一般風韻記珎簞湘簾葛巾紈扇晚凉時分
　　　山西途中送友回郷　阮郎歸
携手河梁惜袂分秋鴈不成群同來不得同歸去目断
太行雲　望故里暢覊魂近楊桞閶門惟㽞白髪老河
汾無才可報君
　　　　初到山西纔中秋已寒甚擁弊裘矣緬思故郷
　　　　正當賞桂問月之期杳莫可得然諸友亦多散
　　　　沒惟止仲在焉用填詞一闋寄之則郷情旅况
　　　　覽示何如　惜餘春慢
隴頭水澁秋蟬過塞鴈鳴寒威陡至恁早覺袖手懶將
開這氣候偏與中原異峭砭肌骨洌脆髭湏江南老實
難當禦覽髙山何葉不零那百草歸何䖏　記故郷秋
暑方消金粟飄香黄花委地謾携壺共上着翠微吟盻
白雲紅樹時去丗更無幾南迁北徃畨成夣裡到明朝
嬴得邊雪霏顛空令撫脾
　　　憶故園　長相思
山悠悠水悠悠水逺山長無盡頭俺怎不生愁　憶歸
休合歸休春到江波漾白鷗好弄一扁舟
眉菴集巻十二終
眉菴集補遺
　　　懐舊業
春舘坐微雨午窓蘭氣清以兹魚鳥性遂適園林情佳
樹細花落清池圓葉生芳辰與幽賞欣此一來并
　　　小孤山
江流西來如箭急孤峰横截江心立桃花水漲勢相爭
峽口瞿塘猶不及山神堂堂心膽麄當是人間偉丈夫
江頭廟裡青綾帳翠靨紅粧塑小姑
　　　南浦歌
朝發南浦棹莫聴南浦歌春江與春草如此别離何春
風楊栁悲千縷秋水荷花暗江渚白髮収罾灧灧霜青
裙採緑絲絲雨沙渚東邊是蓼洲人家髙繫木蘭舟還
乗紫極宫前月移過秋屏閣下逰
　　　感春
何所平生愛江空春水遥舊情題竹見新恨對花銷束
脯非沽祿聞鐘豈造朝自慙鞲上鶻風起欲凌霄
春水又盈尺鶯花未滿林草扵閑䖏緑愁向夜來深野
鳥丁寕意江雲去住心從來布衣願不必問多金
　　　一窓秋影
窈窕梧桐樹參差桂竹林如何數枝影共此一牎隂雲
破月華滿夢回秋意深相看竟長夜脉脉故園心
　　　滕王閣圖
地湧三重閣江横百尺䑓渚霞朝牖闢山雨暮簾開金
奏雲中落銀屏月下來虹霓明綺席星斗弄珠胎歌舞
俄成夢登臨信可哀畫圗迷蛺蝶文甃積莓苔憶赴閻
公宴曽誇子建才長天與秋水千古共徘徊
　　　氷　連日毒熱思氷不可得囙賦五言排律一
　　　　首書箑上庻㡬望梅止渇之意也仍邀來儀
　　　　季廸幼文三文學同詠
凌室啓深蔵殊㤙錫上方壺清迷練色甌薄耀寒光當
座人俱素登筵體共凉瑩含銀永㓗甘薦蜜脾香淺碧
迎歌扇微紅映舞裳明愁難作鑑堅恐易成漿瑞擬金
窓雪勛高玉井霜屏慚雲母熱簾詫水晶凉醉客狂思
聶詞臣渇願甞陳王方避暑突兀殿中央
　　　燈夕觀妓戲作豔語
舞緩態偏濃歌停拍未終釵留人勝雪釧響臂羅風不
畫眉長緑非酣臉自紅意將回眼送嬌逐㸃頭通此夕
瑶䑓下當時洛浦中莫言常見慣膓㫁杜司空
　　　栽竹
斸開蒼蘚種琅玕移得瀟湘入座看宿土半含春雨潤
短籬鈄弄午風寒紫苞未見揺氷雪翠實終當宿鳳鵉
何䖏玉笙吹夜月碧桃零落滿東䦨
　　　王䝉畫西山圗
楚山迢逓隔江齊江上人家盡向西缺䖏每逄新月上
淡中長映夕陽低清憐爽氣晴猶濕紫護烟光晝欲迷
無復滕王高閣上珠簾暮雨正凄凄
　　　春夢(三首)
春夢復春夣春夢何時醒昨日梨花白今朝梅子青
春夣復春夢夢好不知春只有雙胡蝶憐他夢裡人
春夢復春夣夣覺春無迹何䖏覓殘紅東南數峰碧
　　　　絹扇
紈扇娟娟白篔簹箇箇青如何明月裏吹下鳳皇翎
　　　半身羙人圖
畫師有意画風流畫到風流意便休記得去年春雨後
杏花院裡短墻頭

嘉靖乙卯臘月廿六日　志于疊翠軒
跋
成化本眉菴集十二卷爲吳郡張習所刻吳門四家之一癸丑
歳余得之蘇州鳴琴室楊叟馥堂之手同年董授經大理喜其
有黄蕘翁手跋幷明嘉靖王玉芝題字愛不釋手因以歸之不
數年又展轉以歸於陶君蘭泉聞之輒爲悵惘近歳薄遊南中
又見企翶此集刻本兼有靜居北郭二家因急收入篋旣慰珠
還兼欣璧合於茲集信有宿縁矣按孟載本吾蜀嘉州人據古
渝江朝宗序教授鄭鋼曾爲刊行今鄭氏本已不可得見傳世
者當以張刻爲最舊次則有萬曆陳邦瞻校訂本余嘗取兩本
粗事校閱知陳本脱誤弘多如陳本卷二終月灣秋影詩此本
尚有贈蕭處士别哭翟好問二首則陳本於卷末奪去一葉又
二行矣又各卷詩後往往有旁注如卷一望新淦城下云以上
仕江西作瀟湘八景下云右使湖南作卷二聞蟾下云以上在
吳中作卷七贈道士徐介之下云以上在金陵幷勾曲作送沈
自誠任武康縣丞下云以上赴河南途中作和宋大參對雪下
云以上在山西作卷八梅花夢下云以上元末在吳中作梅杏
桃李詩下云右仕在京幷閑居秣陵江畔作如此者凡數十則
皆於孟載岀處事跡攸關陳本悉爲芟落殊不可解其他字句
違異者尚難縷述則陳本所標爲校訂要未足信學者讀孟載
之詩試取企翶此本而勘之知不徒以版刻之古傳世之稀爲
足珍矣丙子三月暮藏園傅增湘附記
　眉菴集後志
　眉菴楊先生孟載吾蘇之吴邑人家天平山南赤
　山之下自幼敏悟絶人日記數千言弱冠工文詞
　議論古昔亦數萬言謂之論鑒嘗挈以試儀曺值
　元季兵興弗果就職當時文章大家若饒叅政介
　之周左丞伯温見皆竒之㑹稽楊㢘夫以詩伯一
　時少所推可僑雲間徃來吴下以所號鉄笛謂先
　生能歌之乎先生曰不惟爲作鐵笛歌尤且切効
　老鐵體翌日成以似㢘夫不覺自失曰吾意詩徑
　已蕪今復得子老鐵當退步讓爾出一頭地也遂
　偕之東逰呼所從者曰吾在吳又得一鐵來矣若
　等就之學優扵老鐵學也交與成忘年故當時有
　老楊少楊之稱云避兵圍城中日與才友髙季迪
　王止仲張來儀徐幼文軰相倡和以自適迨我
聖祖肇基之初即受薦任河南榮陽令尋謫鍾離閑
　居秣陵江濱乆之又用薦爲江西省幕賓以累復
　落職處句曲山中又起奉
使湖南廣右既而擢山西按察副使陞按察使而卒
　此履歴聞諸故老驗諸詩所載特其大槩緣當時
　無有筆其行實者故莫克致詳然先生平日之詩
　甚富皆率意爲之畧不存稿嘗見先生自序一袟
　云因吾友方君不得見予全集為恨故㽞此以示
　之爾則是先生盛年稿已散失今流傳人間者十
　無二三况皆抄本又無序志家異而人殊後至天
　順間郡人鄭教授嘗為刋行間多訛謬矧諸竒作
　失載識者病焉習在髫齡即愛誦先生之詩徧假
　抄録覬圖彌盈及長而仕偕以出入有年猶每隨
　訪隨録卒莫致其全兹官嶺表念齒已邁爰命庠
　生顔恭文起㑹各本録就請前
　翰林學士西蜀江君序諸首重圖鍥梓以傳噫文
　章在穹壤間譬之精金羙玉不求乎人而人自即
　之無有乆暫而異所好然好金玉之寶者衆人之
　常情而文章雅澹非有景賢好古之心莫克以致
　其所好之篤也習為鄉之晚生敬慕前哲之言自
　幼抵老不忍泯泯是固庸陋無文不能表章乎幽
　潛則區區素願詎不由之而少慰哉若夫先生學
　力之充才氣之雄以致詩之清豪自成一家言者
　覽是集當自得之茲不瀆
　成化乙已秋桂月朏同邑後學張習志
　弘治丁巳五月郷違張企翶先生餽書
余藏明𥘉人集髙楊張徐四家獨闕眉菴一種
向書估泛太倉収耒者非企翶所梓故不不取今
香嚴周文慨然以此册贈余可云四美具矣始
淂徐集扵頋八愚家次得張集于頋聽玉
家次得缶鴻集扵書肆兹又得此合四集
于一處其収羅不煞費苦心耶後後瀆此
口家詩者勿謂原刻刻昌淂也
嘉慶己未冬十日王日識扵紅椒山館丕烈
