#+TITLE: 楚辭章句-漢-王逸
#+DATE: 2016-06-11 12:24:22
#+SOURCE: github.com/kanripo/KR4a0002 master b11a074a                
楚辭目録(班孟堅云始楚賢臣屈原被讒放流/作離騷諸賦以自傷悼後有宋玉唐)
(勒之屬慕而述之皆以顯名漢興髙/祖王兄子濞於吳招致天下娛游子)
(弟枚乗鄒陽嚴夫子之徒興於文景/之際而淮南王安都壽春招賔客著)
(書而吳有嚴助朱買臣/貴顯漢朝故世傳楚辭)
　漢護左都水使者光禄大夫臣劉向集
後漢校書郎臣王逸章句(一本云校書郎中/後漢文苑傳云逸)
(字叔師南郡冝城人元𥘉中舉上/計吏爲校書郎順帝時爲侍中著)
(楚辭章句/行於世)
　　離騷經第一(屈原/釋文第一無經字)
　　九歌第二(釋文第三/一本九歌至九思下皆有傳字)
　　天問第三(釋文第四)
　　九章第四(釋文第五)
　　逺遊第五(釋文第六)
　　卜居第六(釋文第七)
　　漁父第七(釋文第八)
　　九辯第八(宋玉/釋文第二)
　　招魂第九(釋文第十)
　　大招第十(屈原或言景差/釋文第十六)
　　惜誓第十一(賈誼/釋文第十五)
　　招隱士第十二(淮南小山/釋文第九)
　　七諫第十三(東方朔/釋文第十二)
　　哀時命第十四(嚴忌/釋文第十四)
　　九懷第十五(王襃/釋文第十一)
　　九歎第十六(劉向/釋文第十三)
　　九思第十七(王逸/釋文第十七)
　　　　按九章第四九辯第八而王
　　　　逸九章注云皆解於九辯中
　　　　知釋文篇第蓋舊本也後人
　　　　始以作者先後次叙之爾鮑
　　　　欽止云辨騷非楚詞本書不
　　　　當録班孟堅二序舊在天問
　　　　九歎之後今附于第一通之
　　　　末云
楚辭卷第一(隋唐書志有皇甫遵訓參解楚辭/七卷郭璞注十卷宋處士諸葛楚)
(辭音一卷劉杳草木蟲魚䟽二卷/孟奥音一卷徐邈音一卷始漢武)
(帝命淮南王安爲離騷傳其書今/亡按屈原傳云國風好色而不淫)
(小雅怨誹而不亂若離騷者可謂/兼之矣又曰蟬蛻於濁穢以浮游)
(塵埃之外不獲世之滋垢皭然泥/而不滓推此志雖與日月爭光可)
(也班孟堅劉勰皆以爲淮南王語/豈太史公取其語以作傳乎漢宣)
(帝時九江𬒳公能爲楚詞隋有僧/道騫者善讀之能爲楚聲音韻淸)
(切至唐傳楚辭者/皆祖騫公之音)
離騷經章句第一　離騷
　　　　　　　校書郎臣王　逸上
　　　　　　　曲阿洪　興祖𥙷注
離騷經者屈原之所作也屈原與楚同
姓仕於懷王爲三閭大夫三閭之職掌
王族三姓曰昭屈景(戰國䇿楚有昭奚恤元和/姓纂云屈楚公族芉姓之)
(後楚武王子瑕食采於屈因氏焉屈重屈蕩屈建屈/平並其後又云景芉姓楚有景差漢徙大族昭屈景)
(三姓於/關中)屈原序其譜屬率其賢良以厲國
士入則與王圖議政事決定嫌疑出則
監察羣下應對諸侯謀行職脩王甚珍
之同列大夫上官靳尚妬害其能共譖
毀之(史記曰上官大夫與之/同列又曰用事臣靳尚)王乃䟽屈原(䟽一/作逐)
屈原執履忠貞而被䜛衺(一作/邪)憂心煩亂
不知所愬乃作離騷經離別也騷愁也
經徑也言已放逐離別中心愁思猶依
道徑(一云陳直徑/一云陳道徑)以風諫君也(太史公曰離騷者/猶離憂也班孟堅)
(曰離猶遭也明巳遭憂作辭也顔師古云憂動曰騷/余按古人引離騷未有言經者盖後世之士祖述其)
(詞尊之爲經耳非屈/原意也逸說非是)故上述唐虞三后之制
下序桀紂羿澆之敗兾君覺悟反於正
道而還已也是時秦昭王使張儀譎詐
懷王令絕齊交又使誘楚請與俱㑹武
關遂脅(一作/脇)與俱歸拘留不遣卒客死
於秦(史記曰屈平旣絀其後秦欲伐齊齊與楚從親/惠王患之乃令張儀詳去秦厚弊委質事楚詳)
(與佯同又曰秦昭王與楚婚欲與懷王㑹屈平曰秦/虎狼之國不可信不如無行懷王卒行入武關秦伏)
(兵絕其後因留懷王然則使張儀譎/詐懷王令絕齊者乃惠王非昭王也)其子襄王
復用讒言遷屈原於江南(史記曰懷王長子/頃襄王立令尹子)
(蘭使上官大夫短屈原/於頃襄王王怒而遷之)屈原放在草野(草一/作山)復
作九章援天引聖以自證明終不見省
不忍以淸白乆居濁世遂赴汨淵自沈
而死(前漢地理志長沙有羅縣荆州記曰縣比帶汨/水水源出豫章艾縣界西流注湘㳂湘西北去)
(縣三十里名爲屈潭/屈原自沈處汨音覓)離騷之文依詩取興引
類譬諭故善鳥香草以配忠貞惡禽臭
物以比讒佞靈脩美人以嫓於君(嫓配也/匹詣切)
宓妃佚女以譬賢臣虬龍鸞鳳以託君
子飄風雲霓(飄一/作飈)以爲小人其詞温而
雅其義皎而朗(一作/明)凡百君子莫不慕
其淸髙嘉其文采哀其不遇而愍其志
焉(愍一作閔魏文帝典論云優游按衍屈原尚之窮/侈極妙相如之長也然原據託譬喻其意周旋綽)
(有餘度長卿子雲不能及宋子京云離騷爲詞賦之/祖後人爲之如至方不能加矩至圎不能過規矣)
帝髙陽之苗裔兮(德合天地稱帝苗胤也裔末/也髙陽顓頊有天下之號也)
(帝繫曰顓頊娶于騰隍氏女而生老僮是爲楚先其/後熊繹事周成王封爲楚子居於丹陽周幽王時生)
(若敖奄征南海北至江漢其孫武王求尊爵於周周/不與遂僭號稱王始都於郢是時生子瑕受屈爲客)
(卿因以爲氏屈原自道本與君共祖俱出顓頊㣧末/之子孫是恩深而義厚也𥙷曰皇甫謐曰髙陽都帝)
(丘今東郡濮陽是也張晏曰髙陽所興之地名也劉/子玄史通云作者自叙其流出於中古離騷經首章)
(上陳氏族下列祖考先述厥生次顯名字自叙發跡/實基於此降及司馬相如始以自叙爲傳至馬遷楊)
(雄班固自叙之/篇實煩於代)朕皇考曰伯庸(朕我也皇美也/父死稱考詩曰)
(旣右烈考伯庸字也屈原言我父伯庸體有美德以/忠輔楚丗有令名以及於巳𥙷曰蔡邕云朕我也古)
(者上下共之咎辭與帝舜言稱朕屈原曰朕皇考至/秦獨以爲尊稱漢遂因之唐五臣注文選云古人質)
(與君同稱朕又以伯庸爲屈原父名/皆非也原爲人子忍斥其父名乎)攝提貞于
孟陬兮(太歳在寅曰攝提格孟始也貞正也于於/也正月爲陬補曰並出爾雅陬側鳩切)
惟庚寅吾以降(庚寅日也降下也孝經曰故親/生之膝下寅爲陽正故男始生)
(而立於寅庚爲隂正故女始生而立於庚言巳以太/歳在寅正月始春庚寅之日下毋之體而生得隂陽)
(之正中也𥙷曰天問云皆歸䠶鞠而無害厥躬何后/益作革而禹播降九歎云赴江湘之湍流兮順波湊)
(而下降徐徘徊於山阿兮飄風來之匈匈降乎攻切/下也見集韻說文曰元氣起於子男左行三十女右)
(行二十俱立於巳爲夫婦褢姙於已巳爲子十月而/生男起巳至寅女起巳至申故男年始寅女年始申)
(也淮南/子注同)皇覽揆余初度兮(皇皇考也覽觀也揆/度也初始也覽一作)
(鑒一夲余下有于字五臣云/我父鑒度我初生之法度)肇錫余以嘉名(肇/始)
(也錫賜也嘉善也言父伯庸觀我始生年時度其/日月皆合天地之正中故賜我以美善之名也)名
余曰正則兮(正平也/則法也)字余曰靈均(靈神也均/調也言正)
(平可法則者莫過於天養物均調者莫神於地髙平/曰原故父伯庸名我爲平以法天字我爲原以法地)
(言已上能安君下能養民也禮曰子生三月父親名/之旣冠而字之名所以正形體定心意也字者所以)
(崇仁義序長㓜也夫人非名不榮非字不彰故子生/父思善應而名字之以表其德觀其志也五臣云靈)
(善也均亦平也言能正法則善平理𥙷曰史記屈原/名平文選以平爲字誤矣正則以釋名平之義靈均)
(以釋字原之義名有五屈原以德命也禮記曰三月/之末父執子之右手咳而名之又曰旣冠以字之成)
(人之道也士冠禮云賔字之曰昭告尓/字爰字孔嘉字雖朋友之職亦父命也)紛吾旣有
此内美兮(紛盛皃五臣曰/内美謂忠貞)又重之以脩能(脩/逺)
(也言巳之生内含天地之美氣又重有絶逺之能與/衆異也言謀足以安社稷智足以解國患威能制強)
(禦仁能懷逺人也𥙷曰重儲用切再也非輕重之重/能夲獸名熊屬故有絶人之才者謂之能此讀若耐)
(叶/韻)扈江離與辟芷兮(扈被也楚人名𬒳爲扈/江離芷皆香草名辟幽)
(也芷幽而香文選離作蘺五臣云扈披也𥙷曰扈音/戸左傳云九扈爲九農正扈民無淫者也扈止也江)
(離說者不同說文曰江蘺靡蕪然司馬相如賦云𬒳/以江離糅以蘼蕪乃二物也本草蘼蕪一名江離江)
(離非蘼蕪也猶杜若一名杜蘅杜蘅非杜若也蘼蕪/見九歌郭璞云江離似水薺張勃云江離出海水中)
(正青似亂髪郭恭義云赤葉未知孰是辟匹亦切白/芷一名白茞生下澤春生葉相對婆娑紫色楚人謂)
(之/葯)紛秋蘭以爲佩(紉索也蘭香草也秋而芳佩/飾也所以象德故行清㓗者)
(佩芳德仁明者佩玉能解結者佩觽能決疑者佩玦/故孔子無所不佩也言已脩身清㓗乃取江離辟芷)
(以爲衣被紉索秋蘭以爲佩飾博采衆善以自約束/也𥙷曰紉女鄰切方言曰續楚謂之紉說文云繟繩)
(也古者男女皆佩容臭臭香物也又曰佩􁉄茞蘭則/蘭芷之類古人皆以爲佩也相如賦云蕙圃衡蘭顔)
(師古云蘭即今澤蘭也本草注云蘭草澤蘭二物同/名蘭草一名水香李云都梁是也水經云零陵郡都)
(梁縣西小山上有渟水其中悉生蘭草緑葉紫莖澤/蘭如薄荷㣲香荆湘嶺南人家多種之此與蘭草大)
(抵相類但蘭草生水傍葉光潤尖長有歧隂小紫花/紅白色而香五六月盛而澤蘭生水澤中及下濕地)
(苗髙二三尺葉尖微有毛不光潤方莖紫節七月八/月開花帶紫白色此爲異耳詩云士與女方秉蕳兮)
(陸機云蕳即蘭也其莖葉似藥草澤蘭廣而長節節/中亦髙四五尺漢諸池苑及許昌宫中皆種之文選)
(云秋蘭披涯注云秋蘭香草生水邊秋時盛也荀子/云蘭生深林本草亦云一種山蘭生山側似劉寄奴)
(葉無椏不對生花心微黃赤楚詞有秋蘭春蘭石蘭/王逸皆曰香草不分别也近時劉次莊樂府集云離)
(騷曰紉秋蘭以爲佩又曰秋蘭兮靑靑緑葉兮紫莖/今沅澧所生花在春則黃在秋則紫然而春黃不若)
(秋紫之芬馥也由是知屈原眞所謂多識草木鳥獸/而能盡究其所以情狀者歟黃魯直蘭說云蘭生深)
(山叢薄之中不爲無人而不芳含香體㓗平居與蕭/艾同生而不殊淸風過之其香藹然在室滿室在堂)
(滿堂所謂含章以時發者也然蘭蕙之才德不同蘭/似君子蕙似士夫槩山林中十蕙而一蘭也離騷曰)
(予旣滋蘭之九畹又樹蕙之百畝招䰟先風轉蕙泛/崇蘭以是知楚人賤蕙而貴蘭矣蘭蕙叢出蒔以沙)
(石則茂沃以湯茗則芳是所同也至其發華一幹一/華而香有餘者蘭一幹五七華而香不足者蕙也蕙)
(雖不若蘭其視椒榝則逺矣/其言蘭蕙如此當俟愽物者)汨余若將不及兮
(汨去皃疾若水流也不一作弗五臣云歳月行疾若/將追之不及補曰汨越筆切方言云疾行也南楚之)
(外曰/汨)恐年歳之不吾與(言我念年命汨然流去/誠欲輔君心中汲汲常)
(若不及又恐年歲忽過不與我相待而身老耄也𥙷/曰恐區用切疑也下並同論語曰日月逝矣歳不我)
(與)朝搴阰之木蘭兮(搴取也阰山名𥙷曰搴音/蹇說文㩃拔取也南楚語)
(引朝㩃阰之木蘭阰頻脂切山在楚南本草云木蘭/皮似桂而香狀如楠樹髙數仞任昉述異記云木蘭)
(川在尋陽江/也多木蘭)夕攬洲之宿莽(攬采也水中可居/者曰洲草冬生不)
(死者楚人名曰宿莽言巳旦起陞山采木蘭上事太/陽承天度也夕入洲澤采取宿莽下奉太隂順地數)
(也動以神祇自勑誨也木蘭去皮不死宿莽遇冬不/枯以喻讒人雖欲困巳巳受天性終不可變易也攬)
(一作㩜一作擥洲一作中洲𥙷曰攬盧敢切取也/莽莫𥙷切爾雅云卷施草拔心不死即宿莽也)日
月忽其不淹兮(淹乆也忽/釋文作曶)春與秋其代序
(代更也序次也言日月晝夜常行忽然不乆春/往秋來以次相代言天時易過人年易老也)惟
草木之零落兮(零落皆堕也草曰零/木曰落零一作苓)恐美人
之遟暮(遟晚也美人謂懷王也人君服飾美好故/言美人也言天時運轉春生秋殺草木零)
(落歳復盡矣而君不建立道德舉賢用能則年老耄/晚暮而功不成事不遂也𥙷曰屈原有以美人喻君)
(者恐美人之遟暮是也有喻善人者滿堂兮/美人是也有自喻者送美人兮南浦是也)不撫
壯而棄穢兮(年德盛曰壯棄去也穢行之惡也/以喻讒邪百草爲稼穡之穢讒佞)
(亦爲忠直之害也文選無不字五臣云撫持也言持/盛壯之年廢弃道德用讒邪之言爲穢惡之行𥙷曰)
(撫芳武切不撫壯而棄穢者謂其君不肯/當年德盛壯之時棄逺讒佞也五臣注誤)何不改
此度(改更也言願令君甫及年德盛壯之時脩明政/教棄去讒佞無令害賢改此惑誤之度脩先王)
(之法也甫及一作撫及一作務及文選云何不政其/此度一云何不改乎此度也五臣云何不早改此法)
(度以從忠/正之言)乗騏驥以馳騁兮(騏驥駿馬也以喻/賢智言乗駿馬一)
(日可致千里以言任賢智則可成於治也乗一/作椉文選作䇿馳一作駝𥙷曰駝即馳字下同)來
吾道夫先路(路道也言巳如得任用將驅先行/願來隨我遂爲君導入聖王之道)
(也文選作導夫先路一夲句末有也字五臣云言/君能任賢人我得申展則導引入先王之道路)昔
三后之純粹兮(后君也謂禹湯文王也/至美曰純齊同曰粹)固衆
芳之所在(衆芳諭羣賢言往古夏禹殷湯周之文/王所以能純美其德而有聖明之稱者)
(皆舉用衆賢使居顯職故道化興而萬國寧也五/臣云三王所以有純美之德以衆賢所在故也)雜
申椒與菌桂兮(申重也椒香木也其芳小重之/乃香菌薫也葉曰蕙根曰薫五)
(臣云雜非一也申用也椒菌桂皆香木𥙷曰菌音窘/博雅云菌薫也其葉謂之蕙則菌與蕙一種也下文)
(别言蕙茞又云矯菌桂以紉蕙則菌桂自是一物夲/草有菌桂花白蘂黃正圎如竹菌一作箘其字從竹)
(五臣以爲香木是矣其以申爲用則非/也淮南子曰申茮杜茞美人之所懷服)豈維紉夫
蕙茞(紉索也蕙茞皆香草以諭賢者言禹湯文王/雖有聖德猶雜用衆賢以致於治非獨索蕙)
(茞任一人也故堯有禹咎繇伯夷朱虎益夔殷有伊/尹傳說周有吕旦散冝召畢是雜用衆芳之効也𥙷)
(曰本草云薫草一名蕙草生下濕地陶隱居云俗人/呼䴏草狀如茅而香爲薫草人家頗種之引山海經)
(云薰草麻葉而方莖赤花而黒實氣如蘼蕪可以已/厲又廣志云蕙草緑葉紫花陳藏器云此即是零陵)
(香生零陵山谷南越志名燕草黃魯直說與此異巳/見上椒與菌桂木類也蕙茞草類也以言賢無小大)
(皆在所用茞白/芷也昌改切)彼堯舜之耿介兮(堯舜聖德之/王也耿光也)
(介大也𥙷曰耿/古逈古幸二切)旣遵道而得路(遵循也路正也堯/舜所以有光大聖)
(明之稱者以循用天地之道舉賢任能使得萬事之/正也夫先三后者據近以及遠明道德同也五臣云)
(循用大道𥙷曰上言三后下言堯舜謂/三后遵堯舜之道以得路也路大道也)何桀紂之
猖披兮(桀紂夏殷失位之君猖披衣不帶之皃猖/一作昌釋文作倡披一作𬒳五臣云昌披)
(謂亂也𥙷曰愽雅云/裮𬒳不帶也被音披)夫唯捷徑以窘歩(捷疾也/徑邪道)
(也窘急也言桀紂愚惑違皆天道施行惶遽衣不及/帶欲渉邪徑急疾爲治故身觸䧟阱至於滅亡以法)
(戒君也唯一作維五臣云言桀紂苦人使亂用捷疾/邪徑急歩而理之𥙷曰桀紂之亂若衣披不帶者以)
(不由正道而所行蹙迫耳左傳曰侍我不如捷/之速也捷邪出也論語曰行不由徑徑歩道也)惟
夫黨人之偷樂兮(黨朋也論語曰朋而不/黨偷苟且也一無夫字)路
幽昧以險隘(路道也幽昧不明也險隘諭傾危言/巳念彼讒人相與朋黨嫉妬忠直苟)
(且偷樂不知君道不明國將傾危以及其身也𥙷曰/小人明黨偷為逸樂則中正之路塞矣隘狹也逺遊)
(云悲丗俗之迫阨相如大/人賦作迫隘阨隘一也)豈余身之憚殃兮
(憚難也殃咎也一無身字𥙷曰小人/用事則賢人被殃憚徒案切忌難也)恐皇輿之
敗績(皇君也輿君之所乘以喻國也績功也言我/欲諫爭者非難身之被殃咎也但恐君國傾)
(危以敗先王之功五臣云言我所以不難殃咎諫爭/者恐君行事之失𥙷曰皇輿冝安行於大中至正之)
(道而當幽昧險隘之地則敗/績矣左傳曰大崩曰敗績)忽奔走以先後兮
及前王之踵武(踵繼也武跡也詩曰履帝武敏/歆言已急欲奔走先後以輔翼)
(君者兾及先王之德繼續其跡而廣其基也奔走先/後四輔之職也詩曰予聿有奔走予聿有先後是之)
(謂也忽一作急補曰忽疾皃奔舊音布頓/切相導前後曰先後先先見切踵亦跡也)荃不察
余之中情兮(荃香草以諭君也人君𬒳服芬香故/以香草爲諭惡數指斥尊者故變言)
(荃也察一作揆中一作忠𥙷曰荃與蓀同莊子云得/魚而忘荃音義云七全切崔音孫香草可以餌魚䟽)
(云蓀荃也陶隱居云東間溪側有名溪蓀者根形氣/色極似石上菖蒲而葉正如蒲無脊詩詠多云蘭蓀)
(正謂/此也)反信讒而齌怒(齌疾也言懷王不徐徐察/我忠信之情反信讒言而)
(疾怒巳也齌一作齊𥙷曰齌音賷又音妻說文云齌/炊餔疾也釋文齊或作齎並柤西切五臣云齊同也)
(反信讒人與/之同怒於我)余固知謇謇之爲患兮(謇謇忠/貞皃也)
(易曰王臣謇謇匪躬之故𥙷曰今易作蹇/蹇先儒引經多如此盖古今本或不同耳)忍而不
能舎也(舎止也言已知忠言謇謇諫君之過必爲/身患然中心不能自止而不言也文苑無)
(而字一本忍上有余字一無也字五臣云恐君之敗/故忍此禍患而不能止𥙷曰顔師古去舎尸夜切訓)
(止息人之屋舎及星辰次舎其義皆同論語/曰不舎晝夜謂曉夕不息耳今人音捨非也)指九
天以爲正兮(指語也九天謂中央八方也正平/也五臣云九陽數謂天也𥙷曰九)
(章云所作忠而言之兮指蒼天以爲正淮南子九天/中央鈞天䇿方蒼天東北變天北方玄天西北幽天)
(西方昊天西南朱天南方炎天東南陽天又廣/雅九天東方皡天南方赤天西方成天餘同)夫
唯靈脩之故也(靈神也脩逺也能神明逺見者君/德也故以諭君言已將陳忠䇿内)
(慮之心上指九天告語神明使平正之唯用懐王之/故欲自盡也唯一作惟一無也字五臣云靈脩言有)
(神明長乆之道者君德也言我指九天欲爲君行正/平之道而君不用我故將欲自盡補曰王逸言自盡)
(者謂自竭盡/耳五臣說誤)曰黃昏以爲期兮羌中道而
改路(𥙷曰一本有此二句王逸無注至下文羌内/恕已以量人始釋羌義疑此二句後人所増)
(耳九章曰昔君與我誠言兮曰黃昏以爲期/羌中道而回畔兮反旣有此他志與此語同)初旣
與余成言兮(初始也成平也言猶議也𥙷曰成/言謂誠信之言一成而不易也九)
(章作/誠言)後悔遁而有他(遁隱也言懷王始信任已/與我平議國政後用讒言)
(中道悔恨隱匿其情而有他志也遁一作遯他一/作佗五臣云悔改遯移也改移本情而有他志)余
旣不難夫離別兮(近曰離逺曰/別一無夫字)傷靈脩之
數化(化變也言我竭忠見過非難與君離别也傷/念君信用讒言志數變易無常操也五臣云)
(傷惜也𥙷曰數所/角切化音花下同)余旣滋蘭之九畹兮(滋蒔/也十)
(二畝曰畹或曰田之長爲畹也五臣云滋益也釋/文作/音栽𥙷曰說文田三十畝曰畹於阮切)又
樹蕙之百畝(樹種也二百四十歩爲畝言巳雖/見放流猶種蒔衆香脩行仁義勤)
(身自勉朝暮不倦也五臣云蘭蕙喻行言我雖被斥/逐脩行彌多釋文畝作畮𥙷曰畝莫後切司馬法六)
(尺爲歩歩百爲畝秦孝公之制二百四十歩爲畝畹/或曰十二畝或曰三十畝九畹盖多於百畝矣然則)
(種蘭多於蕙也此/古人貴蘭之意)畦留夷與揭車兮(畦共呼種/之名留夷)
(香草也揭車亦芳草一名䒗輿五十畝爲畦也揭一/作藒文選作蒥荑䔾車𥙷曰畦音携揭藒藒並丘謁)
(切相如賦云雜以留夷張揖曰留夷新夷顔師古曰/留夷香草非新夷新夷乃樹耳一云留夷藥名爾雅)
(藒車芞輿本草拾遺云藒車味/卒生彭城髙數尺白花芞音迄)雜杜衡與芳芷
(杜衡芳芷皆香草也言巳積累衆善以自㓗飾復植/留夷杜衡雜以芳芷芬香益暢德行彌盛也衡一作)
(蘅補曰爾雅杜上鹵注云杜衡也似葵而香山海經/云天帝山有草狀似葵其臭如蘼蕪名曰杜衡本草)
(云葉似葵形如馬/蹄故俗云馬蹄香)兾枝葉之峻茂兮(兾幸也峻/長也文選)
(作葰五臣云茂盛皃音俊𥙷曰/相如賦云實葉葰楙葰音峻)願竢時乎吾將
刈(刈穫也草曰刈榖曰穫言巳種植衆芳幸其枝葉/茂長實核成熟願待天時吾將穫取收藏而饗其)
(功也以言君亦冝蓄養衆賢以時/進用而恃仰其治也文選竢作俊)雖萎絶其亦
何傷兮(萎病也絶落也𥙷曰萎/草木枯死也於危切)哀衆芳之蕪
穢(言巳所種芳草當刈未刈蚤有霜雪枝葉雖蚤萎/病絶落何能傷於我乎哀惜衆芳摧折枝葉蕪穢)
(而不成也以言巳脩行忠信兾君任用而遂斥弃則/使衆賢志士夫其所也五臣云言我積行爲讒邪所)
(害見逐亦猶植芳草爲霜露所傷而落雖如是於我/亦何能傷但恐衆賢志士見而蕪穢不自脩也𥙷曰)
(蕪荒也/穢惡也)衆皆競進以貪婪兮(競泣也愛財曰/貪愛食曰婪以)
(一作而𥙷曰並逐/曰競婪盧含切)憑不猒乎求索(憑滿也楚人/名滿曰慿言)
(在位之人無有清㓗之志皆並進取貪婪於財利中/心雖滿猶復求索不知猒飽也憑一作慿𥙷曰憑皮)
(氷切索求也書序曰八卦之說謂之八/索徐邈讀作蘇故切則索亦有素音)羌内恕巳
以量人兮(羌楚人語詞也猶言卿何爲也以心揆/心爲恕量度也補曰羌去羊切楚人發)
(語端也文選注云羌乃也/一云歎聲也量力香切)各興心而嫉妬(興生也/害賢爲)
(嫉害色爲妬言在位之臣心皆貪婪内以其志恕度/他人謂與巳不同則各生嫉妬之心推棄清㓗使不)
(得用也故外傳曰太山之鴟鳴嚇鴛雛此之謂也興/心文選誤作與心五臣云貪婪之人乃内恕於巳以)
(量度它人謂與已同貪若否則各生嫉妬之心讒譖/之使不得進用𥙷曰貪婪之人不知其非自恕以度)
(人謂君子亦有競進求索/之心故各興心而嫉妬也)忽馳騖以追逐兮
(五臣云忽急也馳一/作駝補曰騖亂馳也)非余心之所急(言衆人所/以馳騖惶)
(遽者爭追逐權貴求財利也故非我心之/所急衆人急於財利我獨急於仁義也)老冉冉
其將至兮(七十曰老冉冉行皃/五臣云冉冉漸漸也)恐脩名之
不立(立成也言人年命冉冉而行我之衰老將以/來至恐脩身建德而功不成名不立也論語)
(曰君子疾沒丗而名不稱焉屈原建志清白貪流名/於後丗也𥙷曰脩名脩㓗之名也屈子非貪名者然)
(無善名以傳丗君子所耻故孔子曰伯夷叔齊餓/于首陽之下民到于今稱之脩與修同古書通用)朝
飲木蘭之墜露兮(墜墮/也)夕餐秋菊之落英
(英華也言巳且飲香木之墜露吸正陽之津液暮食/芳菊之落華吞正隂之精蘂動以香淨自潤澤也餐)
(一作飡五臣云取其香㓗以合巳之德𥙷曰飲啜也/音䕃餐吞也七安切秋花無自落者當讀如我落其)
(實而取其華之落魏文帝云芳菊含乾坤之純和體/芬芳之淑氣故屈原悲冉冉之將老思食秋菊之落)
(英輔體延年/莫斯之貴)苟余情其信姱以練要兮(苟誠/也練)
(簡也五臣云苟且姱大練擇也且信大擇道要而行/𥙷曰信姱言實好也與信芳信美同意姱苦瓜切要)
(於笑/切)長顑頷亦何傷(顑頷不飽皃言巳飲食清㓗/誠欲使我形皃信而美好中)
(心簡練而合於道要雖長顑頷飢而不飽亦何所傷/病也何者衆人苟欲飽於財利巳獨欲飽於仁義也)
(𥙷曰言我中情實美又擇要道而行雖顔色憔悴形/容枯槁亦何傷乎彼先口體而後仁義豈知要者或)
(曰有道者雖貧賤而容皃不枯屈原何爲其顑頷也/曰當是時國削而君辱原獨得不憂乎顑虎感切頷)
(戸感切又上占湛切下魚檢切顑/頷食不飽面黃皃/一作頷音同)擥木根以結
茞兮(擥持也根以喻本文選擥作掔𥙷曰掔啓妍/切亦持也荀子云蘭槐之根是爲芷注云苗)
(名蘭槐根名芷然則/木根與茝皆喻本也)貫薜荔之落蘂(貫累也/薜荔香)
(草也縁木而生蘂實也累香草之實執持忠信皃也/言已施行常擥木引堅據持根木又貫累香草之實)
(執持忠信不爲華飾之行也五臣云貫拾也蘂花心/也言我持木之本佩結香草拾其花心以表已之忠)
(信𥙷曰薜蒲計切荔郎計切山海經小華之山其草/多薜荔狀如烏韭而生於石上注云亦縁木生管子)
(云薜荔白芷蘪蕪椒連五臭所校校謂馨烈之銳前/漢樂章云都荔遂芳謂都良薜荔俱有芬芳也花外)
(曰蕚内曰蘂蘂/花鬚頭點也)矯菌桂以紉蕙兮(矯直也五臣/云矯舉也舉)
(此香木以自以𥙷曰九/章云檮木蘭以矯蕙)索胡繩之纚纚(胡繩香/草也纚)
(纚索好皃言已行雖據履根木猶復矯直菌桂芬香/之性紉索胡繩令之澤好以善自約束終無懈倦也)
(補曰說文索昔各切草有/莖葉可作繩索纚所綺切)謇吾法夫前脩兮
非世俗之所服(言我忠信謇謇者乃上法前世/逺賢固非今時俗人之所服行)
(也一云謇難也言巳服飾雖爲難法我倣前賢以自/脩㓗非本今世俗人之所服佩文選謇作蹇世作時)
(五臣云蹇難也前脩謂前代脩習道德之人服用也/言我所以遭難者吾法前脩道德之人故不爲代俗)
(所用補曰謇又訓難易之難非蹇難之字也世所傳/楚詞唯王逸本最古凡諸本異同皆當以此爲正又)
(李善注本有以世爲時爲代以民/爲人之類皆避唐諱當從舊本)雖不周於今
之人兮(周合/也)願依彭咸之遺則(彭咸殷賢/大夫諫其)
(君不聽自投水而死遺餘也則法也言巳所行忠信/雖不合於今之世願依古之賢者彭咸餘法以自率)
(厲也𥙷曰顔師古云彭咸殷之介士不得其志投江/而死按屈原死於頃襄之世當懷王時作離騷巳云)
(願依彭咸之遺則又曰吾將從彭咸之所居盖其志/先定非一時忿懟而自沈也反離騷曰弃由𣆀之所)
(珎兮摭彭咸之所遺/豈知屈子之心哉)長太息以掩涕兮哀民
生之多艱(艱難也言巳自傷所行不合於世將効/彭咸沈身於淵乃太息長悲哀念萬民)
(受命而生遭過多難以隕其身申生雉經子胥沈江/是謂多難也五臣云太息掩涕哀此萬姓遭輕薄之)
(俗而多屯難補曰掩涕猶抆淚也/逺遊曰哀民生之長勤與此意同)余雖好脩姱
以鞿羈兮(鞿覊以馬自喻韁在口曰鞿革絡頭曰/羈言爲人所係累也五臣云言我雖習)
(前人之大道而爲讒人所銜勒補曰鞿居依切羈居/冝切下文云余獨好脩以爲常脩姱謂脩㓗而姱美)
(也)謇朝誶而夕替(誶諫也詩曰誶予不顧替廢/也言已雖有絶逺之智姱好)
(之姿然以爲讒人所鞿羈而係累矣故朝諫謇謇於/君夕暮而身廢弃也補曰誶音䆳又音信今詩作訊)
(訊告/也)旣替余以蕙纕兮(纕佩帶也補曰纕息/羊切下云解佩纕以)
(結/言)又申之以攬茞(又復也言君所以廢弃巳者以/余帶佩衆香行以忠正之故也)
(然猶復重引芳茞以自結束執志彌篤也/一云又申之㩜茞五臣云申重也攬持也)亦余心
之所善兮雖九死其猶未悔(悔恨也言巳/履行忠信執)
(守清白亦我中心之所美善也雖以見過支解九死/終不悔恨五臣云九數之極也以此遇害雖九死無)
(一生未/足悔恨)怨靈脩之浩蕩兮(上政迷亂則下怨父/行悖惑則子恨靈脩)
(謂懷王也浩猶浩浩蕩猶蕩蕩無思慮皃也詩曰子/之蕩兮補曰今詩作湯湯蕩也孔子曰詩可以怨孟)
(子曰小弁之怨親親也親之過大而不怨/是愈䟽也屈原於懷王其猶小弁之怨乎)終不察
夫民心(言巳所以怨恨於懷王者以其用心浩蕩/驕敖放恣無有思慮終不省察萬民善惡)
(之心故朱紫相亂國將傾危也夫君不思慮則忠臣/𬒳誅忠臣𬒳誅則風俗怨而生逆暴故民心不可不)
(熟察之也民一作人五臣云浩蕩法度壞/皃言我怨君法度廢壞終不察衆人悲苦)衆女嫉
余之蛾眉兮(衆女謂衆臣女隂也無專擅之義猶/君動而臣隨也故以喻臣蛾眉好皃)
(蛾一作娥補曰反離騷云知衆嫮之疾妬兮何必揚/纍之蛾眉此亦班孟堅顔之推以爲露才揚已之意)
(夫冶容誨淫目挑心與孟子所謂不由其道者而以/汚原何哉詩人稱莊姜之賢曰螓首蛾眉盖言其質)
(之美耳師古云蛾/眉形若𧖟蛾眉也)謡諑謂余以善淫(謡謂毀也/諑猶譖也)
(淫邪也言衆女嫉妬蛾眉美好之人譖而毀之謂之/羙而淫不可信也猶衆臣嫉妬忠正言巳淫邪不可)
(任也以一作之五臣云讒邪之人謂我善爲淫亂𥙷/曰謡音遥爾雅徒歌謂之謡謂謡言也諑竹角切方)
(言云諑愬也楚以南謂之諑言衆女競爲謡言以/譖愬我彼淫人也而謂我善淫所謂恕巳以量人)固
時俗之工巧兮偭規矩而改錯(偭背也圓/曰規方曰)
(矩改更也錯置也言今世之工才知強巧皆去規矩/更造方圎必失堅固敗材木也以言佞臣巧於言語)
(背違先聖之法以意妄造必亂政治危君國也五臣/云規矩法則也𥙷曰偭音面賈誼云偭梟獺以隱處)
(錯音/措)背繩墨以追曲兮(追猶隨也繩墨所以正/曲直𥙷曰背違也墨度)
(名也五尺曰/墨追古隨字)競周容以爲度(周合也度法也言百/上不循䋲墨之直道)
(隨從曲木屋必傾危而不可居也以言人臣不脩仁/義之道背弃忠直隨從枉佞苟合於丗以求容媚以)
(爲常法身必傾危而𬒳刑戮也𥙷曰偭規矩而改/錯者反常而妄作背繩墨以追曲者枉道以從時)忳
鬱邑余侘傺兮(伅憂皃侘傺失志皃侘猶堂堂/立皃也傺住也楚人名住曰傺)
(邑一作悒一木注云忳自念皃五臣云忳鬰憂思皃/悒不安也𥙷曰忳徒渾切悶也鬱邑憂皃不文曰曽)
(歔欷余鬱邑兮五巨以忳鬱爲句絶誤矣侘敕加切/傺丑利切又上勑駕切下勑界切方言云傺逗也南)
(楚謂之傺郭璞/云逗即今住字)吾獨窮困乎此時也(言我所/以忳忳)
(而憂中心鬰邑悵然住立而失志者以不能隨從丗/俗屈求容媚故獨爲時人所窮困憂一作自念一無)
(也/字)寧溘死以流亡兮(溘猶奄也以一作而奄一/作晻下注同𥙷曰溘奄忽)
(也渴/合切)余不忍爲此態也(言我寧奄然而死形體/流亡不忍以中正之性)
(爲邪淫之態/一無也字)鷙鳥之不羣兮(鷙執也謂能執伏/衆鳥鷹鸇之類也)
(以喻忠正𥙷曰鷙脂利切/擊鳥也月令曰鷹隼蚤)自前丗而固然(言鷙/鳥執)
(志剛厲特處不羣以言忠正之士亦執分守節不隨/俗人自前丗固然非獨於今比干伯夷是也李善文)
(選世/作代)何方圜之能周兮夫孰異道而相安
(言何所有圜鑿受方枘而能合者誰有異道而相安/耶言忠佞不相爲謀也圜一作圎周一作同一云方)
(鑿受/圎枘)屈心而抑志兮(抑案也補曰/案讀若按)忍尤而攘
詬(尤過也攘除也詬恥也言巳所以能屈案心志含/忍罪過而不去者欲以除去恥辱誅讒佞之人如)
(孔子誅少正卯也釋文詬作訽𥙷曰詬訽並呼漏/切又古豆切禮記曰以儒相詬病詬病恥辱也)伏
淸白以死直兮固前聖之所厚(言土有伏淸白/之志以死忠直)
(之節者固乃前丗聖王之所厚哀也故武王伐紂封/比干之墓表商容之閭也補曰比干諫而死孔子稱)
(仁焉厚/之也)悔相道之不察兮(悔恨也相視也察審/也補曰相息亮切)
延佇乎吾將反(延長也佇立皃詩曰佇立以泣言/巳自悔恨相視事君之道不明審)
(當若比干伏節死義故長立而望將欲還反終巳之/志也補曰佇直吕切乆立也異姓事君不合則去同)
(姓事君有死而巳屈原去之則是不/察於同姓事君之道故悔而欲反也)回朕車以復
路兮(回旋也路道/也回一作迴)及行迷之未逺(迷誤也言/乃旋我之)
(車以反故道及已迷誤欲去之路尚未甚逺也/同姓無相去之義故屈原遵道行義欲還歸也)歩
余馬於蘭皐兮(歩徐行也澤曲曰皐詩云鶴鳴/于九皐補曰皐九折澤也一云)
(澤中水溢出所爲坎/招䰟曰皐蘭𬒳徑)馳椒丘且焉止息(土髙四墮/曰椒丘言)
(巳欲還則徐歩我之馬於芳澤之中以觀聽懷王遂/馳髙丘而止息以湏君命也馳一作駝五臣云椒丘)
(丘土有椒也行息依蘭椒不忘芳香以自㓗也補曰/司馬相如賦云椒丘之闕服䖍云丘名如淳云丘多)
(椒也按椒山顚也此以椒丘對蘭皐則/冝從如淳五臣之說焉語助尤䖍切)進不入以
離尤兮退將復脩吾初服(退去也言巳誠欲/遂進竭其忠誠君)
(不肯納恐重過禍故將復去脩吾初始淸㓗之服也/一無復字五臣云尤過也𥙷曰九章云欲儃佪以干)
(傺兮恐重患而離尤離遭也曹/植七啓曰願反初服從子而歸)製芰荷以爲衣
兮(製裁也芰䔖也秦人曰薢茩荷芙蕖也𥙷/曰芰竒寄切生水中葉浮水上花黃白色)雧
芙蓉以爲裳(芙蓉蓮華也上曰衣下曰裳言巳/進不見納猶復裁製芰荷集合芙)
(蓉以爲衣裳𬒳服愈㓗脩善益明雧一作集𥙷曰爾/雅曰荷芙蕖注云别名芙蓉本草云其葉名荷其華)
(未發爲菡蓞巳發爲芙蓉芰荷葉也故以爲衣芙蓉/華也故以爲裳反離騷云衿芰茄之緑衣𬒳芙蓉之)
(朱裳是也北山移文曰焚芰製而裂荷衣盖/用此語薢茩音皆苟又上胡買切下胡口切)不吾
知其亦巳兮茍余情其信芳(五臣云言君/不知我我亦)
(將止然我情實美𥙷/曰芳敷方切香艸也)髙余冠之岌岌兮(岌岌髙/皃𥙷曰)
(岌魚/及切)長余佩之陸離(陸離猶㠁嵯衆皃也言巳/懷德不用復髙我之冠長)
(我之佩尊其威儀整其服飾以異於衆也𥙷曰許愼/云陸離美好皃顔師古云陸離分散也九章云帶長)
(鋏之陸離兮冠/切雲之崔嵬)芳與澤其雜糅兮(芳德之臭/也易曰其)
(臭如蘭澤質之潤也玉堅而有/潤澤糅雜也𥙷曰糅女救切)唯昭質其猶未
虧(唯獨也昭明也虧歇也言我外有芬芳之德内/有玉澤之質二美雜㑹兼在於已而不得施用)
(故獨保明其身無有虧歇而巳所謂道行則兼善天/下不用則獨善其身虧一作虧其字從兮五臣云唯)
(獨守其明㓗之質/猶未爲自虧損也)忽反顧以遊目兮(忽疾皃遊/一作游)
將徃觀乎四荒(荒逺也言巳欲進忠信以輔事君/而不見省故怱然反顧而去將遂)
(游目往觀四荒之外以求賢君也五臣云觀四荒之/外以求知巳者𥙷曰爾雅觚竹北戸西王母曰下謂)
(之四荒皆四方昏荒之國禮失而求諸野當是時國/無人莫我知者故欲觀乎四荒以求同志此孔子浮)
(海居夷之意然原初未甞去楚者同姓無可去之義/故也賈誼弔屈原云/九州而相其君兮何必懷此)
(都失/之矣)佩􁇇紛其繁飾兮(􁇇紛盛皃繁衆也/𥙷曰􁇇匹賔切)芳
菲菲其彌章(菲菲猶勃勃芬香皃也章明也言/巳雖欲之四方荒逺猶整飾儀容)
(佩玉􁇇紛而衆盛忠信勃勃而愈明終不以逺/故改其行五臣云佩忠信芳香之行彌加明㓗)民
生各有所樂兮余獨好脩以爲常(言萬民/禀天命)
(而生各有所樂或樂諂佞或樂貪淫我獨好脩正直/以爲常行也文選民作人脩一作循𥙷曰樂魚敎切)
(欲也下文云汝何博謇而好脩又曰/苟中情其好脩皆言好自脩㓗也)雖體解吾猶
未變兮豈余心之可懲(懲艾也言巳好脩忠信/以爲常行雖獲罪支解)
(志猶不艾也豈一作非文選可作何五臣云言我執/忠貞之心雖遭支解亦不能變於我心更何所懼懲)
(懼也𥙷曰解古蟹切說文懲㣻也㣻與艾並/音乂謂懲創也以可爲何以懲訓懼皆非是)女􁂆
之嬋媛兮(女􁂆屈原姊也嬋媛猶牽引也一作撣/援𥙷曰說文云􁂆女字也音須賈侍中)
(說楚人謂女曰􁂆前漢有吕須取此爲名嬋媛音蟬/爰水經引袁崧云屈原有賢姊聞原放逐亦來歸喻)
(令自寛全郷人兾其見從因名曰秭歸縣北有原故/宅宅之東北有女須廟擣衣石猶存秭與/同觀女)
(􁂆之意盖欲原爲寗武子之愚不欲爲史魚之直耳/非責其不能爲上官椒蘭也而王逸謂女􁂆罵原以)
(不與衆合不/承君意誤矣)申申其詈予(申申重也言女􁂆見/已施行不與衆合以)
(見放流故來牽引數怒重詈我也詈一作罵予一作/余五臣云牽引古事而罵詈我𥙷曰論語曰申申如)
(也申申和舒之皃女􁂆詈原有親親之意焉九/歌云女嬋媛兮爲余太息是也予音與叶韻)曰鮌
婞直以亡身兮(曰女􁂆詞也鮌堯臣也帝繫曰/顓頊後五丗而生鮌婞很也鮌)
(亦作鯀一作􁉽文選亡作方補曰婞下頂切東坡曰/史記殛鯀於羽山以變東夷楚詞鮌婞直以亡身則)
(鮌盖剛而犯上者耳若小人也安能以變四夷之俗/哉如左氏之言皆後丗流傳之過九章亦云行婞直)
(而不豫兮鮌/功用而不就)終然殀乎羽之野(蚤死曰殀言堯使/鮌治洪水婞很自)
(用不順堯命乃殛之羽山死於中野女􁂆比屈原於/鮌不順君意亦將遇害也殀一作天一云羽山之野)
(補曰羽山東裔在海中殀殁也於矯切鮌遷羽山三/年然後死事見天問左傳曰其神化爲黃能入于羽)
(淵)汝何愽謇而好脩兮紛獨有此姱節(女/􁂆)
(數諫屈原言汝何爲獨愽采往古好脩謇謇有此姱/異之節不與衆同而見憎惡於丗也文選作蹇五臣)
(云汝何愽采古道於蹇難之丗好脩直節獨爲姱大/之行補曰博謇當如逸說紛盛皃姱苦瓜切好也)
薋菉葹以盈室兮(薋蒺蔾也菉王芻也葹枲耳/也詩曰楚楚者薋又曰終朝)
(采菉三者皆惡草以喻讒佞盈滿於側者也𥙷曰今/詩薋作茨菉作緑薋音甆爾雅亦作茨布地蔓生細)
(葉子有三角刺人易據于蒺蔾言其凶傷詩牆有茨/以刺梗穢菉音録爾雅云菉王芻菉蓐也本草云藎)
(草葉似竹而細薄莖亦圎小生平澤溪澗之側俗名/菉蓐草葹商支切形似䑕耳詩人謂之卷耳爾雅謂)
(之苓耳廣雅謂之枲耳皆以/實得名本草枲耳一名葹)判獨離而不服(判/别)
(也女􁂆言衆人皆佩薋菉枲耳爲讒佞之行滿於朝/庭而獲富貴汝獨服蘭蕙守忠直判然離别不與衆)
(同故斥/弃也)衆不可戸說兮孰云察余之中情
(屈原外困羣佞内𬒳姊詈知丗莫識言巳之心志所/執不可戸說人告誰當察我中情之善否也𥙷曰管)
(子曰聖人之治於丗不人告也不/戸說也淮南子曰口辨而戸說之)世並舉而好
朋兮(朋黨也𥙷曰說文朋古鳳字鳳飛/群鳥從以萬數故以爲朋黨字)夫何焭
獨而不予聽(焭孤也詩曰哀此焭獨言世俗之人/皆行佞僞相與朋黨並相薦舉忠直)
(之士孤焭特獨何肯聽用我言而納受之也焭一/作㷀予一作余𥙷曰焭渠營切今詩作惸聽平聲)依
前聖以節中兮(節度文選/以作之)喟憑心而歷兹(喟/歎)
(也歷數也言巳所言皆依前世聖人之法節其中和/喟然舒憤懣之心歷數前世成敗之道而爲此詞也)
(憑一作慿一作馮五臣云中得也歷行也憑滿也言/我依前代聖賢節度而不得用故歎息憤懣而行澤)
(畔矣𥙷曰喟丘愧切方言云憑怒也楚曰憑注云恚/盛皃引楚詞康回慿怒皮氷切列子曰帝馮怒莊子)
(曰侅溺於馮氣說文云馮懣也並音憤喟憑心而歷/兹者歎逢時之不幸也歷猶逢也下文云委厥美而)
(歷兹意/與此同)濟沅湘以南征兮(濟渡也沅湘水名征行/也𥙷曰沅音元山海經)
(云湘水出帝舜葬東入洞庭下沅水出象郡鐔城西/東注江合洞庭中後漢志武陵郡有臨沅縣南臨元)
(水水源出牂牁且蘭縣至郡界分爲五谿又零陵郡/陽朔山湘水出水經云沅水下注洞庭方㑹於江湘)
(中記云湘水之出於陽朔則觴爲之/舟至洞庭則日月若出入於其中)就重華而
敶詞(重華舜名也帝繫曰瞽叟生重華是爲帝舜/葬於九疑山在沅湘之南言巳依聖王法而)
(行不容於世故欲渡沅湘之水南行就舜敶詞自說/稽疑聖帝兾聞祕要以自開悟也一作陳辭𥙷曰􁍚)
(列也先儒以重華爲舜名按書云有鰥在下曰虞舜/與帝之咨禹一也則舜非謚也名也又曰若稽古帝)
(舜曰重華與堯爲放勲一也則重華非名也號也羣/臣稱帝不稱堯則堯爲名帝稱禹不稱文命則文命)
(爲號伊尹稱尹躬曁湯則湯號也湯自稱予小子履/則履名也楚詞屢言堯舜禹湯今辨干此天下明德)
(皆自虞帝始其於君臣之際/詳矣故原欲就之而敶詞也)啓九辯與九歌兮
(啓禹子也九辯九歌禹樂也言禹平治水土以有天/下啓能承先志纉叙其業育養品類故九州之物皆)
(可辯數九功之德皆有大序而可歌也左氏傳曰六/府三事謂之九功九功之德皆可歌也謂之九歌水)
(火金木土榖謂之六府正德利用厚生謂之三事𥙷/曰山海經云夏后上三嬪于天得九辯與九歌以下)
(注云皆天帝樂名啓登天而竊以下用之天問亦云/啓棘賔商九辯九歌王逸不見山海經故以爲禹樂)
(五臣又云啓開也言禹開樹此樂謬矣騷經天問多/用山海經而劉勰辨騷以康回傾地夷羿弊曰爲譎)
(怪之談異乎經典如髙宗夢得說姜嫄/履帝敏之類皆見於詩書豈誣也哉)夏康娛
以自縱(夏康啓子太康也/娯樂也縱放也)不顧難以圖後
兮五子用失乎家巷(圖謀也言太康不遵禹/啓之樂而更作淫聲放)
(縱情慾以自娛樂不顧患難不謀後世卒以失國兄/弟五人家居閭巷失尊位也尚書序曰太康失國昆)
(弟五人須于洛汭作五子之歌此佚篇也巷一作居/𥙷曰書云太康尸位以逸豫滅厥德黎民咸貳乃盤)
(游無度畋于有洛之表十旬弗反有窮后羿因民弗/忍距于河厥第五人御其母以從徯干洛之汭五子)
(咸怨述大禹之戒以作歌逸不見全書故以爲佚篇/它皆放此難乃旦切巷里中道也此言太康娛樂放)
(縱以至失邦耳逸云不遵啓樂更作淫聲未知所據/且太康不反國人立其弟仲康仲康死子相立則五)
(子豈有家居閭巷之理盖仲康以來羿勢曰盛/王者備位而巳五子之失乎家巷太康實使之)羿
淫遊以佚畋兮(羿諸侯也畋獵也一作田𥙷曰羿/五計切說文云帝嚳射官也夏少)
(康滅之賈逵云羿之先祖也爲先王射官帝嚳時有/羿堯時亦有羿羿是善射之號此羿商時諸侯有窮)
(后/也)又好射夫封狐(封狐大狐也言羿爲諸侯荒淫/遊戲以佚畋獵又射殺大狐犯)
(天之孽以亡其國也𥙷曰射食亦切弓弩發也天/問云帝降夷羿革孽夏民馮珧利决封狶是射)固
亂流其鮮終兮(鮮少也固一誤/作國鮮一作尠)浞又貪夫厥
家(浞寒浞羿相也婦謂之家言羿因夏衰亂代之爲/政娱樂畋獵不恤民事信任寒浞使爲國相足行)
(媚於内施賂於外樹之詐慝而專其權勢羿畋將歸/使家臣逢䝉射而殺之貪取其家以爲已妻羿以亂)
(得政身即滅亡故言鮮終𥙷曰浞食角切傳曰以德/和民不聞以亂以亂易亂其流鮮終浞澆之事是也)
澆身被服強圉兮(澆寒浞子也強圉多力也澆/一作奡一云被於彊圉𥙷曰)
(澆五弔切論語曰羿善射奡盪舟俱不得其死然奡/即澆也五耗切聲轉字異詩曰曽是彊禦彊禦彊梁)
(也)縱欲而不忍(縱放也言浞取羿妻而生澆彊梁/多力縱放其情不忍其慾以殺夏)
(后相也一本欲下有殺字𥙷曰左傳云昔有過澆殺/斟灌以伐斟尋滅夏后相杜預云相失國依於二斟)
(爲澆/所滅)日康娛而自忘兮(康安也而/一作以)厥首用夫
顚隕(首頭也自上下曰顚隕墜也言澆旣滅殺夏/后相安居無憂日作淫樂忘其過惡卒爲相)
(子少康所誅其頭顚隕而墜地自此以上羿澆寒浞/之事皆見於左氏傳夫一作以一無夫字𥙷曰顚倒)
(也釋文作巓隕從髙下也左傳云昔有夏之方衰后/羿自鉅遷于窮石因夏民以代夏政恃其射也不脩)
(民事而淫于原獸寒浞伯明氏之讒子弟也信而使/之以爲已相浞行媚于内施賂于外愚弄其民而虞)
(羿干田樹之詐慝以取其國家内外咸服羿猶不悛/將歸自田家衆殺而亨之靡奔有鬲氏浞因羿室生)
(澆及豷恃其讒慝詐僞而不德干民使澆用師滅斟/灌及斟尋氏靡自有鬲氏收二國之燼以滅浞而立)
(少康少康滅澆于過后杼滅豷干戈有窮由是遂亡/論語兼義云羿逐后相自立相依二斟夏祚猶尚未)
(滅及寒泥殺羿因羿室而生澆澆長大自能用師始/滅后相相死之後始生少康少康生杼杼又年長始)
(堪誘豷方始滅浞而立少康計太康失邦及少康紹/國向有百載乃滅有窮而夏本紀云仲康崩子相立)
(相崩子少康立都不言羿/浞之事是馬遷之踈也)夏桀之常違兮(桀/夏)
(之亡王也五臣云/言常背天違道)乃遂焉而逢殃(殃咎也言夏/桀上偝於天)
(道下逆於人理乃遂以逢/殃咎終爲殷湯所誅滅)后辛之菹醢兮(后君/也辛)
(殷之亡王紂名也藏菜曰菹肉醬曰醢菹一作𦵔五/臣云𦵔醢肉醬也𥙷曰菹臻魚切說文酢菜也一曰)
(麋鹿爲菹􁉛菹之稱菜肉通/醢音海爾雅曰肉謂之醢)殷宗用而不長(言/紂)
(爲無道殺北干醢梅伯武王杖黃鉞行天罰殷宗遂/絶不得長乆也而一作之𥙷曰禮記云昔殷紂亂天)
(下脯鬼侯以饗諸侯史記曰紂醢九侯脯/鄂侯淮南子云醢鬼侯之女𦵔梅伯之骸)湯禹儼
而祗敬兮(儼畏也祗敬也儼一作嚴𥙷曰禮/記曰儼若思儼亦作嚴並魚檢切)周論
道而莫差(周周家也差過也言殷湯夏禹周之文/王受命之君皆畏天敬賢論議道德無)
(有過差故能獲夫神人之助子孫蒙其福祐也五臣/云湯禹周文皆儼肅祗敬論議道德無有差殊故得)
(永年𥙷曰道治道也言周則包文武/矣差舊讀作蹉五臣以爲差殊非是)舉賢而授
能兮(一云舉/賢才)循繩墨而不頗(頗傾也言三王/選士不遺幽陋)
(舉賢用能不顧左右行用先聖法度無有傾失故能/綏萬國安天下也易曰無平不頗也五臣云無有頗)
(僻循一作脩頗一作陂𥙷曰思玄賦江引楚詞遵繩/墨而不頗遵亦循也作脩非是易泰卦云無平不陂)
(陂一音頗/滂禾切)皇天無私阿兮(竊愛爲私所私爲/阿一云所祐爲阿)覽
民德焉錯輔(錯置也輔佐也言皇天神明無所私/阿觀萬民之中有道德者因置以爲)
(君使賢能輔佐以成其志故桀爲無道傳與湯紂爲/淫虐傳與文王德一作惪文選民作人𥙷曰焉語助)
(錯七故切上天佑之/爲生賢佐故曰錯輔)夫維聖哲以茂行兮(哲/智)
(也茂盛也補/曰行下孟切)苟得用此下土(苟誠也下土謂天/下也言天下之所)
(立者獨有聖明之智盛德之行故得用事天下而爲/萬民之主𥙷曰睿作聖明作哲聖哲之人以有甚盛)
(之行故能使下土爲/我用詩曰奄有下土)瞻前而顧後兮(瞻觀也顧/視也前謂)
(禹湯後謂桀紂𥙷曰說/文瞻臨視也顧還視也)相觀民之計極(相視也/計謀也)
(極窮也言前觀湯武之所以興顧視桀紂之所以亡/足以觀察萬民忠佞之謀窮其眞爲也民一作人𥙷)
(曰相息亮切言觀民之䇿此爲至矣計䇿也極至也/相觀重言之也下文亦曰覽相觀於四極與左傳尚)
(猶有臭書弗/遑暇食語同)夫孰非義而可用兮孰非善
而可服(服服事也言世之人臣誰有不行仁義而/可任用誰有不行信善而可服事者乎言)
(人非義則德不立非善則/行不成也五臣云服用也)阽余身而危死兮
(阽猶危也或云阽近也言巳盡忠近於危殆一夲死/下有節字𥙷曰阽音簷臨危也小爾雅曰疾甚謂之)
(阽前漢注云阽/近邊欲墮之意)覽余初其猶未悔(言已正言危/行身將死亡)
(上觀初世伏節之賢士我志所樂終不悔恨/也五臣云今觀我之初志終竟行猶未爲悔)不量
鑿而正枘兮(量度也正方也枘所以充鑿𥙷曰量/力香切鑿音漕穿孔也枘而銳切刻)
(木端所以入鑿淮南子/云良工漸乎矩鑿之中)固前脩以菹醢(言工不/量度其)
(鑿而方正其枘則物不固而木破矣臣不度君賢愚/竭其忠信則𬒳罪過而身殆也自前世脩名之人以)
(獲菹醢龍逢梅伯是也菹一作𦵔五臣云邪佞在前/忠賢何由能進𥙷曰九辯云圜鑿而方枘兮吾固知)
(其鉏鋙而難入夫邪佞在前而已/以正直當之其君不察得罪必矣)曽歔欷余鬱
邑兮(曽累也歔欷懼皃或曰哀泣之聲也鬰邑憂/也曾一作增邑一作悒𥙷曰歔許居切欷香)
(衣許毅/二切)哀朕時之不當(言我累息而懼鬱邑而/憂者自哀生不當舉賢)
(之時而值菹醢之/世也𥙷曰當平聲)攬茹蕙以掩涕兮(茹柔耎也/攬一作㩜)
(文選作掔五臣云茹臭也蕙香草以喻忠正之心𥙷/曰茹文選音汝王篇云茹柔也一曰菜茹五臣以茹)
(爲香誤矣吕氏春秋曰以茹魚驅蠅蠅愈/至而不可禁則茹又爲臭敗之名非香也)霑余襟
之浪浪(霑濡也衣眥謂之襟浪浪流皃也言巳自/傷放在草澤心悲泣下霑濡我衣浪浪而)
(流猶引取柔耎香草以自掩拭不以悲放失仁義/之則也𥙷曰爾雅衣眥謂之襟襟交領也浪音郎)跪
敷衽以陳辭兮(敷布也祍衣前也陳辭於重華道/羿澆以下也故下句云發軔於蒼)
(梧也辭一作詞𥙷曰跪巨/委切爾雅䟽云衽裳際也)耿吾旣得此中正(耿/明)
(也言巳上覩禹湯文王脩德以興下見羿澆桀紂行/惡以亡中知龍逢比干執履忠直身以菹醢乃長跪)
(布衽俛首自念仰訴於天則中心曉明得此中正之/道精合眞人神與化游故設乗雲駕龍周歷天下以)
(慰巳情緩幽思也五臣云明我得此中正之道𥙷曰/言巳所以陳詞於重華者以吾得中正之道耿然甚)
(明故也反離騷云吾馳江潭之㲹溢兮將折衷乎重/華舒中情之煩或兮恐重華之不纍與余恐重華與)
(沉江而死不與/投閣而生也)駟玉虬以椉鷖兮(有角曰龍無角/曰虬鷖鳳皇别)
(名也山海經云鷖身有五采而文如鳳鳳類也以爲/車飾虬一作虯椉一作乗鷖一作翳𥙷曰言以鷖爲)
(車而駕以玉虬也駟一乗四馬也虬龍類也渠幽切/說文云龍子有角者相如賦云六玉虯謂駕六馬以)
(玉飾其鑣勒有似玉虯也鷖於計烏鷄二切山海經/云九疑山有五彩之鳥飛蔽一郷五彩之鳥翳鳥也)
(又云蛇山有鳥五/色飛蔽日名鷖鳥)溘埃風余上征(溘猶掩也竢/塵也言我設)
(往行游將乗王虬駕鳳車掩塵埃而上征去離丗俗/逺羣小也𥙷曰逺游去掩孚雲而上征故逸云溘猶)
(掩也按溘奄忽也渴合切征行也言忽然/風起而余上征猶所謂忍乎吾將行耳)朝發軔
於蒼梧兮(軔搘輪木也蒼梧舜所葬也搘一作支/𥙷曰軔音刃戰國䇿云陛下甞軔車於)
(趙矣軔止車之木將行則發之五臣以軔爲車輪誤/矣山海經云蒼梧山舜葬于陽帝丹朱葬干隂禮記)
(曰舜葬於蒼梧之野注云舜征有苗而死因葬焉蒼/梧於周南越之地今爲郡如淳曰舜葬九嶷九嶷在)
(蒼梧馮乗縣故或/曰舜葬蒼梧也)夕余至乎縣圃(縣圃神山在/崑崙之上淮)
(南子曰崑崙縣圃維絶乃通天言已朝發帝舜之居/夕至縣圃之上受道聖王而登神明之山縣一作懸)
(一無絶字一本乃作絶𥙷曰縣音玄山海經云槐江/之山上多琅玕金玉其陽多丹栗隂多金銀實帷帝)
(之平圃南望崑崙其光熊熊其氣魂魂西望大澤后/稷所濳平圃即懸圃也穆天子傳云舂山之澤清水)
(出泉温和無風飛鳥百獸之所飲食先王之所謂縣/圃水經云崑崙說曰崑崙之山三級下曰樊桐一名)
(板松二曰玄圃一名閬風上曰層城一名天庭層音/增淮南子言傾宫旋室懸圃閬風樊桐在崑崙閶闔)
(之中樊音飯又曰崑崙之丘或上倍之是謂涼風之/山登之而不死或上倍之是謂懸圃之山登之乃靈)
(能使風雨或上倍之乃維上天登之乃神是謂太帝/之居東方朔十洲記曰崑崙山有三角一角正北上)
(子北辰星之燿名閬風巔其一角正西名曰玄圃臺/其一角正東名曰崑崙宫玄與縣古字通天問曰崑)
(崙縣圃其/居安在)欲少留此靈瑣兮(靈以喻君瑣門鏤/也文如連瑣楚王)
(之省閣也一云靈神之所在也瑣門有靑瑣也言未/得入門故欲小住門外瑣一作璅五臣云璅門閣也)
(𥙷曰瑣先果切上文言夕余至乎縣圃則靈瑣神之/所在也神之所在以喻君也漢舊儀云黃門令日暮)
(入對靑瑣丹墀拜音義云/靑瑣以靑畫戸邊鏤也)日忽忽其將暮(言/已)
(誠欲少留於君之省閤以須政敎日又/忽去時將欲暮年歳且盡言巳衰老也)吾令羲和
弭節兮(羲和曰御也弭按也按節徐歩也𥙷曰山/海經東南海外有羲和之國有女子名曰)
(羲和是生十日常浴日於甘淵注云羲和天地始生/主日月者也故堯因是立羲和之官以主四時虞丗)
(南引淮南子云爰止羲和爰息六螭是謂懸車注云/日乗車駕以六龍羲和御之日至此而薄於虞淵羲)
(和至此而迴弭/止也彌耳切)望崦嵫而勿迫(崦嵫日所入山/也下有蒙水水)
(中有虞淵迫附也言我恐日暮年老道德不施欲令/日御按節徐行望日所入之山且勿附近冀及盛時)
(遇賢君也勿一作未𥙷曰崦音淹嵫音兹山海經曰/鳥䑕同穴山西南曰崦嵫又云西曰􁛸嵫之山淮南)
(子云日入崦嵫經/細栁入虞淵之汜)路曼曼其脩逺兮(脩長也/釋文曼)
(作漫五臣云漫漫逺皃𥙷曰曼漫/並莫半切集韻曼曼長也謨官切)吾將上下而
求索(言天地廣大其路曼曼逺而且長不可卒至/吾方上下左右以求索賢人與巳合志者也)
(𥙷曰索/所格切)飲余馬於咸池兮(咸池曰浴處也𥙷曰/飲於禁切九歌云與)
(女沐兮咸池逸云咸池星名盖天池也天文大象賦/云咸池浮津而淼漫注云咸池三星天潢南魚鳥之)
(所託也又七諫云屬天命而委之咸池注云咸/池天神按下文言扶桑則咸池乃曰所浴者也)揔
余轡乎扶桑(揔結也扶桑日所拂木也淮南子/曰日出湯谷浴乎咸池拂干扶桑)
(是謂晨明登于扶桑爰始將行是謂朏明言我乃往/至東極之野飲馬於咸池與日俱浴以㓗巳身結我)
(車轡於扶桑以留日行幸得不老延年壽也𥙷曰山/海經云黒齒之北曰湯谷有扶木九日居下枝一日)
(居上枝皆戴烏郭璞云扶木扶桑也天有十日迭出/運照東方朔十洲記云扶桑在碧海中乗似桑樹長)
(數千丈大二千圍兩兩同根更相依倚是名扶桑淮/南子云扶木在陽州日之所曊曊猶照也說文云榑)
(桑神木日所出榑/音扶湯與暘同)折若木以拂日兮(若木在崑/崙西極其)
(華照下地拂擊也一云蔽也𥙷曰山海經南海之内/黒水之間有木名曰若木若水出焉又曰灰野之山)
(有樹靑葉赤華名曰若木日所入處生崑崙西附西/極也然則若木有二而此乃灰野之若木歟淮南子)
(曰若木在建木西未有十日其華照下地注云若木/端有十日狀如連珠華光也光照其下也一云狀如)
(蓮華天問云羲和/之未揚若華何光)聊逍遥以相羊(聊且也逍遥/相羊皆遊也)
(言巳揔結日轡恐不能制年時卒過故復轉之西極/折取若木以拂擊日使之還去且相羊而遊以俟君)
(命也或謂拂蔽也以若不鄣蔽日使不得過也逍遥/一作須臾羊一作佯補曰逍遥猶翺翔也相羊猶徘)
(徊/也)前望舒使先驅兮(望舒月御也月體光明以喻/臣淸白也𥙷曰淮南子曰月)
(御曰望舒亦曰纎阿史記周本紀云百夫荷罕旗以/先驅顔師古云先驅導路也李善云先驅前驅也周)
(禮王出入則辟/左右而前驅)後飛廉使奔屬(飛廉風伯也風/爲號令以喻君)
(命言巳使淸白之臣如望舒先驅求賢使風伯奉君/命於後以告百姓或曰駕乗龍雲必假疾風之力使)
(奔屬於後𥙷曰屬音注連也吕氏春秋曰風師曰飛/廉應劭曰飛廉神禽能致風氣晉灼曰飛廉鹿身頭)
(如雀有角而蛇尾豹文河圖/曰風者天地之使乃告號令)鸞皇爲余先戒
兮(鸞俊鳥也皇雌鳳也以喻仁智之士先一作前五/臣云鸞皇靈鳥𥙷曰山海經女牀山有鳥狀如翟)
(而五采畢備聲似雉而尾長名曰鸞見則天下安寧/瑞應圖曰鸞者赤神之精鳳皇之佐也爾雅曰鶠鳳)
(其雌皇皇或/作凰爲去聲)雷師告余以未具(雷爲諸侯以/興於君言巳)
(使仁智之士如鸞皇先戒百官將往適道而君怠墮/告我嚴裝未具余一作我𥙷曰春秋合誠圖云軒轅)
(主雷雨之神一/曰雷師豐隆也)吾令鳳鳥飛騰兮繼之以日
夜(言我使鳳鳥明智之士飛行天下以求同志續以/日夜兾相逢遇也文選云吾令鳳皇飛騰兮又繼)
(之以日夜𥙷曰山海經云丹穴之山有鳥焉其狀如/雞五彩而文曰鳳鳥是鳥也飲食則自歌自舞見則)
(天下大康寧上言鸞皇鸞鳳皇之佐而皇雌鳳也以/喻賢人之同類者故爲命先戒百宫此云鳳鳥以喻)
(賢人之全德者故令/飛騰以求同志也)飄風屯其相離兮(回風爲/飄飄風)
(無常之風以興邪惡之衆屯其相離言不與己和/合也𥙷曰爾雅注云飄風旋風屯徒昆切聚也)帥
雲霓而來御(雲霓惡氣以喻佞人御迎也言巳/使鳳鳥往求同志之士欲與俱共)
(事君反見邪惡之人相與屯聚謀欲離已又遇佞人/相帥來迎欲使我變節以隨之也帥一作率𥙷曰御)
(讀若迓霓五稽五歷五結三切通作蜺文選云雲旗/拂霓又云俯而觀乎雲霓沈約郊居賦云雌霓連蜷)
(並讀作側聲司馬温公云約賦但取聲律便美非霓/不可讀爲平聲也爾雅蜺爲挈貳說文霓屈虹青赤)
(或白色隂氣也郭氏云雄曰虹謂明盛者雌曰蜺謂/暗㣲者虹者隂陽交㑹之氣雲薄漏日日照雨滴則)
(虹生/也)紛緫緫其離合兮(紛盛多皃緫緫猶僔僔/聚皃五臣云紛亂也)
斑陸離其上下(斑亂皃陸離分散也言巳游觀天/下但見俗人競爲讒佞僔僔相聚)
(乍離乍合上下之義斑然散亂而不可/知也斑一作班𥙷曰班駮文也下音戸)吾令帝
閽開關兮(帝謂天帝閽主門者也𥙷曰/說文云閽常以昏閉門隷也)倚閶闔
而望予(閶闔天門也言已求賢不得疾讒惡佞將/上訴天帝使閽人開關又倚天門望而距)
(我使我不得入也𥙷曰天文大象賦曰儼閶闔以洞/開注云宫墻兩藩正南開如門象者名閶闔門淮南)
(子曰排閶闔淪天門注云閶闔始升天之門也天門/上帝所居紫㣲宫門也說文云閶天門也闔門扇也)
(楚人名門曰閶闔文選注云閶闔天門也王者因/以爲門屈原亦以閶闔喻君門也予音與叶韻)時
曖曖其將罷兮(曖曖昏昧皃罷極也罷一作疲/𥙷曰曖日不明也音愛罷音皮)
結幽蘭而延佇(言時丗昏昧無有明君周行罷/極不遇賢士故結芳草長立有)
(還意也而一作以五臣云結芳草自㓗長立而無趣/向𥙷曰劉次莊云蘭喻君子言其處於深林幽澗之)
(中而芬芳郁烈之不/可掩故楚詞云云)丗溷濁而不分兮(溷亂/也濁)
(貪也𥙷曰/溷胡困切)好蔽美而嫉妬(言時丗君亂臣貪不/別善惡好蔽美德而)
(嫉妬忠信也五/臣云蔽隱也)朝吾將濟於白水兮(濟渡也/淮南子)
(言白水出崑崙之山飲之不死於一作乎𥙷曰河圖/曰崐山出五色流水其白水入中國名爲河也五臣)
(云白水/神泉)登閬風而緤馬(閬風山名在崑崙之上/綶繫也言巳見中國溷)
(濁則欲渡白水登神山屯車繫馬而留止也白水㓗/淨閬風清明言已脩淸白之行不懈怠也緤一作絏)
(𥙷曰閬音郎又音浪道書云閬野者閬風之府是也/崑崙上有九府是爲九宫餘說巳見縣圃下緤音薛)
(左傳曰臣負羈紲紲/馬韁也馬滿補切)忽反顧以流涕兮哀髙
丘之無女(楚有髙丘之山女以喻臣言已雖去意/不能己猶復顧念楚國無有賢臣心爲)
(之悲而流涕也或云髙丘閬風山上也無女諭無與/已同心也舊說髙丘楚地名也五臣云女神女喻忠)
(臣𥙷曰離騷多以女/喻臣不必指神女)溘吾遊此春宫兮(溘奄也/春宫東)
(方靑帝舎也溘一作壒/𥙷曰壒塵也無奄忽義)折瓊枝以繼佩(繼續也/言巳行)
(游奄然至於靑帝之舎觀萬物始生皆出於仁復折/瓊枝以續佩守仁行義志彌固也𥙷曰瓊玉之美者)
(傳曰南方有鳥其名爲鳳天爲生樹名曰瓊枝髙百/二十仞大三十圍以琳琅爲實後漢注云瓊枝玉樹)
(以喻堅貞下文云/折瓊枝以爲羞)及榮華之未落兮(榮華喻/顔色落)
(墮也𥙷曰遊春宫折瓊/枝欲及榮華之未落也)相下女之可詒(相視也/詒遺也)
(言巳旣脩行仁義兾得同志願及年德盛時顔貌未/老視天下賢人將持玉帛而聘遺之與俱事君也詒)
(一作貽𥙷曰相息亮切下女喻/賢人之在下者詒音怡通作貽)吾令豐隆椉雲
兮(豐隆雲師一曰雷師下注同椉一作乗𥙷曰九歌/雲中君注云雲神豐隆五臣曰雲神屏翳按豐隆)
(或曰雲師或曰雷師屏翳或曰雲師或曰雨師或曰/風師歸藏云豐隆筮雲氣而告之則雲師也穆天子)
(傳云天子升崑崙封豐隆之葬郭璞云豐隆筮師御/雲得大壯卦遂爲雷師淮南子曰季春三月豐隆乃)
(出以將其雨張衡思玄賦云豐隆軯其震霆雲師􁥎/以交集則豐隆雷也雲師屏翳也天問曰萍號起雨)
(則屏翳雨師也洛神賦云屏翳收風則風師也又周/官有飌師雨師淮南子云雨師灑道風伯掃塵說者)
(以爲箕畢二星列仙傳云赤松子神農時爲雨師風/俗通云玄冥爲雨師其說不同據楚詞則以豐隆爲)
(雲師飛廉爲風伯/屏翳爲雨師耳)求宓妃之所在(宓妃神女以/喻隱士言我)
(令雲師豐隆乗雲周行求隱士清㓗若宓妃者欲與/并心力也宓一作虙五臣云虙妃以喻賢臣𥙷曰漢)
(書古今人表有宓羲氏宓音伏字本作虙顔氏家訓/云虙字从它宓字乆宀下俱爲必孔子弟子宓子賤)
(即虙羲之後俗字以爲宓或復加山子賤碑云濟南/伏生即子賤之後是知虙之與伏古來通用誤以爲)
(宻較可知矣洛神賦注云宓妃伏/犧氏女溺洛水而死遂爲河神)解佩纕以結
言兮(纕佩帶也𥙷曰洛神賦云願誠素/之先逹兮解玉珮而要之亦此意)吾令蹇
脩以爲理(蹇脩伏羲氏之臣也理分理也述禮意/也言已旣見宓妃則解我佩帶之玉以)
(結言語使古賢蹇脩而爲媒理也伏羲時敦朴故使/其臣也五臣云令蹇脩爲媒以通辭理𥙷曰宓妃伏)
(犧氏之女故使/其臣以爲理也)紛緫緫其離合兮忽緯繣其
難遷(緯繣乖戾也遷徙也言蹇脩旣持其佩帶通/言而讒人復相聚毀敗令其意一合一離遂)
(以乖戾而見距絕言所居深僻難遷徙也𥙷曰緯音/徽繣呼麥切又音畫愽雅作􁤿㦎廣韻作徽/此言)
(隱士忽與我乖/刺其意難移也)夕歸次於窮石兮(次舎也再宿/爲信過信爲)
(次淮南子言弱水出於窮石入于流沙也𥙷曰郭璞/注山海經云弱水出自窮石窮石今之西郡剛丹盖)
(其别流之原淮南子注云窮石山名在/張掖也左傳曰后羿自鉏遷干窮石)朝濯髪乎
洧盤(洧盤水名禹大傳曰洧盤之水出崦嵫之山/言宓妃體好清潔暮即歸舎窮石之室朝沐)
(洧盤之水遁丗隱居而不肯仕/也盤一作槃𥙷曰洧于軌切)保厥美以驕傲兮
(倨簡曰驕侮慢/曰傲傲一作敖)日康娛以淫遊(康安也言宓妃用/志髙逺保守美德)
(驕傲侮慢日自娛樂以遊戲自恣無有事君之意也/五臣云淫乆也言隱居之人曰日安樂乆遊無意以)
(匡君𥙷曰說文云淫私逸也爾/雅乆雨謂之淫故淫亦訓乆)雖信美而無禮
兮來違棄而改求(違去也改更也言宓妃雖信/有美德驕傲無禮不可與共)
(事君來復棄去而更求賢也棄一作弃𥙷/曰此孔子所謂隱者子路所謂㓗身亂倫)覽相觀
於四極兮(覽相一作求覽/𥙷曰相去聲)周流乎天余乃下
(言我乃復往觀視四極周流求賢然後乃來下也一/云周流天乎一無乎字𥙷曰爾雅東至於泰逺西至)
(於邠國南至於濮鈆北至於祝栗謂之四極邠說文/作汃汃西極之水也又淮南子云東方東極之山曰)
(開明之門南方南極之山曰暑門西方西極之/山曰閶闔之門北方北極之山曰寒門下音戸)望
瑶臺之偃蹇兮(石次玉曰瑶詩曰報之以瓊瑶/偃蹇高皃𥙷曰說文云瑶玉之)
(羙/者)見有娀之佚女(有娀國名佚美也謂帝嚳之/妃契母簡狄也配聖帝生賢)
(子以諭貞賢也詩曰有娀方將帝立子生商吕氏春/秋曰有娀氏有美女爲之髙臺而飲食之言巳望見)
(瑶臺髙峻睹有娀氏美女思得與共事君也佚釋文/作妷𥙷曰娀音嵩李善引吕氏春秋曰有娀氏有二)
(佚女爲九成之臺淮南子曰有娀在不周之北長女/簡翟少女建疵注云姊妺二人在瑶臺也佚音逸)
吾令鴆爲媒兮(鴆運日也羽有毒可殺人以喻/讒佞賊害人也𥙷曰鴆直禁切)
(廣志云其鳥大如鴞紫緑色有毒食蛇蝮雄/名運日雌名隂諧以其毛歷飲巵則殺人)鴆告
余以不好(言我使鴆鳥爲媒以求簡狄其性讒賊/不可信用還詐告我言不好也五臣云)
(忠賢讒佞所疾故云不好𥙷曰好讀如好人提提之/好夫鴆之不可爲媒審矣屈原何爲使之乎淮南言)
(暉日知晏隂諧知雨盖類小人之有智者君子不逆/詐不億不信待其不可用然後弃之耳堯之用鯀是)
(也暉與/運同)雄鳩之鳴逝兮(逝往也釋文雄作鳩𥙷曰/說文云鳩鶻鵃也爾雅云)
(鶌鳩鶻鵃注云似山鵲而小短尾靑/黒色多聲月令鳴鳩拂其羽即此也)余猶惡其
佻巧(佻輕也巧利也言又使雄鳩銜命而往其性/輕佻巧利多語言而無要實復不可信用也)
(五臣云雄鳩多聲言使辨捷之士往聘忠賢我又惡/其輕巧而不信𥙷曰佻吐凋切又土了切爾雅云佻)
(偷/也)心猶豫而狐疑兮(𥙷曰猶由柚二音顔氏家訓/曰尸子云五尺犬爲猶說文)
(隴西謂犬子爲猶吾以爲人將大行犬好豫在人前/待人不得又來迎候此乃豫之所以爲未定也故謂)
(不決曰猶豫或以爾雅曰猶如麂善登木猶獸名也/旣聞人聲乃豫縁木如此上下故稱猶豫水經引郭)
(縁生述征記云河津氷始合車馬不敢過要須狐行/云此物善聽氷下無水乃過人見狐行方渡按風俗)
(通云里語稱狐欲渡河無如尾何且狐性多疑故俗/有狐疑之說未必一如縁生之言也然禮記曰決嫌)
(疑定猶與䟽云猶是玃屬豫是虎屬說文云豫象之/大者又老子曰豫兮若冬渉川猶兮若畏四隣則猶)
(與豫皆未/定之辭)欲自適而不可(適往也言巳令鴆爲/媒其心讒賊以善爲)
(惡又使雄鳩銜命而往多言無實故中心狐疑猶/豫意欲自往禮又不可女當須媒士必待介也)鳯
皇旣受詒兮(詒一作詔五臣云詒遺也言我得/賢人如鳳皇者受遺玉帛將行就)
(聘)恐髙辛之先我(髙辛帝嚳有天下號也帝繋/曰髙辛氏爲帝嚳帝嚳次妃)
(有娀氏女生契言巳旣得賢智之士若鳳皇受禮遺/將行恐帝嚳巳先我得娀簡狄也遺一作遣五臣云)
(帝嚳喻諸國賢君𥙷曰皇甫謐云髙辛都亳/今河南偃師是張晏云髙辛所與之地名也)欲逺
集而無所止兮(集一/作進)聊浮遊以逍遥(言巳旣/求簡狄)
(復後髙辛欲逺集它方又無所之故/且遊戲觀望以忘憂用以自適也)及少康之未
家兮留有虞之二姚(少康夏后相之子也有虞/國名姚姓舜後也昔寒浞)
(使澆殺夏后相少康逃奔有虞虞因妻以二女而邑/於綸有田一成有衆一旅能布其德以收夏衆遂誅)
(滅澆復禹之舊績屈原設至逺方之外博求衆賢索/宓妃則不肯見求簡狄又後髙辛幸若少康留止有)
(虞而得二妃以成顯功是不欲逺去之意也𥙷曰二/姚事見左傳杜預云梁國有虞縣皇甫謐云今河東)
(大陽西山上有虞城姚音遥說/文云虞舜居姚虚因以爲姓)理弱而媒拙兮
(弱劣也拙鈍也五臣云我欲留聘二/姚又恐道理弱於少康而媒無巧辭)恐導言之不
固(言巳欲效少康留而不去又恐媒人弱/鈍逹言於君不能堅固復使回移也)丗溷濁
而嫉賢兮(丗一/作時)好蔽美而稱惡(稱舉也再言/丗溷濁者懷)
(襄二丗不明故羣下好蔽忠正之士而舉邪惡之人/美一作善𥙷曰再言丗溷濁者甚之也屈原作此在)
(懐王之丗耳惡去聲言可/美者蔽之可惡者稱之)閨中旣以邃逺兮
(小門謂之閨邃深也一無以字補曰爾雅宫/中之門謂之闈其小者謂之閨邃雖遂切)哲王
又不寤(哲智也寤覺也言君處宫殿之中其閨深/逺忠言難通指語不逹自明智之王尚不)
(能覺悟善惡之情髙宗殺孝巳是也何况不智之君/而多闇蔽固其冝也𥙷曰說文寐覺而有信曰寤􁯻)
(中旣以邃逺者言不通羣下之情哲王又不寤者言/不知忠臣之分懷王不明而曰哲王者以明望之也)
(太史公所謂兾幸君之一悟俗之一改也韓/愈琴操云臣罪當誅兮天王聖明亦此意)懷朕
情而不發兮余焉能忍與此終古(言我懷/忠信之)
(情不得發用安能乆與此闇亂之君終古而居乎意/欲復去也一本忍下有而字釋文古音故𥙷曰此言)
(當世之人蔽美稱惡不能與之乆居也九歌曰長無/絶兮終古九章曰去終古之所居終古猶永古也考)
(工記注曰齊人之言終古猶言常也/集韻古音估者故也音故者始也)索藑茅以
筳篿兮(索取也藑茅靈草也筳小折竹也楚人名/結草折竹以卜曰篿文選藑作瓊五臣云)
(筵竹筭也𥙷曰索所革切藑音瓊爾雅云葍藑茅注/云藑葍一種花有赤者爲藑筳音廷篿音專後漢方)
(術傳曰挺專折竹注/云挺八叚竹也音同)命靈氛爲余占之(靈氛古/明占吉)
(凶者言已欲去則無所集欲止又不見用憂懣不知/所從乃取神草竹筳結而折之以卜去留使明智靈)
(氛占其/吉凶也)曰兩美其必合兮孰信脩而慕之
(靈氛言以忠臣而就明君兩美必合楚國誰能信/明善惡脩行忠直欲相慕及者乎已冝以時去也)恖
九州之博大兮豈唯是其有女(言我思念天/下博大豈獨)
(楚國有臣而可止乎恖古文思亦/作思唯一作惟𥙷曰女細吕切)曰勉逺逝而無
狐疑兮(一無/狐字)孰求美而釋女(五臣云靈氛曰/但勤力逺去誰)
(有求忠臣而不擇取汝者也𥙷曰/再舉靈氛之言者甚言其可去也)何所獨無芳
草兮(草一作州舊作卉補曰爾雅云卉草䟽云别/二名也文選注云卉百草揔名楚人語也)
爾何懷乎故宇(懷思也宇居也言何所獨無賢/芳之君何必思故居而不去也)
(此皆靈氛之詞爾一作尒宇一作/宅注同補曰若作宅則與下韻叶)世幽昧以昡
曜兮(昡曜惑亂皃世一作時昡一作眩補曰昡日/光也其字從日眩目無常主也其字從目並)
(熒絹切淮南云嫌疑肖/象者衆人之所眩耀)孰云察余之善惡(屈/原)
(荅靈氛曰當世之君皆闇昧惑亂不分善惡誰當察/我之善情而用巳乎是難去之意也善惡一作中情)
(文選善/作美)民好惡其不同兮(民一/作人)惟此黨人
其獨異(黨郷黨謂楚國也言天下萬民之所好惡/其性不同此楚國尤獨異也五臣云好愛)
(惡憎也𥙷曰好惡並去聲/黨朋黨謂椒蘭之徒也)戸服艾以盈要兮(艾/白)
(蒿也盈滿也或言艾非芳草也一名氷臺/補曰要與腰同爾雅艾氷臺注云今艾蒿)謂幽蘭
其不可佩(言楚國戸服白蒿滿其要帶以爲芬芳/反謂幽蘭臭惡爲不可佩也以言君親)
(愛讒佞憎逺忠直而不肯近也其一作兮一作之/五臣云言楚國皆好讒佞謂忠正不可行於身也)覽
察草木其猶未得兮(察視也草一作艸/一作卉猶一作獨)豈
珵美之能當(珵美玉也相玉書言珵大六寸其/耀自照言時人無能知臧否觀衆)
(草尚不能别其香臭豈當知玉之美惡乎以爲草木/易别於禽獸禽獸易別於珠玉珠玉易别於忠佞知)
(人最爲難也五臣云豈能辨玉之臧否而當之乎玉/喻忠直𥙷曰珵美猶九章言蓀美也珵音呈一曰珮)
(珩/也)蘇糞壤㠯充幃兮(蘇取也充猶滿也壤土也/幃謂之幐幐香囊也㠯一)
(作以補曰史記樵蘇後爨蘇取草也又淮南子曰蘇/援世事蘇猶索也幃許歸切下同爾雅云婦人之褘)
(謂之䄜主云即今之香纓也褘邪/交落帶繫於體因名爲褘幐音騰)謂申椒其不
芳(言蘇糞土以滿香嚢佩而帶之反謂/申椒臭而不香言近小人逺君子也)欲從靈氛
之吉占兮心猶豫而狐疑(言巳欲從靈氛勸去/之吉占則心中狐疑)
(念楚國也𥙷曰靈氛之占於異姓則吉/矣在屈原則不可故猶豫而狐疑也)巫咸將夕
降兮(巫咸古神巫也當殷中宗之丗降下也𥙷曰書/序云伊陟賛于巫咸前漢郊祀志云巫咸之興)
(自此始說者曰巫咸殷賢臣一云名咸殷之巫也說/文曰巫祝也古者巫咸初作巫山海經曰巫咸國在)
(女丑北又曰大荒之中有靈山巫咸巫即巫盼巫彭/巫姑巫眞巫孔巫抵巫謝巫羅卜巫從此升降淮南)
(子曰軒轅丘在西方巫咸在其北注云巫咸知天道/明吉凶據此則巫咸之與尚矣商時又有巫咸也莊)
(子日鄭有神巫曰季咸又有巫咸祒皆取此/名言夕降者神降多以夜陳寳之類是也)懐椒
糈而要之(椒香物所以降神糈精米所以享神言/巫咸將夕從天上來下願懷椒糈要之)
(使占兹吉凶也糈俗作糈𥙷曰糈音所祭神/米也孟康曰椒糈以椒香米饊也要伊消切)百神
翳其備降兮九疑􁇇其並迎(翳蔽也􁇇盛皃/九疑舜所葬也)
(言巫咸得已椒糈則將百神蔽日來下舜又使九疑/之神紛然來迎知巳之志也疑一作嶷𥙷曰翳於計)
(切嶷與疑同迎魚慶切迓也漢紀曰望祀虞舜千九/嶷張揖曰九嶷在零陵營道縣文潁曰九嶷半在蒼)
(梧半在零陵顔師古云疑似也山有九峯其形相/似水經云峯秀數郡之間異嶺同勢遊者疑焉)皇
剡剡其揚靈兮(皇皇天也剡剡光皃𥙷曰剡以/冉切九歌云橫大江兮揚靈)
告余以吉故(言皇天揚其光靈使百神告我當去/就吉善也五臣云告我去當吉𥙷曰)
(靈氛之占筵篿折竹而巳至百神備/降九嶷並迎告我使去則可以去矣)曰勉陞降
以上下兮(勉強也上謂君下謂臣陞一作升補曰/升降上下猶所謂經營四荒周流六漠)
(耳不必/指君臣)求榘矱之所同(榘法也矱度也言當自/勉強上求明君下索賢)
(臣與巳合法度者因與同志共爲治也榘一作矩矱/一作彠五臣云此巫咸之言𥙷曰榘俱雨切矱紆縛)
(烏郭二切淮南子曰知榘彠之/所周注云榘方也彠度法也)湯禹嚴而求合
兮(嚴敬也合匹也嚴一作儼/補曰自此以下皆屈原語)摯咎繇而能調(摯/伊)
(尹名湯臣也咎繇禹臣也調和也言湯禹至聖猶敬/承天道求其匹合得伊尹咎繇乃能調和隂陽而安)
(天下也一作皐陶補曰天問曰/帝乃降觀下逢伊摯即伊尹也)苟中情其好脩
兮又何必用夫行媒(行媒喻左右之臣也言誠/能中心常好善則精感神)
(明賢君自舉用之不必湏左右薦/逹也一無又字五臣云茍且也)說操築於傅
巖兮(說傳說也傅巖地名補曰/說音恱操七刀切築擣也)武丁用而不
疑(武丁殷之髙宗也言傅說抱道懷德而遭遇刑罰/操築作於傅巖武丁思想賢者夢得聖人以其形)
(像求之因得傅說登以爲公道用大興爲殷髙宗也/書字曰髙宗夢得說使百工營求諸野得諸傅巖作)
(說命是佚篇也補曰孟子曰傅說舉於版築之間史/記云說爲胥靡築於傅險見於武丁武丁曰是也遂)
(以傅險姓之號曰傅說險與巖同徐廣曰尸子云傅/巖在北海之洲孔安國曰傅氏之巖在虞虢之界通)
(道所經有澗水壞道常使胥靡刑人築護/此道說賢而隱代胥靡築之以供食也)吕望之
鼓刀兮(吕太公之氏姓也鼓鳴也武言吕望太公/姜姓也未遇之時鼓刀屠於朝歌也𥙷曰)
(史記云太公望吕尚者東海上人本姓姜氏從其封/姓故曰吕尚戰國䇿云太公望老婦之逐夫朝歌之)
(廢屠文王用之而王注云吕尚爲老婦之所逐賣肉/於朝歌肉上生臭不售故曰廢屠淮南子曰太公之)
(鼓刀注云太公河内/汲人有屠釣之困)遭周文而得舉(言太公避/紂居東海)
(之濵聞文王作興盍往歸之至於朝歌道窮困自鼓/刀而屠遂西釣於渭濵文王夢得聖人於是出獵而)
(遇之遂載以歸用以爲師言吾先公望子乆矣因号/爲太公望或言周文王夢天帝立令狐之津太公立)
(其後帝曰昌賜汝名師文王再拜大公亦再拜太公/夢亦如此文王也田見識所夢載與俱歸以爲太師)
(也𥙷曰天問云師望在肆昌何識鼓刀揚聲后何喜/注云吕望鼓刀在列肆文王親往問之對曰下屠屠)
(牛上屠/屠國)寗戚之謳歌兮(寗戚/衞人)齊桓聞以該輔
(該備也寗戚脩德不用退而商賈宿齊東門外桓公/夜出寗戚方飯牛叩角而商歌桓公聞之知其賢舉)
(用爲客卿備輔佐也𥙷曰淮南子云寗戚欲干齊桓/公困窮無以自逹於是爲商旅將任車以商於齊暮)
(宿於郭門之外飯牛車下望見桓公乃擊牛甬而商/歌桓公聞之曰異哉歌者非常人也命後車載之三)
(齊記載其歌曰南山矸白石爛生不遭堯與舜禪短/布單衣適至骭從昏飯牛薄夜半長夜漫漫何時旦)
(桓公召與語恱之以爲大夫矸與岸同一作南山/粲屈原舉吕望傅說寗戚之事傷今之不然也)及
年歳之未晏兮(晏/晚)時亦猶其未央(央盡也/言已所)
(以汲汲欲輔佐君者兾及年未晏晚以成德化也然/年時亦尚未盡兾若三賢之遭遇也其一作而𥙷曰)
(說文央乆也/詩曰夜未央)恐鵜鴂之先鳴兮(鵜鴂一名買􁡕/常以春分鳴也)
(鵜一作鷤五臣云鷤鴂秋分前鳴則草木凋落𥙷曰/鵜音提鴂音決一音弟桂一音殄絹反離騷云徒恐)
(鷤䳏之將鳴兮顧先百草爲不芳顔師古云鷤䳏一/名買䤥一名子規一名杜䳌常以立夏鳴鳴則衆芳)
(皆歇䳏與鴂同䤥音詭思玄賦云恃知巳而華予兮/鶗鴂鳴而不芳注云以秋分鳴李善云臨海異物志)
(鶗鴂一名杜䳌至三月鳴晝夜不止服䖍曰鶗鴂一/名鶪伯勞也順隂陽氣而生按禽經云巂周子規也)
(江介日子規蜀右曰杜宇又曰鶗鴂鳴而草㐮注云/鶗鴂爾雅謂之鵙左傳謂之伯趙然則子規鶗鴂二)
(物也月令仲夏鵙始鳴說者云五月隂氣生於下伯/勞夏至應隂而鳴詩曰七月鳴鵙箋云伯勞鳴將寒)
(之候也五月則鳴豳地晚寒左傳伯趙氏司至也注/云伯勞以夏至鳴冬至止陸佃埤雅云隂氣至而鵙)
(鳴故百草爲之芳歇廣韻曰鶗鴂關西曰巧婦關東/曰鸋鴂春分鳴則衆芳生秋分鳴則衆芳歇未詳)
使夫百草爲之不芳(言我恐鵜鴂以先春分鳴/使百草華英摧落芬芳不)
(得成也以喻讒言先至使忠直之士蒙罪過也草一/作艸一作卉一無夫字一無爲字補曰爾雅䟽云百)
(卉猶百草也詩/云百卉具腓)何瓊佩之偃蹇兮(偃蹇衆盛皃/佩一作珮)
衆薆然而蔽之(言我佩瓊王懷美德偃蹇而盛/衆人薆然而蔽之傷不得施用)
(也五臣云薆亦盛也補曰薆音愛/方言云掩翳薆也注云謂薆蔽也)惟此黨人之不
諒兮(諒信一/作亮)恐嫉妬而折之(言楚國之人不尚/忠信之行共嫉妬)
(我正直必欲折/挫而敗毀之也)時􁇇紛其變易兮(其一作以五/臣云􁇇紛亂)
(也)又何可以淹留(言時丗溷濁善惡變易/不可以乆留冝速去也)蘭芷
變而不芳兮荃蕙化而爲茅(言蘭芷之草/變易其體而)
(不復香荃蕙化而爲菅茅失其本性也以言君子更/爲小人忠信更爲佞僞也五臣云茅惡草以喻讒臣)
(補曰上云謂幽蘭其不可佩以幽蘭之别於艾也謂/申椒其不芳以申椒之別於糞壤也今曰蘭芷不芳)
(荃蕙爲茅則更與之俱化矣當是時守/死而不變者楚國一人而已屈子是也)何昔日之
芳草兮(草一作艸/一作卉)今直爲此蕭艾也(言徃昔/芬芳之)
(草今皆直爲蕭艾而巳以言往日明智之士今皆佯/愚狂惑不顧一無蕭字一無也字補曰顔師古云齊)
(書太祖云詩人采蕭蕭即艾也蕭自是香蒿古祭祀/所用合脂爇之以享神者艾即今之灸病者名旣不)
(同本非一物詩云彼采蕭兮彼采艾兮是也淮南/曰膏夏紫芝與蕭艾俱死蕭艾賤草以喻不肖)豈
其有他故兮莫好脩之害也(言士民所以變/曲爲直者以上)
(不好用忠正之人害其善志之故一無也字五臣云/明智之士佯愚者爲君不好脩絜之士而自損害𥙷)
(曰時人莫有好自脩㓗者故其/害至於荃蕙爲茅芳草爲艾也)余以蘭爲可恃
兮(蘭懷王少弟司馬子蘭也恃怙也𥙷曰史記秦/昭王欲與懷王㑹屈平曰秦虎狼之國不可信)
(不如無行懐王稚子子蘭勸王行奈何絶秦歡懷王/卒行入武關秦伏兵絶其後因留懷王子頃襄王立)
(以其弟子蘭爲令尹然則子/蘭乃懷王少子頃襄之弟也)羌無實而容長(實/誠)
(也言我以司馬子蘭懷王之弟應薦賢逹能可怙而/進不意内無誠信之實但有長大之貌浮華而巳五)
(臣云無實無實/材𥙷曰長平聲)委厥美以從俗兮(委/弃)茍得列
乎衆芳(言子蘭弃其美質正直之性隨從謟佞苟/欲列於衆賢之位無進賢之心也𥙷曰子)
(蘭有蘭之名無蘭之實雖/與衆芳同列而無芬芳也)椒專佞以慢慆兮(椒/楚)
(大夫子椒也慆淫也慢一作謾釋又作嫚慆一作謟/𥙷曰古今人表有令尹子椒慆它刀切書曰無即慆)
(淫注云/慆慢也)榝又欲充夫佩幃(榝茱茰也似椒而非/以喻子椒似賢而非)
(賢也幃盛香之囊以喻親近言子椒爲楚大夫處蘭/芷之位而行淫慢佞䛕之志又欲援引面從不賢之)
(類使居親近無有憂國之心責之也夫一作其五臣/云子椒列大夫位在君左右如茱茰之在香囊妄充)
(佩帶而無芬芳𥙷曰榝音殺爾雅曰椒榝醜莍注云/榝似茱茰而小赤色子椒佞而似義猶榝之似椒也)
(子蘭旣巳無蘭之實而列乎衆芳矣/子椒又欲以似椒之質充夫佩幃也)旣干進而務
入兮(于求而/一作以)又何芳之能祗(祇敬也言子椒/茍欲自進求入)
(於君身得爵禄而巳復何/能敬愛賢人而舉用之也)固時俗之流從兮(一/作)
(從流一本/從誤作徙)又孰能無變化(言時世俗人隨從上化/若水之流二子復以謟)
(䛕之行衆人誰有不變節而從之者乎疾之甚也五/臣云固此謟佞之俗流行相從誰能不變節隨時以)
(容身/乎)覽椒蘭其若兹兮又况揭車與江離(言/觀)
(子椒子蘭變志若此况朝廷衆臣而不爲佞媚以容/其身邪揭一作藒離一作蘺𥙷曰子椒子蘭宜有椒)
(蘭之芬芳而猶若是况衆臣若揭車江離者乎褐車/江離皆香草不若椒蘭之盛也列子曰臭過椒蘭荀)
(子曰椒/蘭苾芬)惟兹佩之可貴兮(之一/作其)委厥美而歷
兹(歷逢也言已内行忠正外佩衆香此誠可貴重/不意明君弃其至美而逢此咎也𥙷曰上云委)
(厥美以從俗言子蘭之自弃也此云/委厥美而歴兹言懷王之見弃也)芳菲菲而
難虧兮(虧歇而一作/其虧一作虧)芬至今猶未沬(沬巳也/言已所)
(行純美芬芳勃勃誠難虧歇乆而彌盛至今尚未已/也芬一作芬芬勃一作浡𥙷曰說文云芬艸初生其)
(香分布沬音昧微晦也易曰日/中見沬招魂曰身服義而未沬)和調度以自娛兮
聊浮游而求女(言我雖不見用猶和調已之行/度執守忠貞以自娛樂且徐徐)
(浮游以求同志也五臣云汝同志人也度/法度也𥙷曰和調重言之也女細吕切)及余飾
之方壯兮周流觀乎上下(上謂君下謂臣也/言我願及年德方)
(盛壮之時周流四方觀君臣之賢欲往就之也𥙷曰/髙余冠之岌岌兮長余佩之陸離所謂余飾之方壯)
(也周流觀乎上下猶言周/流乎天余乃下也下音戸)靈氛旣告余以吉占
兮(補曰靈氛告以吉占百神告以吉故而此獨曰靈/氛者初疑靈氛之言復要巫咸巫咸與百神無異)
(詞則靈氛之占誠吉矣然原/固未甞去也設詞以自寛耳)歷吉日乎吾將行
(言靈氛旣告我以吉占歷善日吾將去君而逺行也/五臣云歷選也𥙷曰上林賦云歷吉日以齊戒張揖)
(曰歷筭也行/胡郎切叶韻)折瓊枝以爲羞兮(羞脯𥙷曰張/揖云瓊樹生)
(崑崙西流沙濵大三百圍髙萬仞其華食之長生羞/脩二物也見周禮羞致滋味脩則脯也王逸五臣以)
(羞爲脩/誤矣)精瓊爢以爲粻(精鑿也爢屑也粻粮也/詩云乃裹餱粮言我將)
(行乃折取瓊枝以爲脯腊精鑿玉屑以爲儲粮飲食/香潔冀以延年也五臣云精擣也取其淸㓗而延壽)
(𥙷曰爢音糜文選音靡反離騷云精瓊靡與秋菊芳/將以延夫天年應劭云精細也瓊玉之華也周禮有)
(食玉注云玉陽精之純者食之以禦水氣鄭司農云/王齊當食玉屑粻音張食米也鑿音作精細米也左)
(傳粢食/不鑿)爲余駕飛龍兮雜瑶象以爲車(象/象)
(牙也言我駕飛龍乗明智之獸象玉之車文章雜錯/以言已德似龍玉而丗莫之識也五臣云飛龍喻道)
(瑶象以比君子之德言我逺游但駕此道德以爲車/𥙷曰易曰飛龍在天許愼云飛龍有翼瑶美玉也言)
(以瑶象爲車而駕以/飛龍也上爲去聲)何離心之可同兮吾將逺
逝以自䟽(言賢愚異心何可合同知君與已殊志/故將逺去自䟽而流遁於丗也五臣云)
(忠佞兩心不可同吾將逺去/自疏逺也𥙷曰䟽所𦵔切)邅吾道夫崑崙兮
(邅轉也楚人名轉曰邅河圖括地象言崑崙在西北/其髙萬一千里上有瓊玉之樹也𥙷曰邅池戰切禹)
(夲紀言崑崙山髙三千五百餘里日月所相避隱爲/光明也其上有醴泉華池河圖云崑崙天中柱也氣)
(上通天水經云崑崙虚在西北去嵩髙五萬里地之/中也其髙萬一千里河水出其東北陬爾雅曰西北)
(之美者有崐崘虚之璆琳琅玕焉又曰三成爲崐崘/丘注云崐崘山三重故以名云昔人引山海經西海)
(之南流沙之濵赤水之後黒水之前有大山名崑崙/之丘其下有弱水之淵環之又曰鍾山西六百里有)
(崑崙山所出五水今按山海經内崑崙虚在西北帝/之下都方八百里髙萬仞山有木禾面有九井以玉)
(爲檻面有五門門有開明獸守之百神之所在郭璞/曰此自別有小崑崙也淮南子云崑崙虚中有增城)
(九重上有木禾珠樹玉樹琔樹不死樹在其西沙棠/琅玕在其東絳樹在其南碧樹瑶樹在其北東方朔)
(十洲記崑陵即崑崙中狹上廣故曰崑崙山有三角/其一角正東名曰崑崙官其處有積金爲墉城面方)
(千里城上安金臺五所玉樓十二神異經云崑崙有/銅柱焉其髙入天所謂天柱也圍三千里圎周如削)
(下有回屋仙人九府所治又一說云大五嶽者中嶽/崑崙在九海中爲天地心神仙所居五帝所理凡此)
(諸說誕實/未聞也)路脩逺以周流(言巳設去楚國逺行/乃轉至崑崙神明之)
(山其路遥逺周流/天下以求同志也)揚雲霓之晻藹兮(揚披也/晻藹猶)
(蓊鬱䕃皃也一本揚下有志字藹釋文作濭一作靄/正臣云揚舉也雲霓虹也畫之於旌旗晻藹旌旗蔽)
(日皃𥙷曰晻藹暗也冥也晻/烏感切藹靄濭並於蓋切)鳴玉鸞之啾啾(鸞鸞/鳥也)
(以王爲之著於衡和著於軾啾啾鳴聲也言巳從崑/崙將遂陞天披雲霓之蓊鬱排讒佞之黨羣鳴玉鸞)
(之啾啾而有節度也五臣云玉馬佩也鸞車鈴也言/我去國亦守節度而行𥙷曰許愼云鸞以象鳥之聲)
(詩云和鸞雝雝注云在軾曰和在鑣曰鸞禮記曰君/子在車則聞鸞和之音注云鸞在衡和在式正義云)
(鸞在衡和在式謂常所乗之車若田獵之車則鸞在/馬鑣韓詩外傳曰升車則馬動馬動則鸞鳴鸞鳴則)
(和應啾音揫埤/倉云衆聲也)朝發軔於天津兮(天津東極箕/斗之間漢津)
(也𥙷曰爾雅析木謂之津箕斗之間漢津也注云箕/龍尾斗南斗天漢之津梁䟽云天河在箕斗二星之)
(間隔河須津梁以渡故謂此次爲析木之津天文大/象賦云天津横漢以摛光注云天津九星在虚危比)
(橫河中津/梁所渡)夕余至乎西極(言巳朝發天之東津/萬物所生夕至地之)
(西極萬物所成動順隂陽之道且亟疾也𥙷曰上林/賦云左蒼梧右西極注引爾雅西至于豳國爲西極)
(又淮南曰西方西極/之山曰閶闔之門)鳳皇翼其承旂兮(翼敬也/旂旗也)
(畫龍虎爲旂也文選翼作紛𥙷曰周禮交龍爲旂熊/虎爲旗左傳曰三辰旂旗爾雅有鈴曰旂旂渠希切)
(旗渠/之切)髙翶翔之翼翼(翼翼和皃言巳動順天道/則鳳皇來隨我車敬承旂)
(旗髙飛翺翔翼翼而和嘉忠正懷有德也之一作而/五臣云鳳皇承旂引路飛翔翼翼然扶衞於巳𥙷曰)
(古者旌旗皆載於車上故逸以承旂爲來隨我車逺/遊注云俊鳥夾轂而扶輪是也五臣以爲引路誤矣)
(淮南曰鳯皇曽逝萬仞之上翺翔四海之外注/云鳥之髙飛翼一上一下曰翺直刺不動曰翔)忽
吾行此流沙兮(流沙沙流如水也尚書曰餘波入/于流沙五臣云流沙西極也𥙷曰)
(山海經流沙出鍾山西行注云今西海居延澤尚書/所謂流沙者形如月生五日張揖云流沙沙與水流)
(行也顔師古曰流沙/但有沙流本無水也)遵赤水而容與(遵循也赤/水出崑崙)
(山容與游戲皃言吾行忽然過此流沙遂循赤水而/游戲雖行逺方動以㓗淸自酒飾也𥙷曰愽雅云崑)
(崙虚赤水出其東南陬河水出其東北陬洋水出其/西北陬弱水出其西南陬河水入東海三水入南海)
(穆天子傳曰遂宿于崑崙之阿赤水之陽莊/子曰黃帝游乎赤水之北登乎崑崙之丘)麾蛟
龍使梁津兮(舉手曰麾小曰蛟大曰龍或言以/手敎曰麾津西海也蛟龍水虫也)
(以蛟龍爲橋乗之以渡似周穆王之越海比鼉黿以/爲梁也使一作㠯五臣曰麾昭也𥙷曰麾許爲切廣)
(雅曰有鱗曰蛟龍有翼曰應龍有角曰虬龍無角曰/螭龍郭璞云蛟似蛇四足小頭細頸卵生子如三斛)
(逺游曰歷太皓以右轉太皓在東方自左而之右故/下云遇蓐收乎西皇也此云路不周以左轉不周在)
(西北海之外自右而之左故曰/指西海以爲期也五臣說非是)指西海以爲期(指/語)
(也期㑹也言巳使語衆車我所行之道當過不周山/而左行俱㑹西海之上也過不周者言道不合於丗)
(也左轉者言君行左乖不與已同志也𥙷曰博物志/云七戎六蠻九夷八狄謂之四海言皆近海漢張騫)
(渡西海至大秦大秦之西鳥遟國鳥遟國之西復/言有海西海之濵有小崑崙髙萬仞方八百里)屯
余車其千乗兮(屯陳也五臣云屯聚也車所以/載已言君子以德自載亦如車)
(焉聚千乗者言道德之多並運於己所/在可馳走𥙷曰屯徒渾切乗實證切)齊玉軑而
並馳(軑錮也一云車轄也言乃屯敶我車前後千/乗齊以玉爲車轄並馳左右言從已者衆皆)
(有玉德冝輔千乗之君也即道千乗之國也𥙷曰􁉨/音大方言云輪韓楚之間謂之軑齊同也言齊驅並)
(進)駕八龍之婉婉兮(婉婉龍皃五臣云八龍八/節之氣也婉於阮切釋文)
(作蜿於/元切)載雲旗之委蛇(言巳乗八龍神智之獸/其狀婉婉又載雲旗委)
(蛇而長也駕八龍者言巳德如龍可制御八方也載/雲旗者言巳德如雲能潤施萬物也蛇一作移一作)
(逶迤五臣云言我所往皆與神游故可御氣爲駕載/雲爲旗也𥙷曰文選注云其髙至雲故曰雲旗委於)
(爲切蛇/弋支切)抑志而弭節兮神髙馳之邈邈(邈/邈)
(逺皃言巳雖乗雲龍猶自抑案弭節徐行髙抗志行/邈邈而逺莫能追及一云邁髙馳五臣云抑志按節)
(徐行以候丗人其/邈逺莫能逮及也)奏九歌而舞韶兮(九歌九/德之歌)
(禹樂也韶九韶舜樂也尚書簫韶九成是也𥙷曰周/禮有九德之歌九㲈之舞啓樂有九辯九歌又山海)
(經夏后開始歌九招開即啓/也竹書云夏后啓舞九韶)聊假日以媮樂(言巳/德髙)
(智明冝輔舜禹以致太平奏九德之歌九韶之舞而/不遇其時故假日游戲媮樂而巳假一作暇𥙷曰顔)
(師古云比言遭遇幽厄中心愁悶假延日月茍爲娛/樂耳今俗猶言借日度時故王仲宣登樓賦云登兹)
(樓以四望兮聊假日以消憂今之讀者改假爲暇失/其意矣李善注仲宣賦引荀子多暇日亦承誤也媮)
(樂也/音俞)陟陞皇之赫戲兮(皇皇天也赫戲光明皃/一無陟字陞一作升𥙷)
(曰西京賦云叛赫戲以煇/煌赫戲炎盛也戲與曦同)忽臨睨夫舊郷(睨視/也舊)
(郷楚國也言巳雖升崑崙過不周渡西海舞九韶陞/天庭據光曜不足以解憂猶顧視楚國愁且思也𥙷)
(曰睨五/計切)僕夫悲余馬懷兮(僕御也/懷思也)蜷局顧而
不行(蜷局詰屈不行皃屈原設去丗離俗周天帀/地意不忘舊郷忽望見楚國僕御悲感我馬)
(思歸蜷局詰屈而不肯行此終志不去以詞自見以/義自明也五臣云蜷局回顧而不肯行𥙷曰蜷音拳)
(蟲形詰屈也行/胡郎切叶韻)亂曰(亂理也所以發理詞指揔撮/其要也屈原舒肆憤懣極意)
(敶詞或去或留文采紛華然後結括一言以明所趣/之意也𥙷曰國語云其輯之亂輯成也凡作篇章旣)
(成撮其大要以爲亂辭也離騷有亂有重亂/者揔理一賦之終重者情志未申更作賦也)巳矣
哉國無人莫我知兮(已矣絶望之詞無人謂無/賢人也易曰闚其戸閴其)
(無人屈原言巳矣我獨懷德不見用者以楚國無有/賢人知我忠信之故自傷之詞一無哉字𥙷曰論語)
(曰巳矣乎吾未見好德如好色/者也孔安國曰巳矣發端歎詞)又何懷乎故都
(言衆人無有知巳巳復/何爲思故郷念楚國也)旣莫足與爲美政兮
吾將從彭咸之所居(言時丗之君無道不足/與共行美德施善政者)
(故我將自沈汨淵/從彭咸而居處也)
叙曰昔者孔子叡聖明喆(音/哲)天生不羣
(羣一/作王)定經術刪詩書(一云俾定經/術乃刪詩書)正禮樂
制作春秋以爲後王法門人三千罔不
昭逹臨終之日則大義乖而微言絕其
後周室襄微戰國並爭道德陵遟譎詐
萌生於是楊墨鄒孟孫韓之徒各以所
知著造傳記或以述古或以明丗(八字一/作咸以)
(名/丗)而屈原履忠被譖憂悲愁思(一云憂/愁思憤)獨
依詩人之義而作離騷上以諷諫下以
自慰遭時闇亂不見省納不勝憤懣遂
復作九歌以下凡二十五篇楚人髙其
行義瑋其文采以相敎傳(或作/傳教)至於孝武
帝恢廓道訓使淮南王安作離騷經章
句則大義粲然後丗雄俊莫不瞻慕(一/作)
(仰)舒肆妙慮(一云攄/舒妙思)纉述其詞逮至劉向
(顔師古讀/如本字)典校經書分爲十六卷孝章即
位深弘道藝而班固賈逵復以所見改
易前疑各作離騷經章句其餘十五卷
(一作/篇)闕而不說又以壯爲狀(一作/扶)義多乖
異事不要括(一作/撮)今臣復以所識所知稽
之舊章合之經傳(八字一云/稽之經傳)作十六卷章
句雖未能究其微妙然大指之趣略可
見矣且人臣之義以忠正爲髙以伏節
爲賢故有危言以存國殺身以成仁是
以伍子胥不恨於浮江比干不悔於剖
心然後忠立而行成(忠一/作德)榮顯而名著
(著一/作稱)若夫懷道以迷國詳愚而不言(詳/與)
(佯同/詐也)顚則不能扶危則不能安婉娩以
順上(婉娩一作娩/娩一作僶俛)逡巡以避患雖保黃耇
終壽百年蓋志士之所恥愚夫之所賤
也今若屈原膺忠貞之質體淸㓗之性
直若砥矢言若丹靑進不隱其謀退不
顧其命此誠絶丗之行俊彦之英也而
班固謂之露才揚已(一作/班賈)競於羣小之中
怨恨懷王譏刺椒蘭茍欲求進強(巨姜/切)
非其人不見容納忿恚自沈是虧其髙
明而損其淸潔者也昔伯夷叔齊讓國
守分(一作/志)不食周粟遂餓而死豈可復謂
有求於丗而怨望哉(一作/恨怨)且詩人怨主
刺(一作/諫)上曰嗚呼小子未知臧否匪而
命之言提其耳風諫之語於斯爲切然
仲尼論之以爲大雅引此比彼屈原之
詞優游婉順寧以其君(一有/爲字)不智之故
欲提攜其耳乎而論者以爲露才揚己
怨刺其上強非其人殆失厥中矣夫離
騷之文依託五經以立義焉帝髙陽之
苗裔則厥初生民時惟姜嫄也紉秋蘭
以爲佩則將翶將翔佩玉瓊琚也夕攬
洲之宿莽則易濳龍勿用也駟玉虬而
乗鷖則時乗六龍以御天也就重華而
敶詞則尚書咎繇之謀謨也登崑崙而
渉流沙則禹貢之敷土也故智彌盛者
其言博才益多者其識逺(多一/作劭)屈原之
詞誠博逺矣自(一有孔/丘字)終没以來名儒博
逹之士著造詞賦莫不擬則其儀表祖
式其模範取其要妙竊其華藻所謂金
相王質百丗無匹(丗一/作歳)名垂罔極永不刋
滅者矣(班孟堅序云昔在孝武博覽古文淮南王/安叙離騷傳以國風好色而不淫小雅恕)
(悱而不亂若離騷者可謂兼之蟬蛻濁穢之中浮游/塵埃之外皭然泥而不滓推此志雖與日月爭光可)
(也斯論似過其眞又說五子以失家巷謂五子胥也/及至羿澆少康弍姚有娀佚女皆各以所識有所増)
(損然猶未得其正也故博采經書傳記本文以爲之/解且君子道窮命矣故潛龍不見是而無悶關睢哀)
(周道而不傷蘧瑗持可懷之智寗武保如愚之性咸/以全命避害不受丗患故大雅曰旣明且哲以保其)
(身斯爲貴矣今若屈原露才揚已競乎危國羣小之/間以離讒賊然責數懷王怨惡椒蘭愁神苦思強非)
(其人忿懟不容沈江而死亦貶絜狂狷景行之士多/稱崑崙冥婚宓妃虚無之語皆非法度之政經義所)
(載謂之兼詩風雅而與日月爭光過矣然其文弘博/麗雅爲辭賦宗後丗莫不斟酌其英華則象其從容)
(自宋玉唐勒景差之徒漢興枚乗司馬相如劉向楊/雄騁極文辭好而悲之自謂不能及也雖非明智之)
(器可謂妙才者也政與正同顔之推云自古文人常/䧟輕薄屈原露才揚已顯暴君過劉子玄云懷襄不)
(道其惡存於楚賦讀者不以爲過盖不隱惡故也愚/甞折衷其說而論之曰或問古人有言殺其身有益)
(於君則爲之屈原雖死何益於懐襄曰忠臣之用心/自盡其愛君之誠耳死生毀譽所不顧也故比干以)
(諫見戮屈原以放自沈比干紂諸父也屈原楚同姓/也爲人臣者三諫不從則去之同姓無可去之義有)
(死而巳離騷曰阽余身而危死兮覽余初其猶未海/則原之自處審矣或曰原用智於無道之邦虧明哲)
(保身之義可乎曰愚如武子全身逺害可也有官守/言責斯用智矣山甫明哲固保身之道然不曰夙夜)
(匪解以事一人乎士見危致命况同姓兼恩與義而/可以不死乎且比干之死微子之去皆是也屈原其)
(不可去乎有比干以任責微子去之可也楚無人焉/原去則國從而亡故雖身𬒳放逐猶徘徊而不忍去)
(生不得力爭而強諫死猶兾其感發而改行使百世/之下聞其風者雖流放廢斥猶知愛其君眷眷而不)
(忘臣子之義盡矣非死爲難處死爲難屈原雖死猶/不死也後之讀其文知其人如賈生者亦鮮矣然爲)
(賦以弔之不過哀其不遇而巳余觀自古忠臣義士/慨然發憤不顧其死特立獨行自信而不回者其英)
(烈之氣豈與身俱亡哉仍羽人於丹丘留不死之舊/郷超無爲以至清與太初而爲隣此逺游之所以作)
(而難爲淺見寡聞者道也仲尼曰樂天知命故不憂/又曰樂天知命有憂之大者屈原之憂憂國也其樂)
(樂天也離騷二十五篇多憂丗之語獨逺游曰道可/受兮不可傳其小無内兮其天無垠無淈滑而䰟兮)
(彼將自然壹氣孔神兮於中夜存虚以待之兮無爲/之先此老莊孟子所以大過人者而原獨知之司馬)
(相如作大人賦宏放髙妙讀者有凌雲之意然其語/多出於此至其妙處相如莫能識也太史公作傳以)
(爲其文約其辭微其志絜其行廉其稱文小而其指/極大舉類邇而見義逺其志絜故其稱物芳其行廉)
(故死而不容皃踈濯淖汚泥之中以浮游塵埃之外/推此志也雖與日月爭光可也斯可謂深知巳者揚)
(子雲作反離騷以爲君子得時則大行不得時則龍/蛇遇不遇命也何必沈身哉屈子之事盖聖賢之變)
(者使遇孔子當與三仁同稱雄未足以與此班孟/堅顔之推所云無異妾婦兒童之見余故具論之)
　離騷賛序　班孟堅
離騷者屈原之所作也屈原初事懷王
甚見信任同列上官大夫妬害其寵讒
之王王怒而踈屈原以忠信見疑憂愁
幽思而作離騷離猶遭也騷憂也明巳
遭憂作辭也是時周室巳滅七國並爭
屈原痛君不明信用羣小國將危亡忠
誠之情懷不能巳故作離騷上陳堯舜
禹湯文王之法下言羿澆桀紂之失以
風懷王終不覺寤信反間之說西朝於
秦秦人拘之客死不還至于襄王復用
讒言逐屈原在野又作九章賦以風諫
卒不見納不忍濁丗自投汨羅原死之
後秦果滅楚其辭爲衆賢所悼悲故傳
于後
　辨騷　劉勰
自風雅寢聲莫或抽緒竒文蔚起其離
騷哉故以軒翥詩人之後奮飛辭家之
前豈去聖之未逺而楚人之多才乎昔
漢武愛騷而淮南作傳以爲國風好色
而不淫小雅怨誹而不亂若離騷者可
謂兼之蟬蛻穢濁之中浮游塵埃之外
皭(一作/皧)然涅而不緇雖與日月爭光可
也班固以爲露才揚已忿懟沈江羿澆
二姚與左氏不合(離騷用羿澆等事正與左氏/合孟堅所云謂劉安說耳)
崑崙懸圃非經義所載然而文辭麗雅
爲詞賦之宗雖非明哲可謂妙才王逸
以爲詩人之提耳屈原婉順離騷之文
依經立義駟虬乗鷖則時乗六龍崑崙
流沙則禹貢敷土名儒詞賦莫不擬其
儀表所謂金相玉振百丗無匹者也及
漢宣嗟歎以爲皆合經術楊雄諷味亦
言體同詩雅四家舉以方經而孟堅謂
不合傳體襃貶任聲抑揚過實可謂鑒
而弗精翫而未覈者也將覈其論必徴
言焉故其陳堯舜之耿介稱禹湯之祗
敬典誥之體也譏桀紂之猖狂傷羿澆
之顚隕規諷之旨也虬龍以諭君子雲
霓以譬讒邪比興之義也每一顧而掩
涕歎君門之九重忠怨之辭也觀兹四
事同于風雅者也至於託雲龍說迂怪
豐隆求宓妃鴆鳥媒娀女詭異之辭也
康回傾地夷羿弊日木夫九首土伯三
目譎怪之談也依彭咸之遺則從子胥
以自適狷狹之志也士女雜坐亂而不
分指以爲樂娛酒不廢沈湎日夜舉以
爲歡荒淫之意也(此皆宋玉之詞非屈原意自/漢以來靡麗之賦勸百而諷)
(一其流至於齊梁而/極矣皆自宋王唱之)擿此四事異乎經典者
也故論其典誥則以彼語其夸誕則如
此固知楚辭者體慢於三代而風雅於
戰國乃雅頌之博徒而詞賦之英傑也
(此語施於/宋王可也)觀其骨鯁所樹肌膚所附雖取
鎔經意亦自鑄偉辭故騷經九章朗麗
以哀志九歌九辯綺靡以傷情逺遊天
問瓌詭而惠巧招魂大招耀豔而深華
卜居標放言之致漁父寄獨任之才故
能氣往轢古辭來切今驚采絶燄難與
並能矣自九懷巳下遽躡其跡而屈宋
逸歩莫之能追故其叙情怨則鬱伊而
易感述離居則愴怏而難懷論山水則
循聲而得貌言節候則披文而見時枚
賈追風以入麗馬楊㳂波而得竒其衣
被詞人非一代也故才髙者苑其鴻裁
中巧者獵其豔辭吟諷者銜其山川童
蒙者拾其香草若能憑軾以倚雅頌懸
轡以馭楚篇酌竒而不失其貞玩華而
不墜其實則顧眄可以驅辭力欬唾可
以窮文致亦不復乞靈於長卿假寵於
子淵矣(一云獨任/當作獨往)
讃曰不有屈原豈見離騷驚才風逸壯
志煙髙山川無極情理實勞金相玉式
豔溢錙毫(煙一/作雲)
楚辭卷第一
楚辭卷第二
　　　　　　　校書郎臣王　逸上
九歌章句第二　離騷
　　　　東皇太一(一本自東皇太一至/國殤上皆有祠字)
　　　　雲中君
　　　　湘君
　　　　湘夫人
　　　　大司命
　　　　少司命
　　　東君
　　　河伯
　　　山鬼
　　　國殤
　　　禮魂
九歌者屈原之所作也昔楚國南郢之
邑沅湘之間其俗信鬼而好祠(祠一作祀/漢書曰楚)
(地信巫鬼重淫祀隋志曰荆州尤/重祠祀屈原制九歌盖由此也)其祠必作歌
樂鼓舞以樂諸神(一無/歌字)屈原放逐竄伏其
域懷憂苦毒愁思沸鬱出見俗人祭祀
之禮歌舞之樂其詞鄙陋因爲作九歌
之曲(王逸注九辯云九者陽之數道之綱紀也五臣/云九者陽數之極自謂否極取爲歌名矣按九)
(歌十一首九章九首皆以九爲名者取簫韶九成啓/九辯九歌之義騷經曰奏九歌而舞韶兮聊假日以)
(媮樂即其義也宋玉/九辯以下皆出於此)上陳事神之敬下見已
之冤結託之以風諫故其文意不同章
句雜錯而廣異義焉(一云故其文詞/意周章雜錯)
吉日兮辰良(日謂甲乙辰謂寅卯補曰沈括存/中云吉日兮辰良盖相錯成文則)
(語勢矯徤如杜子美詩云紅豆啄餘鸚鵡粒碧梧棲/老鳳皇枝韓退之云春與猿吟兮秋鶴與飛皆用此)
(體/也)穆將愉兮上皇(穆敬也愉樂也上皇謂東皇/太一也言已將修祭祀必擇)
(吉良之日齋戒恭敬以宴/樂天神也補曰偷音俞)撫長劒兮王珥(撫持/也玉)
(珥謂劒鐔也劒者所以威不軌衛有德故撫持之也/𥙷曰撫循也以手循其珥也博雅曰劒珥謂之鐔鐔)
(劒鼻一曰劒口一曰劒環珥耳飾也鐔所/以飾劒故取以名焉珥音餌鐔覃淫二音)璆鏘鳴
兮琳琅(璆琳琅皆美玉名也爾雅曰有璆琳琅玕/焉鏘佩聲也詩曰佩玉鏘鏘言已供神有)
(道乃使靈巫常持好劒以辟邪要垂衆佩周旋而舞/動鳴五玉鏘鏘而和且有節度也或曰糾鏘鳴兮琳)
(琅糾錯也琳琅聲也謂帶劒佩衆多糾錯而鳴其聲/琳琅也鏘釋文作鎗𥙷曰璆渠幽切鏘七羊切禮記)
(曰古之君子必佩玉進則揖之退則揚之然後玉鏘/鳴也琳音林琅音郎俗作瑯爾雅曰西北之美者有)
(崐崘虚之璆琳琅玕焉璆琳美玉名琅玕狀似珠也/本草云琅玕是石之美者明瑩若珠之色此言帶劒)
(佩玉以禮/事神也)瑶席兮玉瑱(瑶石之次玉者詩云報/之以瓊瑶瑱一作鎭補)
(曰瑶音遥一曰美玉也瑱壓也音鎭下文云白玉兮/爲鎭是也周禮玉鎭大寶器故書作瑱鄭司農云瑱)
(讀爲/鎭)盍將把兮瓊芳(盍何不也把持也瓊玉枝/也言已修飾淸潔以瑶玉)
(爲席美玉爲瑱靈巫何持乎乃復把王枝以爲香也/五臣云靈巫何不持瓊枝以爲芳香取美潔也𥙷曰)
(盍音/合)蕙肴蒸兮蘭藉(蕙肴以蕙草蒸肉也藉/所以藉飯食也易曰藉)
(用白茅也蒸一作䒱一作烝𥙷曰肴骨體也蒸進也/䒱烝並同國語曰親戚宴饗則有殽烝注云升體解)
(節折之爼藉/薦也慈夜切)奠桂酒兮椒漿(桂酒切桂置酒中/也椒漿以椒置漿)
(中也言已供待彌敬乃以蕙草蒸肴芳蘭爲藉進桂/酒椒漿以備五味也五臣云蕙蘭椒桂皆取芬芳𥙷)
(曰說文奠置祭也漢樂歌曰奠桂/酒勺椒漿周禮四飲之物三曰漿)揚枹兮拊皷(揚/舉)
(也拊擊也枹一作捊補/曰枹房尤切擊皷槌也)䟽緩節兮安歌(䟽希也/言肴膳)
(酒醴旣具不敢寧處親舉枹擊皷使靈巫緩節而舞/徐歌相和以樂神也五臣云使曲節希緩而安音清)
(歌補曰䟽/與疎同)陳竿瑟兮浩倡(陳列也浩大也言已/又陳列竽瑟大倡作)
(樂以自竭盡也補曰禮記鍾磬竿瑟以和/之竿笙類三十六簧瑟琴類二十五絃)靈偃蹇
兮姣服(靈謂巫也偃蹇舞皃姣好也服飾也姣一/作妖服一作/補曰古者巫以降神靈偃)
(蹇兮姣服言神降而託於巫也下文亦曰靈連蜷兮/旣留偃蹇委曲皃一曰衆盛皃方言曰好或謂之姣)
(注云言姣㓗也姣與/妖並音狡般與服同)芳菲菲兮滿堂(菲菲芳/皃也言)
(乃使姣好之巫𬒳服盛飾舉足奮袂/偃蹇而舞芬芳菲菲盈滿堂室也)五音紛兮繁
㑹(五音宫商角徵羽也紛盛皃/繁衆也五臣云繁㑹錯雜也)君欣欣兮樂
康(欣欣喜皃康安也言巳動作衆樂合㑹五音紛/然盛美神以歡欣猒飽喜樂則身蒙慶祐家受)
(多福也屈原以爲神無形聲難事易失然人竭心盡/禮則歆其祀而惠以祉自傷履行忠誠以事於君不)
(見信用而身放弃遂以危殆也五臣云君謂東皇也/欣欣和恱皃補曰此章以東皇喻君言人臣陳德義)
(禮樂以事上則其/君樂康無憂患也)
　　　　　東皇太一(五臣云每篇之目皆楚之/神名所以列於篇後者亦)
(猶毛詩題章之趣太一星名天之/尊神祠在楚東以配東帝故云東)
(皇補曰漢書郊祀志云天神貴者/大一太一佐曰五帝古者天子以)
(春秋祭太一東南郊天文志曰中/宫天極星其一明者太一常居也)
(淮南子曰太㣲者太一之庭紫宮/者太一之居說者曰太一天之尊)
(神曜魄寳也天文大象賦注云天/皇大帝一星在紫微宮内勾陳口)
(中其神曰曜魄寳主御羣靈秉萬/機神圖也其星隱而不見其占以)
(見則爲災也又曰太一一星次天/一南天帝之臣也主使十六龍知)
(風雨水旱兵革飢饉疾/疫占不明反移爲災)
浴蘭湯兮沐芳(蘭香草也補曰夲草白芷一/名芳香樂府有沐浴子劉次)
(莊云楚詞曰新沐者必彈冠新浴者必振衣又曰與/汝沐兮咸池晞汝髪兮陽之阿皆潔濯之謂也李白)
(亦有此作其詞曰沐芳莫彈冠浴蘭莫振/衣處丗忌太潔至人貴藏暉與屈原意異)華采衣
兮若英(華采五色采也若杜若也言巳將脩饗祭/以事雲神乃使靈巫先浴蘭湯沐香芷衣)
(五采華衣飾以社若之英以自潔淸也補曰華戸花/切荀卿雲賦云五采備而成文衣華采之衣以其類)
(也本草杜若一名杜蘅葉似薑而有文理味辛香今/復别有杜蘅不相似按杜蘅爾雅所謂杜土鹵者也)
(杜若廣雅所謂楚蘅者也其類自别古人/多雜引用爾雅曰榮而不實者謂之英)靈連蜷
兮旣留(靈巫也楚人名巫爲靈子連蜷巫迎神導/引皃也旣巳也留止也一本靈下有子字)
(補曰蜷音拳南都賦云/蛾眉連卷連卷長曲皃)爛昭昭兮未央(爛光皃也/昭昭明也)
(央巳也言巫執事肅敬奉迎導引顔皃矜莊形體連/蜷神則歡喜必留而止見其光容爛然昭明無極巳)
(也)蹇將憺兮壽宫(蹇詞也憺安也壽宫供神之/處也祠祀皆欲得壽故名爲)
(壽宫也言雲神旣至於壽宫歆饗酒食憺然安樂無/有去意也補曰憺徒濫切漢武帝置壽宫神君臣瓉)
(曰壽宫奉/神之宮)與日月兮齊光(齊同也光明也言雲/神豐隆爵位尊髙乃)
(與日月同光明也夫雲興而日月閽雲/藏而日月明故言齊光也齊一作爭)龍駕兮帝
服(龍駕言雲神駕龍也故易曰雲從龍帝謂五方之/帝也言天尊雲神使之乗龍兼衣青黃五采之色)
(與五帝同服也五臣/云言神駕雲龍之車)聊翶遊兮周章(聊且也/周章猶)
(周流也言雲神居無常處動則翔翔周流往/來且遊戲也五臣云翶遊周章往來迅疾皃)靈皇
皇兮旣降(靈謂雲神也皇皇美皃降下也言雲/神來下其皃皇皇而美有光明也)
猋逺舉兮雲中(猋去疾皃也雲中雲神所居/也言雲神往來急疾飲食旣)
(飽猋然逺舉復還其處也補曰猋卑遥切羣犬走皃/大人賦曰猋風涌而雲浮李善引此作焱其字从火)
(非/也)覽兾州兮有餘(覽望也兩河之間曰兾州餘/猶他也言雲神所在髙邈乃)
(望於兾州尚復見他方也五臣云言神所居髙絶下/覽兾州橫望四海皆有餘而無極兾州堯所都思有)
(道之君故覽之補曰淮南子曰正中兾州曰中土注/云兾大也四方之主又曰殺黒龍以濟兾州注云兾)
(九州中謂今/四海之内)橫四海兮焉窮(窮極也言雲補出/入奄忽須臾之間)
(橫行四海安有窮極也補曰禮/記云以橫於天下注云橫充也)思夫君兮太息
(君謂雲神五臣曰夫君謂雲神以喻君也言夫君所/居髙逺下制有國我之思君終不可見故歎息而憂)
(心也補曰記曰夫夫也/爲習於禮者上夫音扶)極勞心兮􁊿􁊿(􁊿􁊿/憂心)
(皃屈原見雲一動千里周徧四海想得隨從觀望四/方以忘巳憂思而念之終不可得故太息而歎心中)
(煩勞而􁊿􁊿也或曰君謂懷王也屈原陳序雲神文/義略訖愁思復至哀念懷王暗昧不明則太息增歎)
(心毎􁊿􁊿而不能巳也􁊿一作忡補曰􁊿敕中切說/文忡憂也引詩憂心忡忡楚詞作􁊿此章以雲神喻)
(君言君德與日月同明故能周覽天下/橫𬒳六合而懷王不能如此故心憂也)
　　　　　雲中君(雲神豐隆也一曰屏翳巳見/騷經漢書郊祀志有雲中君)
君不行兮夷猶(君謂湘君也夷猶猶豫也言湘/君所在左沅湘右大江苞洞庭)
(之波方數百里羣鳥所集魚鱉所聚土地肥饒又有/險阻故其神常安不肯遊蕩旣設祭祀使巫請呼之)
(尚復猶/豫也)蹇誰留兮中洲(蹇詞也留待也中洲洲/中也水中可居者曰洲)
(言相君蹇然難行誰留待於水中之洲乎以爲堯用/二女妻舜有苗不服舜往征之二女從而不反道死)
(於沅湘之中因爲湘夫人也所留盖謂此堯之二女/也五臣云誰將留待於中洲乎欲神之速至也補曰)
(逸以湘君爲湘水神而謂留湘君於中洲者二女也/韓退之則以湘君爲娥皇湘夫人爲女英留止也)
美要眇兮冝脩(要眇好皃脩飾也言二女之皃/要眇而好又冝脩飾也眇一作)
(妙一本冝上有又字補曰要於笑切眇與妙同前漢/傳曰幼眇之聲亦音要妙此言娥皇容德之美以喻)
(賢/臣)沛吾乗兮桂舟(沛行皃舟舩也吾屈原自謂/也言巳雖在湖澤之中猶乗)
(桂木之舩沛然而行常香淨也五臣云我復乗桂舟/以迎神舟用桂者取香潔之異乗一作椉𥙷曰孟子)
(曰如水之就下沛然誰能禦之沛普/頼切桂舟迎神之舟屈原因以自喻)令沅湘兮無
波(沅湘/水名)使江水兮安流(言巳乗舩常恐危殆/願湘君令沅湘無波)
(涌使江水順徑徐流則得安也𥙷曰沅湘巳見騷經/水經及荆州記云江出岷山其源若甕口可以濫觴)
(濳行地底數里至楚都遂廣十里名爲南江初在犍/爲與青衣水汶水合東北至巴郡與涪水漢水白水)
(合至長沙與澧水沅水湘水合至江夏與沔水合至/潯陽分爲九道東㑹于彭澤經蕪湖名爲中江東北)
(至南徐州名爲/北江而入海也)望夫君兮未來(君謂湘君/未一作歸)吹
參差兮誰思(參差洞簫也言巳供脩祭祀曕望/於君而未肯來則吹簫作樂誠欲)
(樂君當復誰思念也五臣云謂神肯來斯而我作樂/吹聲參差當復思誰言思神之甚一作篸􁏤𥙷曰風)
(俗通云舜作簫其形參差象鳳翼參差不齊之皃初/簪义冝二切此言因吹簫而思舜也洞簫賦云吹參)
(差而入道德洞簫簫/之無底者篸􁏤竹皃)駕飛龍兮北征(征行也/屈原思)
(神略畢意念楚國願駕飛/龍北行亟還歸故居也)邅吾道兮洞庭(邅轉/也洞)
(庭太湖也言己欲乗龍而歸不敢隨從大道願轉江/湖之側委曲之徑欲急至也五臣云轉道於洞庭湖)
(上而直歸補曰邅池戰切文選音陟連切原欲歸而/轉道於洞庭者以湘君在焉故也山海經曰洞庭之)
(山帝之二女居之是常游于江淵澧沅之風交瀟湘/之淵出入多飄風暴雨注云言二女遊戲江之淵府)
(則能皷動三江令風波之氣共相交通又曰湘水出/帝舜葬東入洞庭下注云洞庭地穴在長沙巴陵也)
(水經云四水同注洞庭北㑹大江名之五渚戰國䇿/秦與荆戰大破之取洞庭五渚是也湖水廣貟五百)
(餘里日月若出没於其中湖中有君山濳通吳之苞/山郭景純江賦云苞山洞庭巴陵地道濳陸旁通幽)
(岫窈窕者也按吳中太湖一名洞庭而巴陵之/洞庭亦謂之太湖逸云太湖盖指巴陵洞庭耳)薜
荔柏兮蕙綢(薜荔香草柏槫壁也綢縛束也詩/曰綢繆束楚是也柏一作拍槫一)
(作搏𥙷曰柏拍並/音博綢儔叨二音)蓀橈兮蘭旌(蓀香草也橈/舩小楫也屈)
(原言已居家則以薜荔槫飾四壁蕙草縛屋秉舩則/以蓀爲楫櫂蘭爲旌旗動以香潔自脩飾也蓀一作)
(荃旌一作旍補曰蓀荃見騷經橈而遥切方言云楫/謂之橈或謂之櫂周禮云柝羽爲旌爾雅云注旄首)
(曰旌旍與旌同諸本或云乗荃橈乗一作承或/云采荃橈兮蘭旗皆後人増改或傳寫之誤耳)望
涔陽兮極浦(涔陽江碕名近附郢極逺也浦水/涯也補曰涔音岑碕音祈曲岸也)
(今澧州有涔陽浦水經云涔水出漢中南縣東南旱/山北至沔陽縣南入于沔涔水即黃水也集韻涔郎)
(丁切水名其字从令引楚詞望涔陽兮極浦未詳/說文云浦濵也風土記大水有小口别通曰浦)橫
桂櫂兮蘭枻(擢楫也枻舩旁板也一作栧五臣/云桂蘭取其香也補曰櫂直敎切)
(枻音曵楫謂之/枻一曰柂也)斲冰兮積雪(斲斫也言巳乗舩/遭天盛寒舉其櫂)
(楫斲斫冰凍紛然如積雪言巳勤苦也一云斲曽氷/五臣云言志不通猶乗舟值天盛寒斲斫冰凍徒爲)
(勤苦而不/得前也)采薜荔兮水中(薜荔之草/縁木而生)搴芙
蓉兮木末(搴采取也芙蓉荷華也生水中屈原/言巳執忠信之行以事於君其志不)
(合猶入池渉水而求薜荔登山縁木/而采芙蓉固不可得也𥙷曰搴音蹇)心不同兮媒
勞(言婚姻所好心意不同則媒人疲勞而無功也/屈原自喻行與君異終不可合亦疲勞而巳也)
恩不甚兮輕絶(言人交接初淺恩不甚篤則輕/相與離絶言巳與君同姓共祖)
(無離絶之義也五臣曰/事君之道亦類此焉)石瀬兮淺淺(瀬湍也淺淺/流疾皃𥙷曰)
(瀬落蓋切說文曰水流沙上也文選注/云石瀬水激石閒則怒成湍淺音牋)飛龍兮翩
翩(屈原憂愁覜視川水見石瀬淺淺疾流而下將/有所至仰見飛龍翩翩而上將有所登自傷弃)
(在草野終無所登至也五臣云下視水石淺淺而流/仰觀飛龍翩翩而舉物皆遂性我獨不然也補曰說)
(文云翩/疾飛也)交不忠兮怨長(交友也忠厚也言朋友/相與不厚則長相怨恨)
(言巳執履忠信雖獲罪/過不敢怨恨於衆人也)期不信兮告余以不閒
(閒暇也言君甞與巳期欲共爲治後以讒言之故更/告我以不閒暇遂以䟽逺巳也余一作我五臣云言)
(君與臣下爲友而臣爲不忠則怨而責之巳爲不信/則以爲閑爾疾其君初欲與巳爲治後遂相背焉補)
(曰此言朋友之交忠則見信不忠則生怨臣忠於君/則君冝見信而反告我以不間所謂羌中道而回畔)
(兮反旣有此它志也此原陳/巳之志於湘君也閒音閑)􁆭騁騖兮江臯(􁆭/以)
(喻盛明也澤曲曰臯言巳願及􁆭明已年盛時任重/馳驅以行道德也􁆭一作朝補曰􁆭陟遥切早也騁)
(音逞鶩音務說文曰/騁直馳也騖亂馳也)夕弭節兮北渚(弭安也渚/水涯也夕)
(以喻衰言日夕將暮巳巳衰老弭情安意終志草壄/也五臣云喻已盛少之時願驅馳於君前及衰謝之)
(日反安意於草野自歎之詞補曰騁騖弭節不出江/臯北渚之間自傷不得居朝廷也渚沚也爾雅小洲)
(曰陼韓詩章句/水一溢而爲渚)鳥次兮屋上(次舎也再宿曰/信過信曰次)水
周兮堂下(周旋也言已所居在湖澤之中衆鳥/舎止我之屋上流水周旋已之堂下)
(自傷與鳥獸魚鱉同/爲伍也補曰下音戸)捐余玦兮江中(玦玉佩也/先王所以)
(命臣之瑞故與環即還與玦即去也補曰捐音㳂玦/古穴切如環而有缺左傳曰佩以金玦弃其衷也苟)
(子曰絶人以玦皆取弃絶之義莊子曰緩佩玦者/事至而斷史記曰舉佩玦以示之皆取决斷之義)
余佩兮醴浦(遺離也佩瓊琚之屬也言已雖見/放逐常思念君設欲逺去猶捐玦)
(佩置於水涯兾君求已示有還意佩一作珮醴一作/澧五臣云捐遺皆置也玦珮朝服之飾置於江澧二)
(水之涯者兾君命已猶可以用也補曰捐玦遺佩以/詒湘君與騷經解佩纕以結言同意喻求賢也遺平)
(聲方言注云澧水今在長沙水經云澧水出武陵充/縣注于洞庭按禹貢曰又東至于澧史記作醴孔安)
(國馬融王肅皆以醴爲水名鄭玄曰醴陵名也長沙/有醴陵縣澧醴古書通用今澧州有佩浦因楚詞爲)
(名/也)采芳洲兮杜若(芳洲香草藂生水中/之處補曰藂音叢)將以
遺兮下女(遺與也女隂也以喻臣謂已之儔匹言/已願往芬芳絶異之洲采取杜若以與)
(貞正之人思與同志終不變更也五臣云欲將已之/美投於賢臣者思與同志復爲治道補曰遺去聲旣)
(詒湘君以佩玦又遺下女以杜若好/賢不巳也騷經曰相下女之可詒)旹不可兮再
得(言日不再中年不/再盛也旹一作時)聊逍遥兮容與(逍遥遊/戲也詩)
(曰狐裘逍遥言天時不再至人年不再盛巳年旣老/矣不遇於時聊且逍遥而遊容與而戲以待天命之)
(至也五臣云自言憂愁欲以史死死不再生何/由復遇逍遥容與待君之命兾得盡其誠心焉)
　　　　　湘君(劉向列女傳舜陟方死於蒼梧/二妃死於江湘之間俗謂之湘)
(君禮記舜葬於蒼梧之野盖三妃/末之從也注云離騷所歌湘夫人)
(舜妃也韓退之黃陵廟碑云湘旁/有廟曰黃陵自前古立以祠堯之)
(二女舜二妃者秦博士對始皇帝/云湘君者堯之二女舜妃者也劉)
(向鄭玄亦皆以二妃爲湘君而離/騷九歌旣有湘君又有湘夫人王)
(逸以爲湘君者自其水神而謂湘/夫人乃二妃也從舜南征三苗不)
(及道死沅湘之間山海經曰洞庭/之山帝之二女居之郭璞疑二女)
(者帝舜之后不當降小水爲其夫/人因以二女爲天帝之女以余考)
(之璞與王逸俱失也堯之長女娥/皇爲舜正妃故曰君其二女女英)
(自冝降曰夫人也故九歌詞謂娥/皇爲君謂女英帝子各以其盛者)
(推言之也禮有小君君/母明其正自得稱君也)
帝子降兮北渚(帝子謂堯女也降下也言堯二/女娥皇女英隨舜不反没於湘)
(水之渚因爲湘夫人補曰此言帝子之神/降於北渚來享其祀也帝子以喻賢臣)目眇眇
兮愁予(眇眇好皃予屈原自謂也言堯二女儀德/美好眇然絶異又配帝舜而乃没命水中)
(屈原自傷不遭值堯舜而遇闇君亦將沈身湘流故/曰愁我也予一作余五臣云其神儀德美好愁我失)
(志焉補曰眇眇微皃言神之降望而不見/使我愁也以况思賢而不得見也予音與)嫋嫋兮
秋風(嫋嫋秋風揺木皃補/曰嫋長弱皃奴鳥切)洞庭波兮木葉下
(言秋風疾則草木揺湘水波而樹葉落矣以言君政/急則衆民愁而賢者傷矣或曰屈原見秋風起而木)
(葉墮悲歳徂盡年衰老也五臣云喻小人用事則君/子弃逐補曰淮南云見一葉落而知歳之將暮又曰)
(桑葉落而長/年悲下音戸)白薠兮騁望(薠草秋生今南方湖/澤皆有之騁平也薠)
(或作蘋一本此句上有登字皆非也補曰薠音煩淮/南子云路無莎薠注云薠狀如葴葴音針見爾雅又)
(說文云青薠似莎者司馬相如賦/注云似莎而大生江湖鴈所食)與佳期兮夕張
(佳謂湘夫人也不敢指斥尊者故言佳也張施也言/巳願以始秋薠草𥘉生平望之時脩設祭具夕早灑)
(掃張施帷帳與夫人期歆饗之也一本佳下有人字/一云與佳人兮期夕張五臣云佳期謂湘夫人言巳)
(願以此夕設祭祀張帷帳兾夫人之神來此歆饗以/喻張設忠信以待君命𥙷曰說文云佳善也廣雅云)
(佳好也張音帳陳設也周禮曰凡邦之張事漢書/曰供張東都門外言夕張者猶黃昏以爲期之意)鳥
萃兮蘋中(萃集一本萃上有何字五/臣云蘋水草補曰萃音遂)􁉞何爲兮
木上(􁉞魚網也夫鳥當集木巓而言草中􁉞當在/水中而言木上以喻所願不得失其所也補)
(曰􁉞/音増)沅有茞兮醴有蘭(言沅水之中有盛茂之/茞澧水之内有芬芳之)
(蘭異於衆草以興湘夫人美好亦異於衆人也茞一/作芷醴一作澧五臣云蘭芷喻已之善𥙷曰水經云)
(澧水又東南注于沅水曰澧口盖其枝瀆耳引/沅有芷兮澧有蘭或曰澧州有蘭江因此爲名)思
公子兮未敢言(公子謂湘夫人也重以卑說尊/故變言公子也言巳想若舜之)
(遇二女二女雖死猶思其神所以不敢逹言者士當/湏介女當須媒也五臣云公子謂夫人喻君也未敢)
(言者欲待賢主補曰諸侯之子稱公子謂子椒子蘭/也思椒蘭冝有蘭茞之芬芳未敢言者恐逢彼之怒)
(耳此原陳已之志於湘夫人/也山鬼云思公子兮徒離憂)荒忽兮逺望觀
流水兮潺湲(言鬼神荒忽徃來無形近而視之/彷彿若存逺而望之但見水流而)
(潺湲也荒一作慌忽一作惚補曰慌釋文文選並音/荒此言逺望楚國若有若無但見流水之潺湲耳荒)
(忽不分/明之㒵)麋何食兮庭中(麋獸名似鹿也食一作/爲補曰麋音眉月令曰)
(麋角解䟽云麋隂/獸情淫而遊澤)蛟何爲兮水裔(蛟龍類也麋/當在山林而)
(在庭中蛟當在深淵而在水涯以言小人冝在山野/而陞朝庭賢者當居尊官而爲㒒隷也裔一作裔補)
(曰裔邊也末也蛟在水裔猶/所謂神龍失水而陛居也)朝馳余馬兮江臯
(一云朝馳/騁兮江臯)夕濟兮西澨(濟渡也澨水涯也自傷驅/馳不出湘潭之間補曰澨)
(音逝說文曰澨埤増/水邊土人所居者)聞佳人兮召予(予屈原/自謂也)將
騰駕兮偕逝(偕俱也逝往也屈原幽居草澤思/神念鬼兾湘夫人有命召呼則願)
(命駕騰馳而往不待侣偶也五臣云兾聞夫人召我/將騰馳車馬與使者俱往喻有君命亦將然矣補曰)
(佳人以喻賢人/與巳同志者)築室兮水中葺之兮荷蓋(屈/原)
(困於丗願築室水中託附神明而居處也一本云以/荷蓋五臣云願築室結茨於水底用荷葉蓋之務清)
(潔也補曰築版築也/葺士入切說文茨也)蓀壁兮紫壇(以蓀草飾室/壁累紫貝爲)
(室壇蓀一作荃補曰荀子曰東海則有紫紶魚鹽焉/紫紫貝也相貝經曰赤電黒雲謂之紫貝郭璞曰今)
(之紫貝以紫爲質黒爲文點陸機云紫貝其白質如/玉紫點爲文本草云貝類極多而紫貝尤爲丗所貴)
(重淮南子曰腐䑕在壇注云楚人謂中庭爲壇七諌/曰鷄鶩滿堂壇兮注云髙殿敞陽爲堂平場廣坦爲)
(壇音/善)匊芳椒兮成堂(布香椒於堂上一云播芳/椒兮盈堂補曰匊古播字)
(本作/漢宫儀曰椒房/以椒塗壁取其温也)桂棟兮(以桂木爲屋棟補/曰爾雅棟謂之桴)
(注屋/檼也)蘭橑(以木蘭爲欀也𥙷曰橑音老說文椽也/一曰星橑簷前木爾雅曰桷謂之欀)
辛夷楣兮(辛夷香草以作戶楣補曰本草云辛/夷樹大連合抱髙數仞此花初發如)
(筆北人呼爲木筆其花最早南人呼爲迎春逸云香/草非也楣音眉說文云秦名屋櫋聮也爾雅楣謂之)
(梁注云門/戸上橫梁)葯房(葯白芷也房室也五臣云以馨香/爲房之飾補曰本草白芷楚人謂)
(之葯博雅曰芷其菜/謂之葯渥約二音)罔薜荔兮爲帷(罔結也言/結薜荔爲)
(帷帳補曰罔讀/若網在旁曰帷)擗蕙櫋兮旣張(擗扸也以㭊蕙/覆櫋屋擗一從)
(木一作/㭊一作折櫋一作槾五臣云罔結以爲帷/帳擗析以爲屋聮盡張設於中也補曰擗普覓切一)
(音覓櫋音綿/又彌堅切)白王兮爲鎭(以白王鎭坐席也鎭/一作瑱一本爲上有)
(以/字)䟽石蘭兮爲芳(石蘭香草疏布陳也一本兮/下有以字一云䟽石蘭以爲)
(芳五臣云䟽/布其芳氣)芷葺兮荷屋(葺蓋屋也一本葺/下有之字五臣云)
(以芷草及荷葉/葺以蓋屋也)繚之兮杜衡(繚縛束也社衡香/草一本兮下有以)
(字衡一作蘅補曰繚音了纏也謂以荷爲屋以芷覆/之又以杜衡繚之也五臣云束縳杜衡置於水中非)
(是)合百草兮實庭(合百草之華以實庭中五/臣云百草香草實滿也)建
芳馨兮廡門(馨香之逺聞者積之以爲門廡也/屈原生遭濁丗憂愁困極意欲隨)
(從鬼神築室水中與湘夫人比鄰而處然猶積聚衆/芳以爲殿堂修飾彌盛行善彌髙也補曰廡音武說)
(文曰堂下周屋也/廡門謂廡與門也)九嶷􁇇兮並迎(九嶷山名舜/所葬也嶷一)
(作疑補曰/迎去聲)靈之來兮如雲(言舜使九嶷之山神/􁇇然來迎二女則百)
(神侍送衆多如雲也如一作若/補曰詩云有女如雲言衆多也)捐余袂兮江中
(袂衣袖也補/曰袂彌蔽切)遺余褋兮醴浦(褋襜襦也屈原託與/湘夫人共鄰而處舜)
(復迎之而去窮困無所依故欲捐弃衣物裸身而行/將適九夷也醴一作澧五臣云褋禮襜袖襦也袂裸)
(皆事神所用今夫人旣去君復背已無所用也故弃/遺之補曰遺平聲褋音牒方言曰襌衣江淮南楚之)
(間謂之褋捐袂遺褋與捐玦遺佩/同意玦珮貴之也袂褋親之也)搴汀洲兮杜
若將以遺兮逺者(汀平也逺者謂髙賢隱士也/言已雖欲之九夷絶域之外)
(猶求髙賢之士平洲香草以遺之與共脩道德也者/一作渚五臣云搴取也杜若以喻誠信逺者神及君)
(也補曰汀它丁切水際平地遺去聲旣詒湘夫人以/袂褋又遺逺者以社若好賢不巳也舊本者音渚集)
(韻者有/覩音)時不可兮驟得(驟/數)聊逍遥兮容與
(言富貴有命天時難值不可數得聊且遊戲以盡年/壽也與一作冶補曰不可再得則已矣不可驟得猶)
(兾其一/遇焉)
　　　　　湘夫人
廣開兮天門(補曰漢樂歌云天門開詄蕩蕩淮/南子注云天門上帝所居紫微宫)
(門/也)紛吾乗兮玄雲(吾謂大司命也言天尊重司/命將出遊戲則爲大開禁門)
(使乗玄雲而行補曰漢/樂歌云靈之車結玄雲)令飄風兮先驅(廻風/爲飄)使
涷雨兮灑塵(暴雨爲涷雨言司命爵位尊髙出/則風伯雨師先驅爲軾路也灑一)
(作洒軾一作戒補曰涷音東爾雅注云今江東呼夏/月暴雨爲涷雨灑所買切淮南子曰令雨師灑道風)
(伯掃塵自此巳/上皆喻君也)君迴翔兮以下(迴運也言司命行/有節度雖乗風雨)
(然徐迴運而來下也迴一作回以一/作來補曰迴翔猶翶翔也下音戶)踰空桑兮從
女(空桑山名司命所經屈原修履忠貞之行而身放/弃將愬神明陳巳之冤結故欲踰空桑之山而要)
(司命也𥙷曰山海經云東曰空桑之山注云此山出/琴瑟材周禮空桑之琴瑟是也淮南曰舜之時共工)
(振滔洪水以薄空桑注云空桑地名在/魯也女讀作汝親之之詞喻欲從君也)紛緫緫兮
九州(緫緫衆皃補曰堯時九州見禹貢商九州見/爾雅周九州見周禮鄒衍云赤縣神州内自)
(有九州中國外如赤縣神州者九乃所謂九州也淮/南曰天地之聞九州東南神州曰農土正南次州曰)
(沃土西南戎州曰滔土正西弇州曰并土正中兾州/曰中土西北台州曰肥土正北濟州曰成士東北薄)
(州曰隱土正東陽/州曰申土弇音奄)何壽夭兮在予(予謂司命言/普天之下九)
(州之民誠甚衆多其壽老夭折皆自施行所致天誅/加之不在於我也補曰此言九州之大生民之衆或)
(壽或夭何以皆在於我以我爲司命故/也言人君制生殺與奪之命也予音與)髙飛兮安
翔(言司命執持天政不以人言/易其則度復徐飛髙翔而行)乗淸氣兮御
隂陽(隂主殺陽主生言司命常乗天淸明之氣御/持萬民死生之命也淸一作精補曰易云時)
(乗六龍以御天莊子曰乗天地之正/御六氣之辨乗猶乗車御猶御馬也)吾與君兮齋
速(吾屈原自謂也齋戒也速疾也/補曰齋速者齋戒以自敕也)導帝之兮九
坑(言巳願修飾急疾齋戒侍從於君導迎天帝出/入九州之山兾得陳巳情也導一作道坑一作)
(阬文苑作岡補曰之適也坑音岡山脊也周禮職方/氏九州山鎮曰㑹稽衡山華山沂山岱山嶽山醫無)
(閭霍山恒山也淮南曰天地之間九州八極土有九/山山有九塞何謂九山㑹稽泰山王屋首山太華岐)
(與之明已行度如玉不以苦樂易其志也補曰遺去/聲離居猶遠者也自此以下屈原陳已之志於司命)
(也)老冉冉兮旣極(極窮也極/一作終)不􁋚近兮愈
䟽(寖稍也䟽逺也言履行忠信從小至老命將窮/矣而君猶疑之不稍親近而日以䟽逺也􁋚一)
(作侵一作浸兮一/作而愈一作踰)乗龍兮轔轔(轔轔車聲詩云/有車轔轔也釋)
(文作軨音轔補/曰今詩作鄰)髙駝兮沖天(言已雖見䟽逺執/志彌堅想乗神龍)
(轔轔然而有節度抗志髙行沖天而驅不以貧困有/枉橈也駝一作馳𥙷曰史記云一飛沖天沖持弓切)
(直上飛也集韻作翀與沖通此/言司命髙馳而去不復留也)結桂枝兮延竚
(延長也竚立也詩曰竚立以泣釋/文延作/補曰竚乆立也直吕切)羌愈思兮愁人
(言巳乗龍沖天非心所樂猶結木爲誓長立而望想/念楚國愁且思也補曰此言司命旣去猶結桂枝以)
(延望喻君捨已/不顧益憂思也)愁人兮奈何願若今兮無
虧(虧歇也言巳愁思安可奈何乎/願身行善常若於今無有歇也)固人命兮
有當孰離合兮可爲(言人受命而生有當貴/賤貧富者是天禄也已)
(獨放逐離别不復㑹合不可爲思也補曰君子之仕/也去就有義用捨有命屈子於同姓事君之義盡矣)
(其不見用則有命焉或離或合神實司之非/人所能爲也一云孰離合兮不可爲)
　　　　大司命(周禮大宗伯以槱燎祀司中司/命䟽引星傳云三台上台司命)
(爲太尉又文昌宫第四曰司命按史/記天官書文昌六星四曰司命晉書)
(天文志三台六星兩兩而居西近文/昌二星曰上台爲司命主壽然則有)
(兩司命也祭法王立七祀諸侯立五/祀皆有司命䟽云司命宫中小神而)
(漢書郊祀志荆巫有司命說者白文/昌第四星也五臣云司命星名主知)
(生死輔天行化誅惡護善也大司命/云乗淸氣兮御隂陽少司命云登九)
(天兮撫彗星其非/宫中少神明矣)
秋蘭兮麋蕪羅生兮堂下(言巳供神之室/空閑清淨衆香)
(之草又環其堂下羅列而生誠司命君所冝幸集也/秋一作/下同麋一作蘪補曰爾雅曰蘄茞蘪蕪郭)
(璞云香草葉小如萎狀山海經云臭如蘪蕪本草云/芎藭其葉名蘼蕪似蛇床而香騷人借以爲譬其苗)
(四五月間生葉作叢而莖細其葉倍香或蒔於園庭/則芬香滿徑七八月開白花管子曰五沃之土生蘼)
(蕪相如賦云穹窮昌蒲江離蘪蕪/師古云蘪蕪即穹窮苗也下音戸)緑葉兮素枝
芳菲菲兮襲予(襲及也予我也言芳草茂盛/吐葉垂華芳香菲菲上及我)
(也枝一作華五臣云四句皆喻/懷忠潔也補曰襲音習予上聲)夫人自有兮美
子(夫人謂萬民也一云夫人兮自有美子補曰夫/音扶考工記曰夫人而能爲鎛也夫人猶言凡)
(人/也)蓀何以兮愁苦(蓀謂司命也言天下萬民人/人自有子孫司命何爲主握)
(其年命而用思愁苦也以一作爲五臣云蓀香草喻/司命言凡人各自有美愛臣子司命何爲愁苦而司)
(主之盖自傷也補曰此言愛其子者人之常情非司/命所憂猶恐不得其所原於君有同姓之恩而懷王)
(曽莫之恤也蓀亦喻君騷經/曰荃不察余之中情是也)秋蘭兮靑靑緑葉
兮紫莖(言巳事神崇敬重種芳草莖葉五色芳香/益暢也一本蘭下有生字補曰詩云緑竹)
(青青青青茂/盛也音菁)滿堂兮美人忽獨與余兮目成
(言萬民衆多美人並㑹盈滿於堂而司命獨與我睨/而相視成爲親親也五臣云滿堂喻天下也謂天下)
(亦有善人而司命獨與我相目結成親親者爲/我修道德爾謂初與巳善時也)入不
言兮出不辭(言神往來奄忽入不語言岀/不訣辭其志難知辭一作詞)乗
回風兮載雲旗(言司命之去乗風載雲其形㒵/不可得見五臣云司命初與巳)
(善後乃徃來飄忽出入不言不辭乗風/載雲以離於我喻君之心與我相背也)悲莫悲兮
生别離(屈原思神略畢憂愁復出乃長歎曰人居/丗間悲哀莫痛與妻子生别離傷巳當之)
(也𥙷曰樂府有/生别離出於此)樂莫樂兮新相知(言天下之樂/莫大於男女)
(始相知之時也屈原言巳無新相知之樂而有生别/離之憂也五臣云喻巳初近君而樂後去君而悲也)
荷衣兮蕙帶儵而來兮忽而逝(言司命被/服香淨往)
(來奄忽難當值也儵一作倐來一作倈五臣云言神/倐忽往來終不可逢以喻君補曰莊子䟽曰儵爲有)
(怱爲/無)夕宿兮帝郊(帝謂/天帝)君誰須兮雲之際
(言司命之去暮宿於天帝之郊誰待於雲之際乎幸/其有意而顧巳五臣云須待也兾君猶待巳而命之)
與女遊兮九河衝風至兮水揚波(王逸無/注古本)
(無此二句文選遊作游女作汝風至作飈起五臣云/汝謂司命九河天河也衝飇暴風也補曰此二句河)
(伯章中/語也)與女沐兮咸池(咸池星名蓋天池也一作/咸之沲補曰咸池見騷經)
晞女髮兮陽之阿(晞乾也詩曰匪陽不晞阿曲/隅日所行也言巳願託司命)
(俱沐咸池乾髪陽阿齋戒潔巳兾蒙天祐也五臣云/願與司命共爲清潔喻巳與君俱行政敎以治於國)
(𥙷曰晞音希淮南曰日出湯谷浴于咸池拂于扶桑/是謂晨明登于扶桑是謂朏明至于曲阿是謂旦明)
(逺遊曰朝濯髪於湯谷/兮夕晞余身兮九陽)望美人兮未來(美人謂/司命)
臨風怳兮浩歌(怳失意㒵言巳思望司命而未肯/來臨疾風而大歌兾神聞之而來)
(至也五臣云以喻望君之使未至臨風怳然/而大歌也浩大也補曰怳敞怳也許徃切)孔蓋
兮翠旍(言司命以孔雀之翅爲車蓋翡翠之羽爲/旗旍言殊飾也旍一作旌一夲此句上有)
(揚字補曰相如賦云宛雛孔鸞孔孔雀也顔師古曰/鳥赤羽者曰翡靑羽者曰翠周禮曰蓋之圜也以象)
(天漢樂歌曰/庶旄翠旌)登九天兮撫彗星(九天八方中央也/言司命乃陞九天)
(之上撫持彗星欲掃除邪惡輔仁賢也五臣云飛登/于天撫掃彗星言願將忠正美行還於君前翦讒賊)
(矣補曰左傳曰天之有彗以除穢也爾雅彗星爲/欃槍彗祥歳切偏指曰彗自此以下皆喻君也)竦
長劒兮擁幼艾(竦執也幼少也艾長也言司命/執持長劒以誅絶凶惡擁護萬)
(民長少使各得其命也釋文竦作慫補曰竦慫並息/拱切竦立也國語曰竦善抑惡慫驚也孟子曰知好)
(色則慕少艾說者曰艾美好也戰國䇿云今爲天下/之工或非也乃與幼艾又齊王有七孺子注云孺子)
(謂幼艾美女也離騷以美女喻賢臣此言人君當遏/惡揚善佑賢輔德也或曰麗姬艾封人之子也故美)
(女謂之艾猶姬貴姓/因謂美妾爲姬耳)蓀獨冝兮爲民正(言司命/執心公)
(方無所阿私善者佑之惡者誅之故冝爲萬民之平/正也蓀一作荃五臣云蓀香草謂神也以喻君補曰)
(正音征/叶韻)
　　　　　少司命
暾將出兮東方(謂日始出東方其容暾暾/而盛大也補曰暾他昆切)照吾
檻兮扶桑(吾謂日也檻楯也言東方有扶桑之/木其髙萬仞日出下浴於湯谷上拂)
(其扶桑爰始而登照曜四方日以扶桑爲舎檻故/曰照吾檻兮扶桑也補曰檻闌也戸黤切楯音盾)撫
余馬兮安驅(余謂日也補曰淮南曰日至悲泉/爰止其女爰息其馬是謂懸車車)
(日所乗也馬駕車者也御之者羲和/也女即羲和馬即六龍見騷經注)夜晈晈兮
旣明(言日旣陞天運轉而西將過太隂徐撫其馬/安驅而行雖幽昧之夜猶晈晈而自明也晈)
(一作皎補曰晈字从日與皎同此言日之將出羲和/御之安驅徐行使幽昧之夜晈晈而復明也補曰舊)
(本明/音亡)駕龍輈兮乗雷(輈車轅也補曰震東方也/爲雷爲龍日出東方故曰)
(駕龍乗雷也春秋命曆序曰皇伯登扶桑日之陽駕/六龍以上下淮南曰雷以爲車輪注云雷轉氣也輈)
(張留切方言曰轅/楚韓之間謂之輈)載雲旗兮委蛇(言日以龍爲/車轅乗雷而)
(行以雲爲旌旗委蛇而/長委一作逶蛇一作虵)長太息兮將上心低佪
兮顧懷(言日將去扶桑上而升天則俳佪太息顧/念其居也低一作俳一作儃補曰低佪疑)
(不即進㒵出不忘本行則思歸物之情/也以諷其君迷不知復也上上聲升也)羌聲色兮
娛人(娛樂也/作色聲)觀者憺兮忘歸(憺安也言日/色光明旦燿)
(四方人觀見之莫不娱樂憺然意安而忘歸也補曰/東方旣明萬類皆作有聲者以聲聞有色者以色見)
(耳目之娛各自適焉以喻人君/有明德則百姓皆注其耳目也)縆瑟兮交鼓(縆急/張絃)
(也交鼓對擊鼓也縆一作絙補曰/縆古登切長笛賦曰絙瑟促柱)簫鍾兮瑶簴
(王逸無注簫一作蕭補曰儀禮有笙磬笙鍾周禮笙/師共其鍾笙之樂注云鍾笙與鍾聲相應之笙然則)
(簫鍾與簫聲相應之鍾歟簴其吕切爾雅未/謂之虚縣鍾磬之木也瑶簴以美玉爲飾也)鳴䶵
兮吹竽(䶵竽樂噐名也言巳願供脩香美張施琴/瑟吹鳴䶵竽列備衆樂以樂大神䶵一作)
(箎補曰箎與䶵同並音池爾雅注云箎以竹爲之長/尺四寸圍三寸一孔上出一寸三分名翹橫吹之小)
(者尺一寸廣雅云/八孔竽巳見上)思靈保兮賢姱(靈謂巫也姱好/㒵言巳思得賢)
(好之巫使與日神相保樂也補曰古人云詔靈保召/方相說者曰靈保神巫也姱音戸叶韻舊苦胡切未)
(詳)翾飛兮翠曽(曽舉也言巫舞工巧身體翾然/若飛似翠鳥之舉也補曰翾小)
(飛也許縁切曾作/切博雅曰䎖翥飛也)展詩兮㑹舞(展舒補曰展/詩猶陳詩也)
(㑹舞猶/合舞也)應律兮合節(言乃復舒展詩曲作爲雅/頌之樂合㑹六律以應舞)
(節補曰應於證切漢樂/歌曰展詩應律鋗王鳴)靈之來兮蔽日(言日神/恱喜於)
(是來下從其官/屬蔽日而至也)靑雲衣兮白霓裳(言日神來/下靑雲爲)
(上衣白蜺爲下裳也日出東方入西方/故用其方色以爲飾也補曰霓見騷經)舉長矢兮
射天狼(天狼星名以喻貪殘日爲王者王者受命/必誅貪殘故曰舉長矢射天狼言君當誅)
(惡也射一作䠶補曰射食亦切晉書天文/志云狼一星在東井南爲野將主侵掠)操余弧
兮反淪降(言日誅惡以後復循道而退下入太隂/之中不伐其功也補曰操持也七刀切)
(弧音胡說文曰木弓也一曰往體寡來體多曰弧淪/没也降下也戸江切叶韻晉志曰弧九星在狼東南)
(天弓也主備盗賊天文大象賦注云弧矢九星常屬/矢而向狼直狼多盜賊引滿則天下兵起河東賦云)
(玃天狼之威弧思玄賦云彎威/弧之拔刺兮射嶓􁅚之封狼)援北斗兮酌桂
漿(斗謂王爵言誅惡旣畢故引玉斗酌酒漿以爵/命賢能進有德也補曰援音爰引也詩云酌以)
(大十斗酒器也又曰維北有斗不可以挹酒漿此以/北斗喻酒器者大之也斗舊音主射天狼酌桂漿以)
(諷其君不能/遏惡揚善也)撰余轡兮髙駝翔(駝一作馳一無/此字補曰撰雛)
(免切定也持也逺遊曰撰余轡而正䇿反淪降者喻/人君退託不自有其功髙馳翔者喻制丗馭民於萬)
(物之/上)杳冥冥兮以東行(言日過太隂不見其光/出杳杳入冥冥直東行)
(而復出或曰日月五星皆東行也一云翔杳冥兮一/無以字補曰杳深也冥幽也日出東方猶帝出乎震)
(也行胡岡/切叶韻)
　　　　　東君(博雅曰朱明耀靈東君日/也漢書郊祀志有東君)
與女遊兮九河(河爲四瀆長其位視大夫屈原/仕楚大夫欲以官相反故言女)
(也九河徒駭太史馬頰覆鬴胡蘇簡絜鈎磐鬲津也/補曰女讀作汝下同九河名見爾雅書曰九河旣道)
(注云河水分爲九道在兖州界又曰又北橎爲九河/同爲逆河入于海注云分爲九河以殺其溢漢許商)
(上書云古記九河之名有徒駭胡蘇鬲津今見在成/平東光鬲縣界中自鬲冿以北至徒駭其間相去二)
(百餘里是知九河所在徒駭最北鬲津最/南蓋徒駭是河之本道東出分爲八枝也)衝風起
兮橫波(衝隧也屈原設意與河伯爲友俱遊九河/之中想蒙神祐反遇隧風大波涌起所託)
(無所也一本橫上有水字五臣云/衝風暴風也補曰詩云大風有隧)乗水車兮荷
蓋駕兩龍兮驂螭(言河伯以水爲車驂駕螭龍/而戲遊也一本螭上有白字)
(補曰括地圖云馮夷常乗雲車駕二龍史記曰水神/不可見以大魚蛟龍爲候博物志曰水神乗魚龍驂)
(蒼含切在旁曰驂驂兩騑也螭丑知切說文云如龍/而黃北方謂之地螻一說無角曰螭一音离集韻螹)
(螭龍/無角)登崑崙兮四望(崑崙山河源所從出補曰/援神契云河者水之伯上)
(應天河山海經云崑崙山有靑河白河赤河黒河環/其墟其白水出其東北陬屈向東南流爲中國河爾)
(雅曰河出崐崘虚色白所渠并千七百一川色黃百/里一小曲千里一曲直淮南曰河出崑崙貫渤海入)
(禹所導積/石山也)心飛揚兮浩蕩(浩蕩忠放㒵言已設/與河伯俱遊西北登)
(崑崙萬里之山周望四方心意飛揚/志欲陞天思念浩蕩而無所據也)日將暮兮悵
忘歸(言崑崙之中多竒怪珠王之樹觀而視之不/知日暮言巳心樂志說忽忘還歸也補曰此)
(言登崑崙以望四方無所適從/惆悵歎息而忘歸也悵失志也)惟極浦兮寤懷
(寤覺也懷思也言巳復徐惟念河之極浦江之逺碕/則中心覺寤而復愁思也補曰惟思也極浦所謂望)
(涔陽兮極/浦是也)魚鱗屋兮龍堂紫貝闕兮朱宫
(言河伯所居以魚鱗蓋屋堂畫蛟龍之文紫貝作闕/朱丹其宫形容異制甚鮮好也文苑作珠宫補曰河)
(伯水神也故託魚龍之/類以爲宫室闕門觀也)靈何爲兮水中(言河伯/之屋殊)
(好如是何爲居水中而沈没也/補曰此喻賢人處非其所也)乗白黿兮逐文
魚(大鼈爲黿魚屬也逐從也言河伯遊戲逺出乗/龍近出乗黿又從鯉魚也一無文字補曰黿音)
(元紀年曰穆王三十七年征伐起師至九江叱黿鼉/以爲梁陶隱居云鯉魚形旣可愛又能神變乃至飛)
(越山湖所以琴髙乗之按山海經睢水東注江其中/多文魚注云有班采也又文選云騰文魚以警乗注)
(云文魚有翅能飛逸以文/魚爲鯉豈亦有所據乎)與女遊兮河之渚流
澌紛兮將來下(流澌解冰也言屈原願與河伯/遊河之渚而流澌紛然相隨來)
(下水爲汚濁故欲去也或曰流澌解散屈原自比流/澌者欲與河伯離别也補曰渚洲也澌音斯從仌者)
(流冰也從水者水盡/也此當從仌下音戸)子交手兮東行(子謂河伯/也言屈原)
(與河伯别子冝東行還於九河之居我亦欲歸也/一本子上有與字補曰莊子曰河伯順流而東行)送
美人兮南浦(美人屈原自謂也願河伯送已南/至江之涯歸楚國也補曰江淹别)
(賦云送君南浦傷/如之何盖用此語)波滔滔兮來迎魚隣隣兮
媵予(媵送也言江神聞已將歸亦使波流滔滔來/迎河伯遣魚隣隣侍從而送我也隣一作鱗)
(補曰滔土刀切水流㒵詩曰滔滔江漢媵以證切予/音與屈原託江海之神送迎巳者言時人遇巳之不)
(然也杜子美詩云岸花飛/送客檣燕語留人亦此意)
　　　　　河伯(山海經曰中極之淵深三百仭/唯冰夷都焉冰夷人面而乗龍)
(穆天子傳云天子西征至于陽紆/之山河伯無夷之所都居冰夷無)
(夷即馮夷也淮南又作馮遟抱朴/子釋鬼篇曰馮夷以八月上東日)
(渡河溺死天帝署爲河伯淸泠傳/曰馮夷華隂潼郷隄首人也服八)
(石得水仙是爲河伯博物志云昔/夏禹觀河見長人魚身出曰吾河)
(精豈河伯也馮夷得道成/仙化爲河伯道豈同哉)
若有人兮山之阿(若有人謂山鬼/也阿曲隅也)𬒳薜荔兮帶
女羅(女羅兔絲也言山鬼仿佛若人見於山之阿/𬒳薜荔之衣以兔絲爲帶也薜荔兔絲皆無)
(根縁物而生山鬼亦晻忽無形故衣之以爲飾也羅/一作蘿𥙷曰爾雅云唐蒙女蘿女蘿兔絲詩云蔦與)
(女蘿施于松上吕氏春秋云或謂菟絲無根也其根/不屬地茯苓是也抱朴子云菟絲之草下有伏菟之)
(根無此菟則絲不生/於上然實不屬也)旣含睇兮又冝笑(睇微眄/㒵也言)
(山鬼之狀體含妙容羙目盼然又好口齒而冝笑也/五臣云山鬼美㒵旣冝含視又冝發笑𥙷曰睇音弟)
(傾視也一曰目小視也說文云南楚謂眄曰睇眄眠/見切詩曰巧笑倩兮美目盻兮大招曰靨䩉竒牙冝)
(笑嘕只山鬼無形其情狀難知故含睇冝笑以喻姱/美乗豹從狸以譬猛烈辛夷杜衡以况芬芳不一而)
(足/也)子慕予兮善窈窕(子謂山鬼也窈窕好㒵詩/曰窈窕淑女言山鬼之㒵)
(旣以姱麗亦復慕我有善行好姿故來見其容也善/一作譱五臣云喻君𥘉與巳誠而用之矣補曰窈音)
(杳窕徒了切方言云美狀爲窕美/心爲窈注云窈幽靜窕閑都也)乗赤豹兮從
文狸(狸一作貍五臣云赤豹文貍皆竒獸也將以/乗騎侍從者明異於衆也乗一作椉𥙷曰從)
(隨行也才用切豹有數種有赤豹有玄豹有白豹詩/曰赤豹黃羆陸機云毛赤而文黒謂之赤豹狸有虎)
(斑文者有猫斑者河伯云乗白黿兮逐文/魚山鬼云乗赤豹兮從文狸各以其類也)辛夷車
兮結桂旗(辛夷香草也言山鬼出人乗赤豹從文/狸結桂與辛夷以爲車旗言其香絜也)
(文選桂誤作旌𥙷曰以辛夷香/木爲車結桂枝以爲旌旗也)被石蘭兮帶杜
衡(石蘭杜衡皆香/草衡一作蘅)折芳馨兮遺所思(所思/謂清)
(潔之士若屈原者也言山鬼修飾衆香以崇其善屈/原履行清潔以厲其身神人同好故折芳馨相遺以)
(同其志也五臣云所思謂君也喻已被帶/忠信又以嘉言而納於君也補曰遺去聲)余處幽
篁兮終不見天(言山鬼所處乃在幽篁之内終/不見天地所以來出歸有德也)
(或曰幽篁竹林也五臣云幽深也篁竹叢也補曰篁/音皇漢書云篁竹之中注云竹田曰篁西都賦云篠)
(簜敷衍編町成篁/注云篁竹墟名也)路險難兮獨後來(言所處旣/深其路險)
(阻又難故來晚暮後諸神也五臣云言已處江山竹/叢之間上不見天道路險阻欲與神游獨在諸神之)
(後喻巳不得見君讒邪塡塞難以/前進所以索居於此補曰來音釐)表獨立兮山之
上(表特也言山鬼後到特/立於山之上而自異也)雲容容兮而在下杳
冥冥兮羌晝晦(言山鬼所在至髙邈雲出其下/雖白晝猶暝晦也五臣云表明)
(也雖明然自異立於山上終被雲鄣蔽其下使不通/也容容雲出㒵杳深也晦喑也羌語詞也言雲氣深)
(厚冥冥使畫日昏暗一云日窈冥兮羌/晝晦補曰此喻小人之蔽賢也下音戸)東風飄兮
神靈雨(飄風㒵詩曰匪風飄兮言東風飄然而起/則神靈應之而雨以言隂陽通感風雨相)
(和屈原自傷獨無和也飄一作飄/飄五臣云自傷誠信不能感君也)留靈脩兮憺
忘歸(靈脩謂/懷主也)歳旣晏兮孰華予(晏晚也孰/誰也言巳)
(宿留懷王兾其還已心中憺然安而忘歸年歳晚暮/將欲罷老誰復當令我榮華也五臣云言君若能除)
(去讒邪我則可進留止於君所不然則歳晏㐮老孰/能榮華我平補曰留止也不必讀爲宿留之留此言)
(當及年德盛壯之時留於君所日月逝矣孰能使衰/老之人復榮華乎自此以下屈原陳已之志於山鬼)
(也予/音與)采三秀兮於山閒(三秀謂芝草也補曰爾/雅苬芝注云一歳三華)
(瑞草也苬音囚思玄賦云兾一年之三秀近時王令/逢原作藏芝賦序云離騷九歌自詩人所紀之外地)
(所常産目所同識之草盡矣而芝復獨遺說者遂以/九歌之三秀爲芝予以其不明又其辭曰適山而采)
(之芝非獨山草盖未足據信也余按本草引五芝經/云皆以五色生於五岳又淮南云紫芝生於山而不)
(能生於盤石之上則芝正生於/山閒耳逢原之說豈其然乎)石磊磊兮葛蔓
蔓(言已欲服芝草以延年命周旋山間采而求之/終不能得但見山石磊磊葛草蔓蔓或曰三秀)
(秀材之士隱處者也言石葛者喻所在深也五臣云/芝草仙藥采不可得但見葛石爾亦猶賢哲難逢謟)
(䛕者衆也補曰磊衆石皃魯猥切詩曰葛之覃兮施/于中谷又曰南有樛木葛藟纍之蔓莫干切俗作􁝞)
怨公子兮悵忘歸(公子謂公子椒也言已所以/怨公子椒者以其知已忠信)
(而不肯逹故我悵然失志而忘歸也補曰怨/椒蘭蔽賢如葛石之於三秀故悵然忘歸也)君思
我兮不得閒(言懷王時思念我顧不肯以閒暇/之日召巳謀議也五臣云君縱相)
(木以喻民雷塡塡者君妄怒也雨冥冥者羣佞聚也/猨啾啾者讒夫弄口也風颯颯者政煩擾也木蕭蕭)
(者民驚駭也蕭蕭文苑作捜捜補/曰颯蘇合切捜捜動㒵與蕭同)思公子兮徒離
憂(言巳􁳷子椒不見逹故遂去而憂愁也五臣云/思子椒不能用賢使國若此但使我羅其憂愁)
(離羅/也)
　　　　　山鬼(莊子曰山有蘷淮南曰山出/嘄陽楚人所祠豈此類乎)
操吳戈兮被犀甲(戈㦸也甲鎧也言國殤始從/軍之時手持吳㦸身被犀鎧)
(而行也或曰操吾科吾科楯之名也補曰操持也說/文云戈平頭戟也考工記曰吳粤之劒又曰吳粤之)
(金錫爾雅曰南方之美者有梁山之犀象焉考工記/曰犀甲壽百年荀子曰楚人鮫革犀兕以爲甲鞈如)
(金石鞈堅/皃音夾)車錯轂兮短兵接(錯交也短兵刀劒/也言戎車相迫輪)
(轂交錯長兵不施故用刀劒以相接擊也補曰錯倉/各切詩傳云東西爲交邪行爲錯司馬法曰弓矢圍)
(殳矛守戈㦸助凡五兵/長以衛短短以救長)旌蔽日兮敵若雲(言兵/士竟)
(路趣敵旌旗蔽天敵/多人衆來若雲也)矢交墜兮士爭先(墜墮也/言兩軍)
(相射流矢交墮壯夫奮怒爭先在/前也墜一作隧補曰隧與墜同)凌余陣兮躐
余行(凌犯也躐踐也言敵家來侵凌我屯陣踐躐/我行伍也躐一作􁐋補曰顔之推云六韜有)
(天陳地陳人陳雲鳥之陳左傳有魚麗之陳行陳之/義取於陳列耳俗作阜傍車非也躐􁐋並音獵行胡)
(岡/切)左驂殪兮右刃傷(殪死也言巳所秉左驂馬/死右騑馬被刃創也補曰)
(殪壹計切驂見/逺遊創初良切)霾兩輪兮縶四馬(縶絆也詩曰/縶之維之言)
(巳馬雖死傷更霾車兩輪絆四馬終不反顧示/必死也霾一作埋補曰霾讀若埋縶陟立切)援
玉枹兮擊鳴鼓(言已愈自厲怒勢氣益盛援一/作揺枹一作桴補曰援音爰引)
(也左傳郤克傷於矢/左并轡右援枹而鼓)天時墜兮威靈怒(墜落也/言已戰)
(鬬適遭天時命當墮落雖身死亡而威/神怒健不畏憚也墜一作隧文苑作懟)嚴殺盡兮
棄原壄(嚴壯也殺死也言壯士盡其死命則骸骨/棄於原壄而不土葬也補曰壄古野字又)
(叶/韻)出不入兮往不反(言壯士出閫不復顧入/一往必死不復還反也)平
原忽兮路超逺(言身棄平原山壄之中去家道/甚逺也一云平原路兮忽超逺)
帶長劒兮挾秦弓(言身雖死猶帶劒持弓示/不舎武也補曰漢書地理)
(志云秦地迫近戎狄以射獵爲/先又秦有南山檀柘可爲弓幹)首身離兮心不
懲(懲㣻也言巳雖死頭足分離而心終不/懲㣻身一作雖補曰懲音澄㣻音乂)誠旣
勇兮又以武終剛強兮不可凌(言國殤之/性誠以勇)
(猛剛強之氣/不可凌犯也)身旣死兮神以靈子魂魄兮
爲鬼雄(言國殤旣死之後精神強壯魂魄武毅長/爲百鬼之雄傑也一云䰟魄毅一云子魄)
(毅𥙷曰左傳曰人生始化曰魄旣生魄陽曰魂用物/精多則魂魄強䟽云人禀五常以生感隂陽以靈有)
(身體之質名之曰形有嘘吸之動謂之爲氣氣之靈/者曰魄旣生魄矣其内自有陽氣也氣之神者曰魂)
(魂魄神靈之名本從形氣而有附形之靈爲魄附氣/之神爲魂附形之靈者謂初生之時耳目心識手足)
(運動啼呼爲聲此則魄之靈也附氣之神者謂精神/性識漸有所知此則附氣之神也魄在於前魂在於)
(後魄識少而魂識多人之生也魄盛魂強及其死也/形銷氣滅聖人縁生以事死改生之魂曰神改生之)
(魄曰鬼合鬼與神敎之至也魂附於氣氣又附形形/強則氣強形弱則氣弱魂以氣強魄以形強淮南子)
(曰天氣爲魂地氣爲魄注/云魂人陽神魄人隂神也)
　　　　　國殤(謂死於國事者小爾雅/曰無主之鬼謂之殤)
成禮兮㑹皷(言祠祀九神皆先齋戒成其禮敬/乃傳歌作樂急疾擊皷以稱神意)
(也成一/作盛)傳芭兮代舞(芭巫所持香草名也代更/也言祠祀作樂而歌巫持)
(芭而舞訖以復傳與他人更用之芭一作巴補曰芭/卜加切司馬相如賦云諸柘巴且注云巴且草一名)
(巴/焦)姱女倡兮容與(姱好㒵謂使童稚好女先倡/而舞則進退容與而有節度)
(也與一作冶補曰/姱音夸倡讀作唱)春蘭兮秋菊(菊一作鞫補曰/古語云春蘭秋)
(菊各一時/之秀也)長無絶兮終古(言春祠以蘭秋祠以/菊爲芬芳長相繼承)
(無絶於終/古之道也)
　　　　　禮魂(禮一作祀魂一作䰟或/曰禮魂謂以禮善終者)
楚辭卷第二
楚辭卷第三
　　　　　校書郎臣王　逸上
天問章句第三　離騷
天問者屈原之所作也何不言問天天
尊不可問故曰天問也屈原放逐憂心
愁悴(一作/瘁)彷徨山澤(一作/川澤)經歷陵陸嗟
號昊旻仰天歎息見楚有先王之廟及
公卿祠堂圖畫天地山川神靈琦(一作/■)
瑋僪佹(一作/譎詭)及古賢聖怪物行事周流
罷倦(罷音/皮)休息其下仰見圖畫因書其
壁何而問之(何一/作呵)以渫憤懣舒瀉愁思
楚人哀惜屈原因共論述故其文義不
次序云爾(天問之作其㫖逺矣盖曰遂古以來天/地事物之憂不可勝窮欲付之無言乎)
(而耳目所接有感於吾心者不可以不發也欲具道/其所以然乎而天地變化豈思慮智識之所能究哉)
(天固不可問聊以寄吾之意耳楚之興衰天邪人邪/吾之用捨天邪人邪國無人莫我知也知我者其天)
(乎此天問所爲作也太史公讀天問悲其志者以此/栁宗元作天對失其㫖矣王逸以爲文義不次序夫)
(天地之間千變萬化豈可/以次序陳哉序一作叙)
曰遂古之初誰傳道之(遂往也初始也言往/古太始之元虚廓無)
(形神物未生誰傳道此事也補曰列子殷湯間於夏/革曰古初有物乎夏革曰古初無物今惡得物自物)
(之外自事之先朕所不知也周禮訓方氏誦四方/之傳道道猶言也傳道丗丗所傳說往古之事也)上
下未形何由考之(言天地未分溷沌無垠誰考/定而知之也考一作知定一)
(作述補曰列子曰有形者生於無形則天地安從生/故曰有太易有太初有太始有太素氣形質具而未)
(相離故曰渾淪又曰一者形變之始也淸輕/者上爲天濁重者下爲地沖和氣者爲人)冥昭
瞢闇誰能極之(言日月晝夜清濁晦明誰能極/知之補曰冥幽也所謂窈冥之)
(門也昭明也所謂大明之上也瞢毋豆切目不明也/闇音暗閉門也此言幽明之理瞢闇難知誰能窮極)
(其本/原乎)馮翼惟像何以識之(言天地旣分隂陽運/轉馮馮翼翼何以識)
(知其形像乎補曰淮南言天墬未形馮馮翼翼洞洞/灟灟故曰大昭注云馮翼無形之㒵又曰古未有天)
(地之時惟像無形窈窈冥冥芒/芠漠閔澒濛鴻洞莫知其門)明明闇闇惟時
何爲(言純隂純陽一晦一明誰造爲之乎補曰此/言日月相推晝夜相代時運不停果何爲乎)
隂陽三合何本何化(謂天地人三合成德其本/始何化所生乎補曰天對)
(云合焉者三一以統同吁炎吹泠交錯而功引榖梁/子云獨隂不生獨陽不生獨天不生三合然後生逸)
(以爲天地人非也榖梁注云古人稱萬物負隂而抱/陽沖氣以爲和然則傳所謂天盡名其沖和之功而)
(神理所由也㑹二氣之和極發揮之美者不可以柔/剛滯其用不得以隂陽分其名故歸於冥極而謂之)
(天凡生類稟靈知於天資形於二氣故又/曰獨天不生必三合而形神生理具矣)圜則九
重孰營度之(言天圜而九重誰營度而知之乎/補曰圜與圎同說文曰天體也易)
(曰乾元用九乃見天則淮南曰天地九重人亦有九/竅天對曰無營以成沓陽而九運輠渾淪蒙以圜號)
(積陽爲天九老陽數也/營經營也度量度也)惟兹何功孰初作之(言/此)
(天有九重誰功/力始作之邪)斡維焉繫天極焉加(斡轉也/維綱也)
(言天晝夜轉旋寧有維綱繫綴其際極安所加乎斡/一作筦補曰說文云斡轂端沓也楊雄杜林云軺車)
(輪斡也顔師古匡謬正俗云聲類字林並音管賈誼/服鳥賦云斡流而遷張華勵志詩云太儀斡運皆爲)
(轉也楚詞云筦維焉繫此義與斡同字即爲筦故知/斡管二音不殊近代流俗音烏活切非也淮南曰帝)
(張四維運之以斗東北爲報德之維西南爲背陽之/維東南爲常羊之維西北爲蹏通之維注云四角爲)
(維也先儒說云天是太虚本無形體但指諸星運轉/以爲天耳天如彈丸圍圜二百六十五度四分度之)
(一旁行四表之中冬南夏北春西秋東皆薄四表而/止張衡靈憲云八極之維徑二億三萬二千三百里)
(維謂四維極謂八極也一說云北極天之中也天宫/書曰中宫天極星其一明者太一常居也太玄經曰)
(天圜地方/極植中央)八柱何當東南何虧(言天有八山/爲柱皆何當)
(值東南不足誰虧缺之也虧一作虧補曰河圖言崑/崙者地之中也地下有八柱柱廣十萬里有三千六)
(百軸互相牽制名山大川孔穴相通淮南云天有九/部八紀地有九州八柱神異經云崑崙有銅柱焉其)
(髙入天所謂天柱也素問曰天不足西北故西北方/隂也而人右耳目不如左明也地不滿東南故東南)
(方陽也而人左手足不如右強也又曰天不足西北/左寒而右涼地不滿東南右熱而左温注云中原地)
(形西北髙東南下今百川滿湊東/之滄海則東西南北髙下可知)九天之際安
放安屬(九天東方皡天東南方陽天南方赤天西/南方朱天西方成天西北方幽天北方亥)
(天東北方變天中央鈞天其際㑹何分安所繫屬乎/皡一作昊變一作欒一作鸞補曰際邊也傳曰九天)
(之際曰九垠九天之外曰九陔放上聲孟子/曰遵海而南放于琅邪放至也屬附也音注)隅隈
多有誰知其數(言天地廣大隅隈衆多寧有知/其數乎補曰隅角也爾雅厓内)
(爲隩外爲隈淮南曰天有九野九千九百九十九隅/去地五億萬里注云九野九天之野一野千一百一)
(十一/隅)天何所沓十二焉分(沓合也言天與地合㑹/何所十二辰誰所分别)
(乎補曰沓徒合切靈憲云天體於陽故圎以動地體/於隂故平以靜動以行施靜以合化堙鬱構精時育)
(庶類斯謂天元天何所沓言與地合也左傳曰日月/所㑹是謂辰故以配日注云一歳日月十二㑹所㑹)
(爲辰十一月辰在星紀十二月辰在元枵之類是也/若歳在鶉火我周之分野實沈之虚晉人是居則十)
(二辰所/次也)日月安屬列星安陳(言日月衆星安所/繫屬誰陳列也𥙷)
(曰列子曰天積氣耳日月星宿亦積氣中之有光曜/者靈憲曰星也者體生於地精成於天列居錯跱各)
(有攸/屬)出自湯谷次于蒙汜(次舎也汜水涯也言/日岀東方湯谷之中)
(暮人西極蒙水之涯也補曰書云宅嵎夷曰暘谷即/湯谷也爾雅云西至日所入爲太蒙即蒙汜也說文)
(云暘日出也或作湯通作陽汜音似淮南曰日出于/晹谷浴于咸池拂于扶桑是謂晨明登于扶桑爰始)
(將行是謂朏明至于曲阿是謂旦明至于曽泉是謂/早食至于桑野是謂晏食至于衡陽是謂隅中至于)
(昆吾是謂正中至于鳥次是謂小還至于悲谷是謂/餔時至于女紀是謂大還至于淵隅是謂髙舂至于)
(連石是謂下舂至于悲泉爰止其女爰息其馬是謂/懸車薄于虞淵是謂黃昏淪于蒙谷是謂定昏日入)
(于虞淵之汜曙於蒙谷之浦行九州七舎有五億萬/七千三百九里注云自暘谷至虞淵凡十六所爲九)
(州七/舎)自明及晦所行幾里(言日平旦而出至暮/而止所行凡幾何里)
(乎補曰論衡云日晝行千里夜行千里行太隂則無/光行太陽則熊照物理論云極南爲太陽極北爲太)
(隂)夜光何德死則又育(夜光月也育生也言/月何德於天死而復)
(生也一云言月何德居於天地死而復生補曰博雅/云夜光謂之月皇甫謐日月以宵曜名日夜光書有)
(旁死魄哉生明旣生魄死魄朔也生魄望也先儒云/月光生於日所照魄生於日所蔽當日則光盈就日)
(則光/盡)厥利維何而顧菟在腹(言月中有菟何/所貪利居月之)
(腹而顧望乎菟一作兔補曰菟與兎同靈憲曰月者/隂精之宗積而成獸象兎隂之類其數偶蘇鶚演義)
(云兎十二屬配卯位處望日月最圎而出於卯上卯/兎也其形入於月中遂有是形古今注云兎曰有缺)
(愽物志云兎望月而孕自吐其子故天對云/玄隂多缺爰感厥兎不形之形惟神是類)女歧
無合夫焉取九子(女𡵨神女無夫而生九子也/天對云陽徤隂淫降施蒸摩)
(歧靈而子焉/以夫爲怪)伯強何處惠氣安在(伯強大厲/疫鬼也所)
(至傷人惠氣和氣也言隂陽調和則惠氣行不和調/則厲鬼興二者常何所在乎補曰強巨良切惠順也)
何闔而晦何開而明(言天何所闔閉而晦冥何/所開發而明曉乎補曰闔)
(閉戸也開關戸也隂/闔而晦陽開而明)角宿未旦曜靈安藏(角/亢)
(東方星曜靈日也言東方未明旦之時日安所藏其/精光乎釋文藏作臧補曰宿音秀臧與藏同爾雅曰)
(壽星角亢也注云數起角亢列宿之長國語曰辰角/見而雨畢注云辰角大辰蒼龍之角見者朝見東方)
(建戍之初寒露節也此言角宿未旦者指東方蒼龍/之位耳天對云孰旦孰幽繆躔于經蒼龍之寓而迋)
(彼角亢迋欺也/具往切亢音剛)不任汨鴻師何以尚之(汩治也/鴻大水)
(也師衆也尚舉也言鮌才不任治鴻水衆人何以舉/之乎師一作鮌補曰汩音骨國語曰禹決汨九川汨)
(通也荀子曰禹有功抑下鴻鴻即洪水也堯典曰湯/湯洪水方割蕩蕩懷山襄陵下民其咨有能俾乂僉)
(曰於鮌哉帝曰吁咈哉方命圯族岳曰异哉試/可乃巳帝曰往欽哉九載績用弗成异舉也)僉
曰何憂何不課而行之(僉衆也課試也言衆/人舉鮌治水堯知其)
(不能衆人曰何憂哉何/不先試之也曰一作荅)鴟龜曵銜鮌何聽焉
(言鮌治水績用不成堯乃放殺之羽山飛鳥水蟲曵/銜而食之鮌何能復不聽乎補曰鴟處脂切一名鳶)
(也曵牽也引也聽從也此言鮌違帝命而不聽何爲/聽鴟龜之曵銜也天對云方陟元子以㣧功定地胡)
(離厥考而/鴟龜肆喙)順欲成功帝何刑焉(帝謂堯也言/鮌設能順衆)
(人之欲而成其功堯當何爲刑戮之乎補曰書云方/命圯族國語云鮌違帝命則所謂順欲者順帝之欲)
(也天對云盜堙息壤招帝震怒賦刑在下投弃于羽/山海經云鮌竊帝之息壤以堙洪水帝令祝融殺鯀)
(于羽/郊)永遏在羽山夫何三年不施(永長也遏/絶也施舎)
(也言堯長放鮌於羽山絶在不毛之地三年不舎其/罪也一無山字施一作㢮補曰遏猶遏絶苗民之遇)
(施捨也通/作㢮音豕)伯禹愎鮌夫何以變化(禹鮌子也言/鮌愚狠愎而)
(生禹禹小見其所爲何以能變化而有聖德也愎一/作腹注同一本何下有故字補曰愎弼力切戾也詩)
(云出入腹我腹懷抱也天對云氣孽冝害/而嗣續得聖汗塗而蕖夫固不可以類)纂就前
緒遂成考功(父死稱考緒業也言禹能纂代鮌/之遺業而成考父之功也補曰纂)
(作管切集也緒音叙絲耑/也記曰禹能脩鮌之功)何續初繼業而厥謀
不同(言禹何能繼續鮌業而謀慮不同也補曰洪/範言鯀陻洪水汩陳其五行帝乃震怒不昇)
(洪範九疇彛倫攸斁鯀則殛死禹乃嗣興天乃錫禹/洪範九疇彛倫攸叙孟子曰禹之治水水之道也鮌)
(陻洪水而禹行其所無事/雖承父業其謀不同也)洪泉極深何以窴之
(言洪水淵泉極深大禹何用窴塞而平之乎補曰寘/與塡同淮南曰凡鴻水淵藪自三百仭以上二意三)
(萬三千五百五十里有九淵禹乃以息土塡洪水以/爲名山注云息土不耗滅掘之益多故以塡洪水也)
(天對云行鴻下隤厥丘乃/降焉塡絶淵然後夷于土)地方九則何以墳之
(墳分也謂九州之地凡有九品禹何以能分别之乎/墳一作憤補曰班孟堅云坤作地勢髙下九則劉德)
(云九則九州土田上中下九等也天對云從/民之冝乃九于野墳厥貢藝而有上中下)河海
應龍何盡何歷(有鱗曰蛟龍有翼曰應龍歷過/也言河海所出至逺應龍過歷)
(㳺之而無所不窮也或曰禹治洪水時有神龍以尾/畫地導水所注當決者因而治之也一云應龍何畫)
(河海何歷補曰山海經云應龍處南極殺蚩尤與夸/父不得復上故下數旱旱而爲應龍之狀乃得大雨)
(山海經圖云犂丘山有應龍者龍之有翼也昔蚩尤/禦黃帝令應龍攻于兾州之野女媧之時乗雷車服)
(駕應龍夏禹治水有應龍以尾畫地即水泉流通天/對云胡聖爲不足反謀龍知畚鍤究勤而欺畫厥尾)
(畫音/獲)鮌何所營禹何所成(言鮌治鴻水何所/營度禹何所成就)
(乎補曰汨陳其五行此鮌所營/也六府三事允治此禹所成也)康回馮怒􁪗何
故以東南傾(康回共工名也淮南子言共工與/顓頊爭爲帝不得怒而觸不周之)
(山天維絶地柱折故東南傾也􁪗一作地一無以字/補曰馮皮膺㓛列子曰帝憑怒注云憑大也春秋傳)
(曰震電馮怒注云馮盛也方言云憑怒也楚曰憑注/云恚盛㒵引康回憑怒然則馮憑一也列子曰共工)
(氏與顓頊爭爲帝怒而觸不周之山折天柱絶地維/故天傾西北日月星辰就焉地不滿東南百川水潦)
(歸焉注云共工氏興霸於伏羲神農之間其後苗裔/恃其強與顓頊爭爲帝又淮南言共工之力觸不周)
(之山使地東南傾注云/非堯時共工傾猶下也)九州安錯川谷何洿
(錯厠也洿深也言九州錯厠禹何所分别之川谷於/地何以獨洿深乎安一作何補曰錯七故切置也天)
(對云州錯富媪爰定于趾國語曰䟽爲川谷以導其/氣蔡邕月令章句曰衆流注海曰川爾雅云水注川)
(曰谿注谿曰谷集韻洿音戸水深/謂之洿舊音烏無深義亦不叶韻)東流不溢孰
知其故(言百川東流不知滿溢誰有知其故也補/曰列子云渤海之東不知幾億萬里有大)
(壑焉實惟無底之谷名曰歸墟八絃九野之水天漢/之流莫不注之而無増無減焉莊子曰天下之水莫)
(大於海萬川歸之不知何時止而不盈尾閭泄之不/知何時巳而不虚天對云東窮歸墟又環西盈脉穴)
(土區而濁濁清清墳壚慘䟽㵕渴而升充/融有餘泄漏復行器運浟浟又何溢爲)東西南
北其脩孰多(脩長也言天地東/西南北誰爲長乎)南北順㯐
其衍幾何(衍廣大也言南北㯐長其廣差幾何/乎㯐釋文作隋一作墮補曰爾雅云)
(􁈕小而撱橢音妥又徒禾切狹而長也䟽引南北順/橢其脩幾何㯐與橢同通作隋淮南子云闔四海之)
(内東西二萬八千里南北二萬六千里注云子午爲/經卯酉爲緯言經短緯長也又曰禹乃使大章歩自)
(東極至于西極二億三萬三千五百里七十五歩使/竪亥歩自北極至于南極二億三萬三千五百里七)
(十五歩注云海内有長短極内等也軒轅本紀云帝/令竪亥歩自東極至于西極得五億十選九千八百)
(八歩南北二億三萬一千三百里竪亥左手把筭右/手指青丘北東盡㤗逺西窮邠國東西得二萬八千)
(里南北得二萬六千里靈憲曰八極之維徑二億三/萬二千三百里南北則短減千里東西則廣増千里)
(自地至天半於八極則地之深亦如之博物志曰河/圖天地南北三億三萬五千五百里東西二億三萬)
(三千里其說不/同今並存之)崑崙縣圃其凥安在(崑崙山/名也在)
(西北元氣所出其巓曰縣圃乃上通於天也凥一作/居天對云積髙于乾崑崙攸居蓬首虎齒爰穴爰都)
(補曰縣音玄/凥與居同)増城九重其髙幾里(淮南言崑/崙之山九)
(重其髙萬二千里也二或作五補曰淮南云崑崙虚/中有増城九重其髙萬一千里百一十四歩二尺六)
(寸注云増重也有五城十二樓/見括地象此盖誕實未聞也)四方之門其誰從
焉(言天四方各有一門其誰從之上下一云誰其/從焉補曰淮南言崑崙虚旁有四百四十門門)
(間四里里間九純純丈五尺此云四方之門盖謂崑/崙也又云東北方方土之山曰蒼門東方東極之山)
(曰開明之門東南方波母之山曰陽門南方南極之/山曰暑門西南方編駒之山曰白門西方西極之山)
(曰閶闔之門西北方不周之山曰幽都之門北方北/極之山曰寒門凡八極之雲是雨天下八門之風是)
(節寒暑逸說盖出於此然/與上下文不屬恐非也)西北辟啓何氣通焉
(言天西北之門毎常開啓豈元氣之所通辟一作闢/一作開補曰辟與闢同淮南云崑崙虚五橫維其西)
(北隅北門開以納不周之風按不周/山在崑崙西北不周風自此出也)日安不到燭
龍何照(言天之西北有幽冥無日之國有龍銜燭/而照之也補曰山海經云鍾山之神名曰)
(燭隂視爲晝瞑爲夜吹爲冬呼爲夏不飲不食不喘/不息身長千里人面蛇身赤色注曰即燭龍也淮南)
(云燭龍在鳫門北蔽千委羽之山不見日其神人面/龍身而無足雪賦云爛兮若燭龍銜曜照崑山李善)
(引山海經云西北海之外赤水之北有章尾山有神/人面蛇身而赤其暝乃晦其視乃明是燭九隂是謂)
(燭龍詩舍神霧曰天不足西北無隂陽/消息故有龍銜火精以照天門中者也)羲和之
未揚若華何光(羲和日御也言日未出之時/若木何能有明赤之光華乎)
(和釋文作龢楊一作陽天對云惟若之/華稟羲以耀補曰羲和若木巳見騷經)何所冬暖
何所夏寒(暖温也言天地之氣何所有冬温而/夏寒者乎補曰素問天不足西北左)
(寒而右涼地不滿東南右熱而左温其故何也歧伯/曰隂陽之氣髙下之理太少之異也注云髙下謂地)
(形太少謂隂陽之氣盛衰之異西方涼北方寒東方/温南方熱氣化猶然矣又曰東南方陽也陽者其精)
(降於下故右熱而左温西北方隂也隂者其精奉於/上故左寒而右涼是以地有髙下氣有温涼髙者氣)
(寒下者氣熱注云以氣候驗之中原地形所居者悉/以居髙則寒處下則熱中華之地凡有髙下之大者)
(東西南北各三分也其一者自漢蜀江南至海也二/者自漢江北至平遥縣也三者自平遥北山北至蕃)
(界北海也故南分大熱中分寒熱兼半北分大寒南/北分外寒熱尤極大熱之分其寒微大寒之分其熱)
(微又東西髙下之别亦三矣其一者自汧源縣西至/沙州二者自開封縣西至汧源縣三者自開封縣東)
(至滄海也故東分大温中分温涼兼半西分大涼大/温之分其寒五分之二大涼之分其熱五分之二温)
(涼分外温涼尤極變爲大暄大寒也約其大凡如此/然九分之地寒極於東北熱極於西南中原地形西)
(北髙東南下一爲地形髙下故寒熱不同二則隂陽/之氣有少有多故表温涼之異爾又曰至髙之地冬)
(氣常在至下之地春氣常在注云髙山之巓盛夏氷/雪汚下川澤嚴冬草生常在之義足明矣淮南云南)
(至委火炎風之野北方之極有凍寒積氷雪雹霜霰/漂潤羣水之野又曰南方有不死之草北方有不釋)
(之/氷)焉有石林何獸能言(言天下何所有石木之/林林中有獸能言語者)
(乎禮記曰猩猩能言不離禽獸也補曰石林與能言/之獸各指一物非必林中有此獸也吴都賦云雖有)
(石林之岝崿請攘臂而靡之雖有雄虺之九首將抗/足而跐之注引天問云焉有石林此本南方楚圖畫)
(而屈原難問之於義則石林當在南也按天問所言/不獨南方之物但吴都賦以石林與雄虺同稱則當)
(在南耳天對云石胡不林往視西極按淮南云西方/之極石城金室未見石林所出也爾雅云猩猩小而)
(好啼山海經鵲山有獸狀如寓捷類猕猴被髪垂地/名曰猩猩又曰猩猩知人名其爲獸如豕而人面)
焉有虬龍負熊以遊(有角曰龍無角曰虬言/寧有無角之龍負熊獸)
(以遊戲者乎補曰虬見騷經熊形類大豕而性輕捷/好攀縁上髙木見人則顛倒自投地而下天對云有)
(虬蜲蛇不角不鱗嬉/夫玄熊相待以神)雄虺九首儵忽焉在(虺蛇/别名)
(也儵忽電光也言有雄虺一身九頭速及電光皆何/所在乎一無速字補曰虺許偉切國語云爲虺弗摧)
(爲蛇將若何虺小蛇也然爾雅云蝮虺博三寸首大/如擘則虺亦有大者其類不一招䰟南方曰雄虺九)
(首徃來儵忽儵忽疾急㒵天對曰儵忽之居帝南北/海注云儵忽在莊子甚明王逸以爲電非也按莊子)
(云南海之帝爲儵北海之帝爲/忽乃寓言爾不當引以爲證)何所不死長人
何守(括地象曰有不死之國長人長狄春秋云防/風氏也禹㑹諸侯防風氏後至於是使守封)
(隅之山也一云何所不老補曰山海經不死民在交/脛國東其人黒色夀不死注云圎丘上有不死樹食)
(之乃壽有赤水飲之不老又大荒之山日月所入有/人三面一臂竒右其人不死淮南曰西方之極石城)
(金室飲氣之民不死之野國語仲尼曰昔禹致群神/於㑹稽之山防風氏後至禹殺而戮之其骨節專車)
(又曰山川之守足以綱紀天下者其守爲神客曰防/風氏何守也仲尼曰汪芒氏之君守封嵎之山者也)
(爲􁇀姓在虞夏商爲汪芒氏於周爲長狄今爲大人/客曰人長之極幾何仲尼曰長者不過十之數之極)
(也注云十之三文則防風氏也今湖州武康縣東有/防風山山東二百歩有禹山防風廟在封禺二山之)
(間榖梁文公十一年叔孫得臣敗/狄于鹹長狄也射其目身橫九畝)靡蓱九衢枲
華安居(九交道曰衢言寧有蓱草生於水上無/根乃蔓衍於九交之道又有枲麻垂草)
(華榮何所有此物乎蓱一作荓補曰此謂靡蓱與枲/華皆安在也爾雅萍蓱注云水中浮蓱也山海經曰)
(宣山上有桑焉其枝曰衢注云枝交亙四出又少室/之山有木名帝休其枝五衢注云言樹枝交錯相重)
(五岀有象路衢天對云有蓱九岐厥圖以詭注云衢/歧也逸以爲生九衢中恐謬魏都賦云㝷靡蓱於中)
(逵盖用逸說也李善云靡蔓也枲相里切爾雅有枲/麻麻有子曰枲天對云浮山孰産赤華伊枲引山海)
(經浮山有草焉其葉/如麻赤華即枲華也)一蛇吞象厥大何如(山/海)
(經云南方有靈蛇吞象三年然後出其骨一或作靈/大或作骨補曰山海經南海内有巴蛇身長百㝷其)
(色青黃赤黒食象三歳而出其骨君子服之無心腹/疾在犀牛西也注云今南方蚺蛇亦吞鹿消盡乃自)
(絞於樹腹中骨皆穿鱗甲間出亦此類也楊大年云/逸注楚詞多不原所出或引淮南子而劉安所引亦)
(本山海經其注巴蛇事文句頗謬戾乃知逸憑它/書不親見山海經也吳都賦云屠巴蛇出象骼)黒
水玄趾三危安在(玄趾三危皆山名也在西方/黒水出崑崙山也趾一作沚)
(補曰言黒水玄趾三危皆安在也書曰道黒水至于/三危入于南海張揖云三危山在鳥䑕之西黒水出)
(其南天對云黒水淫淫窮干不姜玄趾則北三危則/南西京賦云昆明靈沼黒水玄阯言昆明靈沼取象)
(於黒水玄阯也李善云黒水玄/阯謂昆明靈沼之水沚非是)延年不死壽何
所止(言仙人稟命不死其壽獨何所窮止也補曰/素問云上古有眞人壽敞天地無有終時中)
(古之時有至人者益其壽命而強者也亦歸於眞人/其次有聖人者形體不敝精神不散亦可以百數)
鯪魚何所鬿堆焉處(鯪魚鯉也一云鯪魚陵/鯉也有曰足出南方鬿)
(堆竒獸也鯪一作陵所一作居鬿一作魁補曰鯪音/陵山海經西海中近列姑射山有陵魚人面人手魚)
(身見則風濤起天對云鯪魚人貌邇列姑射是也陶/隱居云鯪鯉形似鼉而短小又似鯉魚有四足吳都)
(賦云陵鯉若獸注引陵魚曷止與逸說同鬿音祈堆/多回切山海經云北號山有鳥狀如雞而白首䑕足)
(名曰鬿雀食人天對云鬿雀峙北號惟人是食注云/堆當爲雀王逸注誤按字書鴭音堆雀屬也則鬿堆)
(即鬿/雀也)羿焉彃日烏焉解羽(淮南言堯時十日/並出草木焦枯堯)
功(句/絶)降省下土四方(言禹以勤力獻進其功堯/因使省迨下土四方也一)
(無四方二字補曰降下也/省察也書曰惟荒度土功)焉得彼嵞山女而通
之于台桑(言禹治水道娶金山氏之女而通夫婦/之道於台桑之地焉一作安一云焉得)
(彼塗山之女而通于台桑塗釋文作涂補曰嵞音塗/說文云㑹稽山也一曰九江當嵞也書曰娶于塗山)
(辛壬癸申䟽引左傳禹㑹諸侯於塗山杜預云塗山/在壽春東北蘇鶚演義云塗山有四一者㑹稽二者)
(渝州三者濠州四者文字音義云嵞山古國名夏禹/娶之今宣州當塗縣也塗山氏女即女嬌也史記曰)
(辛壬娶塗山癸甲生啓呂氏春秋曰禹娶塗山氏女/不以私害公自辛至甲四曰復往治水故江淮之俗)
(以辛壬癸甲爲嫁娶日也淮南曰禹治鴻水通轘轅/山化爲熊謂塗山氏曰欲餉聞鼓聲乃來禹跳石誤)
(中鼓塗山氏往見禹方作熊慙而去至嵩髙山下/化爲石方生啓禹曰歸我子石破比方而啓生)閔
妃匹合厥身是繼(閔憂也言禹所以憂無妃匹/者欲爲身立繼嗣也補曰左)
(傳云嘉偶曰妃爾/雅云妃匹也對也)胡維嗜不同味而快􁆭飽
(言禹治水道娶者憂無繼嗣耳何持與衆人同嗜欲/苟欲飽快一朝之情乎故以辛酉日娶甲子日去而)
(有啓也一木嗜下有欲字一本快下有一字一云胡/維嗜欲同味維一作爲􁆭一作晁一作朝補曰􁆭晁)
(並音朝莫之朝此言禹之所嗜與衆人異味衆/人所嗜以厭足其情欲禹所嗜者極民之溺爾)啓
代益作后卒然離蠥(益禹賢臣也作爲也后/君也離遭也蠥憂也言)
(禹以天下禪與益益避啓於箕山之陽天下皆去益/而歸啓以爲君益卒不得立故曰遭憂也蠥一作孽)
(一作孼補曰蠥魚列切孟子曰禹薦益於天益避禹/之子於箕山之隂朝覲訟獄者不之益而之啓曰吾)
(君之子也謳歌者不謳歌益而謳歌啓曰吾君之子/也書曰啓與有扈戰于甘之野說者曰有扈氏與夏)
(同姓啓繼丗以有天下有扈不服大戰于甘故曰卒/然離蠥也汲冢書云益爲啓所殺非也天對云彼􁀾)
(克臧俾姒作夏獻后益于帝諄/諄以不命復爲叟耆曷戚曷孽)何啓惟憂而能
拘是逹(言天下所以去益就啓者以其能憂思道/德而通其拘隔拘隔者謂有扈氏叛啓啓)
(率六師以伐之也補曰惟思也拘執也禹甞薦益於/天矣啓賢能敬承繼禹之道憂思天下因民心之歸)
(代益作后因民心之不予以伐/有扈是能變通而不拘執也)皆歸䠶􁙛而無
害厥躬(射行也􁙛窮也言有扈氏所行皆歸於窮/惡故啓誅之長無害於其身也䠶一作射)
(􁙛一作鞠補曰凡能取中皆曰射􁙛窮也音菊此/言啓之所爲皆歸於中理而窮情夫孰能害之者)何
后益作革而禹播降(后君也革更也播種也降/下也言啓所以能變更益)
(而代益爲君者以禹平治水土百姓得下種百㷤故/思歸啓也補曰據上所言則啓固賢矣然禹之播降)
(待益作革然後能成功特天與子則與子故益不有/天下耳焚山澤奏鮮食所謂作革也稷降播種而曰)
(禹播降者水土平然後嘉榖可殖故也降乎攻切見/騷經天對云益革民艱咸粲厥粒惟禹授以土爰稼)
(萬/意)啓棘賔商九辯九歌(棘陳也賔列也九辯九/歌啓所作樂也言啓能)
(脩明禹業陳列官商之音備其禮樂也補曰史記契/佐禹治水有功封於啇興於唐虞大禹之際此言賔)
(啇者疑謂待啇以賔客之禮棘急也言/急於賔啇也九辨九歌享賔之樂也)何勤子屠
母而死分竟地(勤勞也屠裂剥也言禹/剥母/背而生其母之身分散竟地何)
(以能有聖德憂勞天下乎地一作墬補曰/判也音/疈史記楚丗家陸終生子六人坼剖而産焉于寳曰)
(前志所傳修巳背坼而生禹簡狄匈剖而生契歷代/乆逺莫足相證魏黃初五年汝南屈雍妻生男從右)
(胳下水腹上出而平和自若毋子無恙詩云不坼不/副無災無害原詩人之㫖明古之婦人甞有坼剖而)
(産者矣又有因産而遇災害者故美其無害也禹母/事出帝王丗紀禹以勤勞修鯀之功故曰勤子也上)
(云九辯九歌言啓以禹故得享備樂何以修巳生禹/而反遇災害邪言坼剖而産則有之死分竟地未必)
(然也竟地猶言竟天也唐叚/成式云迸分竟地盖用此語)帝降夷羿革孽夏
民(帝天帝也夷羿諸侯弑夏后相者也革更也孽/憂也言羿弑夏家居天子之位荒淫田獵變更)
(夏道爲萬民憂患天對云夷羿滔荒割更后相夫孰/作厥孽而誣帝以降補曰左氏云在帝夷羿冐于原)
(獸忘其國恤而思其麀牡/武不可重用不恢于夏家)胡䠶夫河伯而妻彼
雒嬪(胡何也雒嬪水神謂宓妃也傳曰河伯化爲/白龍遊於水旁羿見䠶之眇其左目河伯上)
(訴天帝曰爲我殺羿天帝曰尓何故得見䠶河伯曰/我時化爲白龍出遊天帝曰使汝深守神靈羿何從)
(得犯汝今爲虫獸當爲人所䠶固其冝也羿何罪歟/深一作保羿又夢與雒水神宓妃交接也一本胡下)
(有羿字䠶一作射補曰䠶食亦切下同妻心計切此/言射河伯妻雒嬪者何人乎乃堯時羿非有窮羿也)
(革孽夏民封狶是射乃有窮羿耳淮南云河伯溺殺/人羿射其左目注云堯時羿射十日繳大風殺窫窳)
(斬九嬰/射河伯)馮珧利決封狶是䠶(馮挾也珧弓名/也決䠶韝也封)
(狶神獸也言羿不脩道德而挾弓䠶韝獵捕神獸以/快其情也䠶一作射補曰馮音憑珧音遥爾雅弓以)
(蜃者謂之珧注云用蜃飾弓兩頭因取其類以爲名/又曰蜃小者珧注云王珧即小蚌也說文云珧蜃甲)
(也所以飾物儀禮有決遂注云決猶闓也以象骨爲/之著右大擘指以鈎弦闓體也遂射韝也以韋爲之)
(所以遂弦也說文云韝射臂決也封大也狶虛豈切/方言云豬南楚謂之狶淮南云堯時封豨長蛇皆爲)
(民害堯使羿斷脩蛇禽封狶此言有窮羿亦封狶是/射而反爲民害也左傳曰樂正后夔生伯封實有豕)
(心貪惏無厭忿纇無期謂之封豕有窮后/羿滅之此則窮竒饕餮之類以惡得名者)何獻蒸
肉之膏而后帝不若(蒸祭也后帝天帝也若/順也言羿獵䠶封狶以)
(其肉膏祭天帝天帝猶不順羿之所爲也蒸一作烝/補曰冬祭曰蒸膏脂也詩曰皇皇后帝謂天帝也天)
(對云夸夫快殺鼎狶以慮飽馨膏腴/帝叛德恣力胡肥台舌喉而濫厥福)浞娶純狐眩
妻爰謀(浞羿相也爰於也眩惑也言浞娶於純狐/氏女眩惑愛之遂與浞謀殺羿也補曰寒)
(浞見/騷經)何羿之䠶革而交吞揆之(吞烕也揆度/也言羿好䠶)
(獵不恤政事法度浞交接國中布恩施德而吞滅之/也一無革字補曰禮云貫革之射左傳云蹲甲而射)
(之徹七札焉言有力也羿之射藝如此唯不恤國/事故其衆交合而吞滅之且揆度其必可取也)阻
窮西征巖何越焉(阻險也窮窘也征行也越/度也言堯放鮌羽山西行)
(度越岑巖之險因墮死也補曰羽山東裔此云西征/者自西徂東也上文言永遏在羽山夫何三年不施)
(則鮌非死於道路此但言/何以越巖險而至羽山耳)化爲黃熊巫何活
焉(活生也言鮌死後化爲黃熊入於羽淵豈巫醫/所能復生活也一本化下有而字補曰左傳曰)
(昔堯殛鮌千羽山其神化爲黃熊以入于羽淵實爲/夏郊三代祀之國語作黃能按熊獸名能奴來切三)
(足鱉也說者曰獸非入水之物故是鱉也一云旣爲/神何妨是獸說文云能熊屬足似鹿然則能旣熊屬)
(又爲鱉類東海人祭禹廟不用熊白及鱉爲膳斯豈/鮌化爲二物乎抑亦以左傳國語不同兼有之也)
咸播秬黍莆雚是營(咸皆也秬黍黒黍也雚草/名也營耕也言禹平治水)
(土萬民皆得耕種黒黍於雚蒲之地盡爲良田也一/作黃雚一作莆藿補曰詩云維秬維秠爾雅曰秬黒)
(黍秠一稃二米秠亦黒黍但中米異爾秬音巨說文/黍禾屬而黏也莆疑即蒲字蒲水草可以作席李啇)
(隱詩云直是滅雚莆與圖同韻雚薍也音丸與􁀆同/左氏云􁀆苻之澤是也以莆爲黃以雚爲藿皆字之)
(誤耳天對云維莞/維蒲維菰維蘆)何由并投而鮌疾脩盈(疾/惡)
(也脩長也盈滿也由用也言堯不惡鮌而戮殺之則/禹不得嗣興民何得投種五糓乎乃知鮌惡長滿天)
(下也補曰并並也言禹平水土民得並種五榖/矣何由鮌惡長滿天下乎所謂蓋前人之愆)白蜺
嬰茀胡爲此堂(蜺雲之有色似龍者也茀白雲/逶移若蛇者也言此有蜺茀氣)
(逶移相嬰何爲此堂乎盖屈原所見祠堂也𥙷曰蜺/雌虹也茀音拂說文云􁶍雲㒵疑即此茀字天對云)
(王子怪駭/蜺形茀裳)安得夫良藥不能固臧(臧善也言/崔文子學)
(仙於王子僑子僑化爲白蜺而嬰茀持藥與崔文子/崔文子驚怪引戈擊蜺中之因墮其藥俯而視之王)
(子僑之尸也故言得藥不善也一本夫/上有失字補曰崔文子事見列仙傳)天式從橫
陽離爰死(式法也爰於也言天法有善隂陽從橫/之道人失陽氣則死也補曰從即容切)
之(鼇大龜也擊手曰抃列仙傳曰有巨靈之龜背負/蓬萊之山而抃舞戲滄海之中獨何以安之乎戴)
(一作載抃釋文作拚補曰鼇音敖抃音卞列子云五/山之根無所連箸帝命禺強使巨鼇十五舉首而戴)
(之迭爲三番六萬歳一交焉五山始峙而不動張衡/賦云登蓬萊而容與兮鼇雖抃而不傾玄中記云即)
(巨龜也一云/海中大鼈)釋舟陵行何以遷之(釋置也舟/船也遷徙)
(也舟釋水而陵行則何能遷徙也言龜所以能負山/若舟船者以其在水中也使龜釋水而陵行則何以)
(能遷徙山乎𥙷曰列子云龍伯之國有大人舉足不/盈數歩而曁五山之所一釣而連六鼇合負而趣歸)
(其國灼其骨以數焉此言鼇在海中其負山若舟之/負物今釋水而陸反爲人所負何罪而見徙也天對)
(云惡釋而陵殆或謫之/龍伯負骨帝尚窄之)惟澆在戸何求于嫂(澆/古)
(多力者也論曰澆盪舟言澆無義淫佚其嫂往至其/戸佯有所求因與行淫亂也補曰澆堯弔切見騷經)
何少康逐犬而顚隕厥首(言夏少康因田獵/放犬逐獸遂襲殺)
(澆而斷其頭補曰說文顚倒/也俗作/下同隕從髙下也)女歧縫裳而館同
爰止(女歧澆嫂也館舎也爰於也言女歧與/澆淫佚爲之縫裳於是共舎而宿止也)何顚
易厥首而親以逢殆(逢遇也殆危也言少康夜/襲得女歧頭以爲澆因斷)
(之故言易首遇危殆也一本/顚下有隕字殆上有天字)湯謀易旅何以厚
之(湯殷王也旅衆也言殷湯欲變易夏衆使之從己/獨何以厚待之乎補曰書云攸徂之民室家相慶)
(曰傒予后后來其蘇湯/之厚其衆以德而已)覆舟斟㝷何道取之
(覆反也舟船也斟㝷國名也言少康滅斟㝷氏奄若/覆舟獨以何道取之乎補曰斟職深切左傳云有過)
(澆殺斟灌以伐斟㝷滅夏后相注云二斟夏同姓諸/侯相失國依於二斟爲澆所滅然則取斟㝷者乃有)
(過澆非少康也天對云康復舊物尋焉保之/覆舟喻易尚或艱之承逸之誤也取此苟切)桀伐
蒙山何所得焉(桀夏亡王也蒙山國名也言夏/桀征伐蒙山之國而得妹嬉也)
(補曰國語云昔夏桀伐有施有施人以末/嬉女焉注云有施嬉姓之國末嬉其女也)妺嬉何
肆湯何殛焉(言桀得妺嬉肆其情意故湯放之/南巢也妹一作末殛一作/補曰)
(妺音末嬉音喜說文云殛殊也引/書殛鮌于羽山或作極音義同)舜閔在家父
何以鱞(舜帝舜也閔憂也無妻曰鱞言舜爲布衣/憂閔其家其父頑母嚚不爲娶婦乃至於)
(鱞也補曰鱞古頑切經傳多作鰥書曰有鰥在/下曰虞舜此言舜孝如此父何以不爲娶乎)堯
不姚告二女何親(姚舜姓也言堯不告舜父母/而妻之如令告之則不聽堯)
(女當何所親附乎一云女何所親補曰書云女于時/觀厥刑于二女釐降二女于嬀汭嬪于虞二女娥皇)
(女英也孟子曰舜不告而娶爲無後也君子以爲猶/告也又萬章曰舜之不告而娶則吾旣得聞命矣帝)
(之妻舜而不告何也曰帝亦知告焉則不得妻也伊/川程頥曰舜不告而娶固不可堯命瞽使舜娶舜雖)
(不告堯固告之尓堯之/告也以君治之而巳)厥萌在初何所億焉(言/賢)
(者預見施行萌牙之端而知其存亡善惡所終非虚/億也億一作意補曰億度也論語曰億則屢中意與)
(億音/義同)璜臺十成誰所極焉(璜石次王者也言/紂作象箸而箕子)
(歎預知象箸必有王杯王杯必盛態蹯豹胎如此必/崇廣宫室紂果作王臺十重糟丘酒池以至於亡也)
(補曰左傳云夏后氏之璜璜美王也郭璞注爾雅/云成猶重也淮南云桀紂爲琁室瑶臺象廊玉牀)登
立爲帝孰道尚之(言伏羲始畫八卦脩行道德/萬民登以爲帝誰開導而尊)
(尚之也補曰登立爲帝謂疋夫而有天下者舜禹是/也史記夏商之君皆稱帝天對云惟德登帝帥以首)
(之逸以爲伏/羲未知何據)女媧有體孰制匠之(傳言女媧人/頭蛇身一日)
(七十化其體如此誰所制匠而圖之乎補曰媧古華/切古天子風姓也山海經云女媧之膓化爲神處栗)
(廣之野注云女媧古神女帝人面蛇身一日中七十/變其膓化爲此神列子曰女媧氏蛇身人面牛首虎)
(鼻此有非人之狀而有大聖之德注云人形㒵自有/偶與禽獸相似者亦如相書龜背鵠歩鳶肩鷹喙耳)
(淮南云黃帝生隂陽上駢生耳目桑/林生臂手此女媧所以七十化也)舜服厥弟
終然爲害(服事也言舜弟象施行無道舜猶服而/事之然象終欲害舜也補曰此言舜德)
(足以服象而象終爲害也書云父頑母嚚象傲克諧/以孝史記云舜父瞽叟盲而舜母死瞽叟更娶妻而)
(生象愛後妻子常欲殺舜舜順/事父及後母與弟日以篤謹)何肆犬體而厥
身不危敗(言象無道肆其犬豕之心燒廩窴井/欲以殺舜然終不能危敗舜身也一)
(云何得肆其犬豕一云何肆犬豕補曰列女傳云瞽/叟與象謀殺舜使塗廪舜告二女二女曰時唯其戕)
(汝時唯其焚汝鵲如汝裳衣鳥工往舜旣治廪戕旋/階瞽叟焚廪舜往飛復使浚井舜告二女二女曰時)
(亦唯其戕汝時其掩汝汝去裳衣龍工/往舜往浚井格其入出從掩舜濳出)吳獲迄古
南嶽是止(獲得也迄至也古謂古公亶父也言吳/國得賢君至古公亶父之時而遇太伯)
(隂讓避王季辭之南嶽之下採藥於是遂止而不還/也補曰迄許訖㓛史記古公亶父有長子曰太伯次)
(曰虞仲少子季歷古公曰我丗當興者其在昌乎長/子太伯虞仲知古公欲立季歷以傳昌乃二人亡如)
(荆蠻文身斷髮以讓季歷太伯之犇荆蠻自號句吳/荆蠻義之從而歸之千餘家立爲吳太伯太伯卒弟)
(仲雍立仲雍/即虞仲也)孰期去斯得兩男子(期㑹也昔古/公有少子曰)
(王季而生聖子文王古公欲立王季令天命及文王/長子太伯及弟仲雍去而之吳吳立以爲君誰與期)
說(條鳴條也黎衆也說喜也言湯行天之罰以誅/於桀放之鳴條之野天下衆民大喜恱也服一)
(作伏補曰書云伊尹相湯伐桀遂與桀戰于鳴條之/野又曰造攻自鳴條朕哉自亳注云鳴條在安邑之)
(西史記桀敗於有娀之虚犇於鳴條此言條放者自/鳴條放之也致罰者湯誥所謂致天之罰也黎謂羣)
(黎百姓也湯以臣放君而黎民說服者代虐以寛故/也天對云條伐巢放民用瀆厥疣以夷于膚夫曷不)
(謡)簡狄在臺嚳何宜玄鳥致貽女何喜
(簡狄帝嚳之妃也玄鳥燕也貽遺也言簡狄侍帝嚳/於臺上有飛燕墮遺其卵喜而吞之因生契也一云)
(帝嚳何冝貽一作詒喜一作嘉𥙷曰詩云天命玄鳥/降而生商玄鳥鳦也湯之先祖有娥氏女簡狄配髙)
(辛氏天使鳦下而生商者謂鳦遺卵簡狄吞之而生/契爲堯司徒而有功封之於商也嚳苦篤切天對云)
(嚳狄禱禖契形于胞胡乙鷇之食而/怪焉以嘉以詩考之非史氏之妄也)該秉季德
厥父是臧(該苞也秉持也父謂契也季未也臧善/也言湯能苞持先人之未德脩其祖父)
(之善業故天祐之以爲民主也補曰天對云該德㣧/考蓐收于西爪虎手鉞尸刑以司慝左氏傳少皥氏)
(有四叔曰重曰該曰脩曰熈使該爲蓐收丗不失職/遂濟窮桑宗元所云謂此也按此當與下文相屬下)
(云弊于有扈則秉季德者謂夏啓也該兼也言能兼/秉大禹之未德猶曰恒秉季德耳恒豈亦人名乎厥)
(父是臧言爲父所/善以有天下也)胡終弊于有扈牧夫牛羊
(有扈澆國名也澆滅夏后相相之遺腹子曰少康後/爲有仍牧正典主牛羊遂攻殺澆滅有扈復禹舊跡)
(祀夏配天也補曰書序云啓與有扈戰于甘之野淮/南曰有扈氏爲義而亡注云有扈夏啓之庶兄以堯)
(舜與賢啓獨與子故伐啓啓亡之左傳少康滅澆于/過非有扈也逸說非是地理志云扶風鄠縣是扈國)
(此言禹得天下以揖讓而啓用兵以滅有扈氏有扈/遂爲牧竪也天對云牧正矜矜澆扈爰踣承逸之誤)
(也)干恊時舞何以懷之(干求也舞務也恊和也/懷來也言夏后相旣失)
(天下少康幼小復能求得時務調和百姓使之歸巳/何以懷來之也補曰書云三旬苗民逆命帝乃誕敷)
(文德舞于羽于兩階七旬有苗格恊合也言舜以時/合舞于兩階而有苗格也莊子曰執于而舞于盾也)
(天對云階干以娛苗革而/格不迫以死夫胡狃厥賊)平脅曼膚何以肥
之(言紂爲無道諸侯背畔天下乗離當懷憂癯瘦而/反形體曼澤獨何以能平脅肥盛平一本平上有)
(受字補曰受即紂也曼音萬李善云曼輕細也天對/云辛后騃狂無憂以肥肆蕩㢮厥體而充膏于肌)
有扈牧竪云何而逢(言有扈氏本牧竪之人/耳因何逢遇而得爲諸)
(侯乎一曰其爰何逢一曰其云何逢補曰此言啓滅/有扈之國其後子孫遂爲民庶牧夫牛羊其初以何)
(道而得爲諸侯也竪童/僕之未冠者臣庾切)擊牀先出其命何從
(言啓攻有扈之時親於其牀上擊而殺之其/先人失國之命何所從出乎一云其何所從)恒秉
季德焉得夫朴牛(恒常也季末也朴大也言/湯常能秉持契之末德脩)
(而弘之天嘉其志出田獵得大牛之瑞也補曰說文/云持牛牛父也言其朴持朴匹角切一云平豆切無)
(樸/音)何往營班禄不但還來(營得也班徧也言湯/往田獵不但驅馳往)
(來也還輒以所獲得禽獸徧施禄惠於百姓也補曰/詩云經之營之營度也記曰請班諸兄弟之貧者班)
(分也言湯田儠禽獸往營所以施禄惠/於百姓者不但還來而已必有所分也)昏微遵迹
有狄不寧(昏闇也遵循也迹道也言人有循闇微/之道爲婬妷夷狄之行者不可以安其)
(身也謂晉大夫解居父/也遵一作循有一作佚)何繁鳥萃棘負子肆
情(言解居父聘吳過陳之墓門見婦人負其子欲/與之淫泆肆其情欲婦人則引詩刺之曰墓門)
(有棘有鴞萃止故曰繁鳥萃棘也言墓門有棘雖無/人棘上猶有鴞汝獨不愧也補曰列女傳陳辯女者)
(陳國采桑之女也晉大夫解居甫使於宋道過陳遇/采桑之女止而戲之曰女爲我歌吾將舎女乃爲歌)
(曰墓門有棘斧以斯之夫也不良國人知之知而不/巳誰昔然矣又曰爲我歌其二女曰墓門有楳有鴞)
(萃止夫也不良歌以訊止訊予不顧顚倒思予大夫/曰其楳則是其鴞安在女曰陳小國也攝乎大國之)
(間因之以飢饉加之以師旅其人/且亡而况鴞乎大夫乃服而釋之)眩弟並淫危
害厥兄(昡惑也厥其也言象爲舜弟眩惑其父母/並爲淫泆之惡欲共危害舜也害一作虞)
(𥙷曰眩弟猶惑婦也/言舜有惑亂之弟也)何變化以作詐後嗣而
逢長(言象欲殺舜變化其態内作姦詐使舜治廪/從下焚之又命穿井從上窴之終不能害舜)
(舜爲天子封象於有鼻而後嗣子孫長爲諸侯也一/云而後嗣逢長天對云象不兄龔而奮以謀蓋聖孰)
(凶怒嗣用紹厥愛𥙷曰孟子云仁人之於/弟不藏怒不宿怨封之有􁃠冨貴之也)成湯東
巡有莘爰極(有莘國名爰於也極至也言湯東/巡狩至有莘國以爲婚姻也補曰)
(莘所/申切)何乞彼小臣而吉妃是得(小臣謂伊尹也/言湯東巡狩從)
(有莘氏乞匄伊尹因得吉善之妃以爲内輔也𥙷曰/孟子曰伊尹耕於有莘之野湯三使往聘之史記曰)
(阿衡欲干湯而無由乃爲有莘氏媵臣列女傳云湯/妃有莘氏之女明而有序左傳以后稷之妃爲吉人)
(與此吉/妃同意)水濵之木得彼小子夫何惡之媵有
莘之婦(小子謂伊尹媵送也言伊尹母姙身夢神/女告之曰曰竈生鼃亟去無顧居無幾何)
(臼竈中生鼃母去東走顧視其邑盡爲大水母因溺/死化爲空桑之木水乾之後有小兒啼水涯人取養)
(之旣長大有殊才有莘惡伊尹從木中出因以送女/也一無彼字補曰濵水際也送女從嫁曰媵列子曰)
(伊尹生乎空桑注云伊尹母居伊水之上旣孕夢有/神告之曰臼水出而東走無顧明日視臼水出告其)
(鄰東走十里而顧視其邑盡爲水身因化爲空桑有/莘氏女子採桑得嬰兒于空桑之中故命之曰伊尹)
(而獻其君令庖人養之長而賢爲/殷湯相與注說小異故并録之)湯出重泉夫
何辠尤(重泉地名也言桀拘湯於重泉而復出之/夫何用罪法之不審也補曰辠古罪字尤)
(過也前漢志左馮翊有重泉史記曰夏桀不務/德百姓弗堪乃召湯而囚之夏臺已而釋之)不
勝心伐帝夫誰使挑之(帝謂桀也言湯不勝衆/人之心而以伐桀誰使)
(桀先挑之也挑一作祧𥙷曰帝謂帝履癸即桀也挑/徒了切倉頡篇云挑招呼也書曰造攻自鳴條朕載)
(自亳天對云湯行不類重泉是囚違虐立/辟實罪德之由師/怒以割癸祧而讎)㑹􁆭爭
盟何踐吾期(言武王將伐紂紂使膠鬲視武王/師膠鬲問曰欲以何日至殷武王)
(曰以甲子日膠鬲還報紂㑹天太雨道難行武王晝/夜行或諫曰雨甚軍士苦之請且休息武王曰吾許)
(膠鬲以甲子日至殷今報紂矣吾甲子日不到紂必/殺之吾故不敢休息欲救賢者之死也遂以甲子日)
(朝誅紂不失期也一作㑹晁請盟補曰􁆭晁並朝夕/之朝詩云肄伐大商㑹朝淸明注云㑹甲也箋云㑹)
(合也天期巳至兵甲之強師率之武故今伐殷合兵/以淸明書牧誓日時甲子昧爽武王朝至于啇郊牧)
(野乃/誓)蒼鳥羣飛孰使萃之(蒼鳥鷹也萃集也/言武王伐紂將帥)
(勇猛如鷹鳥羣飛誰使武王集聚之者乎詩曰惟師/尚父時惟鷹揚也蒼一作倉補曰詩注鷹􁀳鳥也如)
(鷹之飛揚按詩鷹揚指尚父/此云羣飛者士以類從也)到擊紂躬叔旦不
嘉(旦周公名也嘉善也言武王始至孟津八百諸侯/不期而到皆曰紂可伐也白魚入于王舟羣臣咸)
(曰休哉周公曰雖休勿休故曰叔旦不嘉也到一作/列補曰六韜云武王東伐至於河上雨甚雷疾周公)
(旦進曰天不祐周矣意者吾君德行未備百姓疾怨/邪故天降吾災請還師太公曰不可武王與周公旦)
(望紂之陣引軍止之太公曰君何不馳也周公曰天/時不順龜燋不兆古筮不吉妖而不祥星變又凶固)
(旦待之何可驅也天對云頸紂黃鉞旦孰喜之余謂/武王之事太公佐之伯夷諫之佐之者以救天下之)
(溺諫之者以懲萬世之亂武未盡善叔旦不嘉其意/一也爾雅䟽曰到者自逺而至也周公武王弟故曰)
(叔/旦)何親揆發足周之命以咨嗟(揆度也言周/公於孟津揆)
(度天命發足還師而歸當此之時周之命令巳行天/下百姓咨嗟嘆而美之也一無何字一云周命咨嗟)
授殷天下其位安施(言天始授殷家以天下其/王位安所施用乎善施若)
(湯也位一作德天對曰/位庸芘民仁克莅之)反成乃亡其罪伊何(言/殷)
(王位巳成反覆亡之其罪惟/何乎罪若紂也乃一作及)爭遣伐器何以行
之(伐器攻伐之器也言武王伐紂發遣干戈攻伐之/器爭先在前獨何以行之乎補曰爭遣伐器謂羣)
(后以師/畢㑹也)並驅擊翼何以將之(言武王三軍人人/樂戰並載驅載馳)
(赴敵爭先前歌後舞鳬藻讙呼奮擊其翼獨何以將/率之也鳬藻讙呼一云如鳥喿呼補曰六韜云翼其)
(兩旁疾擊其後/擊翼盖兵法也)昭后成遊南土爰厎(爰於也厎/至也言昭)
(王背成王之制而出遊南至於楚楚人沈之而遂不/還也補曰左傳齊侯伐楚曰昭王南征而不復寡人)
(是問對曰昭王之不復君其問諸水濵注云昭王成/王孫南巡守渉漢船壞而溺史記昭王之時王道微)
(缺南巡狩不返卒於江上其卒不赴告諱之也成/遊謂成南征之遊猶所謂斯遊遂成也厎音旨)厥
利惟何逢彼白雉(厥其也逢迎也言昭王南遊何/以利於楚乎以爲越裳氏獻白)
(雉昭王德不能致欲親往逢迎之補曰後漢書曰交/阯之南有越裳國周公居攝越裳重譯而獻白雉)
穆王巧梅夫何爲周流(梅貪也言穆王巧於辭/令貪好攻伐逺征犬戎)
(得四白狼四白鹿自是後夷狄不至諸侯不朝穆王/乃更巧詞周流而往說之欲以懷來也一云夫何周)
(流梅一作㙁補曰方言云梅貪也亡改切其字從手/賈生云品庶毎生是也集韻云梅母罪切慙也梅母)
(亥切貪也諸本作悔釋文毎磊切其字從木傳寫誤/耳珻玉名音媒亦非也左傳云穆王欲肆其心周行)
(天下將必有車轍馬迹焉祭公謀父作祈招之詩以/止王心王是以獲没於祗宫史記云周穆王得驥温)
(驪驊駵騄耳之駟西巡狩樂而忘歸徐偃王作亂造/父爲穆王御長驅歸周以救亂巧梅言巧於貪求也)
環理天下夫何索求(環旋也言王者當脩道德/以來四方何爲乃周旋天)
(下而求索之也天對曰穆懵祈招猖洋以游輪行九/野惟怪之謀補曰穆王事見竹書穆天子傳後世如)
(秦皇漢武託巡守以求神僊皆穆王啓/之也志足氣滿貪求無猒適以召亂)妖夫曵衒
何號于市(妖怪也號呼也昔周幽王前世有童謡/曰檿弧箕服寔亡周國後有夫婦賣是)
(器以爲妖怪執而曵戮之於市也補曰曵牽也引也/衒熒絹切行且賣也曵衒言夫婦相引行賣於市也)
(裦姒事/見國語)周幽誰誅焉得夫襃姒(裦姒周幽王后/也昔夏后氏之)
(衰也有二神龍止於夏庭而言曰余襃之二君也夏/后布幣糈而告之龍亡而漦在櫝而藏之夏亡傳殷)
(殷亡傳周比三代莫敢發也至厲王之末發而觀之/漦流于庭化爲玄黿入王後宫後宫處妾遇之而孕)
(無夫而生子懼而弃之時𬒳戮夫婦夜亡道聞後宫/處妾所弃女啼聲哀而收之遂奔襃襃人後有罪幽)
(王欲誅之襃人乃入此女以贖罪是爲襃姒立以爲/后惑而愛之遂爲大戎所殺也補曰藏一作去去即)
(藏/也)天命反側何罰何佑(言天道神明降與人之/命反側無常善者佑之)
(惡者/罰之)齊桓九㑹卒然身殺(言齊桓公任管仲/九合諸侯一匡天)
(下任竪刁易牙子孫相殺虫流出戸一人之身一善/一惡天命無常罰佑之不恒也㑹一作合補曰卒終)
(也論語曰桓公九合諸侯不以兵車管仲之力也國/語曰兵車之屬六乗車之㑹三孫明復尊王發微曰)
(桓公之會十有五十三年㑹北杏十四十五年㑹鄄/十六二十七年㑹幽僖元年㑹檉二年㑹貫三年㑹)
(陽榖五年㑹首止七年㑹寗母八年㑹洮九年㑹葵/丘十三年㑹鹹十五年㑹牡丘十六年㑹淮是也孔)
(子止言其九者盖十三年㑹北杏桓始圖伯其功未/見十四年㑹鄄又是伐宋諸侯僖八年㑹洮十三年)
(㑹鹹十五年㑹牡丘十六年㑹淮皆有兵車故止言/其㑹之盛者九焉史記曰管仲病桓公問曰易牙何)
(如對曰殺子以適君非人情不可開方何如曰倍親/以適君非人情難近竪刁何如曰自官以適君非人)
(情難親管仲死桓公卒近用三子三子專懽桓公卒/易牙與竪刁殺羣吏而立公子無詭爲君桓公病五)
(公子各樹黨爭立及桓公卒遂相攻以故宫中莫敢/棺桓公尸在牀上六十七日尸蟲出于戸無詭立乃)
(棺赴按小白之死諸子相攻身不得斂/與見殺無異故曰卒然身殺甚之也)彼王紂之
躬孰使亂惑(惑妲/己也)何惡輔弼讒謟是服(服/事)
(也言紂憎輔弼不用忠直之言而事用謟讒之人也/謟一作譋𥙷曰服行也用也武王數紂曰賊虐諫輔)
(崇信姦回莊子曰好言人之/惡謂之讒希意導言謂之謟)比干何逆而抑沈
之(比干聖人紂諸父也諫紂紂怒乃殺之剖其/心也補曰抑沈猶九章云情沈抑而不逹也)雷開
阿順而賜封之(雷開佞人也阿順於紂乃賜之金/玉而封之也一云雷開何順而賜)
(封/金)何聖人之一德卒其異方(聖人謂文王也卒/終也言文王仁聖)
(能純一其德則天下異方終皆歸之也補曰文王順/紂而不敢逆武王逆紂而不肯順故曰異方或曰下)
(文云梅伯受醢箕/子佯狂此異方也)梅伯受醢箕子詳狂(梅伯/紂諸)
(侯也言梅伯忠直而數諫紂紂怒乃殺之葅醢其身/箕子見之則被髮詳狂也詳一作佯補曰梅音浼紂)
(諸侯號淮南子曰醢鬼侯之女葅梅伯之骸史記曰/箕子紂親戚也紂爲淫泆箕子諫不聽或曰可以去)
(矣箕子曰爲人臣諫不聽而去是彰君之惡而自說/於民吾不忍爲也乃被髪詳狂而爲奴遂隱而鼓琴)
(以自悲故傳之曰箕/子操詳詐也與佯同)稷維元子帝何竺之(元大/也帝)
(謂天帝也竺厚也言后稷之母姜嫄出見大人之迹/怪而履之遂有娠而生后稷后稷生而仁賢天帝獨)
(何以厚之乎竺一作篤一云帝何竺鳥何燠並無之/字補曰爾雅云竺厚也與篤同詩曰厥初生民時維)
(姜嫄生民如何克禋克祀以弗無子履帝武敏歆攸/介攸止載震載夙載生載育時維后稷注云姜嫄之)
(生后稷乃禋祀上帝於郊禖而得其福史記曰周后/稷名弃其母有邰氏女曰姜原爲帝嚳元妃姜原出)
(野見巨人跡心忻然說欲踐之踐之而身動如孕者/居期而生子左氏曰微子啓帝乙之元子說者曰元)
激何逢長之(帝謂紂也言武王能奉承后稷之/業致天罰如誅於紂切激而數甚)
(過何逢後世繼嗣之長也驚一作敬切一作功補曰/此言武王伐紂震驚而切責之不顧君臣之義惟紂)
(無道故武王能逢/天命以永其祚也)伯昌号衰秉鞭作牧(伯昌謂/文王也)
(秉執也鞭以喻政言紂号令旣衰文王執鞭持政爲/雍州之牧也補曰号與號同孔叢子羊客問於子思)
(曰古之帝王中分天下而二公治之謂之二伯周自/后稷封爲王者之後子孫據國至大王王季皆爲諸)
(侯矣焉得爲西伯乎子思曰吾聞殷王帝乙之時王/季以九命作伯受圭瓉秬鬯之賜故文王因之得專)
(征伐此以諸侯爲伯猶周召之君爲伯也西伯戡黎/注云文王爲雍州之伯史記紂以西伯爲三公賜弓)
(矢斧鉞使得專征伐/周官曰牧以地得民)何令徹彼歧社命有殷國
(徹壞也社土地之主也言武王旣誅紂令壞邠歧之/社言已受天命而有殷國因徒以爲天下之太社也)
(一云命有殷之國𥙷曰此言文王秉鞭作牧以事紂/而武王代殷以有天下也論語曰三分天下有其二)
(以服事殷周之德可謂至德也巳矣謂文王也詩曰/迺立冢土戎醜攸行冡土大社美太王之社遂爲大)
(社也記曰王爲羣姓立社曰大社歧在右扶/風美陽中水郷因歧山以名太王自豳徙焉)遷藏
就歧何能依(言太王始與百姓徙其寶藏來就歧/下何能使其民依倚而隨之也太王)
(一作文王補曰按詩云度其鮮原居歧之陽注云文/王謀居善原廣平之地亦在歧山之南說文云歧周)
(文王所封也然太王居邠狄人侵之始邑于歧山之/下則遷藏就歧盖指太王也天對曰踰梁橐嚢羶仁)
(蟻/萃)殷有惑婦何所譏(惑婦謂妲巳也譏諌也/言妲已惑誤於紂不可)
(復譏諫也補曰國語曰殷辛/伐有蘇有蘇氏以妲已女焉)受賜兹醢西伯上告
(兹此也西伯文王也言紂醢梅伯以賜諸侯文王受/之以祭告語於上天也補曰史記紂醢九侯脯鄂侯)
(西伯聞之竊歎/紂囚西伯羑里)何親就上帝罰殷之命以不
救(上帝謂天也言天帝親致紂之罪罰故殷之命不/可復救也一云上帝之罰補曰此言紂爲無道自)
(致天討故不可救也天對/云孰盈癸惡兵躬殄祀)師望在肆昌何識(師/望)
(謂太公也昌文王名也言太公在市肆而屠文/王何以識知之乎識一作志補曰識與志同)鼓刀
揚聲后何喜(后謂文王也言吕望鼓刀在列肆/文王親往問之吕望對曰下屠屠)
(牛上屠屠國文王喜載與俱歸也/天對云奮力屠國以髀/厥商)武發殺殷何所
悒(言武王發欲誅殷紂何所悁悒而不能乆忍也補/曰悒音邑憂也不安也天對云發殺曷逞寒民于)
(烹)載尸集戰何所急(尸主也集㑹也言武王伐/紂載文王木主稱太子發)
(急欲奉行天誅爲民除害也補曰史記武王東觀兵/至于盟津爲文王木主載以車中軍武王自稱太子)
(發言奉文王以伐不敢自專補曰記云祭祀之有尸/也宗廟之有主也示民有事也主有虞主練主尸神)
(象也以人爲之然書序云康/王旣尸天子則尸亦主也)伯林雉經維其何
故(伯長也林君也謂晉太子申生爲後母驪姬所譖/遂雉經而自殺一無何字補曰左傳晉獻公伐驪)
(戎驪戎男女以驪姬歸生奚齊驪姬嬖欲立其子使/太子居曲沃姬謂太子曰君夢齊姜必速祭之太子)
(祭千曲沃歸胙于公姬毒而獻之泣曰賊由太子太/子奔新城十二月戊申縊于新城國語云雉經于新)
(城之廟注云雉經/頭槍而懸死也)何感天抑墬夫誰畏懼(言/驪)
(姬讒殺申生其冤感天又讒逐群公子當復誰畏懼/也墬一作/一作􁶎補曰墬即地字左傳云狐突適)
(下國遇太子曰夷吾無禮余得請於帝矣又曰帝許/我罰有罪矣敝於韓此言申生之冤感天抑地而誰)
(畏懼/之乎)皇天集命惟何戒之(言皇天集禄命而/與王者王者何不)
(常畏愼而戒懼也補曰詩云天鑒在下有/命旣集此言何所戒愼而致天命之集也)受禮天
下又使至代之(言王者旣巳脩行禮義受天命而/有天下矣又何爲至使異姓代之)
(乎一無又字代一作伐補曰受禮天下言受王者之/禮於天下也有德則興無德則亡三代之王是不一)
(姓可不/愼乎)初湯臣摯後兹承輔(言湯初舉伊尹以/爲凡臣耳後知其)
(賢乃以備輔翼承疑用其謀也承一作丞補曰孟子/曰湯之於伊尹學焉而後臣之與此異者此言伊尹)
(初爲媵臣後乃以爲相耳孟子言/湯尊德樂道不以臣禮待之也)何卒官湯尊
食宗緒(卒終也緒業也言伊尹佐湯命終爲天子/尊其先祖以王者禮樂祭祀緒業流於子)
(孫天對云湯摯之合祚以乆食補/曰官湯猶言相湯也尊食廟食也)勲闔夢生少
離散亡(勲功也闔吴王闔廬也夢闔廬祖父壽夢/也壽夢卒太子諸樊立諸樊卒傳弟餘祭)
(餘祭卒傳弟夷未夷末卒太子王僚立闔廬諸樊之/長子也次不得爲王少離散亡放在外乃使專設諸)
(刺王僚代爲吳王子孫世盛以伍子胥爲將大有功/勲也補曰史記吳壽夢卒有子四人長諸樊次餘祭)
(次餘昧次季札公子光者諸樊之子也以爲吾父兄/弟四人當傳至季子季子即不受國光父先立即不)
(傳季子光當立遂弑王僚代立爲王是爲吴王闔廬/天對云光徴夢祖憾離以厲仿偟激覆而勇益德邁)
何壯武厲能流厥嚴(壯大也言闔廬少小散亡/何能壯大厲其勇武流其)
(威嚴也補曰闔廬用伍/子胥孫武破楚入郢)彭鏗斟雉帝何饗(彭鏗/彭祖)
(也好和滋味善斟雉羹能事帝堯堯美而饗食之補/曰斟勺也諸深切鏗可衡切饗有香音神仙傳云彭)
(祖姓籛名鏗帝顓頊之玄孫善養性能調鼎進雉羹/於堯堯封於彭城歷夏經殷至周年七百六十七歳)
(而不衰/籛音翦)受壽永多夫何乆長(言彭祖進雉羹/於堯堯饗食之)
(以壽考彭祖至八百歳猶自悔不壽恨枕髙而唾逺/也補曰莊子曰彭祖得之上及有虞下及五伯又曰)
(吹呴呼吸吐故納新熊經鳥伸爲壽而巳矣此導引/之士養形之人彭祖壽考者之所好也天對云鏗羮)
(于帝聖孰嗜味夫死/自暮而誰饗以俾壽)中央共牧后何怒(牧草名/也有實)
(后君也言中央之州有歧首之蛇爭共食牧草之實/自相啄嚙以喻夷狄相與忿爭君上何故當怒之乎)
(牧唐本作牧注同一作枚補曰爾雅曰中有枳首蛇/焉枳首歧頭蛇也韓非子曰虫有螝者一身兩口爭)
(食相齕遂相殺也古今字詁云螝古/虺字天對云螝齧巳毒不以外肆)􁑌蛾微命力
何固(言􁑌蛾有􁩡毒之蟲受天命負力堅固屈原/以喻蠻夷自相毒􁩡固其常也獨當憂秦吳)
(耳一作蠭蟻補曰􁑌音峯傳曰􁑌䘍有毒而況國乎/蛾古蟻字記曰蛾子時術之是也􁩡音若痛也天對)
(云細腰群螫/夫何足病)驚女采薇鹿何祐(祐福也言昔者/有女子采薇菜)
(有所驚而走因獲得鹿其家/遂昌熾乃天祐之祐一作佑)北至回水萃何喜
(萃止也言女子驚而比走至於回/水之上止而得鹿遂有禧喜也)兄有噬犬弟
何欲(兄謂秦伯也噬犬齧犬也弟秦伯弟鍼也/言秦伯有齧犬弟鍼欲請之補曰噬音筮)易
之以百兩卒無禄(言秦伯不肯與弟鍼犬鍼以/百而金易之又不聽因逐鍼)
(而奪其爵禄也補曰春秋昭元年夏秦伯之弟鍼出/奔晉傳曰罪秦伯也晉語曰秦后子來仕其車千乗)
(后子即鍼也天對注云百兩盖謂車也/逸以爲百兩金誤矣兩音亮車數也)薄暮雷
電歸何憂(言屈原書壁所問略訖日暮欲去時/天大雨雷電思念復至目觧曰歸何)
(憂乎補曰薄暮日欲晩喻年將老也雷/電喻君暴怒也歸何憂者自寛之詞)厥嚴不奉
帝何求(言楚王惑信讒佞其威嚴當日墮不可/復奉成雖從天帝求福神無如之何)伏
匿穴處爰何云(爰於也吾將退於江濵伏匿穴/處耳當復何言乎天對云合行)
(違匿同若所咿/憂忿毒竟誰與)荆勲作師夫何長(荆楚也師/衆也勲功)
(也初楚邊邑之處女與吴邊邑處女爭采桑於境上/相傷二家怒而相攻於是楚爲此興師攻滅吳之邊)
(邑而怒始有功時屈原又諫言我先爲不直恐不可/乆長也一云夫何長先補曰史記吳王僚九年公子)
(光伐楚抜居巢鍾離初楚邊邑卑梁氏之處女與吳/邊邑之女爭桑二女家怒相滅兩國邊邑長聞之怒)
(而相攻滅吳之邊邑吴王怒故遂伐楚取兩都而去/荆勲作師夫何長言楚雖有功吴復伐楚非長乆之)
(䇿也此楚平王時事/屈原徴往事以諷耳)悟過改更我又何言(欲使/楚王)
(覺悟引過自與以謝於吴不從其言遂相攻代言禍/起於細微也悟一作寤補曰更音庾太史公曰屈平)
(雖放流睠顧楚國繫心懷王不忘欲反兾幸君之一/悟俗之一改也其存君興國而欲反覆之一篇之中)
(三致志焉然終無可奈何故不可/以反卒以此見懷王之終不悟也)吴光爭國乆
余是勝(光闔廬名也言吳與楚相伐至於闔廬之/時吴兵入郢都昭王出奔故曰吴光爭國)
(乆余是勝言大勝我也補曰楚昭王十年吴王闔廬/伐楚楚大敗吴兵遂入郢懷王與秦戰爲秦所敗亡)
(其六郡入秦不返故屈原徴荆/勲作師吴光爭國之事諷之)何環穿自閭社
丘陵爰出子文(子文楚令尹也子文之母鄖公/之女旋穿閭社通於丘陵以淫)
(而生子文弃之夢中有虎乳之以爲神異乃取收養/焉楚人謂乳爲榖謂虎爲於莬故名闔榖於莬字子)
(文長而有賢仁之才也一云何環閭穿社以及丘陵/是淫是蕩爰出子文補曰左傳初若敖娶於䢵生鬬)
(伯比若敖卒從其母畜於䢵淫於䢵子之女生子文/焉以其女妻伯比實爲令尹子文天對注曰爰出子)
(文哀今無此人/但任子蘭也)吾告堵敖以不長(堵敖楚賢人/也屈原放時)
(語堵敖曰楚國將衰不復能乆長也一本以下有楚/子補曰左傳楚子滅息以息姬歸生堵敖及成王焉)
(楚子文王也莊公十九年杜敖上二十三年成王立/杜敖即堵敖也天對注云楚人謂未成君而死曰堵)
(敖堵敖楚文王兄也今哀懷王將如堵敖不長而死/以此告之逸注以堵敖爲楚賢人大􁅜然宗元以堵)
(敖爲文王/兄亦誤矣)何試上自予忠名彌彰(屈原言我/何敢甞試)
(君上自干忠直之名以顯彰後世乎誠以同姓之故/中心懇惻義不能巳也試一作誡予一作與彰一作)
(章天對云誠若名不尚/曷極而辭補曰予音與)
叙曰昔屈原所作凡二十五篇世相敎
傳而莫能說天問以其文義不次又多
竒怪之事自太史公口論道之多所不
逮至於劉向楊雄援引傳記(一作/經傳)以解
說之亦不能詳悉所闕者衆日無聞焉
旣有(一作/觧)詞(一作/說)乃復多連蹇其文
　　　濛澒其說(上莫孔下乎孔切濛澒/大水也澒一作鴻音同)故
厥義不昭微指不晢自游覽者靡不苦之
而不能照也今則稽之舊章合之經傳以
相發明爲之符驗章決句斷事事可曉俾
後學者永無疑焉
楚辭卷第三
楚辭卷第四
　　　　　　　校書郎臣王　逸上
九章章句第四　離騷
　　　　惜誦(一作/惜論)
　　　　渉江
　　　　哀郢
　　　　抽思
　　　　懷沙
　　　　思美人
　　　　惜往日
　　　　橘頌
　　　　悲回風
九章者屈原之所作也屈原放於江南
之壄思君念國憂心罔極故復作九章
(史記云上官大夫短屈原於頃襄王王怒而遷/之乃作懷沙之賦則九章之作在頃襄時也)章
者著也明也言已所陳忠信之道甚著
明也卒不見納委命自沈楚人惜而哀
之丗論其詞以相傳焉(卒釋文作/騷經之/詞緩九章之詞切淺)
(深之序也五臣云/九義與九歌同)
惜誦以致愍兮(惜貪也誦論也致至也愍病也/言巳貪忠信之道可以安君論)
(之於心誦之於口至於身以疲病而不能忘愍/一作愍補曰愍音敏惜誦者惜其君而誦之也)發
憤以杼情(憤懣也杍渫也言巳身雖疲病猶發憤/懣作此辭賦陳列利害渫已情思以風)
(諫君也杼一作舒補曰杼渫水槽也音署杜預云申/杼舊意然文選云抒情素又曰抒下情而通諷諭其)
(字並从手上/與丈吕二切)所作忠而言之兮(言已所陳忠信/之道先慮於心)
(合於仁義乃敢爲君言之也作一作非一本忠/下有心字補曰作爲也下文云作忠以造怨)指
蒼天以爲正(春曰蒼天正平也設君謂巳作言/非邪願上指蒼天使正平之也夫)
(天明察無所阿私惟德是輔惟惡是去/故指之以爲誓也補曰正音征叶韻)令五帝以
㭊中兮(五帝謂五方神也東方爲太皡南方爲炎/帝西方爲少昊北方爲顓頊中央爲黃帝)
(㭊猶分也言巳復命五方之帝分明言是與非也一/本作折中補曰㭊與析同按史記索隱解折中於夫)
(子引此爲證云折中正也安均云折斷也中當也言/欲折斷其物而用之與度相中當故言折中也中陟)
(仲/切)戒六神與嚮服(六神謂六宗之神也尚書㮒/干六宗嚮對也服事也言已)
(願復令六宗之神對聽已言事可行與否也一云以/郷服補曰孔叢子云宰我問禋干六宗孔子曰所宗)
(者六埋少牢於太昭祭時也祖迎於坆壇祭寒暑也/主於郊宫祭日也夜明祭月也幽滎祭星也雩榮祭)
(水旱也禋于六宗此之謂也孔安國王肅用此說文/一說云六宗星辰風伯雨師司中司命一云乾坤六)
(子顔師古用此說一云天地四時一云天宗三日月/星辰地宗三太山河海一云六爲地數祭地也一云)
(天地間游神也一云三昭三穆王介甫用此說一云/六氣之宗謂太極沖和之氣蘇子由云捨祭法不用)
(而以意立說/未可信也)俾山川以備御兮(俾使也/御侍也)命咎繇
使聽直(咎繇聖人也言已願復令山川之神備列/而處使御知巳志又使聖人咎繇聽我之)
(言忠直與否也夫神明昭人心聖人逹人情故屈原/動以神聖自證明也命一作㑹使一作以補曰舜舉)
(咎繇不仁者逺惟兹臣庶/罔或干予正故使之聽直)竭忠誠以事君兮(竭盡/一本)
(君下有/子字)反離羣而贅肬(羣衆也贅肬過也言已/竭盡忠信以事於君若)
(人有贅肬之病與衆别異以得罪謫也補曰/贅之芮切肬音尤瘤腫也莊子曰附贅懸肬)忘儇
媚以背衆兮(儇佞也媚愛也背違也言已脩行正/直忘爲佞媚之行違偕衆人而見憎)
(惡也補曰儇隳縁切說文慧也一曰利也言/已忘佞人之害已爲忠直以背衆背音佩)待明
君其知之(須賢明之君則知已之忠也書曰知人/則哲秦繆公舉由余齊桓任管仲知人)
(之君也一/本無明字)言與行其可迹兮(出口爲言/所履爲迹)情與㒵其
不變(志願爲情顔色爲㒵變易也言已吐口陳辭/言與行合誠可循迹情㒵相副内外若一終)
(不變/易也)故相臣莫若君兮(言相視臣下忠之與佞在君/知之明也補曰相視也息亮)
(切傳曰知/臣莫若君)所以證之不逺(證驗也言君相臣動作/應對察言觀行則知其)
(善惡所證驗之迹近取諸身/而不逺也一本之下有而字)吾誼先君而後身兮
(言我所以脩執忠信仁義者誠欲先安君父然後乃/及於身也夫君安則已安君危則已危也補曰誼與)
(義同人臣之義/當先君而後已)羌衆人之所仇(羌然辭也􁳷耦曰/仇言在位之臣營)
(私爲家巳獨先君後身其義相反故爲衆人/所仇怨一本羌下有然字一本仇下有也字)專惟
君而無他兮(惟一作思/一作爲)又衆兆之所讎(兆衆也百/萬爲兆父)
(怨曰讎言巳專心思欲竭忠情以安於君無有他志/不與衆同趨故爲衆所怨讎欲殺已也兆一作人一)
(本讎下/有也字)壹心而不豫兮(豫猶/豫也)羌不可保也(保/知)
(也言巳專壹忠信以事於君雖爲衆人所惡志不猶/豫顧君心不可保知易傾移也一本此句與丁文皆)
(無也/字)疾親君而無他兮(疾/惡)有招禍之道也
(招召也言巳疾惡讒佞欲親近君側衆/人悉欲來害巳有招禍之道將遇咎也)思君其莫
我忠兮(言衆人思君皆欲自利無若巳欲盡忠信/之節忠一作知補曰此言君不以我爲忠)
(也)忽忘身之賤貧(言巳憂國念君忽忘/身之賤貧猶願自竭)事君
而不貳兮(貳二也而/一作其)迷不知寵之門(迷惑也/言已事)
(君竭盡信誠無有二心而不見用意中迷惑不知得/遇寵之門戸當何由之也補曰老子云寵爲不寵非)
(君子之所貴也屈原惟不知/出此故以信見疑以忠𬒳謗)忠何罪以遇罰兮
(罰/刑)亦非余心之所志(言巳履行忠直無有罪過/而遇放逐亦非我本心宿)
(志所望於君也一本此/句末與下文皆有也字)行不羣以巓越兮(巔/殞)
(越/墜)又衆兆之所咍(咍笑也楚人謂相啁笑曰咍/言巳行度不合於俗身以巔)
(墮又爲人之所笑也或曰衆兆之所異言已被放而/巔越昔行與衆殊異也補曰咍呼來切說文云蚩笑)
(也)紛逢尤以離謗兮(紛亂㒵也尤過也補曰紛/衆㒵言尤謗之多也離遭)
(也)謇不可釋(謇辭也釋解也言已逢過亂君而/𬒳罪過終不可復解釋而說也一)
(本句末/有也字)情沈抑而不逹兮(沈没也/抑按也)又蔽而莫
之白(言已懷忠貞之情沈没胷臆不得白逹左右/壅蔽無肯白逹已心也一本句末有也字補)
(曰情沈抑而不逹人君不知其用心也/又蔽而莫之白羣臣莫肯明已所存也)心鬱邑余
侘傺兮(鬱邑愁㒵也侘猶堂堂立㒵也傺住也楚/人謂失志悵然住立爲侘傺也心一作忳)
又莫察余之中情(言已懷忠不逹心中鬱邑惆/悵住立失我本志曾無有察)
(我之中/情也)固煩言不可結詒兮(詒遺也詩曰詒我/德音也固一作故)
(一本結下有而字補/曰詒音怡贈言也)願陳志而無路(願思也路/道也言巳)
(積思累曰其言煩多不可結續以遺於君欲見君陳/巳志又無道路也補曰思美人曰媒絶路阻兮言不)
(可結/而詒)退靜黙而莫余知兮進號呼又莫吾
聞(言巳放弃所在幽逺衆無知巳/之情也補曰號大呼也音豪)申侘傺之煩
惑兮(申重也言衆人無知已之情思/念惑亂故重侘傺悵然失意也)中悶瞀之
忳忳(悶煩也瞀亂也忳忳憂㒵也言已憂心煩悶/忳忳然無所舒也中一作心補曰瞀音茂忳)
(徒昆切/悶也)昔余夢登天兮魂中道而無杭(杭度/也詩)
(曰一葦杭之魂一作䰟杭一作航補曰杭/與航同許愼曰方兩小船並與共濟爲航)吾使厲
神占之兮(厲神盖殤鬼也左傳曰晉侯夢大厲搏/膺而踊也補曰禮記王立七祀有㤗厲)
(諸侯有公厲大夫有/族厲注云厲主殺罰)曰有志極而無旁(旁輔/也言)
(厲神爲屈原占之曰人夢登天無以渡猶欲/事君而無其路也但有勞極心忘終無輔佐)終危
獨以離異兮(言已行忠直身終危殆/與衆人異行之故也)曰君可
思而不可恃(恃怙也言君誠可思念爲竭忠謀/顧不可怙恃能實任巳與不也)
故衆口其鑠金兮(鑠銷也言衆口所論萬又所/言金性堅剛尚爲銷鑠以踰)
(讒言多使君亂惑也補曰鑠書藥切鄒陽曰衆口鑠/金積毀銷骨顔師古曰美金見毀衆共疑之數被燒)
(煉以至/銷鑠)初若是而逢殆(殆危也言已志行忠信/正直性若金石故爲讒)
(人所/危殆)懲於羹者而吹􁒟兮(言人有歠羮而中/熱心中懲㣻見􁄨)
(則恐而吹之言易改移也獨已執守忠直終不可移/也一無者字一云懲於熱羹者一云懲熱於羹􁒟一)
(作􁒟一作韲補曰懲戒也􁒟音賫鄭康成云凡䤈醬/所和細切爲􁒬一曰擣薑蒜辛物爲之故曰􁒟曰受)
(辛/也)何不變此志也(何不改忠直之節隨從吹􁒟/之志也一云何不變此之志)
(一本自此句至又何/以爲此援並無也字)欲釋階而登天兮(釋置也/登上也)
(人欲上天而釋其階知其無由登也以言我欲事君/而釋忠信亦知終無以自通也補曰釋名云階梯也)
(孟子所謂完廪捐階是也易曰天險不可升語曰猶/天之不可階而升欲釋階而登天甚言其不可也)
猶有曩之態也(曩曏也言欲使已變節而從俗/猶曏者欲釋階登天之態也言)
(已所不能履行也猶有一作/又猶補曰謂懲羹吹􁒟之熊)衆駭遽以離心兮
又何以爲此伴也(伴侣也言已見衆人易移意中/驚駭遂離已心獨行忠直身無)
(伴侣持立於丗也一無衆字補曰言衆人見/已所爲如此皆驚駭遑遽離心而異志也)同極
而異路兮又何以爲此援也(路道也言衆人同/欲極志事君顧忠)
(佞之行異道而殊趨也援引也言忠佞之志不/相援引而同也補曰援于願切接援救助也)晉
申生之孝子兮(一無/晉字)父信讒而不好(好愛/也申)
(生晉獻公大子也體性慈孝獻公娶後妻孋姬生子/奚齊立爲太子因誤申生使祭其母於曲沃歸胙于)
(獻公孋姬於酒肉置鴆其中因言曰胙從外來不可/信乃以酒賜小臣以肉食犬皆斃姬乃泣曰城由太)
(子於是申生遂自殺故曰父信讒而不愛也補曰禮/記曰晉獻公將殺其世子申生公子重耳謂之曰子)
(盍言子之志於公乎世子曰不可君安驪姬是我傷/公之心也然則盍行乎曰不可君謂我欲弑君也天)
(下豈有無父之國哉吾何行如之使人辭於狐突曰/申生有罪不念伯氏之言也以至于死申生不敢愛)
(其死雖然吾君老矣子少國家多難伯氏不出而圖/吾君伯氏苟出而圖吾君申生受賜而死再拜稽首)
(乃卒是以爲/恭世子也)行婞直而不豫兮(婞很也豫厭/也豫一作斁)鮌
功用而不就(鮌堯臣也言鮌行婞很勁直恣心自/用不知厭足故殛之羽山治水之功)
(以不成也屈原履行忠直終不回曲猶鮌婞很終獲/罪罰補曰申生之孝未免䧟父於不義鮌績用弗成)
(殛於羽山屈原舉以自比者申生之用心善矣而不/見知於君父其事有相似者鯀以婞直亡身知剛而)
(不知義亦屈/子之所戒也)吾聞作忠以造怨兮忽謂之
過言(始吾聞爲君建立忠䇿必爲群佞所/怨忽過之耳以爲不然今而後信)九折
臂而成醫兮吾至今而知其信然(言人九折/臂更歷方)
(藥則成良醫乃自知其病吾被放弃乃信知䜛佞爲/忠直之害也一云九折臂而爲良醫一云吾至今而)
(知其然一云吾今而知其然補曰左氏云三折肱知/爲良醫孔叢子云宰我問曰梁丘據遇虺毒三旬而)
(後瘳大夫衆賔復獻攻療之方何也夫子曰三折肱/爲良醫梁丘子遇虺毒而獲療諸有與之同疾者必)
(問所以巳之之方焉衆人爲此故/各言其方欲售之以巳人之疾也)矰弋機而在
上兮(矰繳射矢也弋亦射也論語曰弋不射宿弋/一作隿補曰矰音増淮南云矰繳機而在上)
(􁁛罟張而在下雖欲翶翶其勢焉/得注云矰弋射鳥短矢也機發也)罻羅張而在
下(罻羅捕鳥網也言上有罥繳弋射之機下有張施/罻羅之網飛鳥走獸動而遇害喻君法繁多百姓)
(動觸刑罰也補曰罻音尉記曰/鳩化爲鷹然後設罻羅下音户)設張辟以娛君
兮(辟法也娛樂也補曰辟毗亦/切說文云法也節制其罪也)願側身而無
所(言君法繁多讒人復更設張峻法以/娛樂君已欲側身竄首無所藏匿也)欲儃佪
以千傺兮(儃佪猶低佪也于求也傺住也言已意/欲低佪留待於君求其善意恐終不用)
(恨然立住補曰儃知然切儃佪/不進㒵于傺謂求仕而不去也)恐重患而離尤
(尤過也言已欲求君之善意恐重得患禍逢罪/過也補曰恐去聲重儲用切増益也離遭也)欲
髙飛而逺集兮君罔謂汝何之(罔無也言/已欲逺集)
(它國君又誣罔我言汝逺去何之乎補曰言欲髙/飛逺集去君而不仕得無謂我逺去欲何所適也)欲
橫奔而失路兮堅志而不忍(言巳意欲變節/易操橫行失道)
(而從佞僞心堅於石而不忍/爲也一云盖志堅而不忍)背膺牉以交痛兮
(膺胸也牉分也一本牉下有合字一云背膺敷牉其/交痛補曰牉音判傳曰夫妻牉合也字林云牉半也)
心鬱結而紆軫(紆曲也軫隱也言已不忍變心/易行則憂思鬱結胷背分裂心)
(中交引而隱痛也結一作/約補曰紆縈也軫痛也)檮木蘭以矯蕙兮(矯/猶)
(糅也檮一作擣矯一作撟糅一作楺補曰/檮音擣斷木也撟舉手也釋文古昴切)糳申椒
以爲糧(申重也言已雖𬒳放逐而弃居於山澤猶/重糳蘭蕙和糅衆芳以爲糧食飲有節脩)
(善不倦也糳一作鑿補曰左傳曰粢食不鑿鑿/精細米說文曰糲米一斛舂九斗曰糳並音作)播
江離與滋菊兮(播種也詩曰播/厥百榖滋蒔也)願春日以爲
糗芳(糗糒也言巳乃種江離蒔香菊采之爲粮以/供春日之食也補曰糗去乆切乾飯屑也孟)
(子曰飯糗茹草江離與菊以/爲糗糒取其芳香也糒音備)恐情質之不信兮
(情志也質性/也質一作志)故重著以自明(言我修善不懈恐/君不深照巳之情)
(故復重深陳飲食清潔以/自著明也𥙷曰重直用切)矯兹媚以私處兮(矯舉/也兹)
(此也釋文作橋居表切/補曰撟本從手舉手也)願曽思而逺身(曽重也/言巳舉)
(此衆善可以事君則願私居逺/處唯重思而察之補曰曽音増)
　　　　　惜誦(此章言巳以忠信事君可質於/明神而爲讒邪所蔽進退不可)
(惟愽采衆善/以自處而巳)
余幼好此竒服兮(竒異也或曰/竒服好服也)年旣老而不
衰(衰懈也言巳少好竒偉之服履忠直之行至/老不懈五臣云衰退也雖年老而此心不退)帶
長鋏之陸離兮(長鋏劒名也其所握長劒楚人/名曰長鋏也五臣云陸離劒低)
(昂㒵𥙷曰鋏古挾切莊子曰韓魏爲鋏注云鋏把也/史記曰彈劒而歌曰長鋏歸來乎文選注云鋏刀身)
(劒鋒也有/長鋏短鋏)冠切雲之崔嵬(崔嵬髙㒵也言巳内/脩忠信之志外帶長)
(利之劒戴崔嵬之冠其髙切靑雲也嵬一作巍/五臣云切雲冠名補曰崔音摧嵬巍並五回切)被
明月兮珮寶璐(在背曰被寳璐美王也言已背/被明月之珠要佩美王德寶兼)
(備行度清白也珮一作佩五臣云被猶服也明月珠/名補曰淮南曰明月之珠不能無纇注云夜光之珠)
(有似月光故曰明月/璐音路說文云王名)丗溷濁而莫余知兮(溷/亂)
(也濁貪也/一無兮字)吾方髙馳而不顧(言時丗貪亂遭君/蔽闇無有知我之)
(賢然猶髙行抗志終不回曲也一本句末有兮字五/臣云言我冠帶佩服莫不盛美加之忠信貞潔而遭)
(丗溷濁無相知者顧丗上如此故/髙馳不顧願駕虬螭而逺去也)駕靑虬兮驂
白螭(虬螭神獸冝於駕乗以喻賢人淸白冝可信/任也五臣云虬螭皆龍類補曰虬見騷經螭)
(見九/歌)吾與重華遊兮瑶之圃(重華舜名瑶玉/也圃園也言已)
(想侍虞舜遊玉園猶言遇聖帝升清朝也遊一作游/一云瑶石次玉也補曰山海經云槐冮之山上多琅)
(玕金玉實惟/帝之平圃)登崑崙兮食玉英(猶言坐明堂/受爵位崑崙)
(一作崐崘食一作飡五臣云瑶圃玉英皆美言之補/曰爾雅西北之美者有崐崘虚之璆琳琅玕焉援神)
(契曰玉英玉/有英華之色)與天地兮同壽與日月兮同光
(言巳年與天地相敝名與日月同耀一云同壽齊光/一云比壽齊光五臣云言若得值於此時而我年德)
(兾如是也補曰莊子曰吾與/日月參光吾與天地爲常)哀南夷之莫吾知
兮(屈原怨毒楚俗嫉害忠貞乃曰哀哉南夷/之人無知我賢也補曰國語云楚爲荆蠻)旦余
濟乎江湘(旦明也濟渡也言已放弃以明旦之時/始去遂渡江湘之水言明旦者紀時明)
(刺君不明也/乎一作於)乗鄂渚而反顧兮(乗登也鄂渚地/名補曰楚子熊)
(渠封中子紅於鄂鄂州武昌/縣地是也隋以鄂渚爲名)欸秋冬之緒風(欸歎/也緒)
(餘也言巳登鄂渚髙岸還望楚國嚮秋冬北風愁而/長歎心中憂思也五臣云秋冬之風揺落萬物比之)
(讒佞是以歎焉補曰欸音哀方言/云欸然也南楚凡言然者曰欸)歩余馬兮山
皐邸余車兮方林(邸舎也方林地名言我馬/強壯行於山皐無所驅馳)
(我車堅牢舎於方林無所載任也以言巳才德方壯/誠可任用弃在山野亦無所施也邸一作低補曰邸)
(典禮切低無舎義風賦云邸/蕚葉而振氣注云邸觸也)乗舲船余上沅兮
(舲船船有牎牖者補曰舲音靈淮南云越舲蜀艇注/云舲小船也釋文作柃補曰上謂遡流而上也上上)
(聲)齊吴榜以擊汰(吴榜船櫂也汰水波也言巳/始去乗牎舲之船西上沅湘)
(之水士卒齊舉大櫂而擊水波自傷去朝堂之上而/入湖澤之中也或曰齊悲歌言愁思也補曰字書)
(船也吴疑借用榜北孟切/又音謗進船也汰音㤗)船容與而不進兮淹
回水而疑滯(疑惑也滯留也言土衆雖同力引/櫂船猶不進隨水回流使已疑惑)
(有還意也疑一作凝五臣云容與徐動㒵淹留也疑/滯者戀楚國也補曰江淹賦云舟凝滯於水濵杜子)
(美詩云舊客舟疑滯皆用此/語其作凝者傳寫之誤耳)朝發枉陼兮(枉渚/地名)
(陼一/作渚)夕宿辰陽(辰陽亦地名也言已乃從枉陼宿/辰陽自傷去國日已逺也或曰枉)
(曲也陼沚也辰時也陽明也言巳將去枉曲之俗而/趨時明之郷也補曰前漢武陵郡有辰陽注云三山)
(谷辰水所出南入沅七百五十里水經云沅水東逕/辰陽縣東南合辰水舊治在辰水之陽故取名焉楚)
(詞所謂夕宿辰陽也沅水/又東歷小灣謂之枉渚)苟余心其端直兮(苟/誠)
(也其一作之五/臣云苟且也)雖僻逺之何傷(僻左也言我惟/行正直之心雖)
(在逺僻之域猶有善稱無害疾也故論語曰子/欲居九夷也僻一作辟五臣云原自解之詞)入漵
浦余儃佪兮(漵浦水名儃佪一作邅迴五臣云/漵亦浦類邅轉迴旋也補曰漵徐)
(吕/切)迷不知吾所如(迷惑也如之也言已思念楚/國雖循江水涯意猶迷惑不)
(知所之也一本/吾下有之字)深林杳以冥冥兮(山林草木茂/盛一云杳杳)
(以冥冥杳一作晦冥冥一/作冥寞五臣云冥冥暗㒵)猨狖之所居(非賢士之/道徑一本)
(此句上有乃字五臣云猨狖輕捷之獸喻國之昏/亂邪巧生焉非賢智所能處也補曰猨狖見九歌)山
峻髙以蔽日兮(言險阻危傾/也以一作而)下幽晦以多雨(言/暑)
(濕泥濘也補曰此言/隂氣盛而多雨也)霰雪紛其無垠兮(渉氷凍/之盛寒)
(補曰詩云如彼雨雪先集維霰霰/霙也一曰雨雪雜垠音銀畔岸也)雲霏霏而承
宇(室屋沈没與天連也或曰日以喻君山以喻臣/霰雪以興殘賊雲以象佞人山峻髙以蔽日者)
(謂臣蔽君明也下幽晦以多雨者羣下專擅施恩惠/也霰雪紛其無垠者殘賊之政害仁賢也雲霏霏而)
(承字者佞人並進滿朝庭也/補曰霏芳微切詩雨雪霏霏)哀吾生之無樂兮
(遭遇讒佞/失官爵也)幽獨處乎山中(逺離親戚/而斥逐也)吾不能變
心而從俗兮(終不易志/隨枉曲也)固將愁苦而終窮(愁/思)
(無聊身/困窮也)接輿髠首兮桑扈臝行(接輿楚狂接/輿也髠剔也)
(首頭也自刑身體避丗不仕也桑扈隱士也去衣裸/䄇効夷狄也言屈原自傷不容於丗引此隱者以自)
(慰也臝一作裸補曰論語曰楚狂接輿歌而過孔子/楊子曰狂接與之𬒳其髪也莊子曰嗟來桑戸乎髠)
(音坤去髮也羸/力果切赤體也)忠不必用兮賢不必以(以亦用/也補曰)
(語曰不使大臣怨乎不以/左氏曰師能左右之曰以)伍子逢殃兮(伍子伍子/胥也爲吴)
(王夫差臣諫令伐越夫差不聽遂賜劒而自殺後越/竟滅吴故言逢殃補曰子胥伍貟也史記越王句踐)
(率其衆以朝吴吴王喜唯子胥懼曰是弃吴也諫不/聽賜子胥屬鏤之劒以死將死曰抉吾眼置吴東門)
(之上以觀越之滅吴也莊子曰/伍貟流于江鄒陽曰子胥鴟夷)比干菹醢(比干紂/之諸父)
(也紂惑妲巳作糟丘酒池長夜之飲斷斮朝渉刳剔/孕婦比干正諫紂怒曰吾聞聖人心有七孔於是乃)
(殺比干剖其心而觀之故言菹醢/也一云比干紂之庻兄菹一作葅)與前丗而皆
然兮(謂行忠直而遇患害/如比干子胥者多也)吾又何怨乎今之
人(自古有迷亂之君若紂夫差不用忠信滅國亡/身當何爲復􁳷今之君乎五臣云此自抑之詞)余
將董道而不豫兮(董正也豫猶豫也言已雖見/先賢執忠被害猶正身直行)
(不猶豫而/狐疑也)固將重昏而終身(昏亂也言已不逢/明君思慮交錯心)
(將重亂以/終年命)亂曰鸞鳥鳳皇日以逺兮(鸞鳳俊/鳥也有)
(聖君則來無德則去以/興賢臣難進易退也)燕雀烏鵲巢堂壇兮
(燕雀烏鵲多口妄鳴以喻讒佞言楚王愚闇/不親仁賢而近讒佞也補曰壇音善見九歌)露申
辛夷死林薄兮(露暴也申重也叢木曰林草木/交錯曰薄言重積辛夷露而暴)
(之使死於林薄之中猶言取賢/明君子弃之山野使之顛墜也)腥臊並御芳不
得薄兮(腥臊臭惡也御用也薄附也言不識味者/並甘臭惡不知人者信任讒佞故忠信之)
(士不得附近而放逐也補曰臊音騷周禮曰豕盲視/而交睫腥犬赤股而躁臊左傳曰薄而觀之薄迫也)
(逼近之意如字一音博下文忽翶/郢之焉薄瞭杳杳而薄天並同)隂陽易位時
不當兮(隂臣也陽君也言楚王惑蔽羣佞權臣將/代君與之易位自傷不遇明時而當暗丗)
(補曰隂陽易位言君/弱而臣強也當平聲)懷信侘傺忽乎吾將行
兮(言已懷忠信不合於衆故悵然住立忽/忘居止將遂逺行之它方也一無忽字)
　　　　　渉江(此章言已佩服殊異抗志髙逺/國無人知之者徘徊江之上歎)
(小人在位而/君子遇害也)
皇天之不純命兮(德美大稱皇/天以興君也)何百姓之震
愆(震動也愆過也言皇天不純一其施則萬物天/傷人君不純一其政則百姓震動以觸罪也)
民離散而相失兮方仲春而東遷(仲春二/月也刑)
(德合㑹嫁娶之時言懐王不明信用讒言而放逐巳/正以仲春隂陽㑹時徙我東行遂與室家相失也一)
(無方/字)去故郷而就逺兮遵江夏以流亡(遵/循)
(也江夏水名也言巳東行循江夏之水而遂流亡無/還郷之期也補曰前漢有江夏郡應劭曰沔水自江)
(别至南郡華容爲夏水過郡入江故曰江夏水經云/夏水出江流于江陵縣東南注云江津豫章口東㑹)
(中夏口是夏水之苔江之汜也所謂過夏首而西浮/顧龍門而不見也又云又東至江夏雲杜縣入于沔)
(注云應劭曰江别入沔爲夏水源夫夏之爲名始於/分江冬竭夏流故納厥稱旣有中夏之目亦苞大夏)
(之名矣當其決入之所土謂之賭口焉鄭玄注尚書/滄浪之水言今謂之夏水劉澄之著永初山川記云)
(夏水古文以爲滄浪漁父所歌也因此言之水應由/沔今按夏水是江流沔非沔入夏假使沔注夏其勢)
(西南非尚書又東文余亦以爲非也自賭口下沔水/兼通夏目而㑹于江謂之夏汭故春秋傳吴伐楚沈)
(尹戌奔命於夏汭也杜預/曰漢水曲入江即夏口矣)出國門而軫懷兮(軫/痛)
(也懷/思也)甲之􁆭吾以行(甲日也朝旦也屈原放出郢/門心痛而思始去正以甲日)
(之旦而行紀時日清明者刺君不聦明也􁆭一作晁/補曰􁆭晁並讀爲朝暮之朝馮衍賦云甲子之朝兮)
(汨吾西征注云君子舉/事尚早故以朝言也)發郢都而去閭兮荒
忽其焉極(言已始發郢去我閭里愁思荒忽安/有窮極之時一無都字一夲荒上有)
(怊字其一作之補曰前漢南郡江陵縣故楚郢都楚/文正自丹陽徙此後九世平王城之後十世秦祓我)
(郢徙東郢閭里門/也荒忽見九歌)楫齊揚以容與兮(楫船櫂也/齊同也揚)
(舉也補曰/楫音接)哀見君而不再得(言巳去乗船士卒齊/舉楫櫂低徊容與咸)
(有還意自傷卒去而/不得再事於君也)望長楸而太息兮(長楸大/梓太一)
(作歎補曰/楸音秋)涕淫淫其若霰(淫淫流㒵也言已顧望/楚都見其大道長樹悲)
(而太息涕下淫/淫如雨霰也)過夏首而西浮兮(夏首夏水口/也船獨流爲)
(浮也補曰荀子曰/夏首之南有人焉)顧龍門而不見(龍門楚東門也/言巳從西浮而)
(東行過夏水之口望楚東門蔽而不見自傷日以逺/也補曰水經云龍門即郢城之東門又伍端休江陵)
(記云南關三門其一名龍/門一名脩門脩門見招䰟)心嬋媛而傷懷兮(嬋/媛)
(猶牽/引也)眇不知其所蹠(眇猶逺也蹠踐也言巳顧視/龍門不見則心中牽引而痛)
(逺視眇然足不知當所踐蹠也其一作/余一無其字文苑作所它補曰蹠音隻)順風波以
從流兮焉洋洋而爲客(洋洋無所歸㒵也言/已憂不知所踐則聽)
(船順風遂洋洋逺客而無所歸也補曰/洋洋水盛㒵焉讀如且焉止息之焉)淩陽侯之
汜濫兮(淩乗也陽侯大波之神濫一作灠補曰戰/國䇿云塞漏舟而輕陽侯之波則舟覆矣)
(淮南云武王伐紂渡于孟津陽侯之波逆流而擊注/云陽侯陵陽國侯也其國近水溺死於水其神龍爲)
(大波有所傷害因謂之陽侯之波也應劭曰陽侯/古之諸侯有罪自投江其神爲大波汜孚𣑽切)忽
翶翔之焉薄(薄止也言巳遂復乗大波而遊忽/然無所止薄也之一作而一作兮)
心絓結而不解兮(絓懸補曰絓/礙也音畫)思蹇産而
不釋(蹇産詰屈也言已乗船蹈波愁而恐懼則心/肝縣結思念詰屈而不可解釋也補曰山曲)
(曰􁡤嵼義/與此同)將運舟而下浮兮(運回/也)上洞庭而
下江(言已憂愁身/不能安處也)去終古之所居兮(逺離先/相之宅)
(舎/也)今逍遥而來東(遂行遊戲/渉江湖也)羌靈䰟之欲
歸兮(精神夢遊還故居也羌一作唴補/曰羌發聲也唴丘亮切於義不通)何須臾
而忘反(倚住顧望/常欲去也)背夏浦而西思兮(背水嚮/家念親)
(屬/也)哀故都之日逺(逺離郢都/何遼遼也)登大墳以逺
望兮(想見宫闕與廊廟也水中/髙者爲墳詩曰遵彼汝墳)聊以舒吾憂
心(且展我情/渫憂思也)哀州土之平樂兮(閔惜郷邑之饒/富也補曰樂音)
(洛)悲江介之遺風(逺渉大川民俗異也介一作/界補曰薛君韓詩章句曰介)
(界也曹子建詩云江介/多悲風注云介間也)當陵陽之焉至兮(意/欲)
(騰馳道安極也陵一作淩補曰前漢丹陽郡有陵陽/仙人陵陽子明所居也大人賦云反大壹而從陵陽)
南渡之焉如(淼滉彌望無際極也渡一作/度一云淼養彌望無棲集也)曽不
知夏之爲丘兮(夏大殿也丘墟也詩云於我乎/夏屋渠渠懷王信用讒佞國將)
(危亡曽不知其所居宫殿當爲墟也補曰夏大/屋楊子曰震風淩雨然後知夏屋之爲帡幪也)孰
兩東門之可蕪(孰誰也蕪逋也言郢城兩東門/非先王所作邪何可使逋廢而)
(無路補曰說/文曰蕪薉也)心不怡之長乆兮(怡樂/㒵也)憂與愁
其相接(接續也言已念楚國將墟心常舎/戚憂愁相續無有解也其一作之)惟郢
路之遼逺兮(楚道逶迤/山谷隘也)江與夏之不可渉(分/隔)
(兩水無/以渡也)忽若不信兮(始從細㣲遂見疑也/一本若下有去字)至今
九年而不復(放且九歳君不覺也補曰卜居言/屈原旣放三年不得復見此云至)
(今九年而不復按楚丗家屈原傳六國丗表劉向新/序云秦欲吞滅諸侯屈原爲楚東使於齊以結強黨)
(秦國患之使張儀之楚貨貴臣上官大夫靳尚之屬/及令尹子蘭司馬子椒内賂夫人鄭䄂共譖屈原屈)
(原遂放於外乃作離騷當懷王之十六年張儀相楚/十八年楚囚張儀復釋去之是時屈平旣䟽不復在)
(位懷王悔不用屈原之䇿於是復用屈原屈原諫懐/王曰何不殺張儀懹王使人追之不及三十年秦昭)
(王欲與懷王㑹屈平曰不如無行懷王卒行當頃襄/王之三年懷王卒於秦頃襄聽讒復放屈原以此考)
(之屈平在懷王之丗被絀復用至頃襄即位遂放於/江南耳其云旣放三年謂被放之初又云九年而不)
(復盖作此時/放巳九年也)慘鬱鬱而不通兮(中心憂滿慮閉/塞也通一作開)
蹇侘傺而舍慼(悵然住立/内結毒也)外承歡之汋約
兮(汋約好㒵補/曰汋音綽)諶荏弱而難持(諶誠也言佞/人承君歡顔)
(好其謟言令之汋約然小人誠難扶持之也/補曰諶音忱信也荏音稔語曰色厲而内荏)忠湛
湛而願進兮(湛湛重厚㒵補曰詩曰湛湛露斯/注云湛湛茂盛㒵丈減切相如賦)
(云紛湛湛其差錯注云/湛湛積厚之㒵徒感切)妬被離而鄣之(言巳體性/重厚而欲)
(願進讒人妬害加被離析鄣而蔽之被一作披補曰/被讀曰披反離騷曰亡春風之被離鄣音章壅也記)
(曰鮌鄣/洪水)堯舜之抗行兮(行不/孟切)瞭杳杳而薄
天(一無瞭字一云杳冥冥而薄天/補曰瞭音了目明也杳杳逺㒵)衆讒人之嫉
妬兮𬒳以不慈之僞名(補曰堯舜與賢而不與/子故有不慈之名莊子)
(曰堯不慈舜不孝言此者以明堯/舜大聖猶不免讒謗況餘人乎)憎愠惀之脩
美兮(脩一作修補曰愠紆粉切心所愠/積也惀力允切思求曉知謂之惀)好夫人
之忼慨(釋文作礚苦蓋切補曰忼苦朗切忼慨憤/意君子之愠惀若可鄙者小人之忼慨若)
(可喜者唯明/者能察之)衆踥蹀而日進兮(踥一作􁣢一作/踕一作/惵補)
(曰踥思葉切蹀/音牒踥蹀行㒵)美超逺而逾邁(此皆解於/九辯之中)亂
曰曼余目以流觀兮(曼猶曼曼逺㒵補曰/說文曼引也音萬)兾
壹反之何時(言已放逺日以曼曼周流觀/視意欲一還知當何時也)鳥飛
反故郷兮(思故巢也補曰淮南云鳥飛/反郷狐死首丘各哀其所生)狐死必
首丘(念舊居也補曰記曰樂樂其所自生禮不忘/其本古人有言曰狐死正丘首仁也廣志曰)
(狐死首丘/豹死首山)信非吾罪而棄逐兮(我以忠信/而獲過也)何
日夜而忘之(晝夜念君/不逺離也)
　　　　哀郢(此章言已雖被放心在楚國徘/徊而不忍去蔽於讒謟思見君)
(而不得故太史公讀/哀郢而悲其志也)
心鬱鬱之憂思兮(哀憤結縎慮煩/冤也一無心字)獨永歎乎
増傷(哀悲太息/損肺肝也)思蹇産之不釋兮(心中詰/屈如連)
(環/也)曼遭夜之方長(憂不能眠/時難曉也)悲秋風之動容
兮(風爲政令動揺也言風起而草木之類揺動君/令下而百姓之化行也一本云悲夫補曰九辯)
(曰悲哉秋之爲氣也蕭瑟兮/草木揺落而變衰意與此同)何回極之浮浮(回/邪)
(也極中也浮浮行㒵懷王爲回邪之政不合道中則/其化流行羣下皆効也補曰極至也詩云江漢浮浮)
(浮浮水流㒵此言回邪盛/行猶秋風之揺落萬物也)數惟蓀之多怒兮(數/紀)
(也蓀香草也以喻君蓀一作荃補曰數所矩切計/也惟思也言計思其君多妄怒無罪而受罰也)傷
余心之懮懮(懮痛㒵也言已惟思君行紀數其過/又多忿怒無罪受罰故我心懮懮而)
(傷痛也補曰懮音/憂說文云愁也)願揺起而橫奔兮(言巳見君/妄怒無辜)
(而受罰則欲/揺動而奔走)覽民尤以自鎭(尤過也鎭止也言巳/覽觀衆民多無過惡)
(而被刑罰非獨巳身自鎭/止而慰已也補曰鎭音珍)結微情以陳詞兮(結/續)
(妙思作/辭賦也)矯以遺夫美人(舉與懷王使覽照/也補曰遺去聲)昔
君與我誠言兮(始君與已謀政/務也誠一作成)曰黃昏以爲
期(且待日沒間靜時也補曰淮南曰薄于虞淵是/謂黃昏黃昏喻晚節也戰國䇿云行百里者半)
(於九十此言/末路之難)羌中道而回畔兮(信用䜛人/更狐疑也)反
旣有此他志(謂巳不忠遂外䟽也/補曰志音之叶韻)憍吾以其
美好兮(握持寶玩以侮余也一無其字補曰此言/懷王自矜伐也憍矜也莊子曰虚憍而恃)
(氣讀/若驕)覽余以其脩姱(陳列好色以示我也覽一/作鑒脩一作修補曰姱好)
(也亦有/戸音)與余言而不信兮(外若親已内懷/詐也一作途言)蓋
爲余而造怒(責其非職語橫暴也蓋/一作盍補曰爲去聲)願承閒
而自察兮(思待清宴自解說也𥙷曰閒音/閑莊子曰今日宴閒察明也)心震
悼而不敢(志恐動悸/心中怛也)悲夷猶而兾進兮(意懷/猶豫)
(幸擢/拔也)心怛傷之憺憺(肝膽剖破血凝滯也補曰/怛當割切悲慘也憺談取)
(切安/靜也)兹歷情以陳辭兮(發此憤思列謀謨/也一作歷兹情)蓀
詳聾而不聞(君耳不聽若風過也蓀一作荃/詳一作佯補曰詳許也與佯同)固
切人之不媚兮(琢瑳羣佞/見憎惡也)衆果以我爲患(謟/䛕)
(比已於劒戟也/補曰患音還)初吾所陳之耿著兮(論說政/治道明)
(白也補曰/耿古逈切)豈至今其庸亡(文辭尚在可求索也/一云豈不至今其庸)
(止)何毒藥之謇謇兮(忠信不美如毒藥也一/云何獨樂斯之謇謇兮)
(補曰書曰若藥不瞑眩厥疾/不瘳傳曰美疢不如惡石)願蓀美之可完(想/君)
(德化可興復也蓀/一作荃完一作光)望三五以爲像兮(三王五伯/可脩法也)
指彭咸以爲儀(先賢淸白/我式之也)夫何極而不至
兮(盡心脩善獲官爵也補曰此言以聖/賢爲法盡心行之何逺而不至也)故逺聞
而難虧(功名布流/長不滅也)善不由外來兮(才德仁義/從已出也)
名不可以虚作(愚欲強智不能及也補曰/此言有實而後名從之)孰
無施而有報兮(誰不自施德而蒙/福補曰施矢䜴切)孰不實而
有穫(空穗滿田無所得也以言上不施惠則下不/竭其力君不履信誠則臣下僞惑也穫一作)
(獲)少歌曰(小唫謳謡以樂志也少一作小補曰少/矢照切荀子曰其小歌也注云此下一)
(章即其反辭揔論前意反覆說之也此章有少歌有/倡有亂少歌之不足則又發其意而爲倡獨倡而無)
(與和也則揔理一賦/之終以爲亂辭云爾)與美人抽怨兮(爲君陳道/抜恨意也)
并日夜而無正(君性不端晝夜謬也并一作弃一/云并憾日夜無正補曰并並也馮)
(衍賦云并日/夜而憂思)憍吾以其美好兮(示我爵位及財/賄也憍一作驕)
敖朕辭而不聽(慢我之言而不采聽也敖一/作謷補曰敖倨也與傲同)倡
曰(起倡發聲造新曲/也補曰倡與唱同)有鳥自南兮(屈原自喻生/楚國也補曰)
(孔子曰鳥則擇木木豈能擇鳥子思曰君子猶鳥也/疑之則舉矣色斯舉矣翔而後集故古人以自喻)
來集漢北(雖易水土志不革也補曰禹貢嶓冡導/漾東流爲漢周禮荆州其川江漢漢楚)
(水也水經及山海經注云漢水出隴西坻道縣嶓冢/山𥘉名漾水東流至武都沮縣始爲漢水東南至葭)
(萌與羌水合至江夏安陸縣名沔水故有漢沔之名/又東至竟陵合滄浪之水又東過三澨水觸大别山)
(南入干/江也)好姱佳麗兮(容㒵說美/有俊德也)牉獨處此
異域(背離郷黨居他邑也牉一作叛/一作㭊補曰牉音泮舊音伴)旣惸獨而
不羣兮(行與衆異身孤特也補/曰惸渠榮切無弟兄也)又無良媒在
其側(左右嫉妬/莫衒鬻也)道卓逺而日忘兮(卓一/作逴)願
自申而不得望北山而流涕兮(瞻仰髙景愁/悲泣也北山)
(一作/南山)臨流水而太息(顧念舊故思親戚/也流水一作深水)望孟
夏之短夜兮(四月之未隂盡極也補曰上云曼/遭夜之方長此云望孟夏之短夜)
(者秋夜方長而夏夜最短憂/不能寐兾夜短而易曉也)何晦明之若歳(憂/不)
(能寐常/倚立也)惟郢路之遼逺兮(隔以江湖/幽僻側也)䰟一夕
而九逝(精䰟夜歸/幾滿十也)曽不知路之曲直兮(忽往/忽來)
(行亟疾也一本云曽不知路之曲直兮魂識路之營/營何靈魂之信直兮南指月與列星願徑逝而未得)
(兮人之心不/與吾心同)南指月與列星(參差轉運/相遞代也)願徑
逝而未得兮(意欲直還君不/納也未一作不)䰟識路之營
營(精靈主行往來數也或曰識路知道路也營一/作焭補曰詩注云營營往來㒵焭焭憂也音瓊)何
靈䰟之信直兮(質性忠正/不枉曲也)人之心不與吾
心同(我志清白/衆泥濁也)理弱而媒不通兮(知友劣弱/又鄙朴也)
尚不知余之從容(未照我志之所欲也補曰言/尚不知巳志况能召我也)亂
曰長瀬湍流泝江潭兮(湍亦瀬也逆流而上/曰泝潭淵也楚人名)
(淵曰潭言巳思得君命縁湍瀬之流上泝江淵而歸/郢也補曰瀬見九歌說文逆流而上曰泝洄泝向也)
(水欲下違之而上也潭水出武陵/說楚人名深曰潭徒含切又音淫)狂顧南行聊
以娛心兮(狂猶遽也娱樂也君不肯還已則復遽/走南行幽藏山谷以娱巳之本志也一)
(無聊/字)軫石崴嵬蹇吾願兮(軫方也故曰軫之/方也以象地崴嵬)
(崔巍髙㒵也言雖放弃執履忠信志如方石終不可/轉行度益髙我常願之也嵬一作/補曰軫石謂石)
(之方者如車軫耳集韻崴音隈嵬吾回切又崴烏皆/切嵬音懷崴嵬不平也一曰山形崴舊音委誰切嵔)
(音/淮)超回志度行隱進兮(超越也言已動履正/直超越回邪志其法)
(度隱行忠信日以進/也補曰說文隱安也)低佪夷猶宿北姑兮(夷猶/猶豫)
(也北姑地名言巳所以低佪猶豫宿北/姑者兾君覺寤而還巳也低一作俳)煩冤瞀容
實沛徂兮(瞀亂也實是也徂去也言巳憂愁思/念煩冤容㒵憤亂誠欲隨水沛然而)
(流去也補/曰瞀音茂)愁歎苦神靈遥思兮(愁歎苦神者/思舊郷而神)
(勞也靈遥思/者神逺憂也)路逺處幽又無行媒兮(路逺處幽/者道逺處)
(僻也無行媒/者無紹介也)道思作頌聊以自救兮(一無/以字)憂
心不遂斯言誰告兮(道思者中道作頌以舒/怫鬱之念救傷懷之思)
(也憂心不遂不逹也/誰告者無所告愬也)
　　　　　抽思(此章言巳所以多憂者以君信/䛕而自聖眩於名實昧於施報)
(已雖忠直無所赴愬故/反復其詞以泄憂思也)
滔滔孟夏兮(滔滔盛陽㒵也史記作陶陶補曰說/文滔水漫漫大㒵他刀切又滔聚也)
(音陶前云方仲春而東遷此云滔滔孟夏/者屈原以仲春去國以孟夏徂南土也)草木莽
莽(言孟夏四月純陽用事煦成萬物草木之類莫/不莽莽盛茂自傷不蒙君惠而獨放弃曽不若)
(草木也補曰/莽莫補切)傷懷永哀兮(懷思也/永長也)汩徂南土
(汨行㒵徂往也言巳見草木盛長而巳獨汨然放流/往居江南之土僻逺之處故心傷而長悲思也土一)
(作去補曰汨越/筆切見騷經)眴兮杳杳(眴視㒵也杳杳深冥㒵/也史記作窈窈補曰眴)
(與瞬同說文云/開闔目數揺也)孔靜幽黙(孔甚也詩曰亦孔之將/黙黙無聲也言江南山)
(髙澤深視之冥冥野甚清淨漠無/人聲一云孔靜兮史記黙作墨)鬱結紆軫兮
(紆屈也軫痛也/史記紆作冤)離慜而長鞠(慜痛也鞠窮也言巳/愁思心中鬱結紆屈)
(而痛身遭疾病長窮困若恐不能自全也史/記慜作愍而作之補曰離遭也慜與愍同)撫情
効志兮(撫循也効/猶覈也)冤屈而自抑(抑按也言已/身多病長窮)
(恐遂巓沛撫巳情意而考覈心志無有過失/則屈志自抑而不懼也史記云俛詘以自抑)刓方
以爲圜兮(刓削補曰刓吾/官切圎削也)常度未替(度法/也替)
(廢也言人刓削方木欲以爲圜其常法度尚未廢也/以言讒人譖逐放已欲使改行亦終守正而不易也)
易初本迪兮(史記迪作由/一無初字)君子所鄙(鄙恥也言/人遭丗遇)
(變易初行逺離常道賢人/君子之所恥不忍爲也)章畫志墨兮(章明也/志念也)
(史記志作職/補曰畫音獲)前圖未改(圖法也改易也言工明於/所畫念其繩墨修前人之)
(法不易其道則曲木直而惡木好也以言人遵先聖/之法度修其仁義不易其行則德譽興而榮名立也)
(史記圖/作度)内厚質正兮(史記作内/直質重兮)大人所盛(言/人)
(質性敦厚心志正直行無過/失則大人君子所盛美也)巧倕不斲兮(倕堯巧/工也斲)
(斫也史記作巧匠斲一作劉一作斷𥙷曰倕音垂書/曰垂汝共工莊子曰工倕旋而蓋規矩淮南曰周鼎)
(著倕使銜其指說文云斲/斫也劉殺也作斲者是)孰察其撥正(察知也/撥治也)
(言倕不以斤斧斲斫則曲木不治誰知其工巧者乎/以言君子不居爵位衆亦莫知其賢能也史記作揆)
(正補曰說文曰撥治/也北未切揆度也)玄文處幽兮(玄墨也幽冥也/史記作幽處)
矇瞍謂之不章(矇盲者也詩云矇瞍奏工章明也/言孫玄墨之文居於幽冥之處則)
(矇瞍之徒以爲不明也言持賢知之士居於山谷則/衆愚以爲不賢也瞍一作􁡳史記無瞍字補曰有眸)
(子而無見曰矇/無眸子曰瞍)離婁微睇兮(離婁古明目者也/孟子曰離婁之明)
(睇眄之也補曰淮南曰離朱之明即離婁也黃帝時/人明目能見百歩之外秋豪之未睇音弟說文曰目)
(小視也南楚/謂眄曰睇)瞽以爲無明(瞽盲者也詩云有瞽/有瞽言離婁明目無)
(所不見微有所眄盲人輕之以爲無明也言賢者遭/困厄俗人侮之以爲癡也補曰說文瞽目但有狀也)
變白以爲黒兮(丗以濁爲淸也/史記以作而)倒上以爲下
(俗人以愚爲賢/也補曰下音戸)鳳皇在笯兮(笯籠落也徐廣曰/笯一作郊補曰笯)
(音暮釋文音奴又女家切/說文曰籠也南楚謂之笯)鷄鶩翔舞(言聖人困厄/小人得志也)
(史記鶩作雉補/曰鶩鳬屬音木)同糅玉石兮(賢愚雜厠補曰/糅雜也女救切)一槩
而相量(忠佞不異補曰槩/平斗斛木古代切)夫惟黨人鄙固兮
(楚俗狹陋鄙一作交史/記云夫黨人之鄙妬兮)羌不知余之所臧(莫照我/之善意)
(也史記云羌/不知吾所臧)任重載盛兮(補曰盛多也言所任/者重所載者多也重)
(直用/切)䧟滯而不濟(䧟没也濟成也言已才力盛壯/可任重載而身放弃䧟没沉滯)
(不得成/其夲志)懷瑾握瑜兮(在衣爲懷在手爲握瑾瑜美/王也補曰傳云鍾山之玉瑾)
(瑜爲良瑾音/僅瑜音逾)窮不知所示(示語也言已懷持美/玉之德遭丗闇惑不)
(别善惡抱寳窮困而無所語/也史記云窮不得余所示)邑犬之羣吠兮吠
所怪也(言邑里之犬羣而吠者怪非常之人而噪/之也以言俗人羣聚毀賢智者亦以其行)
(度異故羣而謗之也一云邑犬群兮吠所怪/也史記無之字一本此句與下文無也字)非俊
疑傑兮(千人才爲俊一國髙爲傑也史記云誹駿/疑桀補曰淮南云知過萬人謂之英千人)
(謂之俊百人謂之/豪十人謂之傑)固庸態也(庸厮賤之人也言衆/人所謗非傑異之士)
(斯庸夫惡態之人也何者德髙者不合於衆行/異者不合於俗故爲犬之所吠衆人之所訕也)文質
䟽内兮(史記䟽作踈補曰内舊音訥䟽/䟽通也訥木訥也釋文内如字)衆不知
余之異采(采文采也言已能文能質内以䟽逹衆/人不知我有異藝之文采也史記余作)
(吾徐廣曰/異一作奥)材朴委積兮(條直爲材壯大爲朴壯一/作庬史記朴作樸積一作)
(質補曰說文云朴/木皮也樸木素也)莫知余之所有(言材木委積非/魯班則不能别)
(其好醜國民衆多非明/君則不知我之能也)重仁襲義兮(重累也襲/及也補曰)
(淮南云聖人重仁襲/恩注云襲亦重累)謹厚以爲豐(謹善也豐大也/言衆人雖不知)
(巳猶復重累仁德及與禮/義修行謹善以自廣大也)重華不可　兮(逢/一作)
(遌史記作悟補曰/遌當作遻音忤與迕同列子遻/物而不慴是也釋文遌五各切心不欲見而見曰遌)
(於義/頗迃)孰知余之從容(從容舉動也言聖辟重華不/可逢遇誰得知我舉動欲行)
(忠信/也)古固有不並兮(並俱補曰此言聖賢有不/並時而生者故重華不可)
(湯禹不/可慕也)豈知其何故(言往古之丗忠佞之臣不/可俱並事君必相剋害故)
(曰豈知其何故一本此與下句末/皆有也字史記云豈知其故也)湯禹乆逺兮
邈而不可慕(慕思也言殷湯夏禹聖德之君明/於知人然去乆逺不可思慕而得)
(事之也史記云/邈不可慕也)懲連改忿兮(懲止也忿恨也/史記連作違)抑
心而自強(抑按也言已知禹湯不可得則止已留/連之心改其忿恨按慰巳心以自強勉)
(也強史記作彊/補曰強巨兩切)離慜而不遷兮(慜病也遷徙也/慜史記作涽一)
(作/閔)願志之有像(像法也言已自勉修善身雖遭/病心終不徙願志行流於後丗)
(爲人法也史/記像作象)進路北次兮(路道也/次舎也)日昧昧其將
暮(昧冥也言巳思念楚國願得君命進道北行/以次舎止兾遂還歸日又將暮不可去也)舒
憂娱哀兮(娱樂史記云/含憂虞哀)限之以大故(限度也/大故死)
(亡也言已自知不遇聊作詞賦以舒展憂思樂已悲/愁自度以死亡而巳終無它志也𥙷曰孟子云今也)
(不幸至/於大故)亂曰浩浩沅湘(史記此句末至明/告君子並有兮字)分流
汩兮(浩浩廣大㒵也汨流也言浩浩廣大乎沅相/之水分汨而流將歸乎海傷已放弃獨無所)
(歸也分一作汾補曰汨音骨者水聲也音鶻者涌波/也莊子曰與汨俱出郭象云洄伏而涌出者汨也)
脩路幽蔽道逺忽兮(脩長也言巳雖在湖澤之/中幽深蔽闇道路甚逺且)
(乆長也史記蔽作拂自道逺忽兮以下有曽唫恒悲/兮永歎慨兮丗旣莫吾知兮人心不可謂兮四句)
懷質抱情(史記云懷/情抱質)獨無匹兮(匹雙也言已/懷敦篤之質)
(抱忠信之情不與衆同故孤焭/獨行無有雙匹也匹俗作疋)伯樂旣没驥焉
程兮(伯樂善相馬也程量也言騏驥不遇伯樂則/無所程量其才力也以言賢臣不遇明君則)
(無所施其智能也史記没作殁焉上有將字補曰戰/國䇿云昔騏驥駕鹽車上吴坂遷延負轅而不能進)
(遭伯樂仰而鳴之知伯樂之知已也淮南子曰造父/不能爲伯樂注云伯樂善相馬事秦繆公又王逸云)
(孫陽伯樂姓名而張晏云王良字/伯樂非也王良善馭事趙簡子)萬民之生各
有所錯兮(錯安也言萬民禀受天命生而各有/所錯安其志或安於忠信或安於詐)
(僞其性不同也一云民生有命/史記民作人一云民生禀命)定心廣志余何
畏懼兮(言巳旣安於忠信廣我志意當復/何懼乎威不能動法不能恐也)曽傷
爰哀永歎喟兮(爰於也喟息也言已所以心中/重傷於是歎息自恨懷道不得)
(施用也曽一作増補/曰曽音増喟丘愧切)世溷濁莫吾知人心不
可謂兮(謂猶說也言已遭遇亂丗衆人不知我賢/亦不可戸告人說一云念不可謂兮史記)
(云世溷不吾知心不可謂兮/一云世溷莫知不可謂兮)知死不可讓願勿
愛兮(讓辭也言人知命將終可以建忠伏節死義/願勿辭讓而自愛惜之也補曰屈子以爲知)
(死之不可讓則捨生而取義可也所/惡有甚於死者豈復愛七尺之軀哉)明告君子
吾將以爲類兮(告語也類法也詩云永錫爾類/言已將執忠死節故以此明白)
(告諸君子冝以我爲法/度一本明下有以字)
　　　　　懷沙(此章言已雖放逐不以窮困易其/行小人蔽賢羣起而攻之舉丗之)
(人無知我者思古人而不得見伏節/死義而巳太史公曰乃作懷沙之賦)
(遂自投汨羅以死原所以死/見於此賦故太史公獨載之)
思美人兮(言已憂思/念懷王也)擥涕而竚眙(竚立悲/哀涕交)
(橫也補曰擥猶抆也竚直吕切乆立也眙直視也丑/吏切文選注云佇眙立視也今市聚人謂之立眙)
媒絶路阻兮(良友隔絕道壞崩也一云媒絶/而道路阻文苑作路絶而媒阻)言不
可結而詒(祕密之語難傳/誦也一無而字)蹇蹇之煩冤兮(忠/謀)
(盤紆氣盈胷也冤一作/惋補曰易曰玊臣蹇蹇)䧟滯而不發(含辭鬱結/不得揚也)
(䧟一作滔補曰懷沙/云䧟滯而不濟)申旦以舒中情兮(誠欲日/日陳巳)
(心也以一作不補曰九辯云/申旦而不寐五臣云申至也)志沈菀而莫逹(思/念)
(沈積不得通也一無志/字補曰菀音鬱積也)願寄言於浮雲兮(思託/要謀)
(於神/靈也)遇豐隆而不將(雲師俓遊/不我聽也)因歸鳥而致
辭兮(思附鴻鴈/逹中情也)羌宿髙而難當(飛集山林道/徑異也一云)
改此度(執心不回/志彌固也)車旣覆而馬顚兮(君國傾/側任小)
(人也車以喻君馬以喻臣言車覆/者君國危也馬顚仆者所任非人)蹇獨懷此異
路(遭逢艱難/思忠臣也)勒騏驥而更駕兮(舉用才德/任俊賢也)造
父爲我操之(御民以道須明君也補曰史記秦/之先造父以善御幸於周繆王得)
(驥温驪驊騮騄耳之駟西/巡狩父音甫操七刀切)遷逡次而勿驅兮(使/臣)
(以禮得中和也補曰遷逡猶逡巡行不進㒵再/宿爲信過信爲次說文曰次不前也逡七旬切)聊假
日以須峕(㫷月考功知德化也補曰假/日見騷經須待也峕古時字)指嶓冢
之西隈兮(澤流山野𬒳流沙也嶓冢山名尚書嶓/冢導漾隈一作隅補曰嶓音波禹貢導)
(嶓冢至于荆山注云嶓冢在梁州/指嶓冢之西隈言日薄於西山也)與纁黃以爲
期(待間靜時與賢謀也纁黃盖黃昏時也纁一作/曛𥙷曰纁淺絳也其爲色黃而兼赤曛日入餘)
(光並/音薰)開春發歳兮(承陽施惠/養百姓也)白日出之悠悠
(君政温仁/體光明也)吾將蕩志而愉樂兮(滌我憂愁弘佚/豫也捋一作且)
(補曰愉/音逾)遵江夏以娱憂(循兩水涯/以娱志也)擥大薄之芳
茞兮(欲援芳茞以爲佩也擥一作/檻茞一作芷補曰薄叢薄也)搴長洲之宿
莽(采取香草用飾巳也楚/人名冬生草曰宿莽)惜吾不及古人兮(生/後)
(殷湯周文王也惜一/作然一云古之人)吾誰與玩此芳草(誰與竭/節盡忠)
(厚也此一作斯補曰/玩五換切說文弄也)解萹薄與雜菜兮(萹萹畜/也雜菜)
(雜香之菜補曰萹音匾爾雅曰竹萹蓄注云似小䔧/赤莖節好生道旁本草云亦呼爲萹竹萹薄謂萹蓄)
(文辭流四海也承一作蒸補/曰說文郁有章也承奉也)滿内而外揚(修善於/身名譽)
(起/也)情與質信可保兮(言行相副/無表裏也)羌居蔽而聞
章(雖在山澤名宣布也居一/作重一云居重蔽而聞章)令薜荔以爲理
兮(意欲升髙事貴/戚也以一作而)憚舉趾而縁木(憚難也誠/難抗足屈)
(踡跼/也)因芙蓉而爲媒兮(意欲下求從風/俗也因一作用)憚蹇
裳而濡足(又恐汗浞被垢濁也補曰莊子曰蹇裳/躩歩蹇起䖍切蓋讀若褰謂摳衣也足)
(一作/之)登髙吾不說兮(事上得位/我不好也)入下吾不能
(隨俗顯榮/非所樂也)固朕形之不服兮(我性婞直/不曲撓也)然容
與而狐疑(俳佪進退/觀衆意也)廣遂前畫兮(恢廓仁義弘/聖道也補曰)
(畫音獲/計䇿也)未改此度也(心終不變内自守也一/無也字補曰度徒故切)命
則處幽吾將罷兮(受禄當窮身勞苦也一/無則字補曰罷讀若疲)願
及白日之未暮(思得進用先年老也/一本句未有也字)獨焭焭而
南行兮思彭咸之故也
　　　　　思美人(此章言巳思念其君不能自/逹然反觀初志不可變易益)
(自修飾死/而後巳也)
惜往日之曽信兮(先時見任身親近也補曰史/記云原愽聞強志明於治亂)
(􁋯於辭令入則與王圖議國事以出號/令出則接遇賔客應對諸侯王甚任之)受命詔以
昭詩(君告屈原明典文也詩一作時補曰國語曰/莊王使士亹傳太子箴問於甲叔時叔時曰)
(敎之詩而爲之導廣/顯德以耀明其志)奉先功以照下兮(承宣祖/業以示)
(民/也)明法度之嫌疑(草創憲度定衆難也補曰史記/云懷王使屈原造爲憲令屬草)
(藁末定上官大夫見而欲奪之屈平不與因讒之曰/王使屈平爲令衆莫不知毎一令出平伐其功曰非)
(我莫能爲也王/怒而䟽屈平)國冨強而法立兮(楚以熾盛/無盜姦也)屬
貞臣而日娭(委政忠良而遊息也補曰屬音燭/付也娭音嬉戲也一作娱非是)秘
密事之載心兮(天災地變乃存/念也秘一作移)雖過失猶弗
治(臣有過差赦貰寛也弗/一作不𥙷曰治音持)心純庬而不泄兮(素/性)
(敦厚愼語言也泄一作貰補曰/庬厚也莫江切泄漏也音薛)遭讒人而嫉之(遭/退)
(靳尚及上官也/嫉之一作佞嫉)君舍怒而待臣兮(上懷忿恚/欲刑殘也)不
淸澈其然否(内弗省察其侵冤也澈一/作徴補曰澈音轍徴音澄)蔽晦君
之聦明兮(專擅威恩/握主權也)虚惑誤又以欺(欺罔戲弄/若轉丸也)
(一云惑虚/言又以欺)弗參驗以考實兮(不審窮覈/其端原也)逺遷
臣而弗思(放逐徙我/不肯還也)信讒䛕之溷濁兮(聽用/邪僞)
(自亂惑也溷/濁一作浮說)盛氣志而過之(呵罵遷怒妄誅戮/也盛古作晠補曰)
(漢書曰聞將軍/有意督過之)何貞臣之無辠兮(忠正之行少/愆􁄞也辠一)
(作/罪)𬒳離謗而見尤(虚蒙誹訕獲過/愆也離一作讟)慙光景之誠
信兮(質性謹厚㒵純慤也𥙷曰說又云景/光也此言巳誠信甚著小人所慙也)身幽
隱而備之(雖處草野行彌篤也補曰/此言身被放棄多讒謗也)臨沅湘之
玄淵兮(觀視流水心悲/惻也沅一作江)遂自忍而沈流(遂赴/深水)
(自害賊也/遂一作不)卒沒身而絶名兮(姓字斷絶形體没/也一云名字斷絶)
(形朽腐也没/身一作沈身)惜壅君之不昭(懷王壅蔽不覺悟/也古本壅皆作廱)
君無度而弗察兮(上無撿押以知下也補/曰撿押隱括也押音押)使
芳草爲藪幽(賢人放竄弃草野也/補曰說文藪大澤也)焉舒情而
抽信兮(安所展思/抜愁苦也)恬死亡而不聊(忍不貪生而/顧老也補曰)
(恬安也言安於/死亡不苟生也)獨鄣壅而蔽隱兮(逺放隔塞在/裔土也鄣一)
(作彰音如鄣/壅一作雍)使貞臣爲無由(欲竭忠節靡其/道也爲一作而)聞
百里之爲虜兮(補曰晉獻公虜虞君與其大夫/百里傒以百里傒爲秦繆公夫)
(人媵百里傒亡秦走宛楚鄙人執之繆公聞百里傒/賢以五羖羊皮贖之釋其囚與語國事繆公大說授)
(之國政號曰五羖大夫孟子曰百里奚自鬻於秦養/牲者五羊之皮食牛以要秦繆公莊子曰秦穆公以)
(五羊之皮/籠百里奚)伊尹烹於庖廚吕望屠於朝歌
兮(朝知/苗切)寗戚歌而飯牛(見騷經/天問)不逢湯武
與桓繆兮世孰云而知之吳信讒而弗味
兮(宰噽阿䛕甘如蜜也弗一作不𥙷曰淮南云古人/味而不貪今人貪而不味此言貪嗜讒䛕不知忠)
(直之/味也)子胥死而後憂(竟爲越國/所誅滅也)介子忠而
立枯兮(介子介/子推也)文君寤而追求(文君晉文公也/寤覺也昔文公)
(被孋姬之譖出奔齊楚介子推從行道乏糧割股肉/以食文公文公得國當諸從行者失忘子推子推遂)
(逃介山隱文公覺寤追而求之子推遂不肯出文公/因燒其山子推抱樹燒而死故言立枯也七諫中推)
(自割而食君/亦解此也)封介山而爲之禁兮(一無/而字)報大
德之優游(言文公遂以介山之民封子推使祭祀/之又禁民不得有言燒死以報其德憂)
(游其靈䰟也補曰夾記晉初定賞從亡未至隱者介/子推推亦不言禄禄亦不及介子推從者乃懸書官)
(門文公出見其書曰此介子推也吾方憂王室未圖/其功使人召之則亡遂求其所在聞其入緜上山中)
(於是文公環緜上山中而封之以爲介推田號曰介/山以記吾過且旌善人莊子曰介子推至忠也自割)
(其股以食文公公後背之子推怒而去抱木而燔死/淮南曰介子歌龍蛇而文君垂泣也封介山而爲之)
(禁者以爲介推田也逸/說非是優游大德之皃)思乆故之親身兮因縞
素而哭之(言文公思子推親自割其身恩義尤/篤因爲變服悲而哭之也補曰親身)
(言不離左右也縞音杲/說文云縞素白緻繒也)或忠信而死節兮(仇/牧)
(荀息與/梅伯也)或訑謾而不疑(張儀詐欺不能誅也訑一/作􁀿補曰訑謾皆欺也上)
(音移下/謨官切)弗省察而按實兮(君不參錯而思慮/也補曰省息井切)聽
讒人之虚辭(謟䛕毀訾/而加誣也)芳與澤其雜糅兮
(質性香潤/德之厚也)孰申旦而别之(丗無明智/惑賢愚也)何芳草之
早殀兮(賢臣被讒命不/乆也殀一作夭)微霜降而下戒(嚴刑/卒至)
(死有時也/下一作不)諒聦不明而蔽壅兮(君知淺短無/所照也一云)
(不聦明補曰易噬嗑/史卦皆曰聦不明也)使讒䛕而日得(佞人位髙家/富饒也家一)
(作/蒙)自前世之嫉賢兮(憎惡忠直/若仇怨也)謂蕙若其
不可佩(賤弃仁智言難用/也補曰若杜若也)妬佳冶之芬芳兮
(嫉害美善之婉容也佳一作娃補曰娃於佳切吴/楚之間謂好曰娃冶妖冶女態易曰冶容誨淫)􁙱
母姣而自好(醜嫗自飾以粉黛也補曰􁙱音謨/說文云􁙱母都醜也一曰黃帝妻)
(㒵甚醜姣妖媚/也音絞好音耗)雖有西施之美容兮(丗有好/女之異)
(㒵也補曰西施越之美女越絶書曰越王/句踐得採薪二女西施鄭旦以獻吴王)讒妬入以
自代(衆惡推逺/不附近也)願陳情以白行兮(列已忠心/所趨務也)得
罪過之不意(譴怒橫異/無宿戒也)情冤見之日明兮(行/度)
(清白皎如素/也冤一作宛)如列宿之錯置(皇天羅宿有度數也/補曰宿音秀錯倉各)
(切)乗騏驥而馳騁兮(如駕駑馬而長驅也/補曰騏驥駿馬也)無轡
(所照也一云)
銜而自載(不能制御乗車將仆補曰詩云六轡/如琴說文銜馬勒口中行馬者也)乗
汜泭以下流兮(乗舟汜船而渉渡也編竹木曰/泭楚人曰柎秦人曰襏也乗一)
(作椉泭一作柎補曰汜音泛泭音/敷說文云編木以度柎與泭同)無舟楫而自備
(身將沈沒而危殆也楫一作/檝補曰說文云楫舟擢也)背法度而心治兮
(背弃聖制用愚/意也治一作殆)辟與此其無異(若乗船車無轡/櫂也辟一作譬)
(補曰辟喻/也與譬同)寧溘死而流亡兮(意欲淹沒/隨水去也)恐禍
殃之有再(罪及父母/與親屬也)不畢辭而赴淵兮(陳言/未終)
(遂自/投也)惜壅君之不識(哀上愚蔽心不照也識一/作明補曰識音試亦音志)
(馮衍賦云韓盧抑而不縱兮騏驥絆而不試/獨慷慨而逺覽兮非庸庸之所識亦叶韻也)
　　　　　惜往日(此章言已初見信任楚國幾/於治矣而懷王不知君子小)
(人之情狀以忠爲邪以僣爲/信卒見放逐無以自明也)
后皇嘉樹橘徠服兮(后后土也皇皇天也服習/也言皇天后土生美橘樹)
(異於衆木來服習南土便其風氣屈原自喻才德如/橘樹亦異於衆也便其風氣一云便且遂也一云便)
(其性也補曰禹貢淮海惟揚州厥包橘柚錫貢漢書/江陵千樹橘與千戸侯等異物志云橘爲樹白華赤)
(實皮旣馨香又有善味徠與來同說文云周/所受瑞麥來􁱿天所來也故爲行來之來)受命
不遷生南國兮(南國謂江南也遷徙也言橘受/天命生於江南不可移徙種於)
(北地則化而爲枳也屈原自/比志節如橘亦不可移徙)深固難徙更壹志
兮(屈原見橘根深堅固終不可/徙則專一已志守忠信也)緑葉素榮紛
其可喜兮(緑猶靑也素白也言橘青葉白華紛/然盛茂誠可喜也以言已行清白可)
(信任也榮一作華補曰爾雅草謂之榮木謂之華此/言素榮則亦通稱也曹植賦曰朱實不萌焉得素榮)
(李尤七歎曰白華緑葉扶踈冬榮/金衣素裏班理内充皆謂橘也)曽枝剡棘圎
果摶兮(剡利也棘橘枝刺若棘也摶圜也楚人名/圜爲摶言橘枝重累又有利棘以象武也)
(其實圎摶又象文也以喻已有文武能方圓也圎果/一作圜實摶一作槫補曰曾音増重也剡音琰方言)
(曰凡草木刺人江湘之間謂之棘注引曽枝剡棘說/文云摶圜也其字從子摶枢車也其字從木音同義)
(異)靑黃雜糅(一作/揉)文章爛兮(言橘葉青其/實黃雜糅俱)
(盛爛然而明以言已敏逹道德亦爛然有文章也補/曰橘實初靑旣熟則黃若以靑爲葉則上文巳言緑)
(葉/矣)精色内白類可任兮(精明也類猶㒵也言橘/實赤黃其色精明内懷)
(㓗白以言賢者亦然外有精明之㒵内有㓗白之志/故可任以道而事用之也一云類任道兮補曰靑黃)
(雜糅言其外之文精色/内白言其中之質也)紛緼冝脩(一作/修)姱而不
醜兮(紛緼盛㒵醜惡也言橘類紛緼而盛如人冝/修飾形容盡好無有醜惡也補曰紛音墳緼)
(音氲集韻蒶藴/積也姱好也)嗟爾幼志有以異兮(爾汝也/幼小也)
(言嗟乎衆臣女少小之人/其志易徙有異於橘也)獨立不遷豈不可喜
兮(屈原言巳之行度獨立堅固不可遷徙誠/可喜也補曰自此以下申前義以明巳志)深固
難徙廓其無求兮(補曰凡與丗遷徙者皆有/求也吾之志舉岀莫得而)
(傾之者無求/於彼故也)蘇世獨立橫而不流兮(蘇寤也/言屈原)
(自知爲讒佞所害心中覺寤然不可變節猶行忠直/橫立自持不隨俗人也補曰死而更生曰蘇魏都賦)
(曰非蘇丗/而居正)閉心自愼不終失過兮(言巳閉心/捐欲敕愼)
(自守終不敢有過失也一云終不過兮一云終/不失過兮補曰閉必結切闔也俗作閇非是)秉
德無私參天地兮(秉執也言巳執履忠正行無/私阿故參配天地通之神明)
(使知之也補曰天無私覆地無/私載秉德無私則與天地參矣)願歳并謝與長
友兮(謝去也言巳願與橘同心并志歳月雖去年/且衰老長爲朋友不相逺離也補曰說文云)
(謝辭去也此言巳年雖與歳/月俱逝願長與橘爲友也)淑離不淫梗其有
理兮(淑善也梗強也言巳雖設與橘離别猶善/持巳行梗然堅強終不淫惑而失義也)年
歳雖少可師長兮(言巳年雖幼少言有法則行/有節度誠可師用長老而事)
(之補曰言可/爲人師長)行比伯夷置以爲像兮(像法也/伯夷孤)
(竹君之子也父欲立伯夷伯夷讓弟叔齊叔齊不肯/受兄弟弃國俱去之首陽山下周武王伐紂伯夷叔)
(齊扣馬諫之曰父死不葬謀及干戈可謂孝乎以臣/弑君可謂忠乎左右欲殺之太公曰不可引而去之)
(遂不食周粟而餓死屈原亦自以脩飾絜曰之行不/容於丗將餓餒而終故曰以伯夷爲法也補曰行下)
(孟切比音鼻近也韓愈曰伯夷者特立獨行亘萬丗/而不顧者也屈原獨立不遷冝與伯夷無異乃自謂)
(近於伯夷而置以/爲像尊賢之詞也)
　　　　　橘頌(美橘之有是德故曰頌管子篇/名有國頌說者云頌容也陳爲)
(國之/形容)
悲回風之揺蕙兮(回風爲飄飄風/回邪以興讒人)心冤結
而内傷(言飄風動揺芳草使不得安以言讒人亦/別離忠直使得罪過也故巳見之中心冤)
(結而傷痛也/冤一作宛)物有微而隕性兮(隕落也言芳草/爲物其性微眇)
(易以隕落以言賢者用/志精微亦易傷害也)聲有隱而先倡(倡如也/言讒人)
(之言隱匿其聲先/倡導君使亂惑也)夫何彭咸之造思兮曁志
介而不忘(暨與也尚書曰讓千稷契曁皐陶介節/也言巳見讒人倡君爲惡則思念古丗)
(彭咸欲與齊志節而不能忘也補曰曁其兾切/此言物有微而隕性者巳獨不忘彭咸之志節)萬
變其情豈可蓋兮(蓋覆也言讒人長於巧詐/情意萬變轉易其辭前後)
(反覆如明君察之則知其態也一云萬/變情豈其可蓋兮補曰蓋古太切掩也)孰虚僞之
可長(言讒人虚造人過其行邪僞不可乆長必遇/禍也補曰此言聲有隱而先倡者然明者察)
(之則虚僞安/可乆長乎)鳥獸鳴以號群兮(號呼也/音豪)草苴
比而不芳(生曰草枯曰苴比合也言飛鳥走獸群/鳴相呼則芳草合其莖葉芬芳以不暢)
(也以言讒口衆多盈君之耳亦可令忠直之士失其/本志也補曰苴釋文七古切茅藉祭也鮑欽止本云)
(七閭子旅二切林德祖本/云反賈士加二切比音鼻)魚葺鱗以自別兮
(箿累也補曰/别彼列切)蛟龍隱其文章(言衆魚張其鬐尾/葺累其鱗則蛟龍)
(隱其文章而避之也言俗人朋黨恣/其口舌則賢者亦伏匿而深藏也)故荼薺不
同畝兮(二百四十歩爲畝言枯草荼薺不同畝而/俱生以言忠佞亦不同朝而俱用也薺一)
(作若若一作苦補曰荼音徒爾雅荼苦菜䟽引易緯/云苦菜生於寒秋經冬歷春得夏乃成月令孟夏苦)
(菜秀是也葉似苦苣而細花黃似菊堪食但苦耳又/爾雅云蒫薺實䟽引本草云薺味甘人取其菜作葅)
(及羮詩云誰謂荼苦其甘如薺又曰䓰荼如飴/此言荼苦而薺甘不同畝而生也若杜若也)蘭
茞幽而獨芳(以言賢人雖居深山不失/其忠正之行茞一作芷)惟佳
人之永都兮(佳人謂懷襄主也邑/有先君之廟曰都也)更統世而
自貺(更伐也貺與也言已念懷王長居郢都丗統/其位父子相舉今不任賢亦將危殆也補曰)
(更平聲貺虚/王切叶韻)眇逺志之所及兮(言巳常眇然髙/志執行忠直兾)
(上及先/賢也)憐浮雲之相羊(相羊無所據依之㒵也言/已放弃若浮雲之氣東西)
(無所據依也/羊一作徉)介眇志之所惑兮(介節也言巳能守/耿介之眇節以自)
(惑誤不用/於丗也)竊賦詩之所明(賦鋪也詩志也言巳/守髙眇之節不用於)
(丗則鋪陳其志以自證明也補曰古詩/之所明者與今所遇同故屈原賦之)惟佳人之
獨懷兮(懷/思)折若椒以自處(處居也言巳獨念懷/王雖見放逐猶折香)
(草以自修餝行善終/不怠也若一作芳)曽歔欷之嗟嗟兮(歔欷啼/㒵曽一)
(作/増)獨隱伏而思慮(言巳思念懷王悲啼歔欷雖/獨隱伏猶思道德欲輔助之)
(也伏一/作居)涕泣交而凄凄兮(凄凄流㒵一云交下/而凄凄下一作流補)
(曰凄寒凉/也音妻)思不眠以至曙(曙明也以一作/而至一作極)終長
夜之曼曼兮(曼曼長㒵補/曰曼莫半切)掩此哀而不去(心常/悲慕)
(補曰掩撫/也止也)寤從容以周流兮(覺立徙倚而行/歩也以一作而)聊
逍遥以自恃(且徐游戲/内自娱也)傷太息之愍憐兮(憂/悴)
(重歎心辛苦/也一作愍歎)氣於邑而不可止(氣逆憤懣結不/下也補曰顔師)
(古云於邑短氣上音烏下/烏合切一讀皆如本字)糺思心以爲纕兮(糺/戻)
(也纕佩帶也一作瓖補曰糺繩/三合也瓖王名一曰馬帶玦)編愁苦以爲膺
(編結也膺胷也結胷者言動以憂愁自係/結也一注云膺綌胷者也補曰編音邊)折若木
以蔽光兮(光謂/日光)隨飄風之所仍(仍因也言巳願/折若木以蔽日)
(使之稽留因隨群小而遊戲也𥙷/曰騷經云飄風屯其相離亦此意)存髣髴而不
見兮(髣髴謂形㒵也一云不得見補/曰髣髴形似也髴沸拂二音)心踊躍其
若湯(言已設欲隨從群小存其形㒵察其情志不/可得知故中心沸熱若湯也踊躍一作沸熱)
撫珮衽以案志兮(整餝衣裳自寛慰也補曰衽/衣䘳也音稔案抑也與按同)
超惘惘而遂行(失志偟遽而直逝/也補曰惘音罔)歳曶曶其
若頽兮(年歳轉去而流没也𥙷曰/曶音忽頽徒回切下墜也)峕亦冉冉而
(賦云沕穆無間沕/穆深微㒵垠音銀)莽芒芒之無儀(草木彌望容/貌盛也補曰)
(芒莫郎切芒芒廣大㒵詩曰/宅殷土芒芒儀匹也見爾雅)聲有隱而相感兮
(鶴鳴九臯/聞於天也)物有純而不可爲(松柏冬生禀氣純也/補曰此言天地之大)
(眇眇芒芒然聲有隱而相感者已獨不能感君何哉/物有純而不可爲者已之志節亦非勉強而爲之也)
藐蔓蔓之不可量兮(八極道理難筭計也一/作邈漫漫補曰藐音邈)
(逺/也)縹綿綿之不可紆(細微之思難斷絶也補曰/縹匹妙切紆音迂縈也)
愁悄悄之常悲兮(憂心慘慘常涕泣也補曰/悄親小切詩云憂心悄悄)翩
冥冥之不可娛(身處幽冥心不樂也補曰翩疾飛/也楊子曰鴻飛冥冥此言已欲疾)
(飛而去無可/以解憂者也)淩大波而流風兮(意欲隨水而自退/也補曰言乗風波)
(而流/行也)託彭咸之所居(從古賢俊/自沈沒也)上髙巖之峭
岸兮(升彼山石之峻峭也峭/一作陗補曰並七笑切)處雌蜺之標顚
(託乗風氣遊天際也補曰標杪/也其字從木顚頂也蜺見騷經)據靑冥而攄虹
兮(上至玄冥舒光耀/也補曰攄舒也)遂儵忽而捫天(所至髙眇/不可逮也)
(補曰儵音叔/捫音門撫也)吸湛露之浮源兮(湛厚也詩曰湛/湛露斯源一作)
(涼)漱凝霜之雰雰(雰雰霜㒵也言已雖昇青冥猶/能食霜露之精以自潔也補曰)
(漱縮又切說文曰蕩口也/雰音芬詩傳雰雰雪㒵)依風穴以自息兮(伏聽/天命)
(之緩急也補曰歸藏曰乾者積石風穴之翏翏淮南/曰鳳皇羽翼弱水暮宿風穴注云風穴北方寒風從)
(地出也宋玉賦/云空穴來風)忽傾寤以嬋媛(心覺自傷又痛/惻也嬋媛一作)
(撣援一/作擅徊)馮崑崙以瞰霧兮(遂處神山觀濁亂/之氣也一云瞰霧)
(露一云瀓霧露補曰馮/登也瞰視也苦濫切)隱㞶山以淸江(隱伏也㞶/山江所出)
(也尚書曰㞶山導江言已雖逺遊戲猶依神山而止/欲清澄邪惡者也㞶一作􁯢一作汶補曰㞶􁯢汶並)
(與岷同書曰岷山導江岷山在蜀郡氐道縣大江所/出史記作汶山列子音義引楚詞隱汶山之清江隱)
(依據/也)憚涌湍之礚礚兮(憚難也涌湍危阻也以/興讒賊危害賢人也礚)
(一作磕補曰礚/苦盖切石聲)聽波聲之洶洶(水得風而波以/喻俗人言也巳)
(欲澄清邪惡復爲讒人所危俗/人所謗訕也補曰洶音凶水勢)紛容容之無經兮
(言已欲隨衆容容則無經緯於世人也𥙷曰此/言楚國變亂舊常無定法也容容變動之皃)罔芒
芒之無紀(又欲罔然芒芒與衆同志則無以立紀/綱垂號謚也補曰此言楚國上下昏亂)
(無綱/紀也)軋洋洋之無從兮(言欲軋沕已心仿佯/立功則其道無從至)
(也軋一作乹注云乹惕已心補曰釋文軋於八切此/言懷亂之勢如水洋洋雖欲軋絶之而無由也沕濳)
(藏/也)馳委移之焉止(雖欲長驅無所及也一作馳逶/蛇之焉至補曰委音逶焉於乾)
(切)漂翻翻其上下兮(登山入水周六合也漂一/作飄翻一作幡一作潘補)
(曰漂浮/也音飄)翼遥遥其左右(雖逺念君在旁側也補/曰翼疾趨也語曰趨進)
(翼如/也)汜潏潏其前後兮(思如流水遊楚國也補/曰汜濫也音泛潏涌出)
(也音/決)伴張㢮之信期(伴俱也㢮毀也言已思君念/國而衆人俱共毀巳言内無)
(誠信不可與期也補曰伴讀若背畔之畔/言已甞以㢮張之道期於君而君背之也)觀炎氣
之相仍兮窺煙液之所積(炎氣南方火也/火氣煙上天爲)
(雲雲出湊液而爲雨也相仍者相從也煙液所積者/所聚也𥙷曰液音亦神異經曰南方有火山晝夜火)
(然抱朴子曰南海蕭丘之中有/自生之火常以春起而秋滅)悲霜雪之俱下
兮聽潮水之相擊(言已上觀炎陽煙液之氣下/視霜雪江潮之流憂思在心)
(而無所告也補曰七發/云江水逆流海水上潮)借光景以往來兮施黃
棘之枉䇿(黃棘棘刺也枉曲也言已願借神光電/景飛汪往來施黃棘之刺以爲馬䇿言)
(其利用急疾也補曰言已所以假延日月往來天地/之間無以自處者以其君施黃棘之枉䇿故也初懷)
(王二十五年入與秦昭王盟約於黄棘其後爲秦所/欺卒客死於秦今頃襄信任姦回將至七國是復施)
(行黃棘之枉䇿/也黃棘地名)求介子之所存兮(介子/推也)見伯
夷之放迹(伯夷叔齊兄也放逺也/迹行也一云放放逐也)心調度而弗
去兮(弗一作不補曰/調度見騷經)刻著志之無適(無適言/巳思慕)
(子推伯夷清白之行尅心遵樂志/無所復適也補曰刻勵也著立也)曰吾怨往昔之
所兾兮(兾幸也言巳􁳷往古以邪事/君而幸蒙冨貴也一無昔字)悼來者之
悐悐(悐悐欲利皃也言傷今丗人見利悐悐然/欲競之也悐一作逖補曰悐它的切勞也)浮
江淮而入海兮從子胥而自適(適之補曰越/絶書曰子胥)
(死王使捐於大江乃發憤馳騰氣若奔/馬乃歸神大海自適謂順適已志也)望大河之
洲渚兮悲申徒之抗迹(申徒狄也遇闇君遁丗/離俗自擁石赴河故言)
(抗迹也𥙷曰莊子云申徒狄諫而不聽負石自投於/河淮南注云申徒狄殷末人也不忍見紂亂自沈於)
(淵)驟諫君而不聽兮(驟數也一/本作而君)重任石之何益
(任負也百二十斤爲石言已數諫君而不見聽雖欲/自任以重石終無益於萬分也一云任重石石一作)
(秙補曰秙當作䄷音石百二十斤也稻一䄷爲粟二/十升禾黍一柘爲粟十六升大升半又三十斤爲鈞)
(四鈞爲石秙音庫禾不實也義與此異文選江賦云/悲靈均之任石注引重任石之何益懷沙礫而自沈)
(懷沙即任石也/與逸說不同)心絓結而不解兮(絓懸一/作結絓)思蹇
産而不釋(蹇産猶詰屈也言已乗水蹈波乃愁而/恐懼則心懸結詰屈而不可解一本無)
(此二/句)
　　　　　悲回風(此章言小人之盛君子所憂/故託遊天地之間以泄憤懣)
(終沈汨羅從子胥/申徒以畢其志也)
楚辭卷第四
楚辭卷第五
　　　　　　校書郎臣王　逸上
逺遊章句第五　離騷
逺遊者屈原之所作也屈原履方直之
行不容於世上爲讒佞所譖毀下爲俗
人所困極章皇山澤(一作傽/徨山野)無所告訴
乃深惟元一脩執恬漠思欲濟世則意
中憤然文采鋪(一作繡/一作秀)發遂叙妙思託
配仙人與俱遊戲周歷天地無所不到
然猶懷念楚國思慕舊故忠信之篤仁
義之厚也是以君子珍重其志而瑋其
辭焉(古樂府有逺/遊篇出於此)
悲時俗之迫阨兮(哀衆嫉妬迫脅賢也阨一作/隘補曰阨音厄或讀作隘)
願輕舉而逺遊(髙翔避世/求道眞也)質菲薄而無因
兮(質性鄙陋無所/因也因一作由)焉託乗而上浮(將何引援而/升雲也補曰)
(乗時/證切)遭沈濁而汙穢兮(逢遇闇主觸讒/佞也而一作之)獨鬱
結其誰語(思慮煩冤/無告陳也)夜耿耿而不寐兮(憂/以)
(愁戚目不眠也耿耿猶儆儆不寐皃也詩云耿耿不/寐耿一作烱補曰耿烱正古茗切一云耿耿不安也)
魂焭焭而至曙(精䰟怔忪不寐故/至曙也焭一作營)惟天地之
無窮兮(乹坤體固/居常寧也)哀人生之長勤(傷巳命禄/多憂患也)
(補曰此原憂世之詞唐/李翶用其語作拜禹言)徃者余弗及兮(三皇五/帝不可)
(逮/也)來者吾不聞(後雖有聖我身不見也一/云吾不可聞一云余弗聞)歩
徙倚而遥思兮(仿偟東西/意愁憤也)怊惝怳而乖懷
(惆悵失望志乖錯也補曰怊音超/悵恨也惝昌兩切怳詡往切驚皃)意荒忽而流
蕩兮(情思罔兩無據依/也補曰荒呼廣切)心愁悽而増悲(愴然/感結)
(涕沾懷也悽一作/凄補曰悽痛也)神儵忽而不反兮(䰟靈逺逝/遊四維也)
(儵一作倐/反一作返)形枯槁而獨留(身體寥廓/無識知也)内惟省
以端操兮(捐弃我情慮專一也一云/林素我情補曰操七到切)求正氣之
所由(棲神藏情治心/術也由一作繇)漠虚靜以恬愉兮(恬然/自守)
(内樂/佚也)澹無爲而自得(滌除嗜欲/獲道實也)聞赤松之淸
塵兮(想聽眞人之徽美也塵一作虚補曰列仙傳/赤松子神農時爲雨師服水玉敎神農能入)
(火自燒至崑山上常止西王毋石室隨風雨上下炎/帝少女追之亦得仙俱去張良欲從赤松子游即此)
(也)願承風乎遺則(思奉長生/之法式也)貴眞人之休德
兮(珍瑋道士夀無窮極眞/一作至補曰休美也)美往世之登仙(羡門/子喬)
(古登眞也美一作羨仙/一作㒨子喬一作子髙)與化去而不見兮(變易/形容)
(逺藏/匿也)名聲著而日延(姓字彌章流千/億也著一作彰)竒傅說
之託辰星兮(賢聖雖終精著天也傅說武丁之相/辰星房星東方之宿蒼龍之體也傅)
(說死後其精著於房尾也補曰大火謂之大辰大辰/房心尾也莊子曰傅說得之以相武丁奄有天下乗)
(東維騎箕尾而比於列星音義云傅說死其精神乗/東維託龍尾今尾上有傅說星其生無父母登假三)
(年而形遯淮南云傅說/之所以騎辰尾是也)羨韓衆之得一(喻古先/聖獲道)
(純也羨一作美衆一作終補曰羨似面切貪慕也列/仙傳齊人韓終爲王採藥王不肯服終自服之遂得)
(仙/也)形穆穆以浸逺兮(卓絶郷黨/無等倫也)離人羣而
遁逸(遁去風俗/獨隱存也)因氣變而遂曽舉兮(乗風/蹈霧)
(升皇庭也補曰/曽音増髙舉也)忽神奔而鬼怪(往來奄忽出杏/冥也怪一作恠)
(補曰淮南云鬼出電入又曰/電奔而鬼騰皆神速之意)時髣髴以遥見兮
(託㒵雲飛象其形也補曰/說文云髣髴見不諟也)精晈晈以往來(神靈照/曜皎如)
(星也晈一作皎釋/文作皦以一作而)絶氛埃而淑尤兮(超越垢穢/過先祖也)
(淑善也尤過也言行道修善所以過先祖也絶一作/超尤一作郵補曰氛妖氣左傳曰楚氛惡淑尤言其)
(善有以/過物也)終不反其故都(去背舊都遂登/仙也其一作乎)免衆患
而不懼兮(得離羣小/脫艱難也)世莫知其所如(奮翼髙舉/昇天衢也)
(自此以上皆美仙人超丗離俗免脫患難屈原想慕/其道以自慰緩愁思復至志意悵然自傷放逐恐命)
(不延顧念年時/因復吟歎也)恐天時之代序兮(春秋迭更/年老暮也)耀
靈曅而西征(託乗雷電以馳騖也靈曅電㒵詩/云曅曅震電西方少隂其神蓐收)
(主刑罰屈原欲急西行者將命於神務寛大也補曰/博雅云朱明耀靈東君日也張平子云耀靈忽其西)
(重直用切/見騷經)春秋忽其不淹兮(四時運轉/往若流也)奚乆
留此故居(何必舊郷/可浮遊也)軒轅不可攀援兮(黃帝/以往)
(難引攀也軒轅黃帝号也始作車服天下号之爲軒/轅氏也補曰史記黃帝姓公孫名曰軒轅援音爰)
吾將從王喬而娛戲(上從眞人與戲娱也娱一/作遊補曰列仙傳王子喬)
(周靈王太子晉也好吹笙作鳳鳴遊伊洛間道士浮/丘公接上嵩髙山三十餘年後來於山上見桓長曰)
(告我家七月七日待我緱氏山頭果乗白鵠住山顚/望之不得到舉手謝時人數日去淮南云王喬赤松)
(去塵埃之間離羣慝之紛吸隂陽之和食天地之精/呼而出故吸而求新蹀虚輕舉乗雲游霧可謂養性)
(矣戲/音嬉)飡六氣而飲沆瀣兮(逺弃五榖吸道滋/也補曰飡吞也七)
(安切飲歠也音䕃/沆胡朗切瀣音械)漱正陽而含朝霞(飡吞日精/食元符也)
(陵陽子明經言春食朝霞朝霞者日始欲出赤黃氣/也秋食淪隂淪隂者日没以後赤黃氣也冬飲沆瀣)
(沆瀣者北方夜半氣也夏食正陽正陽者南方日中/氣也并天地玄黃之氣是爲六氣也含一作食補曰)
(莊子云御六氣之辨李云平旦爲朝霞日中爲正陽/日入爲飛泉夜半爲沆瀣天玄地黃爲六也大人賦)
(云呼吸沆瀣兮飡朝霞琴賦云餐沆瀣兮/帶朝霞五臣注云沆瀣清露朝霞赤雲)保神明
之淸澄兮(常吞天地/之英華也)精氣入而麤穢除(納新/吐故)
(垢濁清也補曰麤/聦徂切物不清也)順凱風以從遊兮(乗風戲蕩/觀八區也)
(南風曰凱風詩/曰凱風自南)至南巢而壹息(觀視朱雀之所/居也補曰山海)
(經丹穴之山有鳥焉五彩而文曰鳳鳥南巢豈南方/鳳鳥之所巢乎成湯放桀於南巢乃廬江居巢非此)
(南巢/也)見王子而宿之兮(屯車留止/遇子喬也)審壹氣之
和德(究問元精/之祕要也)曰道可受兮(言易者也一/曰云無言也)不
可傳(誠難論也一云而不可傳補曰曰者王子之/言也謂可受以心不可傳以言語也莊子曰)
(道可傳而不可受謂可傳/以心不可受以量數也)其小無内兮(靡兆/形也)其
大無垠(覆天地也補曰淮南云深閎廣大不/可爲外析豪剖芒不可爲内垠音銀)無
滑而䰟兮(亂尓精也無一作母滑一作淈一云/無淈滑而魂補曰淈滑並音骨淈濁)
(也滑/亂也)彼將自然(應氣/臻也)壹氣孔神兮(專已心也/𥙷曰列子)
(曰心合於氣氣合於/神壹專也孔甚也)於中夜存(恒在身也補曰/孟子曰悎之反)
(覆則其夜氣不足以存夜氣不/足以存則其違禽獸不逺矣)虚以待之兮(執/清)
(靜也補曰莊子曰氣/者虚而待物者也)無爲之先(閑情欲也補曰此/所謂感而後應迫)
(而後動不得/巳而後起)庶類以成兮(衆法/陳也)此德之門(仙路/徑也)
(補曰老子曰玄之/又玄衆妙之門)聞至貴而遂徂兮(見彼王侯/而奔驚也)
(補曰莊子曰獨有之人是之/謂至貴屈子聞其風而往焉)忽乎吾將行(周視/萬宇)
(渉四逺也補曰天台賦云覩靈驗而遂徂忽/乎吾之將行仍羽人於丹丘㝷不死之福庭)仍羽
人於丹丘兮(因就衆仙於明光也丹丘晝夜常明/也九懷曰夕宿乎明光明光即丹丘)
(也山海經言有羽人之國不死之民或曰人得道身/生毛羽也補曰羽人飛仙也爾雅曰距齊州以南戴)
(曰爲/丹穴)留不死之舊郷(遂居蓬萊處崑崙也補曰/忽臨睨夫舊郷謂楚國也)
(留不死之舊郷其/仙聖之所宅乎)朝濯髮於湯谷兮(朝沐浴於/温泉湯谷)
(在東方少陽之位淮南言日出/湯谷入虞淵也補曰湯音暘)夕晞余身兮九
陽(晞我形體於天垠也九陽謂天地之涯兮一作乎/垠一作根補曰晞日氣乾也仲長統云沆瀣當飡)
(九陽代燭注云九陽日也陽谷上有扶木九日居下/枝一日居上枝九歌曰晞汝髪兮陽之阿張衡賦曰)
(晞余髪/於朝陽)吸飛泉之微液兮(含吮玄澤之肥潤/也補曰六氣日入)
(爲飛泉又張揖云飛泉/飛谷也在崑崙西南)懷琬琰之華英(咀嚼玉/英以養)
(神也補曰琬音宛琰音剡皆玉/名黃庭經曰含漱金醴吞玉英)玉色頩以脕顔
兮(面目光澤以鮮好也脕一作艶一作曼補曰頩美/皃一曰斂容普茗普經二切脕澤也音萬艶美色)
(也曼色理曼澤也黃庭/曰顔色生光金玉澤)精醇粹而始壯(我靈強健/而茂盛也)
(補曰班固云不變曰醇不/雜曰粹又醇厚也美也)質銷鑠以汋約兮(身/體)
(癯痩柔媚善也補曰汋音綽汋約柔弱皃莊子曰肌/膚若氷雪綽約若處子質銷鑠謂凡質盡也司馬相)
(如曰列仙之/儒形容甚臞)神要眇以淫放(魂魄漂然而逺征/也漂一作飄補曰)
(眇與妙同要眇精微/皃廣雅曰淫遊也)嘉南州之炎德兮(竒美太/陽氣和)
(正/也)麗桂樹之冬榮(元氣温煖不殞零也補曰桂/凌冬不凋山海經桂林八樹)
(在賁禺東注/云畨禺也)山蕭條而無獸兮(溪谷寂寥/而少禽也)野
寂漠其無人(林澤空虚罕有民也寂一/作家漠一作寞其一作乎)載營魄
而登霞兮(抱我靈魂而上升也霞謂朝霞赤黃氣/也魄一作魂補曰老子曰載營魄說者)
(曰陽氣充魄則爲魂/魂能運動則生金矣)掩浮雲而上征(攀縁蹈氣/而飄騰也)
(征一/作升)命天閽其開關兮(告帝衛臣啓禁/門也其一作而)排閶
闔而望予(立排天門而湏我也閶闔一作闔閶補/曰排推也大人賦曰排閶闔而入帝宫)
召豐隆使先導兮(呼語雲師/使清路也)問大微之所
居(博訪天庭在何處也大一作太補曰大象賦云矚/太微之崢嶸啓端門之赫弈何宫庭之宏敞類乹)
(坤之翕闢注云太微宫垣十星在翼軫北天子之/宫庭五帝之坐十二諸侯府也其外蕃九卿也)集
重陽入帝宫兮(得升五帝之寺舎也一本入上/有以字補曰文選云重陽集清)
(氣又云集重陽之清徴注云言上止於天陽之宇上/爲陽清又爲陽故曰重陽余謂積陽爲天天有九重)
(故曰/重陽)造旬始而觀淸都(遂至天皇之所居也旬始/皇天名也一云旬始星名)
(春秋考異郵曰太白名旬始如雄雞也補曰造至也/大象賦注云鎭星之精爲旬始其怒青黒象狀如鼈)
(見則天下兵起李竒曰旬始氣如雄雞見北/斗旁列子曰淸都紫微鈞天廣樂帝之所居)朝發
軔於太儀兮(旦早趨駕於天庭也太儀/天帝之庭習威儀之處也)夕始臨
乎於微閭(暮至東方之玉山也爾雅曰東方之美/者有於無閭之珣玗琪焉釋文於方其)
(切一云微母閭補曰用禮東北曰幽州其山鎭曰醫/無閭爾雅䟽云地理志遼東郡無慮縣應劭曰慮音)
(閭顔師古曰即所謂醫/巫閭是縣因山爲名)屯余車之萬乗兮(百/神)
(侍從無/不有也)紛溶與而並馳(車騎籠茸而競驅也補曰/溶音容水盛也大人賦曰)
(紛鴻溶而上/厲溶音甬)駕八龍之婉婉兮(虬螭沛艾屈偃/蹇也婉釋文作)
(蜿音/苑)載雲旗之逶蛇(旄旐竟天皆霓霄/也此二句見騷經)建雄虹
之采旄兮(係綴螮蝀/文紛錯也)五色雜而炫燿(衆采雜/厠而明)
(朗也補曰炫音縣/明也燿音曜照也)服偃蹇以伭昂兮(駟馬駊/騀而鳴)
(驤/也)驂連蜷以驕驁(驂騑驕驁怒顚狂也補曰說文/云騑驂旁馬則騑驂一也初駕)
(馬者以二馬夾轅謂之服又駕一馬與兩服爲參故/謂之驂又駕一馬乃謂之駟故說文云驂駕三馬也)
(駟一乗也兩服爲主參之兩旁二馬遂名爲驂揔舉/一乗則謂之駟指其騑馬則謂之驂詩曰兩驂如舞)
(是二馬皆稱驂也服馬夾轅其頸負軛兩驂在衡外/挽靷助之服兩首齊驂首差退也連蜷句蹄也蜷巨)
(圎切驕驁馬行縱恣/也上居召下五到切)騎膠葛以雜亂兮(參差駢/錯而縱)
(橫也一作轇轕以一作其補曰騎竒寄切轇音膠轕/音葛車馬喧雜皃一云猶交加也一曰長逺皃一曰)
(驅馳/皃)斑漫衍而方行(􁇇紛容裔以並升也漫一作/曼補曰斑駮文也漫莫半切)
(衍弋戰切漫衍無極皃/前漢書云漫衍之戲)撰余轡而正䇿兮(我欲/逺馳)
(路何從也補/曰撰見九歌)吾將過乎句芒(就少陽神於東方也/句一作鈎補曰山海)
(經東方勾芒鳥身人面乗兩龍注云木神也昔秦穆/公有明德上帝使勾芒賜書壽九十年左傳曰木正)
(爲勾芒月令曰其帝太暭其神勾芒注云此木帝之君/木官之佐自古以來著德立功者也太公金匱曰東海)
(之神曰勾芒墨子云鄭繆公晝日處廟有神人面鳥身/素服面狀正方神曰帝厚汝明德使錫汝壽十年使若)
(國昌公問神名/曰子爲勾芒也)歷太皓以右轉兮(遂過庖犧而諮/訪也東方甲乙)
(其帝太皓其神鈎芒太皓始結􁁛罟以畋以/漁制立庖廚天下号之爲庖犧氏皓一作皡)前飛廉
以啓路(風伯先導以開/徑也啓一作燭)陽杲杲其未光兮(日耀/旭曙)
(旦欲明也其一作亦/補曰詩云杲杲出日)淩天地以徑度(超越乾坤之形/體也徑一作俓)
(補曰徑直/也與俓同)風伯爲余先驅兮(飛廉奔馳而在前也先/一作前補曰爲去聲詩)
(曰爲王前驅淮南曰令/雨師灑道風伯掃塵)氛埃辟而淸涼(掃除霧霾/與塵埃也)
(一曰辟氛埃補曰/辟除也必亦切)鳳皇翼其承旂兮(俊鳥夾轂/而扶輪也)遇
蓐收乎西皇(遇少隂神於海津也西方庚辛其帝/少皓其神蓐收西皇即少昊也離騷)
(經曰召西皇使渉子知西皇所居在於西海之神也乎/一作於補曰山海經西方神蓐收左耳有蛇乗兩龍人)
(面白色有毛虎爪執鉞金神也太公金匱曰西海之神/曰蓐收國語云虢公夢在廟有神人面白毛虎爪執鉞)
(立於西阿召史嚚占之對曰如君之/言則蓐收也左傳云金正爲蓐收)擥彗星㠯爲旍
兮(引援孛光以翳身也擥一作/攬旍一作旗補曰旍即旌字)舉斗柄以爲麾
(握持招揺東西指也補曰天文志北斗七/星杓㩦龍角杓斗柄也麾旗屬吁爲切)叛陸離其
上下兮(繚隷叛散以别分/也補曰叛音判)遊驚霧之流波(蹈履雲/氣浮游)
(清波也一曰/浮􁂧清也)峕曖曃其曭莽兮(日月晻黮而無光/也曖曃一作晻曀)
(一作黤黮補曰曖音愛曃音逮暗也曭音儻日不明也/莽莫朗切晻烏感切日無光也曀於計切隂而風爲曀)
(黤音晻深黒色/黮徒感切黒也)召玄武而奔屬(呼太隂神使承衞/也補曰禮記曰行)
(前朱鳥而後玄武二十八宿北方爲玄武說者曰玄武/謂龜蛇位在北方故曰玄身有鱗甲故曰武蔡邕曰北)
(方玄武介虫之長文選注云/龜與蛇交曰玄武屬音燭)後文昌使掌行兮(顧/命)
(中宫勑百官也天有三宫謂紫宫太微文昌也故言中/宫紫宫一作紫微補曰大象賦云文昌制戴匡之位注)
(云文昌六星如匡形故史遷天官書云斗魁戴匡六星/曰文昌宫其中六星司録比天之六府計集所㑹也晉)
(天文志文昌六星在北斗魁前一曰上將二曰次將三/曰貴相四曰司録五曰司命六曰司冦掌行謂掌領從)
(行者故/下文云)選署衆神以並轂(召使群靈皆侍從也補/曰署常恕切置也大人)
(賦曰悉徴靈圉而選之/兮部署衆神於揺光)路曼曼其脩逺兮(天道蕩/蕩長無)
(窮也脩一作悠補/曰曼曼見騷經)徐弭節而髙厲(按心抑意徐從/容也徐一作颯)
(補曰厲渡也大人/賦紛鴻溶而上厲)左雨師使徑侍兮(告使屏翳/備下虞也)右
雷公以爲衞(進近猛將/任威武也)欲度世以忘歸兮(遂/濟)
(干世追先祖也一本欲上有遂字一云欲逺/度世一云遂逺度世補曰度世謂僊去也)意恣睢
㠯担撟(縱心肆志所願髙也橋一作矯補曰恣千咨/切睢許鼻切恣睢自得兒恣一音/二切大)
(人賦云掉指橋以偃寋史記索隱云指居桀切橋音矯/張揖云指橋隨風指靡也担釋文云音丘列切舉也橋)
(居廟切史記作/撟其字從手)内欣欣而自美兮(忠心恱喜德純/深也而一作以)
(一云德/絶殊也)聊媮娯以自樂(且戲觀望以忘憂也自一/作淫補曰媮樂也音俞)
渉靑雲以汎濫游兮(隨從豐隆而相佯也/一無以字一無游字)忽
臨睨夫舊郷(觀見楚國/之堂殿也)僕夫懷余心悲兮(思/我)
(祖宗哀/懷王也)邊馬顧而不行(馳驂徘徊睨故郷/也補曰邊旁也)思舊
故以想像兮(戀慕朋友念兄弟也/以一作而像一作象)長太息而掩
涕(喟然増歎泣沾裳也屈原謂脩身念道得遇仙人/託與俱遊周歷萬方升天乗雲伇使百神而非所)
(樂猶思楚國念故舊欲竭忠信以/寧國家精誠之至德義之厚也)汜容與而遐舉兮
(進退俛仰復欲去/也補曰汜音泛)聊抑志而自弭(且自厭按/而踟蹰也)指炎
神而直馳兮(將候祝融與諮謀也南方丙丁其/帝炎帝其神祝融炎神一作炎帝)吾
將往乎南疑(過衡山而觀九/疑也疑一作娭)覽方外之荒忽
兮(遂究率土/窮海嵎也)沛罔象而自浮(水與天合物漂流/也罔象釋文作)
(瀁上摩朗下以養切補曰沛流皃文選云戫汨􁥏涙沛/以罔象兮注云/象即仿像也又云罔象相求注云虚)
(無罔象/然也)祝融戒而還衡兮(南神止我令北征也還/衡一作蹕御一云戒其)
(䟆禦補曰山海經南方祝融獸身人面乗兩龍火神也/國語曰夏之興也祝融降干崇山太公金匱曰南海之)
(神曰祝融楊雄賦云迴軫還衡衡轅前橫木大人/賦云祝融警而蹕御注云蹕止行人也御禦也)騰告
鸞鳥迎宓妃(馳呼洛神/使侍予也)張咸池奏承雲兮(思樂/黃帝)
(與唐堯也咸池堯樂也承雲即雲門黃帝樂也屈原得/祝融止已即時還車將即中土乃使仁賢若鸞鳳之人)
(因迎貞女如洛水之神使逹巳於聖君德若黃帝帝堯/者欲與建德成化制禮樂以安黎庶也一云張樂咸池)
(補曰周禮有大咸堯樂也樂記云咸池備矣注云黃帝/所作樂名堯増脩而用之咸皆也池之爲言施也言德)
(無不施也又吕氏春秋云帝顓頊令飛龍作樂効八風/之音命之曰承雲淮南云有虞氏其樂威池承雲九韶)
(注云舜兼/用黃帝樂)二女御九韶歌(美堯二女助成化也韶舜/樂名也九成九奏也屈原)
(美舜遭值於堯妻以二女以治天下内之大麓任之以/職則百僚師師百工惟時於是遂禪以位升爲天子乃)
(作韶樂鍾皷鏗鏘九奏乃成屈原自傷不值於堯而遭/蜀丗見斥逐也補曰御侍也孟子所謂二女婐也書曰)
(簫韶九成鳳皇來儀周禮/曰九德之歌九磬之舞)使湘靈皷瑟兮(百川之/神皆謡)
(歌也補曰上言二女則此湘/靈乃湘水之神非湘夫人也)令海若舞　夷(河/海)
(之神咸相和也海若海神名也/夷水仙人淮南言/夷得道以濳於大川也令一作命補曰海若莊子所稱)
(北海若也/夷河伯也)玄螭蟲象並出進兮(鬼魅神獸喜樂/逸豫也螭龍類)
(也象罔象也皆水中神物一云列螭象而並/進兮補曰螭丑知切國語曰水之怪龍罔象)形蟉虬
而逶蛇(形體蜿蟺相銜受也蛇一作迤補/曰上於九下巨九切蟉虬盤曲皃)雌蜺便
姢㠯増撓兮(神女周旋侍左右也姢一作蜎補曰蜺/見騷經便讀作㛹毗連切姢於縁切便)
(姢輕麗皃爾雅䟽引雌蜺㛹嬛嬛與姢同釋文/嬛虚捐切撓而照切釋文從手集韻撓纒也)鸞鳥
軒翥而翔飛(鷦鵬玄鶴奮翼舞也軒一作騫補/曰方言翥舉也楚謂之翥章庻切)音
樂博衍無終極兮(五音安舒靡有窮也/𥙷曰衍廣也逹也)焉乃逝
以俳佪(遂往周流究九野也以一/作而補曰焉辭也尤䖍切)舒并節以馳
騖兮(縱舎轡銜而長驅也補曰淮南云縱志舒節以/馳大區大人賦云舒節出乎北垠注云舒緩也)
逴絶垠乎寒門(經過后土出北區也寒門北極之門/也連釋文作踔勑孝切乎一作兮補)
(曰逴逺也敕角切淮南曰出於無垠鄂之門注云垠鍔/端崖也李善曰絶珢天邊之際也淮南曰北方北極之)
(山曰寒門大人賦/曰軼先驅於寒門)軼迅風於淸源兮(遂入八風之/藏府也源一)
(作涼補曰軼音逸三蒼曰從後出前/也迅疾也思玄賦云且余沐於清原)從顓頊乎増冰
(過觀黒帝之邑宇也補曰北方壬癸其帝顓頊其神玄/冥太公金匱曰北海之神曰顓頊淮南云北方有凍寒)
(積冰雪雹/羣水之野)歷玄冥以邪徑兮(道絶幽都路窮塞也/補曰左傳水正爲玄)
(冥)乗閒維以反顧(攀持天紘以化息也補曰孝經/緯云夫有七衡而六間相去合)
(十一萬九千里淮南云兩維之間九十一度注云自東/北至東南爲兩維帀四維三百六十五度一度二千九)
(百三十/二里)召黔嬴而見之兮(問造化之神以得失補/曰大人賦云左玄冥而)
(右黔雷注云黔嬴也天上造化神名/或曰水神史記作含靁黔具炎切)爲余先乎平
路(開軌導我入道域也/一本先下有道字)經營四荒兮(周遍/八極)周流
六漠(旋天一帀天一作地𥙷曰/漢樂歌作六幕謂六合也)上至列缺兮(窺/天)
(間隙補曰缺與缺同陵陽子明經云列缺去地一千四/百里大人賦云貫列缺之倒影注云列缺天閃也文選)
(云列缺曄其照夜應劭/曰列缺天隙電照也)降望大壑(視海廣狹補曰列/子曰渤海之東有)
(大壑焉實惟無底之谷名曰歸墟/注引山海經東海之外有大壑)下崢嶸而無地
兮(淪幽虚也嶸一作巆補曰顔師古云/崢嶸深逺皃也上仕耕切下音宏)上寥廓而
無天(空無形也寥一作嵺補/曰師古云寥廓廣逺也)視儵忽而無見兮
(目瞑/眩也)聽惝怳而無聞(窈無聲也補曰師古云惝怳耳/不諦也淮南云若士曰我游乎)
(罔㝗之野北息乎沉墨之郷西窮冥冥之黨東開鴻/濛之光此其下無地而上無天聽焉無聞視焉無眴)超
無爲以至淸兮(登天庭也補曰淮南云契/大渾之樸而立至清之中)與泰初
而爲鄰(與道并也補曰列子曰太𥘉者氣之始也莊/子曰㤗初有无无有无名按騷經九章皆託)
(游天地之間以泄憤懣卒從彭咸之所居以畢其志至/比章獨不然初曰長太息而埯涕思故國也終曰與太)
(初而爲鄰則丗/莫知其所如矣)
楚辭卷第五
楚辭卷第六
　　　　　　校書郎臣王　逸上
卜居章句第六
卜居者屈原之所作也屈原體忠貞之性
(體一作履/性一作節)而見嫉妬念讒佞之臣承君順非
而蒙富貴巳執(一作/獨)忠直而身放弃心迷
意惑不知所爲乃徃至太卜之家稽問神明
決之蓍龜卜巳居世何所冝行兾聞異䇿(聞/一)
(作審異/一作要)以定嫌疑故曰卜居也(五臣云卜巳/冝何所居)
屈原旣放三年(逺出郢都/處山林也)不得復見(道路僻逺/所在噞也)竭
知盡忠(建立䇿謀披心/胷也知一作智)而蔽鄣於讒(遇謟佞也/一無而字)心
煩慮亂(慮憤問也/慮一作意)不知所從(迷所著也一/云迷瞀眩也)往見
太卜(稽神明也一此/句上有乃字)鄭詹尹(工姓/名也)曰余有所疑
(意遑/惑也)願因先生決之(斷吉/凶也)詹尹乃端䇿拂龜
(整容儀也五臣云䇿蓍也立蓍拂龜以展/敬也𥙷曰龜䇿傳曰摓䇿定數灼龜觀兆)曰君將何
以敎之(願聞其要/一無將字)屈原曰(吐詞/情也)吾寧悃悃欵
欵(志純一也欵一作款五臣云悃欵懃苦皃/補曰悃苦本切𣢾苦管切誠也俗作欵)朴以忠
乎(竭誠信也五/臣云朴質也)將送往勞來(追俗人也𥙷曰/勞去聲來如字)斯無
窮乎(不困貧也五臣云以此二事問其所冝以下類/此補曰上句皆原所從也下句皆原所去也卜)
(以決疑不疑何卜而以問詹尹何哉時之人去其所當/從從其所當去其所謂吉乃吾所謂凶也此卜居所以)
(作/也)寧誅鋤草茅(刈蒿菅也鋤一作鉏補曰鋤/士魚切釋名云去穢助苗也)以力
耕乎(種稼/穡也)將游大人(事貴戚也五臣云大/人謂君之貴幸者)以成名
乎(榮譽/立也)寧正言不諱(諫君/惡也)以危身乎(被刑/戮也)將從
俗富貴(食重/禄也)以媮生乎(身安樂也補曰/媮樂也音俞)寧超然
髙舉(讓官/爵也)㠯保眞乎(守玄/黙也)將哫訾栗斯(承顔色/也栗一)
(作慄斯一作嘶一作促訾栗斯補曰哫促並音足唐本/子禄切訾音貲哫訾以言求媚也慄音栗謹敬也粟讀)
(若慄音粟詭隨也斯讀若/􁶏音斯慄也並見集韻)喔咿儒兒(強笑噱也一作/嚅唲補曰喔音)
(握咿音伊嚅音儒唲音兒皆強笑/之皃一云喔咿強顔皃唲曲從皃)以事婦人乎(詘蜷/局也)
(五臣云以事婦人/謟君之所寵者)寧廉潔正直(志如玉也/潔一作絜)以自
淸乎(修潔/白也)將突梯滑稽(轉隨俗也補曰文選注/云突吐忽切滑也滑音)
(骨稽音雞五臣云委曲順俗也楊雄以東方朔爲滑稽/之雄又曰鴟夷滑稽顔師古曰滑稽圜轉縱捨無窮之)
(狀一云酒器也轉注吐酒終日不巳/出口成章不窮竭若滑稽之吐酒)如脂如韋(柔弱曲/也五臣)
(云能滑柔也補/曰韋柔皮也)以潔楹乎(順滑澤也文選作絜五臣/云絜㨕謂同謟䛕也絜苦)
(結/切)寧昂昂(志行髙也昂一作/卬補曰昻卬音同)若千里之駒乎(才絶/殊也)
(五臣云千里駒展才力也昂昂馬行皃補曰漢武帝/謂劉德爲千里駒顔師古云言若駿馬可致千里也)將
汜汜(普愛衆也汜一作泛/五臣云汜汜鳥浮皃)若水中之鳬乎(羣戲/遊也)
(一無乎字補/曰鳬野鴨也)與波上下(隨衆/埤髙)偷以全吾軀乎(身免/憂患)
(偷一作愉補曰愉/與偷同苟旦也)寧與騏驥亢軛乎(沖天區也亢/一作抗五臣)
(云騏驥抗軛謂與賢才齊列也抗/舉也補曰軛於革切車轅前也)將隨駑馬之迹
乎(安歩徐也五臣云/駑馬喻不才之臣)寧與黄鵠比翼乎(飛雲嵎也/五臣云黃)
(鵠喻逸土也比翼猶比肩也補曰漢始元中黄鵠/下建章宫大液池中師古云黃鵠大鳥一舉千里)將與
雞鶩爭食乎(啄糠糟也五臣云雞鶩喻讒/天爭食爭食禄也鶩鴨也)此孰
吉孰凶(誰喜/憂也)何去何從(安所/由也)世溷濁而不淸
(貨賂行也五臣注文/選改世爲俗以避諱)蟬翼爲重(近佞讒也補曰李/善云嬋翼言薄也)
千鈞爲輕(逺忠良也五臣云隨俗/顚倒重小人輕君子也)黄鍾毀棄(賢者/匿也)
(五臣云黃鍾樂噐喻禮樂之士補曰/國語云黃鍾所以宣養六氣九德也)瓦釡雷鳴(羣言/獲進)
(一云愚讙訟也五臣云瓦釡/喻庸下之人雷鳴者驚衆也)讒人髙張(居朝堂也補/曰張音帳自)
(侈大也左傳隋/張必弃小國)賢士無名(身窮/困也)吁嗟黙黙兮(世/莫)
(論也吁一作于黙一作/嘿五臣云嘿嘿不言皃)誰知吾之廉貞(不别/賢也)詹
尹乃釋䇿而謝(愚不能明也五臣/云釋捨也謝辭也)曰夫尺有所
短(騏驥不/驟中庭)寸有所長(雞鶴知時而鳴補曰莊子云梁/麗可以充城而不可以窒穴尺)
(有所短也騏驥驊騮一日而馳千/里捕䑕不如貍狌寸有所長也)物有所不足(地毀/東南)
(補曰列子曰物有不足/天傾西北地不滿東南)智有所不明(孔子厄於陳也/補曰校人曰孰)
(謂子産智予旣烹而/食之智有所不明也)數有所不逮(天不可計量也/補曰史記曰人)
(雖賢不能左/畫圎右畫方)神有所不通(日不能夜光也補曰神/龜能見夢於元君不能)
(避余且之網智有所/困神有所不及也)用君之心(所念/慮也)行君之意(遂/本)
(操/也)龜䇿誠不能知事(不能決君之志/也一云知此事)
楚辭卷第六
楚辭卷第七
　　　　　　校書郎臣王　逸上
漁父章句第七　離騷
漁父者屈原之所作也屈原放逐在江湘之
間憂愁嘆吟儀容變易而漁父避丗隱身釣
魚江濵欣然自樂時遇屈原川澤之域怪而
問之遂相應荅楚人思念屈原因叙其辭以
相傳焉(卜居漁父皆假設問荅以寄意耳而太史公/屈原傳劉向新序嵇康髙士傳或採楚詞莊)
(子漁父之言以/爲實録非也)
屈原旣放(身斥/逐也)游於江潭(戲水/側也)行吟澤畔(履/荆)
(棘/也)顔色憔悴(皯黴黒也補曰皯/古旱切黴力遟切)形容枯槁(癯痩/瘠也)
(補曰槁/音考)漁父見而問之(怪屈/原也)曰子非三閭大夫與
(本其故官/史記作歟)何故至於斯(曷爲遇放於斯也史/記云何故而至此)屈原
曰舉世皆濁(衆貪鄙也一作世人皆濁史記作舉世/混濁而我獨清衆人皆醉而我獨醒)
我獨清(忠潔/已也)衆人皆醉(惑財賄也一/云巧佞曲也)我獨醒
(廉自/守也)是以見放(弃草野也一本/此句末有爾字)漁父曰(隱士/言也)聖人
不凝滯於物(不困辱其身也史記云夫/聖人者一本物上有萬字)而能與世
推移(隨俗/方圎)世人皆濁(一作舉世皆濁史/記云舉世混濁)何不淈
其泥(同其風也史記作隨其流補/曰淈古没切又乎沒切濁也)而揚其波(與沈/浮也)
(五臣云淈泥揚/波稍隨其流也)衆人皆醉何不餔其糟(從其俗也/補曰餔布)
(乎/切)而歠其釃(食其禄也文選釃作醨五臣云餔糟歠/醨微同其事也餔食也歠飲也糟醨皆)
(酒滓補曰釃力支切以/水䍤糟也醨薄酒也)何故深思髙舉(獨行忠直五/臣云深思謂)
(憂君與/民也)自令放爲(逺在他域史記云何故懷/瑾握瑜而自令見放爲)屈原
曰吾聞之(受聖人/之制也)新沐者必彈冠(拂塵坌也補曰/荀子云新浴者)
(振其衣新沐者彈其冠人之情也其/誰能以巳之僬僬受人之掝掝者哉)新浴者必振衣
(袪土/穢也)安能以身之察察(已淸潔也五臣云察察潔/白也史記云又誰能以身)
(之察/察)受物之汶汶者乎(蒙垢塵也補曰汶音門汶/濛沾辱也一音昏荀子注)
(引此作惛惛惛惛不/明也惛門昏二音)寧赴湘流(自沈淵也史記/作常流常音長)葬
於江魚之腹中(身消爛也一無之字史記/云而葬乎江魚腹中耳)安能以
皓皓之白(皓皓猶皎皎也皓一作/皎五臣云皓白喻貞潔)而蒙世俗之塵
埃乎(被點汚也一無而字塵埃史記/作温蠖說者曰温蠖猶惛憒也)漁父莞爾而
笑(笑離齗也莞一作莧補/曰莞爾微笑胡扳切)鼓枻而去(叩舩舷也枻一/作􁥼補曰/音)
(曵舷舩/邊也)歌曰(一本歌上/有乃字)滄浪之水淸兮(喻世昭明補/曰浪音郎禹)
(貢嶓冡導漾東流爲漢又東爲滄浪之水注云漾水至/武都爲漢至江夏謂之夏水又東爲滄浪之水在荆州)
(孟軻云有孺子歌曰滄浪之水淸兮可以濯我纓滄浪/之水濁兮可以濯我足清斯濯纓濁斯濯足矣自取之)
(也水經云武當縣西北漢水中有洲名滄浪洲地說曰/水出荆山東南流爲滄浪之水是近楚都故漁父歌云)
(云余案尚書禹貢言導漾水東流爲漢又東爲滄浪之/水不言過而言爲者明非它水蓋漢沔水自下有滄浪)
(通稱耳漁父歌之不違/水地冝以尚書爲正)可以濯吾纓(沐浴升朝廷也/吾一作我五臣)
(云清喻明時可以/修飾冠纓而仕也)滄浪之水濁兮(喻丗/昏闇)可以濯
吾足(冝隱遁也吾一作我五臣云/濁喻亂丗可以抗足逺去)遂去不復與言
(合道眞也補曰藝文志云屈原賦二十五篇然則自騷/經至漁父皆賦也後之作者茍得其一體可以名家矣)
(而梁蕭統作文選自騷經卜居漁父之外九歌去其五/九章去其八然司馬相如大人賦率用逺遊之語史記)
(屈原傳獨載懐沙之賦楊雄作伴牢愁亦旁惜誦至懷/沙統所去取未必當也自漢以來靡麗之賦勸百而諷)
(一無復惻隱古詩之義故子雲有曲終奏雅之譏而統/乃以屈子與後丗詞人同日而論其識如此則其文可)
(知/矣)

楚辭卷第七
楚辭卷第八
　　　　　　　校書郎臣王　逸上
九辯章句第八　楚辭
九辯者楚大夫宋玉之所作也辯者變
也謂敶道德以變說君也(史記曰原死之後/楚有宋玉唐勒景)
(差之徒皆好辭而以賦見稱皆祖屈原之從容辭/令終莫敢直諫辯一作辨辯治也辨别也說音稅)九
者陽之數道之綱紀也(五臣云宋王惜其師忠/信見放故作此辭以辯)
(之皆代原之意九/義亦與九歌同)故天有九星以正機衡地
有九州以成萬邦人有九竅以通精明
屈原懷忠貞之性而被讒邪傷君闇蔽
(一作/昧)國將危亡乃援天地之數列人形
之要而作九歌九章之頌以諷諫懷王
明巳所言與天地合度可履而行也宋
玉者屈原弟子也閔惜其師忠而放逐
故作九辯以述其志至於漢興劉向王
襃之徒咸悲其文依而作詞故號爲楚
詞亦采其九以立義焉(采一/作承)
悲哉秋之爲氣也(寒氣聊戾歳將/暮也哉一作夫)蕭瑟兮(隂/令)
(促急風疾暴也五臣云蕭瑟秋風皃言屈原枉見放/逐其情如秋節之悲故託言秋之爲狀而盛述之)
草木揺落(華葉隕零肥潤去也/一本句末有兮字)而變衰(形體/易色)
(枝葉枯槁也自傷不遇/將與草木俱襄老也)憭慄兮(思念暴戾心自傷/也五臣云憭慄猶)
(悽愴也補曰憭/舊音流又音了)若在逺行(逺客出去/之他方也)登山臨水
兮(陞髙逺望/視江河也)送將歸(族親别逝/還故郷也)泬寥兮(泬寥曠/蕩空虚)
(也或曰泬寥猶蕭條蕭條無雲皃/寥釋文作嵺補曰泬音血嵺髙皃)天髙而氣淸
(秋天髙朗體淸明也言天髙朗照見無形傷君昏亂/不聦明也氣清一作氣平𥙷曰淸疾正切說文云無)
(垢薉也古/本作瀞)􁒛􁘙兮(源瀆順流漠無聲也􁒛一作寂/􁛾一作寥一作漻五臣云寂漻)
(虚靜皃補曰說文云􁒛無人聲與寂同􁘙空虚/也與寥同漻深清也並音聊一云􁘙崖虚也)收
潦而水淸(溝無溢濫百川淨也言川水夏濁而秋/清傷人君無有清明之時也五臣云潦)
(雨水/音老)㦧悽増欷兮(愴痛感動歎累息也五臣云/憯悽悲痛皃欷泣歎補曰㦧)
(七感切欷虚/毅切歔欷也)薄寒之中人(傷我肌膚變顔色也五/臣云薄迫也有似迫寒)
(之傷人補/曰中去聲)愴怳懭悢兮(中情悵惘意不得也五/臣云愴怳懭悢皆悲傷)
(也補曰愴怳失意皃上初兩下許昉切/懭恨不得志上口廣切下音朗又音亮)去故而就
新(初㑹鉏鋙志未合也五/臣云去故就新别離也)坎廩兮(數遭患禍身困/極也廩一作壈)
(五臣云坎壈困窮也補曰廩/力敢切坎廩失志一曰不平)貧士失職(亡財遺物/逢冦賊也)
(貧一/作窮)而志不平(心常憤懣/意未服也)廓落兮(喪妃失耦塊/獨立也五臣)
(云廓落/空寂也)羇旅而無友生(逺客寄居孤單特也羇/一作羈一無生字補曰)
(羇旅/寓也)惆悵兮(後黨失輩惘愁毒也/五臣云惆悵悲哀也)而私自憐(竊/内)
(念己自/憫傷也)燕翩翩其辭歸兮(將入大海飛回翔/也五臣云言秋深)
(也翩翩/飛皃)蟬􁒛漠而無聲(螗蜩歛翅而伏藏/也􁒛漠一作寂寞)鴈
廱廱而南遊兮(雄雌和樂羣戲行也廱一作嗈/一作/𥙷曰廱與嗈同詩曰嗈)
(嗈鳴鴈鴈隂起則南陽/起則北避寒就燠也)鵾鷄啁哳而悲鳴(奮翼/鳴呼)
(而低昻也夫燕蟬遇秋寒將入水穴處而懷憂懼候/鴈鵾鷄喜樂而逸豫言巳無有候鴈鵾鷄之喜樂而)
(有蟬燕之憂懼也補曰鵾鷄似鶴黃/白色啁哳聲繁細皃上竹交下陟轄)獨申旦而不
寐兮(夜坐視瞻而逹明也坐/一作起五臣云申至也)哀蟋蟀之宵征
(見􁵪􁇾之夜行自傷放弃與昆蟲爲雙也或曰宵征/謂七月在野八月在字九月在戸十月蟋蟀入我牀)
(下是其宵征征行/也五臣云宵夜也)時亹亹而過中兮(時巳過/半日進)
(往也亹亹進皃詩云亹亹文王五臣云亹/亹行皃過中謂漸衰暮也補曰亹音尾)蹇淹留
而無成(雖乆壽考無成功也五臣云蹇語詞/也念己將老淹留草澤無所成也)
悲憂窮戚兮(脩德見過愁懼惶也戚一作慼文/選作蹙補曰戚慼蹙並倉歷子六)
(二切迫也/促也憂也)獨處廓(孤立特止居一方也五臣云廊/空也謂巳窮蹙處於空澤補曰)
(處昌/舉切)有美一人兮(位尊服好/謂懷王也)心不繹(常念弗解/内結藏也)
(五臣云繹解也言思君之心常不/解也補曰繹抽絲也陳也理也)去郷離家兮
(偝違邑里之他邦/也補曰離去聲)徠逺客(去郢南征濟沅/湘也徠一作來)超逍
遥兮(逺去浮遊離州域/也五臣云無所依)今焉薄(欲止無賢皆讒/賊也五臣云焉)
(何也薄/止也)專田心君兮(執心壹意在胷/臆也思一作恖)不可化(同/姓)
(親聮恩義篤也五臣云/化變也補曰化舊音花)君不知兮(聦明淺短/志迷惑也)可柰
何(頑嚚難啓/長歎息也)蓄怨兮積思(結恨在心/慮憤鬱也)心煩憺
兮忘食事(思君念主忽不食也補曰憺徒/濫切憂也食事謂食與事也)願
一見兮道余意(舒寫忠誠自陳/列也余一作我)君之心兮與
余異(方圎殊性猶白黒也五臣云願一見君道/忠信之意君心以是爲非故與余異矣)車
旣駕兮朅而歸(回逝言邁欲反國也一無/旣字補曰朅丘傑切去也)不得
見兮心傷悲(自傷流離路隔塞也一本心下無傷/字五臣云將去歸國而君不見察故)
(心悲/也)倚結軨兮長太息(㐲車重軾而涕泣也一/無長字補曰軨音零車)
(轖間/橫木)涕潺湲兮下霑軾(泣下交流濡茵席也/一本霑上無下字五)
(臣云潺湲涕流皃/軾車上所慿者)忼慨絶兮不得(中情恚恨心/剥切也忼一)
(作慷𥙷曰忼慨壯士/不得志忼口朗切)中瞀亂兮迷惑(思念煩惑/忘南北也)
(五臣云歎與相絶而不見使中昏/亂迷惑也瞀昏也補曰瞀音茂)私自憐兮何極
(哀禄命薄常含慼也私一作思/五臣云自憐失志也極窮也)心怦怦兮諒直
(志行中正無所告也五臣云心存諒直終日不足/怦怦心不足皃補曰怦披繃切心急一曰忠謹皃)
皇天十分四時兮(何直春生/而秋殺也)竊獨悲此廩
秋(微霜凄愴寒栗洌也廩一作凜五臣云秋氣凛然/而萬物摇落喻已爲讒邪所害是以播遷故竊悲)
(此也補曰廩/與凜同寒也)白露旣下百草兮(萬物羣生將𬒳/害也下一作降)
(一云/下降)奄離披此梧楸(痛傷茂木又芟刈也披一/作被五臣云言秋氣傷物)
(之甚也奄同離羅也旣凋百草而梧楸同罹此患百/草喻百姓林木喻賢人補曰奄忽也遽也離披分散)
(皃被與披同梧/桐楸梓皆早凋)去白日之昭昭兮(違離天明而湮/沒也五臣云白)
(日喻君言/放逐去君)襲長夜之悠悠(永處冥冥而覆蔽也/五臣云襲長夜謂因)
(受覆蔽也悠悠無窮/也補曰襲因也入也)離芳藹之方壯兮(去巳/盛美)
(之光容也補曰藹/繁茂也於蓋切)余萎約而悲愁(身體疲病而/憂貧也萎文)
(選作委五臣云言離去芳盛之德方壯之任使余委/弃而悲愁也約弃也補曰萎於爲切草木枯也約窮)
(也)秋旣先戒以白露兮(君不弘德而嚴令也/一本戒下有之字)
冬又申之以嚴霜(刑罰刻峻而重深也五臣云/喻暴虐相濟爲害也申重也)
收恢台之孟夏兮(上無仁恩以養民也夫天制/四時春生夏長人君則之以)
(養萬物秋殺冬藏亦順其冝而行刑罰故君賢臣忠/政合大中則品庶安寧萬物豐茂上闇下僞用法殘)
(虐則貞良𬒳害草木枯落故宋玉援引天時託譬草/木以茂美之樹興於仁賢早遇霜露懐德君子忠而)
(被害也台一作炱一作/五臣云恢台長養也釋文/台他來切補曰舞賦云舒恢炱之廣度注云恢炱廣)
(大皃炱與台古字通黃魯直云恢大也台即胎也言/夏氣大而育物爾雅曰夏爲長嬴是也集韻炱煤塵)
(也臺胎/二音)然欿傺而沈藏(民無駐足竄巖穴也楚人/謂住曰傺也欿本多作坎)
(釋文藏作臧音藏五臣云坎䧟傺止也言收歛長養/之氣使䧟止沈藏但以秋氣殺物矣皆喻楚之君臣)
(也補曰欿/與坎同)葉菸邑而無色兮(顔容變易而蒼黒/也邑一作䓃五臣)
(云言草木殘瘁也菸䓃傷壞也補/曰菸音於臭草也䓃草傷壞也)枝煩挐而交
橫(柯條紏錯而崱嶷也五臣云煩挐擾/亂也補曰挐女除切牽引也煩也)顔淫溢而
將罷兮(形皃嬴瘦無潤澤也五臣云顔容也淫/溢積漸也罷毀也補曰罷乏也音疲)柯
彷彿而萎黃(肌肉空虚皮乾腊也萎一作委一/作􁌐五臣云柯枝也􁌐黃葉凋補)
(曰彿音費/􁌐枯死也)萷櫹槮之可哀兮(華葉巳落莖獨立/也萷一作/補曰)
(萷音梢萷蔘木枝竦也釋文文選並音朔萷櫂木無/枝柯長而殺者櫹音蕭槮音森櫹槮樹長皃選云橚)
(爽櫹槮是也/與萷同)形銷鑠而瘀傷(身體燋枯𬒳病乆也/五臣云瘀病皆喻已)
(離愁苦補曰瘀/於去切血瘀也)惟其紛糅而將落兮(蓬茸顚/仆根蠹)
(朽也糅一作楺而一作之五臣云惟思也紛糅衆雜/也言思姦邪衆雜將或毀落補曰糅女救切蓬蒲孔)
(茸仁/勇切)恨其失時而無當(不值聖王而年老也五臣/云又悵失其明時不與賢)
(君相/當)擥騑轡而下節兮(安歩徐行而勿驅也擥/一作掔音啓妍切五臣)
(云爲此擥轡按節徐行游涉草澤也下節按節也補/曰擥力敢切持也掔啓妍切亦持也其字從臤作擥)
(誤矣騑/音菲)聊逍遥以相佯(且徐徘徊以遊戲也一/作湘佯一作相羊𥙷曰)
(相佯徙/倚也)歳忽忽而遒盡兮(年歲逝往若流水/也遒一作逝五臣)
(云忽忽運行皃補曰遒即/由即秋二切迫也盡也)恐余壽之弗將(懼我/性命)
(之不長也弗一作不五臣云/將長也補曰將有漸之詞)悼余生之不時兮
(傷已幼少/後三王也)逢此丗之俇攘(卒遇譖讒而遽惶也/五臣云俇攘憂懼皃)
(一作恇勷一作/躟補曰俇/音臣攘而羊切㹤也遽也)澹容與而獨倚兮
(焭焭獨立無朋黨也五臣云澹/徒敢切澹容與徐歩也倚立也)蟋蟀鳴此西堂
(自傷閔巳/與蟲並也)心怵惕而震盪兮(思慮惕動沸若/湯也盪一作蕩)
(五臣云怵惕震蕩自驚動也/補曰怵音黜盪音蕩揺動皃)何所憂之多方(内/念)
(君父及兄弟也五/臣云方猶端也)卬明月而太息兮(上告昊/旻愬神)
(靈也卭一作仰太一作/大補曰卬望也音仰)歩列星而極明(周覽九/天仰觀)
(星宿不能臥寐乃至/明也補曰明舊音亡)
竊悲夫蕙華之曽敷兮(蕙草芬芳以興在位/之貴臣也五臣云曽)
(重也敷/布也)紛旖旎乎都房(被服盛飾於宫殿也旖/旎盛皃詩云旖旎其華)
(文選作猗柅上音倚下女綺切五臣云都大也房花/房也喻君初好善布德有如此也旖一作㫊於可旋)
(乃可切補曰集韻㫊倚可切其字從可㫊旎旌旗皃/旖音倚其字從竒旖旎旌旗從風皃天子所宫曰都)
何曽華之無實兮(外皃若忠/而心佞也)從風雨而飛颺
(隨君嗜欲而回傾也夫風爲號令雨爲德惠故風動/而草木揺雨降而萬物殖故以風雨諭君言政令德)
(惠所由出也五臣云/喻其後隨佞人之言)以爲君獨服此蕙兮(體/受)
(正氣而/髙明也)羌無以異於衆芳(乃與佞臣之同情也/五臣云我謂君獨好)
(美行乃無異於衆人/之心而受其佞也)閔竒思之不通兮(傷巳忠/䇿無由)
(入也思一作恖五臣云閔/自傷也竒思謂忠信也)將去君而髙翔(適彼樂/士之他)
(域也五臣云/髙翔逺去也)心閔憐之慘悽兮(内自哀念/心隱惻也)願一
見而有明(分别貞正與僞惑也五臣云/心之憂傷願見君而自明)重無怨
而生離兮(身無罪過而放逐也五臣云重念也自/念無怨咎於君而生離隔補曰重去聲)
(九歌云悲莫/悲兮生别離)中結軫而増傷(肝膽破裂心剖/也傷一作慯五臣)
(云心中結怨軫憂而増悲傷/補曰慯痛也憂也/普逼切)豈不鬱陶而思君
兮(憤念蓄積盈胷臆也思一作/恖補曰書云鬱陶乎予心)君之門以九重
(閨闌扄閉道路塞也一云閨闥五臣云雖思見君而/君門深邃不可至也補曰月令云九門磔攘天子有)
(九門謂關門逺郊門近郊門城/門皐門庫門雉門應門路門也)猛犬狺狺而迎吠
兮(讒佞讙呼而在側也五臣云狺狺開口皃迎吠拒/賢人使不得進也補曰狺音垠犬爭一云吠聲)
關梁閉而不通(閽人承指呵問急也五/臣云閉關喻塞賢路也)皇天
淫溢而秋霖兮(乆雨連日/澤深厚也)后土何時而得
漧(山阜濡澤草木茂也而一作兮漧一作/乾五臣云后土地也補曰漧與乾同)塊獨守
此無澤兮(不蒙恩施/獨枯槁也)仰浮雲而永歎(愬天語/神我何)
(咎也古本仰作卬五臣云衆人皆蒙君澤而/我獨不霑故仰望而長歎也補曰歎平聲)
何時俗之工巧兮(丗人辯慧/造詐僞也)背繩墨而改
錯(違廢聖典背仁義也夫繩墨者工之法度也仁義/者民之正路也繩墨用則曲木截仁義進則讒佞)
(滅二者殊義不可不察也五臣云喻信詐僞/弃忠正易置禮法也補曰錯置也七故切)却騏
驥而不乗兮(斥逐子胥與比干也不一作弗乗一/作椉五臣云騏驥良馬喻賢才也)
策駑駘而取路(信任竪貂與椒蘭也五臣云喻/踈賢才而親不肖也駑駘喻不)
(肖)當世豈無騏驥兮(家有稷契/與管晏也)誠莫之能善
御(世無堯舜及桓文也五臣云言豈無賢才但君不/能用也御謂御馬者補曰古者車駕四馬御之爲)
(難故爲六/藝之一也)見執轡者非其人兮(遭值桀紂之/亂昏也一無)
(者/字)故駶跳而逺去(被髪爲奴走横奔也一作駒/跳一作駶駣五臣云言見君)
(非好善之主故賢才皆避而逺去駒即騏驥也跳走/皃補曰馬立不常謂之駶音局一本駒亦音衢六切)
(釋文跳徒聊切躍也/駣徒浩切馬三歳名)鳬鴈皆唼夫粱藻兮(羣/小)
(在位食重禄也鴈釋文作鶩一無夫字五臣云粱/米藻水草補曰唼喋鳬鴈食皃上音翣下音霅)鳳
愈飄翔而髙舉(賢者遯世竄山谷也愈一作俞/飄翔一作飄飄補曰俞與愈同)
(荀子曰其身俞/危是也舉音倨)圜鑿而方枘兮(正直邪枉行殊/則也五臣云若)
(鑿圎穴斫方木内之而必參差不可入喻邪佞在/前忠賢何由能進補曰鑿音造鏨也枘音汭柄也)吾
固知其鉏鋙而難入(所務不同若粉墨也一無/其字五臣云鉏鋙相距皃)
(補曰鉏狀所牀舉二/切鋙音語不相當也)衆鳥皆有所登棲兮(羣/佞)
(並進處/官爵也)鳳獨遑遑而無所集(孔子棲棲而困/厄也一無獨字)
(一作惶惶五臣云賢才竄逐/獨無所託遑遑不得所皃)願銜枚而無言兮
(意欲括嚢而靜黙也願一作顧五臣云銜枚所以/止言者也補曰周禮有銜枚氏枚狀如箸橫銜之)甞
被君之渥洽(前蒙寵遇錫祉福也五臣云我亦欲/不言而自弃爲昔者甞受君之厚澤)
(故復不能巳渥/厚也洽澤也)太公九十乃顯榮兮(吕尚耆/老然後)
(貴/也)誠未遇其匹合(遭值文王功冠世也五臣云/太公吕尚年九十而窮困遭)
(西伯而用之當未遇之時故無匹偶而與相合/也言已所以弃逐者其行亦不與君意同也)謂
騏驥兮安歸(躊躇吳坂/遇伯樂也)謂鳳皇兮安棲(集/棲)
(梧桐食竹實也五臣云騏驥安歸在於良/樂鳳皇安棲在於聖明自喻時無知巳也)變古易
俗兮世衰(以賢爲愚時闇惑也五臣云代衰/之時則必變古之法易常之道)今之
相者兮舉肥(不量才能視顔色也五臣云將相/士而用舉肥美者不言其才行此)
(疾時之深補曰/相視也去聲)騏驥伏匿而不見兮(仁賢幽處/而隱藏也)
(五臣云騏驥伏匿而不見至/雖願忠其焉得皆喻已也)鳳皇髙飛而不下
(智者逺逝之四方/也補曰下音戸)鳥獸猶知懷德兮(慕歸堯舜/之聖明也)
(釋文懷/作褱)何云賢士之不處(二老太公/歸文王也)驥不驟進
而求服兮(于木闔門而辭相/也五臣云服御也)鳳亦不貪餧而
妄食(顔闔鑿坏而逃亡也坏一作培補曰餧於僞/切楊子曰食其不妄說者曰非義不妄食引)
(此爲/證)君弃逺而不察兮(介推割股而自/放也弃一作棄)雖
願忠其焉得(申生至孝/而被謗也)欲寂漠而絶端兮(寗/武)
(佯愚而不言也漠一作嗼一作寞五臣云寂寞/止息皃補曰廣雅嗼音莫安也說文/嗼無聲)竊
不敢忘初之厚德(甞受禄惠識舊德也五臣云言/我將心不思於君不能忘君昔)
(之厚/德耳)獨悲愁其傷人兮(思念纏結/摧肝肺也)馮鬱鬱其
何極(憤懣盈胷終年歳也馮一作慿其一作之何/一作安五臣云慿鬱鬱愁心滿結也極窮也)
霜露慘悽而交下兮(君政嚴急刑罰/峻也慘一作㦧)心尚
其弗濟(冀過不成得免脫也/一作幸尚/一/云徜徉補曰幸說文作/當以幸爲正)霰
雪雰糅其増加兮(威怒益盛刑酷烈也其/一作而補曰雰雰雪皃)乃知
遭命之將至(卒遇誅戮/身顚沛也)願徼幸而有待
兮(冀蒙貰赦宥罪法也宥/一作止補曰徼古堯切)泊莽莽與壄草同
死(將與百卉俱徂落也一云泊莽莽兮與埜草同死/一作林草泊一作/補曰泊止也莽莽莫古切草)
(盛壄埜/並野字)願自往而徑遊兮(不待左右之紹介也/一云願自直而徑往)
路壅絶而不通(讒臣嫉妬/無由逹也)欲循道而平驅兮
(遵放衆人所履/爲也欲一作願)又未知其所從(不識趣舎/何所冝也)然中
路而迷惑兮(舉足猶豫/心回疑也)自壓桉而學誦(弭情/定志)
(吟詩禮也壓一作厭桉一作按一作壓塞補曰集韻/壓益渉切按也桉與按同抑也止也釋文厭於鹽切)
(安也誦/疾恭切)性愚陋以褊淺兮(姿質鄙鈍寡所知也/補曰褔畢善切急也)
(狹/也)信未逹乎從容(君不照察其眞僞也乎一作兮/一作於一本云然中路而迷惑)
(兮悲蹭蹬而無歸性愚陋以𥚹淺兮自壓按/而學詩蘭蓀雜於蕭艾兮信未逹其從容)
竊美申包胥之氣盛兮(申包胥楚大夫也/昔伍子胥得罪於)
(楚將適於吳見申包胥謂曰我必亡郢申包胥荅曰/子能亡之我能存之遂出奔吳爲吳王闔間臣興兵)
(而伐楚破郢昭王出奔於是申包胥乃之秦請救兵/鶴立於秦庭啼呼悲泣七日七夜不絶聲勺飲不入)
(於口秦伯哀之爲發兵救楚昭王/復國故言氣盛也古本盛皆作晟)恐時世之不
固(俗人執誓/多不堅也)何時俗之工巧兮(靜言諓諓/而無信也)滅
規榘而改鑿(弃捐仁義信讒佞/也補曰鑿音造)獨耿介而
不隨兮(執節守度/不枉傾也)願慕先聖之遺敎(循行/道德)
(遵典/經也)處濁世而顯榮兮(謂仕亂君/爲公卿也)非余心
之所樂(彼雖富貴我不願/也補曰樂五孝切)與其無義而有名
兮(宰噽專戾/握君權也)寧窮處而守髙(思從夷齊於首/陽也補曰髙孤)
(到切一苦浩切/即枯槁之槁)食不媮而爲飽兮(何必秔粱與/芻豢也一無)
(而字補曰媮/他鈎切巧也)衣不苟而爲温(非貴錦繡及綾/納也一無而字)竊
慕詩人之遺風兮(勤身脩德/樂伐檀也)願託志乎素
餐(不空食禄而曠官也詩云彼君子兮不素餐兮謂/居位食禄無有功德名曰素餐也釋文作食音係)
蹇充倔而無端兮(媒理斷絶無因縁也𥙷曰倔/俱物巨物二切儒行云不充)
(詘於富貴充/詘喜失節皃)泊莽莽而無垠(幽處山野而無鄰/也泊一作汨補曰)
(垠岸也/音銀)無衣裘以御冬兮(言巳飢寒家困貧也/御一作禦補曰御魚)
(據切詩云我有旨蓄亦以御冬注/云御禦也以禦冬月之無時也)恐溘死不得
見乎陽春(懼命奄忽不踰年也一夲自霜/露慘悽而交下至此爲一章)
靚杪秋之遥夜兮(盛隂脩夜何難曉也/補曰靚音靜杪末也)心繚
悷而有哀(思念糾戾膓折摧也悷一作㤡補曰繚/音了繚繞悷盧帝切又音列懔悷悲吟)
(㤡音列/憂也)春秋逴逴而日髙兮(年齒巳老將晩暮/也補曰逴竹角切)
(逺/也)然惆悵而自悲(功名不立/自矜哀也)四時逓來而卒
歳兮(冬夏更運去若頽也逓一作/迭補曰逓更易也本作遞)隂陽不可
與儷偕(寒往暑來難追逐也釋文/隂作􁂺補曰儷偶也音戾)白日晼晚
其將入兮(年時欲暮才力㐮也/補曰晼音宛景昳也)明月銷鑠而
減毀(形容減少顔皃虧也補曰日出於東方入於/西極故言入月三五而盈三五而缺故言減)
(毁)歳忽忽而遒盡兮(時去晻晻若騖/馳也忽一作曶)老冉冉
而愈㢮(年命逝往促急危也老一作壽愈一作俞/釋文㢮作施補曰俞與愈同施與㢮同)
心揺恱而日　兮(意中私喜想用施也揺一作/遥一作愮/一作幸補曰揺)
(動也愮憂也無喜/恱義/與幸同)然怊悵而無冀(内無所恃失/本義也補曰)
(怊音/超)中㦧惻之悽愴兮(志願不得心肝沸也之/一作而一注云心傷慘)
(也)長太息而増欷(憂懷感結重歎悲/也補曰欷虚毅切)年洋洋
以日往兮(嵗月巳盡去奄/忽也以一作而)老嵺廓而無處(亡/官)
(失禄去家室也嵺一作廖補/曰玉篇云􁘙廓空也力幺切)事亹亹而覬進兮
(思想君命幸復位/也補曰覬音兾)蹇淹留而躊躇(乆處無成卒/放弃也補曰)
(躊躇進退皃躇丈吕切舊本自霜/露慘悽而交下兮至此爲一章)
何氾濫之浮雲兮(浮雲晻翳興讒佞/也補曰汜與泛同)猋壅蔽
此明月(妨遮忠良害仁賢也夫浮雲行則蔽月之光/讒佞進則忠良壅也補曰猋卑遥切犬走皃)
忠昭昭而願見兮(思竭蹇蹇/而陳誠也)然霠曀而莫逹
(邪僞推排而隱蔽也然一作蔽露一作/雰補曰霠音隂雲覆日也曀隂風也)願皓日之
顯行兮(思望聖君之聘請也日以喻君詩云杲/杲出日補曰皓光也明也日出皃也)雲
蒙蒙而蔽之(羣小專恣掩君/明也蒙一作濛)竊不自聊而願
忠兮(意欲竭死不顧生也聊一/作料補曰料量也音聊)或黕點而汙
之(讒人誣謗被以惡名也補曰黕說文都/感切滓垢也又陟甚切汚也汙烏故切)堯舜之
抗行兮(聖迹顯著/髙無顚也)瞭冥冥而薄天(茂德煥炳/配乾坤也)
(瞭一作杳補曰瞭音了/明也一音杳薄附也)何險巇之嫉妬兮(亂惑/之主)
(嫉其/榮也)被以不慈之僞名(言堯有不慈之過以其不/傳丹朱也舜有卑父之謗)
(以其不立/瞽瞍也)彼日月之照明兮(三光照察/鏡幽冥也)尚黯黮
而有瑕(雲霓之氣蔽其精也補曰/黯鄔感切黮徒感切雲黒)何況一國之
事兮(衆職叢務/君異政也)亦多端而膠加(賢愚反戾人/異形也補曰)
(集韻膠加戾也膠音/豪加丘加切王逸說)
被荷裯之晏晏兮(荷芙蕖也裯袛裯也若襜褕/矣晏晏盛皃也藝文類聚作)
(披荷裯之炅炅補曰被音披又如字裯音刀說文祗/裯短衣方言汗襦自關而西謂之祗裯爾雅晏晏柔)
(也)然潢洋而不可帶(潢洋猶浩蕩不著人皃也/言人以荷葉爲衣皃雖香)
(好然浩浩蕩蕩而不可帶又易敗也以喻懷王自以/爲有賢明之德猶以荷葉爲衣必壞敗也補曰潢音)
(晃户廣切水深廣皃/洋音養滉瀁水皃)旣驕美而伐武兮(懷王自/謂有懿)
(德又勇猛也/驕一作憍)負左右之耿介(恃怙衆士被甲兵也/懷王内無文德不納)
(忠言外好武備而無名將所以爲秦所誘客/死不還補曰耿古幸切明也逸以介爲介胄)憎愠
惀之脩美兮(惡孫叔敖與子文也補/曰愠䊸粉切惀力允切)好夫人之
慷慨(愛重囊瓦與莊蹻也釋文/慨作礚莊蹻一作椒蘭)衆踥蹀而日進
兮(無極之徒在帷幄也踥一作𨄌釋/文作啑諜補曰踥思恊切蹀音牒)美超逺而
逾邁(接輿避丗辭金/玉也逾一作愈)農夫輟耕而容與兮
(愁苦賦歛/之重數也)恐田野之蕪穢(失不耨鋤/亡五榖也)事緜緜而
多私兮(政由細微以亂/國也緜一作綿)竊悼後之危敗(子孫/絶嗣)
(失社/稷也)世雷同而炫曜兮(俗人羣黨相稱舉也補/曰曲禮云母雷同注云)
(雷之發聲物無/不同時應者)何毀譽之昧昧(論善與惡/不分㭊也)今脩
飾而窺鏡兮(言與行副面不慙也/今一作余窺一作視)後尚可以竄
藏(身雖隱匿名顯彰也/補曰竄逃也匿也)願寄言夫流星兮(欲託/忠䇿)
(於賢/良也)羌儵忽而難當(行疾去亟路不值/也補曰儵音倐)卒壅
蔽此浮雲兮(終爲讒佞所覆/冒也卒一作上)下暗漠而無
光(忠臣喪精/不識謀也)堯舜皆有所舉任兮(稷契禹/益與咎)
(繇也舉/一作專)故髙枕而自適(安卧垂拱/萬國治也)諒無怨於
天下兮(巳之行度/信無尤也)心焉取此怵惕(内省審巳/無畏懼也)
(焉一/作安)椉騏驥之瀏瀏兮(衆賢並進職事脩也椉/一作六補曰椉與乗同)
(瀏流柳二/音水清也)馭安用夫強䇿(百姓成化刑不用也䇿/一作䇿𥙷曰強巨良切)
(䇿馬箠所/以驅策)諒城郭之不足恃兮(信哉險阻/何足恃也)雖
重介之何益(身被甲鎧猶爲虜/也補曰介甲也)邅翼翼而無
終兮(竭身恭敬何有極/也補曰邅行不進)忳惽惽而愁約(憂心/悶瞀)
(自約束也補曰忳徒渾切惽音昬說文怓也/愁約謂窮約而悲愁也語曰不可以乆處約)生天
地之若過兮(忽若雲馳/駟過隙也)功不成而無効(道德/不施)
(志不/遂也)願沈滯而不見兮(思欲濳匿自屏/弃也不一作無)尚欲
布名乎天下(敷名四海垂號謚/也補曰下音戸)然潢洋而不
遇兮(俍倡後時/無所逮也)直怐愗而自苦(守死忠信以/自畢也釋文)
(作/愗苦一作若一作善/補曰怐遘冦二音愗音茂)莽洋洋而無極兮
(周行曠野/將何之也)忽翶翔之焉薄(浮遊四海/無所集也)國有驥
而不知椉兮(推逺周邵與伊摯也補曰/曹子建以此爲屈子語)焉皇皇
而更索(不識賢愚尚暗昧/也補曰更平聲)寗戚謳於車下兮
(飯牛而歌厮賤役也/一本謳下有歌字)桓公聞而知之(言合聖道/應經術也)無
伯樂之善相兮(驥與駑鈍/幾不别也)今誰使乎譽之
(後世歎譽稱其德也譽一作/訾補曰訾音貲思也亦通)罔流涕以聊慮兮
(愴然深思/而悲泣也)惟著意而得之(知天生賢不虚出也/補曰著明也立也定)
(也)紛純純之願忠兮(思碎首腦而伏節也/一作紛忳忳而願忠)妬被
離而鄣之(讒邪妬害而壅遏也被一作披鄣一作/彰補曰被音披反離騷云亡春風之被)
(離鄣音章舊本自何氾濫/之浮雲兮至此爲一章)
願賜不肖之軀而别離兮(乞丐骸骨/而自退也)放遊
志乎雲中(上從豐隆而觀/望也志一作意)椉精氣之摶摶
兮(託載日月之光耀也楚人名圎曰/摶也摶一作槫補曰摶度官切)騖諸神之
湛湛(追逐羣靈之遺風也/補曰湛舊音羊戎切)驂白霓之習習兮
(驂駕素虹而東西也言已雖去舊士猶/脩潔白以厲身也驂一作參一作六)歷羣靈之
豐豐(周過列宿存六/宗也靈一作神)左朱榮之茇茇兮(朱/雀)
(奉送飛翩翻也苃釋文作芺於表切一作茷音蒲艾/切一云左朱雀之拔拔補曰集韻抜茷茇皆有斾音)
右蒼龍之躣躣(青虬負轂而扶轅也躣釋文作躩/音同補曰躣躣行皃其俱切廣韻)
(引/此)屬雷師之闐闐兮(整理車駕而鼓嚴也補曰/屬朱欲切連也關音田鼓)
(聲)通飛廉之衙衙(風伯次且而掃塵也通一作/道補曰衙衙行皃舊五乎切)
(又牛吕切/集韻音魚)前輊輬之鏘鏘兮(軒車先導聲轉轔也/輊一作輕補曰輊音)
(致詩曰如䡖如軒說文云輬卧車音涼招魂云/軒輬旣低注云軒輬皆輕車名則作輕輬亦通)後
輜椉之從從(輜軿侍從響雷震也補曰說文/輜軿車前衣車後也從楚江切)載
雲旗之委蛇兮(旂旗盤紆背雲/霄也委一作逶)扈屯騎之
容容(羣馬分布列前後/也補曰屯徒渾切)計專專之不可化
兮(我心匪石不可轉/也補曰化舊音花)願遂推而爲臧(執履忠信/不離善也)
頼皇天之厚德兮(靈神覆祐/無疾病也)還及君之無
恙(願楚無憂君康寧也言巳雖陞雲逺遊隨從百神/志猶念君而不能忘也補曰恙舊音羊說文恙憂)
(也一曰虫入腹食人心古者艸居多被此毒故相間/無恙乎蘇鶚演義引神異經云北方大荒中有獸食)
(人吩人則病羅人則疾名曰㺊㺊者恙也黃帝上/章奏天從之於是北方人得無憂無疾謂之無恙)終
楚辭卷第九
　　　　　校書郎臣王　逸上
招䰟章句第九(䰟一作/魂下同)楚辭
招䰟者宋玉之所作也(李善以招䰟爲小/招以有大招故也)招
者召也以手曰招以言曰召䰟者身之
精也宋玉憐哀屈原忠而斥棄愁懣(一/作)
(憂/愁)山澤䰟魄(一作/魄)放佚厥命將落故作
招䰟欲以復其精神延其年壽外陳四
方之惡内崇楚國之美以諷諫懷王冀
其覺悟而還之也(太史公讀招/䰟悲其志)
朕幼淸以廉潔兮(朕我也不求曰淸不受曰廉/不汗曰潔潔一作絜五臣云)
(皆代原/爲辭)身服義而未沬(沬己也言我少小脩清/潔之行身服仁義未曽)
(有懈巳之時也𥙷曰沬莫貝切易曰日中見/沬注云沬微昧之明也一云日中而昏也)主此
盛德兮牽於俗而蕪穢(牽引也不治曰蕪多/草曰穢言巳施行常)
(以道德爲主以忠事君以信結交而爲俗人所推引/德能蕪穢無所用之也五臣云主守也言巳主執仁)
(義忠信之德爲讒佞所牽/迫使荒蕪穢汚而不得進)上無所考此盛德兮
(考校五臣云上/君也考察也)長離殃而愁苦(殃禍也言巳履/行忠信而遇暗)
(主上則無所考校已之盛德長遭殃禍/愁苦而巳也離一作罹五臣云罹羅也)帝告巫陽
(帝謂天帝也女曰巫陽其名也巫一作/五臣云玉/假立天帝及巫陽以爲辭端補曰山海經云開明東)
(有巫彭巫抵巫陽巫几巫/相巫履注云皆神醫也)曰有人在下(在一/作於)我
欲輔之(人謂賢人則屈原也宋玉上設天意祐助/貞良故曰帝告巫陽有賢人屈原在於下)
(方我欲輔成其/志以厲黎民也)䰟魄離散汝筮予之(䰟者身/之精也)
(魄者性之決也所以經緯五藏保守形體也筮卜問/也蓍曰筮尚書曰決之蓍龜言天帝哀閔屈原䰟魄)
(離散身將顚沛故使巫陽筮問求索得而與/之使反其身也予一作與補曰予去聲下同)巫陽
對曰掌㝱(巫陽對天帝言招䰟者本掌/㝱之官所主職也㝱一作夢)上帝
其難從(言天帝難從掌㝱之官欲使巫陽招之也/一云其命難從一云命其難從補曰難文)
(選讀作/去聲)若必筮予之恐後之謝(一云謝之/一無之字)不
能復用巫陽焉(謝去也巫陽言如必欲先筮問/求䰟魄所在然後與之恐後世)
(怠懈必去卜筮之法不能復修用但招之可也五臣/云若必筮而招之恐後代懈怠去卜筮之法但以招)
(䰟爲事陽意不欲以筮與招相次/而行以爲不筮而招亦足可也)乃下招曰(巫陽/受天)
(帝之命因下招屈/原之䰟乃一作因)䰟兮歸來(還歸屈原之/身一作徠歸)去
君之恒幹(恒常也幹體也易曰貞者/事之幹五臣曰君謂原也)何爲四方
些(言䰟靈當扶人養命何爲去君之常體而逺之四/方乎夫人須䰟而生䰟待人而榮二者别離命則)
(霣零也或曰去君之恒閈閈里也楚人名里曰閈也/一云何爲乎四方乎一作兮一注云魄待人而榮補)
(曰些蘇賀切說文云語詞也沈存中云今夔峽湖湘/及南北江獠人凡禁呪句尾皆稱些乃楚人舊俗)
舎君之樂處而離彼不祥些(舎置也祥善也/言何爲舎君楚)
(之也一無兮字/一云歸來歸來)䰟兮歸來南方不可以止些
(言南方之俗其人甚/無信不可乆留也)雕題黒齒(雕畫也題額也黒/一作墨五臣云雕)
(鏤也補曰禮記南方曰蠻雕題交/趾注云雕題刻其肌以丹青涅之)得人肉以祀以
其骨爲醢些(醢醬也言南極之人雕畫其額齒/牙盡黒常食蠃蜯得人之肉用祭)
(祀先祖復以其骨爲醢醬也一云而祀一/云得人以祀無肉字五臣云醢肉醬也)蝮蛇蓁
蓁(蝮大蛇也蓁蓁積聚之皃補曰山海經蝮蛇色/如綬文大者百餘斤一名反鼻蛇爾雅蝮虺博)
(三寸首大如擘本草引張文仲云蝮蛇形乃不/長頭扁口尖人犯之頭足貼著蝮音覆蓁音臻)封
狐千里些(封狐大狐也言炎土之氣多蝮虺惡蛇/積聚蓁蓁爭欲齧人又有大狐健走千)
(里求食不可逢遇也五/臣云大狐其長千里)雄虺九首(首頭也五臣/云虺亦蛇名)
(補曰天問巳/見虺許鬼切)往來儵忽吞人以益其心些(儵/忽)
(疾急皃也言復有雄虺一身九頭往來奄忽常喜吞/人䰟魄以益其心賊害之甚也儵一作倐五臣云益)
(其心助/其毒也)歸來兮不可以乆淫些(淫遊也言其惡/如此不可乆遊)
(必被害也一云魂兮歸來一云歸來歸/來不可乆淫無以字五臣云淫淹也)䰟兮歸
來西方之害流沙千里些(流沙沙流而行也尚/書曰餘波入于流沙)
(言西方之地厥土不毛流沙滑滑晝夜流/行從廣千里又無舟航也從廣一作縱橫)旋入雷
淵(旋轉也淵室也淵文選作泉補曰旋泉絹切唐/避諱以淵爲泉山海經云雷澤中有雷神龍身)
(而人/頭)爢散而不可止些(爢碎也言欲渉流沙少止/則回入雷公之室轉還而)
(行身雖爢碎尚不得休息也爢一作靡釋文/作糜一作麋非是補曰爢靡爲切爛也壞也)而
些(倚依也言欲彷徉東西無民可依其野廣大行不/可極也一云言西方之土廣大遥逺無所臻極雖)
(欲彷徉求所依止不可得也一作仿佯五臣云仿佯/遊行皃極窮也補曰廣雅云彷徉徙倚也彷蒲忙切)
歸來兮恐自遺賊些(賊害也言䰟魄欲往者/自予賊害也一云歸來)
(歸來補曰/遺巳季切)䰟兮歸來北方不可以止些増
冰峨峨飛雪千里些(言北方常寒其冰重累/峨峨如山涼風急時疾)
(雪隨之飛行千里乃至地也五臣云増積也峨峨髙/皃補曰神異經北方有曽冰萬里厚百丈尸子曰朔)
(方之寒地凍厚六尺北/極左右有不釋之水)歸來兮不可以乆些(言/其)
(寒殺人不可乆留也一云歸/來歸來一云不可以乆止)䰟兮歸來君無
上天些(天不可/得上也)虎豹九關(五臣云/關鑰)啄害下人
些(啄齧也言天門凡有九重使神虎豹執其/關閉主啄齧天下欲上之人而殺之也)一夫
九首拔木九千些(言有丈夫一身九頭強梁多/力從朝至暮拔大木九千枚)
(也)犲狼從目往來侁侁些(侁侁往來聲也詩曰/侁侁征夫言天上有)
(犲狼之獸其目皆從奔走往來其聲侁侁爭欲㗖人/也侁一作莘五臣云從竪也侁侁衆皃補曰南北曰)
(從即容切釋文足用切/與注意不合侁所臻切)懸人以娭(懸釋文作縣娭/一作嬉一作娛)
(補曰娭/許其切)投之深淵些(投擿也言犲狼得人不即㗖/食先懸其頭用之娭戲疲倦)
(巳後乃擿於深淵/之底而弃之也)致命於帝然後得瞑些(瞑/卧)
(也言投人巳訖上致命於天帝然後乃得眠卧也瞑/一作眠五臣云致送也送人之命於天帝補曰瞑音)
(眠又/音銘)歸來往恐危身些(往即逢害身危殆也/一云歸來歸來一云)
(魂兮/歸來)䰟兮歸來君無下此幽都些(幽都地/下后土)
(所治也地下幽冥故/稱幽都一無此字)土伯九約其角觺觺些
(土伯后土之侯伯也約屈也觺觺猶狺狺角利皃也/言地有土伯執衞門戸其身九屈有角觺觺主觸害)
(人也觺一作􁖽五臣云觺觺銛/利皃補曰觺音疑又牛力切)敦脄血拇(敦厚也/脄背也)
(栂手母指也脄一作脢補曰脄脢音梅又音妹脊側/之肉說文云背肉也易咸其脢一曰心上口下拇莫)
(垢/切)逐人駓駓些(駓駓走皃也言土伯之狀廣肩厚/背逐人駓駓其走捷疾以手中血)
(漫汚人也補/曰駓音丕)參目虎首其身若牛些(言土伯/之頭其)
(皃如虎而有三目身又肥大狀如牛也參/一作三補曰參蘇甘切愽雅云參三也)此皆甘
人歸來恐自遺災些(甘美也災害也言此物食/人以爲甘美徑必自與害)
(不旋踵也歸來一云歸來歸來一作歸來兮/災釋文作菑補曰遺與也去聲菑與災同)䰟兮
歸來入脩門些(脩門郢城門也宋玉設呼屈原/之䰟歸楚都入郢門欲以感激)
(懷王使還之也補曰脩/門巳見九章龍門注中)工祝招君背行先些
(工巧也男巫曰祝背倍也言選擇名工巧辯之巫使/招呼君倍道先行導以在前冝隨之也五臣云工祝)
(良巫也君謂原言良巫背行/在先君冝隨後補曰背音倍)秦　齊縷(落縷/綫也)
(釋文作篝補曰/古侯切/寵也笿也笿音落可熏衣)鄭綿絡些(綿纏也絡/縛也言爲)
(君䰟作衣乃使秦人織其/絡齊人作綵縷鄭國之/工纒而縛之堅而且好也綿一作緜補曰說文緜䏈)
(㣲/也)招具該備永嘯呼些(該亦備也言撰設甘美/招䰟之具靡不畢備故)
(長嘯大呼以招君也夫嘯者隂也呼者陽/也陽生䰟隂主魄故必嘯呼以感之也)䰟兮歸
來反故居些(反還也故古也言冝急/來歸還古音之處也)天地四
方多賊姦些(賊害也姦惡也言天有虎豹地有/土伯東有長人西有赤蟻南有雄)
(虺北有増冰皆爲姦惡以賊/害人也地一作/一作)像設君室(像法也君/一作居)
靜間安些(無聲曰靜空寛曰間言乃爲君造設第/室法像舊廬所在之䖏淸淨寛間而安)
(樂也補曰/間音閑)髙堂邃宇(邃深也/宇屋也)檻層軒些(檻楯/也從)
(曰檻橫曰楯軒樓版也言所造之室其堂髙顯屋甚/深邃下有檻楯上有樓板形容異制且鮮明也五臣)
(云檻欄層重也軒檻樓上板/𥙷曰一云檐宇之未曰軒)層臺累榭(層累皆/重也無)
(木謂之臺有木謂之榭補曰說文臺觀四方/而髙者榭臺有屋也一曰凡屋無室曰榭)臨髙
山些(言復作重層之臺累石之榭其顚眇眇上/乃臨於髙山也或曰臨髙山而作臺榭也)網
戸朱綴(網戸綺文鏤也朱丹也綴縁也網一作/罔五臣云織網於戸上以朱色綴之)刻
方連些(刻鏤也橫木關柱爲連言門戸之楣皆刻/鏤綺文朱丹其縁雕鏤連木使之方好也)
(五臣云又刻鏤橫木爲文章連於上/使之方好𥙷曰連集韻作槤門持關)冬有穾夏
(穾複室也厦大屋也詩云於我乎夏屋渠渠厦一作/夏五臣云穾厦重屋補曰穾深也隱暗處爾雅東南)
(隅謂之㝔厦胡雅/切穾㝔並於叫切)夏室寒些(言隆冬凍寒則有大/屋複穾温室盛夏暑)
(熱則有洞逹隂堂其内寒涼/也室一作屋補曰夏胡駕切)川谷徑復(流源爲川/注谿爲谷)
(徑過也復反也川一作谿徑一作俓五臣云徑徃/也𥙷曰爾雅水注谿爲谷說文泉出通川爲谷)流
潺湲些(言所居之舎激導川水徑過園庭/回通反復其流急疾又潔淨也)光風
轉蕙(光風謂雨巳日出而風草木有光也轉揺/也五臣云日光風氣轉汎薄於蘭蕙之叢)汜
崇蘭些(汜猶汎汎揺動皃也崇充也言天雨霽日/明㣲風奮發動揺草木皆令有光充實蘭)
(蕙使之芬芳而益暢茂也五/臣云崇髙也補曰氾音泛)經堂入奥(西南隅謂/之奥經一)
(作徑古本作陞奥釋文作隩五臣云言/自蘭蕙經入於此矣𥙷曰奥烏到切)朱塵筵些
(朱丹也塵承塵也筵席也詩云肆筵設机言升殿過/堂入房至室奥處上則有朱畫承塵下則有簟筵好)
(席可以休息也或曰朱塵筵謂承塵摶壁曼延相連/接也搏一作薄補曰鋪陳日筵藉之曰席說文筵竹)
(席/也)砥室翠翹(砥石名也詩曰其平如砥翠鳥名/也翹羽也五臣云以砥石爲室取)
(其平也又以翠羽相飾之補曰砥音咫礪石也書傳/云砥細於礪皆磨石也榖梁云天子之桷斲之礱之)
(加宻石焉注云以細石磨/之翹祈堯切鳥尾長毛也)挂曲瓊些(挂懸也曲瓊/玉鈎也言内)
(卧之室以砥石爲壁平而滑澤以翠鳥之羽雕飾玉/鈎以懸衣物也或曰儃室謂儃佪曲房也挂一作絓)
(五臣云玉鈎挂於室中/補曰絓罥也古賣切)翡翠珠被(雄曰翡雌曰/翠被衾也補)
(曰翡赤羽雀翠青羽雀異物志云翠鳥形如燕赤而/雄曰翡青而雌曰翠翡大於羣其羽可以飾幃帳顔)
(師古曰鳥各别異/非雌雄異名也)爛齊光些(齊同也言牀上之𬒳/則飾以翡翠羽及珠)
(璣刻晝衆華其文爛然而同光明也/五臣云以珠翠飾被光色爛然相齊)蒻阿拂壁
(蒻蒻席也阿曲隅也拂薄也五臣云以蒻/席替壁之曲𥙷曰蒻音弱蒲也可以爲席)羅幬張
些(羅綺屬也張施也言房内則以蒻席薄牀四壁及/與曲隅復施羅幬輕且涼也補曰幬禪帳也音儔)
(爾雅幬/謂之帳)纂組綺縞(纂組綬類也一作繤一作綦五/臣云縞練也𥙷曰纂作管切似)
(組而赤組音祖綺文繒也縞音杲素也一曰/細繒綦蒼白色一曰青里文禮記有綦組綬)結琦
璜些(璜玉名也言幬帳之細皆用綺縞又以纂組/結束玉璜爲帷帳之飾也琦一作竒補曰琦)
(玉名璜/半璧也)室中之觀多玲怪些(金玉爲珍詭異爲/怪言縱觀房室之)
(中四方珍竒玩好怪物無不畢具也珍/一作珎怪一作恠補曰珎恠皆俗字)蘭膏明
燭(蘭膏以蘭香煉/膏也燭一作爥)華容備些(容皃也言日暮遊/宴燃香蘭之膏張)
(施明燭觀其鐙錠雕鏤百獸華竒好備也/五臣云華容謂美人也補曰錠都定切)二八侍
宿(二八二列也言大夫有二列之樂故晉/悼公賜魏絳女樂二八歌鍾二肆也)射逓代
些(射猒也詩云服之無射逓更也言使好女十六人/侍君宴宿意有猒倦則使更相代也或曰夕逓代)
(夕暮也逓一作遞五臣云君或/猒之則遞代進矣補曰射音亦)九侯淑女(淑善補/曰九侯)
(謂九服之/諸侯也)多迅衆些(迅疾也言復有九國諸侯好/善之女多才長意用心齊疾)
(勝於衆人也五臣云/其來迅疾衆多於此)盛鬋不同制(鬋鬢也制法/也五臣云盛)
(飾理鬢其制不同補/曰鬋音翦女鬢垂皃)實滿宫些(宫猶室也爾雅曰/宫謂之室言九侯)
(之女工巧妍雅裝飾兩結垂鬢/下髮形皃竒異不/與衆同皆來實滿充後宫也一云垂髮鬢下鬋一云)
(垂/下髴補曰鬘/髮美也髴首飾也)容態好比(態姿也比親也五臣/云比宻也補曰好王)
(逸作美好之好五/臣作好愛之好)順彌代些(彌乆也言美女衆多/其皃齊同姿態好美)
(自相親比承順上意乆則相代也代一作世五臣云/彌猶次也好相親宻和順次以相代也補曰作世者)
(非)弱顔固植(固堅也植志/也植一作立)謇其有意些(謇正/言皃)
(也言美女内多廉恥弱顔易媿心志堅固不可侵犯/則謇然發言中禮意也謇一作蹇五臣云謇正直兒)
(有意禮/則之意)姱容脩態(姱好皃脩長也/補曰姱苦瓜切)絙洞房些
(絙竟也房室也言復有美好之女其皃姱好多意長/智羣聚羅列竟識洞逹滿於房室也絙一作縆五臣)
(云洞深也補曰絙與亘同/文選云洞房叫窱而幽邃)蛾眉曼睩(曼澤也睩/視皃蛾一)
(作娥睩一作睇五臣云曼長也補曰李善云/曼輕細也音萬睩音禄說文云目睞謹也)目騰
光些(騰馳也言美女之皃蛾眉王白好目曼澤時/睩睩然視精光騰馳驚惑人心也五臣云騰)
(發/也)靡顔膩理(靡緻也膩滑也五臣云靡好也補/曰吕氏春秋靡曼皓齒注云靡曼)
(細理弱肌美色/也膩女吏切)遺視矊些(遺竊視也矊脉也言諸/美女顔容脂細身體夷)
(滑心中矊脉時時竊視安詳審諦志不可動也矊一/作􁔍一作/五臣云􁔍目中瞳子言目淸澈烱然見)
(其瞳子補曰方言黸瞳之子謂之矊注云/矊邈也音綿廣韻瞳子黒也又矊眇逺視)離榭脩
幕(離别也脩長/也幕大帳也)侍君之間些(間靜也言願令/美女於離宫别)
(觀帳幕之中侍君間靜/而宴遊也補曰間音閑)翡帷翠帳飾髙堂些
(言復以翡翠之羽雕餝幬帳張之髙堂以樂君也/帳一作幬飾一作餝補曰在旁曰帷餝與飾同)紅
壁沙版(紅赤白色也/沙丹沙也)玄玉梁些(玄黒也言堂上/四壁皆堊色令)
(之紅白又以丹沙畫飾軒版承以黒玉之梁五采/分别也一云玄王之梁五臣云黒玉飾于屋梁)仰
觀刻桷(補曰左傳丹楹刻桷文選云龍/角雕鏤說文椽方曰桷音角)畫龍蛇
些(言仰觀視屋之欀橑皆/刻畫龍蛇而有文章也)坐堂伏檻(檻楯/也)臨曲
池些(言坐於堂上前伏檻楯下/臨曲水清池可漁釣也)芙蓉始發(芙蓉/蓮華)
(也)雜芰荷些(芰菱也秦人謂之薢茩言池水之/中有芙蓉始發其華芰菱雜錯羅)
(列而生俱盛茂也或曰倚荷謂荷立生水/中持倚之也五臣云芰水草荷芙蓉之莖)紫莖屏
風(屏風水葵也補曰本草鳬葵即莕菜/生水中俗名水葵又防風一名屏風)文縁波些
(言復有水葵生於池中其莖紫色風起水動波縁其/葉上而生文也或曰紫莖言荷莖紫色也屏風謂荷)
(葉鄣風也縁文選作緑五臣云/風起吹之生文於緑波中也)文異豹飾(豹猶虎/豹補曰)
(詩云羔/裘豹飾)侍陂陁些(陂陁長陛也言侍從之人皆衣/虎豹之文異采之飾侍君堂隅)
(衞階陛也或曰侍陂池謂侍從於君遊陂池之中赫/然光華也陁一作陀補曰陂音頗陀音駞不平也文)
(選陂/音波)軒輬旣低(軒輬皆輕車名也低屯也一曰低/俛也補曰軒曲輈藩車也輬音涼)
(卧車/也)歩騎羅些(徒行爲歩乗馬爲騎羅列也言官/屬之車旣巳屯止歩騎士衆羅列)
(而陳竢須/君命也)蘭薄戸樹(薄附也樹種也五/臣云木叢生曰薄)瓊木
籬些(柴落爲籬言所造舎種樹蘭蕙附於門戸外/以玉木爲其籬落守禦堅重又芬香也五臣)
(云言夾戸種叢蘭又栽木爲/藩籬以自蔽瓊者美言也)䰟兮歸來何逺
爲些(逺爲四方而乆不歸也五臣云/此足可安居何用逺去爲也)室家遂宗
(宗衆也補/曰宗尊也)食多方些(方道也言君九族室家遂以/衆盛人人曉味故飲食之和)
(多方道也五臣云營/造飲食亦多方略)稻粢穱麥(稻稌粢稷穱擇也/擇麥中先熟者也)
(補曰顔師古云本草所謂稻米者今之稬米耳說文/云稻稌也又急就篇云稻黍秫稷左太沖蜀都賦云)
(粳稻漢漠益知稻即稬共粳並出矣粢子夷切本草/云稷即穄也今楚人謂之稷穱音捉稻處種麥也)
挐黃粱些(挐糅也言飯則以秔稻糅稷擇新麥/糅以黃粱和而柔嬬且香滑也補曰)
(挐女居切記云飯黍稷稻粱白黍黃粱本草黃粱出/蜀漢商浙間亦種之香美逾於諸粱号爲竹根黃)
大苦醎酸(大苦䜴也醎一作鹹五臣云鹹䀋也酸/酢也大苦鹹酸辛甘皆和之使其味行)
(補曰本草豉味苦故逸以大苦爲豉然說左氏者曰/醯醢塩梅不及豉古人未有豉也内則及招魂備論)
(飲食言不及豉史游急就篇曰及有無夷塩䜴盖秦/漢以來始爲之耳據此則逸說非也又爾雅云蘦大)
(苦郭氏以爲甘草又詩云隰有苓陸機草木蟲魚䟽/云苓大苦也可爲乾菜此所謂大苦盖苦味之甚者)
(爾)辛甘行些(辛謂椒薑也甘謂飴蜜也言取豉汁/和以椒薑醎酢和以飴蜜則辛甘之)
(味皆發/而行也)肥牛之腱(腱筋頭也五臣云腱筋肉補曰/腱居言切膂腱肉也一曰筋之)
(大/者)臑若芳些(臑若熟爛也言取肥牛之腱爛熟之/則肥濡􁌄美也若一作弱臑一作􁞦)
(一作胹臑仁珠切􁞦音耎胹音而釋文作/而兖切/補曰集韻腝/胹臑皆有而音說文云爛也一曰臑)
(嫰耎皃􁌄/蘇夲切)和酸若苦陳吳羹些(言美人工作羹/和調甘酸其味)
(若苦而復甘也五臣云酸苦皆得中補曰若猶及也/羹音郎􁂄也集韻云魯頌楚詞急就篇羹與房漿爲)
(韻淮南曰荆吳芬馨以嚂其口嚂音藍又云煎熬焚/炙調齊和之適以窮荆吳甘酸之變注云二國善醎)
(酸之/和)胹鼈炮羔(羔羊子也胹一作臑釋文作濡而/朱切五臣云濡煑也補曰濡集韻)
(音而亨肉和湆也炮蒲交/切合毛炙物一曰裹物燒)有柘漿些(柘藷蔗也/言復以飴)
(蜜胹鼈炮羔令之爛熟取藷蔗之汁爲漿飲也或曰/血鼈炰羔和牛五藏爲羔臛鶩爲羹者也柘一作蔗)
(一注云胹鼈炮羔和牛五藏臛爲羹者也/補曰相如賦云諸柘巴苴注云柘甘柘也)鵠酸臇
鳬(臇小臛也補曰鵠鴻鵠也臇/子兖切臛少汁也鳬野鴨也)煎鴻鶬些(鴻/鴻)
(鴈也鶬鶬鶴也言復以酸酢烹鵠爲羹小臇臛鳬煎/熬鴻鶬令之肥美也補曰鶬音倉麋鴰也此言以酢)
(漿烹鵠鳬爲羹/用膏煎鴻鶬也)露雞臛蠵(露雞露棲之雞也有/菜曰羹無菜曰臛蠵)
(大龜之屬也蠵一作蠵補曰塩鐡論曰煎魚切肝羊/淹雞寒臛字書作􁂄呼各切又音霍肉羹也集韻涪)
(陵郡岀大龜一名靈/蠵音携又以規切)厲而不爽些(厲烈也爽敗/也楚人名羹)
(敗曰爽言乃復烹露棲之肥雞臛蠵龜之肉則其味/清烈不敗也補曰爽音霜恊韻老子曰五味令人口)
(爽)粔籹蜜餌有餦餭些(餦餭餳也言以蜜和/米麫熬煎作粔籹擣)
(黍作餌又有美餳衆味甘美也擣黍一作擣麥一作/揉米補曰粔音巨籹音女又音汝粔籹蜜餌也吳謂)
(之膏環餌粉餅也方言曰餌謂之餻餳謂之餦/餭注云即乾飴也音張皇一曰餅也一曰餌也)瑶
漿蜜勺(瑶玉也勺沾也古木蜜作/補曰勺/音酌一云丁狄時斫二切沾音忝)實
羽觴些(實滿也羽翠羽也觴觚也言食巳復有玉/漿以蜜沾之滿於羽觴以漱口也五臣云)
(勺和也觴酒噐也挿羽於上補曰杯上綴羽/以速飲也一云作生爵形實曰觴虚曰觶)挫糟
凍飲(挫捉也凍冰也五臣云糟酒滓也可以/凍飲李善云凍冷也補曰挫宗臥切)酎
淸涼些(酎醇酒也言盛夏則爲覆蹙乾釀提去其/糟但取清醇居之冰上然後飲之酒寒涼)
(又長味好飲也補曰酎直又切三重醸酒/月令孟夏天子飲酎注云春酒至此始成)華酌旣
陳(酌酒斗也陳一作敶五臣云華酌謂置華於/酒中補曰華采也說文云酌盛酒行觴也)有
瓊漿些(言酒罇在前華酌陳列/復有玉漿恣意所用也)歸來反故室
敬而無妨些(妨害也言君䰟急來歸還反所居故/室子孫承事恭敬長無禍害也一云)
(歸來歸來一云歸/反故室無來字)肴羞未通(魚肉爲肴羞進也/補曰肴骨體又葅)
(也致滋/味爲羞)女樂羅些(言肴膳巳具進舉在前賔主/之禮殷勤未通則女樂倡蕩)
(羅列在/堂下也)敶鍾按皷(按徐敶一作陳按一作/按五臣云按猶擊也)造
新歌些(言乃奏樂作音而撞鍾徐皷/造爲新曲之歌與衆絶異也)渉江采菱
發揚荷些(楚人歌曲也言已歩渡大江南入湖池/采取菱芰發揚荷葉喻屈原背去朝堂)
(隱伏草澤失其所也菱一作䔖文選作陽荷注云荷/當作阿涉江采菱陽阿皆楚歌名補曰淮南云歌采)
(菱發揚阿又云足蹀陽阿之舞注云陽阿古之名倡/又云欲美和者必先始於陽阿采菱注云陽阿采菱)
(樂曲之/和聲)美人旣醉朱顔酡些(朱赤也酡著也言/美女飲㗖醉飽則)
(面著赤色而鮮好也酡一作􁉦一本云當作袉徒/何切著也爲􁉦者非補曰酡音䭾飲而赭色著面)娭
光眇視(娭戲也眇眺也娭/一作嬉一作娱)目曽波些(波華也言/美女酣樂)
(顧望娭戲身有光文眺視曲眄目采盼然白黒分明/若水波而重華也五臣云言美人旣爲戲樂光彩橫)
(出眇然逺視目若/水波補曰曽重也)被文服纎(文謂綺繡也纎謂羅/縠也補曰纎細也)
麗而不竒些(麗美好也不竒竒也猶詩云不顯/文王不顯顯也言美女被服綺繡)
(曵羅縠其容靡麗誠足竒怪/也一云被兹文服纎麗不竒)長髮曼鬋(曼澤髪/一作鬢)
(補曰曼音/萬鬋音翦)豔陸離些(豔好皃也左氏傳曰宋華/督見孔父之妻目逆而送)
(之曰美而豔言美人長髮工結鬋鬢滑/澤其狀豔美儀皃陸離而難具形也)二八齊容
(齊同補曰二八巳見舞賦/云鄭女出進二八徐侍)起鄭舞些(鄭舞鄭國/之舞也言)
(二八美女其儀容齊一被服同飾奮袂俱起而鄭舞/也或曰鄭舞鄭重屈折而舞也補曰相如賦云鄭女)
(曼姬邊讓賦云齊倡列鄭女羅戰國䇿云被鄭國之/女粉白黛黒立於衢間非知而見之者以爲神淮南)
(子注云鄭袖楚懷幸姬善歌/工舞因名鄭舞鄭重殷勤也)衽若交竿(竿竹竿也/衽一作袵)
(補曰而/甚切)撫案下些(撫抑也言舞者廻旋衣衽掉揺/回轉相鈎狀若交竹竿以手抑)
(案而徐來下也一云撫抵也以手抵案而徐下行也/五臣云衽衣襟也言舞人廻轉衣襟相交如竿也以)
(手撫案其節而徐行也補曰下音戸唐段安/節樂録曰舞者樂之容古有大垂手小垂手)竽瑟
狂㑹(狂猶/並也)搷鳴鼓些(搷擊也言衆樂並㑹吹竽/彈瑟又搷擊鳴鼓以進八)
(音爲之節也搷一作嗔一作塡文選作槇徒年切/補曰搷田殿二音集韻嗔音田引詩振旅嗔嗔)宫
庭震驚(震動也/驚駭也)發激楚些(激淸聲也言吹竽擊鼓/衆樂並㑹宫庭之内莫)
(不震動驚駭復作激楚之淸聲以發其音也補曰淮/南曰揚鄭衞之浩樂結激楚之遺風注云結激清楚)
(之聲也舞賦云激楚結風陽阿之舞五臣云激急也/楚謂楚舞也舞急縈結其風李善云激楚歌曲也列)
(女傳曰聽激楚之遺風上林賦云鄢郢􁇇紛激楚結/風文頴曰激衝激急風也結風迴風亦急風也楚地)
(風旣自漂疾然歌樂者猶復依激/結之急風爲節其樂促迅哀切也)吳歈蔡謳(吳蔡/國名)
(也歈謳皆歌也補曰歈音俞古賦云巴俞宋蔡說文/云歈歌也徐鉉曰偷水之人善歌舞漢髙祖采其聲)
(後人因加此字按楚詞巳有此語/則歈盖歌之别稱耳徐說非是)奏大吕些(大吕/六律)
(名也周官曰舞雲門奏大吕言乃復使吴人歌謡蔡/人謳吟進雅樂奏大吕五音六律聲和調也文選奏)
(作秦五臣云吳蔡秦皆國名補/曰大吕非秦聲五臣說非是)士女雜坐亂而不
分些(言醉飽酣樂合罇促席男女雜坐比/肩齊膝恣意調戲亂而不分别也)放敶組
纓(組綬􁍚一作陳/補曰纓冠系也)班其相紛些(紛亂也言男女共/坐除去威嚴放其)
(冠纓舒敶印綬班然相亂/不可整理也班一作班)鄭衞妖玩(鄭衞國名也/妖玩好女也)
(補曰許愼云鄭衞/新聲所出國也)來雜陳些(雜廁也陳列也言/鄭衞二國復遣妖)
(玩之好女來雜厠俱坐/而陳列也陳一作􁍚)激楚之結(激感也結頭䯻/也補曰結古詣)
(切束/髪也)獨秀先些(秀異也言鄭衞妖女工於服飾其/結殊形能感楚人故異之而使之)
(先進也五臣云秀/異而先進於前)菎蔽象棊(菎玉也蔽簙箸以/玉飾之也或言菎)
(蕗今之箭裏也菎一作琨一作箟補曰菎音昆香草/也琨玉名箟竹名蔽集韻作􁗫其字從竹方言簙謂)
(之蔽秦晉之間謂之簙吴楚之間謂之蔽或/謂之箭裏或謂之棊愽雅云博箸謂之箭)有六
簙些(投六箸行六棊故爲六簙也言宴樂旣畢乃/設六簙以菎落作箸象牙爲棊麗而且好也)
(簙一作博補曰說文云局戲也六箸十二棊也鮑宏/博經云所擲頭謂之瓊瓊有五采刻爲一畫者謂之)
(塞刻爲兩畫者謂之白刻爲三畫者謂之黒一邊不/刻者五塞之間謂之五塞列子曰擊博樓上注云擊)
(打也如今雙陸碁也古博經云博法二人相對坐向/局局分爲十二道兩頭當中名爲水用碁十二枚六)
(白六黒又用魚二枚置於水中其擲采以瓊爲之瓊/畟方寸三分長寸五分銳其頭鑽刻瓊四面爲眼亦)
(名爲齒二人互擲采行碁碁行到處即竪之名爲驍/碁即入水食魚亦名牽魚毎牽一魚獲二籌/一魚)
(獲三籌/畟音側)分曹並進(曹/偶)遒相迫些(遒亦迫言分曹/列偶並進技巧)
(投箸行棊轉相遒迫使不得擇行也或曰分曹並進/者謂並用射禮進也五臣云遒急也言務以求勝)
成梟而牟(倍勝爲牟文選梟作鳬補曰漢書梟騎/注云梟勇也若六愽之梟作鳬非是淮)
(南曰善博者不欲牟不恐不勝注云博其/棊不傷爲牟梟堅堯切牟過也進也大也)呼五白
些(五白簙齒也言已棊巳梟當成牟勝射張食棊下/兆於屈故呼五白以助投也兆於屈一作逃於窟)
(補曰列子云樓上博者射明瓊張中說者曰凡戲爭/能取中皆曰射明瓊齒五白也中去聲射食亦切)
晉制犀比(晉國名也制作也比/集也補曰比頻二切)費白日些(費光/皃也)
(言晉國工作簙棊箸比集犀角以爲雕飾投之/皜然如日光也補曰費耗也昲日光也芳未切)鏗
鍾揺簴(鏗撞也揺動也鏗釋文作銵簴一作虡五/臣云虡懸鍾格言擊鍾則揺動其格補曰)
(鏗銵並苦耕/切虡竒舉切)揳梓瑟些(揳鼔也言衆賔旣集共簙/以相娛樂堂下復鳴大鍾)
(左右歌吟鼓瑟琴也五臣云揳撫也以梓/木爲瑟補曰揳古八切轢也書亦作戛)娛酒不
廢(娛/樂)沈日夜些(言雖以酒相娛樂不廢政事晝夜/沈湎以忘憂也或曰娛酒不發發)
(旦也詩云明發不寐言日夜娛樂又曰和/樂且湛言晝夜以酒相樂也夜一作夕)蘭膏明
燭(一作/爥)華鐙錯些(言鐙錠盡雕琢錯鏤飾設以禽/獸有英華也鐙一作雕五臣云)
(似蘭漬膏取其香也華謂有光華補曰鐙音登說文/曰錠也徐鉉曰錠中置燭故謂之鐙又說文曰錯金)
(涂也亦/支錯)結撰至思(撰猶博也五臣云言我能撰深/心以思賢人補曰撰述也定也)
(持/也)蘭芳假些(假至也書曰假于上下蘭芳以喻賢/人也言君能結撰博專至之心以思)
(賢人賢人即自至/也補曰假音格)人有所極同心賦些(賦誦也言/樂坐之人)
(各欲盡情與巳同心者獨誦忠信與道德也五臣云/極盡也賦聚也賢人盡至則同心相聚君可選也補)
(曰釋名曰敷布其義謂之賦漢書曰不歌而/誦謂之賦五臣以賦爲聚盖取賦歛之義)酎飲
盡歡樂先故些(故舊也言飲酒作樂盡巳歡欣者/誠欲樂我先祖及與故舊人也酎)
(一作酌一夲盡上有旣字/五臣云樂君先祖及故舊)䰟兮歸來反故居些
(言䰟神冝急來歸還反楚國/居舊故之處安樂無憂也)亂曰獻歳發春兮
(獻/進)汨吾南征(征行也言歳始來進春氣奮揚萬物/皆感氣而生自傷放逐獨南行也五)
(臣云汨疾也亦代原爲詞補曰汨于筆切文選自此/至白芷生句末皆有些字一本至誘騁先有些字)
菉蘋齊葉兮(菉王芻也蘋一作薠/補曰菉音緑見騷經)白芷生
(言屈原放時菉蘋之草其葉適齊白芷萌牙方始欲/生據時所見自傷哀也猶詩云昔我往矣楊柳依依)
(也)路貫廬江兮左長薄(貫出也廬江長薄地名/也言屈原行先出廬江)
(過歷長薄長薄在江北時東行故言左也五臣云在/其左也補曰前漢地理志廬江出陵陽東南北入江)倚
沼畦瀛兮(沼池也畦猶區也瀛池中也楚人/名池澤中曰嬴五臣云倚立也)遥望
博(遥逺也博平也言已循江而行遂入/池澤其中區瀛逺望平博無人民也)靑驪結駟
兮(純黒爲驪結連也四馬/爲駟補曰驪吕知切)齊千乗(齊同也言屈原/甞與君俱獵於)
(此官屬齊駕駟馬或青或黒連千乗皆同服/也補曰自此以下盛言畋獵之樂以招之也)懸火延
起兮玄顔烝(懸火懸鐙也玄天也言已時從君夜獵/懸鐙林木之中其火延及燒於野澤煙)
(上烝天使黒色也烝一作蒸補曰顔容/也說文烝火氣上行也蒸進也衆也)歩及驟處兮
(驟走也/處止也)誘騁先(誘導也騁馳也言獵時有歩行者有/乗馬走驟者有處止者分以圍獸巳)
(獨馳騁爲/君先導也)抑騖若通兮(抑止也騖馳也若順也五/臣云止馳騖者使順通獵)
(事)引車右還(還轉也言抑止馳騖者順通共獲引/車右轉以遮獸也還一作旋一云引)
(右運無車字/補曰還音旋)與王趨夢兮課後先(夢澤中也楚人/名澤中爲夢中)
(左氏傳曰楚大夫鬪伯比與䢵公之女媱而生子弃諸/夢中言巳與懷王俱獵於夢澤之中課第羣臣先至後)
(至也一注云夢草中也補曰夢音蒙又去聲楚謂草澤/曰夢爾雅曰楚有雲夢先儒云左傳楚子與鄭伯田子)
(江南之夢地理志南郡華容縣南有雲夢澤杜預云南/郡枝江縣西有雲夢城江夏安陸縣亦有雲夢或曰南)
(郡華容縣東南有巴丘湖江南之夢雲夢一澤而毎處/有名者司馬相如子虚賦云雲夢者方八九百里則此)
(澤跨江南北毎處名存焉左傳楚昭王寢㝱于雲中則/此澤亦得單稱雲單稱夢也沈存中云書曰雲土夢作)
(乂孔安國注書云雲夢在江南不然也據左傳吳人入/郢楚子渉睢濟江入于雲中王寢盜攻之以戈擊王王)
(奔鄖楚子自郢西走渉睢則當出于江南其後渉江入/于雲中遂奔鄖鄖則今之安州渉江而後至雲入雲然)
(後至鄖則雲在江北也左傳鄭伯如楚王以田江南之/夢曰江南之夢則雲在江北明矣江南則今之公安石)
(首建寧等縣江北則玉/沙監利景陵等縣也)君王親發兮(發/射)憚靑兕
(憚驚也言懷王是時親自射獸驚靑兕牛而不能制也/以言甞侍從君獵今乃放逐歎而自傷閔也兕一作兕)
(五臣云憚懼也時君王親射靑兕懼其不能制我佐君/殺之補曰憚當割切莊子云憚赫千里音義云千里皆)
(懼爾雅兕似牛注云/一角青色重千斤)朱明承夜兮(朱明日也/承續也)時不
可以淹(淹乆也言歳月逝往晝夜相續年命將老不/可乆處當急來歸也一云時不淹一云時不)
(可淹一云時不見淹五臣云/日夜相承四時不得淹止)臯蘭被徑兮(皐澤也/被覆也)
(徑路/也)斯路漸(漸没也言澤中香草茂盛覆被徑路人/無采取者水卒増溢漸没其道將至弃)
(捐也以言賢人乆處山野君不事用亦將隕/顚也五臣云埋没凋落補曰漸音尖流入也)湛湛江
水兮(湛湛/水皃)上有楓(楓木名也言湛湛江水浸潤楓/木使之茂盛傷已不蒙君惠而)
(身放弃曽不若樹木得其所也或曰水旁林木中鳥獸/所聚不可居之也補曰楓音風爾雅楓攝攝注云似白)
(楊葉圎而歧有脂而香本草云樹髙大商洛間多有說/文云楓木厚葉弱枝善揺漢宫殿中多植之至霜後葉)
(丹可愛故騷/人多稱之)目極千里兮傷春心(言湖澤博乎春/時草短望見千)
(里令人愁思而傷心也或曰蕩春心蕩滌也言春時澤/乎望逺可以滌蕩愁思之心也一作傷心悲補曰心舊)
(音蘇含切按詩逺送于南與/實勞我心叶韻正與此同)䰟兮歸來哀江南(言/䰟)
(魄當急來歸江南土地僻逺山林嶮阻誠可哀傷不足/處也五臣云欲使原復歸于郢故言江南之地可哀如)
(此皆諷君之詞補曰庾/信哀江南賦取此爲名)
楚辭卷第九
楚辭卷第十
　　　　　　校書郎臣王　逸上
大招章句第十　楚辭
大招者屈原之所作也或曰景差疑不能
明也(屈原賦二十五篇漁父以/上是也大招恐非屈原作)屈原放流九年憂
恖煩亂精神越散與形離别恐命將終所行
不遂故憤然大招其魂盛稱楚國之樂崇懷
襄之德以比三王能任用賢公卿明察能薦
舉(一無/明字)人冝輔佐之以興至治因以風諫逹已
之志也
靑春受􁛮(靑東方春位其色青也􁛮去也􁛮一作/謝補曰淮南曰扶桑受謝日炤宇宙炤)
(炤之光輝燭四海文選/云隂謝陽施注引此語)白日昭只(昭明也言歳始春靑/帝用事盛隂巳去少)
(陽受之則日色黃白昭然光明草木之類皆含氣芽蘖/而生以言魂魄亦冝順陽氣而長養也補曰只音止語)
(巳/詞)春氣奮發(春蠢也/發洩也)萬物遽只(遽猶競也言春/陽氣奮起上帝)
(發洩和氣温燠萬物蠢然競起而生各欲滋茂以言/精魂亦冝奮發精明令已盛壯也補曰遽其據切)冥
淩浹行(冥玄冥北方之神也/淩猶馳也浹徧也)魂無逃只(逃竄也言/歳始春陽)
(氣上陞隂氣下降玄冥之神徧行淩馳於天地之間收/其隂氣閉而藏之故魂不可以逃將隨太隂下而沈没)
(也一作/伏隂)魂魄歸徠無逺遥只(遥猶漂遥放流皃也/䰟者陽之精也䰟者)
(隂之形也言人體含隂陽之氣失之則死得之則生屈/原放在草野憂心愁悴精神散越故自招其䰟魄言冝)
(順陽氣始生而徠歸巳無逺漂遥/將遇害也一作䰟魄一作徠歸)魂乎歸徠無東
無西無南無北只(言我精魂可徠歸矣無散東西南/比四方異俗多賊害也古本乎皆)
(作兮一作徠歸一云魂乎歸/兮一云無東西而南北只)東有大海溺水浟浟
只(浟浟流皃也言東方有大海廣逺無涯其水淖溺沈/没萬物不可度越其流浟浟又迅疾也補曰浟音悠)
螭龍並流上下悠悠只(悠悠螭龍行皃也言海水/之中復有螭龍神獸隨流)
(上下並行遊戲其狀悠悠可/畏懼也悠一作攸古作脩脩)霧雨淫淫(地氣發泄天/氣不應曰霧)
(淫淫流/皃也)白皓膠只(皓膠水凍皃也言大海之涯多霧/惡氣天常甚雨如注壅水冬則凝)
(凍皓然正白回錯膠戾與天相薄/也皓一作浩補曰膠戾也音豪)魂乎無東湯谷
􁒛只(言䰟神不可東行又有湯谷日之所出其地無/人視聽􁒛然無所見聞或曰􁒛水蘸之皃乎一)
(作兮一本􁒛下有/寥字補曰蘸没也)魂乎無南南有炎火千里(炎火/盛皃)
(也尚書曰/火曰炎上)蝮蛇蜒只(蜒長皃也言南方太陽有積火/千里又有惡蛇蜿蜒而長有􁩡)
(毒也補曰蜿/音鴛蜒音延)山林險隘(林一/作陵)虎豹蜿只鰅鱅短
狐(蜿虎行皃也言南方有髙山深林其路險阨又多虎/豹匍匐蜿蜒以候伺人也鰅鱅短狐類也短狐鬼蜮)
(也補曰鰅魚恭切鱅以恭切鰅鱅狀如/犁牛又鰅魚名皮有文鱅魚音如彘鳴)王虺騫只(工/虺)
(大蛇也爾雅曰蟒王蛇也騫舉頭皃也言復有鰅鱅鬼/蜮射傷害人人蛇群聚舉頭而望其狀騫然也補曰騫)
(讀若騫/音軒)䰟乎無南蜮傷躬只(蜮短狐也詩云爲鬼/爲蜮言䰟乎無敢南)
(行水中多蜮鬼必傷害於爾躬也乎一作兮補曰榖梁/子曰蜮射人者也前漢五行志云蜮生南越亂氣所生)
(在水旁能射人甚者至死陸機云一名射影人在岸上/影見水中投人影則射之或謂含沙射人孫眞人云江)
(東江南有虫名短狐谿毒亦名射工其虫無目而利耳/能聽在山源谿水中聞人聲便以口中毒射人說文云)
(蜮似鱉三足以氣射/害人音蜮又音或)魂乎無西西方流沙漭洋
洋只(洋洋無涯皃也言西方有流沙漭然平正視之/洋洋廣大無涯不可過也補曰漭母朗切水大)
(皃)豕首縱目(縱一作從補曰南/北曰縱將容切)被髪鬤只(豕猪/也首)
(頭也鬤亂皃也鬤古/作長補曰鬟而羊切)長爪踞牙誒笑狂只(誒猶強/也言西)
(方有神其狀猪頭從目被髪鬤鬤手足長爪出齒倨牙/得人強笑憙而狂獝也或曰誒笑樂也謂得人憙樂也)
(此蓋蓐收神之狀也一云豕爪踞一作倨誒一作娱補/曰踞音據蹲也誒音僖說文云可惡之詞漢書嘻笑注)
(云強/笑也)䰟乎無西多害傷只(言西方金行其神獸/剛強皆傷害人也)䰟
乎無北北有寒山逴龍赩只(逴龍山名也赩赤色/無草木皃也言北方)
(有常寒之山隂不見日名曰逴龍其土赤色不生草木/不可過之必凍殺人也或曰逴龍色逴越也赩懼也言)
(起越寒山赩然而懼恐不得過也逴一作卓補曰逴音/卓逺也山海經西北海之外有章尾山有神身長千里)
(人面蛇身而赤是燭九隂是謂燭龍疑/此逴龍即燭龍也赩許力切大赤也)代水不可渉
深不可測只(言復有代水廣大不可過度其深無/底不可窮測沈沒人也代一作伐)
天白顥顥(顥顥光皃補曰顥/音皓說文白皃)寒凝凝只(疑凝水凍/皃也言比)
(方冬夏積雪其光顥顥天地皆白冰凍重累其狀凝凝/其寒酷烈傷肌骨也凝一本及釋文並作嶷魚力切)
魂乎無往盈北極只(盈滿也北極太隂之中空虚/之處也言我䰟歸乎北極空)
(虚不可盈滿往必隕墜不得出也/補曰淮南云北極之山曰寒門)魂魄歸徠間以
靜只(言已䰟魄冝急徠還歸我之身隨己/遊戲心旣閑樂居淸靜也一作徠歸)自恣荆
楚安以定只(言四方多害不可以遊獨荆楚饒/樂可以恣意居之安定無危殆也)逞志
究欲(逞快也/究窮也)心意安只(欲嗜欲也言楚國珍竒所/聚集尤多姣女可以快志)
(意窮情欲心得/安樂而無憂也)窮身永樂年壽延只(言居於楚/國窮身長)
(樂保延年壽終無/憂患也永一作安)魂乎歸徠樂不可言只(言楚國/饒樂不)
(可勝􁍚也/一作徠歸)五榖六仞(五榖稻稷麥豆麻也七尺曰仞/補曰說文云仞伸臂一尋八尺)
(也)設菰粱只(設施也苽梁蔣實謂雕葫也言楚國土/地肥美堪用種植五榖其穗長六仞又)
(有苽粱之飯芬香且柔滑也或曰仞因也以五榖因苽/粱厠爲飯也菰一作苽補曰菰苽並音孤此言積榖之)
(多尓非謂穗/長六仞也)鼎臑盈望和致芳只(臑熟也致致醎/酸也芳謂椒薑)
(也言乃以鼎鑊臑熟羹臛調和醎酸致其芬芳望之滿/案有行列也臑一作胹釋文作腩徒南切補曰腩􁂄也)
内鶬鴿鵠(鶬鶬鶴也鴿以鳩而小靑白鵠黃鵠也内/一作肭補曰内與納同肭肥也鶬音倉爾)
(雅鶬麋鴰注云即鶬鴰也徐朝七喻云/雲鶬水鵠禽蹯豹胎鴶有白鵠有黃鵠)味豺羹只
(豺似狗言宰夫巧於調和先定甘酸乃内鶬鴿黃/鵠重以豺肉故羹味尤美也補曰豺狼屬狗聲)魂
乎歸徠恣所甞只(甞用也言羹飯旣美魂冝急徠/歸恣意所用快已之口也一作)
(徠/歸)鮮􁍏甘鷄(生潔爲鮮􁍏大/龜也釋文作)和楚酪只(酪酢酨也/言取鮮潔)
(大龜烹之作羹調以飴蜜復用肥雞之肉和以/酢酪其味清烈也補曰酪乳漿也酨音載漿也)醢豚
苦狗(醢肉醬也苦以膽和醬也丗所謂膽和/者也豚古作/補曰集韻作/音同)膾苴
蒪只(苴􁃇蘘荷也言乃以肉醬㗖烝豚以膽和醬㗖/狗肉雜用膾炙切蘘荷以爲香備衆味也􁃇一)
(作/補曰苴即魚切蒪普各匹沃二切本草蘘荷葉似/初生甘蔗根似薑牙博雅云􁃇苴蘘荷也九歎蘘荷注)
(云蒪菹也或/作蓴非是)吳酸蒿蔞(蒿蘩草也蔞香草也詩曰/言采其蔞也一作芼蔞注)
(云芼菜也言吳人善爲羹其菜若蔞味無沾薄言其調/也補曰爾雅云蘩皤蒿即白蒿也可以爲葅陸機云春)
(生秋乃香美可食又蔞蒿也葉似/生水/中脆美可食蔞龍珠切以菜和羹曰芼)不沾薄只
(沾多汁也薄無味也言吳人工調醎酸爚蒿蔞以爲虀/其味不醲不薄適甘美也或曰吳酸􁌴䤅􁌴䤅榆醬也)
(一云吳酢􁌴䤅補曰沾音/添益也􁌴音模䤅音途)魂兮歸徠恣所擇只
(言衆味盛多恣䰟志意擇/用之也一作魂乎徠歸)炙鴰烝鳬(鴰一作鵠鳬/一作/補曰)
(炙音柘燔肉也鴰/麋鴰也古活切)煔鶉敶只(煔爚也言復炙鶬鴰烝/鳬鴈煔爚鶉鷃敶列衆)
(味無所不具也補曰/煔音潛沈肉於湯也)煎鰿􁂄雀(鰿鮒􁂄一作臛補/曰鰿舊音積集韻)
(賾責二音/小魚也)遽爽存只(遽趣也爽差也存前也言乃/復煎鮒魚臛黃雀勑趣宰人)
(差次衆味持/之而前也)魂乎歸徠麗以先只(言先進靡麗/美物以快神)
(心也麗/一作進)四酎并孰(醇酒爲酎/幷俱也)不歰嗌只(嗌䬼也言/乃醖釀醇)
(酒四器俱熱其味甘美飲之醲滑入口消釋不苦歰令/人不䬼滿也歰一作澁補曰歰不滑也嗌於革切又音)
(益咽喉也䬼飫也/於泫切一作饐)淸馨凍􁶐(馨香之逺聞者也凍猶/寒也􁶐一作飲補曰集)
(韻作/㱃)不歠役只(歠飲也役賤也言醇醲之酒清而且/香冝於寒飲不可以飲役餞之人即)
(以飲役賤之人即/易醉顚仆失禮敬)吳醴白糵(再宿爲醴糵米麴也補/曰說文云醴酒一宿熟)
和楚瀝只(瀝清酒也言使吳人醲醴和以白米/之麴以作楚瀝其清酒尤醲美也)魂
乎歸徠不遽惕只(言飲食醲羙安意遨遊長無/惶遽怵惕之憂也一作徠歸)代
秦鄭衞鳴竽張只(言代秦鄭衞之國工作妙音/使吹鳴竽箎作爲衆樂以樂)
(君也代/一作岱)伏戲駕辯楚勞商只(伏戲古王者也始/作瑟駕辯勞商皆)
(曲名也言伏戲氏作瑟造駕辯之曲楚人因之作勞商/之歌皆要妙之音可樂聽也或曰伏戲駕辯皆要妙歌)
(曲也勞絞也以楚聲絞商音爲之淸/激也補曰文選云或超延露而駕辯)謳和揚阿(徒歌/曰謳)
(揚舉也阿曲也補曰楊/阿即陽阿巳見招魂)趙簫倡只(趙國名也簫樂器/也先歌爲倡言樂)
(人將歌徐且謳吟揚舉善曲乃俱相和又使趙人/吹簫先倡五聲乃發也或曰謳和揚阿皆歌曲也)魂
乎歸徠定空桑只(空桑瑟名也周官云古者絃空/桑而爲瑟言魂急徠歸定意楚)
(國聽瑟之樂也或曰空桑/楚地名一作徠歸下並同)二八接舞(接聮也舞/一作武)投
詩賦只(投合也詩賦雅樂也古者以琴瑟歌詩賦爲/雅樂關睢鹿鳴是也言有美女十六人聮接)
(而舞發聲舉足與詩/雅相合且有節度也)叩鍾調磬(叩擊也金曰/鍾石曰磬也)娛
人亂只(娛樂也亂理也言美女起舞叩鍾擊磬得/其節度則諸樂人各得其理有條序也)四
上競氣(四上謂上四國代秦鄭衞也補曰四上謂聲/之上者有四謂代秦鄭衞之鳴竽也伏戲之)
(駕辯也楚之勞/商也趙之簫也)極聲變只(言四國競發善氣窮極昔/聲變易其曲無終巳也)
魂乎歸徠聽歌譔只(譔具也言觀聽/衆樂無不具也)朱脣皓齒
(皓白朱脣/一作美人)嫭以姱只(嫭姱好皃也言美人朱脣白齒/嫭眄美姿儀狀姱好可近而親)
(侍左右也嫭一作嫮補/曰嫭音護姱苦花切)比德好間習以都只(言選/擇美)
(人比其才德容貌都閑習於禮節乃敢進也/補曰北必寐切間音閑漢書曰間雅甚都)豐肉微
骨(豐厚也/微細也)調以娛只(言美人肥白潤澤小骨厚肉/肌膚柔弱心志和調冝侍燕)
(居以自/娛樂也)魂乎歸徠安以舒只(言美女鮮好可以/安意舒緩憂思也)嫮
目冝笑(嫮眄瞻皃補/曰嫮與嫭同)娥眉曼只(曼澤也言復有異/女工於嫮眄好口)
(冝笑蛾眉曼澤/異於衆人也)容則秀雅(則法也/秀異也)穉朱顔只(穉幼/也朱)
(赤也言美女儀容間雅動有法則秀異/於人年又幼穉顔色赤白體香㓗也)䰟乎歸徠
靜以安只(言美好之女可以/靜居安精神也)姱脩滂浩(脩長也滂/浩廣大也)
(一作脩廣婉/心婉一作逺)麗以佳只(佳善也言美女身體脩長用/意廣大多於所知又性婉順)
(善心/腸也)曽頰倚耳(曽重也/倚辟也)曲眉規只(規圜也言美女/之面丰容豐滿)
(頰肉若重兩耳郭辟曲眉/正圜皃絶殊也郭一作却)滂心綽態(綽猶多也態姿/也滂一作漫綽)
(一作/淖)姣麗施只(姣好也言美女心意廣大寛能容衆/多姿綽態調戲不窮旣好有智無所)
(不施/也)小腰秀頸若鮮卑只(鮮卑衮帶頭也言好女/之狀腰文細小頸銳秀)
(長靖然而特異若以鮮卑之帶約而束之也補曰前漢/匈奴傳黃金犀毗孟康曰要中大帶也張晏曰鮮卑郭)
(洛帶瑞獸名也東胡好服之師古曰犀毗胡帶之鈎亦/曰鮮卑魏書曰鮮卑東胡之餘也别保鮮卑山因號焉)
魂乎歸徠思怨移只(移去也言美女可以忘憂去/怨思也思一作恖古本作怨)
(思移/只)易中利心以動作只(言復有美女用志滑易/心意和利動作合禮能)
(順人意可以自侍/也補曰易以䜴切)粉白黛黒施芳澤只(言美女又/工糚飾傳)
(著脂粉面白如玉黛畫眉鬢黒而/光淨又施芳澤其芳香鬱渥也)長袂拂面(袂袖也/拂拭也)
善留客只(言美女工舞榆其長袖周旋屈折拂拭/人面芬香流衍衆客喜樂留不能去也)魂
乎歸徠以娛昔只(昔夜也詩云樂酒今昔言可/以終夜自娛樂也昔一作夕)靑
色直眉美目媔只(媔黠也言復有美女體色青白/顔眉平直美目竊眄媔然黠慧)
(知人之意也補曰青色/謂眉也媔音綿美目皃)靨輔竒牙冝笑嘕只(嘕/笑)
(皃也言美女頰有靨輔口有竒牙嘕然而笑尤媚好也/輔一作䩉補曰靨於牒切䩉與輔同扶羽切頰車也左)
(氏輔車相依淮南云竒牙出􁳰䩉揺注云將笑故好齒/出􁳰䩉頰邊文婦人之媚也又云靨輔在頰前則好嘕)
(虚延/切)豐肉微骨體便姢只(便姢好皃也巳解/於上補曰便平聲)魂
乎歸徠恣所便只(便猶安也言所選美女五人儀/皃各異恣䰟所安以侍棲宿也)
(補曰便/平聲)夏屋廣大沙堂秀只(沙丹沙也言乃爲/䰟造作髙殿峻屋)
(其中廣大又以丹沙朱畫/其堂其形秀異宜居處也)南房小壇(房室也壇猶堂/也補曰壇音善)
觀絶霤只(觀猶樓也霤屋宇也言復有南房别室間/靜小堂樓觀特髙與大殿宇絶逺冝遊宴)
(也補曰觀音貫釋名曰觀者於上觀望也霤音溜說文/曰霤屋水流也禮記中霤注云古者複穴是以名室爲)
(霤/云)曲屋歩壛(曲屋周閣也歩壛長砌也壛一作櫩補/曰上林賦歩櫩周流李善云歩櫩長廊)
(也集韻櫩與簷/同壛與閻同)冝擾畜只(擾謹也言南堂之外復有/曲屋周旋閣道歩壛長砌)
(其路險陜冝乗擾謹之馬周旋屈折行遊觀也畜一作/嘼一作獸補曰畜音嗅師古云嘼者人之所養獸是山)
(澤所育故爾雅說牛馬羊豕即在釋畜論麋鹿虎豹即/在釋獸說文云嘼㹌也六畜之字本目作嘼後乃借畜)
(養字/爲之)騰駕歩遊(騰/馳)獵春囿只(春草始生囿中平易/也言從曲閣之路可)
(駕馬騰馳而臨平易又可歩行遂/往田獵於春囿之中取禽獸也)瓊轂錯衡(金銀/爲錯)
(瓊一作瑶補曰/詩云約軝錯衡)英華假只(假大也言所乗之車以王/飾轂以金錯衡英華照燿)
(大有光明也假一作嘏/補曰假大也嘏亦大也)茝蘭桂樹鬱彌路只(言/所)
(行之道皆羅桂樹茝蘭香草鬱鬱然/滿路動履芳潔德義備也茝一作芷)魂乎歸徠恣
志慮只(言䰟乎徠歸居有大殿宴有小堂遊有/園囿恣君所志而處之也慮一作處)孔
雀盈園畜鸞皇只(畜養也言園中之禽則有孔/雀群聚盈滿其中又養鸞鳥)
(鳳皇皆神智之鳥可珍重也/畜釋文作慉補曰畜許六切)鵾鴻群晨(鵾鵾雞鴻/鴻鶴也)雜
􁟽鶬只(鶖鶬鵚鶖也詩云有鶖在梁言鵾雞鴻鶴群/聚候時鶴知夜半鵾雞晨鳴各知其職也雜)
(以鶖鶬之屬鳴聲啾啾各/有節度也補曰􁟽音秋)鴻鵠代遊曼鷫鷞只(曼/曼)
(衍也鷫鷞俊鳥也言復有鴻鵠往來遊戲與鷫鷞俱飛/翩翻曼衍無絶巳也曼一作漫鷞一作鸘補曰鷞鸘並)
(音霜鷫鷞長頸緑身其形似鴈一曰鳳皇别名馬融曰/其羽如紈髙首而脩頸說文曰西方神鳥也東方發明)
(南方焦明西方鷫鷞/北方幽昌中央鳳皇)魂乎歸徠鳳皇翔只(言所居/園圃皆)
(多俊大之鳥咸有智謨䰟冝來歸若鳳皇之翔歸有德/就同志也或曰鸞皇以下皆大鳥以喻仁智之士言楚)
(國多賢䰟/冝來歸也)曼澤怡面(怡懌皃也怡一作/台注云台澤皃也)血氣盛只
(言䰟來歸巳則心志說樂肌膚曼緻面皃/怡懌血氣充盛身體強壯也盛一作晠)永冝厥身
保壽命只(言䰟旣還歸則與已身相共俱生長/保壽命終百年也一云長保命只)室
家盈廷爵禄盛只(言已旣保年壽室家宗族盈滿/朝廷人有爵禄豪強族盛也)
魂乎歸徠居室定只(言官爵旣崇宗族旣盛/則居家之道大安定也)接
徑千里出若雲只(言楚國境界徑路交接方千餘里/中有隱士慕已徠出集聚若雲也)
三圭重侯(三圭謂公侯伯也公執桓圭侯執信圭伯/執躬圭故言三圭也重侯謂子男也子男)
(共一爵故言重侯也補曰公侯伯子/男同謂之諸侯三圭比子男爲重)聽類神只(言楚/國所)
(包中有公侯伯子男執玉圭之君明於知人聽/愚賢之類别其善惡昭然若神能薦逹賢人也)察篤
夭隱(篤病也早死爲夭/隱匿也夭一作殀)孤寡存只(言三圭之君不/但知賢愚之類)
(乃察知萬民之中被篤疾病早殀死及隱逸/之士存視孤寡而振贍之也補曰篤厚也)魂兮歸
徠正始昆只(昆後也言楚國公侯昭明䰟冝來歸遂/忠信之志正終始之行必顯用也兮一)
(作/乎)田邑千畛(田野也畛田上道也邑都邑也/詩云徂隰徂畛補曰畛之忍切)人阜
昌只(阜盛也昌熾也言楚國田野廣大道路于數/都邑衆多人民熾盛所有肥饒樂於他國也)美
冒衆流(冒/覆)德澤章只(章明也言楚國有美善之/化覆冒群下流於衆庶德)
(澤之惠甚/著明也)先威後文(威/武)善美明只(言楚國爲政先/以威武嚴民後)
(以文德撫之用法誠善美/而君明臣直䰟冝還歸也)魂乎歸徠賞罰當只
(言君明臣正賞善罰惡各當其/所也一作徠歸補曰當平聲)名聲若日照四海
只(言楚王方建道德名聲光輝若日之/明照見四海盡知賢愚照一作昭)德譽配天萬
民理只(言楚王脩德於内榮譽外發功德配天能理/萬民之冤結也理一作治一本此二句次善)
(美明只/之後)北至幽陵(幽陵猶/幽州也)南交阯只(交趾地名補/曰記云南方)
(曰蠻/題交趾注云交趾足相郷後漢書云其俗男女/同川而浴故曰交阯阯與趾同輿地志云其夷足大指)
(開析兩足並/立指則相交)西薄羊腸(羊腸山名補曰戰國䇿注云/羊腸趙險塞名山形屈辟狀)
(如羊腸今在太/原晉陽之西北)東窮海只(言榮譽流行周遍四極無/逺不聞也補曰書云東漸)
(于海西𬒳于流沙朔南曁聲敎訖于四海史記曰北至/于幽陵南至于交阯西至於流沙東至于蟠木淮南曰)
(南至交阯北至幽都/東至陽谷西至三危)魂乎歸徠尚賢士只(言䰟急/歸徠楚)
(方尚進賢士必見進用也一作徠/歸一云尚進士只一云進賢士只)發政獻行(獻/進)禁
苛暴只(言楚王發敎施令進用仁義之行/禁絶苛刻暴虐之人也禁一作絶)舉傑壓
陛(一國之髙爲傑壓抑也陛階次也壓/一作厭陛一作階𥙷曰厭於甲切)誅譏罷只(譏/非)
(也罷駑也言楚國選舉必先升用傑俊之士壓抑無/德不由階次之人非惡罷駑誅而去之補曰罷音疲)直
嬴在位(贏餘𥙷曰贏音盈說/文云有餘賈利也)近禹麾只(禹聖王明/於知人麾)
(舉手也言忠直之人皆在顯位復有贏餘賢俊以爲儲/副誠近夏禹指麾取士一國之人悉進之也一云誠近)
(夏禹所稱舉/賢人之意也)豪傑執政(千人才曰豪萬人才曰/傑傑一作俊執一作理)流
澤施只(言豪傑賢士執持國政惠/澤流行無不被其施也)魂乎徠歸國
家爲只(言䰟乎急徠歸爲國家作/轉佐也補曰據注爲去聲)雄雄赫赫天
德明只(雄雄赫赫威勢盛也言楚王有雄雄之威赫/赫之勇德配天地體性髙明冝爲盡節也)
三公穆穆(穆穆和/美皃)登降堂只(言楚有三公其位尊/髙穆穆而美上下玉)
(堂與君議政冝急徠歸/處履之也降一作玉)諸侯畢極立九卿只(言楚/選置)
(三公先用諸侯盡極乃立九卿以/續之用士有道不失其次序也)昭質旣設(昭質謂/明旦也)
(補曰記云質/明而始行事)大侯張只(侯謂所射布也王者當制服/諸侯故名布爲侯而射之古)
(者選士必於郷射心端忠正射則能中所以别賢不肖/也言楚玉選士必於郷射明旦旣設禮張施大侯使衆)
(射之中則舉進不中退却各以能陞民無􁳷/望也補曰射侯見周官考工記禮記射義)執弓挾
矢(挾持也/矢箭也)揖辭讓只(上手爲揖言衆士將射巳持弓/箭必先舉手以相辭讓進退有)
(禮不失威儀也/一云揖譲辭只)魂乎徠歸尚三王只(尚上也三王/禹湯文王也)
(言䰟急徠歸楚國舉士上法夏/殷周衆賢並進無有遺失也)
楚辭卷第十
楚辭卷第十一
　　　　　　　校書郎臣王　逸上
惜誓章句第十一　楚辭
惜誓者不知誰所作也或曰賈誼疑不能
明也(漢書賈誼洛陽人文帝召爲博士議以誼任公/卿絳灌之屬毁誼天子亦踈之以誼爲長沙王)
(太傅意不自得及度湘水爲賦以弔屈原賦云所貴聖/之神德兮逺濁丗而自藏使麒麟可係而羈兮豈云異)
(夫大羊又曰鳳皇翔于千仞兮覽德煇而下之見細德/之險微兮遥増擊而去之彼尋常之汗瀆兮豈容吞舟)
(之魚橫江潭之鱣鯨兮固將/制於螻蟻與此語意頗同)惜者哀也誓者信
也約也言哀惜懷王與已信約而復背之
也古者君臣將共爲治必以信誓相約然
後言乃從(一作/從之)而身以親也蓋刺懷王有
始而無終也
惜余年老而日衰兮歳忽忽而不反(言哀巳/年歲已)
(老氣力衰微歳月卒過忽然/不還而功不成德不立也)登蒼天而髙舉兮
歷衆山而日逺(言巳想得道眞上升蒼天髙抗志/行經歷衆山去我郷邑日以逺也)
觀江河之紆曲兮離四海之霑濡(言巳遂見/江河之紆)
(曲志爲盤結遇四海之風波衣爲濡/濕心愁身苦憂悲且思也遇一作過)攀北極而一
息兮吸沆瀣以充虛(言巳周流行求道眞兾得/上攀北極之星且中休息)
(吸清和之氣以充空虚療飢渴也以一作㠯補曰晉志/云北極五星天運無窮三光迭耀而極星不移故曰居)
(其所而衆星共/之沆瀣巳見)飛朱鳥使先驅兮駕太一之
象輿(言已吸天元氣得其道眞即朱雀神鳥爲我先/導遂乗太一神象之轝而遊戲也補曰淮南云)
(左靑龍右白虎前朱鳥後玄武注云角亢爲靑龍參伐/爲白虎星張爲朱鳥斗牛爲玄武沈存中云朱雀莫知)
(何物但謂鳥而朱者羽族赤而翔上集必附木此火之/象也或云鳥即鳳也然天文家朱鳥乃取象於鶉南方)
(七宿曰鶉首鶉/火鶉尾是也)蒼龍蚴虬於左驂兮白虎騁而
爲右騑(言巳德合神明則駕蒼龍驂白虎其狀蚴虬/有威容也補曰蚴於糾切虬渠糾切騑音妃)
建日月以爲蓋兮載玉女於後車(言已乃立/日月之光)
(以爲車蓋載玉女於後車以侍棲宿也補曰大人賦/云載玉女而與之歸張揖曰玉女青要乗弋等也)馳
騖於杳冥之中兮休息虖崑崙之墟(言已/雖馳)
(騖杳冥之中脩善不倦休息崑崙之山以遊觀也騖一/作􁓮虖一作乎補曰說文虚大丘也丘於切崐崘丘或)
(謂之崐崘/虚或從上)樂窮極而不猒兮願從容虖神明
(言巳周行觀望樂無窮極志猶不猒/願復與神明俱遊戲也虖一作乎)渉丹水而駝
騁兮(丹水猶赤水也淮南言赤/水出崑崙也駝一作馳)右大夏之遺風
(大夏外國名也在西南言巳復渡丹水而馳騁顧見大/夏之俗思念楚國也補曰淮南云九州之外有八殥西)
(北方曰/大夏)黃鵠之一舉兮知山川之紆曲再舉
兮睹天地之圜方(言黃鵠養其羽翼一飛則見山川/之屈曲再舉則知天地之圜方居)
(身益髙所睹愈逺也以言賢者亦冝髙望逺慮以知君/之賢愚也黃一作鴻一或作壹睹一作覩一作知補曰)
(始元中黃鵠下建章宫太液池中師/古云黃鵠大鳥一舉千里非白鵠也)臨中國之衆人
兮託回飈乎尚羊(尚羊遊戲也言已臨見楚國之/中衆人貪佞故託回風逺行遊)
(戲也一云託回風乎倘佯補曰尚/音常與倘同飈集韻作飆音標)乃至少原之壄
兮(少原之壄仙人/所居望一作野)赤松王喬皆在旁(言遂至衆/仙所居而)
(見赤松子與王喬也喬一作僑𥙷曰淮南云王喬赤松/去塵埃之間離羣慝之紛吸隂陽之和食天地之精蹀)
(虚輕舉乗/雲游霧)二子擁瑟而調均兮(均亦調也補曰國/語云律者所以立)
(均出/度也)余因稱乎淸商(清商歌曲也言赤松王喬見/己歡喜持瑟調弦而歌我因)
(稱淸商之曲/最爲善也)澹然而自樂兮(澹一/作炎)吸衆氣而
翶翔(衆氣謂朝霞正陽淪隂沆瀣之氣也言已得與/松喬相對心中澹然而自欣樂俱吸衆氣而遊)
(戲)念我長生而乆僊兮不如反余之故郷
(言屈原設去丗離俗遭遇眞人雖得長生乆僊意/不甘樂猶思楚國念故郷忠信之至恩義之篤也)黃
鵠後時而寄處兮鴟梟羣而制之(言黃鵠/一飛千)
(里常集髙山茂林之上設後時而欲寄處則鴟梟群聚/禁而制之不得止也言賢者失時後軰亦爲讒佞所排)
(逐一作鴻鵠補曰鴟稱脂切/鴟鵂怪鳥梟堅堯切不孝鳥)神龍失水而陸居
兮爲螻蟻之所裁(螻螻蛅也蟻蚍蜉也裁制也/言神龍常濳深水設其失水)
(居於陵陸之地則爲螻蟻蚍蜉所裁制而見啄齧也以/言賢者不居廟堂則爲俗人所侵害也蟻一作螘補曰)
(螻音樓管子曰蛟龍水虫之神者也乗於水則神立失/於水則神廢莊子曰吞舟之魚碭而失水則蟻能苦之)
夫黃鵠神龍猶如此兮況賢者之逢亂
世哉(言黃鵠能飛翔神龍能存能亡奄然失所爲鴟/梟螻蟻所制其困如此何况賢者身無爵禄爲)
(俗人所困侮/固其冝也)壽冉冉而日衰兮固儃回而不
息(儃回運轉也言已年壽日以衰老而楚國群臣承/順君非隨之運轉常不止息也固一作國儃一作)
(邅)俗流從而不止兮衆枉聚而矯直(枉邪/也矯)
(正也言楚國俗人流從謟䛕不可禁止/衆邪群聚反欲正忠直之士使隨之也)或偷合而
苟進兮或隱居而深藏(言士有偷合於丗苟欲/進取以得爵位或有脩)
(行德義隱藏深山/而君不照知也)苦稱量之不審兮(稱所以知/輕重量所)
(以别多少補曰/稱量並平聲)同權槩而就衡(槩平也權衡皆稱/也言患苦衆人稱)
(物量榖不知審其多少同其稱平以失情實則使衆人/怨也以言君不稱量士之賢愚而同用之則使智者恨)
(也𥙷曰權稱錘也槩/平斛木也衡平也)或推迻而苟容兮或直
言之諤諤(言臣承順君非可推可迻苟自容入以/得髙位有直言諤諤諫正君非而反放)
(弃之也迻一作/移諤釋文作讍)傷誠是之不察兮并紉茅絲
以爲索(單爲紉合爲索言已誠傷念君待遇苟合之/人與忠直之士曽無别異猶并紉絲與茅共)
(爲索也一云并繩絲以爲索注云/單爲繩合爲索補曰紉女巾切)方世俗之幽昏
兮(幽昏不/明也)眩白黒之美惡(眩惑也言方今之世/君臣不明惑於貪濁)
(眩於白黒不能知人善惡/之情也一本眩下有於字)放山淵之龜玉兮(龜/可)
(以決吉凶故人/亦珤之放弃也)相與貴夫礫石(小石爲礫言世人/皆弃崑山之玉大)
(澤之龜反相與貴重小石也/言闇君貴佞僞賤忠直也)梅伯數諫而至醢
兮乃集大皇之壄(大皇之壄大荒之藪一無夫/字大一作太壄一作野一注)
(云皇美也/大美之藪)循四極而回周兮見盛德而後下
(言鸞鳥鳳皇乃髙飛於大荒之野循於四極回旋而戲/見仁聖之王乃下來集歸於有德也以言賢者亦冝處)
(山澤之中周流觀望見髙明之君乃當仕/也回一作佪而回周兮一作以周覽兮)彼聖人之
神德兮逺濁世而自藏(言彼神智之鳥乃與聖/人合德見非其旹則逺)
(藏匿迹言己/亦冝効之也)使麒麟可得羈而係兮(一無得字/一夲係下)
(有之/字)又何以異虖犬羊(言麒麟仁智之獸逺見避/害常藏隱不見有聖德之)
(君乃肯來出如使可得羈係而畜之則與犬羊無異不/足貴也言賢者亦以不可枉屈爲髙如可趨走亦不足)
(稱也虖一作/乎一作夫)楚辭卷第十一
楚辭卷第十二
　　　　　　校書郎臣王　逸上
招隱士章句第十二　楚辭
招隱士者淮南小山之所作也昔淮南
王安愽雅好古招懷天下俊偉之士(漢/書)
(淮南王安好書招致賔客/數千人作爲内外書甚衆)自八公之徒咸慕其
德而歸其仁(神仙傳曰八公詣門王執弟/子之禮後八公與安俱仙去)各竭
才智(竭一/作擅)著作篇章分造辭賦以類相
從故或稱小山或稱大山其義猶詩有
小雅大雅也(漢藝文志有淮南王/羣臣賦四十四篇)小山之徒閔
傷屈原又怪其文昇天乗雲伇使百神
似若仙者雖身沈沒名德顯聞與隱處
山澤無異故作招隱士之賦以章其志
也(也一作/云邇)
桂樹叢生兮(桂樹芬香以興屈原之忠貞也補曰/郭璞云桂白華叢生山峯冬常青間)
(無雜/木)山之幽(逺去朝廷/而隱藏也)偃蹇連蜷兮(容皃美好/悳茂盛也)
(蜷一作卷/補曰音權)枝相繚(仁義交錯條理成也以言才德髙/明冝輔賢君爲貞幹也五臣云皆)
(樹之美皃亦喻原之美/行補曰繚紐也居休切)山氣巃嵸兮(岑崟㠁嵯/雲滃鬱也)
(巃一作巄五臣云巃嵸雲氣皃/補曰巃力孔切嵸音揔山孤皃)石嵯峨(嵯峨嶻孼峻/蔽日也五臣)
(云嵯峨/髙皃)谿谷嶄巖兮(﨑嶇閜寪嶮阻窟也五臣云/嶄巖險峻皃補曰嶄鉏咸切)
(閜呼雅反寪于/䡄反/苦滑反)水曽波(踊躍灃沛流迅/疾也曽一作増)猨狖群嘯
兮(禽獸所居至樂佚也猨/一作蝯𥙷曰狖以狩切)虎豹噑(猛獸爭食欲相/囓也以言山谷)
(之中幽深險阻非君子之所處猨狖虎豹非賢/者之偶使屈原急來也補曰噑胡髙切咆也)攀援
桂枝兮(登山引木逺望愁也一云引持美木喻美行/也五臣云援持也言原引持美行淹留於此)
(以待/明君)聊淹留(周旋中野/立踟蹰也)王孫遊兮(隱士避世在山/隅也遊一作游)
(五臣云原與楚同姓故云王孫/補曰樂府有王孫游出於此)不歸(違偕舊土/棄室家也)春
草生兮(萬物蠢動/抽萌牙也)萋萋(垂條吐葉紛華榮也/五臣云萋萋草色)歳
暮兮(年齒巳老/壽命衰也)不自聊(中心煩亂常含憂/也補曰聊音留)蟪蛄
鳴兮(蜩蟬得夏喜呼號也五臣云蟪蛄夏蟬補曰莊/子云蟪蛄不知春秋說者云寒蟬也一名蝭蟧)
(春生夏死夏生秋死或曰山蟬秋鳴者不及春春鳴者/不及秋廣雅云蟪蛄蛁蟧即楚詞所云寒螿者也方言)
(云蛥蚗齊謂之螇/螰楚謂之蟪蛄)啾啾(秋節將至悲嘹噍也以言物/盛則衰樂極則哀不冝乆隱)
(失盛時也補曰/啾啾衆聲音揫)坱兮軋(霧氣昧也補曰坱烏朗切軋/於黠切賈誼賦云坱圠無垠)
(注云其氣坱圠非有限齊/也集韻軮軋逺相映皃)山曲􁖶(盤詰屈也補曰􁖶/音佛山曲也一音)
(皮筆/切)心淹留兮(志望/絶也)恫慌忽(亡妃匹也一作洞荒/忽五臣云憂思深也)
(補曰恫音通/痛也慌上聲)罔兮沕(精氣失也五臣云失志皃補曰/沕濳藏也美筆切文選音勿)
憭兮栗(心剥切也栗一作慄補曰/憭音了又音聊一音留)虎豹穴(嵺穿岤/也穴一)
(作岤五臣云旣危苦又進虎豹之穴補曰淮南云虎/豹襲穴而不敢咆襲入也咆噑也嵺音料岤音血)叢
薄深林兮(刺棘也補/曰深草曰薄)人上慄(恐變色也上一/作之五臣云慄)
(戰/也)嶔岑碕礒兮(山阜/嵎嶔一作欽岑一作崯碕/礒一作﨑嶬補曰嶔音欽岑音吟)
(碕音綺礒音蟻又音錡嶔岑山/髙險也碕礒石皃﨑嶬山形)碅磳磈硊(崔嵬嵼嵃/補曰碅綺)
(矜切釋文苦本切非也碅從囷硱從困/磳七氷切磈於鬼切硊魚毀切並石皃)樹輪相糾兮
(交錯扶踈糾一作糺扶踈一/作糾紛五臣云輪横枝也)林木茷骩(枝條盤紆一/無林木二字)
(茷一作茇一作/一作茷補曰茇柭茷並音跋/茷木枝葉盤紆皃通作茇骫音委骫骳屈曲也)靑莎
雜樹兮(草木雜居補曰本草云莎古人爲詩多用/之此草根名香附子荆襄人謂之莎草)薠
草靃靡(隨風披敷薠一作蘋靃一作/一作/靃補曰靃靡弱皃靃草木花敷皃)白鹿
麏麚兮(衆獸並遊麚一作䴥補曰/麏音君麞也麚音加牝鹿)或騰或倚
(走住異趨一/云走䟭殊也)狀皃崯崯兮峨峨(頭角甚殊峨峨一/作嶬嶬音蟻五臣)
(云頭角/髙皃)淒淒兮漇漇(衣毛若濡也兮一作而漇一/作縰補曰漇䟽綺切潤也)
獼猴兮熊羆(百獸俱也補曰羆/音陂如熊黃白文)慕類兮以悲
(哀巳不遇也從此以上皆陳山林傾危草木茂盛麋鹿/所居虎兕所行不冝育道德養情性欲使屈原還歸郢)
(也五臣云言山中之獸猶慕儔類/而悲哀放弃獨處實難爲心也)攀援桂枝兮(配/託)
(香木誓同志也援/一作折一無援字)聊淹留(踟蹰低佪待明時也一/云倚立蹢䠱待明時也)虎
豹鬭兮(殘賊之獸/忿爭怒也)熊羆咆(貪殺之獸跳梁吼也/補曰咆蒲交切嘷也)禽
獸駭兮(雉兎之群/驚奔走也)亡其曹(違離黨輩/失群偶也)王孫兮歸
來(旋反舊邑入故/字也一作來歸)山中兮不可以乆留(誠多/患害)
(難隱/處也)
楚辭卷第十二
楚辭卷第十三
　　　　　　校書郎臣王　逸上
七諫章句第十三　楚辭
　　　　　初放
　　　　　沈江
　　　　　怨世(世一/作上)
　　　　　怨思
　　　　　自悲
　　　　　哀命(一作哀/時命)
　　　　謬諫(謬一/作繆)
七諫者東方朔之所作也(昔枚乗作七發傅/毅作七激張衡作)
(七辯崔駰作七依曹植作七啓張恊作七命皆七諫之/類李善云七發者說七事以起發太子也猶楚詞七諫)
(之流五臣云七者少陽之數欲發陽明於君也前漢東/方朔字曼倩爲太中大夫免爲庶人後常爲郎上書自)
(訟不得大官/欲求試用)諫者正也謂陳法度以諫正
君也古者人臣三諫不從退而待放屈
原與楚同姓無相去之義故加爲七諫
慇懃之意忠厚之節也或曰七諫者法
天子有爭臣七人也東方朔追憫屈原
故作此辭以述其志(一作/意)所以昭忠信
矯曲朝也
平生於國兮(平屈原名也一/本國上有中字)長於原壄(髙平曰/原坰外)
(曰野言屈原少生於楚國與君同朝長太見/逺棄於山野傷有始而無終也壄一作野)言語訥
譅兮(出口爲言相荅曰語訥者鈍也譅者難也譅一/作歰釋文作䜀補曰並所立切集韻作/口不)
(能言也/通作歰)又無彊輔(言巳質性忠信不能巧利辭令言/語訥鈍復無彊友黨輔以保逹已)
(志也彊/一作強)淺智褊能兮(褊狹也補曰褊必/善切說文衣小也)聞見又
寡(寡少也屈原多才有智博聞/逺見而言淺狹者是其謙也)數言便事兮見
怨門下(門下喻親近之人也言己數進忠言陳便冝/之事以助治而見怨恨於左右欲害已也)
(作數諫/便事)王不察其長利兮卒見棄乎原壄
(言懷王不察巳忠謀可以安國利民反信讒言/終棄我於原野而不還也一無見字壄一作野)伏念
思過兮無可改者(言己伏自思念行/無過失可改易也)羣衆成
朋兮(羣一/作群)上浸以惑(上謂君也浸稍也言佞人/相與群聚朋黨成衆君稍)
(以惑亂而/不自知也)巧佞在前兮賢者滅息(滅消也言/佞臣巧好)
(其言順意承㫖旦夕在於君前而使忠賢之士心/懷恐懼吞聲小語消滅謇謇之氣以避禍患也)堯
舜聖巳没兮(一無/聖字)孰爲忠直(言堯舜聖明今/巳没矣誰爲盡)
(忠直也補/曰爲去聲)髙山崔巍兮(崔巍髙皃補曰上/徂回下五回切)水
流湯湯(湯湯流皃言己仰視髙山其形崔巍而不知/頽㢮俛視水流湯焉流行而不知竭自傷不)
(如山川之性身將顚沛也補曰/書云湯湯洪水方割湯音商)死日將至兮與麋
鹿同坈(陂池曰坈言己年歳衰老死日將至不得處/國朝輔政治而與麋鹿同坈鳥獸爲伍將墜)
(䧟坈穽不復乆也補曰坈/字書作坑丘庚切俗作坑)塊兮鞠(塊獨處貌匍匐爲/鞠一作塊鞠兮補)
(曰塊苦/對切)當道宿(夜止曰宿言巳孤獨無耦塊然獨處/鞠然匍匐當道而躓卧無所棲宿也)
舉世皆然兮(舉一/作與)余將誰告(舉與也言舉當/世之人皆行佞)
(僞當何所告我忠信之情也一無/余字補曰告姑沃切易初筮告)斥逐鴻鵠兮(鴻/鵠)
(大/鳥)近習鴟梟(鴟梟惡鳥一無習字梟一作鴞補曰斥/音赤梟不孝鳥鴞于驕切惡聲之鳥一)
斬伐橘柚兮(橘柚美木補曰尚書厥包橘柚小曰/橘大曰柚柚似橙而實酢吕氏春秋)
(果之美者有/雲夢之柚)列樹苦桃(苦桃惡木言君親近貪賊姦/惡之人而逺仁賢之士也補)
(曰桃自有苦者如苦李之類本草云羊桃味/苦陶隱居云山野多有之詩隰有萇楚是也)便姢之
脩竹兮寄生乎江潭(便姢好貌屈原以竹自喻/言有便姢長好之竹生於)
(江水之潭被蒙潤潭而茂盛自恨放流而獨不/蒙君之惠也乎一作於補曰便平聲姢烏玄切)上葳
􁴽而防露兮(葳􁴽盛貌防蔽也補曰葳音威/􁴽儒佳切艸木垂皃集韻作蕤)下泠
泠而來風(泠泠清涼貌言竹被潤澤上則葳􁴽而防/蔽霧露言能有所覆也下則泠泠淸涼可)
(休庇也以言己德土能覆蓋於/君下能庇廕於民補曰泠音靈)孰知其不合兮(孰/一)
(作/固)若竹栢之異心(竹心空屈原自喻志通逹也栢心/實以喻君闇塞也言巳性逹道德)
(而君閉塞其志不合/若竹栢之異心也)往者不可及兮(謂聖明之王/堯舜禹湯文)
(武/也)來者不可待(欲須賢君年齒巳/老命不可待也)悠悠蒼天
(苦桃惡木言君親近貪賊姦)
兮莫我振理(悠悠憂貌振救也言已憂愁思想則/呼蒼天言巳懐忠正而君不知羣下)
(無有救理我之侵冤者補曰太史公屈原傳/云人窮則反本故勞苦倦極未甞不呼天也)竊怨君
之不寤兮吾獨死而後巳(言已私怨懷王用心/闇惑終不覺寤令我)
(獨抱忠信死於/山野之中而巳)
　　　　　初放
惟往古之得失兮(言已思念古者人君得道則/安失道則危禹湯以王桀紂)
(以/亡)覽私微之所傷(傷害也言已又觀人君私愛佞/讒受其微言傷害賢臣者國以)
(危殆也楚之無極/吳之宰噽是也)堯舜聖而慈仁兮後世稱
而弗忘(言堯舜所以有聖明之德者以任賢能/慈愛百姓故民至今稱之也弗一作不)齊
桓失於專任兮夷吾忠而名彰(夷吾管仲名/也管仲將死)
(戒桓公曰竪刁自割易牙烹子此二臣者不愛其身不/慈其子不可任也桓公不從使專國政桓公卒二子各)
(欲立其所傳公子諸公子並爭國亂無主而桓公尸不/棺積六十日虫流出戸故曰失於專任夷吾忠而名著)
(也)晉獻惑於孋姬兮申生孝而被殃(巳解於/九章篇)
(中孋一作驪補/曰並力支切)偃王行其仁義兮荆文寤而
徐亡(荆楚也徐偃王國名也周宣王之舅申伯所封/也詩曰申伯畨畨旣入于徐周衰其後僣號稱)
(王也偃謚也言徐偃王修行仁義諸侯朝之三十餘國/而無武備楚文王見諸侯朝徐者衆心中覺悟恐爲所)
(并因興兵撃之而滅徐也故司馬法曰國雖強大忘戰/必危蓋謂此也補曰史記周穆王西巡狩徐偃王作亂)
(造父爲穆王御長驅歸周以救亂淮南子云徐偃王被/服慈惠身行仁義然而身死國亡子孫無類注云偃王)
(於衰亂之世脩行仁義不設武備楚文王滅之徐國今/下邳徐僮是也又曰徐偃王好行仁義陸地而朝者三)
(十二國王孫厲謂楚莊王曰王不伐徐必反朝徐乃舉/兵伐徐遂滅之後漢書曰徐夷僣號率九夷以伐宗周)
(西至河上穆王畏其方熾乃分東方諸侯命徐偃王主/之偃王行仁義陸地而朝者三十六國穆王後得驥騄)
(之乗乃使造父御以告楚令伐徐一日而至於是楚文/土大舉兵而滅之愽物志云偃王旣治其國仁義著聞)
(江淮諸侯服從者三十六國穆王聞之遣使乗馹一日/至楚使伐之偃王仁不忍鬭其民爲楚所敗元和姓纂)
(云伯益之子夏時受封於徐至偃王爲楚所滅按徐偃/王當周穆王時楚文王乃春秋時相去甚逺豈春秋時)
(自有一徐偃王邪然諸書稱偃王多云穆王時人唯慱/物志姓纂但云爲楚敗滅不指文王其說近之後漢書)
(乃以穆王與楚/文王同時大謬)紂暴虐以失位兮周得佐乎
吕望(卒怒曰暴賊善曰虐言殷紂暴虐/以失其位周得吕望而有天下也)修往古以
行恩兮封比干之丘壟(小曰丘大曰壟言武王/修先古之法敬愛賢能)
(克紂封比干之墓以彰其德宣示四/方也壟一作隴補曰集韻壟有籠音)賢俊慕而自
附兮日浸淫而合同(才敵千人爲俊浸淫多貌也/言天下賢能英俊慕周之德)
(曰來親附浸淫盛多四海並合皆同志/也浸一作侵補曰浸音侵浸淫漸漬)明法令而修
理兮蘭芷幽而有芳(言周家選賢任士官得其/人法令修理故幽隱之士)
(皆有嘉名也一云/法令修而循理兮)苦衆人之妬予兮(言已患苦/楚國衆人)
(妬我忠直/欲害已也)箕子寤而佯狂(箕子紂之庶兄見比干/諫而被誅則被髮佯狂)
(以脫其難也佯一作/詳補曰詳與佯同)不顧地以貪名兮心怫鬱
而内傷(言巳欲效箕子佯狂而去不顧楚國之地貪/忠直之名念君闇昧心爲傷痛而怫鬱也補)
(曰怫/音佛)聮蕙芷以爲佩兮過鮑肆而失香(言/仁)
(人聮結蕙芷服之於身過鮑魚之肆則失其性而不芬/香也以言已積絫忠信爲讒人所毀失其忠名也芷一)
(作若佩一作珮香一作芳𥙷曰古人云與不善人/居如入鮑魚之肆謂惡人之行如鮑魚之臭也)正臣
端其操行兮反離謗而見攘(謗訕也攘排也言/正直之臣端其心)
(志欲以輔君反爲讒人所謗訕身見排逐而/逺放也補曰操七到切行下孟切攘而羊切)世俗更
而變化兮(而一/作以)伯夷餓於首陽(言當世俗人皆/改其淸潔化爲)
(貪邪當若伯夷餓於首陽而身垂功名也補曰馬融云/首陽山在河東蒲坂華山之北河曲之中蘇鶚演義云)
(蒲坂有雷首山伯夷叔齊所居故云首陽山又隴西地/名首陽東有鳥䑕山亦謂之首陽又杜預云洛陽之東)
(首陽山之南有小山西瞻宫闕北望夷齊又阮籍詩云/歩出上東門遥望首陽岑下有採薇士上有嘉樹林據)
(夷齊所居此山是矣論語注以蒲坂爲是/恐誤又後漢注亦云首陽山在洛陽東北)獨廉潔而
不容兮叔齊乆而逾明(叔齊伯夷弟也言已獨/行廉潔不容於世雖飢)
(餓而死幸若叔齊久而/有榮名也逾一作愈)浮雲陳而蔽晦兮使日
月乎無光(言讒佞陳列在側則使/君不聦明也乎一作兮)忠臣貞而欲
諫兮讒䛕毁而在旁(言忠臣正其心欲諫其君/讒毀在旁而不敢言也)
秋草榮其將實兮(其一/作而)微霜下而夜降(微霜/殺物)
(以喻讒䛕言秋時百草將實微霜夜下而殺之使不得/成熟也以言讒人晨夜毀巳亦將害已身使其忠名不)
(得成/也)商風肅而害生兮(商/皃)風(西風肅急/作肅肅)百草
育而不長(言秋氣起則西風急疾而害生物使百/華不得盛長以言君令急促剗傷百姓)
(使不得保其性/命也育一作墮)衆並諧以妬賢兮(諧同/也)孤聖特
而易傷(言衆佞相與並同以妬賢者雖有聖明之智/孤特無助易傷害也一云聖孤特補曰易以)
(豉/切)懷計謀而不見用兮巖穴處而隱藏(士曰/隱寳)
(曰藏言已懷忠信之計不得列/見獨處巖穴之中隱藏而已)成功隳而不卒兮
(隳壞也補/曰翾規切)子胥死而不葬(言子胥爲吳伐楚破郢/謀行功成後用讒言賜)
(劒棄死故言死而不葬也補曰吳王取子胥尸盛以鴟/夷革浮之江中故曰死而不葬也葬音藏瘞也顔師古)
(音/臧)世從俗而變化兮隨風靡而成行(言當世/之人見)
(子胥被害則變心從俗以承上/意若風靡草群聚成行而羅列)信直退而毀敗兮
虚僞進而得當(言信直之臣被蒙譖毀而身敗弃/虚僞之人進用在位而當顯職也)
追悔過之無及兮(之一作而/無一作不)豈盡忠而有功
(言君進用虚僞之臣則國傾危追而自悔亦無所及/也已欲盡忠直之節終不能成其功也豈一作覬)廢
制度而不用兮務行私而去公(言在位之臣廢/先王之制度務)
(從私邪背去公/正爭欲求利也)終不變而死節兮惜年齒之
未央(言已執守清白而死忠直終不變節/惜年齒尚少壽命未盡而將夭逝也)將方舟
而下流兮兾幸君之發矇(大夫方丹士特舟/矇僮矇也言我將)
(方舟隨江而浮兾幸懷王開其矇惑之心而還已也方/一作舫矇一作矇補曰舫與方同說文云方併舟也亦)
(作舫素問曰發蒙/解惑未足以論)痛忠言之逆耳兮恨申子之
沈江(申子伍子胥也吳封之於申故号爲申子也哀/痛忠直之言忤逆君耳使之恚怒若申胥諫吳)
(王殺而沈/之江流也)願悉心之所聞兮(心一/作余)遭值君之
不聦(悉盡也聽逺曰聦言巳欲盡忠竭其所聞陳/列政事遭值懷王闇不聦明而不見納也)不
開寤而難道兮(道一/作導)不别橫之與縱(緯曰横/經曰縱)
(言君心常惑而不可開寤語以政道尚不别繒布/經緯横縱不能知賢愚亦明矣補曰别彼列切)聽
姧臣之浮說兮(姧一/作姦)絕國家之乆長(言君好/聽邪說)
(之臣虚言浮說以自誤亂將/絕國家累世乆長之禄也)滅規榘而不用兮
背繩墨之正方(言君爲政㓕先聖之法度而不/施用背棄忠直之臣以自傾危)離
憂患而乃寤兮(離一/作罹)若縱火於秋蓬(蓬蒿也/秋時枯)
(槁言君信任佞䛕不慮艱難卒遭憂患/然後乃覺若放火於秋蒿不可救制也)業失之而
不救兮尚何論乎禍凶(言君施行業以失道身/將危殆尚復論國之禍)
(凶豈不/晚哉)彼離畔而朋黨兮獨行之士其何望
(言彼讒佞相與朋黨並食重禄獨行忠直/之士當復何望冝窮困也補曰望平聲)日漸染而
不自知兮(稍積爲漸汗變爲染積/一作漬補曰漸音尖)秋毫微哉而
變容(銳毛爲毫夏落秋生言君用讒邪日以漸染隨/之變化而不自知若秋毫更生其容㣲眇而日)
(長大也毫一作豪一無哉字哉一作裁補曰莊子秋豪/雖小司馬云兎豪在秋而成一云毛至秋而耎細故以)
(喻小說文云豪豕鬣/如筆管者毫長銳毛)衆輕積而折軸兮原咎雜
而累重(咎過也言車載衆輕之物以折其軸而不可/乗其過咎由重絫雜載衆多之故也以言國)
(君聽用羣小之言則壞敗法度而自傾危也原一作厚/補曰戰國䇿云積羽沈舟羣輕折軸累釋文力瑞切)
(補曰殱盡也瀐泉/一見一否並音尖)溷湛湛而日多(溷湛湛喻貪濁/也言泠泠清潔)
(之士盡棄銷滅不見論用貪/濁之人進在顯位日以盛多)梟鴞旣以成羣兮
玄鶴弭翼而屏移(言貪狼之人並進成羣廉潔/之士歛節而退也以一作巳)
(補曰鴞于驕切釋文何苗切史記師曠鼓琴有玄鶴二/八舞于廊門山海經雷山有玄鶴粹黒如漆其壽滿三)
(百六十歳則色純黒昔黃帝/習樂於崑崙山有玄鶴飛翔)蓬艾親入御於床
笫兮(第牀簀也以喻親宻一無入字補曰第音姊牀/也方言陳楚謂之笫又阻史切說文牀簀也)
馬蘭踸踔而日加(馬蘭惡草也踸踔暴長貌也加/盛也言蓬蒿蕭艾入御房中則)
(馬蘭之草踸踔暴長而茂盛也以言佞謟見親近則邪/僞之徒踊躍而欣喜也補曰踸勑錦切踔勑角切又丑)
(角切說文云踸踔行無常皃本草云馬蘭生/澤旁氣臭花似菊而紫楚詞以惡草喻惡人)棄捐葯
芷與杜衡兮余奈世之不知芳何(言棄/捐芳)
(草忠正之士當奈世人不知賢何葯一作蘭衡一作蘅/一本余下有今字一云余奈夫世不知芳何一云余奈)
(夫不知芳何/釋文葯音約)何周道之平易兮然蕪穢而險
戲(險戲猶言傾危也言周家建立德化其道平直公/方所履無失而言蕪穢傾危者心惑意異也以平)
(直爲傾危則以忠正爲邪枉也詩曰周道/如砥其直如矢補曰易以豉切戲音希)髙陽無故
而委塵兮(髙陽帝顓頊也委塵坋塵也言帝顓頊/聖明克讓然無故被塵翳言與帝共二)
(爭天下也淮南子曰/顓頊與共工爭爲帝)唐虞點灼而毀議(點汙也/灼灸也)
(猶身有病人點灸之言堯舜至聖道德擴被尚點灸謗/毀言有不慈之過卑父之累也補曰集韻議有儀音)
誰使正其眞是兮(言佞人妄論以善爲惡乃非/訕聖王當誰使正其眞僞乎)
(已以忠被罪/固其冝也)雖有八師而不可爲(八師謂禹稷/卨皐陶伯夷)
(倕益夔也言堯舜有聖賢之臣八人以爲/師傅不能除去虚僞之謗平疾讒之辭也)皇天保其
髙兮后土持其乆(言皇天保其髙明之姿不可/踰越也后土持其乆長不可)
(掘發也賢人守其志分亦不/可傾奪也一云不可輕脫)服清白以逍遥兮
偏與乎玄英異色(玄英純黒也以喻貪濁言己/被服芬香履修清白偏與貪)
(濁者異行不可同趣也色一/作采補曰爾雅冬爲玄英)西施媞媞而不得見
兮(西施美女也媞媞好貌也詩曰好人媞媞也補曰/淮南云嫫母有所美西施有所醜又曰曼頰皓齒)
(形夸骨佳不待脂粉芳澤而性可說者西/施陽文也媞大奚切媞媞安也一曰美好)􁙱母勃屑
而日侍(􁙱母醜女也勃屑猶媻姍膝行貌言西施媞/媞儀容姣好屏不得見􁙱母醜惡反得媻姍)
(而侍左右也以言親近小人斥逐君子也日一作近/補曰􁙱音謨屑蘇骨切勃屑行皃媻姍一作蹣􁚂)桂
蠹不知所淹留兮(桂蠹以喻食禄之臣也言桂/蠹食芬香居髙顯不知留止)
(妄欲移徙則失甘美之木亡其處也以言衆臣食君之/禄不建忠信妄行佞謟亦將失其位喪其所也補曰蠹)
(音妬木/中虫)蓼蟲不知徙乎葵菜(言蓼虫處辛烈食/苦惡不能知徙於)
(葵菜食甘美終以困苦而癯痩也以喻已修潔白不能/變志易行以求禄位亦將終身貧賤而困窮也知一作)
(能補曰蓼辛菜也音了魏都賦云習蓼蟲/之忘辛李善引楚詞蓼蟲不知從乎葵藿)處湣湣之
濁世兮今安所逹乎吾志(言巳居濁溷之世/無有逹我清白之)
(志也湣一作涽一無乎字一云/今安逹乎吾志補曰湣音昬)意有所載而逺
逝兮固非衆人之所識(識知也言己心載忠/正之志欲逺去以求)
(獨乖差與時邪刺故心中自傷怵/惕而思志爲耄亂補曰思去聲)思比干之恲恲
兮(恲恲忠直之貌補曰/恲被耕切忼慨也)哀子胥之愼事(子胥/臨死)
(曰抉吾兩目置吳東門以觀越兵之入也死不忘國/故言愼事也補曰子胥愼事吳王而見殺故哀之)悲
楚人之和氏兮獻寶玉以爲石遇厲武
之不察兮(厲厲王/武武王)羌兩足以畢斮(斮斷也/昔卞和)
(得寶玉之璞而獻之楚厲王或毀之以爲石王怒斷其/左足武王即位和復獻之武王不察視又斷其右足和)
(乃抱寶泣於荆山之下悲極血出於是曁成玉乃使工/人攻之果得美玉世所謂和氏之璧也或曰兩足畢索)
(索盡也以言王石易别於忠佞尚不能知已之獲罪是/其常也一本云兩足以之畢斮補曰斮仄略切劉向新)
(序云荆人卞和得玉璞而獻之荆厲王使王尹相之曰/石也王以和爲謾而斷其左足厲王薨武王即位和復)
(奉玉璞而獻之武王王使王尹相之曰石也又以爲謾/而斷其右足武王薨共王即位和乃奉玉璞而哭於荆)
(山中三日三夜泣盡而繼之以血共王聞之乃使人理/其璞而得寶焉又淮南子注云楚人卞和得美玉璞於)
(荆山之下以獻武王王以示玉人玉人以爲石刖其左/足文王即位復獻之以爲石刖其右足抱璞不釋而泣)
(血及成王即位又獻之成王曰先君輕刖而重剖石遂/剖視之果得美玉以爲璧蓋純白夜光故曰和氏之璧)
(又琴操曰卞和得玉璞以獻楚懷玉使樂正子占之言/非玉以其欺謾斬其一足懷王死子平王立和復抱其)
(璞而獻之平王復以爲欺斬其一足平王死和欲獻恐/復見斷乃抱其王而哭荆山之中諸說不同按史記楚)
(世家武王卒子文王立文王卒子熊囏立是爲杜敖其/弟弑杜敖自立是爲成王則淮南子注爲是新序之說)
(與朔同然與史記/不合今並存之)小人之居勢兮(志狹智少/爲小人也)視
忠正之何若(言小人智少慮狹苟欲承順求媚以/居位勢視忠正之人當何如乎甚於)
(草芥也之/一作其)改前聖之法度兮(前一/作先)喜囁嚅
而妄作(囁嚅小語謀私貌也言小人在位以其愚心/改更先聖法度背違仁義相與耳語謀利而)
(妄造虚僞以譖毀賢人也囁嚅或作噂沓補曰囁如/葉切嚅如朱切說文云噂聚語也引詩噂沓背憎)親
讒䛕而䟽賢聖兮訟謂閭娵爲醜惡(讙/譁)
(爲訟閭娵好女也言君親信讒䛕之臣斥逐忠正背先/聖法度衆人讙諽之訟以好爲惡心惑意迷而不自知)
(也一無謂字娵一作娶補曰荀子曰閭姝子奢莫知媒/兮亦作閭娵韋昭云梁王魏瞿之美女娵音鄒集韻娶)
(音須人名引荀/子閭娶子奢)愉近習而蔽逺兮孰知察其
黒白(言君近謟䛕習而信之蔽逺賢者言不見用誰/當知己之清白彼之貪濁也愉一作俞補曰愉)
(音/愈)卒不得效其心容兮(卒一/作來)安眇眇而無
所歸薄(薄附也言己放流不得内竭忠誠/外盡形體東西眇眇無所歸附也)專精
爽以自明兮晦冥冥而壅蔽(言巳專壹忠/情竭盡耳目)
(之精明欲以助君而爲佞/人之所壅蔽不得進也)年旣巳過太半兮然
埳軻而留滯(輡軻不遇也言己年巳過五十而輡/軻沈滯卒無所逢遇也埳一作轗一)
(作輡補曰埳苦闇切軻苦个切又音坎可轗音/坎埳坷不平也輡軻車行不平一曰不得志)欲髙
飛而逺集兮恐離罔而滅敗(罔以喻法言己/欲髙飛逺止他)
(方恐遭罪法以㓕敗忠/厚之志也離一作罹)獨冤抑而無極兮傷
精神而壽夭(壽命/夭也)皇天旣不純命兮余
生終無所依(依保也一本/無上四句)願自沈於江流
兮絕橫流而徑逝(徑一/作逺)寧爲江海之泥
塗兮安能乆見此濁世(言己思委命於江流沈/爲泥塗不忍乆見貪濁)
(之俗/也)
　　　　怨世
賢士窮而隱處兮(士一/作者)廉方正而不容(言/時)
(貪亂者衆賢者隱敝廉/正之士不能容於世也)子胥諫而靡軀兮比干
忠而剖心子推自割而飤君兮德日忘而
怨深(巳解於九章也一云推自割而食君兮/補曰靡美皮切飤音寺糧也食音同)行明
白而曰黒兮荆棘聚而成林(荆棘多刺以喻/讒賊言已脩行)
(清白皎然日明而讒人聚而蔽之/謂之暗使不得進也聚一作藂)江離棄於窮巷
兮蒺藜蔓乎東廂(廧序之東爲東廂以言賢者/棄捐閭巷小人親近左右也)
(藜一作䔧補曰/曼音萬廂廡也)賢者蔽而不見兮讒䛕進而
相朋(相朋一作在/位朋一作明)梟鴞並進而俱鳴兮鳳
皇飛而髙翔(言小人相舉而論議/賢智隱而深藏也)願壹往而
徑逝兮(壹或/作一)道壅絶而不通(言己思壹見君盡/忠言而遂徑去障)
(蔽於讒佞而/不得至也)
　　　　　怨思
居愁懃其誰告兮獨永思而憂悲(言巳/放在)
(山澤心中愁苦無所告愬/長憂悲而巳懃一作苦)内自省而不慙兮操
愈堅而不衰(言己自念懷抱忠誠履行清白内不/慙於身外不媿於人志愈堅固不衰)
(懈/也)隱三年而無決兮歳忽忽其若頽(言巳/放在)
(山野滿三年矣歲月迫促去若頽下年且老也古者/人臣三諫不從待放三年君命還則復無則遂行也)憐
余身不足以卒意兮(憐一作怜卒/釋文作)兾一見而
復歸(言己自憐身老不足以終志意/幸復一見君陳忠言還郷邑也)哀人事之
不幸兮(幸/愛)屬天命而委之咸池(咸池天神也/言巳自哀不)
(能修人事以見愛於君屬禄命於天委之神明而巳補/曰言巳遭時之不幸無可奈何付之天命而巳逸說非)
(是屬音燭付也淮南云咸池者/水魚之囿也注云水魚天神)身被疾而不閒兮
(閒差也補曰閒瘳/也音諫差楚懈切)心沸熱其若湯(言巳修行仁/義身反被病)
(而不閒差憂道不立心中怛然而氣熱/若湯之沸沸一作怫補曰怫音費忿皃)氷炭不可
以相並兮(並併/也)吾固知乎命之不長(言氷見/炭則消)
(炭得氷則滅以喻忠佞不可並處則相傷害固知我命/之不得長乆將消滅也一云固知余命之不長一云吾)
(乎固知命/之不長)哀獨苦死之無樂兮惜予年之未
央(自哀惜死年尚/少也予一作余)悲不反余之所居兮(一本不/下有得)
(字)恨離予之故郷(不得歸郢/見故居也)鳥獸驚而失羣
兮(飛者爲鳥走者爲獸羣一作群補曰禮記云今是大/鳥獸失喪其羣匹越月踰時焉則必反巡過其故郷)
(翔回焉鳴號焉蹢䠱焉/踟蹰焉然後乃能去之)猶髙飛而哀鳴(言鳥獸/失其羣)
(偶尚哀鳴相求以刺同位/之人曽無相念之意也)狐死必首丘兮夫人
孰能不反其眞情(眞情本心也言狐狸之死猶嚮/丘穴人年老將死誰有不思故)
(郷乎言巳/尤甚也)故人䟽而日忘兮新人近而俞好
(言舊故忠臣日以䟽逺讒䛕新人日近而見親也/俞一作愈一云新人愈近而日好補曰俞與愈同)莫
能行於杳冥兮孰能施於無報(言衆人誰能/有執心正行)
(於杳冥之中施於無報之人乎言皆苟且而/行以求利也補曰傳曰行乎冥冥施乎無報)苦衆人
之皆然兮乗回風而逺遊(言已患苦衆人皆行/苟且故乗風而逺去)
(也)凌恒山其若陋兮(凌乗也恒山北嶽也陋小也/補曰恒胡登切恒山在中山)
(曲陽縣/西北)聊愉娛以忘憂(言巳乗騰髙山以爲􁃠小/陟險猶易聊且愉樂以忘)
(悲憂也愉一作/媮補曰並音俞)悲虚言之無實兮(讒言無誠/君不察也)苦
衆口之鑠金(巳解於/九章中)過故郷而一顧兮泣歔
欷而霑衿(言巳逺行猶思/楚國而悲泣也)厭白玉以爲面兮(厭/著)
(也補曰厭於/葉切一音淹)懷琬琰以爲心(言已施行清白心/面若玉内外相副)邪
氣入而感内兮施玉色而外淫(淫潤也言讒/邪之言雖自)
(内感巳志而猶不變玉/色外潤而内愈明也)何靑雲之流瀾兮(瀾一/作爛)
微霜降之蒙蒙(蒙蒙盛貌詩云零雨其蒙言遭佞/人羣聚造作虚辭君政用急天早)
(下霜則害草木傷其貞節也/之一作而蒙一作濛注同)徐風至而徘徊兮(而/一)
(作之一/作俳佪)疾風過之湯湯(風爲號令言君命寛則風/舒風舒則巳徘徊而有還)
(志也令急風疾則巳惶遽欲急去/也湯一作蕩一云疾風舒之蕩蕩)聞南藩樂而欲
往兮(藩蔽也南國諸侯爲天子藩蔽故稱藩也唐/本無樂而二字補曰樂五効切注讀作入聲)至
㑹稽而且止(㑹稽山名也言已聞南國饒樂/而欲往至㑹稽山且休息也)見韓
衆而宿之兮問天道之所在(韓衆仙人也天道/長生之道也衆一)
(作/終)借浮雲以送予兮載雌霓而爲旌(旌旗/也有)
(鈴爲旌也載一作戴一云載虹霓而爲旍補曰梁書王/筠傳沈約製郊居賦要筠讀至雌霓連蜷約曰僕常恐)
(人呼爲霓上五/激下五雞切)駕靑龍以馳騖兮班衍衍之
冥冥(言極/疾也)忽容容其安之兮超慌忽其
焉如(不知所之也焉一/作安補曰如去聲)苦衆人之難信兮願
離羣而逺舉(舉去也言苦見俗人多言無信不可/據任故願離衆而逺去也補曰舉有)
(據/音)登巒山而逺望兮(巒小山也一云/登巒無山字)好桂樹
之冬榮(南方有不死之草北方有不釋/之氷也一云好桂茂而冬榮)觀天火之
炎煬兮聽大壑之波聲(大壑海水也言己仰觀/天火下覩海水心愁思)
(也補曰煬以/讓切炙燥也)引八維以自道兮(天有八維以爲綱/紀也道一作導)
含沆　以長生(言巳乃擥持八維以自導引含沆瀣/之氣以不死也補曰沆胡亢瀣胡介)
(切本/作瀣)居不樂以時思兮(以一作而/一云思時)食草木之秋
實(秋實謂棗/栗之屬也)飲菌若之朝露兮􁀌桂木而
爲室(言飲食潔清所處芬/香也補曰菌音窘)雜橘柚以爲囿兮(囿/一)
分離(言讒佞害已使朋君放逐/忠臣上下分離失其所也)測汨羅之湘水
兮(汨水在長沙羅縣下注/相水中補曰汨音覓)知時固而不反(言已/沈身)
(汨水終不/還楚國也)傷離散之交亂兮遂側身而旣逺
(遂去而/流遷也)處玄舎之幽門兮穴巖石而窟伏(巖/穴)
(也言巳修德不用欲伏/巖穴之中以自隱藏也)從水蛟而爲徒兮與神
龍乎休息(自喻德如蛟龍而/濳匿也乎一作而)何山石之嶄巖兮
靈魂屈而偃蹇(言山石髙巖非已所居靈魂偃蹇/難止欲去之也嶄一作嶃補曰並)
(士銜/切)含素水而蒙深兮日眇眇而旣逺(素/水)
(白水也言雖逺行不失淸/白之節也蒙深一作濛濛)哀形體之離解兮(解/一)
(作懈補曰/解音懈)神􁁛兩而無舎(罔兩無所據依皃也/舍止也自哀身體陸)
(離逺行解倦精神罔兩無所據依而舎止也/􁁛一作罔補曰郭象曰罔兩景外之微隂也)惟椒蘭
之不反兮(椒子椒也蘭子/蘭也不一作無)魂迷惑而不知路(言/子)
(椒子蘭不肯反已魂魄迷/惑不知道路當如何也)願無過之設行兮(釋文/行戸)
(更/切)雖滅沒之自樂(言願設陳巳行終無過惡雖身/沒名滅猶自樂不改易也補曰)
(樂去/聲)痛楚國之流亡兮哀靈脩之過到(言懷/王之)
(過巳至於惡楚國將危亡/失賢之故也補曰到至也)固時俗之溷濁兮志
瞀迷而不知路(瞀悶也迷惑也言巳遭遇亂世心/中煩惑不知所行也補曰瞀音茂)念
私門之正匠兮(匠敎/也)遥渉江而逺去(言巳念衆/臣皆營其)
(私相敎以利乃以具邪心欲/王國家之事故已逺去也)念女􁂆之嬋媛兮
涕泣流乎於悒(於悒増歎貌也巳解於離騷經/悒一作邑𥙷曰於悒音見九章)我
決死而不生兮雖重追吾何及(言亦無所復/還也一云吾)
(其何/及)戲疾瀬之素水兮望髙山之蹇産(言/巳)
(履清白其志如水雖遇棄放猶志/仰髙逺而不懈也髙山一作喬木)哀髙丘之赤岸
兮遂沒身而不反(言巳哀楚有髙丘之山其岸/峻嶮赤而有光明傷無賢君)
(將以阽危故沈身於湘/流而不還也沒一作殁)
　　　　哀命
怨靈脩之浩蕩兮(巳解於/離騷經)夫何執操之不
固(操志也固堅也言巳念懷王信用讒佞/志數變移而不堅固也補曰操七到切)悲太山之
爲隍兮(隍城下池也易曰城復于隍也隍一作/湟補曰說文城也有水曰池無水曰隍)孰
江河之可涸(涸塞也言太山將頽爲池以喻君且失/其位用心迷惑過惡巳成若江河之決)
(不可涸塞也補曰/涸乎固切水竭也)願承閒而效志兮(志一作忠補/曰閒音閑)
恐犯忌而于諱(所畏爲忌所隱爲諱于觸也言巳/願承君閒暇之時竭効忠言恐犯)
(上忌觸衆人諱/而見刑誅也)卒撫情以寂寞兮(寞一/作漠)然怊
悵而自悲(怊悵恨貌也言巳終撫我情寂漠不言/然怊悵自恨心悲毒也補曰怊音超)王
與石其同匱兮(匱匣也其/一作而)貫魚眼與珠璣(圜/澤)
(爲珠廉隅爲璣以言君不知賢愚忠佞之士猶同玉石/雜魚眼與珠璣同貫而不别也一云麤嵎爲璣補曰璣)
(字音機珠/不圓也)駑駿雜而不分兮(駑頓馬也良馬爲/駿補曰頓與鈍同)
服罷牛而驂驥(在轅爲服外騑爲驂言君選士用/人雜用駑駿不異賢愚若駕罷牛)
(驂以騏驥才力不/同也補曰罷音皮)年滔滔而自逺兮(滔滔行貌/逺一作往)壽
冉冉而愈衰(自傷不遇年衰老也愈一作俞補/曰俞與愈同衰所淚切一所戾切)心
悇憛而煩冤兮(悇憛憂愁貌也冤一作怨釋文作/於袁切補曰悇他胡切憛他闇)
(切一曰禍福未定/屈艸自覆曰宛)蹇超揺而無兾(蹇辭也超揺不/安也言已自念)
(年老心中悇憛超揺/不安終無所兾望也)固時俗之工巧兮滅規榘
而改錯(補曰錯/七故切)却騏驥而不乗兮䇿駑駘
而取路當世豈無騏驥兮誠無王良之
善馭見執轡者非其人兮故駒跳而逺
去(皆巳解在九辯補曰許愼云王良晉大夫御無恤子/良也所謂御良也一名孫無政爲趙簡子御死而託)
(精於天駟星天文/有王良星是也)不量鑿而正枘兮恐榘矱
之不同(巳解於離騷經同一作周補曰鑿才/到切枘而銳切榘俱兩切矱烏郭切)不論
世而髙舉兮恐操行之不調(調和也言人不/論世之貪濁而)
(髙舉清白之行恐不和/於俗而見憎於衆也)弧弓弛而不張兮(弛解弧/一作故)
(弛一作㢮釋文作矤補曰弧音胡說文木弓/也一曰往體多來體寡曰弧弛矤並音矢)孰云知
其所至(言弧弓雖強弛而不張誰知其力之所至/乎以言賢者不在職位亦不知其才德也)無
傾危之患難兮焉知賢士之所死(言國無/傾危之)
(難則不知賢士之伏節死義補/曰老子云國家昏亂有忠臣)俗推佞而進富
兮節行張而不著(張一作明補/曰著張慮切)賢良蔽而
不群兮朋曹比而黨譽(補曰比/音鼻)邪說飾
而多曲兮正法弧而不公(弧戾也言世俗之/人推佞以爲賢進)
(富以爲能故君之正法膠戾不用衆皆背公而/曏私也一本邪下有枉字補曰膠音豪戾也)直士
隱而避匿兮(避一/作辟)讒䛕登乎明堂(明堂布政/之宫也言)
(忠直之士隱身避世讒䛕之人反登明堂而/爲政也補曰左傳勇則害上不登於明堂)棄彭咸
之娛樂兮(言棄彭咸清潔之行娱樂風俗則爲貪佞/也𥙷曰彭咸以伏節死義爲樂而時人棄)
(之)滅巧倕之繩墨(言工滅巧倕之繩墨則枉直失/其制也言君偕先王之法則自)
(亂惑/也)菎蕗雜於黀蒸兮(枲翮曰黀煏竹曰蒸/言待菎蕗香直之草)
(雜於黀蒸燒而燃之則不識於物也以言取忠直棄之/林野亦不知賢也一作箟簬黀一作菆一作靡一作樷)
(一作䕺一作叢一作藂一云菎𬞞雜於黀䇰補曰菎音/昆蕗音路箟與菌同箘簬也音窘亦音昆黀麻/也菆)
(麻蒸也並音鄒蒸折麻中幹也䇰竹炬也並音烝/樷䕺藂並與叢同草叢生也菆亦音叢靡音糜)機
蓬矢以射革(矢箭也言張強弩之機以蓬蒿之箭/以射犀革之盾必摧折而無所能入)
(也言使愚巧任政必/致荒亂無所能成)駕蹇驢而無䇿兮(蹇跛也/䇿箠也)
又何路之能極(極竟也言君任駑蝢之臣使在顯/職如駕跛蹇之驢又無鞭箠終不)
(竟道將/傾覆也)以直鍼而爲釣兮(釣一作鈎補/曰鍼音針)又何
魚之能得(言君不能以禮敬聘請賢者/猶以直鍼釣魚無所能得也)伯牙之
絶弦兮(伯牙工鼓琴也補曰列子/伯牙善鼓琴鍾子期善聽)無鍾子期而
聽之(鍾子期識音者也言鍾子期死伯牙破琴絶絃不/肯復鼓以世無知音也言已不遇明君識忠直者)
(亦冝鉗口而/不語言也)和抱璞而泣血兮(一云/和氏)安得良工
而剖之(和卞和也訓猶活也已解於上篇/也安一作焉剖一作/一作刑)同音者
相和兮(謂清/濁也)同類者相似(謂好惡也以言君清/明則潔白之士進君)
(闇昧則貪濁之人用易曰方/以類聚物以羣分似一作仇)飛鳥號其羣兮鹿
鳴求其友(同志爲友言飛鳥登髙木志意喜樂則和/鳴求其羣而呼其耦鹿得美草口甘其味)
(則求其友而號其侶也以言在位之臣不思賢念舊曽/不若鳥獸也詩曰嬰其鳴矣求其友聲又曰呦呦鹿鳴)
(食野/之苹)故叩宫而宫應兮彈角而角動(叩擊/也彈)
(揳也宫角五音也言叩擊五音各以其聲感而相應也/以言君求仁則仁至修正則下直也一云叩官而商應)
(彈角而徴動補曰莊子云皷宫宫動皷角角動音律同/矣淮南云調絃者叩宫宫應彈角角動此同聲相和者)
(也注叩大宫則少宫/應彈大角則少角動)虎嘯而谷風至兮(虎陽物/也谷風)
(陽氣也言虎悲嘯而吟則谷風至而應其/類也以言君修德行正則百姓隨而化也)龍舉而景
雲往(龍介虫隂物也景雲大雲而有光者雲亦隂也/言神龍將舉陞天則景雲覆而扶之輔其類也)
(言君好賢士則英俊往而並集也補曰詩云習習谷風/易曰雲從龍風從虎新序孔子曰虎嘯而谷風起龍興)
(而景雲見淮南曰虎嘯而谷風至龍舉而景雲屬注云/虎土物也谷風木風也木生於土故虎嘯而谷風至龍)
(水也雲生水故龍舉而景雲屬管輅别傳云徐季龍與/輅共論龍動則景雲起虎嘯則谷風至以爲火星者龍)
(參星者虎火出則雲應參出則風到此乃隂陽之感化/非龍虎之所致也輅言若以參星爲虎則谷風更爲寒)
(霜之風非東風之名是以龍者陽精以濳爲隂幽靈上/通和氣感神二物相扶故能興雲夫虎者隂精而居于)
(陽依木長嘯動於巽休二數相感故能運風况龍有濳/飛之化虎有文明之變招雲召風何足爲疑季龍言龍)
(之在淵不過一井之底虎之悲嘯不過百歩之中形氣/淺弱所通者近何能漂景雲而馳東風輅言君不見隂)
(陽燧在掌握之中形不出手乃上引太陽之火下引/太隂之水嘘吸之間煙景以集自然之道無有逺近)音
聲之相和兮言物類之相感也(言鳥獸相呼/雲龍相感無)
(不應其類而從其耦也傷君獨無精誠之心以/動賢也一云音擊而相和兮一無言及也字)夫方
圜之異形兮(一云若夫/圜一作圎)勢不可以相錯(言/君)
(性所爲不與巳合若方與/圜不可錯雜勢不相安也)列子隱身而窮處兮
(列子古賢士也補曰列子名禦冦其書曰子列/子窮容貌有飢色居鄭圃四十年人無識者)世莫
可以寄託(言列子所以隱佚不仕而窮處者以世/多詐僞無可以寄命託身也以一作與)
衆鳥皆有行列兮鳳獨翔翔而無所薄
(巳解於九辯也翔翔一作翺翔一/作洋洋薄一作合補曰行胡岡切)經濁世而不得
志兮願側身巖穴而自託(言己歷貪濁之世/終不得展其志意)
(但甘處巖穴之中而隱伏/也一無側身二字有依字)欲闔口而無言兮甞
被君之厚德(闔閉也言已欲閑口結舌而不復/言以甞被君之厚禄故不能黙也)獨
便悁而懷毒兮愁鬱鬱之焉極(言憂愁/之無窮)
(便悁一作申旦愁一作/憑補曰悁忿也音淵)念三年之積思兮願
壹見而陳詞(思一見君而陳忠言也壹或作一補/曰糜信以爲屈原著辭見放九年今)
(東方朔謬諫之章云三年積思願壹見愚謂此言朔自/爲也案漢書朔傳亦鬱邑於不登用故因名此章爲謬)
(諫若云謬語因託屈原以諷漢主也諷一作誣糜信魏/樂平太守也一作庾信予按卜居云屈原旣放三年不)
(得復見則三年積思正謂屈原也/唯以謬諫名篇當如糜信之說爾)不及君而騁說
兮(騁馳/也)世孰可爲明之(言已不及賢君而騁極/忠說則時世闇蔽無可)
(爲明眞僞也/補曰爲去聲)身寢疾而日愁兮(寢卧/也)情沉抑
而不揚(言已身被疾病卧而愁思自/傷忠誠沈抑而不得揚逹也)衆人莫可
與論道兮悲精神之不通(言當世之人無可/與議事君之道者)
(哀我精神所志而/不得通於君也)
　　　　　謬諫(鮑愼思云篇目當在亂曰之後按/古本釋文七諫之後亂曰别爲一)
(篇九懷九/思皆同)
亂曰鸞皇孔鳳日以逺兮(孔孔雀也一/云鸞孔鳳皇)畜
鳬駕鵝(一云畜梟駕鵝補曰駕音加博雅􁈥/鵝鴈也􁈥音加郭璞云駕鵝野鵝也)鷄鶩
滿堂壇兮(髙殿敞揚爲堂平場廣坦爲/壇揚一作陽補曰壇音善)鼃黽游
乎華池(鼃蝦蟇也華池芳華之池也言君推逺孔/鳳斥逐賢智畜養鵝鶩親近小人滿於堂)
(庭鼃黽諭讒䛕/弄口得志也)要􁑄奔亡兮騰駕橐駝
(要一作騕補曰並音杳應劭曰騕􁑄古之駿/馬赤喙玄身日行五千里橐音託又音駱)鈆刀
進御兮遥棄太阿(要褭駿馬太阿利劍也言君/放逺要􁑄英俊之士而駕)
(駝任使罷駑頓朽之人而棄明智之士也補曰/賈誼云莫邪爲鈍兮鈆刀爲鋸鈆音㳂靑金也)拔搴
玄芝兮(玄芝神草也補曰搴音/蹇本草黒芝一名玄芝)列樹芋荷橘
柚萎枯兮(橘柚美/木也)苦李旖旎(旖旎盛貌也言/君乃拔去芝草)
(賤棄橘柚種殖芋荷養育苦李愛重小人斥逐君/子也補曰旖烏可切當作㫊旎難可切見九辯)甂
甌登於明堂兮(甂甌瓦器名也補曰甂音邊方言/自關而西盆盎小者曰甂也甌小)
(盆/也)周鼎濳乎深淵(周鼎夏禹所作鼎也左氏傳曰/昔夏禹之有德逺方圖物貢金)
(九牧鑄鼎象物桀有昏德鼎遷于商商紂暴虐鼎遷于/周是爲周鼎言甂甌之器登明堂周鼎反藏於深淵之)
(水言小人任政賢者隱匿也乎一作於補曰漢/郊祀志云宋太丘社亡而鼎沒于泗水彭城下)自古
而固然兮吾又何怨乎今之人(言往古嫉妬/忠直而不肯)
(進用我何爲獨怨今/世之人乎自慰之詞)楚辭卷第十三
楚辭卷第十四
　　　　　　校書郎臣王　逸上
哀時命章句第十四　楚辭
哀時命者嚴夫子之所作也夫子名忌
(忌㑹稽吳人本姓莊當時尊尚号曰夫/子避漢明帝諱曰嚴一云名忌字夫子)與司馬相如
俱好辭賦客遊於梁梁孝王甚竒重之
忌哀屈原受性忠貞(一云受/命而生)不遭明君而
遇暗世斐然作辭歎而述之(一云追/以𫐠之)故曰
哀時命也
哀時命之不及古人兮夫何予生之不
遘時(遘遇也詩云遘閔旣多言已自哀生時年命不/及古賢聖之出遇清明之時而當貪亂之世也)
(遘一作遭/閔一作愍)往者不可扳援兮倈者不可與
期(言往者聖帝不可板引而及後世明主亦不可須/待與期傷生不遇時遭困戹也扳一作攀倈一作)
(來補曰扳與/攀同引也)志憾恨而不逞兮(憾亦恨也論語/曰與朋友共弊)
(之而無憾逞解也補曰逞丑郢切說/文逞通也楚謂疾行爲逞一曰快也)杼中情而屬
詩(屬續也言巳上下無所遭遇意中憾恨憂而不解/則杼我中情屬續詩文以敶已志也杼一作抒補)
(曰杼常與/切屬音燭)夜炯炯而不寐兮懷隱憂而歷
兹(言已中心愁怛目爲炯炯而不能眠如遭大憂常/懷戚戚經歷年歳以至於此也炯一作/釋文作)
(玉燒之三日其色不變言巳自知不用願避世逺去上/崑崙山遊於懸圃采玉英咀而嚼之以延壽也𥙷曰淮)
(南云鍾山之玉炊以鑪炭三日三夜而色澤不變則至/德天地之精也許愼云鍾山北陸無日之地出美玉援)
(神契曰玉英王/有英華之色)擥瑶木之橝枝兮(擥一作􁂝/樿一作橝)
(補曰橝大/男切木名)望閬風之板桐(板桐山名也在閬風/之上言已旣登崑崙)
(復欲引王樹之枝上望閬風板桐之山遂陟天庭而遊/戲也板一作阪補曰博雅云崑崙虚有三山閬風板桐)
(玄圃水經云崑崙三級下曰樊桐一名板松二曰玄圃/一名閬風上曰層城一名天庭淮南云懸圃涼風樊桐)
(在崑崙閶闔之/中樊讀如飯)弱水汨其爲難兮(尚書曰道弱/水至於合黎)
(也補曰汨音骨一于筆切應劭曰弱水出張掖刪丹西/至酒泉合黎餘波入于流沙師古曰弱水謂西域絕逺)
(之水乗毛車以渡者/耳非張掖弱水也)路中斷而不通(言巳想得/登神山顧)
(以娱憂迫弱水不得渉渡路絶/不通所爲無可也斷一作絶)勢不能凌波以
徑度兮(以一作而/度一作渡)又無羽翼而髙翔(言巳勢/不能爲)
(舩乗波渡水又無羽翼/可以飛翔當亦窮困也)然隱憫而不逹兮(憫一/作閔)
獨徙倚而彷徉(徙倚猶低佪也言巳隱身山澤内/自憫傷志不得逹獨徘徊彷徉而)
(遊戲也一/作仿佯)悵惝罔㠯永思兮(㠯一作而補曰/惝昌掌切驚皃)心
紆􁇆而増傷(言已含憂彷徉意中悵然惝罔長思/心屈纏痛苦重傷也補曰􁇆當作軫)
倚躊躇以淹留兮(以一/作㠯)日飢饉而絶糧(𬞞/不)
(孰曰饉言已欲躊躇乆留恐百姓飢餓糧食絶乏也絶/古本作􁃎糧一作粻補曰􁃎古絶字反􁃎爲繼或作㡭)
(非/是)廓抱景而獨倚兮超永思乎故郷(言已/在於)
(山澤廓然無耦獨抱形景而立長念楚國心不能巳/惝惘長思故郷也乎一作兮一云超永思乎此故郷)廓
落寂而無友兮誰可與玩此遺芳(玩習也/言巳居)
(處廓落又無知友當誰/與講習忠信之謀也)白日晼晩其將入兮哀
余壽之弗將(將猶長也言日月西流晼晩而殁天/時不可留哀我年命不得長乆也弗)
(一作不𥙷/曰晼音苑)車旣弊而馬罷兮蹇邅徊而不
能行(言巳周行四方車以弊敗馬又罷極蹇然邅徊/不能復前而不遇賢君也徊一作迴補曰罷音)
(疲)身旣不容於濁世兮不知進退之冝當
(言已執貞潔之行不能自入貪濁之/世愁不知進止之冝當何所行者也)冠崔嵬而切
雲兮劒淋離而從橫(淋離長皃也言已雖不見/容猶整飾衣服冠則崔嵬)
(上摩於雲劒則長好文武並盛/與衆異也補曰崔音摧淋音林)衣攝葉以儲與
兮(攝葉儲與不舒展皃補曰攝之/葉切曲折也儲音宁又音佇)左袪挂於榑
桑(袪袖也詩云羔裘豹袪言已衣服長大攝葉儲與/不得舒展德能弘廣不得施用東行則左袖挂於)
(榑桑無所不覆也挂一作絓榑一/作扶桑一作桒補曰榑與扶同)右衽拂於不周
兮六合不足以肆行(六合謂天地四方也言已/西行則右祍拂於不周之)
(山以六合爲小不足肆行/言道德盛大無所不包也)上同鑿枘於伏戲兮
(戲一/作羲)下合矩矱於虞唐(言已德能純美冝上輔/伏戲與同制量下佐堯)
(舜與合法度而共治也/合一作同矩一作規)願尊節而式髙兮志
猶卑夫禹湯(言已雖不見用猶尊髙節/度意卑禹湯不欲事也)雖知困
其不改操兮終不以邪枉害方(言已雖自知/貧賤困極不)
(能變志易操終不能邪枉/其身以害公方之行也)世並舉而好朋兮壹
斗斛而相量(言今世之人皆好朋黨並相薦舉持/其貪佞之心以量清潔之士壹或作)
(一斗一/作升)衆比周以肩迫兮(比親也周合/也以一作而)賢者逺
而隱藏(言衆佞相與合同並肩親比故賢/者逺逝而藏匿也一云隱而退藏)爲鳳皇
作鶉籠兮雖翕翅其不容(爲鳯皇作棲以鶉/鴳之籠雖翕其翅)
(翼猶不能容其形體也以言賢者遭世亂雖屈其身亦/不能自容入一本作上有而字翅一作翼補曰翕虚及)
(切)靈皇其不寤知兮(一無/寤字)焉陳詞而効忠
(言懷王闇蔽心不覺寤安所陳/詞効巳之忠信乎詞一作辭)俗嫉妬而蔽賢兮
孰知余之從容(言楚國風俗嫉妬蔽賢無/有知我進退執守忠信也)願舒
志而抽馮兮(馮一作憑一作懣一作/愁補曰馮音憑亦音憤)庸詎知其
吉凶(庸用也言巳思舒志意援引憤懣盡/極忠信當何縁知其逢吉將被凶也)璋珪雜
於甑窐兮(璋珪王名也窐甑土孔一作珪璋補曰/甑子孕切窐音携又音鼃淮南云弊箄)
(甑瓾在袇茵之上/注云瓾甑帶音鼃)隴廉與孟娵同宫(隴廉醜婦/也孟娵好)
(女也言世人不識善惡乃以甑窐之一雜廁圭王又使/醜婦與好女同室也以言君闇惑不别賢愚也補曰娵)
(女名音鄒/一音須)舉世以爲恒俗兮(恒/常)固將愁苦
而終窮(言舉世不識賢愚以爲常/俗我固當終身窮苦而巳)幽獨轉而不
寐兮惟煩懣而盈匈(懣憤也言巳愁思展轉而/不能卧心中煩憤氣結滿)
(匈/也)䰟眇眇而馳騁兮心煩冤之􁊿􁊿(言巳/精䰟)
(眇眇獨馳心中煩懣􁊿􁊿而憂也䰟/一作魂之一作而補曰􁊿丑弓切)志欿憾而不
憺兮(憺安補曰/大暫切)路幽昧而甚難(言巳心中欿恨/意識不安欲復)
(逺去以道路深/冥難數移也)塊獨守此曲隅兮然欿切而
永歎(言已獨處山野塊然守此/山曲心爲切痛長歎而巳)愁脩夜而宛轉
兮(而一/作之)氣涫􁌩其若波(言巳心憂宛轉而不能/卧愁夜之長氣爲涫􁌩)
(若水之波也其一作而波一作湯補曰涫/沸也釋文音館集韻官貫二音􁌩與沸同)握剞劂而
不用兮(剞劂刻鏤刀也補曰剞居綺切劂居衞切又/九月切應劭曰剞曲刀劂曲鑿說文云剞􁁕)
(曲刀/也)操規榘而無所施(言巳懷德不用若工握/剞劂而無所刻鏤持方)
(圜而無所錯也/一云而無施)騁騏驥於中庭兮焉能極
夫逺道(言騏驥壹馳千里乃騁之中庭促狹之處不/得展足以極逺道也以言使賢者執洒掃之)
(役亦不得/展志意也)置猨狖于櫺檻兮夫何以責其
捷巧(言猨狖當居髙木茂林見其才力而置之櫺檻/之中迫局之處責其捷巧非其理也以言君子)
(當在廟堂爲政而弃之山林責其智能亦非其冝也/猨一作蝯狖一作貌捷一作捷補曰櫺音零階際欄)駟
跛鼈而上山兮吾固知其不能陞(言巳念/君信用)
(衆愚欲以致治猶若駕跛鼈而欲上山/我固知其不能登也補曰跛波可切)釋管晏而
任臧獲兮(臧爲人所賤繫也獲爲人所係得也賤/繫一作殘擊補曰方言云臧獲奴婢賤)
(稱也罵奴曰臧罵婢曰獲男而􁔑婢曰臧/女而婦奴曰獲亡奴謂之臧亡婢謂之獲)何權衡之
能稱(言君欲爲政反置管仲晏嬰任用賤軍賤辱係/獲之士何能稱權衡興至治乎或曰臧守藏者)
(也獲生禽者也皆/卑賤無知之人)箟簬雜於黀蒸兮機蓬
矢以䠶革(巳解於七諫也箟竹也一作菎蕗黀/一作菆一作叢一作靡䠶一作射)負
檐荷以文尺兮欲伸要而不可得(背曰負/荷曰檐)
(言巳居於衰亂之世常低頭俛視若以背肩負檐丈尺/而歩不敢伸要仰首以逺罪過也檐一作擔補曰檐擔)
(並都濫切負也擔又都甘切釋名/曰任也任力所勝也要與腰同)外迫脅於機臂
兮(迫脅近附也機臂弩身也於一作以臂一作辟補/曰莊子云中於機辟辟毗亦切䟽云辟法也機關)
(之/類)上牽聮於矰隿(言己居常怖懼若附強弩機/臂畏其妄發上恐牽聮於隿)
(䠶身被矰繳也隿一作弋補/曰聮音連矰音增隿與弋同)肩傾側而不容兮
(一云不得容補曰/孟子云脅肩謟笑)固陿腹而不得息(言巳欲/傾側肩)
(背容頭自入又不見納故陿腹小息畏懼患/禍也陿一作愜腹一作膓補曰陿音狹隘也)務光自
投於深淵兮(務光古清白之士也/𥙷曰務光見莊子)不獲世之塵
垢(言古有賢士務光憎惡濁世言不見從自投深淵而/死不爲讒佞所塵汙巳慕其行也垢一作埃𥙷曰屈)
(原傳不獲/世之滋垢)孰魁摧之可乆兮願退身而窮
處(言已爲䛕佞所譖被過魁摧不可/乆止願退我身處於貧窮而已)鑿山楹而爲
室兮(楹柱而/一作以)下被衣於水渚(渚水涯也言巳雖/窮猶鑿山石以爲)
(室柱下洗浴水涯𬒳/巳衣裳不失淸潔也)霧露濛濛其晨降兮
(一作/朦朦)雲依斐而承宇(言幽居山谷霧露濛濛而/晨來下浮雲依斐承我屋)
(霤盡夜闇冥也斐一作霏一云/雲衣斐斐而承宇補曰斐音非)虹霓紛其朝霞
兮(霓一/作蜺)夕淫淫而淋雨(言天雲雜色虹霓揚/光紛然炫燿日未明)
(旦復有朝霞則夕淋雨愁且思也/補曰詩云朝隮干西崇朝其雨)怊茫茫而無歸
兮(茫一/作芒)悵逺望此曠野(言巳幽居遇雨愁思茫/茫無所依歸但見曠野)
(草木盛茂也/曠一作廣)下垂釣於谿谷兮上要求於僊
者(言已幽居無事下則垂釣餌於谿谷上則要/結僊人從之受道也求一作結補曰要平聲)與
赤松而結友兮(一無/而字)比王僑而爲耦(言己/執守)
(淸潔遂與二/子爲羣黨也)使梟楊先導兮(梟楊山神名即狒/狒也導一作道補)
(曰說文周成王時州靡國獻狒人身反踵自笑笑則上/脣掩其目食人爾雅狒狒如人被髮迅走食人注云梟)
(羊也山海經曰其狀如人面長脣黒身有毛反踵見人/則笑狒父費切淮南云山出嘄陽注云山精也一說云)
(梟羊大口其初得人喜而笑却唇上覆額移時而後食/之張衡玄圖曰梟羊喜獲先笑後愁謂人鑿其脣於額)
(而得禽/之也)白虎爲之前後浮雲霧而入冥兮
騎白鹿而容與(言已與仙人俱出則山神先/道乗雲霧騎白鹿而游戲也)䰟
眐眐以寄獨兮(眐眐獨行皃也補曰眐音征从目/眐眩獨視也愽雅云聇聇行也其)
(字从/耳)汨徂往而不歸(言我䰟神聇眐獨行寄居而/處汨然遂往而不還也補曰)
(汨于/筆切)處卓卓而日逺兮(卓卓髙皃卓一作逴逺/一作髙補曰逴音卓)
志浩蕩而傷懷(言已隨從仙人上游所居卓卓日/以髙逺中心浩蕩罔然愁思念楚)
(國/也)鸞鳳翔於蒼雲兮故矰繳而不能加
(一無而字補/曰繳音酌)蛟龍濳於旋淵兮身不挂於
罔羅(言鸞鳳飛於千仞蛟龍藏於旋淵故矰繳不能/逮羅罔不能加也以言賢者亦冝髙舉隱藏法)
(令不能拘也旋一作深罔一作網補曰淮南/云藏志乎九旋之淵注云九迴之淵至深也)知貪餌
而近死兮不如下游乎淸波(淸波淸潔之流/無人之處也言)
(蛟龍明於避害知貪香餌必近於死故下游於淸波無/人之處也以言賢者亦不冝貪禄位以危其身也而一)
(作/之)寧幽隱以逺禍兮孰侵辱之可爲(言己亦/寧隱身)
(幽藏以逺患禍不能/乆被侵辱誠爲難也)子胥死而成義兮屈原
沈於汨羅雖體解其不變兮(其一/作而)豈忠信
之可化(補曰化/音花)志怦怦而内直兮(怦一作恲/補曰披耕)
(切)履繩墨而不頗(皆巳解於離/騷九辯七諫)執權衡而
無私兮稱輕重而不差(差過也言己如得執/持權衡能無私阿稱)
(量賢愚必不過差各如/其理也補曰差七何切)摡塵垢之枉攘兮(枉攘/亂皃)
(槪一作慨一作狂攘/一作枉壤摡滌也)除穢累而反眞(言巳又欲/摡激濁亂)
(之臣使君除去穢累而反/於淸明之德眞一作悳)形體白而質素兮中
晈潔而淑淸(言巳自念形體潔白表裏如素心/中晈潔内有善性淸明之質也)時
猒飫而不用兮且隱伏而逺身(言時君不/好忠直之)
(士猒倦其言而不肯用故且隱伏/山澤斥逺巳身也補曰飫於據切)聊竄端而匿迹
兮嗼寂黙而無聲(言巳竭忠而不見用且逃頭/匿足竄伏自藏執守寂寞呑)
(舌無聲也嗼一作漠一作歎一作嘆一/云歎寂漠補曰嗼音莫說文/嗼也)獨便悁而煩
毒兮(便悁一/作悁悒)焉發憤而抒情(言已懹忠直之/志獨悁悒煩毒)
(無所發我憤懣/丗巳忠心也)時曖曖其將罷兮(曖一作薆補/曰罷音皮)
遂悶歎而無名(言巳遭時不明行善罷倦心遂煩/悶傷無美名以流後世也歎一作)
(漠一/作嗼)伯夷死於首陽兮(一作首山一/云首陽之山)卒夭隱
而不榮(言伯夷餓於首陽夭命而死不饗其爵禄/得其榮寵也天一作殀補曰天於表切)太
公不遇文王兮身至死而不得逞(言太公/不遇文)
(王至死不得解於厮賤一無/得字補曰逞丑京切縱也)懷瑶象而佩瓊兮
願陳列而無正(言己懷玉象履忠信願陳列巳/志無有明正之君聽而受之也)生
天􁶎之若過兮忽爛漫而無成(爛漫猶消/散也言巳)
(生於天地之間忽若風雨之過晻/然而消散恨無成功也爛一作瀾)邪氣襲余之
形體兮(一無/體字)疾憯恒而萌生(襲及也言己常恐/邪惡之氣及我形)
(體疾病􁂋痛橫發而生身/僵仆也補曰怛多逹切)願壹見陽春之白日
兮恐不終乎永年(言己被疾憂懼恐隨草木徂/落不能至陽春見白日不終)
(年命遂/委弃也)
楚辭卷第十四
楚辭卷第十五
　　　　　　校書郎臣王　逸上
九懷章句第十五　楚辭
　　　　　匡機(匡一/作主)
　　　　　通路
　　　　危俊(危一/作苞)
　　　　昭世
　　　　尊嘉
　　　　蓄英
(埤頻/弥切)史官録第遂列于篇(一作/編)
極運兮不中(周轉求君/道不合也)來將屈兮困窮(還就/農桑)
(修播植也來一/作求一作永)余深愍兮慘怛(我内憤傷心切剥/也愍一作愍慘一)
(作/憤)願一列兮無從(欲陳忠謀/道隔塞也)乗日月兮上征
(想託神明/陞天庭也)顧遊心兮鄗酆(回眄周京念先聖也文/王都酆武王都鄗二聖)
(有德明於用賢故顧其都冀遭逢也顧一作願補曰/鄗下老切在長安西上林苑中酆在京兆杜陵西南)彌
覽兮九隅(歷觀九州/求英俊也)彷徨兮蘭宫(遊戲道室/誦五經也)
(一作/仿偟)芷閭兮葯房(居仁履義守忠/貞也閭一作室)奮揺兮衆
芳(動作應禮行馨/香也衆一作種)菌閣兮蕙樓(節度彌髙/德成就也)觀
道兮從橫(衆人瞻望聞功名/也補曰橫音黃叶)寶金兮委積(志/意)
(堅固䇿/謀明也)美玉兮盈堂(懿譽光明/滿朝廷也)桂水兮潺湲
(芳流衍溢/周四境也)揚流兮洋洋(潔白之化/動百姓也)蓍蔡兮
踊躍(蓍龜喜樂慕清髙也蓍筮也蔡大龜也論語曰/臧文仲居蔡補曰淮南云大蔡神龜注云大蔡)
(元龜所出地名因名其龜爲大蔡家語云臧氏有守龜/其名曰蔡文選云摶耆龜注云耆老也龜之老者神引)
(耆蔡兮踊躍據此則蓍當作耆然注以/爲蓍龜之蓍蓍雖神草安能踊躍乎)孔鶴兮回翔
(畏怖羅網陞靑/雲也鶴一作鵠)撫檻兮逺望(登樓伏楯/觀楚郢也)念君兮
不忘(思慕懷王結中/情也不一作弗)怫鬱兮莫陳(忠言藴積/不列聽也)
(莫一作弗陳一作/敶補曰怫音佛)永懷兮内傷(長思切切/中心痛也)
　　　　　匡機
天門兮􁶎戸(金闈玉閨君之舎也/􁶎一作墬一作地)孰由兮賢者
(誰當渉履/英俊路也)無正兮溷厠(邪佞雜亂/來並居也)懷德兮何
覩(忠信之士/不見用也)假寐兮愍斯(衣冠而寢自憐傷也/不脫冠帶而卧曰假)
(寐詩云假寐永/歎愍一作愍)誰可與兮寤語(衆人愚闇誰與/謀也一無與字)痛
鳳兮逺逝(仁智之士/遁世去也)畜鴳兮近處(畜養佞䛕/而親附也)
(鴳釋文作鷃補/曰鴳音晏雇也)鯨鱏兮幽濳(大賢隱匿竄林藪也/鱏一作鱓補曰鯨音)
(勍海大魚也鱏音尋/鱓音善皮可爲鼓)從蝦兮遊陼(小人並進在朝/廷也鯨鱏大魚)
(也蝦小魚也陼一作渚補曰蝦釋文音/遐說文云蝦蟇也一曰蝦虫與水母游)乗虬兮登
陽(意欲駕龍/而陞雲也)載象兮上行(遂騎神獸用登天/也神象白身赤頭)
(有翼能飛也補/曰行胡岡切叶)朝發兮葱嶺(旦發西極之髙山/也補曰後漢書云)
(西至葱嶺注云葱嶺山/名其山髙大生葱故名)夕至兮明光(暮宿東極/之月巒也)北
飲兮飛泉(吮嗽天液之浮源也補曰/張攝云飛泉在崑崙西南)南采兮芝
英(咀嚼靈草/以延年也)宣遊兮列宿(徧歷六合視衆星/也補曰文選云將)
(北度而宣/游宣徧也)順極兮彷徉(周繞北辰/觀天庭也)紅采兮騂衣
(婆娑五采芬華英也古本虹采/兮霓衣補曰騂思營切赤色)翠縹兮爲裳(衣色/瓌瑋)
(耀青葱也𥙷曰縹/疋沼切帛靑白色)舒佩兮綝纚(緩帶徐歩五玉嗚/也一本舒下有余)
(字補曰綝林森二音纚力知/所冝二切衣裳毛羽垂皃)竦余劒兮干將(握我/寶劒)
(立延頸也補曰張揖云干將韓王劒師也愽物志干將/陽龜文莫耶隂漫理此二劒吳王使干將作之莫耶干)
(將妻也夫/婦善作劒)騰蛇兮後從(神虺侍從慕仁賢也騰一/作滕一云從後補曰荀子)
(云螣蛇無足而飛文子曰驣蛇無足而/騰郭璞云螣龍類能興雲霧而游其中)飛駏兮歩
旁(駏驉奮飛承轂輪也補曰駏音巨淮南云北方有/獸其名曰蹷常爲蛩蛩駏驉取甘草蹷有患蛩蛩)
(駏驉必負而走郭璞曰卭卭似馬而/靑穆天子傳卭卭距虚日走五百里)微觀兮玄圃
(上睨帝圃/見天園也)覽察兮瑶光(觀視斗柄與玉衡也瑶一/作揺補曰淮南云瑶光者)
(資糧萬物者也注云瑶光北斗杓第七星也居中/而運歷指十二辰擿起隂陽以殺生萬物者也)啓
匱兮探筴(發匣引籌考禄相/也筴釋文作笧)悲命兮相當(不/獲)
(冨貴值流放/也相一作所)紉蕙兮永詞(結草爲誓長訣行/也補曰紉女巾切)將
離兮所思(背去九族/逺懷王也)浮雲兮容與(天氣滃溶/乍東西也)
道余兮何之(來迎導我/難隨從也)逺望兮仟眠(遥視/楚國)
(闍未明也一作芊瞑一作晦/昏補曰集韻云䀒瞑遥視)聞雷兮闐闐(君奷/妄怒)
(威武盛也補/曰闐音田)隂憂兮感余(内愁鬱伊害我/性也憂一作愁)惆
悵兮自怜(悵然失志/嗟厥命也)
　　　　通路
林不容兮鳴蜩(國不養民/賢冝退也)余何留兮中州
(我去諸夏/將逺逝也)陶嘉月兮緫駕(嘉及吉時驅乗駟也/緫一作揔一作驅)
搴玉英兮自脩(采取瓊華自脩/飾也脩一作修)結榮茝兮
逶逝(束草陳信遂奔/邁也逶一作逺)將去烝兮逺遊(違離於/君之四)
(裔也爾雅曰林烝君也或曰/烝進也言去日進而逺也)徑岱土兮魏闕(行出/北荒)
(山髙桀也闕一作國補曰岱㤗山也注云比荒疑岱本/代字春秋傳曰魏大名也一曰象魏闕名許愼云巍巍)
(髙大故/曰魏闕)歷九曲兮牽牛(過觀列宿九天際也補/曰爾雅河鼓謂之牽牛)
聊假日兮相佯(且徐遊戲􁒳年歳也􁒳一作/消相一作/釋文作/音祥)遺
光燿兮周流(敷揚榮華/垂顯烈也)望太一兮淹息(觀天/貴將)
(止沈/滯也)紆余轡兮自休(綏我馬勒/留寢寐也)晞白日兮皎
皎(天精光明而照察也晞一作睎皎一/作晈補曰晞明之始升也睎望也)彌逺路兮
悠悠(周望八極/究地外也)顧列孛兮縹縹(邪視彗星光/瞥瞥也補曰)
(孛薄没切/縹匹妙切)觀幽雲兮陳浮(山氣滃鬱而羅/列也陳一作敶)鉅
寶遷兮砏磤(太歳轉移聲礚磑也補曰砏普貧/披班二切磤音殷又於謹切石聲)雉
咸雊兮相求(飛鳥驚鳴雌雄合也𥙷曰雊音遘前/漢郊祀志云秦文公獲若石云于陳)
(倉北阪城祠之其神或歳不至或歳數來也常以夜光/輝若流星從東方來集于祠城若雄雉其聲殷殷云野)
(雞夜鳴以一牢祠之名曰陳寶又曰漢興世世常來光/色赤黃長四五丈直祠而息音聲砰隱野雞皆雊此陽)
(氣舊祠也注云陳寶若來而有聲則野雞皆鳴以應之/又楊雄校獵賦云追天寶出一方應駍聲擊流光壄盡)
(山窮囊括其雌雄注云天寶陳寶也陳寶神來下時駍/然有聲又有光精也下時窮極山川天地之間然後得)
(其雌雄雄在陳倉雌在/南陽故云野盡山窮也)泱莽莽兮究志(周望率/土逺廣)
(大也補曰/泱於朗切)懼吾心兮懤懤(惟我憂思意愁毒也/𥙷曰懤憂也音儔)歩
余馬兮飛柱(徘徊神山/且休息也)覽可與兮匹儔(歷/觀)
(羣英求妃合也二人爲匹四人/爲儔儔一作疇一云一人爲匹)卒莫有兮纎介
(衆皆邪佞/無忠直也)永余思兮怞怞(愁心長慮憂無極/補曰怞憂㒵音由)
　　　　危俊
世溷兮冥昏(時君闇蔽臣貪佞/也一云世溷濁兮)違君兮歸眞
(將去懷王就仁賢/也一云臣違君兮)乗龍兮偃蹇(驂駕神獸/拏紛紜也)髙
回翔兮上臻(行戲遨遊遂至/天也回一作迴)襲英衣兮緹
䌌(重我絳袍采色鮮也襲一作龍補曰緹音提䌌/音習集韻緹赤色䌌緶衣也七入切又音妾)披
華裳兮芳芬(徐曵文衣動馨香/也詩曰婆娑其下)登羊角兮扶
輿(陞彼髙山徐顧睨也輿一作與𥙷曰莊子摶扶揺羊/角而上者九萬里䟽云旋風曲戾猶如羊角音義云)
(風曲上行曰羊角相如賦云扶輿猗靡史記注云郭璞/曰淮南所謂曽折摩地扶輿猗委也按今淮南子云曽)
(撓摩地扶/於猗那)浮雲漠兮自娛(乗雲歌吟而遊戲也或/曰浮雲漢漢天河也)
握神精兮雍容(握持神明動容儀也一云握精明/一云接精神一云按神明一云按)
(精明雍/一作廱)與神人兮相胥(留待松喬/與伴儷也)流星墜兮
成雨(隂精並降如墮雨也𥙷曰春秋夜中/星隕如雨公羊曰如雨者狀似雨)進瞵
盼兮上丘墟(天旦欲明至山溪也進一作集古本/無上字補曰瞵力辰切視皃盼普莧)
(切)覽舊邦兮滃鬱(下見楚國之亂危也覽一作/臨補曰滃鄔孔切雲氣起也)
余安能兮乆居(將背舊郷/之九夷也)志懷逝兮心懰慄
(心中欲去内傷悲也一無懰/字補曰懰音留懰慄憂皃)紆余轡兮躊躇(緩/我)
(馬勒而低佪也/一云情躊躇)聞素女兮微歌(神仙謳吟/聲依違也)聽王
后兮吹竽(伏妃作樂/百虫至也)魂悽愴兮感哀(精神惆悵/而思歸也)
膓回回兮盤紆(意中毒悶心紆/屈也回一作迴)撫余佩兮􁇇
紛(持我玉帶/相糾結也)髙太息兮自憐(長歎傷巳/逺放弃也)使祝
融兮先行(俾南方神/開軌轍也)令昭明兮開門(炎神前驅/關梁發也)
馳六蛟兮上征(乗龍直驅/陞閶闔也)竦余駕兮入冥(遂馳/我車)
(上寥/廓也)歷九州兮索合(周遍天下求雙/匹也索一作寡)誰可與
兮終生(莫足與友/爲親宻也)忽反顧兮西囿(見彼隴蜀/道阻阨也)覩
軫丘兮﨑傾(山陵嶔岑難渉歷也軫丘一作丘陵/補曰軫丘猶九章言軫石也﨑音欹)
橫垂涕兮泫流(悲思念國泣雙下也補/曰泫胡犬切涕流皃)悲余后
兮失靈(哀惜我后/違天法也)
　　　　　昭世
季春兮陽陽(三月温和/氣淸明也)列草兮成行(百卉垂/條吐榮)
(華/也)余悲兮蘭生(哀彼香草獨隕零也/生一作萃一作悴)委積兮從
橫(枝條摧折/傷根莖也)江離兮遺捐(忠正之士/弃山林也)辛夷兮擠
臧(仁智之士抑沈没也臧一作將補/曰擠子雞切排也臧音藏匿也)伊思兮徃古
(惟念前世/諸賢俊也)亦多兮遭殃(仁義遇罰禍及/身也遭一作逢)伍胥兮
浮江(吳王弃之/於江濵也)屈子兮沈湘(懷沙負石/赴汨淵也)運余
兮念兹(轉思念此/志煩冤也)心内兮懷傷(膓中惻痛/摧肝肺也)望
淮兮沛沛(臨水恐慄畏禍患也一云/淵沛沛補曰沛普貝切)濵流兮則
逝(意欲隨水/而隱遁也)榜舫兮下流(乗舟順水遊海濵也榜/舫一作榜艕一作榜舡)
(一作摘艕一作擿舫補曰榜音謗進舩也舫音方併舩/也艕補孟切舩也東坡夲作榜舫釋文榜作摘摘取也)
東注兮礚礚(濤波踊躍多險難也礚一作礚/釋文作磕補曰並苦蓋切石聲)蛟
龍兮導引(虬螭水禽馳在前也又作文/蛇在前也一云蛟龍沃兮)文魚兮
上瀬(巨鱗扶巳渡涌/湍也文一作大)抽蒲兮陳坐(拔草爲席/處薄單也)援
芙蕖兮爲蓋(引取荷華以覆身也一云/援英兮爲盖一云抜英)水躍
兮余旌(風波動我揺旗/旛也旌一作旍)繼以兮微蔡(續以草芥/入巳舩也)
(以一作㠯補/曰蔡艸也)雲旗兮電騖(遂乗風電/驅橫奔也)儵忽兮
容裔(往來亟疾若鬼神/也補曰儵音叔)河伯兮開門(水君竢望/開府寺也)
迎余兮歡欣(喜笑迎巳/愛我善也)顧念兮舊都(還視楚/國思郢)
(城/也)懷恨兮艱難(抱念恚恨/常欲還也)竊哀兮浮萍(自比/如蘋)
(生水瀕也/萍一作蓱)汎淫兮無根(隨水浮游乍東西也一作/沉淫一作汎揺補曰淫當)
(作淫舊音羊贍切巴東有淫預石通作灩又相如賦云/汎淫泛濫汎音馮浮也一讀作泛灩一讀作馮淫皆通)
(汎一作沉淫一/作揺皆非是)
　　　　尊嘉
秋風兮蕭蕭(隂氣用事/天政急也)舒芳兮振條(動/揺)
(百草使/芳熟也)微霜兮眇眇(霜疑微薄/寒深酷也)病殀兮鳴蜩
(飛蟬卷曲/而寂黙也)玄鳥兮辭歸(燕將入海/化爲蛤也)飛翔兮靈
丘(悲鳴神山/奮羽翼也)望谿兮滃鬱(川谷吐氣/雲闇昧也)熊羆兮
呴噑(猛獸應秋將害賊也呴一作/補曰呴/音吼一音雊一音烏角切嘷胡刀切)唐虞
兮不存(堯舜巳過/難追逐也)何故兮乆留(冝更求君/之他國也)臨
淵兮汪洋(瞻望大川廣無極也/補曰汪洋晃養二音)顧林兮忽荒(回/視)
(喬木與山薄也/補曰荒火晃切)修余兮袿衣(整我袗裳自結束也/修一作脩補曰桂音)
(圭廣雅袿長襦也釋名婦人上服/曰袿其下垂者上廣下狹如刀圭)騎霓兮南上(託/乗)
(赤霄登張翼也/補曰上一音常)椉雲兮回回(載氣溶溶意中/惡也椉一作乗)亹
亹兮自強(稍稍陞進遂自/力也強一作彊)將息兮蘭皐(且/欲)
(中休止/方澤也)失志兮悠悠(從髙視下目眩惑/也悠悠一作調調)蒶藴兮
黴黧(愁思蓄積面垢黒也蒶一作紛補曰蒶音墳藴/於雲切蒶藴藴積也黴音眉物中乆雨靑黒一)
(曰敗也黧憐/題切黒黃)思君兮無聊(想念懷王忘寢食/也補曰聊音留)身
去兮意存(體逺情近在胷/臆也存一作在)愴恨兮懷愁(心/中)
(憂恨内/悽惻也)
　　　　　蓄英
登九靈兮遊神(想登九天放精/神也神一作精)靜女歌兮
微晨(神女夜吟/聲激清也)悲皇丘兮積葛(皇美釋文/丘作丠)衆
體錯兮交紛(言巳見美大之丘葛草縁之而生交/錯茂盛人不異而采取則不成絺綌)
(也以言楚國士民衆多君不/異而舉用則不知其有德也)貞枝抑兮枯槁(貞/正)枉
車登兮慶雲(慶雲喻尊顯也言葛有正直之枝抑/弃枯槁而不見采枉壌惡者滿車陞)
(進反見珍重御尊顯也以言貞正之人弃於山野佞曲/之臣陞於顯朝枉一作桂登一作升補曰漢天文志若)
(煙非煙若雲非雲郁郁紛/紛蕭索輪囷是謂慶雲)感余志兮慘慄(動踊/我心)
(如析割也慘一作憀補/曰憀力周力彫二切)心愴愴兮自憐(意中切傷/憂悲楚也)
(一云心/悲兮)駕玄螭兮北征(將乗山神/而奔走也)曏吾路兮
葱嶺(欲踰髙山度阻險也路一作道/葱一作/補曰曏屬也音向)連五宿兮
建旄(係續列星爲旗旐/也補曰宿音秀)揚氛氣兮爲旌(舉布/霾霧)
(作旗表也氛一/作雰旌一作旍)歷廣漠兮馳騖(徑過長沙/馳駟馬也)覽
中國兮冥冥(顧視諸夏/尚昧晦也)玄武歩兮水母(天/龜)
(水神侍送余/也天一作大)與吾期兮南榮(與己爲誓㑹炎野/也南方冬温草木)
(常茂故/曰南榮)登華蓋兮乗陽(上攀北斗躡房星也/乗一作椉補曰大象)
(賦云華蓋於是乎臨映注云華蓋七星其柢九星合/十六星如蓋狀在紫微宮中臨勾陳上以䕃帝坐)聊
逍遥兮播光(且徐遊戲/布文采也)抽庫婁兮酌醴(引/持)
(二星以斟酒也補曰大象賦注云庫樓十星五柱十五/星衡四星合二十九星在角南晉天文志云庫樓十星)
(六大星爲庫南四星爲樓按庫樓形似酌酒之器故/云王逸誤以天庫及二十八宿之婁以爲庫婁耳)援
瓟瓜兮接糧(㗖食神果志猒飽也瓟一作匏糧一/作粮補曰大象賦云瓟瓜薦果於震)
(閨注云五星在離珠北天子之果園占大光潤則歳豐/不爾則瓜果之實不登洛神賦云歎匏瓜之無匹注引)
(史記曰四星在危南瓟瓜天官星/占曰匏瓜一名天雞在河鼓東)畢休息兮逺逝
(周徧留上/而復去也)發玉軔兮西行(引支車木遂驅馳/也補曰行胡岡切)惟時
俗兮疾正弗可乆兮此方(世憎忠信愛謟/䛕也此一作比)寤辟
摽兮永思(心常長愁拊心踊也辟拊心皃也辟一/作擗補曰詩云寤辟有摽注云辟拊心)
(也摽婢小切擊也張景陽七命云㷀嫠/爲之擗摽擗避辟切摽避櫂切驚心也)心怫鬰兮内
傷(憂思積結肝腑爛/也補曰怫音佛)
　　　　　思忠
公兮問師(遂見天帝諮祕/要也覩一作睹)道莫貴兮歸眞
(執守無爲修朴/素也貴一作遺)羨余術兮可夷(念巳道藝可恱/樂也詩云旣見)
(君子我心則/夷夷喜也)吾乃逝兮南娭(往之太陽遊九野/也逝一作逰補曰)
(娭音熈大人賦云/吾欲往乎南娭)道幽路兮九疑(渉歷深山過舜/墓也疑一作嶷)
越炎火兮萬里(積熱彌天不可/處也處一作度)過萬首兮㠜
㠜(見海中山數萬頭也海中山石㠜㠜嶽嶽萬首交跱/也萬首一作千首㠜㠜一作旌旌一注云萬首海中)
(山名補曰㠜音/擬又魚力切)濟江海兮蟬蛻(遂渡大水解形體/也補曰淮南云蟬)
(飲而不食三/十日而蛻)絶北梁兮永辭(超過海津長訣去也/辭一作詞補曰江淹)
(别賦用/此語)浮雲鬱兮晝昏(楚國潰亂/氣未除也)霾土忽兮
塺塺(風俗塵濁不可居也塺一作/梅補曰霾音埋塺音梅塵也)息陽城兮廣
夏(遂止炎野/大屋廬也)衰色罔兮中怠(志欲懈倦身罷勞/也色一作氣補曰)
(怠有/胎音)意曉陽兮燎寤(心中燎明内自覺也燎一/作半釋文作憭補曰憭音)
(了)乃自侯兮在兹(徐自省視至此處也侯一作眎/在一作存自侯一作息軫恐非)
(補曰侯視/也當作診)思堯舜兮襲興(喜慕二聖/相繼代也)幸咎繇
兮獲謀(兾遇虞舜/與議道也)悲九州兮靡君(傷今天下/無聖主也)
撫軾歎兮作詩(伏車浩歎/作風雅也)
　　　　　陶壅
悲哉于嗟兮(愁思憤懣/長歎息也)心内切磋(意中激感/膓痛惻也)欵
冬而生兮(物郎盛隂不滋育/也補曰欵叩也)凋彼葉柯(傷害/根莖)
(枝卷/曲也)瓦礫進寶兮(佞僞愚戇/侍帷幄也)捐弃隨和(貞/良)
(君子弃山澤也補曰/隋侯之珠和氏之璧)鈆刀厲御兮(頑嚚之徒/任政職也)頓
弃太阿(明智忠賢放斥逐也/補曰頓音鈍不利也)驥垂兩耳兮(誰俊/佯愚)
(閉口目也補曰賈誼賦/云驥垂兩耳服塩車兮)中坂蹉跎(衆無知巳不盡力/也補曰坂音反說)
(文坡者曰阪一曰澤障/一曰山脅也蹉跎失足)蹇驢服駕兮(駑鈍之徒爲/輔翼也服一)
(作般釋文作舨補/曰般舨並與服同)無用目多(僮蒙並進/塡滿國也)修潔處
幽兮(執履淸白/居陋側也)貴寵沙劘(權右大夫佯不識也/補曰沙蘇何切摩挱)
(也靡音/磨削也)鳳皇不翔兮(賢智隱處/深藏匿也)鶉鴳飛揚(小/人)
(罔一/作網)卷佩將逝兮(袪衣束帶/將橫奔也)涕流滂沲(思君/念國)
(泣霑衿也/流一作泗)
　　　　　株昭(一本篇目在/亂曰之後)
亂曰皇門開兮(王門啓闢路四通/也一云皇開門兮)照下土(鏡覽/幽冥)
(見萬/方也)株穢除兮(邪惡巳消逺逃/亡也株一作珠)蘭芷覩(俊乂英雄/在朝堂也)
四佞放兮(驩共苗鮌/竄四荒也)後得禹(乃獲文命/治江河也)聖舜攝
兮(重華秉政執紀/綱也舜一作䑞)昭堯緒(著明唐業/致時雍也)孰能若兮
(誰能知人/如唐虞也)願爲輔(思竭忠信/備股肱也)
楚辭卷第十五
楚辭卷第十六
　　　　　　　校書郎臣王　逸上
九歎章句第十六　楚辭
　　　　逢紛
　　　　離世(一作靈懷與諸本異又以怨思爲離世/逺逝爲怨思移逺遊在第五皆非是)
　　　　怨思(思一/作世)
　　　　逺逝(逝一/作遊)
　　　　惜賢
　　　　憂苦
　　　愍命(愍一作閔/命一作念)
　　　思古
　　　逺遊(遊一/作逝)
九歎者護左都水使者光禄大夫劉向
之所作也向以愽古敏逹典校經書辯
章舊文(辯一/作辨)追念屈原忠信之節故作
九歎歎者傷也息也言屈原放在山澤
猶傷念君歎息無巳所謂讃賢以輔志
騁詞以曜德者也(讃一作賛輔一/作鋪曜一作燿)
伊伯庸之末胄兮(胄後也左氏傳曰戎子/駒支四嶽之裔胄也)諒
皇直之屈原(諒信也論語曰君子貞而不諒言/屈原承伯庸之後信有忠直美德)
(甚於衆人也/直一作貞)云余肇祖于髙陽兮惟楚懷之
嬋連(嬋連族親也言屈原與懷王俱顓頊之孫有/嬋連之族親恩深而義篤也嬋一作嬋補曰)
(嬋連猶/牽連也)原生受命于貞節兮鴻永路有嘉
名(鴻大也永長也路道也言屈原受隂陽之正/氣體合大道故長有美善之名也有一作以)齊名
字於天地兮(謂名平/字原也)並光明於列星(謂心/逹道)
(要又文采光燿若天有列星也/補曰九章云與曰月兮齊光)吸精粹而吐氛
濁兮(氛惡氣也左氏傳曰楚氛甚惡言巳吸/天地清明之氣而吐其塵濁内潔淨也)橫邪
世而不取容(言己體淸潔之行在橫邪貪枉之/世而不能自容入於衆也一無取)
(字)行叩誠而不阿兮(叩擊也阿曲/也叩一作切)遂見排
而逢讒(言巳心不容非以好叩擊人/之過故遂爲讒佞所推逐也)后聽虚而
黜實兮(黜貶也/實誠也)不吾理而順情(言君聽讒佞虚/言以貶忠誠之)
(實不理我言而順邪/僞之情故見放流也)腸憤悁而舍怒兮(補曰悁/烏玄切)
(忿/也)志遷蹇而左傾(言巳執忠誠而見貶黜腸中/憤懣悁悒而怒則志意遷移)
(左傾而去也一云/志徒倚而左傾)心戃慌其不我與兮(戃慌無/思慮皃)
(慌一作怳其一作而補曰戃/慌失意上坦朗下呼晃切)躳速速其不吾親
(速速不親附皃也言君心戃慌而無思慮不肯與/我謀議用志速速不與己相親附也其一作而)辭
靈脩而隕志兮(隕墮也易曰有隕自天/也辭一作詞志一作意)吟澤
畔之江濵(畔界也濵涯也言巳與懷王辭訣/志意墮落長吟江澤之涯而巳)椒桂
羅㠯顚覆兮(顚頓也/覆仆也)有竭信而歸誠(言巳/見先)
(賢若椒桂之人以被禍其身顚/仆然猶竭信歸誠而志不懼也)讒夫藹藹而漫
著兮(藹藹盛多皃也詩云藹藹王多吉士漫汚也/一無夫字漫一作㬅注云㬅汙也曼汙以自)
(著)曷其不舒予情(曷何也言讒人相聚藹藹而/盛欲漫汚人以自著明君何)
(不舒我忠情/以詰責之乎)始結言於廟堂兮(結猶聮也廟/者先祖之所)
(居也言人君爲政舉事必/告於宗廟議之於明堂也)信中塗而叛之(塗道/也叛)
(背也言君始甞與巳結議連謀於明堂之上/今信用讒言中道而更背我也塗一作涂)懷蘭
蕙與衡芷兮(衡一/作蘅)行中壄而散之(言己懷/忠信之)
(德執芬香之志逺行中野散而/弃之傷不見用也壄一作野)聲哀哀而懷髙
丘兮心愁愁而思舊邦(言巳放斥山野發聲/而唫其音哀哀心愁)
(思者念髙丘之/山想歸故國也)願承閒而自恃兮徑淫曀而
道(淫曀闇昧也詩云不日有曀言已思承君闇/暇心中自恃冀得竭忠而徑路闇昧遂以壅)
(塞補曰閒一音諫據注/音閑曀於計切/音雍)顔黴黧以沮敗兮(黧黑/也沮)
(壞也黧釋文作藜補/曰黴音眉汜音咀)精越裂而衰耄(越去也裂/分也耄老)
(也言巳欲進不得中心憂愁顔色黧/黑面目壞敗精神越去氣力衰老也)裳襜襜而含
風兮(襜襜揺皃補曰襜/蚩占切衣動皃)衣納納而掩露(納納濡/濕皃也)
(上曰衣下曰裳言已放行山野下裳襜襜而含疾風/上衣濡濕而掩霜露單行獨處身苦寒也補曰說文)
(云納絲溼/納納也)赴江湘之湍流兮順波湊而下
降(湊聚也言巳乗船赴江湘之疾流順聚波而下/行身危殆也一云赴江湘而橫流補曰湊千候)
(切降下也/乎攻切)徐徘徊於山阿兮(阿曲隅也/徘一作彽)飄風
來之洶洶(洶洶讙聲也言已至於山之隈曲且徐/徘徊冀想君命飄風卒至復聞讒佞洶)
(洶欲來害已也洶一作/匈補曰洶音凶水勢)馳余車兮玄石(玄石/山名)歩
余馬兮洞庭(洞庭水名補曰/謂洞庭之山)平明發兮蒼梧
夕投宿兮石城(石城山名也言已動履大水宿/止名山用志清潔且堅固也)
芙蓉蓋而蔆華車兮(蓋一作蓋補曰蔆/與䔖同花黃白色)紫
貝闕而玉堂(紫貝水蟲名援神契曰江/水出大貝也一云白玉堂)薜荔
飾而陸離薦兮(陸離美玉也薦臥席也/飾一作餝薦古作􁀔)魚鱗
衣而白蜺裳(魚鱗衣雜五綵爲衣如鱗文也言/所居淸潔被服芬芳德體如王文)
(綵嬥/明也)登逢龍而下隕兮(逢龍山名逢一作逄/古本作蓬補曰逢符)
(容切逄/皮江切)違故都之漫漫(言已登逢龍之山而遂/下顧去楚國之遼逺也)
(漫一作曼補/曰漫莫半切)思南郢之舊俗兮腸一夕而
九運(言巳思念郢都邑里故俗腸/中愁悴一夕九轉欲還歸也)揚流波之潢
潢兮(潢潢大皃補曰潢/音晃水深廣皃)體溶溶而東回(溶溶/波皃)
(也言己隨流而行水盛廣大/波髙溶溶將東入於海也)心怊悵以永思兮
石兮(崟銳也言風揄揚水流隕徃觸銳利之石使/之危殆以言讒人亦揚巳過使得罪罰也崟)
(一作岑補曰岑鉏/簪切山小而銳)龍卭脟圈繚戾宛轉阻相
薄兮(言水得風則龍卭繚戾與險阻相薄不得順/其流性也以言忠臣逢讒人亦匡攘惶遽而)
(竄伏也脟一作綸補曰脟音臠圈/懼免切繚音了戾力結切曲也)遭紛逢凶蹇
離尤兮(言已遭逢紛濁之世而遇百凶以/蹇蹇之故遂以得過也尤一作郵)垂文揚
采遺將來兮(言已雖不得施行道德將垂典雅/之文揚美藻之采以遺將來賢君)
(使知已/志也)
　　　　　逢紛
靈懷其不吾知兮靈懷其不吾聞(言懷王/闇惑不)
(知我之忠誠不聞我之淸/白反用讒言而放逐巳)就靈懷之皇祖兮
愬靈懷之鬼神(言巳所言忠正而不見信願就/懷王先祖告語其冤使照巳心)
(也鬼神明察故欲/愬之以自證明也)靈懷曽不吾與兮(與/作知)即聽
夫人之䛕辭(言懷王之心曽不與我合又聽用/讒䛕之言以過怒巳也即一作惻)
(夫一作讒一云夫/讒人補曰即就也)余辭上參於天墬兮旁引之
於四時(言已所言上參之於天下合之於地旁引/四時之神以爲符驗也一無辭字墬一作)
(􁶎一無/之字)指日月使延照兮(延長也/照知也)撫招揺㠯
質正(招揺北斗杓星也斗主建天時言巳上指語/日月使長視巳之志撫北斗之杓柄使質正)
(我之志動告神明以自徴驗也㠯一作使補曰禮記/招揺在上注云在北斗杓間指時者隋志云招揺一)
(星在北/斗杓間)立師曠俾端詞兮(師曠聖人也字子壄/生無目而善聽當晉)
(平公時/端正也)命咎繇使並聽(言巳之言信而有徴誠/可據行願立師曠使正)
(其詞令咎繇並而聽之二聖聦/明長於人情知眞僞之心也)兆出名曰正則
兮卦發字曰靈均(言巳生有形兆伯庸名我爲/正則以法天筮而卜之卦得)
(坤字我曰靈均以法地/也補曰兆龜折兆也)余幼旣有此鴻節兮長
愈固而彌純(言巳幼少有大節度以應天地長大/脩行而彌純固也鴻一作洪愈一作)
(逾一作俞補/曰俞與愈同)不從俗而詖行兮(詖猶傾也補/曰詖彼寄切)直
躳指而信志(言巳執履忠信不能隨從俗人傾易/其行直身而言以信巳之志終不回)
(移/也)不枉繩以追曲兮屈情素以從事(言巳/心正)
(直不能枉性以追曲俗屈我/素志以從衆人而承事之也)端余行其如玉兮
述皇輿之踵跡(言思正我行令之如玉不匿瑕/惡以承述先王正治之法繼續)
(其業而大之也/補曰行戸更切)羣阿容以晦光兮(晦冥也光明/也羣一作群)
皇輿覆以幽辟(幽僻闇昧也言羣臣皆行枉曲/以蔽君之聦明使楚國闇昧將)
(危覆也補曰/辟匹亦切)輿中塗以回畔兮駟馬驚而橫
犇(馬以喻賢臣也言君爲無道國人中道倍畔/而去之賢臣驚怖奔亡爭欲逺也犇一作奔)執
組者不能制兮(執組猶織組也織組者動之於/此而成文於彼善御者亦動之)
(於手而盡馬力也詩云執轡如組一無能字補曰組/綬屬列女傳曰詩云執轡如組兩驂如舞孔子曰信)
(若是詩則可以治天下也/言執之於此而成文於彼)必折軛而摧轅(言駟/馬驚)
(奔雖有執轡之御猶不能制必摧車軛而折其轅也/以言賢臣奔亡使國荒亂而傾危也補曰軛轅前也)
(於革切/轅輈也)斷鑣銜㠯馳騖兮(鑣勒也銜飾口鐡也/斷一作絕㠯一作以)
(補曰鑣/彼苗切)暮去次而敢止(暮夜也次舎也止制也言/車敗馬奔鑣銜斷絕猶自)
(馳騖至於暮夜乃舎無有制止之者也以言/人臣一去君亦不復得拘留也去一作者)路蕩
蕩其無人兮(蕩蕩平易皃也尚/書曰王道蕩蕩)遂不禦乎千
里(禦禁也言君國之道路蕩蕩空無賢人/以不待遇之故遂行千里逺之他方也)身衡䧟
而下沈兮(衡撗也下沈/一作不行)不可獲而復登(言己逺/去千里)
(身必橫䧟沈没長不可/復得登引而用之也)不顧身之卑賤兮惜皇
輿之不興(言己逺行千里不敢顧念身之貧賤欲/慕髙位也惜君國失賢道德不盛也)
出國門而端指兮兾壹寤而錫還(言己放/出國門)
(正心直指執履誠信幸君覺寤賜巳以/還命也一本兾上有方字錫一作賜)哀僕夫之
坎毒兮(坎恨也毒恚也坎一作歁/補曰歁音坎食不滿也)屢離憂而逢
患(屢數也言已不自念惜身之放逐誠哀僕御之夫/坎然恚恨以數逢憂患無巳時也補曰患平聲)
九年之中不吾反兮思彭咸之水遊(言/已)
(放出九年君不肯反我中心愁思/欲自沈於水與彭咸俱遊戲也)惜師延之浮
渚兮(師延殷紂之臣也爲紂作新聲北里之樂紂/失天下師延抱其樂器自投濮水而死也補)
(曰史記衞靈公至於濮水之上夜半聞鼓琴聲召師/㳙聽而寫之乃之晉見晉平公令師㳙援琴鼓之師)
(曠曰此亡國之聲師延所作也與紂爲靡靡/之樂武王伐紂師延東走自投濮水之中)赴汨
羅之長流(言巳復貪慕師延自投於水身浮渚涯/冀免於刑誅故遂赴汨水長流而去也)
遵江曲之逶移兮(逶移長皃一云/遵曲江之逶虵)觸石碕而
衡遊(言巳願循江水逶移而行反觸石碕而/復撗流所爲無可也補曰碕曲岸音祈)波澧
澧而揚澆兮(澧澧波聲也回波爲澆也澧唐本/作灃補曰澆女敎切湍也一曰水)
(回波見集/韻舊音叫)順長瀬之濁流(言已橫流而行水波/澧澧回而揚澆邪引)
(己舩則順長瀬之/流以避其難也)淩黃沱而下低兮(黃沱江别/名也江别)
(爲沱也沱釋文作沲補曰沱唐何切/江别流出崏山東别爲沱低脂市切)思還流而復
反(言已淩乗黃沱低舩而下將入於海心/思還水之流冀幸復旋反也還一作逺)玄輿馳
而並集兮(玄者/水也)身容與而日逺(言己以水/爲車與舩)
(並馳而流故身/容與日以逺也)櫂舟杭以橫濿兮(濿渡也由/帶以上爲)
(濿杭一作航以一作而濿一作厲一注云/由膝以上爲厲𥙷曰濿履石渡水通作厲)􁶑湘流
而南極(􁶑亦渡也言巳乃櫂舩橫行南渡湘水極/其源流也􁶑一作濟而一作於補曰􁶑集)
(韻作/㴉)立江界而長吟兮愁哀哀而累息(言/己)
(還入大江之界逺望長吟心中悲歎而/太息哀不遇也界一作介累一作絫)情慌忽以
忘歸兮神浮遊以髙厲(言已心愁情志慌忽/思歸故郷則精神浮)
(遊髙厲而/逺行也)心蛩蛩而懷顧兮(蛩蛩懷憂皃心一/作志補曰蛩音卭)
䰟眷眷而獨逝(眷眷顧皃詩云眷眷懷顧言己/心中蛩蛩常懷大憂内自顧哀)
(則䰟神眷眷獨行無有還意也/眷一作睠補曰睠古倦切顧也)
(皃也言巳放逐心中鬱鬱憂而愁毒雖坎/壈不遇志不離於忠信也補曰壈力感切)身憔悴
而考旦兮(憔悴憂皃也考/猶終也旦明也)日黃昏而長悲(言/已)
(心憂憔悴從夜終明不能寢寐/日入黃昏復涕泣而長悲也)閔空宇之孤子
兮(宇居也無/父曰孤)哀枯楊之冤鶵(冤煩冤也生哺/曰鷇生啄曰鶵)
(言已旣放傷念坐於空室之中孤子焭焭東西無所/依歸又悲哀飛鳥生鶵其身煩冤而不得出在於枯)
(楊之樹居危殆也言已有孤子之憂冤鶵之危/也補曰鶵崇初切生噣鶵鳥子生而能自啄者)孤
雌吟於髙墉兮(墉墻也易曰射隼于髙墉之上/言冤鶵之生早失其雄其母孤)
(居吟於髙墻之上將復遇害也言已亦失/其所居在於林澤居非其處恐顚仆也)鳴鳩棲
於桑榆(言鳩鳥輕佻巧利乃棲於桑榆居茂木之/上鼔翼而鳴得其所也以言讒佞弄口妾)
(說以居尊位/得志意也)玄蝯失於濳林兮獨偏弃而
逺放(言玄蝯材力捷敏失於髙深之林則獨偏遇/放弃忘其能也以言賢人弃在山澤亦失其)
(志/也)征夫勞於周行兮(行道也詩云苕苕/公子行彼周道)處婦
憤而長望(言征行之夫罷勞周道行伇過時而不/得歸則處婦憤懣長望而思之也以言)
(已放在山澤之/中曽無思之也)申誠信而罔違兮情素㓗
於紐帛(申重也罔無也紐結束也易曰束帛戔戔/言已放弃雖無有思之者然猶重行誠信)
(無有違離情志潔淨有如束帛也一云情結素釋文/紐女九切補曰紐系也一曰結而可解或作紉非是)
光明齊於日月兮文采燿於玉石(言巳耳/目聦明)
(如日月之光無所不照發文序/詞爛然成章如玉石有文采也)傷壓次而不發
兮(壓鎭壓也次失次也壓/一作厭釋次於甲切)思沈抑而不揚(言/巳)
(懷文武之質自傷壓鎭失次不得發/揚其美德思慮沈抑而不得揚見也)芳懿懿而終
敗兮(懿懿/芳皃)名靡散而不彰(靡散猶消滅也言/巳有芬芳懿美之)
(德而放弃不用身將終敗名字消滅不得/彰明於後丗也靡一作糜補曰靡音眉)背玉門
以犇騖兮(玉門君門/犇一作奔)蹇離尤而千詬(干求/也言)
(已背君門奔馳而去者以巳忠信之故得過於衆而/自求辱也詬一作訽補曰並音苟辱也又許候胡遘)
(丘候/三切)若龍逄之沈首兮(補曰逄/音龐)王子比干之
逢醢(聖賢忠諫/而見誅也)念社禝之幾危兮(幾一/作機)反爲
讎而見怨(言巳念君信用讒佞社禝幾危以故正/言極諫反爲衆臣所讎而見怨惡也)
思國家之離沮兮躳獲愆而結難(言巳思/念國家)
(綱紀將以離壞而竭忠言身以得過結/爲患難也補曰沮將緒切難乃旦切)若靑蠅之
僞質兮(僞猶變也靑蠅變白使黒變黒/成白以喻讒佞詩云營營靑蠅)晉驪姬
之反情(言讒人若靑蠅變轉其語以善爲惡/若晉驪姬以申生之孝反爲悖逆也)恐
登階之逢殆兮(之一/作而)故退伏於末庭(末逺也/言巳思)
(欲登君階陛正言直諫恐逢危/殆故復退身於逺庭而竄伏也)孽臣之號咷兮
(號咷讙呼臣一作子補/曰號乎髙切咷音逃)本朝蕪而不治(言佞臣/妖孽委)
(曲其聲相聚讙譁君以迷惑國將傾危朝用蕪薉而/不治也補曰治平聲楊惲曰田彼南山蕪穢不治)
犯顔色而觸諫兮反蒙辜而被疑(言巳以/犯君之)
(顔色觸禁而諫反蒙罪辜而被猜/疑不見信也一無色字諫一作諱)菀蘼蕪與菌
若兮(菀積蘼一作靡/補曰菀音鬱)漸藳本於洿瀆(汙瀆小/溝也洿)
(一作汙補曰漸子廉切荀子云蘭茞槀本漸於蜜醴/一佩易之漸浸也管子云五沃之土五臭疇生蓮與)
(蘪蕪藁本白芷本草云藳本莖葉根味與/芎藭小别以其根上苗下似禾藁故名之)淹芳芷
於腐井兮(淹漬也/腐臭也)弃雞駭於筐簏(雞駭文/犀也筐)
(簏竹器也言積漬衆芳於汙泥臭井之中弃文犀之/角置於筐簏而不帶佩蔽其美質失其性也以言弃)
(賢智之士於山林之中亦失其志也一作駭雞簏釋/文作箓音録補曰集韻並音鹿竹髙篋也戰國䇿楚)
(獻雞駭之犀夜光之璧於秦援神契云神靈滋液則/犀駭雞宋哀曰角有光雞見而駭也後漢傳大秦國)
(有駭雞犀注引抱撲子云通天犀有一理如綖者以/盛未置羣雞中雞欲往啄米至輙驚却故南人名爲)
(駭/雞)執棠谿㠯刜蓬兮(棠谿利劒也刜斫也㠯/一作以補曰刜斷也音)
(拂)秉干將以割肉(干將亦利劒也利劒冝以爲/威誅無狀以征不服今乃用)
(斫蓬蒿割熟肉非其冝也以言使賢者爲僕/隷之徒非其冝也論語曰割雞焉用牛刀)筐澤
瀉㠯豹鞹兮(筐滿也澤瀉惡草也鞹革也論語/曰虎豹之鞹言取澤瀉惡草盛於)
(革囊滿而藏之無益於用也以言養育小人置之髙/堂亦無益於政治也補曰鞹去毛皮也本草澤瀉葉)
(狹長叢生淺水/中多食病人眼)破荆和㠯繼築(築大杵也言破/和氏之璧以繼)
(築杵而舂敗玉寳失其好也以言取賢/人刑傷使執厮役亦害忠良失其冝也)時溷濁猶
未淸兮(時一/作旹)世殽亂猶未察(察明也言時世/貪濁善惡殽亂)
(尚未淸明也補曰殽一/作淆並乎交切雜也)欲容與㠯竢時兮(時/一)
(作旹一/作之)懼年歳之旣晏(晏晚也言巳欲遊戲以/待明君恐年歳已晩身)
(衰老也晏/一作旰)顧屈節以從流兮心鞏鞏而不
夷(鞏鞏拘攣皃也夷恱也言思屈巳忠直之節隨/俗流行心中拘攣仁義不舒而志不恱樂顧一)
(作願鞏一作蛩補曰/鞏音拱以韋束也)寧浮沅而馳騁兮下江
湘㠯邅迴(邅迴運轉也言巳不能隨俗寧浮身於/沅水馳騁而去遂下湘江運轉而行也)
(㠯一/作而)
歎曰山中檻檻余傷懷兮(檻檻車聲也詩/云大車檻檻言)
(已放去山中車行檻檻鳴有節度自/傷不遇心愁思也補曰檻音艦上聲)征夫皇皇
其孰依兮(皇皇惶遽皃言己惜征行之夫心常惶/遽一身獨處無所依附也征夫一作征)
(征)經營原野杳冥冥兮(南北爲經東西爲營/言已放行山野之中)
(但見草木杳冥/無有人民也)乗騏騁驥舒吾情兮(言已願/欲乗騏)
(驥馳騁以求賢君舒肆忠/節展我之情也乗一作椉)歸骸舊邦莫誰語
兮(言己心念故郷雖死欲歸骸骨/於楚國無所告語逹已之心也)長辭逺逝
乗湘去兮(言已欲歸骸骨於楚國而衆不知故/復長訣乗水而欲逺去也辭一作詞)
　　　　　怨思
志隱隱而鬱怫兮(隱隱憂也詩云憂/心殷殷一作隱隱)愁獨哀
而冤結(言已放流心中隱隱而憂愁思念怫鬱獨/自哀傷執行忠信而𬒳讒邪冤結曽無解)
(巳也一云/愁獨哀哀)膓紛紜㠯繚轉兮(紛紜亂皃也繚繞/也補曰繚音了)
涕漸漸其若屑(漸漸泣流皃也言巳憂愁膓中/迴亂繚繞而轉涕泣交流若磑)
(屑之下無絕時也/補曰漸側銜切)情慨慨而長懷兮(慨慨歎皃/也詩云慨)
(我寤/歎)信上皇而質正(上皇上帝也言巳中情憤/懣慨然長歎欲自信理於)
(上帝使天正其意也質一作/貞補曰信音伸正平聲叶)合五嶽與八靈兮
(五嶽五方之山也王者巡狩考課玫化之處也東爲/泰山西爲華山南爲衡山北爲恒山中央爲嵩山八)
(靈八方/之神也)訊九鬿與六神(訊問也詩云執訊獲醜/九鬿謂北斗九星也言)
(巳忠直而不見信用願合五嶽與八方之神察巳之/志上問九鬿六宗之神以照明之也訊一作誶鬿一)
(作魁補曰訊音信誶息醉切鬿音祈星名也北斗七/星輔一星在第六星旁又招揺一星在北斗杓端)
指列宿以白情兮訴五帝㠯置詞(言巳願/復指語)
(二十八宿以列己清白之情告訴五方/之帝令受我詞而聽之也置一作宣)北斗爲我
折中兮(折一作質𥙷曰折/中平也中音衆)太一爲余聽之(折/正)
(也言巳乃復使北斗爲我正其/中和太一之神聽其善惡也)云服隂陽之正
道兮(陽爲仁也/隂爲義也)御后土之中和(上色黃其味甘/故言中和也言)
(羣神勸我承天奉地服循仁/義處中和之行無有違離也)佩蒼龍之蚴虬兮
(蚴虬龍皃補曰/於紏渠紏二切)帶隱虹之逶虵(隱大也逶虵長皃/補曰虵唐何切)
曳彗星之晧旰兮(曵引也晧旰光也彗一作篲/晧一作皓補曰晧下老切旰)
(音汗相如云/采色澔汗)撫朱爵與鵕䴊(朱爵鵕䴊皆神俊/之鳥也言巳動以)
(神物自喻諸神勸我行當如蒼龍能屈能申志當如/大虹能揚文采精當若彗星能耀光明舉當若鵕䴊)
(飛能冲天也補曰鵕䴊浚儀二音釋/文鵕音迅師古云鷩也似山雞而小)遊淸靈之颯
戾兮(颯戾淸涼皃/靈一作霧)服雲衣之披披(披披長皃/也言積德)
(不止乃上遊淸冥淸涼之庭被服雲氣而通神明也/服一作/補曰黃庭經云恍惚之間至清靈般與服)
(同)杖玉華與朱旗兮(華一/作䇿)垂明月之玄
珠(朱赤也黒/光曰玄也)舉霓旌之墆翳兮(墆翳蔽隱/皃旌一作)
(旍補曰墆音帝/愽雅云障蔽也)建黃纁之緫旄(緫合也黃纁赤/黃也天氣玄黃)
(故曰黃纁也言巳修善彌固手乃杖執美玉之華帶/明月之珠揚赤霓以爲旌雜五色以爲旗旄志行清)
(明車服又殊也纁一作昏注云/黃昏時天氣玄黃故曰黃昏)躳純粹而罔愆
兮承皇考之妙儀(儀法也言巳行度純粹而無/過失上以承美先父髙妙之)
(法不敢解也一本承上有永/字妙一作眇注云髙逺之法)惜往事之不合兮
撗汨羅而下濿(言己貪惜以忠事君而志不合/故欲橫渡汨水以自沈没也濿)
(一作/厲)椉隆波而南渡兮(隆盛也椉一作/乗渡一作度)逐江
湘之順流赴陽侯之潢洋兮下石瀬而登
洲(言已願乗盛波逐湘江之流赴陽侯之大波過石/瀬之湍登水中之洲身歷危殆不遑安處也補曰)
(潢戸廣切洋以/掌切水深㒵)陵魁堆以蔽視兮(魁堆髙㒵/陵一作陸)
(魁一作鬿補曰陵/大阜陸髙平地)雲冥冥而闇前山峻髙以
無垠兮遂曽閎而迫身(垠岸涯也曽重也閎/大也言已所在之處)
(前有髙陵蔽不得視後有峻大之山/迫附於已幽藏山野心中愁思也)雪雰雰而薄
木兮(雰雰雪㒵/木一作林)雲霏霏而隕集(隕下也/集㑹也)阜
隘狹而幽險兮(大陵曰阜/狹陋也)石㠁嵯以翳日
(翳蔽也言已居隘險之處山石蔽日霜雪並㑹身旣/憂愁又寒苦也補曰㠁嵯楚岑又冝二切山不齊)
悲故郷而發忿兮(忿恚/也)去余邦之彌乆
(言巳不得還歸中心發恚/自恨去我國邑之甚乆也)背龍門而入河兮(龍/門)
(郢東/門也)登大墳而望夏首(言己虚被讒言背郢/城門而奔走將入大)
(河登其髙墳以望夏水之/口泄思念也大一作髙)橫舟航而􁶑湘兮(􁶑/一)
(作/齊)耳聊啾而戃慌(聊啾耳鳴也戃慌憂愁也言/巳願乗舟航濟渡湘水寂無)
(人聲耳中聊啾而自鳴意中憂愁而戃慌無所依/歸也一作黨荒補曰聊音留黨他朗慌呼晃切)波
淫淫而周流兮鴻溶溢而滔蕩(滔蕩廣大/㒵也言已)
(愁思戃慌又見水中流波淫淫相隨鴻溶廣大悵然/失志也鴻一作澒補曰澒鴻並乎孔切溶音勇水盛)
(也大人賦云紛/鴻溶而上厲)路曼曼其無端兮周容容而
無識(言己所行山澤廣逺道路悠長周/流容容而無知識也補曰識音志)引日月
以指極兮(極中也謂/北辰星也)少須臾而釋思(釋解也/言已施)
(行正直願引日月使照我情上指北辰訴/告於天冀君覺寤且解憂思湏臾之間也)水波逺
以冥冥兮眇不睹其東西(睹一/作覩)順風波以
南北兮霧宵晦以紛紛(宵夜也詩云肅肅宵征/言已渡廣水心迷不知)
(東西霧氣晦冥白晝若/夜也紛紛一作紛闇)日杳杳以西頽兮(頽一/作隤)
路長逺而窘迫(言日巳西頽年歳卒盡道路長/逺不得復還憂心迫窘無所舒)
(志/也)欲酌醴以娛憂兮(醴醴酒也詩云爲/酒爲醴憂一作意)蹇騷
騷而不釋(蹇難也言巳欲酌醴酒以自/娛樂心中愁思不可解釋也)
歎曰飄風蓬龍埃坲坲兮(蓬龍猶蓬轉風㒵/也坲坲塵埃皃蓬)
(一作逢坲一作浡補曰/坲音佛塵起也浡音同)屮木揺落(屮一作草補/曰中與草同)時
槁悴兮(槁枯也悴病也言飄風轉運揚起塵埃揺/動屮木使之迎時枯槁莖葉𬒳病不得盛)
(長也以言讒人亦運轉其言埃塵忠直/使之被病而傷形也補曰悴音遂律切)遭傾遇禍
不可救兮長吟永欷涕究究兮(究究不止/皃也言巳)
(遭傾危之丗而遇患禍不可復救故長歎歔/欷而涕滂流不可止也究一作焭古本作究)舒情
敶詩冀以自免兮頽流下隕身日逺兮
(言巳舒展中情敶序志意冀得脫免患禍然身頽流/日逺不得還也一云頽流下逆身日以逺兮一云頽)
(流下隕身/逝逺兮)
　　　　　逺逝
覽屈氏之離騷兮心哀哀而怫鬱(言巳/觀屈)
(原所作離騷之經慱逹温雅忠信懇/惻而懷王不寤心為之悲而怫鬱也)聲嗷嗷以
寂寥兮(嗷嗷呼聲也寂寥空無人民之皃也嗷一/作噭釋文作寂嘐上七到下音老一作)
(嘐音同補曰嗷嗷衆口愁也噭呼也音/叫集韻/音寂/寂靜也音草老)顧僕夫之
憔悴(言巳思爲屈原訟理冤結嗷嗷而呼山野寂/寥空無人民顧視僕御心皆憔悴而有憂色)
(也𥙷曰悴/遂律切)撥謟䛕而匡邪兮(撥治也匡正/也謟一作讒)切淟
涊之流俗(切猶槩也淟涊垢濁也言巳如得進用/則治讒䛕之人正其邪僞槩貪濁之俗)
(使之淸淨也補曰淟/他典切涊乃典切)盪渨涹之姦咎兮(盪滌也/渨涹汙)
(薉也亂在内爲姦咎惡也補曰渨烏/回切涹烏禾切愽雅渨穢也涹濁也)夷蠢蠢之溷
濁(夷滅也蠢蠢無禮義皃也詩云蠢爾蠻荆言已/欲盪滌讒佞汙穢之臣以除姦惡夷滅貪殘無)
(禮義之人也補/曰蠢出尹切)懷芬香而挾蕙兮(挾持芬/一作芳)佩
江蘺之婓婓(一作菲菲補曰婓音/霏說文往來婓婓皃)握申椒
與杜若兮冠浮雲之峨峨(峨峨髙皃也言已/獨懷持香草執忠)
(貞之行志意髙厲冠切浮雲/不得而施用也峨一作峩)登長陵而四望兮
而菀死(菀積也言己修行衆善若此而不見用將/弃林澤菀積而死恨功不立而志不成也)
(補曰菀/音鬱)驅子僑之犇走兮(驅馳也子僑王子/僑也犇一作奔)申
徒狄之赴淵(申徒狄賢者避丗不仕自沈赴河/也言已修善不見進用意欲驅馳)
(待王子僑隨之奔走以學道眞又見申/徒狄避丗赴河意中紛亂不知所行也)若由夷之
純美兮(由許由也夷伯/夷也一作夷由)介子推之隱山(言己/又有)
(淸髙之行如許由堯讓以天下辭而不肯受伯夷叔/齊讓國而餓死介子推逃晉文公之賞隱身深山無)
(爵位而有/顯名也)晉申生之離殃兮(殃一/作讒)荆和氏之
泣血吳申胥之抉眼兮(一作子胥補/曰抉烏決切)王子
比干之橫廢(皆巳解/於九章)欲卑身而下體兮心隱
惻而不置(言己欲卑身下體以順風俗心中惻/然而痛不能置中正而行佞䛕也)方
圜殊而不合兮鉤繩用而異態(言方與圜/其性不同)
(鉤曲繩直其態殊異而不可合/也以言忠佞異志猶鉤繩也)欲竢時於須臾兮
日隂曀其將暮(日以喻君隂曀闇昧也言已欲/待盛丗明時君又闇昧年歳巳)
(暮身將/老也)時遲遲其日進兮(遲遲行皃詩云行/道遲遲其一作而)
年忽忽而日度(度去也言天時轉運曰追遲遲/而行已年忽去日以衰老也而)
(一作以補曰辰去速而來遲/遲遲來遲也忽忽去速也)妄周容而入世兮
内距閉而不開(言己欲妄行周比茍容自入於/君心内距閉而意不開敏於忠)
(正而遇於/讒䛕也)竢時風之淸激兮(風以喻政/激感也)愈氛
霧其如塺(塺塵也言巳欲待明君之政淸潔之/化以感激風俗而君愈貪濁如氛霧)
(之氣來塵塺人也愈/一作逾補曰塺音梅)進雄鳩之耿耿兮(耿耿小/節皃)
讒介介而蔽之(言巳欲如雄鳩進其耿耿小節/之誠言讒人尚復介隔蔽而障)
(之況有鸞鳳之志當獲譖毀固/其冝也介一作紛注云分隔)黙順風以偃仰
兮(黙/寂)尚由由而進之(由由猶豫也言巳欲寂黙/不語以順風俗隨衆俛仰)
(而不敢毀譽然尚/猶豫不肯進也)心懭恨以冤結兮(懭悢失志/皃也心一)
(作志懭一作/補曰懭苦/晃切悢音朗/胡晃切)情舛錯以曼憂(言巳/欲隨)
(從風俗尚不肯進意中懭悢心爲冤結情意/舛錯而長憂苦也補曰舛尺兖切曼音萬)搴薜
荔於山野兮采撚支於中洲(撚支香草也言/巳雖憂愁猶采)
(取香草以自約束修善不怠也支一作枝洲一作州/補曰撚音煙相如賦云批杷橪杮其字從木郭璞云)
(橪支/木也)望髙丘而歎涕兮悲吸吸而長懷(言/巳)
(遥望楚國而不得/歸心爲悲/歎涕出長思也下而一作其)孰契契而委棟兮
(契契憂皃也詩云契契寤歎契一作挈補曰爾雅佻/佻契契逾遐急也契苦絜切注云賢人憂歎逺益急)
(也)日晻晻而下頽(言誰有契契憂國念君欲委/其梁棟之謀若巳者乎然日)
(頽暮傷不得行也補/曰晻音奄日無光也)
歎曰江湘油油長流汨兮(油油流皃也詩云/河水油油言巳見)
(江湘之水油油長流將歸於海自傷放流獨/無所歸也一云油油江湘補曰汨于筆切)挑揄
揚汰盪迅疾兮(言水尚得順其經脉揚蕩其波/使之迅疾自傷不得順其天性)
(揚其志意而常屈伏汰一作波補曰挑/撓也坦彫切揄動也汰音太一音大)憂心展轉
愁怫鬱兮(展轉不寤皃詩云展轉反側言巳放/弃不得竭其忠誠心中愁悶展轉怫)
(鬱不能寐也一曰愁鬱鬱兮補/曰今詩作輾卧而不周曰輾)冤結未舒長隱
忿兮(言己抱守冤結長隱山/野心中忿恨無已時也)丁時逢殃可奈
何兮(丁當也言己之生當逢遇殃咎安可/奈何自閔而巳一本可上有孰字)勞心
悁悁涕滂沲兮(言己欲竭節盡忠終不見省但/勞我心令我悁悒悲涕而橫流)
(也補曰/悁音絹)
　　　　　惜賢
悲余心之悁悁兮哀故邦之逢殃(言巳所/以悲哀)
(心中悁悒者哀念楚國信用讒/佞將逢殃咎也悁悁一作悁邑)辭九年而不復
兮(辭一/作詞)獨煢煢而南行(煢煢獨皃也言巳與/君辭訣而出至今九)
(年不肯反巳常獨/煢煢南循江也)思余俗之流風兮(風/化)心紛
錯而不受(紛錯憒亂也言巳念我楚國風俗餘化/好行讒佞心爲憤亂不能受其邪僞也)
遵壄莽以呼風兮(莽/草)歩從容於山廀(廀隈/也言)
(巳循山野之中以呼風俗之人欲語以忠正之道/故徐歩山隈遊戲以湏之也廀一作廋一作藪)巡
陸夷之曲衍兮(大阜曰陸夷/平也衍澤也)幽空虚以寂
寞(言巳巡行陵陸經歷曲澤之/中空虚杳冥寂寞無人聲也)倚石巖以流
涕兮憂憔悴而無樂(言巳依倚巖石之山悲/而涕流中心憔悴無歡)
(樂之/時也)登㠝岏以長企兮(㠝岏銳山也企立皃/詩云企予望之補曰)
(㠝徂丸切/岏吾宫切)望南郢而闚之(闚視也言已乃登髙/銳之山立而長望顧)
(視南郢楚邦/悲且思也)山脩逺其遼遼兮(遼遼/逺皃)塗漫
漫其無時(塗道也言已之視楚國山林長逺遼遼/難見道路漫漫誠無時至也一作曼曼)
聽玄鶴之晨鳴兮于髙岡之峨峨(玄鶴俊/鳥也君)
(有德則來無德則去若鸞鳳矣故師曠鼔琴天下玄/鶴皆銜明月之珠以舞也言巳聽玄鶴振音晨鳴乃)
(於髙岡之上峨峨之顚見有德之君乃來下也以言/賢者亦冝自安處以須明君禮敬巳然後仕也一作)
(峩/峩)獨憤積而哀娱兮翔江洲而安歌(言巳/在山)
(澤之中思慮憤積一哀一樂故遊/江水之中洲安意歌吟自寛慰也)三鳥飛以自
南兮(一云/飛飛)覽其志而欲北(言已在於湖澤之/中見三鳥飛從南)
(來觀察其志欲北渡江縱恣自在也自傷不得北歸/曽不若飛鳥也補曰愽物志王毋來見武帝有三靑)
(鳥如鳥大夾王母三鳥王母使也出山海/經韓愈詩云浪憑三鳥通丁寧用此也)願寄言
於三鳥兮去飄疾而不可得(言已旣不得比歸/願因三鳥寄善言)
(以遺其君去又急疾而/不可得心爲結恨也)欲遷志而改操兮心紛
結其未離(言巳欲徙意改操隨俗佞僞中心/亂結未能離於忠信也其一作而)外彷
徨而遊覽兮内惻隱而含哀(言己外雖彷徨/於山野之中以)
(遊戲然心常惻隱/舍悲而念君也)聊須臾以時忘兮(一作/忘時)心漸
漸其煩錯(言巳且欲須臾以忘憂思中心漸漸錯/亂意不能巳也其一作而補曰漸子廉)
(切流/入也)願假簧以舒憂兮(笙中有舌曰簧/詩云吹笙鼓簧)志
紆鬱其難釋(紆屈也鬱愁也言巳欲假笙簧吸/以舒憂意中紆鬱誠難解釋也)
歎離騷以揚意兮猶未殫於九章(殫盡也/言已憂)
(愁不解乃歎唫離騷之經以揚巳志尚未/盡九章之篇而愁思悲結也猶一作獨)長嘘吸
以於悒兮(嘘吸於悒皆啼泣/皃也嘘一作呼)涕橫集而成行
(言巳唫歎九章未盡自知言不見省用/故長嘘吸而啼涕下交集自閔傷也)傷明珠之
赴泥兮魚眼璣之堅藏(言忠良弃捐/讒佞珍用也)同駑
驘與椉駔兮(馬母驢父生子曰驘椉駔駿/馬也補曰駔作朗切牡馬)雜
班駮與闒茸(班駮雜色也闒茸駑頓也言君不/明智斥逐忠良而任用佞䛕委弃)
(明珠而貴魚眼乗駑驘雜駿馬重班駮喜闒茸心迷/意惑終不悟也班一作斑補曰闒茸劣也上託盍下)
(乳勇/切)葛藟虆於桂樹兮(藟葛荒也虆縁也詩/曰葛藟虆之虆一作)
(纍一注云藟巨荒也補曰/藟力水切虆倫追切蔓也)鴟鴞集於木蘭(鴟鴞/鸋鴂)
(貪鳥也言葛藟惡草乃縁於桂樹鴟鴞貪鳥而集於/木蘭以言小人進在顯位貪佞升爲公卿也補曰鴞)
(于驕切郭璞/云鸋鴂鴟類)偓促談於廊廟兮(偓促拘愚之/皃補曰偓促)
(迫也一曰小皃/於角楚角二切)律魁放乎山間(律法也魁大也/言拘愚蔽闇之)
(人反談論廊廟之中明於大法賢智之/士弃在山間而不見用也乎一作於)惡虞氏之
簫韶兮好遺風之激楚(言丗人愚惑惡虞舜/簫韶之樂反好俗人)
(淫泆激楚之音也猶言惡典謨/中正之言而好謟䛕之說也)濳周鼎於江淮
兮爨土鬵於中宇(爨炊竃也詩曰執爨踖踖鬵/釡也詩云漑之釡鬵言乃藏)
(九鼎於江淮之中反炊土釡於堂宇之上猶言弃賢/智近愚頑者也補曰鬵音濳又才淫切大釡也一曰)
(鼎大上小/下若甑)且人心之持舊兮(持一/作有)而不可保長
(言賢人君子其心所志自有舊故執守/信義不可長保而行之也一無而字)邅彼南道
兮征夫宵行(言已放流轉彼江南之道晨夜而/行身勤苦也一本征上有以字)
思念郢路兮還顧睠睠涕流交集兮泣
下漣漣(漣漣流皃也詩云泣涕漣漣言巳思念楚/郢之路冀得復歸還顧眄視心中悲感涕)
(泣交㑹漣漣而流/也補曰睠音眷)
歎曰登山長望中心悲兮(言巳登於髙山長/望楚國則心中悲)
(思而結/毒也)菀彼靑青泣如頽兮(菀盛㒵也詩云/有菀者柳言已)
(觀彼山澤草木莫不茂盛靑靑而生巳獨放弃身將/萎枯故自傷悲涕泣俱下也菀一作苑補曰菀音鬰)
(靑音/菁)留思北顧涕漸漸兮(言巳所以留精思/常北顧而視郢都)
(想見郷邑思念君也故涕漸/漸而下流補曰漸仄銜切)折銳摧矜凝汜濫
兮(摧挫也矜嚴也凝止也汜濫猶沈浮也言巳欲/折我精銳之志挫我矜嚴忠直之心止與俗人)
(更相沈浮而意不/能也補曰汜音泛)念我煢煢䰟誰求兮(言/己)
(自念煢煢東西䰟魄惶遽而求忠直之士欲/與事君亦誰乎此不能沈浮之道也一作魂)僕夫
慌悴散若流兮(慌亡也言已欲求賢人而未/遭遇僕御之人感懷愁悴欲)
(散亡而去若水之流不可復還/也補曰慌音荒愽雅云忘也)
　　　　憂苦
昔皇考之嘉志兮喜登能而亮賢(言昔/我美)
(父伯庸體有嘉善之德喜升/進賢能信愛仁智以爲行也)情純潔而罔薉兮
(補曰薉/與穢同)姿盛質而無愆(言巳受先人美烈情性/純厚志意潔白身無瑕)
(穢姿質茂盛行無過失也情純潔/一云外淸潔姿一作資質一作實)放佞人與諂
䛕兮斥讒夫與便嬖(便利也嬖愛也以言君/如使巳爲政則放逺巧)
(佞諂䛕之人斥逐讒夫與便利嬖愛之臣而去/之也補曰便毗連切嬖卑義切賤而得幸曰嬖)親
忠正之悃誠兮(悃厚也正一作政之一作與/補曰政與正同悃苦本切)招
貞良與明智(言己如得秉執國政則使君親任忠/正之士招致幽隱明智之人令與衆)
(職/也)心溶溶其不可量兮(溶溶廣大㒵/其一作而)情澹澹
其若淵(澹澹不動㒵也言巳之心智謀溶溶廣大/如川不可度量情意深奧澹澹若淵不可)
(妄/動)回邪辟而不能入兮誠願藏而不可遷
(言巳執志淸白淵靜回邪之言淫辟之人不能自入/於巳誠願執藏此行以承事君心終不移也補曰辟)
(匹亦/切)逐下祑於後堂兮(下祑謂妾御也補曰集/韻祑音秩祭有次也)
迎宓妃於伊雒(宓妃神女蓋伊咎水之精也言巳/願令君推逐妾御出之勿令亂政)
(迎宓妃賢女於伊雒之水以/配於君則化行也雒一作川)刜讒賊於中廇兮
(弗去也中廇室中央也廣一作霧一泟云堂/中央也補曰廇音淵中庭也刜斷也音拂)選吕
管於榛薄(吕吕尚也管管仲也言巳欲爲君斫/去讒賊之臣於堂廟之中選進吕尚)
(管仲之徒以爲輔佐則邦/國安寧也薄釋文音愽)叢林之下無怨士兮
江河之畔無隱夫(畔界也言巳欲舉士必先於/叢林惻陋之中使無怨恨令)
(江河之界無隱佚之夫/賢人盡升道可興也)三苗之徒以放逐兮(三/苗)
(堯之佞臣也尚書/曰竄三苗於三危)伊皐之倫以充廬(伊伊尹也/皐皐陶也)
(充滿也言放逐佞䛕之徒若三苗者置之四裔進用/伊尹皐陶之徒使滿國廬則讒邪道塞也補曰自此)
(以上皆言皇考之美自/此以下言今之不然也)今反表以爲裏兮顚裳
㠯爲衣(顚倒也言今丗之君迷惑讒佞反表/以爲襄倒裳以爲衣而不能知也)戚
宋萬於兩楹兮(宋萬宋閔公之臣也與閔公愽/爭道以手搏之絶其脰戚親也)
(楹柱也兩楹之間戸牖之前尊者/所處也一云宋萬戚於兩楹兮)廢周邵於遐
夷(不用曰廢周周公旦也邵邵公奭也遐逺也言/君反親愛篡逆之臣若宋萬者置於兩楹之間)
(與謀政事廢弃仁賢若周公邵/公者放於逺夷之外而不近也)却騏驥以轉運
兮(却退也/轉移也)騰驢驘以馳逐(騰乗也言退却騏驥/以轉徙重車乗駑頓)
(驢驘反以奔走馳逐急疾失其性也以言役使賢/者令之負檐進用頑愚以任政職亦失其志也)蔡
女黜而出帷兮(蔡女蔡國賢女也黜貶/也一本女下有疾字)戎婦
入而綵繡服(戎戎狄也言蔡女美好反見貶黜而/去離帷幄戎狄醜婦反入椒房被五)
(綵之繡衣夫/人之服也)慶忌囚於阱室兮(慶忌吳之公子/勇而有力阱深)
(䧟也補曰阱疾郢囚性二切淮南云王子慶忌死於/劒注云吳王僚之弟子闔閭殺僚慶忌勇健亡在鄭)
(闔閭畏之使要/離刺慶忌也)陳不占戰而赴圍(陳不占齊臣/有義而怯聞)
(其君戰將赴之飯則失匕上車失軾旣至聞鍾皷之/聲因怖而死言乃囚勇猛之士若吳慶忌於阱䧟之)
(中使陳不占赴圍而戰軍必敗/也以言君用臣顚倒失其人也)破伯牙之號鍾
兮(號鍾琴名號一作/号補曰乎髙切)挾人箏而彈緯(挾持也/箏小瑟)
(也緯張絃也言乃破伯牙號鍾所鼓之鳴琴反持凡/人小箏急張其弦而彈之也以言丗憎惡大賢之言)
(親信小人之語也補曰軒轅本紀云黃帝之琴名號/鍾傅玄琴賦云齊桓公有鳴琴曰號鍾長笛賦云號)
(鍾髙調風俗通云箏蒙恬所造一云秦人薄義父子/爭瑟而分之因以爲名文選注引挾秦箏而彈徽人)
(箏一作介箏小/瑟一作小琴)藏瑉石於金匱兮(瑉石次玉者/匱匣也瑉一)
(作珉補曰/並音旻)捐赤瑾於中庭(赤瑾美玉也言乃藏/珉石置於金匱反弃)
(美玉於中庭言不知别於善惡也言人而不/别玉石則不知忠佞之分也補曰瑾音近)韓信
蒙於介胄兮(韓信漢名將也介/鎧也胄兠鍪也)行夫將而攻
城(言使韓信猛將被鎧兠鍪守於屯陣藏其智謀令/行伍怯夫反爲將軍而攻城必失利而無功也補)
(曰行胡/郎切)莞芎棄於澤洲兮(莞夫離也芎芎窮/也皆香草也夫離)
(一作符籬補曰莞音丸本草白芷一名/莞一名芙蘺爾雅莞芙蘺注云蒲也)瓟瓥蠹於
筐簏(瓟瓠也瓥瓢也方爲筐圎爲簏言弃夫離芎/藭於水澤之中藏枯匏之瓢置於筐簏令之)
(腐蠹言愛小人憎君子也或曰蠹囊也瓟一作匏瓥/一作蠡補曰方言瓥陳楚宋魏之間或謂之瓢注云)
(瓠勺也音麗瓟/與匏同一音雹)麒麟奔於九皐兮(麒麟仁獸也/君有德則至)
(無德則/去也)熊羆羣而逸囿(熊羆猛獸以喻貪殘也/囿苑也言騏驥奔竄於)
(九臯之中熊羆逸踊於君之苑也以言斥逺仁德之/士而養貪殘之人也逸一作溢注云滿溢君之苑)
折芳枝與瓊華兮樹枳棘與薪柴(小棗爲/棘枯枝)
(爲/柴)掘荃蕙與射干兮(射干香草補曰掘具物切/射音夜荀子曰西方有木)
(焉名曰射干莖長四寸生於髙山之上而臨百仞之/淵木莖非能長也所立者然也注引陶弘景云花白)
(莖長如射人之執竿又引阮公詩云夜干臨層城是/生於髙處也據本草在草部中又生南陽川谷此云)
(木未/詳)耘藜藿與蘘荷(耘耔也詩云千耦其耘蘘/荷蒪菹也藿豆葉也言折)
(弃芳草及與玉華列種柴棘掘拔射于而耨耘藜藿/失其所珍也以言賤弃君子而育養小人也補曰蘘)
(而羊切蒪普各切即/大招所稱苴蒪也)惜今丗其何殊兮(何殊一/作舛異)逺
近思而不同(言巳哀惜今丗之人賢愚異性/其思慮或逺或近智謀不同也)或
沉淪其無所逹兮(淪/沒)或淸激其無所通
(淸明也激感也言或有耳目沈沒無所照見或有欲/感激行於淸明亦復不能通逹分別其臧否也一本)
(無兩所字補曰此言沈淪於世俗者困/而不能逹清激以自厲者介而不能通)哀余生之
不當兮獨蒙毒而逢尤(言哀我之生不當昭/明之丗舉賢之時獨)
(蒙苦毒而/遇罪過也)雖謇謇以申志兮君乖差而屏
之(言巳雖竭忠謇謇以重逹其志君心乃乖差而不/與我同故遂屏弃而不見用也謇一作蹇差一音)
(楚嫁/切)誠惜芳之菲菲兮反以兹爲腐也(腐/臭)
(也言巳自惜被服芳香菲菲而盛君/反以此爲腐臭不可用一無也字)懷椒聊之
蔎蔎兮(在衣曰懷椒聊香草也詩曰椒聊且蔎/蔎香皃蔎一作藹一注云在䄂曰懷補)
(曰蔎桑葛切/集韻引此)乃逢紛以罹詬也(言巳懷持椒聊其/香蔎蔎身修行潔)
　　　　　愍命
冥冥深林兮樹木鬱鬱山參差以嶃巖
兮阜杳杳以蔽日(言巳放在屮野處於深林冥/冥之中山阜髙峻樹木蔽日)
(望之無人但見鳥獸/也參差一作嵾嵾)悲余心之悁悁兮(一作/悄悄)目
眇眇而遺泣(遺墮也言巳居於山林心中/愁思目視眇眇而泣下墮也)風騷
屑以揺木兮(騷屑風/聲皃)雲吸吸以湫戾(吸吸雲/動皃也)
(湫戾猶卷戾也言巳心旣憂悲又見疾風動揺草木/其聲騷屑浮雲吸吸卷戾而相隨重愁思也湫一作)
(湫戾一作淚補曰湫子/小切戾力結切曲也)悲余生之無歡兮愁
倥偬於山陸(倥偬猶困苦也言悲念我之生遭遇/亂丗心無歡樂之時身常困苦於山)
(陸之中也補曰倥偬苦貢走貢/二切困苦也又音孔揔事多也)旦徘徊於長阪
兮夕仿偟而獨宿(言已旦起徘徊行於長阪之/上夕暮獨宿山谷之間憂且)
(懼/也)髮披披以鬤鬤兮(披披鬤鬤解亂皃也鬤/古本作/補曰鬤而羊)
(切/匹/昭切)躬劬勞而瘏悴(劬亦勞也詩云劬勞于/野瘏病也詩云我馬瘏)
(矣言巳履涉風露頭髮解亂/而身罷病也補曰瘏音徒)䰟俇俇而南行兮
(俇俇惶遽之皃䰟一作魂/行一作征補曰俇具往切)泣霑襟而濡袂(袂袖/也言)
(巳中心憂戚用志不安䰟魄俇俇惶遽南行/悲感外發涕泣交下霑衣袖也濡一作掩)心嬋媛
而無告兮口噤閉而不言(閉口爲噤也言已/愁思心中牽引而)
(痛無所告語閉我之口不知所言衆/皆佞僞無可與謀也補曰噤巨䕃切)違郢都之舊
閭兮(閭/里)回湘沅而逺遷(言己放逐去我郢都故/閭回於湘沅之水而逺)
(移徙失其所之/也回一作過)念余邦之橫䧟兮(補曰橫/戸孟切)宗
鬼神之無次(同姓爲宗次第也言我思念楚國/任用讒佞將橫䧟危殆已之宗族)
(先祖鬼神失其次/第而不見祀也)閔先嗣之中絕兮(嗣/繼)心惶
惑而自悲(言巳傷念先祖乃從屈瑕建立基功子/孫丗丗承而繼之至於已身而當中絕)
(心爲惶惑内/自悲哀也)聊浮遊於山陿兮(陿山側也補/曰與峽同)歩
周流於江畔(畔/界)臨深水而長嘯兮且倘
佯而汜觀(汜愽也言已憂愁不能寧處出升山惻/遊戲愽觀臨水長嘯思念楚國而無解)
(己也補曰倘/音常汜音泛)興離騷之微文兮兾靈脩之壹
放弃兮傾容幸而侍側(側旁也言賢者執持/法度而見放弃傾頭)
(容身讒䛕之人反得親近/侍於旁側也幸一作逹)甘棠枯於豐草兮(甘/棠)
(杜也詩云蔽芾甘棠補曰爾/雅杜甘棠注云今之杜梨)藜棘樹於中庭(堂/下)
(謂之庭言甘棠香美之木枯於草中而不見御反種/蒺藜棘刺之木滿於中庭以言逺仁賢近讒賊也)
西施斥於北宫兮仳倠倚於彌楹(西施美/女也仳)
(倠醜女也彌猶徧也楹柱也言西施美好弃於後宫/不見進御仳倠醜女反倚立徧兩楹之間侍左右也)
(補曰仳步浼倠虎偎曰又仳音毗倠呼維切說/文云醜而也淮南注云仳倠古之醜女音靡也)烏
獲戚而驂乗兮燕公操於馬圉(烏獲多力/士也燕公)
(邵公也封於燕故曰燕公也養馬曰圉言與多力烏/獲同車驂乗令仁賢邵公執役養馬失其冝也補曰)
(孟子曰舉烏獲之任許/愼云秦武王之力士)蒯聵登於淸府兮咎
繇棄而在壄(蒯聵衞靈公太子也不順其親欲/害其後母淸府猶清廟也言使蒯)
(聵無義之人登於清廟而執綱紀放弃聖人咎繇於/外野政必亂身危殆也一元棄於壄外一作外野補)
(曰蒯苦怪/聵五怪切)蓋見兹以永歎兮(以一/作而)欲登階而
狐疑(言己見君親愛惡人斥逐忠良誠欲進身/登階竭盡謀慮意中狐疑恐遇患害也)椉
白水而髙騖兮(椉一/作乗)因徙弛而長詞(言巳恐/登階被)
(害欲乗白水髙馳而逺遊遂淸潔之志因/徙弛却退而長訣也弛二作㢮一作施)
歎曰倘佯壚阪沼水深兮(倘佯山名也壚黃/黒色上也沼池也)
(詩云王在靈沼言倘佯之山其阪土玄黃其下有也/水深而且清冝以避丗而長隱身也補曰說文壚黑)
(剛士/也)容與漢渚涕淫淫兮(漢水名也尚書曰/嶓冢導漾東流爲)
(漢言巳將欲避丗遊戲漢水之岸/心中哀悲而不能去涕流淫淫也)鍾牙巳死誰
爲聲兮(鍾鍾子期牙伯牙也言二子曉音今皆已/死無知音者誰爲作善聲也以言君不曉)
(忠信亦不可爲/竭謀盡誠也)纎阿不御焉舒情兮(纎阿古/善御者)
(言纎阿不執轡而御則馬不爲盡其/力言君不任賢者賢者亦不盡其節)曽哀悽欷
心離離兮(離離剥/裂㒵)還顧髙丘泣如灑兮(言巳/不遭)
(明君無御用者重自哀傷悽愴累息心爲剥裂顧/視楚國悲慼泣下如以水灑地也補曰灑所冝切)
　　　　　思古
悲余性之不可改兮屢懲艾而不迻(言巳/體受)
(忠直之性雖數爲讒人所懲艾而心終不移易也艾/一作㣻一作/迻一作移補曰艾㣻並音乂迻遷徙)
(也通/作移)服覺晧以殊俗兮(覺較也詩云有覺德行/晧猶明也晧一作浩一)
(作酷注/並同)貌揭揭㠯巍巍(揭揭髙㒵也巍巍大皃/也言巳被服衆芳履行)
(忠正較然盛明志願髙大與俗人異/也巍釋文作魏音危補曰揭居謁切)譬若王僑
之乗雲兮載赤霄而淩太淸(言巳志意髙/大上切於天)
(譬若仙人王僑乗浮雲載赤霄/上凌太淸遊天庭也淩一作凌)欲與天地參壽
兮(一無/欲字)與日月而比榮(言己脩行衆善冀若/仙人王僑得道不死)
(遂與天地同其壽命與日月比其光/榮流名於後丗不腐滅也一無而字)登崑崙而北
首兮(首嚮補曰/首音狩)悉靈圉而來謁(悉盡也靈圉/衆神也言己)
(設得道輕舉登崑崙之上北向天門衆神盡來謁見/尊有德也圉釋文作圄補曰並魚吕切大人賦云悉)
(徴靈圉而選之兮張揖曰靈圉衆仙号也淮南云騎/蜚廉而從敦圄注云敦圄仙人名郭璞云靈圉淳圉)
(仙人/名也)選鬼神於太隂兮登閶闔於玄闕(言/巳)
(乃選擇衆鬼神之中行忠正者與俱/登於天門入玄闕拜天皇受敕誨也)回朕車俾西
引兮褰虹旗於玉門(褰袪也玉門山名也言/乃旋我之車而西行褰)
(舉虹旗驅上玉門/之山以趣疾也)馳六龍於三危兮(三危西/方山也)朝
西靈於九濵(朝召也濵水涯也言乃馳騁六龍過/於三危之山召西方之神㑹於大海)
(九曲之涯也/西一作四)結余軫於西山兮橫飛谷以南
征(結旋也飛谷日所行道也言乃旋我車/軫橫度飛泉之谷以南行也軫一作車)絶都廣
以直指兮(却廣野名也山海經曰都廣在西南/其城方三百里蓋天地之中也補曰)
(淮南曰建木在都廣盖天地之中也注云都廣南方/山名又曰八殞之外有八絃南方曰都廣注云國名)
(山在此國因/復曰都廣山)歷祝融於朱冥(朱赤色也言己行/乃橫絶於都廣之)
(野過祝融之神於朱冥之將也補曰莊子/曰南冥者天池也傳曰南海之神曰祝融)枉玉衡
於炎火兮(枉屈也衡/車衡也)委兩館於咸唐(委曲也館/舎也咸唐)
(咸池也言巳從炎火又曲意/至於咸池而再舎止宿也)貫澒濛以東朅兮
(澒濛氣也朅去也澒一作鴻補曰澒鴻/並乎孔切濛蒙孔切大水也朅丘列切)維六龍於
扶桑(言遂貫出澒濛之氣而東去繫六龍於扶桑/之木扶一作搏補曰春秋命曆序曰皇伯登)
(扶桑日之陽駕/六龍以上下)周流覽於四海兮志升降以
髙馳(言已旣周行遍於四海之外意欲/上下髙馳以求賢士也升一作陞)徴九神
於回極兮(徴召也回旋也極中也謂/㑹北辰之星於天之中也)建虹采以
招指(虹采旗也招指指麾也旗所以招指語人也/言已乃召九天之神使㑹北極之星舉虹采)
(以指麾四方/也一作采虹)駕鸞鳳以上遊兮從玄鶴與鷦
明(鷦明俊/鳥也)孔鳥飛而送迎兮(一作/庭迎)騰羣鶴
於瑶光(鶴靈鳥也以喻潔白之士言巳乃駕乗鸞鳳/明智之鳥從鷦明羣鶴潔白之士過於瑶光)
(之星質己修行之要也鶴一作鵠瑶一作揺/一注云鶴白鳥也補曰瑶光北斗杓星也)排帝宫
與羅囿兮(羅囿/天苑)升縣圃以眩滅(言遂排開/天帝之宫)
(入其羅囿出升縣囿之山而望目爲炫燿精明消/滅心愁思也升一作陞縣一作懸補曰縣音玄)結
瓊枝以雜佩兮立長庚以繼日(長庾星名/也詩云西)
(有長庚言巳精明雖消滅猶結玉枝申脩忠誠立長/庚之星以繼日光晝夜常行志意明也一作繼曜)
凌驚靁以軼駭電兮(一無以字補/曰軼音佚)綴鬼谷
於北辰(綴係也北辰北極星也論語曰譬如北辰/居其所而衆星拱之言遂夌乗驚駭之雷)
(追逐奔軼之電以至於天使北辰係綴/百鬼勿令害賢者也鬼谷一作百鬼)鞭風伯使
先驅兮囚靈玄於虞淵遡髙風以低佪
兮(遡一作泝一云愬髙風以徘徊補曰/泝遡一也泝向也逆流而上曰泝洄)覽周流於
朔方(靈玄玄帝也虞淵日所入也淮南言日出湯/谷入于虞淵言乃鞭風伯使之掃塵因玄帝)
(之神使無隂冥周/遍流行於北方也)就顓頊而敶詞兮考玄冥
於空桑(空桑山名也玄冥太隂之神主刑殺也言/乃就聖帝顓頊敶列巳詞考問玄冥之神)
(於空桑之山/何故害賢也)旋車逝於崇山兮(崇山驩兠所放/山也逝一作遊)
奏虞舜於蒼梧(言巳從崇山見驩兠以佞故囚/至蒼梧告愬聖舜已行忠直而)
(遇斥弃冀蒙異/謀也虞一作帝)􁶑楊舟於㑹稽兮(楊木名也詩/云汎汎楊舟)
(㑹稽山名也/泣一作濟)就申胥於五湖(湖大池也言己復/乗楊木之輕舟就)
(伍子胥於五湖之中問志行之見者也一云揖大禹/於江濵一注伍子胥作申包胥然上文有申子注云)
(子胥/也)見南郢之流風兮殞余躬於沅湘(言還/見楚)
(國風俗妬害賢良故自/沈於沅湘而不悔也)望舊邦之黯黮兮(黯黮/不明)
(㒵也邦一作郷補曰/黯烏感黮都感切)時溷濁其猶未央(言己望/見故國)
(君闇不明羣下貪亂其化/未盡心憂愁也一無其字)懷蘭茝之芬芳兮
妬被離而折之(言巳懷忠信之行故爲衆佞所/妬欲共被離摧折而弃之也被)
(一作披補/曰被音披)張絳帷以襜襜兮風邑邑而蔽
之(邑邑微弱㒵也言君張朱帷襜襜鮮明冝與/賢者共處其中而政令微弱適以自蔽者也)日暾
暾其西舎兮(其一/作而)陽焱焱而復顧(言日暾/暾西下)
(將舎入太隂之中其餘陽氣猶尚焱焱而顧欲還也/以言巳年亦老暮亦思還返故郷也焱一作炎補曰)
(暾他昆切焱火華/也音琰炎音同)聊假日以須臾兮何騷騷
而自故(言已思年命欲暮願且假日遊戲須臾之/間然中心愁思如故終不解也故一作苦)
歎曰譬彼蛟龍乗雲浮兮(一云譬彼雲龍/無乗雲浮兮一)
(句一云乗雲游兮/一云乗浮雲兮)汎淫澒溶紛若霧兮(言巳/懷德)
(不用譬若蛟龍濳於川澤忽然乗雲汎淫而遊紛紜/若霧而乃見之也汎一作沉澒一作鴻補曰汎淫巳)
(見九懷澒鴻並乎/孔切溶弋孔切)潺湲轇轕(轇一作膠補/曰轕音葛)雷動
電發馺髙舉兮(言蛟龍升天其形潺湲若水之/流縱橫轇轕遂乗雷電而髙舉)
(也以言巳亦想遭明時舉而進用補曰/馺素合切方言馺馬馳也注云疾㒵)升虚淩冥
沛濁浮淸入帝宫兮(言龍能登虚無淩淸冥/弃濁穢入天帝之宫言)
(巳亦想升賢君之朝斥去貪佞/之人也升一作登沛一作弃)揺翹奮羽馳風
騁雨遊無窮兮(言龍旣升天奮揺翹羽馳使風/雨言巳亦願奮竭智謀以輔事)
(賢君流恩百姓/長無窮極也)
　　　　逺遊
楚辭卷第十六
楚辭卷第十七
　　　　　漢侍中南郡王逸叔師作
九思章句第十七　楚辭
　　　　逢尤(逢一/作見)
　　　　　怨上
　　　　　疾世(世一/作俗)
　　　　　憫上(憫一/作閔)
　　　　遭厄
　　　　悼亂(一作隱思/一作散亂)
　　　　傷時
　　　　哀歳
　　　　守志
九思者王逸之所作也逸南陽人(一作/南郡)愽
雅多覽讀楚辭而傷愍屈原故爲之作
解又以自屈原終没之後忠臣介士遊
覽學者讀離騷九章之文莫不愴然心
爲悲感髙其節行妙其麗雅至劉向王
襃之徒咸嘉其義(一云咸/嘉歎之)作賦騁辭㠯讃
其志則皆列於譜録世世相傳(皮日休九諷/叙云屈平旣)
(放作離騷經正詭俗而爲九歌辨窮愁而爲九章是/後詞人摭而爲之若宋玉之九辯王襃之九懷劉向)
(之九歎王逸之九思其爲清怨素艶幽快古秀皆得/芝蘭之芬芳鸞鳳之毛羽也楊雄有廣騷梁竦有悼)
(騷不知王逸奚罪其文不以/二家之𫐠爲離騷之兩派也)逸與屈原同土共
國悼傷之情與凡有異竊慕向襃之風
作頌一篇號曰九思以裨其辭未有解
說故聊叙訓誼焉(一無/叙字)辭曰(逸不應自爲注/解恐其子延夀)
(之徒爲/之爾)
悲兮愁哀兮憂(傷不/遇也)天生我兮當闇時
(君不/明也)被諑譖兮虚獲尤(爲佞人所傷害也諑毀/也尤過也補曰諑音卓)
心煩憒兮意無聊(愁君迷蔽忿姦興也憒亂也/聊樂也補曰憒音潰聊音留)
嚴載駕兮出戲遊(將以釋/憂憤也)周八極兮歷九
州(求賢/君也)求軒轅兮索重華(覬遇如黃帝堯/舜之聖明也)世
旣卓兮逺眇眇(去前聖逺然不可得也卓逺/也卓一作逴補曰逴音卓)握
佩玖兮中路躇(懷寳不舒悵仿偟/也補曰躇音除)羨咎繇兮
建典謨(樂古賢臣遇明/君也咎一作皐)懿風后兮受瑞圖(懿/深)
(也屈原之喻也風后/黃帝師受天瑞者也)愍余命兮遭六極(愍一/作憫)委
玉質兮於泥塗(見放逐汙辱若陷泥/塗中也泥一作埿)遽傽遑
兮驅林澤(遽一作遂傽一作章一作慞一/作憒補曰集韻/徨行不正)歩
屏營兮行丘阿(憂憒不知所爲徒經營奔走也/補曰屏音并卑盈切征彸也)
車軏折兮馬虺頽(驅騁不能寧定車弊而馬病/也軏一作軸補曰語云小車)
(無軏軏車轅耑持衡者一作/軌非是虺音灰集韻作)惷悵立兮涕滂沲
(憂悴而涕流也惷一作/一作惆一作怊補/曰憃丑江切/音同視不明也一曰直視)思丁文
兮聖明哲(丁當也文文王也心志/不明願遇文王時也)哀平差兮迷
謬愚(平楚平王差吳王夫差也平王殺忠臣伍奢/奢子貟仕吳以破楚夫差不用子胥而爲越)
(所滅/也)吕傅舉兮殷周興(吕吕望傳傅說兩賢舉/用而二代以興盛也)
忌　專兮郢吳虚(忌楚大夫費無忌/吳大/夫宰/虚空也忌/佞僞)
(逃/難)念靈閨兮隩重深(靈謂懷王閨閤也言欲/訴論輙爲羣邪所逆不)
(能得通逹隩一/作奥一作窈)願竭節兮隔無由望舊邦兮
路逶隨(逶隨迂逺也近而障隔則/與迂逺同也逶一作委)憂心悄兮志
勤劬(悄猶慘也劬勞也志一/作以補曰悄子小切)䰟焭焭兮不遑
寐(䰟一/作魂)目眽眽兮寤終朝(眽眽視皃也終朝/自旦及夕言通夜)
(不能瞑也眽一作眿一作/眩補曰眽目財視㒵音脉)
　　　　　逢尤
令尹兮謷謷(令尹楚官掌政者也謷謷不聽/話言而妄語也補曰謷五髙切)羣
司兮譨譨(羣司衆僚譨譨猶偬偬也言皆競於佞/也羣一作群補曰譨譨多言也奴侯切)
哀哉兮淈淈(淈淈一國並亂/也補曰淈音骨)上下兮同流(君/臣)
(俱愚意/無别也)菽藟兮蔓衍(菽藟小草也蔓衍廣延也/補曰菽釋文音焦藟力水)
(切)芳虈兮挫枯(虈香草名也挫枯弃不用也𥙷/曰虈許苗切本草白芷一名虈)
(說文楚謂之蘺晉/謂之虈齊謂之茝)朱紫兮雜亂曽莫兮别諸
(君不識賢使紫奪/朱世無別知之者)倚此兮巖穴(退遁/逃也)永思兮
窈悠(長守忠信念無違而/塗悠逺也悠一作窕)嗟懷兮眩惑(懷懷王/也爲衆)
(佞所欺曜/目盡迷瞀)用志兮不昭(獨行忠信無明/已者昭一作照)將喪
兮玉斗遺失兮鈕樞(鈕樞所以校玉斗玉斗/旣喪將失其鈕樞言放)
(弃賢者逐去之一注云鈕樞玉斗皆所/寳者補曰釋文鈕女有切一作劒非是)我心兮煎
熬惟是兮用憂(熬亦煎也憂無巳也煎熬一作/熬􁓉釋文作􁓈補曰並音炒)
進惡兮九旬(紂爲九旬之飲而不聽政惡一作/思進惡一作集慕九旬一作仇荀)
(一注云紂爲長夜之飲/補曰仇荀謂仇牧荀息)復顧兮彭務(彭彭咸務/務光皆古)
(介士恥受汙辱自投於水而死也復/一作退務一作瞀注同釋文音牟)擬斯兮二蹤
(擬則也蹤跡也言願効/此二賢之迹赤當自沈)未知兮所投謡吟兮
中壄(未得所死且仿/惶也一作野)上察兮璇璣(璇一作旋一/作琁機補曰)
(北斗魁四/星爲璇璣)大火兮西睨攝提兮運低(璇璣天/中放先)
(察之大火西流攝提運下夜分之候愁思不寐起視/星辰以解戚者也流一作匿補曰大火房心尾也晉)
(志攝提六星直斗/杓之南主建時節)雷霆兮硍礚(雷聲補曰上言/郎下苦蓋切)雹
霰兮霏霏(霏霏/集皃)奔電兮光晃涼風兮愴
悽(獨處愁思不寐見雹電涼風/之至益憂多也晃一作照)鳥獸兮驚駭
相從兮宿棲(言鳥獸驚惶尚相從就/傷巳單獨心用悲也)鴛鴦兮
噰噰(和鳴/㒵也)狐狸兮徾徾(相隨㒵補曰徾釋/文音眉一作嶽非)哀
吾兮介特(介特獨也一/吾下有子字)獨處兮罔依(罔無/也)螻
蛄兮鳴東蟊􁈳兮號西蛓縁兮我裳蠋
入兮我懷蟲豸兮夾余惆悵兮自悲(言/巳)
(獨處山野與衆虫爲伍心悲感也一作􁓐/蛓一作/􁉃懷一作衣豸一作/補曰螻蛄婁姑二音蟊􁈳矛)
(節二音蟊虫食草根者爾雅􁈳茅蜩似蟬而小青色/音截蛓音次說文云毛虫有毒螫人燭音蜀豸直氏)
(君有足謂之蟲/無足謂之豸)佇立兮忉怛(佇停補曰忉音刀/憂勞也怛丁葛切)心
結縎兮折摧(補曰縎結/也音骨)
　　　　　怨上
周徘徊兮漢渚(言居山中愁憤復之漢水之涯/庶欲以釋思念也渚一作濵)
求水神兮靈女(冀得水中神/女以慰思念)嗟此國兮無良
(此國楚國也言君/臣無善皆凶愚也)媒女詘兮謰謱(謰謱不正㒵一/云謀女一云媒)
(拙訥兮補曰詘與訥同方言謰謱拏也南楚曰/謰謱音連縷注云言譇拏也一曰謰謱語亂也)鴳雀
列兮譁讙(鴳雀小鳥以喻小人列位也言小人/在位患失之競爲佞諂聲呶呶也鴳)
(一作/鷃)鴝鵒鳴兮聒余(鴝鵒鴳雀類也多聲亂/耳爲聒補曰鴝音劬)抱
昭華兮寳璋(昭華玉名璋一作章補曰淮/南云堯贈舜以昭華之玉)欲衒
鬻兮莫取(行賣曰衒鬻賣也言巳竭忠信以事/君而不見用猶抱此昭華寳璋衒賣)
(之璋玉/名也)言旋邁兮北徂(巳不見用欲逺去也旋/一作逝一云逝言邁兮)
叫我友兮配耦(呌急呌也言此國巳無良人/庶北行遇賢友而以自耦也)日隂
曀兮未光(北方多隂/隂一作)􁒒睄窕兮靡睹(闐/窺)
(也睄窕幽冥也一作闐䏴雿補曰􁒒/古覔切睄與宵同窕徒了切深也)紛載驅兮
髙馳(適北無所遇/故欲馳而去)將諮詢兮皇羲(皇羲羲皇/也諮問詢)
(謀所以安巳也一云/羲伏羲伏羲稱皇也)遵河臯兮周流路變易
兮時乖(所志不遇無所用/其志也時一作旹)濿滄海兮東遊沐
盥浴兮天池(天池則滄海也濿一/作厲補曰濿與厲同)訪太昊兮
道要(太昊東方靑帝也/將問天道之要務)云靡貴兮仁義(太昊/荅惟)
(仁義爲上補/曰義有儀音)志欣樂兮反征就周文兮邠岐(聞/惟)
(仁義故欣喜復之西方就文/王也邠岐周本國邠一作豳)秉玉英兮結誓(願/與)
(文王約信以王/英爲贄幣也)日欲暮兮心悲(日暮而歳邁年將/老悲不見進用也)
惟天禄兮不再(福不再至年歳/一過則終訖也)背我信兮自
違(若背忠信以趨時俗/則違本心故不忍爲)踰隴堆兮渡漠(隴堆/山名)
(漠沙漠也一/云漢漢水也)過桂車兮合黎(桂車合黎皆/西方山之名)赴崑
山兮􁁌騄(崑山崑崙也言渡隴堆適桂車合黎乃/至崑崙取駿馬而絆之騄駿馬名崑一)
(作昆􁁌一作䮍補曰􁁌竹及/切絆馬也騄耳馬名音緑)從卭遨兮棲遲(卭/獸)
(名遨遊也􁁌騄從卭而棲遲顧望也一/云從盧敖兮補曰卭謂卭卭駏虚也)吮玉液兮
止渴齧芝華兮療飢(王液瓊蘂之精氣芝神/草也渴啜玉精飢食芝)
(華欲僊去也渴釋文作㵣補曰吮常/兖切呧也又子兖切漱也㵣與渴同)居嵺廓兮
尠疇(嵺廓空洞而無人也尠少也疇匹/也言獨行而抱影也𥙷曰嵺音寥)逺梁昌
兮幾迷(梁昌䧟據失所也迷惑/欲還也䧟據一作蹈懅)望江漢兮濩
渃(濩渃大㒵也還見江漢水大也漢一/作海補曰濩音穫渃音若大水也)心緊絭
兮傷懷(緊絭糾繚也望舊土而心感傷也絭一作/韏一作繾綣補曰緊繾並祛引切韏綣並)
(苦逺切/纏綿也)時昢昢兮旦且(日月始出光明未盛爲昢/昢一作朏一云旦旦一云)
(且旦補曰昢日將曙朏月未/盛明並普突切且子魚切)塵莫莫兮未晞
(莫莫合也晞消也朝陽未/開霧氣尚盛莫一作漠)憂不暇兮寢食吒
増歎兮如雷(吒一作咤増一作曾補/曰吒竹嫁切吐怒也)
　　　　疾世
哀世兮睩睩(睩睩視㒵賢人不用小人持/勢也補曰睩目睞謹也音禄)諓諓
兮嗌喔(諓諓竊言嗌喔容媚之聲補/曰嗌音益喔於角切又音屋)衆多兮阿
媚(阿/曲)骩靡兮成俗(委靡面柔也/骩一作委)貪枉兮黨比
貞良兮焭獨(詩云獨行焭/焭焭一作惸)鵠竄兮枳棘鵜
集兮帷幄(木帳曰帷言大人處卑賤小人在尊位/也鴶一作鶴鵜一作鴺一作鶬補曰鵜)
兮洛澤(洛竭也寒而水澤竭成冰補曰集韻氷謂/之􁅅凙其字从仌上音洛下大洛切又曰)
(凙氷結也引此/云冬氷兮􁅅凙)東西兮南北罔所兮歸薄(言/四)
(方皆無所/停止也)庇廕兮枯樹匍匐兮巖石(穴可/居者)踡
跼兮寒局數(一云踡跼兮數年一云踡/跼兮寒風數補曰數音促)獨處
兮志不申(踡傴/僂也)年齒盡兮命迫促魁壘擠
摧兮常困辱(魁壘促迫也擠摧折屈也壘一作/纍補曰魁苦罪切壘纍並音磊魁)
(壘盤結也/擠子奚切)含憂強老兮愁不樂(愁早老曰強/也不一作無)
鬚髮薴顇兮顠鬢白(薴亂也顠雜白也鬚/一作䰅薴一作蔓鬢)
(一作顮補曰薴音獰艸亂也顇/音悴顦顇也顠疋沿切髮亂㒵)思靈澤兮一膏
沐(靈澤天之膏潤也蓋/喻德政也靈一作雲)懷蘭英兮把瓊若
(英華瓊若食/也蘭一作華)待天明兮立躑躅(言懷蘭把若無/所施之欲待明)
(君未知其時故屏營躑躅一作/蹢䠱補曰上文隻下文局切)雲蒙蒙兮電儵
爍(儵爍疾也闇多而明少也/蒙一作濛補曰爍書灼切)孤雌驚兮鳴呴
呴(雌一作雛補/曰呴音握)思怫鬱兮肝切剥忿悁悒
兮孰訴告(一云於悒悒兮補曰怫/音佛悁一縁切告入聲)
　　　　憫上
悼屈子兮遭厄(子男子之/通稱也)沈王躬兮湘汨
(賢者質美故以比王湘/汨皆水名補曰汨音覔)何楚國兮難化(言楚國/君臣之)
(亂不可曉喻/也兮一作之)迄于今兮不易(政教荒阻不可/變也于一作乎)士
莫志兮羔裘(言政穢則士貪鄙無有/素絲之志皎㓗之行也)競佞䛕
兮讒䦧(䦧不相聽一云讒䦧/䦧補曰䦧虚的切)指正義兮爲曲
訿玉璧兮爲石(一作璧玉補/曰訿音紫)殦鵰遊兮華
屋(殦一/作鶻)鵕䴊棲兮柴蔟(鵕一作鵔棲一作指一/作蒨音竄補曰鵕素俊)
(切䴊音儀/蔟千木切)起奮迅兮奔走違羣小兮謑訽
(謑恥辱垢陋之言也訽一作呴𥙷曰謑音傒訽許候/切又胡豆切荀子無廉恥而忍護訽注云謂罵辱也)
(護音奚一云/謑詬小人怒)載靑雲兮上昇適昭明兮所
處(終無所舒情故欲乗雲升天就/日處矣昭明日暉昇一作陞)躡天衢兮長
驅踵九陽兮戲蕩(衢路也九陽/日出處也)越雲漢兮南
濟秣余馬兮河鼓(河鼓牽牛别名補曰爾雅河/鼓謂之牽牛晉志曰河鼔三)
(星在牽/牛北)雲霓紛兮晻翳(雲一作霄/翳一作欝)參辰回兮
顚倒(參辰皆宿名夜分而易次故顚倒失/路也補曰楊子吾不覩參辰之相比)逢流
星兮問路顧我指兮從左(流星發所從也/一云顧指我兮)俓
娵觜兮直馳(觜一作訾補曰娵酒于切觜音/訾爾雅娵觜之口營室東壁也)御
者迷兮失軌遂踢逹兮邪造(流星雖甚/猶不得道)
(踢逹誤過也邪一作衺補曰踢音惕逹他逹切/一音跌跌踢行不正㒵林云踢徒郎大浪二切)與日
月兮殊道志閼絶兮安如(志望巳訖不知/所之如一作歸)
(補曰閼/音過)哀所求兮不耦攀天階兮下視(下/一)
(作/俛)見鄢郢兮舊宇(鄢郢楚都也言上天所求/不得意欲還下視見舊居)
(也補曰鄢於建切地名在楚音偃/者在鄭音焉者在潁川釋文音幰)意逍遥兮欲
歸衆穢盛兮杳杳(衆穢諭佞人/言將復害巳)思哽饐兮
詰詘(饐一/作咽)涕流瀾兮如雨(還爲衆僞所/害故悲泣也)
　　　　遭厄
嗟嗟兮悲夫(傷時/昏惑)殽亂兮紛挐(君任佞巧/競疾忠信)
(交亂紛挐也殽一作散釋文/殽乎巧切補曰挐女居切)茅絲兮同綜(不别/好惡)
(綜一作䋴補曰綜子宋切機縷也/列女傳曰推而往引而來者綜也)冠屨兮共絇
(上下無别屨一作/補曰絇具于切鄭/康成云絇謂之拘着舄屨頭以爲行戒)督萬兮侍
宴(華督宋萬二人宋大/夫皆弑其君者也)周邵兮負蒭(周公邵/公言楚)
(君使忠賢如周邵者負蒭反以督/萬之人侍宴補曰說文蒭刈艸也)白龍兮見䠶
靈龜兮執拘(白龍川神靈龜天瑞補曰河伯化/爲白龍羿射之眇其左目神龜見)
(夢於宋元君曰予爲淸江使/河伯之所漁者余且得予)仲尼兮困厄(仲尼/聖人)
(而厄於/陳蔡也)鄒衍兮幽囚(鄒衍賢人而爲佞/邪所攝齊遂執之)伊余兮
念兹(伊惟也/兹此也)奔遁兮隱居(欲避/世也)將升兮髙
山(升一作陟/一作階)上有兮猴猿欲入兮深谷下有
兮虺蛇左見兮鳴鵙右睹兮呼梟(鵙伯勞/也山有)
(猴猿谷有虺蛇左右衆鳥􁒒無人/民所以愁懼也補曰鵙古覓切)惶悸兮失氣
(悸懼也失氣晻然而/將絶補曰悸其季切)踊躍兮距跳(以泄憤懣也/補曰跳徒招)
(切)便旋兮中原(旋一/作絶)仰天兮増歎(仰一/作卬)菅
蒯兮壄莽(壄一作野補曰菅/音姦蒯苦怪切)雚葦兮仟眠
(一作千眠一作/仟玄仟一作阡)鹿蹊兮􁭳􁭳貒貉兮蟫蟫(蟫/蟫)
(相隨之㒵鹿蹊一作玄鹿􁭳一作䠪􁭳􁭳一作繼踵/補曰蹊徑也䠪吐管切集韻作躖說文云禽獸所踐)
(處也貒音湍似豕而肥/一音歡蟫淫潭二音)鸇鷂兮軒軒(軒軒將止之/㒵補曰鷂音)
(燿)鶉䳺兮甄甄(甄甄小鳥飛㒵䳺一作䳺一云/鶉鴳兮飄飄一作鶉鴿補曰䳺)
(烏甘/切)哀我兮寡獨靡有兮齊倫(齊偶齊/一作匹)意
欲兮沈吟迫日兮黃昏(意且欲遟望又促暮/當棲宿也迫一作白)
玄鶴兮髙飛(鶴一作鸛/一云鵾雞)曽逝兮靑冥(靑冥/太淸)
(曽一作増/逝一作遊)鶬鶊兮喈喈(鶬鶊鸝黃也/喈喈鳴之和)山鵲兮嚶
嚶(嚶嚶鳴/之淸也)鴻鸕兮振翅(鴈之大者曰鴻鸕鸕/鶿也振翅將飛也)
歸鴈兮于征(征行也/言將去)吾志兮覺悟懷我兮
聖京垂屣兮將起跓竢兮碩明(垂釋文作/測夾切碩一)
(作湏補曰屣所尓切跓竹/句切集韻重主切停足)
　　　　悼亂
惟昊天兮昭靈(昊天夏天也昭/明也靈神也)陽氣發兮淸
明風習習兮龢煖(煖一作/古作/燸補曰乃管切)百草萌兮
華榮(榮一/作英)堇荼茂兮扶䟽(堇葪也荼苦菜也/扶一作敷補曰爾)
(雅齧苦堇注/云今堇葵也)蘅芷彫兮瑩嫇(蘅杜蘅芷若芷/皆香草嫇一作)
(冥補曰瑩於/銘切嫇音銘)愍貞良兮遇害將夭折兮碎
糜(一作/爢)時混混兮澆饡(饡餐也混混濁也言/如澆饡之亂也餐一)
(作餮補曰饡音賛/說文云以羮澆飯)哀當世兮莫知覽往昔兮
俊彦亦詘辱兮係纍(釋文作累/力桂切)管束縛
兮桎梏百貿易兮傅賣(傅一作傅補曰淮/南云伯里奚轉鬻)
(注云伯里奚知虞公不可諫轉行/自賣於秦爲穆公相傳亦有轉音)遭桓繆兮識
舉(管管仲百百里奚也管仲爲魯所囚齊桓釋而/任之百里奚晉徒伇秦繆以五羖之皮贖之爲)
(相也補曰/繆音木)才德用兮列施(德一/作得)且從容兮自
慰(以古賢者皆/然緩已憂也)玩琴書兮遊戲(補曰戲/音希)迫中
國兮迮陿(無所用志故云/窄陿一作窄陜)吾欲之兮九夷
(子欲居九夷/疾時之言也)超五嶺兮嵯峨(超越也將之九夷/先歷五嶺之山言)
(艱難/也)觀浮石兮崔嵬(東海有浮石之/山崔嵬山形)陟丹山
兮炎野(復之南方丹山炎/野皆在南方也)屯余車兮黃支(一/本)
(此句在就祝融兮稽疑之/下補曰楊子曰黃支之南)就祝融兮稽疑(黃支/南極)
(國名也祝融赤帝之神稽合/所以折謀求安巳之處也)嘉巳行兮無爲(嘉/善)
(也言祝融/善巳之處)乃囘朅兮北逝(復旋至比方也回一/作迴補曰朅去竭切)遇
神孈兮宴娭(孈北方之神名也言遇神宴而/待之孈一作/釋文作孈音擕)欲
靜居兮自娛(言己遇神而宴樂/亦欲安居自娛)心愁慼兮不
能(慼一/作戚)放余轡兮䇿駟(復欲去也/放一作收)忽飈騰兮
浮雲(一云忽風/騰兮雲浮)蹠飛杭兮越海(蹠一/作跖)從安
期兮蓬萊(蓬萊海中山名也安期生/仙人名也言欲往求仙也)縁天梯
兮北上登太一兮王臺(登一/作升)使素女兮
鼓簧(太一天帝所在/以王爲臺也)乗戈龢兮謳謡(乗戈仙/人也和)
(素女而歌也補曰張晏云玉/女靑要乗弋等也戈字作弋)聲噭誂兮淸和(噭/誂)
(淸暢㒵噭釋文作激音叫誂他弔切補曰/噭呼也楚謂兒㕸不止曰噭咷咷音糶)音晏衍
兮要媱(要媱舞容也補曰說文媱曲肩皃/方言媱遊也江沅之間謂戲爲媱)咸欣
欣兮酣樂余眷眷兮獨悲(言天神衆舞皆/喜樂獨巳懷悲)
(哀/也)顧章華兮太息(章華楚臺名也/太息憂歎也)志戀
戀兮依依(戀一/作欝)
　　　　傷時
旻天兮淸涼(秋天爲旻天秋節/至故淸且涼也)玄氣兮髙朗
(秋冬陽氣升故髙/朗也朗一作明)北風兮潦洌(寒節至也洌一/作烈補曰潦音)
(寮)草木兮蒼唐(始凋也草一作/艸唐一作黃)􁌨蚗兮噍噍
(促寒將蟄/故噍噍鳴)蝍蛆兮穰穰(將變/貌)嵗忽忽兮惟暮
(暮/末)余感時兮悽愴(感時以/悲思也)傷俗兮泥濁矇
蔽兮不章寶彼兮沙礫捐此兮夜光
(夜光明/珠也)椒瑛兮湼汙葈耳兮充房(葈耳惡/草名也)
(充房侍/近君也)攝衣兮緩帶操我兮墨陽(墨陽/劍名)昇
車兮命僕將馳兮四荒(四裔謂/之四荒)下堂兮
見蠆(蠆土螽也喻佞人欲/害賢如蠆之有螫毒)出門兮觸􁑌巷
有兮蚰蜒邑多兮螳螂睹斯兮嫉賊
心爲兮切傷俛念兮子胥仰憐兮比
　　　哀嵗
陟玉巒兮逍遥(王巒崑崙山也山脊/曰巒逍遥須臾也)覽髙岡
兮嶢嶢(山嶺曰岡嶢/嶢特髙也)桂樹列兮紛敷(崑崙/山多)
(桂樹紛/錯敷衍)吐紫華兮布條(桂華紫色/布敷條枝)實孔鸞
兮所居(孔鸞/大鳥)今其集兮惟鴞(鴞小鳥也以言/名山冝神鳥䖏)
(之猶朝廷冝賢者居位而/今惟小人故云鴞萃之也)烏鵲驚兮啞啞(神鳥至/則衆鳥)
(集從今反鴞徃䖏/之故驚而鳴也)余顧瞻兮怊怊(怊怊四/逺貌)彼日
月兮闇昧(日月無光雲霧之所蔽/人君昏亂佞邪之所惑)障覆天兮
祲氛(祲惡/氣貌)伊我后兮不聦(后/君)焉陳誠兮効
忠攄羽翮兮超俗(無所効其忠誠/故/飛而去也)遊陶遨兮
養神(陶遨心/無所繫)乗六蛟兮蜿蟬(蜿蟬群蛟之形/也龍無角曰蛟)
遂馳騁兮陞雲揚彗光兮爲旗秉電策
兮爲鞭(復欲升天/求仙人也)朝晨發兮鄢郢(郢楚/都也)食時
至兮增泉(增泉天/漢也)繞曲阿兮北次(次/舎)造我
車兮南端(復適南/方也)謁玄黃兮納贄(玄黃/中央)
(之帝/也)崇忠貞兮彌堅(雖遥蕩天際之間/不失其忠誠也)歷九宮
兮徧觀(九宫天/之官也)睹祕藏兮寶珍就傅說兮
騎龍(傅說殷王武丁之/賢相也死補辰宿)與織女兮合婚舉天
罼兮掩邪(罼宿名也畢有囚姦名故/欲以掩取邪佞之人也)彀天弧
兮䠶姦(弧亦星名也弧矢弓/弩故欲以䠶姦人也)隨眞人兮翺
翔(眞仙/人也)食元氣兮長存(元氣/天氣)望太㣲兮穆
穆(太㣲天之中宫/穆穆和順也)睨三階兮炳分(太㣲/之階)相輔政
兮成化建烈業兮垂勲(當與衆仙共輔天/帝成化而建功也)目
瞥瞥兮西没道遐逈兮阻歎志稸積兮
未通悵敞罔兮自憐(言陞仙之事迫而不通/故使志不展而自傷也)
　　　守志
亂曰天庭明兮雲霓藏三光朗兮鏡萬
方(天清則雲霓除日月星辰/昭君明下理賢愚得所也)斥􁶒蝪兮進龜龍
策謀從兮翼機衡(􁶒蝪喻小人龜龍喻君子璇/璣王衡以喻君能任賢斥去)
(小人以自輔翼也/一云奮策謀兮)配稷契兮恢唐功(配匹也恢/大唐堯也)
(稷契堯佐也言遇明君則當與稷/契恢夫堯舜之善也一曰恢虞功)英俊兮未
爲雙(雙匹/也)
楚辭卷第十七
