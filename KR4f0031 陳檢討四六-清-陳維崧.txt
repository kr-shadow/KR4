#+TITLE: 陳檢討四六-清-陳維崧
#+DATE: 2018-05-12 10:20:31
#+SOURCE: github.com/kanripo/KR4f0031 master 2465c1f8                
欽定四庫全書　　　　　集部七
　陳檢討四六　　　　　　别集類六　(國朝/)
　　提要
　　　　(臣/)等謹案陳檢討四六二十巻
　　　國朝陳維崧撰程師恭註
　　　國朝以四六名者初有維崧及吳綺次則章藻
　　　　功思綺堂集亦頗見稱於世然綺才地稍弱
　　　　於維崧藻功欲以新穎勝二家又遁為别調
　　　　譬諸明代之詩維崧𨗳源於庾信氣脈雄厚
　　　　如李夢陽之學杜綺追步於李商隱風格雅
　　　　秀如何景明之近中唐藻功刻意雕鐫純為
　　　　宋格則三袁鍾譚之流亞平心而論要當以
　　　　維崧為冠徒以傳誦者太廣摹擬者太衆論
　　　　者遂以膚廓為疑如明代之詬北地實則才
　　　　力富健風骨渾成在諸家之中獨不失六朝
　　　　四傑之舊格要不能以撏撦玉溪歸咎於三
　　　　十六體也師恭此註成於康熙癸酉王士禎
　　　　古夫于亭襍録曰昔人云一人知已可以不
　　　　恨故友陽羡陳其年諸生時老於塲屋小試
　　　　亦多不利已未博學鴻詞之舉以詩賦入翰
　　　　林不數年病卒京師及歿而其鄉人蔣京少
　　　　景祁刻其遺集無隻字遺失皖人程叔才師
　　　　恭又註釋其四六文字以行於世此世人不
　　　　能得之子孫者而一以桑梓後進一以平生
　　　　未面之人而收拾䕶惜其文章如此云云其
　　　　推奬師恭頗至然師恭所注往往失其本㫖
　　　　如銅雀瓦賦彈棊愛子句自用曹丕巾角彈
　　　　棊事而但引藝經注彈棊引陸機弔魏武帝
　　　　文注愛子傅粉佳兒句自用曹植傅粉對邯
　　　　鄲淳事而引魏志武帝欲以何晏為子及文
　　　　帝疑晏傅粉事皆近是而非又如述祖徳賦
　　　　況彼鯉庭句自用楊汝士桃李新隂在鯉庭
　　　　事而但引論語伯魚事憺園賦雙丁詎擬句
　　　　自用梁武帝賜到溉詩漢世重雙丁語而但
　　　　引文士傳丁儀兄弟事皆知其一不知其二
　　　　至於毛貞女墮樓詩序空空實下天之狀句
　　　　自用李斯奏秦始皇鑿之空空如下天狀語
　　　　而補註引劍俠傳妙手空空兒尤為乖謬如
　　　　是之類不一而足且任淵史容注黄庭堅集
　　　　於作詩本事及年月俱一一詳核故為善本
　　　　師恭去維崧最近文中事實縁起可以考知
　　　　如璿璣玉衡賦序之烏空楚幕鵑去巴江句
　　　　因
　聖祖召試博學鴻詞在已未嵗正平定湖廣四川之
　　　　後故維崧云云師恭不注其故則突入此語
　　　　是何文義哉特以四六文非注難明而師恭
　　　　捃摭故實尚有足資考證者故併存之以備
　　　　㕘校焉乾隆四十六年七月恭校上
　　　　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　　　總　校　官　(臣/)　陸　費　墀
欽定四庫全書
　陳檢討四六巻一
　　　　　　　　　　翰林院檢討陳維崧撰
　賦
　　璿璣玉衡賦(并序/)
皇上御厯之十有八年闓澤覃敷湛恩江濊(相如傳昆/蟲闓澤註)
(史記作凱澤與愷通長卿/難蜀父老文湛恩汪濊)剛柔克協配兩大之無私(記/孔)
(子謂子夏曰天無/私覆地無私載)健順攸宜卜萬年之有祜(詩/)瑤樞夜
朗榮光上燭夫紫微(步天歌北極五星在紫微宫中其/第五星為天樞又北斗七星近紫)
(微垣外其第一星為天樞第七星為搖光一作瑤光淮/南子紫微宫者太乙之居也張衡靈憲紫微垣一十五)
(星在北斗之北一曰大帝之座天子之常居也五帝/紀黄帝時榮光幕河尚書中候帝堯即位榮光出河)珠
斗宵澄瑞氣遙連夫黃道(天文志珠斗北斗也庾信宗/廟歌文昌氣似珠黄道詳篇)
(下/)迢迢閶闔共戴堯天(離騷倚閶闔而望予註天門也/張衡西京賦表嶤關於閶闔堯)
(紀其仁/如天)肅肅勾陳俱環禹甸(漢書音義勾陳紫微宫外/營星也宫衞之象亦如之)
(占以明則吉/詩惟禹甸之)洵所謂樞機在手衡量在心者矣(天文志/北斗七)
(政之樞機書/同律度量衡)况夫御宿芒高帝車色正(天官星占北斗/為帝車運於中)
(央後漢輿服志聖人視斗魁方杓曲以攜龍角/為帝車桞子厚集序如繁星麗天而芒寒色正)朱鳬絶
徼咸歸覆幬之中(詳尺/牘序)金馬遐陬仍𨽻版圖之内(演繁/露蜀)
(二山東碧雞西金馬漢武使王褒/祠二神於其地按輿志𨽻雲南)烏空楚幕已知妖眚
之俱消(左傳楚子元伐鄭諸侯救鄭楚師夜遁/鄭人将奔桐丘諜告曰楚幕有烏乃止)鵑去巴
江(詳􁁺菴序及/孟太母啓)共稔祲氛之不作(周禮註祲氛謂隂陽/之氣相侵乃妖氣也)
功符易簡徳嫓高深(易/)凡兹撫世以誠民悉本敬天而
答昊備搜紀牒厯有規模作訛成易載於古帝之篇(書/)
流火授衣誌自豳風之什(詩/)太初洛下甫創員儀(益都/耆舊)
(傳漢初承秦以十月為嵗首武帝七年改太初元年始/復用夏正巴郡洛下閎等制渾天儀按閎字長明渾儀)
(一曰員儀/作太初厯)順帝張衡旋新渾象(後漢書順帝時張衡字/平子取顓頊渾儀更新)
(之鑄渾天儀總序/星經謂之靈憲筭)周髀即盖天之説既虞勾股之難精
術家傳宣夜之書益患參稽之多謬維兩説之無徴祇
渾天之足據(晉書古之談天者三家一曰周髀即盖天/也一曰宣夜一曰渾天蔡邕言宣夜無師)
(法周髀多所違惟渾天為善今候臺銅儀即其法也/周髀音義有勾股方圓圖註算法有九其九曰勾股)璣
衡之設夐乎尚哉(尚書註以璿餙機所以象天體之轉/運橫設玉管所以窺機猶今之渾天)
(儀/也)臣才非夢鳥生同捫籥之愚(六帖晉羅含夢呑五色/鳥文益進志林生而瞽)
(者不知日或告之曰日之光/如燭他日捫籥以為日也)技止雕蟲坐遜挈壺之智
(揚雄傳揚子曰少而好賦雕蟲篆刻壯夫不為也周禮/挈壺氏下士六人鄭元註挈壺水以為漏也左傳人有)
(言曰雖有挈缾之智守不假/器禮也註謂不假人以器也)矧授簡之自天(謝惠連雪/賦序梁孝)
(王授簡於司馬大/夫曰為寡人賦之)益措躬之無地桃霏紅紙親從三殿
以頒來(桓元偽事録詔命平准作青赤縹緑桃花紙使/極精李義山詩浣花牋紙桃花色南郡新書麟)
(徳殿其殿三面名三殿或/以蓬萊拾翠紫微為三殿)桞染青鏤遙向九重而捧至
(白怗紀少瑜夢陸倕以一束青鏤管授之文益進屈原/天問圜則九重又天之門兮九重註天子制因之九陽)
(數之/極也)丹墀賜坐細草成茵(漢官儀尚書省以丹朱漆地/曰丹墀赤墀傅毅舞賦陳茵)
(席而設坐兮謝萬春/遊賦草靡靡以成茵)銀管分題(詳園次/序註)宫花似幄(陸機/詩密)
(葉成/翠幄)期門四姓森森鸊鵜之刀(漢書武帝與北門良家/子期諸殿門故有期門)
(之號小學紺珠金日磾張安世衛青霍去病乃前漢外/戚四巨姓後漢明帝紀四姓小子侯註尚書以上為甲)
(姓九卿方伯為乙姓散騎常侍為丙姓吏部正員郎為/丁姓并詳琅霞序又按呉中四姓詳尺牘序内族四姓)
(詳皇士序張正見詩金門四姓聚古詩扈蹕劒瑩/鷿鵜刀杜詩銛鋒瑩鷿鵜註鷿鵜膏可瑩刀也)扈蹕
千官縵縵鳯皇之綬(上林賦註從上曰扈周禮凡邦之/事蹕註蹕止行人也漢武内傳有)
(鳯文琳/華綬)既尚方之給札復光禄以傳餐(司馬相如傳相/如為天子游獵)
(賦奏之許令尚書給筆/札漢紀武帝置光禄勲)詎意微才躬逢盛事揮毫月地
難形月館之清虛(杜詩詩成珠玉在揮毫開元遺事羅/公逺秋夜侍主家翫月取杖向空中)
(擲之化為橋請帝同登遂至大城闕榜/曰廣寒清虚之府乃月宫也詳良輔序)掞藻天邊莫悉
天垣之瑋麗(左思蜀都賦摛藻掞天庭班固答賔戲摛/藻如春華天垣見上按天文志上垣太微)
(中垣紫微/下垣天市)較虞喜安天之論多愧前賢(晉書虞喜字仲/寧餘姚人專心)
(經傳兼覽䜟緯晉太寧永和間屢/徴不起乃著安天論以難渾盖)倣陸倕刻漏之銘殊
慚曩烈(劉璠梁典陸倕字佐公天監中為太子中舎人/詔為刻漏銘冠絶當世續漢書孔壺為漏浮箭)
(為刻下漏數刻以/考中星昏明星焉)其辭曰時惟季春律中姑洗(月令季/春之月)
(律中/姑洗)
天子方建翠葆於蘭宫肅霓旌於蕙版(上林賦建翠鳯/之旗註以翠羽)
(為旗上葆也楚詞彷徨乎蘭宫上/林賦拖蜺旌靡雲旗蕙版補註)命羲和以司晨令保
章而戒旦(堯典乃命羲和廣雅日御曰羲和堯於是立/羲和之官周禮保章氏掌五紀之變陳琳武)
(軍賦啟/明戒旦)瑤枝抽蓂莢之莖(離騷折瓊枝而繼佩帝王世/紀堯時有瑞草夾階而生毎)
(月朔日生一莢/朢後日落一莢)玉漏滴蓮花之箭(雜記宫中玉壺為漏/刻漏皆雕蓮花其上)
(故更籌皆稱蓮漏按逺公弟子惠逺以廬山不知/漏器乃取銅葉製漏器狀如蓮花亦稱蓮漏)金徒則
翼衛以逶迤銅史則驂鑾而漫衍(張衡刻漏制盖上鑄/金銅仙人居壺左為)
(胥徒居壺右皆以左手抱箭右手/指刻陸倕銘銅史司刻金徒抱箭)既乃出日華之邃殿
昇測景之崇臺(漢宫闕疏日華為東門杜詩/我在日華東測景詳篇下)顧見渾儀陳
於阼階爰儐宫僚駿奔走召鄒陽延枚叟(謝惠連雪賦召/鄒陽延枚叟註)
(齊人鄒陽從梁孝王逰枚乗仕吴諌吴王不納/去之梁尊為上客謝賦盖假主客以為詞也)臨軒而命
之曰(漢書天子/自臨軒楹)此即璿璣玉衡有虞氏之所以齊七政也
(書/)爾諸臣其賦之余一人將前席以聴焉(漢書文帝召見/賈生前席以聴)
小臣固陋不揣懵昧(漢書餙固陋之衷謝/荘月賦昧道懵學)鞠􁇶螭坳摛
詞以對(史記淳于髠曰親有嚴客帣韝鞠􁇶奉觴上壽註/帣收衣褏也韝臂捍也鞠􁇶小跪也㑹典唐左右)
(二史分立殿下直第二螭首和/墨濡筆至螭首坳處號螭坳)夫何般總總以轇轕兮(賈/誼)
(賦般紛紛其離此郵兮註般久也九歌紛總總兮九州揚/雄甘泉賦齊總總以樽樽其相轇轕兮莊子轇轇轕轕註)
(交加/也)道則或赤而或黄也(詳/下)鴻琳琳焉羃䍥兮(枚乗七發/濤始起也)
(鴻琳琳焉註渥貌唐豆/盧田詩羃䍥野烟起)環則或單而或雙也(書集傳儀有/三重外六合)
(儀平置黒單環側立黒雙環内三辰儀側立黒雙環其赤/道為赤單環黄道為黄單環為白單環以承其交最内有)
(四遊儀亦/為黑雙環)日月既出没於躔度兮數則或弱而或强也(天/文)
(志日同天運毎日不及一度月/不及三十度竒故行度有强弱)四遊或包絡以三辰
兮儀則或隂而或陽也(見上書集傳日月星辰於是/可考曰三辰儀東西南北無)
(不周徧曰/四遊儀)爾其剖異貝於鮫宫兮採奇姿於大秦(春秋/運斗)
(樞瑤光得江吐大貝木華海賦鮫人之室註鮫人水底/居出則賣珠魏畧大秦國出明珠辛延年詩耳後大秦)
(珠/)弋明月於泉客兮輸夜光於海民(南海志海中有明/月珠李斯上秦王)
(書垂明月之珠劉欣交州記鮫海人一名泉客西京賦/流懸黎之夜光南都賦隋珠夜光按鄒陽稱夜光之璧)
(劉琨稱夜光之珠/乃珠玉通稱也)聚之則璘斒而璀璨兮散之則的爍
而晶瑩漙溥若新荷之擎曉露兮纍纍若清歌之動微
塵(樂記纍纍如貫珠劉向别録漢興善雅/歌者魯人虞公發聲清亮拂動梁塵)爰徴巧厯(莊/子)
(巧厯不能得/而况其凡乎)綴為斯器上應五行旁羅四氣貫天經於
圓軸(書集傳天經之環南北二/極皆圓軸虚中而内向)以聨黃赤之交(見/上)界天
脊與地平以釐子午之次(書集傳黑雙環背刻去極度/數以中分天脊直跨地平使)
(其半入地下而結於/其子午以為天經)飛輪下墊(詳/下)扶鰲極以常安(列子/渤海)
(有五山岱輿員嶠方壺瀛洲蓬萊隨波上下/帝命禺强使巨鰲十五舉首戴之詳佳山序)激水生風
像蟻盤之不滯(書集傳為白單環使不傾墊下設機輪/以水激之使日夜隨天東西運轉以象)
(天行雜記蔡邕云天左旋日月右/轉如蟻行磨上磨左旋蟻却右也)爾乃絪絪緼緼經縷
縱橫南北有秩東西有程赫乎若魮房琲甲飾緌纓也
(山海經魮魚房生珠玊呉都賦/珠琲闌于廣雅緌纓冠繫也)磊落﨑崟(詳子/厚序)崢嶸窈
冥(郭璞方言註崢嶸髙峻/也高唐賦窐寥窈冥)窞者成窊凸者成陵塊乎若
畦分罣布限觚稜也(班固西都賦上觚稜而棲金/爵註物有亷角者曰觚稜)縟堆
綺岫繡疊丹厓灼同霜旭駮若晴霞袤延織女橫帶瓠
𤓰(説文東西曰廣南北曰袤一云東西曰徑輪南/北曰廣袤元命苞織女星主𤓰又瓠𤓰星名)攝提
置閏(爾雅太嵗在寅曰攝提格孔文祥曰太嵗正月出/寅方攝列宿以為嵗月之首起於孟陬厯書太初)
(厯推上元甲寅攝提格之嵗日月如合璧/五星如連珠置閏之法積分起於上元)娵訾驗差(爾/雅)
(娵訾之口營室東壁也亦星次名厯書嵗差驗於日躔/孟春日在營室日月㑹於娵訾之次而斗柄指寅可驗)
(嵗差註舉嵗首娵/訾以概其餘也)烜乎若金塘玊沼茁鮮葩也(張華新/荷詩照)
(灼此金塘藻曜君/玉池説文葩華也)况復用若轉圜形如欹案(漢書從諫/若轉圜魏)
(志曹操作欹/案卧視書)雖刓方以為圓亦居卑而測逺陳於廷陛
之側可以手摘星辰(楊億傳億生數嵗吟曰危/樓高百尺手可摘星辰)列於彛
鼎之旁足以仰捫霄漢(上林賦仰攀/橑而捫天)然而蒼蒼太始茫
茫兩儀理窮象罔事涉熹微(莊子天地篇黃帝逰赤水/之北遺其元珠索之不得)
(乃使象㒺象㒺得之歸/去來詞恨晨光之熹微)往來贏縮或一行守敬之所不
能算(唐書開元中僧一行精諸厯元宗令造新厯元史/郭守敬授時厯取二至逺近日晷酌其中而用之)
晦明弦望或霍融姚信之所不能知(司馬彪續漢書太/史令霍融上言刻)
(漏或時差至二刻不如夏厯宻也厯志/姚信昕天論言冬至極低夏至極起)縱靡愆夫圭撮
猶懼失乎毫釐(周禮土方氏掌土圭之法以致日景漢/書推厯生律者不失圭撮應劭註十黍)
(為圭四圭為撮/易緯差若毫釐)翳璿璣之既設藉玊衡以窺之(見/上)維彼
玊兮氷雪之精維彼衡兮準量之平質本無瑕形則同
於簫筒(律厯志玊衡以玊為管亦曰衡簫風俗通舜作/簫其形參差象鳯翼十管長三尺黃帝使伶倫)
(制十二筩/為律本)美何妨橢價倍重於璜珩(廣韻器狹而長者/曰橢東坡詩璧美)
(何妨橢毛詩傳/珩璜琚瑀玊屬)衡貫璣中聴低昂於南北軸居環内驗
朒朓於虧盈(書集傳環之内又為小窽以受玊衡要中/之小軸使衡既得隨環東西運轉又可隨)
(處南北低昂説文朔而月見東方曰朒晦而月/見西方曰朓謝莊月賦朒朓警闕朏魄示冲)有玊於
斯睨而視之星財玊䋲帀布天則翠幕低垂(張衡西京/賦覩瑤光)
(與玉䋲註玉衡北兩星為玊䋲一作即玉衡夜深則/低摭言上下四方為六幕胡宿詩六幕天空萬里心)直
視則珠顆斑斕綴銅丸之厯厯遙挹則銀河清淺㸃檀
靨之離離(古詩河漢清且淺酉陽雜俎婦人粧如月/形名黃星靨玊臺新詠飾面停粧更㸃星)七
曜分行錯雜散枰間之子(天文志五星金木水火土及/日月為七曜禮經㑹元星羅)
(碁/布)五星聚井零星嵌軫畔之徽(漢高帝紀元年冬十月/五星聚東井琴譜金徽)
(玊/軫)羅以為胸昌谷嚢中之句(李賀詩二十八宿羅心胷/賀字長吉一稱昌谷毎得)
(佳句以錦/囊盛之)織之成樣若蘭錦上之詩(臧榮緒晉書竇滔/扶風人妻蘇氏名)
(蕙字若蘭滔為苻堅時刺史徙流沙蕙織/錦為迴文詩八百餘字寄滔名曰璇璣圗)我
皇於是法古制律天時恢八紘奠四維(淮南子九州之外有八夤/八夤  之外有八紘八紘)
(之外有八極按東西/南北為天之四維)翔渇烏於畫棟踆玉兔於文㮰(淮/南)
(子日中有踆烏註三足烏也袖中記李蘭刻漏法用銅/為渴烏狀如鈎曲以引器中水於銀龍口中吐入漏器)
(五經通義月中有玉兎/蟾蜍西京賦鏤檻文㮰)浮動如毬璐戺頳曜靈之景(宣/夜)
(學云天無質日月衆星浮生虚空之中西京賦金戺玊/階廣雅戺砌也屈原天問曜靈安藏皇甫謐長厯日者)
(衆陽之宗故日/以晝明曰曜靈)輕圓比彈瓊忩橫若木之枝(王蕃渾天/説天體狀)
(如鳥卵天包地外猶殻之褁黄周圍如彈丸其形渾渾/也京房書天如彈丸月似鏡體離騷折若木以拂日兮)
(淮南子若木末有十日其華四照山海經灰野之/山有樹名若木生崑崙附西極其花光下照地)糺卿
雲兮賡復旦逰化日兮洽重熙(尚書大傳舜時卿雲見/百工和歌舜歌曰卿雲)
(爛兮糺縵縵兮日月光華旦復旦兮註即慶雲史記天/官書卿者佳氣也潛夫論化國之日舒以長東都賦重)
(熙而/累洽)置之靈臺與大貝球刀而並重藏之宗廟共赤文
緑字而俱垂(尚書中候堯時有龍馬啣甲赤文緑色有/帝王興亡之數淮南子洛出丹書河出緑)
(圖註赤文成字故曰丹/書蘭采朱文故曰緑圖)猗歟休哉其綿億萬年之景運
而鞏八百載之丕基也哉湛露濃兮朱顔酡(詩湛湛露/斯楚辭美)
(人既醉/朱顔酡)縆瑤瑟兮彈雲和(屈原九歌縆瑟兮交鼔周禮/雲和空桑龍門之琴瑟鄭元)
(註三/地名)曲終拜手為璿璣玉衡之歌歌曰聿鑒世徳命維
新兮我
皇合撰備髙深兮不貴異物逺技淫兮(書/)渾儀肇始寧
自今兮上天垂象聖則欽兮(易/)赫赫圓穹髙難諶兮(詩/)
鯨鐘龍簴敝則瘖兮(東都賦發鯨魚鏗華鐘註東海有/獸名蒲牢素畏鯨鯨擊之輒大鳴)
(凡鐘欲令聲大作蒲牢於上撞之者為鯨魚詩/集註簴植木以懸鐘磬者倉公傳註瘖失聲也)夏鼎商
杅邈難尋兮(左傳昔夏之方有徳也鑄鼎象/物博古圖杅浴器即湯盤之類)維形與器
不可以久任兮辟王事天單厥心兮(詩/)詎藉冬官(周/禮)飾
璆琳兮(禹貢球琳琅玕註球/美玉璆即球重文也)小臣矢音獻司箴兮
　　滕王閣賦
自昔沁水餘公主之園(後漢書沁水公主漢光武女也/後竇憲恃女弟為皇后以賤直)
(奪公主/之園)清漳有王孫之第(地志漳水一名清漳一名濁/漳孔安國註漳水入河河濁)
(漳清故名清漳水經註魏武引漳流/逕銅雀臺按漢有清漳王清河王)藍田稱廢將之家
(史記李廣屏居藍田山中射獵嘗夜從一騎出從人田/間飲還至亭霸陵尉醉呵止廣廣騎曰故將軍尉曰今)
(將軍尚不得夜行/何故也宿廣亭下)青門實故侯之地(漢書卲平廣陵人/故秦東陵侯漢時)
(種𤓰長安東門𤓰成五色/世謂青門𤓰乂謂東陵𤓰)家居小巷人傳丞相之賔(漢/書)
(樓䕶家長安中丞相王商為大司馬時欲候䕶主簿諫/將軍至尊不宜入閭巷不聴遂往至䕶家家狹小官屬)
(立車/下)田近南山客言太后之弟(田蚡傳蚡景帝王皇后/同母弟也孝景朝蚡日)
(貴盛及武帝時因蚡為太后弟位/丞相治宅甲諸第田園極膏腴)或北接銅街或南通
金市(洛陽記銅駝街在洛陽城東關漢置銅駝二於宫/之南街四㑹道頭兩銅駝東西夾路相對諺語金)
(馬門外拜羣賢銅駝陌頭集少年言人物之盛也又洛/陽舊有三市金市羊市馬市詳九日序列子齊有欲金)
(者至鬻金所攫金而去吏捕之對/曰取金之時不見人徒見金附註)况夫長樂貴𦙍東阿
幼王(宫闕疏漢高建長樂宫漢官儀帝母居長樂宫魏/志黄初三年立曹植為鄄城王太和三年徙封東)
(阿六年/封陳王)苑齊博望系自平陽(西京雜記戾太子既冠就/宫武帝為立博望苑使通)
(賔客史記外戚傳景帝王太后長女號平陽公主衛子/夫出平陽侯邑為平陽主謳者武帝悦子夫生三女一)
(男/)出龍樓而婉娩開朱邸以徜徉(漢成帝紀帝為太子/時元帝嘗急召之出)
(龍樓門不敢絶馳道西至直城門得絶乃度上遲之問/其故以狀對上大悦乃令太子得絶馳道史記諸侯朝)
(天子于天子之所立宅舎曰邸漢書諸侯/王朱户故曰朱邸謝元暉詩黃旗映朱邸)梁孝則廣通
賔客蕭繹則雅善文章(漢書梁孝王文帝子也賔客有/鄒枚之屬見璿璣賦梁書湘東)
(王繹武帝第七子也善文章/武陵王謂僚佐曰七官文士)淮南則山名桂樹楚國則
臺號高唐(漢書淮南王安與八公共登山攀桂而賦或/稱大山小山如詩大雅小雅因以大小山自)
(號招隠士賦曰桂樹叢生兮山之幽自序云小山之所/作也宋玊高唐賦昔者楚襄王與宋玊逰雲夢之臺高)
(唐之觀註雲夢/中高唐之臺也)頃之則秦宫草緑魏殿煙黃雖有子晉
吹笙之館陳思挾瑟之場(列仙傳王子喬名逈周靈王/太子晉也好吹笙作鳯鳴遊)
(伊雒道士浮丘公接以上嵩山後仙去七月/七日乗白鶴於緱嶺雲中謝時人數日方去)上黃侯之
離臺别囿(補註梁書上黃侯𤣥始興王憺之子初封安/陸侯美才仗氣官晉陵太守特被簡文友愛)
(西都賦離宫别館三十/六所註離别非一所也)竟陵王之玊柱金觴(詳祖徳賦/齊書竟陵)
(王蕭子良字雲英武帝第二子也袁叔正情賦陳玉柱/之鳴筝韋誕詩㫖酒盈金觴江淹别賦掩金觴而誰御)
(横玉柱/而霑軾)亦復銷沈歇絶彷彿徬徨笙歌散兮風月盡亭
榭虚兮羅綺傷沈初明之才情上通天而下泣(漢書武/帝作通)
(天臺以求神仙去地百餘丈望雲氣悉在其下南史梁/沈烱呉興人約之子字初明仕梁值侯景亂妻子皆景)
(害後魏尅荆州被擄授儀同以母在東求歸嘗獨行/經通天臺上表於漢武陳已思鄉之意詳子厚序)陸
士衡之意氣弔銅雀而霑裳(陸機弔魏武文登爵臺而/羣悲貯美目其何望覽遺)
(籍以慷慨獻兹文/而悽傷詳銅雀賦)是知世何人之不促人何世之能長
徒賦哀於景福祗寄慨於靈光而已矣(典畧魏明帝将/東廵恐夏熱故)
(許昌作殿名曰景福既成何晏賦之文選註靈光殿在/曲阜縣魯共王所建及漢中微宫殿皆毁而靈光巋然)
(獨存後漢王延夀/字文考作靈光賦)原夫滕王閣者(輿志滕王閣乃唐高/宗子元嬰封滕王時)
(所建在南昌/府章江門)地接衡廬(王勃賦註謂/衡山匡廬)天分呉楚漢灌嬰
洗馬之城晉殷羨投書之渚(南昌府志漢灌嬰討定南/方築城于此至今有嬰之)
(洗馬池晉書殷羨字洪喬拜豫章守縉紳多屬羨致書/者行次石頭渡皆沉水中曰沉者沉浮者浮我不作致)
(書郵後遂/號投書渚)南昌乃三江之咽喉洪都亦五湖之門户(王/勃)
(滕王閣序南昌故邵洪都/新府又襟三江而帶五湖)名藩既竹木為園(圖經梁孝/王有脩竹)
(園/)愛子復芙蓉為府(詳紫元序左傳/趙括為愛子)徐劉應教依稀江
上之簾櫳(魏志孔融文舉陳琳徳璋王粲仲宣徐幹偉/長阮瑀元瑜應瑒徳璉劉楨公幹稱建安七)
(子按諸王/命曰應教)潘左陪軒隱約樓頭之簫皷(梁鍾嶸詩品晉/太康中三張二)
(陸兩潘一左勃爾復興通論洛/陽才子潘左為先覺陪軒補註)然而千年觀閣百代江
山戴媯大去􁒑子無還(毛詩註莊姜無子以陳女戴媯/之子完為已子完即位州吁弑)
(之故戴媯大歸于陳左傳宋公/用􁒑子于次睢之社以屬東呉)哀美人兮淚盡怨公子
兮衣單(少司命篇望美人兮未來山鬼篇怨公子兮悵/忘歸沈約詩秋至客衣單祖登仕詩誰念客衣)
(單/)念繁華兮何極悲花月兮難言沿夫明季之将衰也
飛燕長安李花河北(漢五行志成帝時童謠曰燕燕尾/涏涏張公子時相見木門倉琅根)
(燕飛來啄皇孫皇孫死燕啄矢註帝後與富平侯張放/出遊過河陽主見舞者趙飛燕而幸之遂為后卒賊害)
(諸王子迷樓記隋煬帝将再幸江都有迷樓宫人抗聲/夜歌云河南楊桞謝河北李花榮楊花飛去落何處李)
(花結子自然成帝召宫女問女自為之耶曰/道塗見兒都唱此歌帝黙然曰天啟之也)江陵之文
武道消洛下之衣冠運息(蕭梁記蕭詧助魏襲江陵梁/主繹繹見西魏兵入焚圖書)
(十四萬巻以寳劒擊柱折之歎曰文武之道今夜盡矣/晉書永嘉時海内大亂獨江東差安洛下士民多南渡)
(江郎士元詩避/地衣冠盡向南)千重白馬之軍萬騎黑山之賊(英雄記/公孫瓉)
(毎聞邊警輒厲色作氣常乗白馬又選數十白馬為騎/射之士號曰白馬義從魏志袁紹遣顔良攻劉延於白)
(馬又詳鴻客序魏志張燕常山人慓悍捷速軍中號為/飛燕自黄巾始亂燕賊河北衆至百萬號曰黑山徐陵)
(為貞陽矦書黑/山白馬之卒)倚弓於鸚鵡窓前繫馬於鳯凰樓側(江/夏)
(志鸚鵡洲即禰衡賦鸚鵡地後黄祖殺衡於洲上因名/焉武昌志城北有鳯凰山岑參詩路指鳯凰山外雲衣)
(沾鸚鵡洲邊雨按庾信哀江南賦倚弓/玉女忩扉繫馬鳯凰樓柱此似泛用)空餘玊樹之悲
猶見金人之泣(陳書後主諱叔寳採新詩尤艷麗者為/曲詞有玉樹後庭花臨春樂等大㫖皆)
(美張貴妃孔貴嬪之容色其畧曰璧月夜夜滿瓊樹朝/朝新潘岳關中記秦為銅人十二董卓壞以為錢餘二)
(枚魏明帝遷詣洛陽到霸城重不可致今在覇城大道/南述異志魏明帝詔宫官牽車西取漢孝武捧露盤仙)
(人欲置前殿宫官既折盤臨行淚/下李賀集有金銅仙人辭漢歌)繄結綺與臨春奚兹
閣之如昔(杜氏通典陳後主建臨春結綺望仙三閣自/居臨春張麓華居結綺龔孔二妃居望仙)無何而
皇清永奠玉燭初調(爾雅四時和謂之玉/燭郭璞註道光照也)吳眀
徹則投身周境庾子山則辭跡梁朝(陳書呉明徹字通/昭陳高祖深奇其)
(才居將帥之任初有軍功天嘉九年與北周戰吕梁敗/績明徹窮蹙乃就執梁書庾信字子山以梁人入仕西)
(魏為開府因仕於周/集中多入魏周之作)韓擒虎折衝軍壘温子昇出入宫
僚(隋書韓擒虎容顔魁岸文帝時拜廬州總管以輕騎/五百直取金陵陳平進位至上柱國魏收魏書温子)
(昇字鵬舉晉大将軍嶠之後北魏熙平中補御史時年/二十二臺中文筆皆子昇為之後莊帝更加信任焉)
斥堠少烽煙之警士女多清晏之謠(左傳納斥堠廣雅/邊方備警作土臺)
(臺上作桔橰頭上有夔岺以新草置其中有㓂即燃火/舉之曰烽火多積薪㓂至則燔又望其煙曰燧晝則燔)
(燧夜則舉烽拾遺記河清/海晏至聖之君以為瑞)妙選重臣用綏江服庾征西
以重望特鎮武昌(庾亮傳亮字元規為征西將軍領江/州軍平蘇峻之亂鎮武昌童謠曰庾)
(公上武昌翩/翩如飛鳥)郄太傅以名賢坐備姑孰(郄鑒傳鑒字道/徽與王𨗳卞壼)
(等受遺詔輔少主咸和初祖約蘇峻反進鑒都督揚州/八邵軍事討平之年七十一薨贈太傅輿志太平府禹)
(貢揚州之域/劉宋曰姑孰)領軍則秩擬儀同假節則位崇左僕(官儀/周制)
(太師太傅太保為三公秦則有太尉司徒司空及漢安/帝以車騎将軍鄧隲為開府儀同三司謂别開一府得)
(比三公唐皇用開府為散階令有拜三公真秩者反以/開府儀同三司為階通考晉制都督諸軍為上監将軍)
(次之督諸軍為下使持節為上持節次之假節為下使/持節得殺二千石以下持節殺無官位人若軍士得與)
(使持節同假節得殺犯軍令者杜氏通典僕射秦官漢/因之成帝建始元年初置尚書五人以一人為僕射主)
(封門掌授廩假錢榖後獻帝以執金吾榮邵為左僕/射衞臻為右僕射通考後漢二僕射左居上右居下)盖
我蔡公實以御史大夫出領豫章為一時名節度使焉
時則四境無虞一軍多暇陶侃之姿制慷慨羊祜之標
期儒雅(晉書陶侃字士行以平蘇峻亂拜大将軍初梅/陶嘗謂人曰陶公機神明鑒似魏武忠順勤勞)
(似孔明陸抗諸人不能及也羊祜傳祜字叔子/博學能屬文身長七尺三寸美鬚眉善談論)溯疇曩
而神傷顧景物而心寫(詩/)撫靈構於前人嗣神功於來
者眷斯閣以裵􁄑獨蘊情而瀟灑爰乃召般輸徴楩枏
(淮南子魯般古之巧人註公輸班也魯哀/時人呉都賦楩枏豫章註四者皆大木)不煩将作之
匠寧費水衡之錢(人官考将作監掌土木工匠總左校/右校中校甄官等署官如少府周禮)
(水衡之官鄭元註川流水也衡平其大小也庾信華林/賦水衡之錢山積應劭曰水衡與少府皆天子私藏)
結驚鸞之窈窕窮舞鳯之㛹娟(靈光殿賦璇室/㛹娟以窈窕)儼雕甍
之宛爾恍繡闥之依然伊左縈而右拂羌前紆而後旋
爰乃朱樓綿亘綺疏葱蒨(馮衍顯志賦伏朱樓而四望/天台賦烱晃於綺疏李尤東)
(觀銘房闥内布綺䟽外陳註綺疏忩也古詩/交疏結綺忩左思詩峭蒨青葱間註鮮明貌)曲房窅䆗
高臺婉轉(集韻窅䆗同窈窱深逺也靈光賦蟠螭/宛轉而承楣玉臺新詠序椒房婉轉)鑿桂
榭之玲瓏撰華簷之繾綣(天台賦朱闕玲瓏/于林間繾綣載詩)勢未整而
欲斜狀將翔而又變丹青圖畫有若神仙飾之翠羽錯
以金鈿(潘妃傳帝為潘貴妃起殿忩間畫神仙形皆以/金玊翡翠飾之呉都賦圖以雲氣畫以仙靈漢)
(書昭陽舍往往明珠翠羽飾之景福殿/賦明珠翠羽往往而在爾雅翠鷸也)鴛鴦起於梁上
玫瑰生於棟間(漢宫闕名長安有鴛鴦殿韻集玫瑰火/齊珠也又石之美者子虚賦其石則赤)
(玉玫/瑰)斜通闤闠遙接平原(張衡西京賦通闤帶闠説文/曰市外門也王粲登樓賦平)
(原逺而/極目兮)俗類數錢之市地疑種玊之田(顧野王艷歌行/南市數錢歸庾)
(信謝趙王啟遂令新市數錢忽疑販綵寰宇記漢陽羊/雍伯遇人以石子遺之云種此生美玉後雍伯求徐氏)
(女徐曰須白璧一雙可許聘雍于田中得白璧五雙遂/聘之其地在順天府玉田縣按撫州亦有玉田稱蕭子)
(雲種/玉處)田竇之居縹緲金張之宅蟬聨(班固贊竇嬰田蚡/皆以外戚重按竇)
(嬰乃孝文皇后從父子田蚡見本篇上金日磾張湯傳/贊功名之後惟有金氏張氏乃外戚之尤盛者左思咏)
(史詩金張藉舊/業並詳歸田序)則見夫紅粧美女青驄少年商民輻輳
錢貝喧闐(魏都賦内則/街衢輻輳)吚吚畫角之聲江城夜市厯厯
紗窻之下秋水晴川一騎琵琶彈來檻外(詳海/棠賦)萬家燈
火照去欄前於是合府參佐之徒蟬翼翩翻丹輪的爍
輕俊則庾氏肩吾雕華則劉家孝綽(庾肩吾傳肩吾字/慎之八嵗能賦詩)
(梁書劉孝綽小字阿士舅王融稱為/神童且曰天下文章無我當歸阿士)飛羽觴而凌亂(逸/詩)
(羽觴隨波註周公城洛邑因流水泛酒/輕如鳥羽之飛又爵形有頸尾羽翼)眄長空而橫薄
陪公讌於中天極勝遊於高閣維玊管與金蕭遂臨風
而競作則有澄波噴欱洪濤𣺌茫(東都賦欱野噴山西/京賦欱灃吐鎬註猶)
(吹吸/也)江名彭蠡湖曰鄱陽(輿志彭蠡一名滙澤即今南/康府宫亭湖鄱陽在豫章縣)
(今饒州有鄱水一/云彭蠡即鄱陽)賈客黃龍之舳估師朱雀之航(穆天/子傳)
(乗鳥舟龍舟浮于大沼註以龍鳥為形也隋志煬/帝遣陸士澄造朱鳥白虎元武飛羽青鳬樓船)蕩子
以明珠作檝倡家以白玊為檣(古樂府昔為倡家女/今為蕩子婦補註)西
風起兮鳬鴈飛煙波冷兮菱芡長垂畫簾於江上擊大
皷於中塘又若南浦層巒西山崇嶺(載王勃滕/王閣詩)香爐幽
邃以逶迤石鏡礧砢而𬈑涬(輿志香爐峰在南昌之東/上有許旌陽石鏡山其形)
(如鏡在武寧縣逶迤載詩上林賦玉水磊砢帝京/譜天地初起溟涬鴻濛司馬彪曰溟涬元氣也)洪崖
􁀙蔽夫金梯匡廬隠現夫丹井(寰宇記南昌西有洪崖/石壁峭絶激湍如雷三)
(皇時洪厓先生得道於此故名子虛賦岑崟參差日月/蔽虧費昶詩朝踰金梯上鳯樓南康府志周時匡裕兄)
(弟三人結廬山中仙去因名其山為匡/廬上有金井玉淵乃道書第八洞天)朝暉無自匿之
鮮元夜有長舒之景猿言巖畔之寒狖訝山間之冷(屈/原)
(九章乃猿狖之所居庾信小園賦/龜言此地之寒鶴訝今年之雪)華榱與碧嶂俱懸綺
户與翠微相映爰乃四開朱牖盡啟羅幬玉顔既醉銀
箏未收(古詩十五學彈箏銀甲未曽卸通典秦䝉恬/始作箏荆川稗編箏本頌琴後世名曰箏)幕
府筵終臨高臺而懷古(東觀漢紀衛青征北蕃帝拜/大將軍於幕中因號幕府)元
戎晝静列巨艦而悲秋(元戎/載詩)思夫帝子旌旂兮風流相
賞(王勃詩閣中帝子今/何在註滕王嬰也)江山文藻兮賔朋俯仰金棗長
埋兮銀蠶猶朗(葛洪抱朴子呉景時戍将於廣陵發一/大塜似公主之冡棺中人両耳及鼻孔)
(皆有黄金如棗許大括地志晉永嘉末有人發齊桓塜/者得金蠶數十簿南史南齊人發桓温女塚有金蠶銀)
(繭等物又宋王元謨從弟象守下邳發一塚有金蠶銅/人百數棺中女子卧而言我東海王家女尋復死庾信)
(蘭氏墓銘金棗/長含銀蠶永送)朱門寂寞兮緑池惆悵(晉麴逰歌南開/朱門北望青樓)
(曹植詩朱華冒緑池宋玉/九辨惆悵兮而私自憐)惟物華之如故兮悼斯人之
一往悲舞館與歌樓兮但長天之明爽思夫閻公棨㦸
兮都督簮纓(王勃序都督閻公/之雅望棨㦸遙臨)子安詞賦兮文章縱横
將軍愛士兮年少能文藝林勝事兮末座知名(王勃傳/勃字子)
(安六嵗善文辭高宗以作鬪雞檄怒斥之勃往省父於/交趾至南昌九月九日都督閻伯嶼大㑹客於滕王閣)
(勃少年厠坐末閻出紙筆令客作序莫敢當者勃受/不辭閻遣吏伺其文至落霞二句乃歎曰天才也)彼
星移而物換兮見水緑而山青(王勃詩物換/星移㡬度秋)悵賢王之
臺榭兮想詞客之生平於斯時也悲不自勝泣將何及
(後漢書陸續悲泣不自勝詩何嗟及矣庾信哀江/南賦燕歌逺别悲不自勝楚老相逢泣将何及)王長
史之登山悵眺極多(王氏譜廞字伯輿亦稱長史嘗登/茅山大慟哭曰琅琊王伯輿終當)
(為情/死)衛叔寶之渡江蒼茫交集(衛玠别傳叔寶仕晉為/太子洗馬初欲渡江語)
(云見此茫茫不覺百端交/集未免有情誰能遣此)矧復羇人顦顇塞客參差何
年泣别幾度相思攀桃李兮三千里(詳尺/牘序)贈蘼蕪兮十
二時(楚詞秋蘭兮蘼蕪廣志蘼蕪香草魏武以藏/衣中樂畧隋煬帝幸江都創十二時等曲)目斷
擣衣之信(古樂府有擣衣篇古詩閨/中有一婦擣衣寄逺人)魂消織錦之詞(見/璿)
(璣賦玉臺新咏序憶南陽/之擣衣笑扶風之織錦)又或王粲從軍徐陵負羽(魏/志)
(建安二十年公西征張魯侍中王粲作從軍詩以美其/事梁書徐陵字孝穆仕梁為散騎常侍及侯景宼梁後)
(仕陳卒漢紀羽檄徵天下兵江/淹别賦邊郡未和負羽從軍)官道致饑東門出祖(詩/注)
(祖而舍軷飲酒于側曰餞重始于道路也漢疏廣傳廣/字仲翁以年老辭位公卿設供張祖道都門外按黄帝)
(子名祖不才而好遊死于道故/今出行者祭郊次而後行曰祖)參軍之供帳傾城(西京/賦門)
(衞供帳官/以物辨)都䕶之刀環極浦(刀環詳無忝序註九/歌惟極浦兮寤懐)别蛾
眉兮在二八望龍額兮在三五(補註鮑照詩蛾眉蔽珠/櫳玉鉤隔瑣窻三五二)
(八時千里與君同謝靈運怨曉月賦昨三/五兮既滿今二八兮將缺并詳銅雀賦)更或妾家燕
趙君住河汾(古詩燕趙多佳人/河汾詳天章序)君憐紅粉妾念羅裙製
艷曲兮未敢忘懐異香兮不忍薰抱衾裯兮獨宿(詩/)兾砧
杵兮相聞(郭璞曰砧擣帛之質謝靈運擣/衣詩欄高砧響發楹長杵聲哀)正復登高望
逺覩物懷人倚危樓而躑躅臨複閣而逡巡公乃凭檻
而歌振衣而顧(王粲七釋振/衣乎高嶽)對景兮移情俯今兮弔古
授簡鄒枚(見璿/璣賦)使為之賦賦曰飛觀鬰嵯峨平臺捫蔦
蘿罘罳還却月屈戍正橫波(師古曰罘罳連闕曲閣也/博雅曰屏也鮑照呉歌夏)
(口樊城岸曹公却月城又曰曹公却月觀荆州記沔口北/有却月城梁元帝元覽賦望却月而成眉註半月也  梁)
(簡文詩織成屏風金屈戍輟耕録人家窻户設鉸具或/鐵或銅名曰環紐即古金鋪北方謂之屈戍傅毅舞賦)
(目流涕/而橫波)金尊應對酒玊貌恰當歌(魏武短歌行對酒當/歌王樞詩玉貌映朝)
(霞/)絶殊三閣外秋雨剪輕羅(補/註)又曰千秋聞此閣形勢
據名邦檻下芙蕖並樓頭蛺蝶雙王侯不可見花月為
誰長朱闌七十二面面映空江僕本恨人遭逢苦辛(詳/海)
(棠/賦)潘岳騎省之年尚餘一嵗(晉潘岳秋興賦序余年三/十有二始見二毛以太尉)
(椽兼虎賁中郎將/寓直散騎之省)陸厥凋零之日已過三齡(南齊書陸/厥字韓卿)
(工詩精聲韻因父閑被誅/感慟而卒年二十八云)未躬逢夫讌㑹徒馳想夫風
雲王門養炬抽筆於茂宏之座謝家覧舉揮毫於安石
之庭(宋書沈約嘗曰王有養炬謝有覽舉按王泰字仲/通事梁武刻燭賦詩名與王筠並重養為泰小字)
(炬筠小字也謝覽與弟舉齊名江淹一見欽挹曰所謂/馭二龍於長途也又按王導字茂宏養炬其四世孫謝)
(奕弟安字安石覽舉其族姪云原註/茂宏安石謂五叔祖實菴太史也)遂乃終起而為之
亂曰滕王閣兮江之汜作巨鎮兮奠方軌邦之人兮康
且喜風俗醇兮政事美公之徳兮在南紀(詩滔滔江漢/南國之紀)
長無極兮永終祀
　　銅雀瓦賦
魏帳未懸(詳本/篇下)鄴臺初築(鄴中記銅雀臺在彰徳府臨/漳縣魏操所築上有樓鑄大)
(銅雀高一丈五/尺置之樓巔)複道袤延(見璿/璣賦)綺窻交屬(見滕/王賦)雕甍繡
棟矗十里之粧樓金埒銅溝響六宫之脂盝(晉書王濟常/尚武帝女)
(山公主性豪侈編錢為馬埒時謂之金/溝註埒短垣也説文榼匣小者為盝)庭棲比翼之禽
户種相思之木(爾雅南方有比翼鳥不比不飛名曰鶼/鶼搜神記宋大夫韓馮娶妻而美康王)
(奪之馮自殺妻遂自投臺下而死王使里人埋之與夫/塜相望也宿昔有文梓木生二塜之端旬日而大合抱)
(又有鴛鴦棲樹上交頸悲鳴宋人哀之遂號其木曰相/思樹一作梓木根交于下枝連于上云呉都賦楠榴之)
(木相思之樹并/詳庭表序註)馺娑前殿遜彼清隂(班固西都賦經駘/盪而出馺娑註漢)
(武建章宫/二殿名)栢梁舊寢嗤其局䠞(漢書武帝柏梁臺以香/柏為之詔羣臣賦七言)
(者賜/上座)無何而墓田𣺌𣺌風雨離離(魏畧太祖臨終遺令/施繐帳于臺上命婕)
(妤妓人歌吹帳中月朝十五望吾西陵墓田按西陵操/所塟處陸機弔魏帝賦悵繐帳之冥漠怨西陵之茫茫)
泣三千之粉黛(楚詞粉白黛緑施芳澤些漢紀成帝時/諸王侈靡有至粉黛三千者長恨歌後)
(宫佳麗/三千人)傷二八之蛾眉(招䰟二八侍宿射逓代些張正/詩二八秦樓婦江總詩三五二)
(八佳年少神女賦眉聨娟以蛾揚/兮釋名蛾蠶蛾也其眉細而長)雖有彈棊愛子傅粉
佳兒(藝經彈棊對局二人黑白棊各八枚下呼上擊之/始自魏宫内妝奩戲也陸機弔魏武文序魏武將)
(没時持姬女而指季豹示四子曰以累汝傷哉曩以天/下自任今以愛子託人魏志何晏長於宫省又尚公主)
(粉白不去手初晏七嵗眀慧若神魏武竒愛之因晏在/宫内欲以為子何晏傳晏字平叔美姿容文帝疑其傅)
(粉夏月賜熱湯餅拭汗而色愈鮮/後曹爽反為司馬宣王斬於東市)分香妙伎賣
履妖姬(魏畧太祖顧命曰餘香可分與諸/夫人諸舍中無所為作履組賣也)與夫楊林之
羅襪西陵之玉肌(曹植洛神賦容與乎楊林又云淩波/微步羅襪生塵註植思甄后作感甄)
(賦後明帝改為洛神賦楊林地名淩波而襪生/塵言神人異也説文襪足衣也西陵見本篇上)無不煙
消灰滅矢激星移(摭言水激則悍矢激則逺/唐太宗詩激箭流星逺)何暇問黃
初之軼事銅雀之荒基也哉(魏畧文帝丕/黃初七年)春草黃復緑
漳流去不還只有千年遺瓦在曾向高臺覆玊顔(晉書/鄴都)
(銅雀臺皆/鴛鴦瓦)
　　述祖德賦(并序/)
為安邱張杞園作也杞園高曽以來代有盛徳維崧乃
為斯賦賦曰牟山巃嵸濰水汪洋(青州府志安邱縣名/古渠邱地漢安邱隋)
(牟山有濰水在安邱之界韓信與龍且夾濰水/之陣即此上林賦嵸嶐崔巍廣韻汪洋水盛貌)華子魚
擲金之所趙邠卿賣餅之鄉(漢書華歆字子魚高唐人/管寧字幼安朱虚人與邴)
(原號為三龍歆與寧鋤菜見金寧揮金不顧歆捉而擲/之按安邱古蹟有棄銀坡後漢書趙岐字邠卿為京兆)
(郡曹時中常侍唐衡兄玹為都尉岐與從兄襲數貶議/之後玹為京兆尹盡殺趙家屬岐逃難江淮間匿名賣)
(餅北海市中買三十賣亦三十時孫嵩察岐非常人曰/我北海孫賔碩因藏岐複壁中數年作戹屯歌三十三)
(章諸唐後滅/岐因赦乃免)則有天上張星人間公子(天文志張星乃/二十八宿之一)
(徐陵詩張星舊在天河上從來張姓本/連天杜詩天上張公子宫中漢客星)舊家漂母祠旁
夙住淮王城裏(史記韓信釣於城下有漂母見信饑飯/信淮安志漂母祠在山陽淮安乃漢淮)
(南王劉安/故址也)常負笈於中原遂卜居於仁里(漢書蘇章負/笈追師千里)
(不違楚詞註屈原卜居問所以/居身之道也中原詳渭仁序)龜因食墨以相攸(洛誥/我乃)
(卜澗水東瀍水西惟洛食註史先定墨而/灼龜之兆正食其墨也詩為韓姞相攸)鶯為遷喬而
戾止(詩/)時則灣名涼水莊號高柯小沛則田廬不别新
豐則巷陌無訛(漢書沛國故秦泗水郡高帝改沛郡輿/志徐州沛縣漢稱小沛漢書高祖因太)
(皇思故豐里乃建城於關中而徙豐人實之曰新/豐凡街衢棟宇一如豐里舊制雖雞犬各識其家)陸氏
之弟兄宅惟列屋(世説補蔡司徒在洛見陸機兄弟住/參佐廨三間瓦屋士龍住東頭士衡)
(住西/頭)杜家之少長郡夾長河(漢書杜周列三公/両子夾河為郡守)椒聊衍
以愈碩瓜瓞綿而更多(詩/)葢淮南張氏之在安邱者遼
乎𦕈乎代不知其幾何也恒逖覽夫八垓(説文八垓即/八極地也國)
(語王者舉/九垓之田)更流觀乎千䙫疇藝菽以得麻疇種松而遇
枳(補註列子呉楚之國有大木名櫾齊國稱之渡淮而/北化為枳焉六帖晏子對楚王曰橘生江北為枳水)
(土異/也)蓽門生執㦸之郎(蓽門詳賀徐序/執㦸詳嵗寒序)㦸户有負薪之
子(㦸户詳看奕賦史記叔/敖之子負薪詳竹逸序)廷堅之祀忽諸若敖之鬼餒
矣(左傳臧文仲臯聞六與蓼滅曰皋陶庭堅不祀忽諸杜/註六與蓼皆  陶後林註庭堅皋陶字左傳楚司馬子)
(良生子越椒子文曰是必殺之是子也熊虎之狀而豺/狼之聲子良不可子文泣曰若敖之鬼不其餒而杜註)
(而助語/言必餒)雖天道之循環實人謀之臧否維福善與禍滛
盖監觀之甚咫術寧尚假於筳蓴理更何煩夫卜筮(離/騷)
(經索瓊茅以筳蓴兮命靈氛為余占之註/楚人名結草折竹卜曰筳篿書謀及卜筮)閲數葉而武
安勢隆隆其将起且夫梗枏欲直故屈其枝(見滕/王賦)鵰鶚
將翔暫愚其色(高唐賦鵰鶚鷹鷂将飛揚伏竄呉越/春秋扶同曰鷙鳥  搏必卑飛戢翼)老其
拔地之材(補/註)厚厥培風之翼(莊子逍遥遊風之積也不/厚則其負大翼也無力而)
(後乃今/培風)以武安之窮經暨東津之種徳徒誇翰墨之勲
未食詩書之力固履運之將亨抑遭逢之尚塞惟嗇夫
之終畆(書/)賴髦士之蒸蒸(詩/)彼前賢之演祚需式穀之
繩繩(詩/)命以基而始固福以斂而逾增(書基命定命/又斂時五福)驗
高門而若劵規近事以彌徵粲粲文林煌煌寰海藝苑
君宗(詩君之/宗之)人倫模楷(漢書天下模/楷李元禮)檢身則跬步矜莊
御物則丰稜耿介恂恂執玊之容抑抑循牆之戒(禮祭/義孝)
(子如執玊如奉盈鼎銘/循墻而走亦莫余敢侮)爾乃禮遵内則卦揲中孚(禮内/則篇)
(名易中/孚卦名)笑史巫之紛若秉忠信以威如(易用史巫紛若/吉又厥孚交如)
(威如/吉)少艾誰歡韞櫝保千金之璧(論/語)機祥不惑揮鋤唾
徑寸之珠(詳鷹垂序原註霖海公嘗有還妾之事又公/平生不信禍福嘗因卜宅夢一老嫗告曰庇)
(公宇下久幸勿遷我當有以相報及起土見蛇蜿蜒以/千百計公曰是疇昔之入夢者乎雖明月之珠我何愛)
(焉卒移/之野外)捐長物於生前人安忍負(詳憺/園賦)返遺貲於殁後
信不能渝(原註公晩年以槖中千金裝付一族長者曰/吾兒幼待成立還之不則若自取之耳後諸)
(孤長長者卒/不忍負還金)此公細行之昭昭而大端之皦皦者乎於
是天牖其衷(左/傳)夢呈其貌五福齊臻千祥並告庭來賈
氏之彪(三輔决録漢賈彪字偉節兄弟三人有高/名彪最優時人語曰賈氏三虎偉節最怒)室有
桓家之豹(桓沖子嗣/小字豹奴)蛇蟠笥上知為將貴之徵(後漢許/曼傳馮)
(緄為議郎發綬笥有兩赤蛇分南北走許曼占之曰君/當為邊將以東為名後如之庾信為賀婁慈碑蛇盤綬)
(笥梁樂府緑/蛇銜赤珠)蛟吐懐中識是能文之兆(董仲舒别傳仲/舒少治春秋嘗)
(夢蛟龍入懐/為漢醇儒)詎期千載而還復得三張之號(晉書張載/字孟陽與)
(弟協景陽弟元季陽/俱嫺詞賦時號三張)伯兮嶽嶽季也觥觥(嶽嶽詳黃門/序註郭憲傳)
(人語曰關東觥觥/郭子橫註剛直貌)暨夫仲子實號三張時則族望淹華
門墻清峻長兄既繡虎羅胷(曹植别傳子建七步/成章世目為繡虎)季弟
復高蟬陪鬢(詳半繭賦/及銀臺啓)客到集賢之里鶴盖成圍(唐書/裴度)
(字中立聞喜人封晉國公請罷後治第東都集/賢里作别墅劉孝標論雞人始唱鶴盖成隂)人過通
徳之坊犢車作陣(鄭元傳鄭康成高宻人杜門修業孔/融深敬之告高密縣為元特立一鄉)
(為鄭公鄉曰通徳門晉書武/帝賜汝南王彦皂盖犢車)烏啼府畔遙知御史之家
(漢書朱博為御史中丞府中柏樹烏/集其上朝去暮來因號烏臺柏臺)鷁畫船頭羣問孝
亷之信(晉張協七命乗鷁船兮為水嬉註畫鷁於舟首/壓水神也晉書張慿字長宗少舉孝亷負其才)
(氣詣劉尹真長同舉者笑之劉竟留宿至曉慿還船/劉遣人覔張孝亷船同侣惋愕劉即薦為太常博士)揮
毫空齊魯之場持斧下江淮之郡(漢暴勝之傳勝之為/直指使者衣繡衣持)
(斧逐捕盗賊/威振州郡)繄次公之積學屬時譽之推賢才邁班揚
之上(沈約宋書傳論王褒劉向/揚班之徒註揚雄班固也)身居季孟之間(論/語)第五
則何慙驃騎盈川則詎愧盧前(世説晉何充為驃騎將/軍弟準字幼則充勸令)
(仕準曰第五之名何減驃騎兄弟中準居第五故云後/充居宰輔準散帶衡門而已楊烱傳唐武后時烱為盈)
(川令與王勃盧照隣駱賔王號四/傑烱曰吾愧在盧前恥居王後)射策而名喧日下(詳/琅)
(霞/序)談經而聲溢天邊况彼鯉庭(論/語)仍生驥子(北齊書裴/景鸞有逸)
(才河東呼為驥子梁文帝書價疋龍媒聲/齊驥子杜詩驥子好男兒註次子宗武也)階既名蘭園
還字杞(謝元傳謝安問諸子姪子弟亦何預人事而欲/其佳元曰譬如芝蘭玉樹欲其生於階庭耳杞)
(園本篇/園名)髫齡讀諸父之書壯嵗撰一家之史思親則獨
行深醇述祖則高文清綺夫乃愴孝亷之早圽悲大阮
之先零(史記白起贊以致圽身註圽終也晉書阮/籍字嗣宗為大阮姪咸字仲容為小阮)僅馳
情於想像終結念於平生園中之橘刺藤梢遊踪儼在
(詳看/奕賦)楮上之龍跳虎卧手澤如生(書品王右軍書如龍/跳天門虎卧鳯閣禮)
(父没而不能讀父/之書手澤存焉耳)抱蔓摘瓜腸斷道旁之􁀙(唐書李泌/因肅宗殺)
(建寧王倓乃諷諌謂天后有四子長曰宏天后酖殺之/立次子賢賢内懼乃作黃臺𤓰詞曰種瓜黃臺下瓜熟)
(子離離一摘使瓜好再摘使𤓰稀三摘/猶自可摘絶抱蔓歸廣雅瓜子謂之􁀙)求魚縁木人傳
樹下之羹(孟子原註孝亷公瓜蓏將熟必先奉母嘗行/圃中見遺蓏在地愀然曰誰先吾毋食乎遂)
(抱蔓歸又一日獲嘉魚將薦几筵庖人不知悞以入/饌公覆羹瘞之種樹其上土人至今名為魚樹焉)若
夫逺汎淮揚長驅恒代企季父之勲名訪清白之梗概
(清白詳歸田序東京賦其/梗概有如此註粗言也)殘旂凍皷天雄之涕淚恒新
(大名志漢曰魏郡唐曰天雄/宋曰大名一作廣平府地)古戍空營魏愽之謳歌斯
在(唐末藩鎮紀田承嗣安史之將既降以為魏/博五州都防禦使二年詔以魏博為天雄)𣙜醝而
績奏熬波轉餉而功成賦海相逢南國之舊人盡説西
臺之遺愛(左傳子産卒仲尼出涕曰古之遺愛也官/制御史為西臺後魏書中書省為西臺)既
而還轅稷下(青州志臨淄縣有稷/下古蹟詳九日序)返轡渠丘(見本/篇上)愾明
經之耆徳溯厥考之貽謀嵇中散琴絃餘音未杳(晉書/嵇康)
(嘗遊洛西暮宿華陽亭引琴而彈有客取嵇琴彈廣陵/散以授嵇誓不傳人後康臨刑索琴向日影彈之曰廣)
(陵散於/今絶矣)徐景山酒器殘瀝仍留(魏志徐邈字景山魏國/初時科禁酒而邈私飲)
(沉醉問以事邈曰中聖人齊書竟陵王蕭子良遺何㸃/以徐景山酒鎗註酒器也一作遺以嵇叔夜酒盃徐景)
(山酒鐺滑稽列傳淳于髠/曰侍酒於前時賜餘瀝)四壁奇香尚繪宣和之博古
(宋書元祐中吳大臨裒三十六家所藏三代秦漢尊彛/鼎敦之屬繪之於幅為考古圖凡十巻黃伯思又撰博)
(古圖書十一巻政和八年又修/宣和博古圖按徽宗宣和七年)萬竿風竹猶傳墨𣲖於
湖州(文同傳同字與可善墨竹嘗知湖州世稱文湖州/宣和畫譜湖難墨竹圖乃黃居寀字伯鸞所藏圖)
(繪寳鑑吳王錢鏐善墨竹郭崇/韜伐蜀得李夫人亦能墨竹)一聞松雪之名情深桮
棬(禮/)但見葡萄之樹淚滴松楸(原註明經公生時有葡/萄之兆故字漢萄晩又)
(號松雪老人仲長統昌言古/之塟者松栢梧桐以識其坟)能不景前徽之未沬而悟
來軫之方遒也哉睠此庭柯臨風歎嗟三辰急景(三辰/見璿)
(璣賦杜詩不辭辛/苦行迫此短景急)四節流波陶彭澤之田園荒蕪已甚
(陶潛傳潛為彭澤令八十餘日即解印綬賦/歸去來辭有曰歸去來兮田園將蕪胡不歸)庾子山之
家世惆悵如何(庾信哀江南賦有曰信年始二毛即逢/䘮亂又曰我之掌庚承周以世功而為)
(族經邦佐漢用論道而/當官惆悵見滕王賦)懼前修之莫紹苦去日之孔多
(魏武短歌行譬如/朝露去日苦多)然而于氏門邊(詳憺/園賦)千尋喬木(王充/論衡)
(覩喬木/知舊都)欒公社上百尺藤蘿(漢書文帝時欒布為燕相/至將軍以功封俞矦燕齊)
(之間皆為立/社號欒公社)定知平子之遺代皆擊轂(平子詳園次序/註戰國策蘇秦)
(説齊王曰臨淄之/塗車轂擊人肩摩)預决伯松之後人盡鳴珂(漢書張竦/字伯松與)
(陳遵同傳按唐相張嘉貞弟嘉祐每朝軒/葢騶從盈閭巷時號所居坊曰鳴珂里)家和在隂之
鶴塾留時術之蛾(易鳴鶴在隂其子和/之禮蛾子時術之)染翰方終已為
鳯繇作賦(染翰詳懸圃序左傳初㦤氏卜妻敬仲其妻/占之曰吉是謂鳯凰于飛和鳴鏘鏘五世其)
(昌並於正卿/註繇卜兆辭)濡毫有待爰因鵲起興歌(莊子鵲上高城/之危而巢於高)
(榆之巔城壞巢折凌風而起故君子/之居世得時則蟻行失時則鵲起)歌曰安邱之山鬱
然蒼兮安邱之水浩無方兮(見本/篇上)疇為寓公(詳孝/威序)臨淮
張兮山高水深並無疆兮宜爾子孫永悦康兮
　　瑞木賦
瑞木賦者陽羡(宜興志古/陽羡地)陳維崧之所作也壬寅夏四
月之吉少司農周櫟園先生塟其太翁如山先生太母
朱太夫人於鍾山北鎻石之陽輀車既駕虞歌將闋(説/文)
(輀車䘮車也禮贈而祝宿虞塟日虞註贈以幣送死者/於壙迎精而反謂虞也左傳吳與齊戰齊人公孫夏命)
(其徒歌虞殯/註示必死也)司農痛音容之杳邈睠廧翣以躊躇(檀弓/周人)
(牆置翣説文廧槨衣也/翣棺羽飾也形如扇)悽戀徘徊撫視備至見太夫人
匶底異紋鬱起作奇石狀其上卉木蓊翳樛枝縈拂嘉
條攅布觀者萬人咸稱靈瑞維崧乃殫思勘慮撰為斯
賦以俟採風者録焉其辭曰胙汝南之華胄兮(詳憺/園賦)叶
歸昌之姬恵(詩/)厯日月而颺聲兮代羽儀於王國(易其/羽可)
(用為/儀吉)懿鴻鈞之斡運兮允無頗其埏埴(老子埏埴以為器/當其無有器之用)
初綿瓞於大梁兮既仁里於南服繄哲考之誕降兮緬
純淑之嘉則纗余芳之葐蒀兮竦余身以正直(張衡思/元賦纗)
(幽蘭之秋華註纗者繫囊之䋲也江/淹愛逺山賦丹秀葐蒀書一曰正直)玉姬撰吉而釐降
兮(書義疏釐降/治裝下嫁也)詠蘋蘩之孔嘉(詩/)館朝築夫穠李兮頌
夕獻夫椒華(春秋築王姬之館於外詩何彼穠矣華如/桃李晉書劉臻妻陳氏元日獻椒花頌曰)
(美哉靈葩爰采爰獻/聖容映之永夀千萬)攬百禮其靡愆兮(詩以洽/百禮)紛總總
其珩牙(雜録佩有二璜作牙形於其中以前/衝之使關而相擊有穿孔罥繫處)奉盤匜而
克相兮(國語越行成於吳曰/奉盤匜以隨諸御)流徽音於笄珈(詩/)維坤儀
之温粹兮爰降康之實多皇覧錫厥祚𦙍兮芬肹蠁於
幽遐(離騷皇覽揆余於初度兮註皇考也覽覩也揆度/也詩永錫祚𦙍師古録肹蠁言聲繁㑹如蟲飛肹)
(然響赴也相如上林/賦肹布寫於幽  遐)孕星精而踐夢兮(風俗通東方朔太/白星精唐李白傳)
(白之生夢長庚星/入懐因以命名)摭若木以委佗(見璿/璣賦)爾君子之端慤
兮獨懐仁而抱義餐翰墨以為糧兮紉夜珠以為佩既
袒免以擗踊兮且汍瀾以愴神(檀弓袒免哭踊註袒免/去冠而加免也檀弓辟)
(踊哀之至也註撫心為辟跳躍為踊陸機弔魏武/文涕垂睫而汍瀾息夫躬絶命辭涕泣流兮雚瀾)望鎖
石之高岡兮(見本/篇上)蔚乎百年之佳城(博物志漢滕公夏/侯嬰死公卿送塟)
(之東都門外馬不行踣地悲鳴得石槨有銘曰佳城鬱/鬰三千年見白日吁嗟滕公居此室乃塟斯地謂之馬)
(塚/)背攝山而袤延兮欱淮水以崢泓(金陵志攝山在府/東北産攝生草上)
(有千佛嶺棲霞寺淮水在上元縣東南王𨗳使郭/璞筮之曰淮水絶王氏滅即此袤延見璿璣賦)墨人
既協之以吉兮(見祖/徳賦)䈶氏復告之貞(孝經卜其宅兆而/安厝之䈶古筮字)
廞厥車於山兮虞歌鏘其悽鳴(見本/篇上)馬遲回而不前兮
(見篇/上註)旐差池而顧慕(晉謝莊宣貴妃誄/望樂池而顧慕)褮衣颺而復停
兮(説文褮衣/鬼衣也)清酤設而未御倚墓門而悚惕兮臨竁穴
以沉思(詩墓門有梅周禮卜塟兆/甫竁亦如之註穿壙曰竁)撫録錯而抽裂兮(六/書)
(故以剛鉄交錯為深/理磨厲金石者也)淚覆面而沾頥羌蛇行而䑕泣兮
流觀乎廧翣之周坻(蘇秦傳蛇行蒲伏詩䑕思泣血/廧翣見篇上周坻四旁上下也)􁀙
折髂而不任趾兮(揚子解嘲折脅拉/髂註髂腰骨也)跽深墨焉其睨之
(孟/子)呼天只而無聲兮(詩母也/天只)旋至於母氏之元堂􁀙奇
理之鑱削兮惝恍乎竹石之縱橫其為狀也谸谸芊芊
非雲非煙(説文山谷谸谸青也潘岳籍田賦碧草肅其/芊芊註盛也史記天官書若煙非煙若雲非)
(雲郁郁紛紛蕭索/輪困是謂卿雲)褰縐戍削屈橈璘斒(子虚賦襞績褰/縐紛紛裶裶又)
(揚拖戍削註戍鮮也削刻除貌言其美也史/記註橈屈曲之意説文璘玉文斒色雜也)難得而殫
稱焉鴻淋淋兮(詳見璿/璣賦)詭汨汨兮(枚乘七發聊兮慓兮/混汨汨兮字林汨汨)
(亂也没也/或曰遙)閜珂乎若深崖幽􁒽霜㕡雷剝(上林賦抗衡/閜砢註閜與)
(砢同相/扶貌)龍質而虎章棧齴乎若枯椶病栝(張衡西京賦/棧齴巉險註)
(高峻貌枯椶詳藝/圃序書杶榦栝栢)抗峯冠日欲偃而難僵溶兮沇兮夏
雲䙰褷翍雲錦而下張(相如上林賦沇溶滛鬻註沇水/行貌溶水盛貌王維詩人立何)
(䙰褷註衣帶交結貌又韓愈詩視物隔䙰褷註目昏貌/楊雄甘泉賦翍桂椒而鬱移楊註翍張羽貌又與披通)
(古詩天孫織/就雲錦裳)葳兮蕤兮九苞勃窣䌨繡臆而高翔(孫氏/瑞應)
(圖葳蕤瑞草又盛貌陸機文賦紛葳蕤以馺遝論語摘/衰聖鳯有六象九苞相如子虚賦媻跚勃窣上乎金隄)
(説文勃窣從穴中卒出也山海經丹穴之/山有鳥五色而文曰鳯綷䌨詳半繭賦)爾其擢纎柯
以㛹娟兮(雪賦初㛹/娟於廊廡)聳秀條之鬖髿(六書故鬖/髿垂散貌)則孝子
之白華也(詩/)爾其潄緑葉之澹淡兮楊素花於陂陁(詳/瀛)
(臺/序)則詩人之蓼莪也(詩/)爾其挺虬龍之異姿兮(詳瀛/臺序)學
松栢之遺直(禮如松柏/之有心也)則忠臣之屈軼也(通鑑黃帝時/有草生於庭)
(佞人入則指/之曰屈軼)吾聞庻人之純孝兮澤林茂而浮珍舒怪
草秀於階闥兮瀵㵫出其神魚(孝經援神契天子孝天龍/負圖地龜出書庶人孝澤)
(林茂浮珍舒怪草秀水出神魚列子禹治水迷而失塗/謬之一國濱北海之北不知距齊州㡬千萬里其國有)
(水湧出名曰神瀵臭過蘭椒爾雅瀵㵫水紋動貌白帖/王延後母勑延求魚延叩頭於水而哭有一魚躍長五)
(尺又姜詩母好江水詩至孝舍旁湧/泉如江水并雙鯉同出以供母膳)又聞先民之列傳
兮躬負土而為塋屹岧嶤之五尺兮松竹蓊焉而自生
(孝子傳宗承父資䘮承負土為塋一夕而成後墳土自/高五尺松竹自生又漢武時張融字思先後漢方儲方)
(聖明晉許孜字李義/親没皆負土成墳)未若兹之顯瑞兮心猶豫而狐疑
(離騷心猶豫而狐疑兮欲自適而不可爾雅猶如鹿善/登木常居山中忽聞有聲則恐人害之每預上樹久久)
(無度復下須臾又上故不决者稱猶焉一曰隴西俗謂/犬子隨人行毎預前待人不得又來迎候故言猶豫述)
(征記北風勁河氷始合要須狐行云此物善聴聴氷下/水無聲然後過河師古曰狐性多疑毎渡氷河且行且)
(聴故言疑/者稱狐疑)言握粟而出卜兮召太人其占之占曰天錫
公純嘏苾苾芬芬是剝是饗神保其將俾爾熾而昌又
曰母氏之徳維其階矣(詩/)庶草蕃蕪答嘉祉矣(書/)和氣
致祥靡所違矣(韓文和/氣致祥)子孫篤之是以有慶矣(詩/)亂曰
非惟篤之又汜布濩之(相如封禪頌非惟雨之又潤澤/之非惟徧之又汜布濩之爾雅)
(汜岐流𣸪/還本水也)一家之吉兆在萬方帝開左个(月令天子居/青陽左个)
矞矞皇皇爰立作相(書/)之紀之綱(詩/)山出器車藪遊鳯
凰(禮運山出器車河出馬圖鳯凰麒/麟皆在郊陬註器車若銀甕丹甑)奇木效順朱莖呈
房(蔡邕傳邕母卒廬於墓側木海生連理白帖孝童周智/䘮父廬於墓有紫芝之祥山  經赤芝一名丹芝黃芝)
(一名金芝白芝一名玉芝黒芝一名元芝紫芝一名木/芝天台賦五芝含秀而晨敷漢武紀甘泉宫内金芝九)
(莖連葉元封中芝/生房作芝房歌)百靈調和四民悦康輔佐緝熈比隆
陶唐
　
　
　
　
　
　
　
　
　
　
　
　陳檢討四六巻一
欽定四庫全書
　陳檢討四六巻二
　　　　　　　　　　翰林院檢討陳維崧撰
　賦
　　憺園賦
東海先生西清學士(相如上林賦象輿婉僤於西清/張揖註西清堂中清净處也)砥
信懷貞處仁敦義里名通徳之鄉(見祖/徳賦)居作華隂之市
(高士傳漢張楷字公超通嚴氏春秋古文尚書門徒常/百人賔客車馬填街楷輒徙避隱宏農山學者從之所)
(居成市後華隂山/南遂有公超市)傳家而望本駒王邁種而人呼麟子
(檀弓容居曰昔我先君駒王西討濟於河註容居徐國/公族稱其先王也徐陵傳陵八嵗能文十三通老莊釋)
(寶誌摩其頂曰此天上石/麒麟也書皋陶邁種徳)並跗則無林不桂五竇寧賖
(顔延年曲水詩序並柯共穗之瑞竇禹釣傳禹鈞仕/周五子儀儼侃偁僖相繼登科時目為燕山五桂)連
枝則何樹非瓊雙丁詎擬(晉中興徵祥記連理者仁木也/或異枝還合或兩樹共合莊)
(子南方積石千里名瓊枝高百二十仞文士傳丁儀字/正禮魏武辟為椽弟廙字敬禮為黄門侍郎曹植有異)
(才而儀廙/為之羽翼)有張氏之長公乃楊家之伯起(史記張釋之/傳云公有子)
(張摯字長公東觀漢記楊寳子震字伯起明經博覽諸/儒為之語曰關西夫子楊伯起官太尉子秉亦為太尉)
(賜彪為/司空)爾乃直對銅街(見滕/王賦)袤延繡陌(見璿/璣賦)巷控三條
衢交五劇(班固西都賦披三條之廣路爾雅註一達曰/道路二達曰歧旁三曰劇旁五曰康六曰莊)
(七曰劇驂八達曰/崇期九達曰逵)中高定國之閭旁置當時之驛(漢書/于公)
(郯人里門壞議共營之公為獄吏高大其閭門曰我治/獄多隂徳子孫必有興者至定國為丞相永為御史大)
(夫封侯傳世云班固列傳鄭當時字莊以任俠自喜景/帝朝為太子舍人常置驛馬四郊存問故人惟恐其不)
(遍/知)後包董相之園前枕晏嬰之宅(漢書董仲舒下帷三/年不窺舍園後為江)
(都相晏子春秋景公使更晏子之宅曰子之宅近市湫/隘囂塵請更居爽塏辭曰臣之先居此宅焉臣不足以)
(嗣之於/臣侈矣)於是入青瑣度緑墀(西京賦青瑣丹墀庾信為/長孫儉碑緑墀青瑣孟康)
(曰以青畫户邊鏤中天子制也師古/註以門刻連鎖文而青塗之可通用)撼屈戍搖罘罳(見/滕)
(王/賦)啟横門之䆗窱遵修弄之逶迤(西京賦望䆗窱以徑/庭註深逺也靈光殿)
(賊洞房䆗窱而幽䆳説文弄巷/也脩弄猶永巷之類逶迤載詩)巷縁折而多誤徑以遼
而轉疲忽粉垣之娟然援幽荔以障之步履將窮漸近
聽鸝之館(晉書戴顒字仲若安道之次子毎春日/携雙相斗酒人問何之曰往聴黄鸝聲)藥闌
乍入已親鬪鴨之陂(呉志建昌侯孫慮堂前作闘鴨欄/頗工巧按唐龜䝉亦有鬪鴨闌晉)
(蔡洪鬪鴨賦振勁羽竦六翮抗嚴趾望雄敵/忽雷起而電發赴洪波以奮激并詳琅霞序)至則未暇
數池臺之羃䍥也而先彷彿乎樹石之離奇樹則枯杉
十畝老柏千章皮皴半裂腹豁全僵黃偏著雨丹只酣
霜支離囷蠢䟦扈昂藏(莊子支離疏者頥隱于齊肩高/于頂註形不全正也張衡南都)
(賦芝房菌蠢生其隈註盤戾貌漢書註䟦/扈强梁貌李泌詩空作昻藏一丈夫)蝌蚪縱橫半程
邈李潮之𨽻(吾衍曰上古無筆墨以竹挺㸃漆書竹上/竹梗漆膩畫不能行故頭粗尾細象蝦蟆)
(子形謂之蝌蚪書註蝌蚪蝦蟆子也書苑秦時𨽻人下/邳程邈改篆為𨽻始皇見而重之草勢起於漢時解散)
(𨽻法唐李潮善小篆師李斯嶧山碑見/稱於時杜甫詩有李潮八分小篆歌)蛟螭拏攫是竹
王木客之裝(九歌駕兩龍兮驂螭註如龍而黄無角西京賦/熊虎升而拏攫桞完元詩林壬攫拏註摶持也)
(後漢南蠻傳夜郎者初有女子浣於遯水有三節大竹流/入足間剖竹視之得一男歸養之及長有才武自立為)
(夜郎侯以竹為姓武帝賜以王印綬後遂殺之封其三/子為侯死配食其父今夜郎縣有竹王三郎神是也華)
(陽國志竹王祠今在施州歌羅寨西亦名夜郎侯祠呉/越春秋勾踐令工伐木獻吳久不得歸工人作木客吟)
(後名木客村又按鄱陽山中有木客秦時造阿房者食/木實得不死瓊州志木客即山魈也有還山弄明月之)
(詩皮日休詩行遇竹王因/設奠居逢木客又遷家)石則九㸃恒青(名山志九華/九峯匡廬九)
(叠李賀詩遙望/齊州九㸃烟)一拳彌秀篁借啼斑玉由血繡(博物志/舜南巡)
(不返塟於蒼梧之野堯二女蛾皇女英追之不及至洞之/庭之山以淚揮竹竹盡斑妃死為湘水神山海經侖者)
(山有水曰白䓘可以/血玉註染玉有光)蘚蝕紅羊苔纒碧獸(述異記梓樹/之精化為青)
(羊五百年/而為紅羊)嬴政鞭餘媧皇煉就(三齊畧記始皇作石橋/欲過海看日出處時有)
(神人能驅石下海石去不速神輒鞭之皆流血至今悉/赤陽城山石盡起立嶷嶷東傾狀如相隨行列子天亦)
(物也物有不足故昔有女媧/氏煉五色之石以補其缺)怪同齊女之癅醜類丈人
之僂(劉向列女傳齊宿瘤女東郭採桑齊閔王以其賢/聘為妃項有大瘤故號宿瘤莊子達生篇仲尼適)
(楚見痀僂者承蜩謂弟子曰用志不紛乃/凝於神其痀僂丈人之謂乎註僂短醜貌)叱來仙子堪
為韻士之供(神仙傳黄初平牧羊見道士因隨入金華/山石室中兄初起屢求之始得晤問所牧)
(羊何在初平曰在山東往視但見白/石初平叱曰羊起石成羊數萬頭)射自將軍可作高
人之潄(漢書李廣出獵見草中石以為虎射之没鏃視/之石也更射終不能入韓詩外傳載楚熊渠子)
(事同晉書孫子荆謂王武子曰當枕流潄石王曰石非/可潄流非可枕孫曰枕流欲洗其耳潄石欲礪其齒)
然而既饒老木須䕃澄潭不遇清流空堆錦石此司州
印渚尤欣浩淼之觀(王胡之别傳胡之字脩齡為司州/刺史至吳興印渚中嘆曰非惟使)
(人情開滌亦/覺日月清朗)莊叟濠梁酷愛淪漣之色也(莊子秋水篇/莊子與惠子)
(遊於濠/梁之上)爾則鏡行一奩縠紋半搦(晉書王羲之言入山/隂道如行鏡中李詩)
(池開照膽鏡摭/言浪細如縠紋)浪滑如酥波平類削茭礙槳而絲柔菱
觸舷而蔓弱凌冬而荻緯蕭蕭涉夏而荷粧灼灼半篙
卵色染四面之房櫳萬片魚鱗皴兩邊之樓閣(張衡南/都賦房)
(櫳對擴古詩着雨新添半篙水陸游詩/殘霞蹙水魚鱗浪薄日烘雲卵色天)時則繚之綺舍
嵌以精廬(儒林傳精/廬暫建)環池以憇夾浦而居紺榭鏤楹視
花光為疎宻長欄複道依草態以縈紆既燠房之奥窔
亦凉館之虚無(名園記裴度午橋莊具凉臺燠館/答賔戯守窔奥之熒燭註深逺貌)雲淡
而篁粉松脂盡粘帷幙月上而簾鈎窻網總落菰蒲而
或者臨河脈脈一葦何從隔水盈盈終朝徒望(古詩十/九首盈)
(盈一水間胍胍不得語/詩一葦杭之跂予望之)爰童烏鵲之毛頓截虹霓之狀
(淮南子七夕烏鵲填河成橋以度織女摭言七夕次日/烏鵲頭毛有秃處周處風土記陽羡縣前有大橋其中)
(髙起似虹形李/詩乗橋蹻彩虹)爾乃鴈齒齊排鼉梁載上(白帖橋有雁/齒竹書紀年)
(周穆王伐楚至九江黿鼉為梁以度集仙録穆王/駕黿鼉魚鱉為梁濟弱水而升崑崙㑹西王母)鏡湖
則卧以朱欄沙檻則委之緑浪脩廊善縐千迴機上之
文(見璿/璣賦)短彴恒斜四角盤中之様(廣志獨木之橋曰𣙜/亦曰彴註今謂彴為)
(畧彴樂府解漢蘇伯玉妻盤中詩盤屈曲書之傅也/休奕云山樹髙鳥鳴悲末云當從中央周四角是)界破
碧鷗之宅常隔東西𣲖開紅藕之村自成三兩更橋畔
以婆娑(詩/)值東風之駘宕(莊子惠施之材駘蕩而不/得謝元暉詩春物方駘蕩)踠
地而桞線千絲拂衣而楊花一桁(海山記煬帝望江南/有云線拂行人春晩)
(後絮飛晴雪暖風時崔/灝詩萬萬長條拂地垂)川觀甫歇巖趣彌遒乃攀峭閣
用眺層丘倐八窻之競闢已萬􁒽之爭流(禮五户八牕/清虚真人歌)
(八牕無常朗世説顧愷之言㑹/稽山川千巖競秀萬壑爭流)春人徧野春山滿樓春
荑被隴春羽盈疇冷節鞦韆戲皷酒旂之㑹(歲時記寒/食謂冷烟)
(節開元遺事宫中寒食立鞦韆為樂明皇呼為半仙戲/高無際鞦韆賦序武帝後庭之戲本云千秋訛傳轉為)
(秋千後人失其義又旁加革山谷詩/未到清明先禁火還依桑下繋千秋)叢祠賽社巫蕭蠻
管之遊(國策應侯謂昭王曰亦聞恒思有神叢與註恒/思地名神叢神祠叢樹也梵語叢林譬如大樹)
(叢叢禮雜記註鄭康成謂穀鬼神而祭/祀州黨以禮屬民今賽社則其事爾)茜袂成羣盡綿
芊於嶺岫(貨殖傳干畝巵茜比千乗之家註即今紅花/可染絳楚詞望逺兮阡眠註一作阡綿與綿)
(芊義/同)黛衫作隊頻掩映夫松楸能不結遥情之亹亹増
逸興之悠悠也哉夫其座列古懽家慳長物(王恭别傳/王悦見恭)
(六尺簟謂有餘求之恭即送之後悦/見恭更無簟恭曰生平固無長物)峻只書滛預惟左
癖(劉孝標傳峻博極羣書間人有異書必往借之人謂/之書滛元晏春秋人號余為書滛晉書杜預字元凱)
(嘗稱王濟有馬癖和嶠有錢癖武帝/謂預曰卿有何癖對曰臣有左傳癖)問樗蒲之㡬齒畧
未經心(葛洪傳稚川性寡欲無所愛翫不知棋局㡬道/樗蒲幾齒馬融樗蒲賦排五木散九齒精誠一)
(呌十盧九雉晉書陶侃為荆州刺史取參佐蒱博之/具投諸江曰樗蒱者牧豬奴戲耳按樗蒲亦作樗蒱)詢
奴價之若何曽誰關臆(世説符朗初過江王咨議問以奴/婢貴賊朗云謹厚有識中者乃)
(至十萬無意為奴婢問者止數千耳按羲之第四子肅/之為驃騎咨議晉書祖訥自炊養母王敦遺以兩婢辟)
(為從事中郎戲曰奴價倍婢答/曰百里奚何必輕於五羖皮耶)絶無他嗜寧吹潘岳之
笙(潘岳傳安仁嘗作笙賦有曰各/守一以司應統大魁而為笙)并鮮閒情詎蠟阮孚
之屐(晉書阮孚性好屐或有詣者阮正自蠟/屐因自嘆曰未知一生當着㡬量屐)錦贉則巻
别朱黃(潘岳書史隋唐蔵書皆金題錦/贉註金題押頭也贉巻首帖綾)銀匱則厨分甲
乙(司馬遷傳紬金匱石/室之書甲乙詳下)左太沖之藩溷置筆札以何疲
(晉書左思作三都賦搆思十稔門庭/籓溷皆著帋筆每得一句即疏之)王仲任之書籖粘
户庭而奚擇(漢王充傳充字仲任上虞人師/事班彪好博覽而不守章句)四部五部
蘚駁苔斑(臧榮緒晉書李充字宏度為著作郎分典籍/為四部五經為甲部史記為乙部諸子為丙)
(部詩賦為丁/部五部未詳)一瓻兩瓻蝸黃螙碧(古諺借書一瓻還書/一瓻註瓻酒器也)
誰羡王根之邸第翡翠千重(漢書成帝微行過曲陽侯/王根第見園中土山漸臺)
(類白虎殿乃責問司𨽻校尉京兆尹知根驕奢僭上赤/墀赤瑣顧阿縱不舉奏二人頓首省户下説文翡赤雀)
(翠青/雀)寧誇石尉之園亭珊瑚七尺(晉書石崇字季倫為/尉與貴戚王愷奢侈)
(相尚愷得珊瑚高二尺示崇崇以鐵如意碎之乃/命取三四尺高者六七株以償之珊瑚詳映碧啟)積書
巖下津逮連翩(水經注積書之石室有/遺巻焉世士罕津逮者)太學碑前肩摩
絡繹(後漢書熹平中蔡邕奏定六經自書册鐫碑/立太學觀視摹寫者車乗絡繹一日千餘)囊螢
多借讀之人(晉車𦙍傳𦙍字武子少篤學家/貧不常得油夏月囊螢照書)懷餅有就
鈔之客(却掃編起畯字徳進宋城人治易聞龔深甫易/解新出考城一士人家存之徒步獨攜餅數枚)
(以行主人館之畯晝夜寫録/飢啖所攜之餅敷日而畢)道類太丘(後漢書陳實字/仲弓桓帝時為)
(太邱長許子將到潁川不詣仲弓或/問其故子將曰太丘道廣廣則難周)人如元禮(詳園次/序及九)
(日/序)户罕雜賔門盈好事(南史謝譓不妄交接門無雜賔/按譓祖莊父朏世族也緯畧漢)
(張竦以列矦居長安貧無賔客好事者從之論道楊雄/家貧嗜酒好事者載酒饌從學李楷述身賦曰座有清)
(譚之客門多/好事之車)國僑季札彬彬縞紵之交(左傳吳公子札/聘於鄭見子産)
(如舊相識與之縞/帶子産獻紵衣焉)任昉范雲(梁書蕭衍沈約謝眺王融/蕭深陸倕范雲任昉為西)
(邸八友按范雲字彦龍為吏部/尚書任昉字彦升為新安太守)落落雲霞之氣(詳雪持/序註)
雍容宛雒之生徒錯遝汝南之車騎(詳夀徐序漢志南/陽郡宛縣故申伯)
(國光武起于宛都于洛陽遂以宛為南都曰宛洛師古/曰左傳云遂至于雒光武改雒為洛李詩遨遊盛宛雒)
(汝寧府志秦屬/潁川漢曰汝南)麟衫艾綬顧盻非常(焦贑易林二千石/官白艾綬東觀記)
(馮魴孫石襲母公主封獲嘉侯安/帝賜以紫艾綬註以艾草染之)櫑具急裝衣冠偉麗
(漢書雋不疑傳帶櫑具劒晉灼曰古長劒首以玉作轆/轤形上刻木作山形如蓮花初生時按急裝戎服陸游)
(詩我亦急/服叨從戎)風前繡幰獨孤側帽而來(儀制令諸車一品/青油纁通幰六品)
(以下不得用幰後周書獨孤信美容儀封魏國公嘗/因獵日暮馳馬入城㡌微側人咸慕之遂為側㡌)花
外朱輪丞相小車而至(前漢書武帝命田千秋代劉屈/氂為丞相至昭帝時年老詔其)
(得乗小車入宫/因號曰車丞相)至夫煙澄昃景霜耀新曦乍援棣蕚(詩/)
或合荆枝(續齊諧記漢田真同弟慶廣三人分財堂前/有紫荆一樹共議破之為三未幾枯死真嘆)
(曰木本同株因分析而摧悴况/兄弟乎相感復合荆亦旋茂)憇怡顔之子舍(詳貞女/序註)
經伏臘之家祠(楊惲報孫㑹宗書歲時伏臘厯忌釋六/月有伏日者何也四時代謝皆以相生)
(至立秋以金代火金畏火故至庚日必伏風俗通夏曰/嘉平殷曰清祀周曰大蜡漢改為臘猶獵也獵禽以祭)
(先祖也秦孝公始置伏/祠始皇改臘曰嘉平)情懭悢其不聊心踟蹰而自思
(宋玉九辨愴怳懭悢兮註悲也/禮記三年問蹢躅焉踟蹰焉)繄昔經營匪求厥寧園
因母搆憺以安名慶芳萱之韶麗欣寸草之敷榮(詩焉/得萱)
(草言樹之背註背北堂也母治北堂故曰萱堂孟郊逰/子吟慈母手中線遊子身上衣臨行宻宻縫意恐遲遲)
(歸難將寸草心/報得三春暉)奉板輿而登降戯萊彩以將迎(潘岳閒/居賦太)
(夫人乃御板輿升輕軒列士傳老萊子考養二親/行年七十作嬰兒戯著五色斑爛之衣舞于庭)歲月
幾何馳光逝波星姬蝕昴月姊沈河(拾遺記帝昊母星/娥處于璇宫帝王)
(世紀禹母有莘氏修已見流星貫昴感孕生禹趙紀白/起為秦伐趙破長平軍遣衛先生説昭王益兵糧應矦)
(阻之其精誠達天太白為之蝕昴春秋感精符人主/父天母地兄日姊月李商隠詩月姊曽聞下彩蟾)纒
悲曷極茹痛何多最怯鵑啼似應皋魚之泣(韓詩外傳/孔子聞皋)
(魚哭聲甚悲問其故曰樹欲静而風不寧子欲養而親/不逮往而不可返者年也逝而不可追者親也立哭而)
(死于是孔子門人歸/養其親者一十三人)尤憎鶯哢宜賡原壤之歌(檀弓原/壤母死)
(夫子助之沐槨壤登木歌曰/貍首之斑然執女手之巻然)遂使舂相無聞祥琴輟御
(曲禮鄰有䘮舂不相註相者舂人歌以助舂也檀弓子/母䘮既祥五日彈琴而不成聲註朞年為小祥再期為)
(大祥䘮服四制祥之日/鼔素琴告民有終也)橘垂園内永無陸績之歡(陸績/傳陸)
(績六歲謁袁術登筵懐橘/三枚以遺母術大奇之)莪在蒿中彌厪王裒之慕(孝/子)
(傳王儀為司馬晉文帝以直言斬之子裒字偉元少有/志操扁父死于非命廬于墓側讀詩至哀哀父母生我)
(劬勞每三復流涕門人並廢/蓼莪之篇按顧歡亦廢蓼莪)怪春花之萬朶何事殷紅
訝秋月之一規居然縞素(梁簡文帝詩青山啣月規註/日月圓曰規國䇿唐睢曰天)
(下縞素九章因/縞素而哭之)池邊躍鯉貽向誰人(孝子傳王祥後母/冬月思食魚祥乃)
(卧于堅氷之上氷澌/忽有鯉躍出祥取之)林際放麑歸於何處(韓詩外傳孟/孫獵得麑使)
(秦西巴持歸以烹麑母隨而號西巴弗忍放之孟孫怒/逐西巴踰年召傅其子曰子不忍麑子其忍余子乎)
朝朝毁瘠蒼烏翔以還來(禮居䘮之禮毁瘠不形北齊/書蕭放字希夷居䘮廬前有)
(慈烏各集一樹為巢毎午前馴庭飲/啄午後不下樹舒翼悲鳴全似哀泣)夜夜攀號白鶴馴
而不去(晉書吳隱之執䘮過禮家貧無人助䘮每至哭/卧時常有雙鶴鳴呌陶侃傳侃居母憂嘗有二)
(客來弔不哭而/退化為雙白鶴)
　　半繭園賦(并序/)
繭園者崑山葉水部白泉先生别墅也水部公没後園
析而為三仲子九來於其所授之半葺而新之名半繭
園維崧暇日偕二三賔侶遊焉遂援筆而為之賦賦曰
將欲包沁水以為園控終南而建第(見膝/王賦)規天上之鼉
梁(見憺/園賦)倣人間之鶴市(呉越春秋闔閭塟女令鶴舞於/市萬人傳觀謂之鶴市輿志古)
(蹟在閶/門外)王根則青瑣千門(見憺/園賦)樊重則雕櫳百里(後漢/書樊)
(重所居廬舍皆有重堂高閣陂渠灌注子宏乃光武舅/封夀庚侯庾信小園賦連闥洞房南陽樊重之第赤墀)
(青瑣西漢/王根之宅)嗤梓澤之非華陋蘭亭之未麗(石崇傳金谷/别墅在河陽)
(一名梓澤輿志紹興蘭渚/上有蘭亭乃右軍修禊處)然而逖覽龍編(見璿璣/賦註)遐稽蝣
晷(毛詩註蜉蝣朝生/暮死不能久存)臺邊之金爵能飛(幽明録鄴城鳯/陽門五層安金)
(鳯凰二頭于其上一頭飛入漳河/清浪見在水底一頭至今猶存)街上之銅駝善徒(見/滕)
(王賦洛陽記晉索靖有先識嘗指宫門銅駝嘆曰㑹見/爾在荆棘中未幾果有劉石之亂徐陵與楊愔書銅駝)
(之街于/我長閉)青天厯厯虛無兔窟之毫(見璿璣賦長楊賦西/壓日域東震月窟)
碧澥茫茫彷彿蜃樓之氣(漢天文志海旁蜃氣成/樓臺廣壄氣成宫闕)何如
巢父巢中得偃息之鄉(逸士傳堯時巢父年老以樹/為巢寝其上時人號曰巢父)豈
若壺公壺内有棲遲之地(後漢方術傳費長房見市中/老翁賣藥懸一壺於肆及市)
(罷輒跳入壺中長房後隨翁俱入壺惟見玉/堂嚴麗㫖酒廿殽盈衍其中共飲畢而出)則有文莊
後裔崑岑大儒(原註葉盛崑山人官/至吏部侍郎謚文莊)受㕓鹿邑呼名鳯
雛(呉志崑山一名鹿城按歸徳府有鹿邑縣非是王劭/别傳劭清貴簡素桓温稱為鳯雛或稱鳯毛詳得仲)
(序/註)門來好事(見憺/園賦)家多賜書(漢書班彪幼與從兄嗣伯/共遊太學家有賜書好古)
(之士自/逺方至)貂蟬七葉蘭錡三吳(漢官儀制侍中冠武弁大/冠亦曰惠文冠加金璫附)
(蟬為文貂尾為飾故謂之金貂侍中插左常侍插右註/金取堅剛蟬取居高飲潔貂取内勁外温王筠與諸兒)
(書史稱崔氏應氏有文才然不過兩三世耳非有七葉/之中名位相繼如吾門者也左思詩七葉珥漢貂張衡)
(西京賦武庫禁兵設在蘭錡註蘭同欄古通用受兵曰/蘭受甲曰錡寰宇記夫差都姑蘇吳王漢都廣陵孫權)
(都建業為三吳一以吳/都呉興丹陽為三吳)遂乃性癖蕭棲人躭高蹈築室
城隈結廬溪隩境以窄而彌幽地當偏而益妙阮籍則
居鄰酒壚稽康則室餘鍛竈(王隠晉書阮公鄰婦有美/色當壚沽酒阮醉便眠婦)
(側夫始疑之伺察終無他意嵇康傳康性好鍛嘗/夏月鍛大柳下鍾㑹造之康鍛如故不交一言)牖不
飾以何松梲非雕而奚藻纔充魚鴨之租僅足鶴猿之
料羃䍥青袍之草粗可承裀(古詩青袍似春草長條隨/風舒杜詩汀草亂青袍)
萋迷紅綬之桃差能妨㡌(漢官儀綬羽青地桃花縹長/丈八尺庾信小園賦簷直倚)
(而妨/㡌)森梢馺娑崢泓坦迤一瓢日月十笏山河(逸士傳/許由隠)
(箕山以手捧水飲之人遺一瓢得以操飲高僧傳唐顯/慶中王元䇿使西域至毘耶離城有維摩居士石室以)
(手极縱横量之得/十笏故云方丈)參差磵岫繚繞巖阿䝉茸芳援斑駁
晴莎當其運風斤於匠石宛若抽妙緒於媌娥(莊子郢/人堊其)
(鼻端若蝇翼使匠石斵之匠石運斤成風堊盡而鼻不/傷郢人立不失容宋范泰鸞鳥詩序昔鍾子破琴于伯)
(牙匠石韜斤於郢人列/子處子媌娥靡曼者)魯般則鏁其鳯鑷(見滕/王賦)郢人乃
經彼龍梭(郢人見上陶侃别傳侃家貧少漁雷/澤網得織梭歸掛壁間頃化龍去)乍紛糅
而綺宻漸襞績而星羅(襞績見瑞木賦註/星羅見璿璣賦註)名曰繭園於
焉歗歌(詩/)夫其蘭坡鬱律蘅皋汜濩(洛神賦稅駕乎蘅/皋汜濩見瑞木賦)
涉彴尋蹊(見憺/園賦)臨碕選路渦濺沫以騰珠瀑懸崖而振
素積百頃之澄潭得千章之老樹(杜詩百頃風潭/上千章夏木清)驚湍
則燠館凝霜激瀨則晴簷拂雨洞開北牖直面層岡巘
將頽而未落磴欲仄以還翔盤抝則三危鳥道擁腫則
九折羊腸(庾信枯樹賦拳曲擁腫盤抝反覆輿志陜西/汝州三危山即竄三苗地李詩西瞻太白有)
(鳥道莊子惠子曰吾有大樹人謂之樗擁腫而不中䋲/墨九折坂詳商尹序魏武苦寒行羊腸坂詰屈車輪為)
(之摧易林羊腸九榮隋紀崔賾字祖濬煬帝問何處有/羊腸坂曰按漢書在上黨壺關縣帝曰非是又曰按皇)
(甫士安地書在太原北九十/里帝曰此是註趙險塞名)栝柏則䕫呿魅睒(甘泉賦/捎䕫魖)
(而抶獝狂孟原曰木石之怪曰䕫如龍有角人面三皇/紀卧則呿呿註息聲也左傳註魅怪物蕪城賦木魅山)
(鬼庾信枯樹賦木魅賜/睒文選註睒眩惑貌)松杉則兕踣熊僵(稗雅熊好舉/木引氣爾雅)
(註羆憨多力能抜/樹木詩匪兕匪虎)翩其反而耀石華於粉壁日之夕矣
渲嵐彩於閒房爾乃繚曲徑以西遵徼周檐而右轉浮
黛榭於緑波嵌青墻於鐵蘚篁遮皂莢之橋花隱葡萄
之館(晁補之詩皂莢村南三里許韓翃詩細馬初過皂/角橋晉宫闕名鄴有鳴鵠園葡萄園崔灝詩早來)
(棠梨宫中燕初/至葡萄館裡花)頺陽睨交網以澄鮮(楚詞日杳杳而西/頺又網户朱綴刻)
(方連些註網/戸綺文鏤也)朏魄映綺疏而蹇産(朏魄見璿璣賦綺疏/見滕王賦屈原九章)
(思蹇産而不釋張協詩連岡巖/以蹇産註産與嵼同皆曲促貌)更若橫石梁而左渡躋
複道之崇臺赤欄平而礙柳金梯滑以扶梅攀條而千
枝近手摘蕋而萬朶承釵翩更涉夫殊庭投霽日於林
坰攬稻畦之一碧挹麥隴之遙青(魏文帝登城/賦嘉麥被隴)樵琮琤
而出谷漁欸乃以揚舲(孟郊詩隔林寒琮琤註聲也桞/宗元詩欸乃一聲山水緑註搖)
(櫓聲也涉江篇乗舲船余上沅/兮梁時王籍詩揚舲横大江)詢林端之白象青鴦誰
朝壞刹(酉陽雜俎乾陁國有繫白象樹花葉如棗按佛/臺有白象大藏經須彌山下有青駕伽藍王安)
(石詩青駌幾世開蘭若釋名莊嚴差别/名之為刹西域以柱表刹示所居處也)問原上之金鳬
銀鴈疇氏荒陵(皇覧冢墓記始皇塟驪山以水銀為大/海金銀為鳬雁人漁膏為燭度久不滅)
(墳高五十餘丈周迴五里餘後/項籍燒其宫觀關東賊發之)固已嘆浮生之一致能
無嘅大塊之殊形(莊子夫大塊載我/以形勞我以生)日麗烟和風光淡
沲東鄰秀鬋(東鄰詳楚鴻序宋玉/招䰟盛鬋不同制)南國濃蛾(神女賦眉/連娟以蛾)
(揚兮釋名蛾蚕蛾/也其眉細而長)新粧下蔡巧笑陽阿(宋玉登徒子賦/臣東家之子嫣)
(然一笑惑陽城迷下蔡王逸註楚二邑名淮南子/足蹀陽阿之舞邊讓傳妙舞麗于陽阿註古名俳)人如
初日思比流波(神女賦耀乎如白日初出/照屋梁莊子因以為流波)亦復出瓊鋪
而掩冉(詳雪/持序)入金谷以猗儺髩臨風而緑偃衫映水而
紅拖乍匿叢而展謔或藉卉以聴歌(詳鴻客/序註)更有顑顄
末賔羈孤猥士(離騷長顑顄其何傷註飢貌穀梁/傳猥苦百姓註凡稱猥卑詞也)十年
之書劍未成(史記項羽本紀學/書不成去學劍)一夕之悲歌忽起名久
列夫瑤籖遇難逢夫石髓(三元品戒經景林真人勤感/累世念真期靈皇著名玊札)
(列仙傳周義入䝉山遇羡門子曰子名在丹臺玉室何/憂不仙仙經神山五百嵗一開其中石髓出得而服之)
(夀與天相畢神仙傳王烈入太行山忽見山破石裂青/泥流出如髓烈取食如飴餘半遺嵇康皆凝為石烈嘆)
(曰叔夜志趣非常/而輒不遇命也)聊行國以相羊暫窺園而徙倚(詩聊/以行)
(國離騷聊須臾以相羊註猶徜徉也/窺園見憺園賦楚詞從徙倚而遙思)加以華隂道士少
室名僧(列仙傳修羊者魏人也華隂山下石室中有龍/石臥其上取黄精食之後去不知所之江淹别)
(賦華隂上士服食還山名山記中嶽嵩山東曰太室西/曰少室有少林寺在少室之北麓即達磨面壁九年處)
(僧惠可侍側/曽雪深至腰)仙客則修琴三市異人則賣藥諸陵(琴書/琴高)
(以琴養性初學于羅浮山後遊四海徐陵天台法師碑/仙客彈琴因不移於俄頃三市詳九日序韓康傳康霸)
(陵人家世著姓賣/藥長安詳無忝序)趙代之鳴箏躧屣幽并之挾彈呼鷹
(漢雋不疑傳暴勝之躧屣起迎説文躧舞/屣也曹植詩借問誰家子幽并遊俠兒)豪家借歌舞
之塲紅么一曲(詳雪/持序)上日炫綺羅之㑹緑醑三升(詳藝/圃序)
(註/)莫不緌袿綷䌨轊轂縱橫(漢官儀冠纓曰緌上服曰/絓潘岳籍田賦綃紈綷䌨)
(註衣聲方言車轊齊謂之􁀙六書故/輪中空處有轂空其中軸所貫也)慕原嘗之意氣(過秦/論齊)
(有孟嘗趙有平原/西都賦節慕原嘗)託袁灌以生平(補/註)於是俯清川眺碧
嶂蔌蘭肴酙桂釀(詳九/日序)百驕激蓮子之壺(西京雜記武/帝時郭舍人)
(善投壺以竹矢不用棘古之投壺取中而不求還故實/小豆惡矢躍而出也郭舍人則激矢令還一矢百餘反)
(語之為驕顔氏家訓投壺之禮今惟欲其驕益善乃有/倚竿帶劍狼頭豹尾龍首之名其尤妙者有蓮花驕按)
(驕一作驍一作嬌駱賔王詩/漏緩金徒箭嬌繁玉女壺)獨鹿舞蔗竿之杖(晉樂志/拂舞歌)
(詩其三曰獨漉篇有曰獨漉獨漉氷深泥濁註疑是風/刺之詞漉一作鹿一作禄曹丕典論余嘗與奮威將軍)
(鄧展等共飲宿余與論劍良久時酒酣耳熱方食/竿蔗便以為杖下殿數交三中展臂左右大笑)短蕭
則燭下凄清長笛則闌邊寥亮(古樂府有短簫鐃歌/古歌辭長笛續短笛)忽
若木之將淪(見璿/璣賦)已素娥之欲上(詳良輔/序註)喟粉練之斜
縈攬沈思於夜情撫長宵之煙月追曩日之軒楹墅尚未
乞於羊曇宅猶未割夫郈成(晉羊曇别傳曇以謝安之甥/少為安所重苻堅次淝水時)
(安命駕出墅與姪元園棋賭别墅安常劣於元是日元/懼而不勝安顧曇曰以别墅乞汝孔叢子郈成子自魯)
(聘晉過于衛右宰穀臣止而觴之送以璧行三十里而/聞衛亂作穀臣死之成子于是迎其妻子還其璧割宅)
(而居/之)洛下之機雲則兄弟並宇(見祖/徳賦)山隂之羲獻則少
長隨行(蘭亭序㑹于㑹稽山隂之蘭亭羣賢畢至/少長咸集按羲之字逸少子獻之字子敬)曽四
節之如馳匪昔年之盛時燕分泥於故壘鷗通夢於鄰
池(杜甫過故斛斯校書莊詩/燕入非旁舍鷗歸祇故池)將毋類山間之圓魄亦每
因弦朢以盈虧也耶(李陵詩安知非日/月弦朢自有時)主人乃拂衣而
起凴軒而玩屬坐客使盡觴命鄙人而為亂(樂記註卒/章為亂離)
(騷亂曰/已矣哉)觀乎止矣何如後算之全顧而樂之已復前遊
之半(見本/篇序)
　　看奕軒賦
若夫北垞靜深南榮蹇嵼(王維詩有南垞北垞題註與/宅同禮鄉飲酒義洗當東榮)
(註屋翼曰榮上林賦暴/千南榮蹇嵼見半繭賦)逶迤皂莢之橋(見半/繭賦)窈窕辛夷
之館(屈原九歌辛夷楣兮葯房註/木筆輞川十景圖一辛夷塢)藤梢礙㡌以難扶橘
刺牽衣而莫剪(杜詩橘刺藤/梢咫尺迷)廬同諸葛門前之桑已猗
猗(諸葛亮表成都有桑八百株薄田/五十頃衣食自有餘饒猗猗載詩)家類王陽墻外之
棗何纂纂(漢書王吉字子陽東鄰有棗樹垂吉庭中吉/婦取以啖吉吉乃去婦東家聞之欲伐樹鄰)
(里共止之因固請吉令還婦里中語曰東家有樹王陽/去婦東家棗完去婦復還潘岳笙賦棗下纂纂朱實離)
(離説文纂纂赤貌古樂府咄唶歌棗/下何攅攅註聚貌又古纂攅通用)花名蠲忿以枝長
(嵇康養生論合歡蠲忿萱花忘憂註萱花一名合歡一/名忘憂古今註合歡樹似梧桐枝葉繁互每風來輒自)
(離離不相牽綴樹/之堦庭使人不忿)竹號掃愁而節短(詳琴/怨序)何况宅區前
後街距東西東方小婦孺仲賢妻(東方朔傳朔常用所/賜錢帛娶少婦長安)
(市中人皆笑之朔曰如朔所謂陸沈于俗避世於朝廷/間者也范􁰎列女傳光武時王霸連徵不仕仝郡令狐)
(子伯遣子奉書于霸霸見令狐子容服甚光舉措有適/已子蓬髪厯齒未知禮則因有慚色妻曰子伯之貴孰)
(與君之高奈何忘宿志而慚兒女子乎霸笑曰有是/哉遂共終身隠遯淵明誡子書嘗感孺仲賢妻之言)壁
帶則銀缸不異門楣則畫㦸偏齊(漢書趙后横壁帶為/黄金缸班固西都賦)
(金釭銜壁漢雜記漢制假棨㦸以代斧鉞隋書待制三/品以上門皆列㦸崔豹古今註王公以下通用之前驅)
(畫㦸繡㦸有衣之㦸也唐書崔琳與/弟珪瑤俱列棨㦸世號三㦸崔家)多子之石榴對結
(北史齊安徳王延宗納趙郡李祖收女為妃母宗氏薦/二石榴于帝莫知其意帝問魏收答曰石榴房多子王)
(新婚妃母欲子/孫衆多帝大喜)相思之嬌鳥雙棲(見銅/雀賦)楊子幼種豆之
餘缶箏互響(漢楊惲傳惲字子幼為平通侯以罪廢為/庻人其報孫㑹宗書有曰家本秦也能為)
(秦聲婦趙女也雅善鼔瑟酒後耳熱仰天拊缶而呼烏/烏其詩曰田彼南山蕪穢不治種一頃豆落而為萁)
陶淵明采菊之暇棗栗紛攜(淵明集采菊東籬下又責/子詩通子垂九齡但覓棗)
(與/栗)爰有韓家阿買李氏衮師(摭言杜牧有姪曰阿宜韓/退之有阿買韓詩阿買未)
(識字頗知書八分李商隠詩衮師我驕兒/又詩題云楊本勝説于長安見小兒阿衮)或挽鬚以問
(杜詩生還對童稚似欲忘飢/渇問事競挽鬚誰能即嗔喝)或繞膝而嬉(按老萊子作/嬰兒戲見憺)
(園賦註又膝/下詳貞女序)膠東則五色之錦箋競劈(詳尺/牘序)醴陵則一
枝之花管分題(劉璠梁典江淹字文通六嵗能屬文于/梁天監中卒贈醴陵矦初令蒲城夜宿)
(郭外夢人授以五色筆文/藻日進按李白夢筆生花)洵可懷也於胥樂兮(詩/)既乃
眺長洲之鹿苑(漢書枚乗諫呉王曰上林/不如長洲之苑詳園次序)惆悵絶多(見/滕)
(王/賦)張廷尉之雀羅感愴不少(漢書文帝時翟公罷廷尉/賔客皆去門外可設雀羅)
(後復為廷尉賔客欲往公大署/其門曰一貴一賤交情乃見)田單之功名何在無意
遊齊(田單傳燕伐齊盡降齊城惟莒即墨不下田單用/火牛策敗燕師復齊七十餘城齊襄王封為安平)
(君/)亷頗之慷慨猶存還思用趙(史記亷頗趙之良將也/悼襄王立頗奔魏楚聞)
(亷頗在魏迎之亷頗一為/楚將無功曰我思用趙人)燕丹往矣賣漸離為宋子家
奴(史記刺客傳燕王喜斬太子丹秦卒滅燕于是高漸/離變名姓為人庸保匿作于宋子久之作苦聞其家)
(堂上擊筑乃退出其裝匣中筑與其/善衣更容貌而前宋子以為上客)卓氏依然雜司馬
於成都傭保(史記相如傳相如與文君俱之臨卭盡賣/其車騎買一酒舍酤酒而令文君當壚相)
(如身自著犢鼻與保傭雜作滌/器于市中卓王孫聞而恥之)鬼哀韓愈之窮天奪柳
州之巧(韓昌黎集有送窮文曰三揖窮鬼而告之桞子/厚乞巧文畧曰抽黃對白啽㺯飛走駢四驪六)
(錦心/繡口)矧復三湘浪駭(寰宇記湘潭湘鄉/湘原謂之三湘)六詔烟迷(詳竹/逸序)
(註/)田園烽火(見滕/王賦)鄉關鼓鼙(家語由願得聞鼓/鼙之音上震于天)嘆巢幕
而為燕嗟觸籓其類羝(左傳吳公子札自衛如晉將宿/于戚聞鐘聲曰異哉夫子獲罪)
(于君以在此懼猶不足而又何樂/其燕之巢于幕上也易羝羊觸籓)杜老則堂無鵝鴨(杜/詩)
(鵝鴨宜常數註/憶成都草堂也)於陵則井有螬蠐(孟/子)於是尠焉寡歡悄
然不懌爰葺斯軒聊云看奕然而寂寂虚堂寥寥短几
既無坐隠之賔復鮮手談之器(語林王中郎以圍棋為/坐隠支道林以圍棋為)
(手談羣仙傳待詔王積薪夜宿村店聞姑婦隔/壁圍碁及明視之無棋局問之曰盖手談也)潛窺而
不見爛柯竊聴而誰聞落子(晉書王質伐木至信安石/室山見二人圍碁看局未)
(終視斧柯已爛歸無復當時人矣東坡詩/不聞人聲時聞落子紋楸對坐誰究此味)幾同莊叟之
寓言莫測醉翁之微意(莊子寓言篇寓言十九重言十/七巵言日出和以天倪註寓言)
(者以已之言借他人之名也歐酒/陽修醉翁亭記醉翁之意不在)嗚呼噫嘻我知其㫖世
一龍而一蛇(東方朔誡子書聖人之道一/龍一蛇形見神藏與物變化)運或流而或
峙彼賭宣城之太守者公豈其人而看棋局於長安者
古寧無是耶(沈約宋書羊元保為黃門郎善奕棋棋品/第三太祖亦好奕䝉引見與太祖賭郡戲)
(勝以補宣城太守杜/詩聞道長安似奕棋)先生不應欠伸而起(禮君子欠/伸撰杖履)亟
命傳觴頺然醉矣
　　白丁香花賦(并序/)
余居停主人蔣元膚砌畔種有此花三春欲暮花開似
雪元膚隔墻呼飲并言毎嵗有紫花半樹交枝並跗(見/憺)
(園/賦)掩映殊佳今紫者萎矣屬余有潘騎省之悼(潘岳傳/岳為騎)
(省郎妻去室作有/悼亡詩詳渭仁序)一聆斯語泫然不知涕泗之何從也
聊為賦之其辭曰
爾其花壓半簷香籠一樹莟小偏嬌苞纎逾嫭(楚辭嫮/目宜笑)
(楊雄反騷知衆嫭之嫉妬/兮註嫭與嫮同美色也)墻邊寂寂雪貍亂撲以疑無
月厎瓏瓏白燕深藏而易誤何曽肥艷鬪門外之梨花
絶不輕狂趂陌頭之桞絮數枝暗坼三更之銀漏同清
萬朶爭開十丈之紅樓頓素甫麗􁶋以酥融旋紛披而
綺互初掩冉以臨風復竛竮而怯雨况復銅駝巷側(見/滕)
(王/賦)丹鳯城隈(詳瀛/臺序)春深緩去夏淺徐來訝雕櫳之鮮杏
憐綺閣之無梅候尚遲夫芍藥節未届夫玫瑰此花於
是呈皓質綻瓊腮歌宛轉舞毰毸(潘岳射雉賦宛轉輕/利又敷藻翰之陪鰓)
(註同毰毸/鳥張羽貌)春無霜兮霜泥泥晝少月兮月皚皚(劉歆遂/初賦漂)
(積雪之皚皚涉/凝露之隆霜)越艷聞名喚作枕邊之墜珥(風俗通南/楚以美色)
(為娃衛宋以美色為艷王昌齡詩吳姬越艷楚王/妃史記淳于髠謂齊威王曰前有墜珥後有遺簮)燕姬
耀首折為馬上之橫釵(秦嘉與婦徐淑書今致寳釵一/雙值價千金可以耀首并詳皇)
(士/序)何能不翫苕華而製賦(詩苕/之華)眄玉樹以停杯也哉(見/滕)
(王/賦)疇昔之年雙花可憐參差並媚攬抱交妍倐紫姑之
不見俄紫玉之成烟(荆楚嵗時記正月朢日其夕迎紫/姑以卜劉敬叔異苑有妾紫姑為)
(大婦所妬正月朢日感激而死搜神記吳王夫差女名/紫玉以未得童子韓重而死後䰟歸省母母抱之成烟)
(而/散)花謝兮紫臺難到月沉兮紫府誰圓(江淹恨賦明妃/去時仰天太息)
(紫臺稍逺關山無極杜詩一去紫臺連朔漠述異録項/曼都言到天上過紫府十洲記青邱有紫府宫天真仙)
(女都遊于此六帖銀/宫金闕紫府清都)賸一堆之粉淚濕萬縷之香綿桐
是孤生莫綰同心之結(書嶧陽孤桐梁武帝詩腰間雙/綺帶夢為同心結隋煬帝江陵)
(女歌拾得娘裙帶同心結兩頭一作晉時歌隋紀隋文/帝崩太子賜陳夫人金盒中有同心結數枚遂烝焉)
藥名獨活空思續命之縁(物性志羌活紫色獨活黃色/獨活有風不動無風則摇故)
(名獨活嵗時記荆楚于五月五日以綵線/結勝謂續命絲萬楚詩誰道五絲能續命)惜仳離於綺
節託惆悵於哀絃(惆悵見滕王賦庾信/昭君詞哀絃更須張)春去兮堂堂(薛/能)
(詩青春背/我堂堂去)花開兮斷腸(詳海棠/賦註)願將花下土燒作紫鴛
鴦
　　白秋海棠賦(并序/)
巢民先生齋中有白秋海棠花余愛其姿制娟静而神
理柔楚乃為兹賦賦曰
有逍遥客卿者(莊子有逍遥遊篇楊雄長楊賦序/藉翰林為主人子墨為客卿以諷)生於
莫愁之村長於忘憂之館(承天府志漢江西盧家有女/名莫愁善歌舞嘗召入楚宫)
(故城西有莫愁村金陵志三山門外昔有妓盧莫愁家/此名莫愁湖容齋隨筆莫愁郢州石城人宋樂府云莫)
(愁在何處莫愁石城西是也近世周美成西湖一闋専/咏金陵有莫愁艇子曽繫之語豈非誤石頭城為石城)
(也按莫愁湖以石城誤名鄴中記忘憂館在歸徳府/曜華宫内漢梁孝王嘗集諸遊士各賦詳天篆序)懊
儂之聲既輟合歡之斚常滿(古今樂録懊儂歌緑珠所/作惟絲布澀難逢一曲而)
(已後皆隆安初民間訛謠之曲一作懊惱歌南齊書王/敬則之子仲雍于梁明帝前作懊儂曲易林酒為歡伯)
(按酒以/合歡)放誕優游蕭條閒散藝棠棣之翩翩(詩/)種棗樹
之纂纂(見看/奕賦)同心則梔子為徒(古樂府梔子結同心玉/臺新詠徐悱妻劉令嫺)
(有摘同心梔子贈謝娘詩云/同心復何恨梔子最關情)蠲忿則萱花是伴(見看/奕賦)一
日者過幽憂公子之廬而款焉(莊子譲王篇堯以天下/譲許由不受又讓于子)
(州支父支父曰我適有幽憂之/病方且治之未暇治天下也)公子門無車騎室有琴
書夙喜野卉雜蒔芳蔬樹名貞女木號隠夫(樂録魯貞/女見女貞)
(木而作歌謂之女貞木歌蘇彦冬青頌序清女欽其質/貞女慕其名多植之階庭云註冬青一名女貞一名萬)
(年枝相如上林賦隠/夫薁李并詳竹逸序)靈均為九畹之圃(屈原傳原别號/靈均著離騷有)
(曰余既滋蘭之九畹/兮更樹蕙之百畝)泉明有五柳之居(昭明靖節傳淵/明嘗著五柳先)
(生傳以自况曰宅邊有/五柳樹因以為號焉)於陵則灌園自食倪寛則帶經
而鋤(列子陳仲子適楚居於陵因以為號楚王欲以為/相遂同妻逃為人灌園按仲子名定字子終倪寛)
(傳寛于漢武帝時治尚書家貧賃作帶/經而鋤束晳讀書賦倪寛日誦而芸耨)爰有一種布於
階砌靡曼綿芊柔明清麗皎如好女姿首異制(見半/繭賦)施
粉太白倚秋而綴(宋玉登徒子賦東家之子/著粉則太白施朱則太赤)客卿見而
問曰此非所謂秋海棠乎厥名斷腸思婦所變葉如其
衣花如其面一云怨女淚染所成生於墻下海棠為名
(採蘭雜志昔有婦人思所懽不見輒涕泣恒灑淚于北/墻之下後洒處生草其花甚媚色如婦面其葉正緑反)
(紅秋開名曰斷腸花又名/八月春即今秋海棠也)洵哀離之微物而閨襜之幽
情也公子胡若是翫之曷不徙於忘情之域移於無何
有之鄉(王隠晉書王戎䘮子悲曰聖人忘情最下不及/情鍾情正在我輩莊子逍遥遊篇莊子謂惠子)
(曰子有大樹何不樹之于/無何有之鄉廣莫之野)仰天歌烏樂且未央(見看奕/賦序)
公子膝席而起揖客而語曰客何見之晩也且夫僕本
恨人秋多悲氣(江淹恨賦僕本恨人宋玉/九辨悲哉秋之為氣也)秋臨水以登
山(九辨登山臨/水兮送將歸)人懷讒而畏誹扇凄馨以自攄抱幽芳
而相慰才人以薄命稱珍小物以傷心自貴(詩紀漢許/皇后云奈)
(何妾薄命曹子建因以妾薄命名篇庾/信集有傷心賦阮籍詩悽愴傷我心)矧夫白者逈出
尋常亭亭别館泫泫迴廊南朝妙伎西曲名倡(古今樂/録宋樂)
(府有西曲歌梁天監中改西曲製江南弄七曲通典吳/歌雜曲並出江東晉宋以來稍有増廣梁内人王金珠)
(善歌吳/聲西曲)蕙心緯繣(離騷紛總總其相合兮忽緯/繣其難遷註緯繣乖違也)紈質飄
颺輕紅初退暈碧相當無心約翠息意安黄(登徒子好/色賦眉如)
(翠羽庾信鴛鴦賦京兆新眉遂嬾約李義山詩約眉/憐翠羽庾信舞媚娘歌額角輕黄細安並見璿璣賦)顔
如虢國色配何郎(明皇紀楊貴妃有娣三人長封虢國/其二為韓國秦國并承恩出入宫掖)
(杜甫咏虢國夫人詩却嫌脂粉汙顔/色淡掃蛾眉朝至尊何郎見銅雀賦)時披寳蒜(庾信詩/慢䋲金)
(麥穗簾鈎銀蒜條歐陽修詩銀蒜鈎簾/宛地垂註鑄銀為蒜形以押簾曰寳蒜)斜傍銀墻隔珠
簾而幻𦕈入明鏡以微茫秋雨則朝朝界粉秋風則夜
夜飛霜莫不悄焉魂與(上林賦色授魂/與心愉于側)黯然神傷(詳渭/仁序)
鍳此淒清之色憐其寂寞之粧羌乃妾住江南君家河
北君戀鉛華(詳楚鴻/序註)妾辭雕飾臨銅黛以傷神撫氷絃
而沾臆驗榴裙之涙㸃不是臙脂(武后如意曲不信北/來常淚下開箱驗取)
(石榴/裙)看薇帳之情人都無顔色(李賀詩愁/月薇悵紅)若夫班姬失
寵陳后辭恩齊紈有恨金屋奚言(漢成帝紀班婕妤因/趙飛燕之譖退居長)
(信宫作怨歌行曰新裂齊紈素鮮潔似霜雪裁為合懽/扇團團似明月外戚傳漢武陳皇后貴寵無子聞衛子)
(夫得幸㡬死者數焉後罷退歸長門宫漢武故事帝為/膠東王年數嵗長公主指女阿嬌問之帝笑曰若得阿)
(嬌當作金/屋貯之)著方空而歎息掛曲瓊而煩寃(後漢章帝紀/詔齊相省氷)
(紈方空縠吹綸絮註方空謂紗薄如空即今方目紗宋/玉招䰟挂曲瓊些註曲瓊玉鈎也雕飾之以懸衣服九)
(章煩寃瞀容/詳藝圃序)羅與綺兮嬌暮秋珠與玉兮泣黃昏(江淹/恨賦)
(珠與玉兮艷暮秋/羅與綺兮嬌上春)化為皓魄宛爾芳魂至於蔡琰無家
王嬙作客永訣京華長依蠻貊(初學記蔡琰字文姬邕/之女也適河東衛仲道)
(夫亡無子興平中為胡騎所獲在胡中十二年生二子/曹操痛邕無嗣以金贖之重嫁陳留董祀琴操王昭君)
(名嬙齊國王襄女也年十七獻元帝後適匃奴詳下註/又石崇明君詞序明君本昭君以觸文帝諱故改之)
寄血淚於琵琶寫哀情於笳拍(傅元琵琶賦序故老云/始于漢送鳥孫公主念)
(其行道思慕故知音者于馬上作之漢書王昭君初適/匃奴在路愁怨遂于馬上彈琵琶以寄其恨註至今傳)
(之謂昭君怨詩紀蔡琰妙音律/嘗自著胡笳十八拍共十八章)紫臺則山河俱縞青海
則關城盡白(紫臺見丁香賦隋西域傳吐/谷渾城在青海西四十里)流玉筯之縱
橫恐白頭之棄擲(魏志文帝甄后面白涙雙垂如玉筯/章碣贈别詩樓上人垂玊筯看西京)
(雜記相如將聘茂陵女為妾文君作白頭吟以自絶畧/曰悽悽復悽悽嫁女不須啼願得一心人白頭不相離)
(相如感/之乃止)倘作望夫之石月是形容(劉義慶幽明録武昌若/北山上有望夫石狀)
(人立傳昔有貞婦于其夫逺役赴難攜弱/子餞送此山望夫而化為立石世因以名)如過妬婦之
津雪為魂魄(雜記臨濟有妬婦津相傳言晉太始中劉/伯玊妻段氏性妬伯玉嘗于妻前誦洛神)
(賦曰娶婦得如此吾無憾焉段氏怒自沈水而死託夢/語伯玉曰君本願神吾今得為水神矣伯玊終身遂不)
(渡水有婦人渡此津者皆壞衣/毁粧然後濟不爾風波暴發矣)若斯之類賦不及誇莫
不懷貞抱慤絶纇離瑕(張衡東京賦咸懐忠而抱慤淮/南子明月之珠不能無纇註纇)
(不平也説文纇絲節又疵也唐李遜傳治/條䟽纇説文瑕玉小赤也又玷也疵也)怨良人之不
見(詩/)願廓處以長嗟(楚詞嗟寥/廓而無處)倚微風而延佇(離騷結/幽蘭而)
(延佇又曰延/佇乎吾將反)恐白日之西斜豈與夫櫻桃綺麗荳䓻驕
奢(吕氏春秋仲夏羞含桃註嬰鳥所含食也後曰櫻桃/十六國春秋石虎鄭后名櫻桃樂府自是有鄭櫻桃)
(歌麗情集霍小玊侍兒名櫻桃按侍兒以櫻桃名者甚/衆物性志荳䓻初如芙蓉穗紅色未開者名含胎花喻)
(妓美且少也梁簡文詩江南荳蔲生連枝杜/牧詩娉娉裊裊十三餘荳䓻梢頭二月初)桃李倡家
之樹菖蒲蕩子之花(劉孝綽詩是日倡家女競逞桃李/顔古樂府烏夜啼詞曰歌舞諸年)
(少娉婷無鍾則菖蒲花可憐聞名不相識李/賀樂詞官街柳帶不堪折早晩菖蒲勝綰結)松栢則年
年繋馬楊桞則夜夜藏鴉(劉琨扶風詩繫馬長松下庾/信枯樹賦扶風則松栢繫馬)
(李商隠隋宫詩終/古垂楊有暮鴉)所可方其婀娜並此芳華也哉客卿曰
善湘吳既酎(月令天子飲酎註重醸酒謝/惠連雪賦酌湘呉之醇酎)朱顔半酡(見/璿)
(璣/賦)攀枝折條相和而歌歌曰秋既晏兮夜已沉白露下
兮青楓林(楚詞湛湛江/水兮上有楓)憺佳期兮悵難尋玩幽姿兮思
愔愔(左傳祈招之詩/曰祈招之愔愔)物猶如此兮人何以任(世説蘇頲/年五嵗裴)
(談嘗過其父頲方頌枯樹賦舊賦云昔時楊桞依依漢/南今看搖落悽愴江潭物猶如此人何以堪頲避談字)
(諱因易曰昔時楊柳依依漢隂今看/搖落悽愴江潯物猶如此人何以任)
　
　
　
　
　
　
　
　
　
　
　
　
　
　
　陳檢討四六卷二
欽定四庫全書
　陳檢討四六巻三
　　　　　　　　　　翰林院檢討陳維崧撰
　序
　　瀛臺賜宴詩序
粤以嵗次重光支逢作鄂(三皇紀十干内辛為重/光十二支内酉為作噩)
皇帝方居清暑之崇臺御招凉之邃舘用頒大酺式讌
羣工(漢紀文帝賜酺五日註大酺/大飲酒也後唐宋皆因之)若夫路入東華橋通
西苑沙偏泥泥(詩零露/泥泥)秋未露以何晞(詩湛湛露斯/匪陽不晞)樹
只騷騷夜不風而自響(張衡思𤣥賦寒風凄其永至兮/拂雲岫之騷騷庾信小園賦風)
(騷騷而/樹急)霏微殘月銀弓猶掛於高城錯落踈星珠斗尚
斜於逺岫(見璿/璣賦)坐平沙之似毯肅俟傳呼藉嫩卉以如
羅遥凴宣喚少焉赤烏毬躍(見璿/璣賦)魚鑰争鳴(芝田錄門/鑰必以魚)
(者取其目不暝用以/守夜之義鑰管鍵也)丹鳯書啣(春秋元命苞火離為鳯/皇啣書遊文王之都故)
(武王受鳯/書之紀)龍樓蚤闢(見膝/王賦)雞人喔喔飛繡鞚以遄催(周/禮)
(雞人夜呼旦以嘂百官註能歌雞鳴/之人也劉禹錫詩城中晨雞喔喔鳴)虎賁駪駪翼珠珂
而並入(周官虎賁氏掌領虎士八百人軍旅㑹同君宿/于外則守王閑詩駪駪征夫爾雅珂餙馬具梁)
(簡文行馬詩晨風白/金絡桃花紫玊珂)紅門􁰈窱(見憺/園賦)水靣已維青雀之
艭(見膝/王賦)紫掖逶遲(宫闕志天有紫微人主象之曰紫宫/紫禁紫闥紫掖殿曰紫宸京都之衢)
(曰紫陌逶/遲載詩)栁絲先隠黄龍之舳(見膝/王賦)俄傳汎艇盡許登
舟斯時也太液波紅一奩靺鞨(宫闕志太液池在建章/宫北唐寳記靺鞨國産)
(紅寳石大如巨栗/中國因名靺鞨)上林烟碧滿㡧玻璃(衡宏漢舊儀上/林苑離宫七十)
(所容千乘萬騎名果樹二千餘種按始皇建在渭南苑/内漢因其名黄山谷詩畫出西樓一㡧秋註猶一幅也)
黄頭擁畫楫以平摇(摭言舟師名黄頭郎以土勝水故/名史記鄧通以擢舩為黄頭郎)
長鬛撥蘭橈而競發(左傳吴伐楚戰于長㟁楚師繼之/敗吴獲其乘舟餘皇吴使長鬛者)
(三人潛伏舟側曰我呼餘皇則對師夜從之取餘/皇以歸楚詞桂棹兮蘭枻庾信詩蘭橈避狄洲)千衫
艾葉(見憺/園賦)映水蓼以彌鮮萬綬桃花(見半/繭賦)雜風荷而倍
嫮鵁鶄唼呷四圍皆王母靈禽(相如上林賦交精旋目/註鵁鶄睛交而孕説文)
(唼呷聲也海錄碎事軒渠國多九色鳥亦名錦鳯其色/青多紅少謂之綉鸞常從弱水西來或云西王母之禽)
(也漢武故事七月七日忽有青鳥飛集殿前東方朔/曰王母欲來有頃王母至青衣相随乃先二鳥也)竹
栢微茫一片悉嫦娥寳樹(詳徐/母序)中流遥矚青為好畤之
田(秦紀始皇東遊祀八神于太山梁父以天好隂雨/祠之謂之好畤註畤封土而祀也秦四畤漢五畤)極
浦凝眸(見膝/王賦)黄是昭陽之瓦(詳皇/士序)誰知　帝室皇居之
畔别自成村(孔融表帝室皇居/必畜非常之寳)未審南唐北宋之間疇
工此畫(三唐紀前唐自髙祖厯二十主二百九十年後/唐自莊宗厯四主三十九年南唐烈祖都金陵)
(傳璟煜共三十八年宋紀北宋自太祖至欽宗一百五/十年南宋自髙宗至帝昺一百五十二年按南唐北宋)
(多名/畫)行到瓊樓玊宇天上晴多(王子年拾遺記翟天師/乾祐嘗于江岸玩月俄)
(見月規半天瓊樓玊宇爛/然數息移時不復見矣)除將鳯䑵龍艑世間秋少(隋/志)
(煬帝遣陸士澄徃江南採木/造龍舟鳯䑵等數萬艘)爰乃停彩笮弭牙檣(漢鼓/吹曲)
(桂樹為君船青絲為君笮釋名引舟者曰/笮梁黄淡思歌象牙作帆檣註帆檣柱也)陟坡陀沿峭
蒨(博雅陀陂廣袤貌廣韻陀/不平貌峭蒨見膝王賦註)屢遵輦路距帳殿以非遥
㡬折繚垣隔幔城而不逺(沈約詩帳殿臨春御石林燕/語宋殿廬幕行時撤而載之)
(帳殿幔城/皆行幕也)山呼以拜魚貫而前(漢紀武帝登嵩髙山御/史屬車在旁吏卒咸聞)
(呼萬嵗者三註後世稱山/呼本此易貫魚以宫人寵)時則曈曨綺旭赭袍随繡繖
交輝(廣韻織絲綾為盖曰繖/金志國王繖或紅或黄)赩赫彤霞　御榻屹花磚
相向(唐書學士入直/視花磚日影)忽覩紛綸之狀陳於殿廡之間夫
其叠繪成峰吹紈散霧千端霜雪割完碧海之綃(述異/記南)
(海有鮫人水居如魚不廢機織織輕綃于泉室出以賣/之為服入水不濡北窗瑣言唐張建為幽州司馬徃渤)
(海遇水神遺之鮫綃乃自賫以/進眀宗于溽暑時如對霜雪)百篚雲霞販盡平陵之
彩(見膝王賦庾信謝賚絲布啟平陵夜月驚聞擣衣郡/國志梁州女郎山張魯女浣衣于石上女便懷孕生)
(二龍及女死將殯柩車忽騰此山遂𦵏焉其水旁浣衣/石猶在後平陵城有女郎山祠按扶風及濟南郡厯城)
(縣山西汶水縣江南/溧陽縣俱稱平陵)鶴頭綾織自尚衣局内(庾肩吾謝/武陵王賚)
(白綺綾啟圖雲緝鶴鄴市稀逢謝惠連詩客從逺方來/遺我鶴文綾晉盧志傳帝賜志鶴綾袍一領輟耕錄尚)
(衣局乃尚/方所用也)毬路錦(齊東野語紹興御府書/畫有毬路錦䄂錦玊軸)漂從裂帛湖
旁(補/註)雙心檀暈　三殿齎來五福鈿窠　九重飛下(三/殿)
(九重見/璿璣賦)􁩉瓏單複擬綺毳以逾温(周禮毳毛畫虎雖/毛註獸毛褥細者)綷
䌨縱横(見半/繭賦)笑豐貂之未暖雖使量來玊尺莫罄恩長
(晉書荀朂暗解律吕因正雅樂阮咸心謂不調朂忌之/後有耕者得周時玊尺荀以校已所制樂制皆短一黍)
(于是服阮神識/並詳九日序)縱令負用銅仙難勝貺重(見滕王/賦註)何期
晝永月墮懷中詎信秋初春還袖底擎來水涘鴛鴦解
妬以増啼(古詩文綵雙鴛/鴦裁為合歡被)捧向林臯孔雀生慚而輟舞
(齊書文惠太子織孔雀毛/為裘又鎮州貢孔雀羅)無何而雁翅筵排(補/註)魚鱗幄
比(九歌魚鱗/屋兮龍堂)沙眀水浄飄颺張紕幕三千天􁀩堤平重
叠列華䄄十二紅蘭壓架恰照文廊(别賦見紅蘭之受/露李義山詩玊砌)
(銜紅/蘭)紫蕚成叢偏摇黼帳銀罍告濯翠釡云調(杜詩紫/駝之峯)
(出翠/釡)然而羊臑雉醢未便稱珍(說文肘下曰臑/肉醬無骨曰醢)鴨粣雞
纎何由示美(説文粣糝也即今橵子九歌濡/雞醬醢宋玊招魂露雞臛􁎃)即或弋來
紫鵠落雋永於雲端獵得黄麞致羶薌於海外(爾雅麞/麋屬亦)
(謂黄羊周禮註羶羊脂薌/牛脂謂以脂膏煎和也)羮湘錦帶餅裏紅綾(杜詩滑/憶雕胡)
(飯香聞錦帶羮註荆湖有錦帶花紅白如錦苗嫩脆詩/于以湘之註烹也唐紀帝幸南内興慶池方食餅餤時)
(進士在曲江有聞喜宴命御厨各賜一枚以紅綾/束之徐演詩莫欺老缺殘牙齒曽吃紅綾餅饀來)牢丸
既弱似飛綿薄夜亦柔如積素(束晳餅賦可以通冬達/夏四時咸宜者其惟牢)
(丸乎爾乃弱如春綿白若秋練氣勃欝以揚布香飛散/而逺遍段成式食品有籠上牢丸湯中牢丸子瞻誤為)
(牢九荀氏列饌傳春祠用饅頭/夏祠以薄夜代之註餅屬也)抑猶未足以誇禁臠之
腴而奪侯鯖之麗也(晉史初元帝公私交窘得㹠以為/美項上一臠尤佳輙以薦帝呼為)
(禁臠西京雜記王氏五侯不相能賔客不得來徃婁䕶/傳食五侯問盡得其歡心競致竒膳護合以為鯖字林)
(鯖雜肴也煎/和五味之名)繄爾臣僚夙厭江河之味惟兹卿尹半居
魚稻之鄉倘遂庖虚魴鯉曷用為歡若其俎乏鱨鯋安
能取飫獻師芳餌乍垂綸於百子池頭(周禮獻人春獻/王鮪隂符芳餌)
(之下必有懸魚三輔黄圖漢上林有池十五/所武帝于七月七日臨百子池作于闐樂)饔宰雕盤
旋斫鱠於九成宫外(唐書上賜學士食曰蓬池鱠山谷/書跋元章為余斫霜鱠宫闕䟽隋)
(楊素作仁壽宫後以犯隋文帝諱/改九成宫唐太宗後修以避暑)假之雷雨銀鬐䬃爽
以能飛劑以鹽梅錦鬛軒騰而欲動(李詩雙鰓呀呷鬐/鬛張撥剌銀盤欲)
(飛/去)於是頻頒瑶斚滿瀝金觥百壺急送風前之喝盞參
差(杜詩百壺那送酒如泉陶成九曰宴享/衆樂皆作謂之喝盞元制有喝盞之儀)三雅横飛樹
底之行杯絡繹(東觀漢紀今日嵗首請雅壽註雅酒閜/也曺丕典論劉表子弟制酒器三雅大)
(者伯雅次中/雅次季雅)酒痕縹碧都粘學士之袍(曺植賦蒼梧縹/清註綠酒也劉)
(楨賦凴彤玊之几酌縹碧之樽隋書/王績待詔日給酒一斗號斗酒學士)釀色鵞黄(杜詩鵞/兒黄似)
(酒/)齊上叅軍之袂(補註按桓温有主簿善别酒佳者/青州從事惡者為平原督郵附註)漏
沉虬箭(張衡刻漏制以玉虬吐漏水浮/箭為刻説文似龍而有角曰虬)尋日影之將斜
風捲鵷班(詳銀/臺啟)倐珮聲之蚤散重申　天語倍荷
皇慈堯階抃舞氷藕堆空文囿趨蹌碧蓮委地盈襟菱
芡横抛興慶之緋珠(宫闕志開元二年以宅/為興慶宫中有興慶池)一握葡桃
亂灑平陽之銀豆(平陽見/滕王賦)䭾裝寳馬共鴛綺以繽紛(見/夲)
(篇/上)攜出銅龍(見滕王賦龍樓亦名銅龍/張晏註門樓上有銅龍也)滿鳯城為歡笑
(事原秦穆公女吹簫鳯降其城因號/丹鳯城其後言京都之城曰鳯城)九衢迎問何來方
朔之桃萬户傳觀不數河陽之菓臣綴微班猥叨異數
才慚鮑俊菖蒲𢋫燕鎬之詩文遜班香芍藥奏横汾之曲
　　呉園次林蕙堂全集序
山名唐貢峰接道場(常州志唐貢山在宜興湖州/志道場山南唐有高僧寓此)水號
洮湖波通上若(呉興志長蕩湖一名洮湖宜興/記上若村下若村俱出美酒)呉雲入
越家家以茶笋為生魯柝聞邾處處繞烟波成市惟彼
常湖兩郡夙稱唇齒之邦曽聞召杜名賢出作呉興之
守(循良傳召信臣字翁卿為南陽太守愛民如子號曰/召父杜詩字公君亦為南陽太守時語曰前有召父)
(後有杜母輿志湖州府三國/時呉曰呉興隋唐曰湖州)其人也畫省望郎(漢官儀/尚書省)
(中以胡粉塗壁畫七賢烈士曰畫省曰粉署李義/山代鄭謝表極望郎于南省東坡詩東川得望郎)金閨
貴客(江淹别賦金閨之諸彦註金閨金馬門/也東方朔曰公孫𢎞等待詔金馬門)鵲爐螭舫
推詩酒之總持舞扇歌裙擅湖山之宗主時則秦川公
子争願依劉(後漢書王粲山陽高平人曽祖龔祖父暢/皆漢三公獻帝西遷粲徙長安蔡邕見而)
(竒之曰此王公孫也後避亂往依劉表荆州謝靈運王/􁁊詩序家本秦川貴公子孫遭亂流寓自傷情多闗中)
(志自函谷至隴㡳相去/千里曰闗中亦曰秦川)西鄂文人咸思御李(輿志江夏/鄂縣乃東)
(鄂范曄後漢書張衡字平子南陽南西鄂人也少善屬文/駱丞過張平子墓詩西鄂該通理  陽擅徳音註南陽府)
(有西鄂城漢李膺傳膺性簡亢惟以荀淑為師荀/爽嘗謁膺因為其御既還喜曰今日得御李君矣)白蘋洲
上(兼明書蘋為大萍其花正白色湖州圖經霅溪東南有/白蘋洲人謂為不滑之蓴栁惲詩汀洲採白蘋日落江)
(南/春)依稀通徳門髙(見祖/徳賦)碧浪湖頭(湖州/城南)彷彿華隂上市(見/憺)
(園/賦)銅蠡夜滴(徐陵玉臺新咏序銅蠡晝静漢書張衡漏水水/制以銅為器實以清水各開孔以玉虬吐漏)
(入兩壺右為夜/漏左為晝漏)尚簇麟衫(見憺/園賦)鐵鳯晨開(薛綜西京賦註圓兩/闕上作鐵鳯令張)
(翼舉頭敷尾陸倕石闕/銘序銅爵鐵鳯之工)便翻鶴盖(見祖/徳賦)三眀七穆槖鏤管以
俱來(漢書張安世持槖筆事孝武數十年稱忠謹中興書/諸葛恢字道眀避難過江與潁川道眀闓陳留)
(蔡道眀謨號中興三眀時人歌曰中興三眀各有名蔡餘/氏儒雅荀葛清鄭七穆世次鄭穆公十三子靈襄嗣位)
(十一子為大夫後餘七子各自為氏罕氏駟氏賦/國氏良氏㳺氏豊氏印氏號七穆鏤管見璿璣)兩到雙丁捧
敦槃而狎至(宋書到彦之長子元慶益州刺史次子仲慶/從事中郎其曽孫洽與兄溉以文學知名武)
(帝曰諸到可謂才子時以方二陸又從弟沆名亦著云雙丁/見憺園賦梁元帝贈到溉洽詩魏世重兩丁晉朝稱二陸何)
(如今兩到復似凌寒竹周禮玊府職若合諸/侯則供珠盤玊敦註槃以盛牛耳敦以盛血)獨有鄙人况居旁
邑調絃待奏情含流水之中(吕氏春秋楚人伯牙善/鼔琴鍾子期聴之意在)
(髙山曰巍巍乎若泰山志在流水曰蕩蕩乎若流/水子期死伯牙擗琴絶絃不復鼓以世無知音也)滅刺
難全客在亂山之外(禰衡傳衡氣尚剛傲矯時慢物/建安初遊許下隂懷一刺既而)
(無所適至于/刺字漫滅)惟衆客實嗤其拙乃先生正賞其愚既
而陶潛解組仍住潯陽(見祖徳賦詳/儲太翁啟)梅福抽簪偶來吴
市(髙隠傳梅福字子真為南昌尉數上書言事及王莽/顓政福一朝棄妻子去人傳以為仙其後人有見福)
(于㑹稽者變姓名/為吴市門卒云)乃於失職之辰(宋玉九辨坎廩兮貧/士失職而志不平)
猥有下交之雅殷勤訪戴流連杵臼之間(晉書王羲之/子徽之字子)
(猷居山隂夜雪初霽忽憶戴逵在剡溪便乘小舟至門/而返後漢書公沙穆遊太學無資糧乃變服客傭為吴)
(祐賃舂祐與語大驚/遂定交于杵臼之間)慷慨推袁跋扈風雲之氣(晉袁宏/傳宏字)
(彦伯桓宣武命作北征賦既成咸嗟嘆之時王珣在坐/云恨少一句得冩字足韻宏即攬筆益云感不絶于予)
(心泝流風而獨冩公謂王曰當今不/得不以此事推袁跋扈見憺園賦)時則鄙人(國䇿五/羖大夫)
(荆之鄙/人也)方嬰痼疾(詳銀/臺啟)屬江花之就落(見看奕賦按江/淹夢過郭璞曰)
(吾筆在卿處多年可見還江還/之後詩無美句時入謂之才盡)甫遘鍾期(見本/篇)當潘髩
之將凋方逢鮑叔(潘岳秋興賦班鬢髟以承弁兮髪素/颯以垂領列子管仲曰生我者父母)
(知我者/鮑子)嗟乎文舉何人(詳九日序/及潘母啟)子卿足下(見尺/牘序)干戈
載道偏乘單舸以遄來閥閲交衢獨造寒門而徑去君
非有為僕豈無心自此遊從彌淹嵗月東吳麋鹿美人
綺羅之塲(國䇿子胥諫吴王曰臣恐/姑蘇不久為麋鹿所遊)南國鷓鴣覇主繁
華之窟(李白越中懷古越王勾踐破吴歸義士還家盡/錦衣宫女如花滿春殿只今惟有鷓鴣飛異物)
(志鷓鴣懷南不思北徂故鄭谷詩云坐中亦有江南客/莫向春風唱鷓鴣註詞有鷓鴣天禽經子規啼必北向)
(鷓鴣飛/必南翔)以及寒梅縞夜瘦菊叢秋蔵鈎賭酒之塲刻燭
分題之㑹(辛氏三秦紀昭帝母鈎弋夫人手拳而有國/色武帝寵之世人蔵鈎法始此藝經蔵鈎即)
(今蔵􁭤摭言張祐幕中賭酒南史江拱蕭文琰丘令楷/以文並稱竟陵王夜集賦詩約四韻刻燭一寸并詳三)
(芝/序)觴餘舞蔗(見半/繭賦)紅燭熏天(杜審言詩殿前/燈燭上薫天)奕罷横刀
赭羅䬃地(補註西都賦紅羅/䬃纚綺組繽紛)先生莫不踔踸此間(陸機/文賦)
(故踔踸于短韻註/聲散貌又行貌)賤子亦復激昂其末(賤子詳禹平序/激昂詳天章序)
(註/)一日者水國斜陽坐客半更衣而起(詳藝/圃序)髙臺古樹
羣公皆載酒而從君顧挽余吾其語汝昔者結繩而降
代有篇章(五帝編伏羲氏/造書契代結繩)雨粟以還人多譔述(淮南子/蒼頡書)
(而天雨粟/鬼夜哭)自俗學之師心致前型之偭矩(離騷固時俗/之工巧兮偭)
(規矩而改錯/註偭背也)原其流失厥有二端紇庫干運筆成錐(北/史)
(紇狄干北齊人為太宰不知書署名/為于字逆上畫之時人謂之穿錐)斛律金署多類屋
(北齊書斛律金字阿六敦朔州敕勒部人善騎射官汾/州刺史又斛律敦不識字苦其難署改名金從便昜猶)
(以為難神武指屋角令識之陸渭/南詩屋角明金字溪流作縠文)宿儒老子髙譚内則
歸蔵(補/註)末學小生初識孝經論語(隋書蔡王智積有五/男止教讀論語孝經)
(恐諸子有才/能以致禍也)上車不落便尊唐宋而薄周秦體中何如
輙譽開元而卑大厯(南史宋時用人乖實有謡云上車/不落為著作體中何如作秘書唐)
(紀𤣥宗開元二十九年代宗大厯十四年詩品開元為/盛唐大厯為中唐大厯十才子盧綸錢起韓翃吉中孚)
(苗發崔峒耿湋偕夏/侯審李端司空曙)是則胸無故實笥鮮縹緗(隋書經/籍志秘)
(書監荀朂曰魏鄭黙中經更著新薄盛以縹嚢書用緗/素文選序文人才子名溢縹嚢飛文染翰卷盈緗怢註)
(縹青白色緗淺黄色/以縹為嚢以緗為帙)裸民誚霧縠為太華矉女憎西施
之巧笑(子虚賦雜纎羅垂霧縠師古曰言其輕靡如霧/也莊子天運爲西施病心而矉其里里之醜人)
(亦捧心而矉其里里之富人堅閉不出貧人挈妻而去/之吴越春秋越王得山中女子鬻薪浣紗為世絶色姓)
(施名夷光居苧羅山若耶溪之西故/曰西子註溪旁有東施家西施家)此其為弊一也或
則僅解蟲鐫(雕蟲見璿璣賦韓/詩爾雅註蟲魚)差工獺祭(談苑李商隠/為文多檢閲)
(書冊左右鱗/次號獺祭魚)悔讀南華之卷不精爾雅之篇(唐書令狐/綯嘗以舊)
(事訪温庭筠答曰事出南華經非僻書也願相公爕理/之暇時一覧古綯怒奏庭筠有才無行筠有詩曰因知)
(此恨人多積悔讀南華第二篇註莊子號南華真人二/篇齊物論也按温又有孤負南華第二篇之句世説蔡)
(謨渡江見彭蜞似蟹烹之既食吐下方/知非蟹後謝仁祖曰卿讀爾雅不熟)倣蘭成碑版之
作祇堪借靣弔䘮(庾信本傳信小字蘭成所著多碑銘/文魏紀人問禰正平荀令君趙盪冦)
(足盖當世乎禰曰文若可借靣弔䘮稚長可監厨請/客意以荀但有貌趙徤啖肉也註趙為盪冦將軍)傚
醴陵離别之言僅可送人作郡(醴陵見有奕賦離别詳/無沗序渚宫故事晉羅)
(友家貧乞禄桓温許而不用同府人有得郡者温為坐/序别友亦被命至尤遲温問之答曰臣出門于中路見)
(鬼揶揄云我只見汝送人上郡何不見人送汝上郡/友始怖終慚因遲至温笑其滑稽以為襄陽太守)不
知六詩三筆每每以古鬱稱竒(六詩詳天篆序梁書元/帝為湘東王嘗記錄筆)
(有三品忠孝全者用金管書之徳行純粹者/用銀管書之文章贍麗者用班竹管書之)四庫五車
徃徃以沉雄入妙(唐書𤣥宗書分四部甲乙丙丁為次/四庫其本有副有正荘子天下篇惠)
(施多方其/書五車)徒組紃笙簧之是侈(詳素/伯序)將風雲月露其奚
為(隋書李諤上書曰魏之二祖忽人君之大道好雕蟲/之小技連篇累牘不出月露之形積案盈箱盡是風)
(雲之/狀)是則刻雲端之木雁未必能飛(詳藝/圃序)琢箭上之金
徒何曽解舞(見璿/璣賦)成都粉水弱錦濯而寧鮮(華陽國志/巴郡江西)
(縣有清水穴巴人以此水為粉皜曜鮮芳蜀志濯錦江/以水濯錦倍艷按鄖陽房縣亦有粉水源出房山曰房)
(陵粉水蕭何夫/人于此漬粉)河北花箋鈍筆描而失麗(見尺/牘序)益成撏
撦(詳徴/文啟)劣得揣摩(國䇿蘇秦簡/鍊以為揣摩)此其為弊二也以此二
弊足暨諸家今吾詎有是乎惟子知其免矣且夫韓起
雙環俱蟠龍雀(左傳韓宣子有玊環其一在鄭商宣子/謂子産曰起請夫環註同工共璞自共)
(為雙也北史赫連勃/勃造有龍雀大環)干將兩劍並截蛟犀(張華傳華見/豊城有紫氣)
(因補雷煥為豊城令煥掘獄基得石函有寳劍一題曰/龍泉一題曰太阿送一與張華華曰此干將也莫邪可)
(復至否漢王褒頌巧冶鑄干將之樸水斷蛟龍陸剸/犀象胡非子負長劍赴榛薄析兕豹赴深淵斷蛟龍)粤
沿古以迄今羌無竒而不耦是故珊瑚筆格互説庾徐
(詳天篆序按錢思公有珊瑚筆格鑣/北史文苑傳序徐陵庾信分路揚)翡翠書牀交推温李
(玊臺新咏序琉璃硯匣終日随身翡翠筆牀無時離手/唐詩話温庭筠工為辭章與李商隠齊名世號温李)
晉家潘陸梁氏隂何(鍾嶸詩品陸文如海潘藻如江謂/陸機潘岳也隂鏗字子堅善五言)
(詩為梁湘東法曹叅軍何遜字仲言為梁揚州法曹水/部員外即與隂鏗俱以能詩名世號隂何杜詩試學隂)
(何苦/用心)南朝則江鮑齊名(杜詩流傳江鮑體/謂江淹鮑照也)北府亦温邢
競爽(北齊書温子昇邢邵與魏收/稱北朝三才競爽詳掌亭誄)歌樓麗句元白同聲
(唐新書元稹詩與白居易名相埒/天下傳諷號元和體徃徃播樂府)酒舍香詞周秦繼響
(詞集周邦彦字美成其詞撫冩物態曲盡其妙有清真/集二卷後集一巻秦少遊高郵人豪俊慷慨溢于文辭)
(按周必大字子/充亦著樂府詩)昔人所載何代無賢當斯世而有吾兩
人也寧集成而無子一言乎僕愧其情懼違所請屢趣
未應既負諾以逾年擬作難工復含毫而彌日屬當諷
諭之再三爰誌揄揚之萬一(兩都賦序/雍容揄揚)為魏公蔵拙數
行敢云金玊之投(世説魏收録其文集遺徐陵令傳江/左徐悉沉于江云吾為魏公蔵拙)
惟惠子知余異日亦望瓊瑶之報(莊子秋水篇惠子曰/子非魚安知魚之樂)
(莊子曰子非我安知我不知魚之樂既已知吾知之而/問我我知之濠上也曺植與楊修書其言之不慙恃惠)
(子之知我詩/報之以瓊瑶)
　　陸懸圃文集序
將使江蕭染翰(見園次/序註)弁龍門紀事之文(史記序司馬/遷太史談之)
(子生于龍門故/稱龍門之史)潘左操觚(潘左見滕王賦文賦操觚染/翰註觚木之方者古人用以)
(書猶今/之簡)序鹿洞談經之作(輿志白鹿洞在五老峯下唐/李勃與兄涉隠此洞中嘗養)
(一白鹿故名宋朱/晦菴講學于此)則筵前授簡(見璿/璣賦)請以屬之他人座
上揮毫願以俟夫君子何則燕函越鏄逓有耑家北轍
南轅要難並詣(見尺/牘序)一踈一宻既意隔而靡宣或質或
文復情暌而罕儷然而諸家立説趣夲同歸百氏修辭
理惟一致倘毫枯而腕劣則散行徒增闒茸之譏苟骨
騰而肉飛則麗體詎乏驚竒之譽(補/註)原非涇渭(潘岳西/征賦北)
(有清渭濁涇西京賦帶以洪河清渭之川史記涇/水一石其泥數斗註涇濁渭清也俱在長安北)詎類
元黄(易/)先生姓陸氏名廷掄字懸圃楊之興化人也淮
海逸民天山遯客(書淮海惟揚州/易天下有山遯)周燮之結廬岡畔髫
鬌知亷(汝南先賢傳後漢周燮汝南人始在髫鬌知亷/譲陳蕃薦其學行深純以羔幣聘之不赴有先)
(人草廬結于岡畔下有陂田嘗奮力以自給非身所耕/種不食内則子三月擇日剪髪為鬌註髻也男角女覊)
王丹之載酒田間鄉閭致敬(後漢書王丹于哀平時仕/州郡後隠居王莽連徴不)
(起每嵗農時嘗載酒殽詣田/間以勞勤者而勵其惰者)尤躭墳籍(詳天篆/序註)雅嗜綈
緗(見園/次序)高文通庭中雒誦雖漂麥以奚傷(漢書髙鳯字文/通少躭學家以)
(農為業妻嘗之田曝麥于庭令鳯䕶雞時天暴雨鳯持/竿誦經麥為潦水所漂妻還怪問鳯乃省雒誦詳三芝)
(序/註)朱翁子道上謳吟縱負薪而自若(朱買臣傳買臣字/翁子家貧賣薪自)
(給行歌誦書束晳讀書/賦買臣行吟而負薪)愽聞强記(禮/)説經傳嶽嶽之名
(見祖/徳賦)起例發凡(杜預左傳序經之條貫必出于傳傳之/義例總歸于凡其發凡以立例皆經國)
(之常/制)譚史得觥觥之號(見祖/徳賦)然而夙嬰板蕩蚤㑹仳離(詩/)
炎精乍燼普天興銅馬之妖(漢書漢以火徳旺杜甫太/廟賦赤精衰歇後漢書銅)
(馬賊亂關西光武帝討平之存心錄紹興年成都/郫縣出銅馬髙三尺中宵風雨忽聞嘶聲附註)姬籙
將遷(詳素伯/序註)出地兆蒼鵝之釁(五行志晉永嘉中洛陽/步廣里地䧟有蒼白二)
(色鵝出蒼者飛去白者不能飛陳留董養嘆曰步廣周之/翟泉㑹盟地今二鵝蒼者胡象白者國家象也後劉曜石)
(勒相繼/為亂)先生則土室繩牀(詳孝/威序)何知蛇鬬(左傳初内蛇/與外蛇鬭于)
(鄭南門中内蛇死/六年而鄭厲公入)楮冠葛屨不驗狐祥(家語原憲楮冠/藜杖而應門詩)
(葛屨五兩吕氏春秋禹年三十而未娶行塗山有白狐/九尾造禹塗山人歌曰綏綏白狐九尾龎龎成子家室)
(乃都攸昌遂娶之山海經圖九尾狐讃曰青丘竒獸/九尾之狐有道翔見出則衘書作瑞周文以標靈符)摧
其芒角甘埋照以終年(天官占太白白帝之子徑一百/里角徭則兵起史記註角芒角)
(也顔延之詩沈醉/似埋照注照光也)息彼機橦擬達生而用老(荘子天地/篇漢隂丈)
(人曰有機械者必有機事有機事者必有機心六/書故直為橦衡為杠詳貞女序荘子有達生篇)既而
興朝當璧
誼辟承乾(左傅埋璧于庭使五人入拜/平王弱抱而入再拜皆壓紐)六千來伯越之
人八百有歸周之國(國語越王中分其師以為左右軍/以其私卒君子六千人為中軍越)
(世家勾踐發習流二千教士四萬人君子六千人/諸御千人伐吴周書不期而㑹孟津者八百國)而君
也敢離隠豹竊比伏鸞(劉向列女傳陶答子治陶三年/家富三倍其妻泣曰妾間南山)
(有𤣥豹隠霧雨七日不下食欲以澤其衣毛至于犬豕/不擇食故肥而見取今能無禍乎世說世目鄧士載為)
(伏鸞陸士龍為隠鵠賈誼/賦鸞鳯伏竄兮䲭鴞翺翔)江流涪萬(杜詩衆江㑹涪萬/註涪萬峽中二郡)
(名涪江/在梓州)錦固屢濯而逾鮮(見園/次序)火熸崑岡玉以遭焚而
倍潔(書火炎崑岡/玉石俱焚)不改衡茅之業依然山澤之遊於是
縱横六藝樂踰南靣之榮(世說李謐字永和棄産營書/每嘆曰丈夫擁書萬巻何假)
(南靣/百城)貫串諸家氣厯萬夫而上(六韜太公曰屈一人/之下伸萬人之上)兎
園半册篆竹素以蟫紅(劉岳傳馮道入朝任贊劉岳在/後道數反顧贊問道顧何為岳)
(曰遺下兎園册耳按漢書孝王卒其兎園置官籍租税/供祀其簿籍皆俚語故田夫牧子所誦曰兎園冊譏詞)
(也此借用風俗通劉向為成帝校書皆先書竹改易刋/定可繕冩者以上素張景陽詩游思竹素園廣雅蟫一)
(名蚋俗/呼蠧魚)馬磨三間翳蓬蒿而蠆紫(蜀志許靖少與從弟/邵俱知名而情不恊)
(邵與郡功曹排擯靖不得齒序以馬磨/自給書㫁索靖草書絶代名銀鈎蠆尾)左太冲作賦筆
札堆籓圂之間(見憺/園賦)張壯武屬文史籍載車箱之内(晋/書)
(張華字茂先愽物洽聞書三/十乘位司空封壯武郡公)郝隆書在腹經曬後以偏
多(晋書郝隆字仕治七夕日人皆曬衣物/隆卧庭中人問之曰曬吾腹中書耳)楊子經成瓿
縱覆焉而不盡(楊雄傳雄著太𤣥劉歆/曰恐後人用覆醬瓿也)芸籖壓架(詳三/芝序)
(及澹/菴序)知為曺氏之倉(拾遺記曺曽于光武時從歐陽歙/受尚書積石為倉以蔵書號曺氏)
(書/倉)玊軸連雲(詳三/芝序)識是杜家之庫(晋杜預傳預字元愷/多聞愽學朝野號曰)
(杜武庫言無/所不有也)爾其枯杉怪石貌以醜而能竒瘦竹蒼藤
埶以危而得秀么絃急拍峽中無不呌之猿(通俗文不/長曰么又)
(小也陸機文賦猶絃么而徽急故雖和而不悲晋樂/府巴東三峽巫峽長猿鳴悲夜鳴三聲淚沾衣裳)落
木荒江樹上有長飛之鵲(魏武短歌行月眀星稀鳥鵲/南飛繞樹三匝無枝可棲)
兩山束處不忘拏攫之心(見憺/園賦)獨澗停時尚作潺湲之
想(屈原九歌觀/流水兮潺湲)鷹雖就鏇以思飛(北史符秦權翼曰譬/如縧鷹聞風飇起常)
(有凌霄之志杜甫題畵鷹詩/條鏇光堪摘註鏇圖轆轤也)虎至攀牢而必怒(補/註)郭翁
伯形容眇小居然閭里之雄(史記漢郭解字翁伯為人/短小精悍始以遊俠睚眦)
(殺人後折節改行救/人之命不矜其功)嵇叔夜狀貌傀俄信是仙靈之器
(晋稽康傳康丰姿俊逸醒若孤松獨立/醉若玊山將頺導氣養性著養生篇)更有粘天盪日
洋洋辨道之篇裂石崩沙杰杰哀時之論(補/註)發皇萬態
(補/註)風雷踸踔於行間(書法要録謝靈運書猶飛湍激/矢電流雷震踸踔見園次序)籠
罩千秋衮鉞砰􁠻于字裏(糓梁傳序一字之褒榮于華/衮之贈一字之貶嚴于斧鉞)
(之誅相如上林賦/砰磅􁠻礚註石聲)龍馬抉三才之奥緑水浮來(見璿/璣賦)龜
蛇蟠八陣之圖丹弧射下(詳觀槿序諸葛亮傳亮推演/兵法作八陣圖天地風雲飛)
(龍翔鳯虎翼蛇蟠也庾信賀婁慈碑兵/書七巻河水浮來戰法三篇天弧射下)手柔弓燥(詳藝/圃序)
據鞍為勑勒之歌(詩紀北齊無名氏作勅勒歌有曰勅/勒川隂山下天似穹廬盖四野樂府)
(廣題北齊神武攻周王璧恚憤疾發引諸貴使斛律/金唱勅勒註其歌本鮮卑語易為齊言一作無名氏)腦
滿腸肥斫陣作普梨之曲(北史斛律光曰瑯琊年少腸/肥腦滿山谷書䟦米元章書)
(如快劍斫陣樂苑西畨之樂名普黎普一/音玻黎一云璃北魏時横吹又曰雍離)幟張垓下楚
漢之卒皆驚(漢紀韓信出竒兵馳入趙璧皆拔趙旗立/漢赤幟趙軍驚亂遁走史記項王軍壁垓)
(下漢軍圍之數重夜間漢軍/四面皆楚歌項王乃大驚)劍出室中晉鄭之頭畢白
(越絶書楚王令風胡子之吴見越歐冶子吴干將使二/人為鐵劍名泰阿晉鄭求之興師圍楚王于是引泰阿)
(之劍登城而麾之三軍破敗士卒迷惑/流血千里江水揚折晉鄭之頭畢白)洵哉墨海之洪
濤展矣文峯之鉅嶽矣(文房四譜黄帝得玉一紐治為/墨海其上篆文曰帝鴻氏之硯)
(後漢李尤墨硯銘書契既/造墨硯乃陳文峯補註)慨斯世之髙文有寧都之魏
叔(原註魏禧字氷/叔江西寧都人)偎因品隲之次沿及鄙人獨於駢偶
之家謬推蕪製君也書滛(見憺/園賦)亦為痂嗜(南史劉邕愛/食瘡痂以為)
(味似/鰒魚)昔者吴陵握手(楊州志泰州漢/海陵唐吴陵)殊感豫州知我之
言(補/註)兹焉燕市郵書頻叨敬禮定文之託(曹植與楊修/書昔丁敬禮)
(嘗作小文使僕潤餙之敬禮謂/僕曰後世誰相知定吾文者耶)成言已久食之慮涉於
肥(離騷初既與余成言兮左傳哀公晏于五梧孟武伯/為祝惡僕人郭重之貌曰何肥也公曰是食言多矣)
(能無肥乎註借此以/激三桓之食言也)宿諾難逋頭也懼來其責(張敏集/敏友秦)
(子羽雖有姊夫之尊少而狎焉有温顒荀寓張華劉許/鄒湛鄭詡繼踵登朝而此賢身處陋巷為之慨然又怪)
(諸賢違王貢彈冠之義故因秦生容貌之盛為頭責子/羽之文以戲之并以嘲六子焉其畧曰吾托子為頭萬)
(有餘日矣禮與其有/諾責也寧有已怨)因其諈諉(爾雅郭註以言/相屬曰諈諉)用以揄
揚(見園/次賦)敢曰韓非之附老子傳還私幸其同(南史王儉/與王敬則)
(同拜三公徐孝嗣嘲之曰今日可謂連璧儉曰不意老/子遂與韓非同傳按史記老莊申韓同列傳故儉以老)
(子自/喻)亦云江神之見秦王貌則自嫌其寢云爾(神異録/秦皇於)
(海中作石橋乃敬通于海神求與相見神曰我形醜約/莫圖我形始皇乃從石橋入三十里與神相見按寢醜)
(也/)
　　方素伯集序(一作/北)
粤自結繩而降漸啟文眀書契以還代傳謨誥(見園/次序)孤
桐浮磬律既審於后䕫(禹貢嶧陽孤桐泗濵浮磬虞書/䕫命汝典樂聲依永律和聲)
黄竹白雲韻復釐於穆滿(穆天子傳天子遊黄臺之丘/獵平澤北風雨雪有凍人天)
(子作黄竹詩三章以哀之又天子觴西王母於瑶/池之上西王母為白雲謡曰白雲在天山際自出)卯金
當璧並熾才華(金樓子孔子夢豊沛市有赤飇起呼顔/回子夏徃觀之見赤蛇化為黄金上有)
(文曰卯金刀後髙祖起/豊沛云當璧見懸圃序)典午膺圖彌躭風藻(蜀志譙周/常書板示)
(文王曰典午忽兮典午者謂司馬也/註讔語也張衡東京賦膺籙受圖)大同天監益去兩
京之遺(梁書武帝改元大同十一年/齊書和帝寶融改天監元年)元和景龍猶仍六
季之習(唐紀中宗改元景龍四年/憲宗改元元和十五年)凡兹鉛槧(見尺/牘序)悉稔
吟謡不預斯流何名才子譬之枇杷盧橘無非上苑所
充(相如上林賦于是乎盧橘夏熟又枇杷/橪柿唐子西山園記枇杷盧橘一也)霧縠氷紈皆
是後宫所御(范曄宦者傳論氷紈霧縠之積盈牣珍蔵/漢書齊地織作氷紈註紈細宻如堅氷也)
(霧縠見/園次序)髙陽殿内(補/註)小侯之玳瑁千重(詳琅/霞序)金谷園中
都尉之珊瑚十丈(見憺/園賦)作昭眀之學士尚有高齋(梁書/蕭統)
(字徳施小字維摩武帝太子也註文選三十巻又註陶/詩開麟趾殿招集四方文士時劉孝綽與陳郡殷芸吴)
(郡陸倕瑯琊王筠彭城劉洽等號髙齋學士起樂賢堂/統年三十一卒謚昭眀髙齋見尺牘序按揚州及襄陽)
(俱有文/選樓)入記室之詩評已多上品(梁書鍾嶸作詩品分/上中下位終諸王記)
(室唐書中和中李途為東州掌記采摭故事/為偶儷之句分四百門名記室新書附註)東南孔雀
句裏皆金(樂府古辭孔雀東南飛五里一徘徊序云漢/末建安中廬江小吏焦仲卿妻劉氏為仲卿)
(母所遣乃自誓不嫁投水而死仲卿亦自縊/時人傷之作仲卿妻詩按此其首二句也)西北浮雲
行間盡玊(魏文帝雜詩西此有浮雲亭亭如車盖惜哉/時不遇適與飄風㑹文苑梁簡文帝答新渝)
(侯和詩書云風雲吐于/行間珠玉生于字裏)皖桐方素伯者金龜壓紐代有
要人(金稽録晉孔愉字敬康見入籠龜買而放之中流/龜左顧數四及愉封侯鑄金印龜左顧者三印工)
(以告愉悟而佩之壓紐見懸圃序註漢書黄金印龜紐/文曰章一云漢二千石以上銀印龜紐文曰章二千石)
(以下銅印龜/紐文曰印)黄雀投環世留隂徳(續齋諧記漢𢎞農楊/寳性慈愛九嵗至華)
(隂山見一雀為䲭鶚所摶墜地螻蟻攅之寳懷歸置巾/笥中餌以黄花百餘日雀愈朝去暮來忽一夕變為黄)
(衣童子以白玊環四枚與寳曰令君子孫潔白位登三/公當如此環後寳生震震生秉秉生賜賜生彪四世三)
(公/云)陸士衡之祖父累躋台司(陸遜傳吴主權拜遜偏將/軍以功封華亭侯又拜輔)
(國大將軍後假黄鉞為大都督後拜相次子抗襲封抗/六子一子士衡名機世說盧志于衆坐問士衡陸遜陸)
(抗是君何物答曰如卿于盧毓盧珽因謂弟士/龍曰我祖父名播海内寜有不知鬼子敢爾)劉孝綽
之髙曽夙登鼎鉉(梁書劉孝綽字孝綽彭城人本名冉/仕梁祖勔宋司空忠昭公父繪齊從)
(事中郎并詳三芝/序易鼎黄耳玊鉉)若乃少即清通幼而岐㠜(詩/)徐孝穆
綺才第一睛訝其青(陳書徐陵字孝穆少即工文辭又/于釋經多所精解目有青睛時人)
(以為聰惠/之相也)王威眀妙譽無雙胞傳其紫(南齊書王敬則/母為女巫生敬)
(則而胞衣紫色謂人曰此兒有/鼓角相按王規字威眀誤用)童年揖客解對楊梅(郭/子)
(曰楊彪子修字徳祖九嵗時孔君平詣父父不在乃呼/修出設果有楊梅孔戯曰此實君家果答曰未聞孔雀)
(是夫子家禽按孔/君平一作文舉)暇日揮毫能題芍藥(王筠傳筠字元/禮年十六為芍)
(藥賦/甚美)命不由人生逢多難(詩/)楊家徳祖(詳上/篇)庾氏子山
(見滕/王賦)一則丁炎祚之將傾(謂徳/祖)一則值蕭家之既殄(謂/子)
(山/)關東蛾賊白馬如風(後漢書黄巾賊亦名蛾/賊註音同蟻喻賊衆也)河北鵶
兒青袍似草(唐書黄巢䧟京師陳敬瑄遣黄頭軍部將/李鋋鞏成以兵萬五千數敗巢賊號蜀兵)
(為鴉兒每戰輙戒曰毋與鴉兒鬪五代史李克用將兵/河北賊惮之曰鴉軍至矣註軍皆黑衣也庾信賦青袍)
(如草白馬如練/並詳鴻客序)辰傾岳圮宋微子有麥秀之歌(庾信哀/江南賦)
(山岳崩頺史記箕子朝周過故殷墟作麥秀之詩以歌/之其畧曰麥秀漸漸禾黍油油尚書大傳云微子所作)
國破家亡周大夫有黍離之嘆(詩集序周既東遷大夫/行役過故宗廟宫室盡)
(為禾黍而/作是詩)時則尊府君宻之先生義激兵欄忠騰甲庫
(項羽本紀註索隠曰按天子門有兵欄曰司馬門也考/工記犀甲七屬合甲五屬註甲庫所蔵也庾信吳明徹)
(銘更入兵欄/還輸甲庫)攀車痛哭誼切王琨(南齊列傳王琨于宋/永初中武帝以其娶)
(桓修女除郎中駙馬都尉歴仕進光禄大夫元徽中宋/主下詔遜位于齊琨攀車慟哭百官雨泣後禇淵奉璽)
(勸/進)撫狄沾襟情均索靖(西京賦列坐金狄註金人也亦/稱銅狄晋書索靖字幼安惠帝)
(賜爵關内侯洛陽將亂靖指/宫門銅駝而嘆並見半繭賦)無何晉宗馬渡不用王導
之言(晋書元帝與宗室五人渡江惟帝得尊位初童謡/云五馬浮渡江一馬化為龍王導傳導渡江見周)
(顗諸人流涕因變色曰當共戮力王室克復神州/張南軒曰元帝無慷慨謀國之誠言不能北伐也)齊埭
鷄鳴惟任褚淵之輩(齊史武帝數幸瑯琊城當蚤發至/湖埭鷄鳴因號鷄鳴埭註與􁀙同)
(南齊書褚淵字彦回仕宋受眀帝顧託及廢蒼梧王淵/曰非蕭公無以了此後求為齊官齊高帝曰吾有愧文)
(叔知公為/朱祐久矣)先生既間關宵遁素北亦襁褓南奔(淮南子/成王幼)
(在襁褓之中博物志襁褓縷為之約小兒/于背上韋昭漢書註褓若今時小兒腹衣)亡命蠻邦(史/記)
(張耳嘗亡命遊/外黄註命名也)避讐嶺表(班固通幽賦管彎弧欲避/讐註管子射桓公中鈎)猿
啼灕水夜夜廻膓(猿啼見懸圃序並詳無沗序灕水詳/李母啟史遷報任安書膓一日而九)
(廻/)雁阻衡陽朝朝掩涕(衡州志府城南有回雁峯雁至/衡陽則不過遇春而回或曰峯)
(勢如雁之回故名離騷攬蕙以掩涕兮别賦廵/層楹而空掩註掩涕也何遜詩掩涕閉金屏)魏安釐
之母弟質邯鄲而不歸(史記魏公子無忌魏昭王少子公/而魏安釐王異母弟也魏王怒)
(子盗兵符矯殺晉鄙公子亦自知也/使將将其軍歸魏而公子與客留趙)庾肩吾之愛子望
江東而難返(庾信傳信父肩吾新野人隠居天台信後/入仕北朝雖位望通顯嘗有鄉關之思乃)
(作哀江南賦有云少微真/士天台逸民並見滕王賦)地名海角人是客兒(晋書謝/靈運小)
(字客/兒)時則素北雖質亞生知而年猶未學(任彦昇竟陵/王行状道亞)
(生/知)迨乎王琳失路事去南梁(王琳傳琳字子珩事梁有/忠義之節及敗為陳軍所)
(執吴眀徹欲全之而其下將領多琳故吏眀徹忌之故/及于難梁書琳求援于齊請納永嘉王莊以主梁祀抱)
(忠于/垂没)鄧艾縋兵運移西蜀(魏志景元中大舉兵伐蜀艾/督軍自隂平道以氊自裹將)
(士攀木沿崖魚/貫而進遂平蜀)廬江何𦙍遂返鄉園(何𦙍傳𦙍字子季/廬江潜人好學師)
(事沛國劉瓛梁武帝時與兄何求何/㸃皆隠遁世稱何氏三髙為通隠)吴興沈烱言旋京
國(見滕/王賦)年當毁齒雅肴饌乎百家(鄭元周禮註/齓毁齒也)時甫勝
衣已笙簧乎六籍(晋書賈午年十二短小未勝衣庾信/賦纔能勝衣甫就小學抱朴子五典)
(為琴筝百/家為笙簧)齊諧諾臯之志無不流連(荘子逍遥逰篇齊/諧者誌恠者也唐)
(書段成式字柯古乃段文昌子著書名酉陽雜/俎中有諾臯記上下二巻註諾臯太隂之名)馬蹄秋
水之篇咸歸披覽(荘子馬蹄秋/水二篇名)珠生合浦便多結緑之
名(漢書孟嘗字伯周順帝時為合浦太守郡出珠寳前/守貪穢珠漸徙交阯界嘗革前弊去珠復還國䇿范)
(子獻書秦王曰宋/有結緑梁有懸黎)劍出豐城還擅干將之號(見園/次序)張正
見冠世才情五言尤善(陳書張正見字見頥梁簡文帝/在東宫正見年十二獻頌簡文)
(深賛之厯仕梁陳有集十/四巻行世其五言詩尤善)左太冲軼羣筆札三賦猶工
(見憺園賦按三賦/謂蜀都吴都魏都)何殊翡翠之牀(見園/次序)不異硨磲之椀
(廣雅硨磲石次王也梁簡文集車渠屢酌鸚/鵡驟傾按魏文帝及王粲皆有車渠椀賦)然而情深
君父齋種白楊(齊書蕭思話子惠開除少府意甚不得/寺内所住齋前種白楊曰人生不得行)
(胸懷雖壽百嵗猶為/夭也又詳逸齋序)身厯興衰曲多紅豆(詩話王維有/詞云紅豆生)
(南國春來發㡬枝李龜/年于湘中筵上歌之)蕭大圜書牘頗聞辛惋居多(見/尺)
(牘/序)劉越石詩章惟以悲凉為主(詩品劉琨既體良才又/罹厄運故善叙䘮亂多)
(感恨之辭稽康琴賦序賦其聲音惟以悲哀為主/庾信哀江南賦不無危苦之詞惟以悲哀為主)况復
紐散珠囊歌殘玉樹(見滕/王賦)徐陵既老誰説華宗(陳書徐/陵自仕)
(陳後文檄軍書及禪授詔䇿/皆陵所製終陳之世七十七)李廣不封疇憐故將(李廣/傳廣)
(之先李信秦時為將廣世以能射知名文帝曰惜廣不/逢時當髙帝時取萬户侯何難哉後以數竒卒未封侯)
十齡公子賣袖裏之眀珠(補/註)七世王孫露腰間之寳玦
(杜甫哀王孫詩腰下寳玦青珊瑚可憐王孫泣路隅註/𤣥宗夜半出延秋門諸王嗣在外者皆不及從按髙祖)
(至𤣥宗之嗣/約七世云)借來秘本悉皆市上之書(王充傳充家貧/常于洛陽市閲)
(所賣書一/見能誦)鑿得微光不過鄰家之火(西京雜記匡衡好/學貧無燭鄰家有)
(燭而不逮乃穿壁引/其光以書映光而讀)於是反袂以歌臨文而嘆(公羊麟/者仁獸)
(也孔子曰孰為來哉反袂/拭靣涕沾袍曰吾道窮矣)陳思王之上表臣獨何人(魏/志)
(曺植抱利器而無所施上䟽求自試/其自試表有云臣獨何人以堪長久)陶泉眀之自祭將
為異物(陶靖節傳淵明卒于宋文帝元嘉四年壽六十/三先自為文以祭賈誼鵩鳥賦化為異物兮又)
(何足/患)吴歌魯酒詎足忘憂(荘子胠箧篇魯酒薄而邯鄲/圍淮南子魯趙獻酒于楚王)
(主酒吏求酒于趙趙不與吏怒乃以趙厚酒易魯薄酒/奏之楚遂圍邯鄲庾信哀江南賦楚歌非取樂之方魯)
(酒非忘/憂之用)漢艷楚騷差堪破涕(下/註)僕與諸方交惟兩世誦
謝家之妙製尤喜阿連(詳無/沗序)逢何氏之佳兒絶憐第五
(見祖徳賦晋書山濤父為濤/娶韓氏人謂之曰佳兒佳婦)用為兹序聊申膠漆之歡
(後漢書雷義字仲公與陳重為友鄉/里語曰膠漆雖謂堅不如雷與陳)畧寄斯懷豈待鱗
鴻之請(見尺/牘序)附注(漢艷如樂府/三婦艷䓁題)
　　三芝集序
廣陵吴園次先生天上謫仙(東方朔傳西王母謂朔昔/為太乙仙宫令擅用雷電)
(遂謫人間李白傳白至長安賀知/章見其文章嘆曰子謫仙人也)人間傲吏(郭景純詩/漆園有傲)
(吏/)一麾出守為風月之主人(顔延年五君咏其一咏阮/咸云屢薦不入朝一麾乃)
(出守唐書白居易以左拾遺貶江州司馬/曰今得青山緑水中為風月主人幸甚)獨徃名髙作
煙霞之總管(補/註)聴屧於滄浪亭北賃廡於臨頓橋西(吳/郡)
(志吴王作舘娃宫建廊虚其下令西施步屧繞之則有/聲後名響屧廊又吴縣城南有滄浪亭賃廡詳集生序)
(按城東有臨頓橋又有/臯橋因臯伯通名之)衡門則羅雀雙扉(見看/奕賦)都無雜
客(見憺/園賦)珊管則雕龍百幅(史記鄒爽傳齊人頌曰談天/衍雕龍奭劉向别録鄒衍談)
(天若雕鏤龍文故曰雕龍梁書劉/勰字彦和撰文心雕龍五十篇)悉付佳郎(見素/伯序)於是
家擅鳯毛人誇犀角(宋史謝超宗嘗作殷淑儀誄宋武傳/帝嗟賞曰超宗殊有鳯毛王邵别)
(導子邵字敬倫風姿似桓温望之曰大奴固自有鳯毛/大奴邵也管子子産日角晏嬰月角尾生犀角栁下惠)
(史魚反角鄭語史伯言幽王惡/犀角豐盈李固傳鼎角匿犀)劉氏則孝綽孝儀之外
益以孝威(孝綽見滕王賦梁書與五/弟孝儀六弟孝威俱著名)王門則僧䖍僧辨
之餘加之僧孺(南史齊王僧䖍曇首之子瑯琊臨沂人/梁王僧辨神念之子太原祁人梁王僧)
(孺魏王肅八世孫東海郯人非/一族亦非一時不宜如此借用)人珍五竇較燕山已獲
其三俗艷雙丁笑鄴下尚輸其一(見憺/園賦)允矣徳門之盛
事洵哉藝苑之美談爾其黛管霏花彩毫爛錦夙鐘慧
業生天原與貝葉為縁(南史孟顗事佛為謝靈運所輕/曰得道須慧業丈人生天當在)
(靈運前成佛在靈運後顗恨之酉陽雜俎貝多葉出摩/伽陁國長六七尺冬不凋梵語貝多波力又漢言西域)
(冩經/用此)産兆竒徴墮地皆以芝蘭作字(左傳鄭文公妾燕/姞夢天賜與已蘭)
(既而文公見之與之蘭而御之辭曰妾不才幸而/有子將不信敢徴蘭乎公曰諾生穆公名之曰蘭)當年
崔珏名是鴛鴦(詩話唐崔珏賦鴛鴦詩/甚佳時人謂之崔鴛鴦)此日魏收體髙
蝴蝶(北齊書魏收字伯起恃才使氣人號為驚蛺蝶楊/愔思出其短徃復數畨收忽大唱曰楊遵彦理窟)
(已倒愔從容曰我綽有餘暇山立不動若遇當/塗恐翩翩遂逝註當塗者魏翩翩者蛺蝶也)固以青
牛帳裏(見尺/牘序)聨篇芍藥之花(見素伯序按芍藥一作錦/名按傅毅妻有芍藥曰曄)
(曄芍藥植/此庭前)寧徒朱鳥窗前(詳天/篆序)滿篋葡萄之樹(西京雜/記霍光)
(妻遺淳于衍葡萄錦二十四疋鄴中記錦有葡萄文桃/核文工巧百數不可盡名鮑昭詩九華葡萄之錦衾沈)
(約詩領上葡萄繡腰中合歡綺玉臺新咏序清文/滿箧非惟芍藥之花新製聨篇寧止葡萄之樹)若乃
囊訴錢空牀嗟金盡(杜詩囊空恐羞澁留得一/錢看李詩牀頭黄金盡)張平子
歸田以後(范曄後漢書和順二帝之時内豎専/恣張衡不得志因作歸田賦以鳴意)陶淵眀
解組而來(見祖/徳賦)償井公之愽進負滿十千(穆天子傳天/子與井公愽)
(三日而决漢書宣帝微時與陳遵父遂慱奕後即位遂/至太原太守帝賜璽書曰尊官美禄可以償愽進矣註)
(進與/債同)貸營室之聘錢逋逾百萬(下註天文志營室主/宫室又曰東璧星)入
室有詬租之吏當軒聞戞釡之聲(李賀詩户乏詬租/吏戞釡詳集生序)時
則閒坐鯉庭(論/語)狂呼驥子(見祖/徳賦)紙還對劈攜兒登避債
之臺(通志周報王雖居天子之位為諸侯所侵/多負債于人乃上臺逃避周人名避債臺)韻可分
􁭤掉臂入忘憂之舘(見海/棠賦)千杯競勸扶一老之頺唐(魏/畧)
(李豊字安國時人目夏侯太初如眀月入懷李頺唐/如玊山之將奔梁地驅樂歌青青黄黄雀石頺唐)百
韻争飛沸兩親之譁笑行間織錦(見璿/璣賦)大有萊衣(見憺/園賦)
懷裏探珠無非陸橘(見憺/園賦)更或鶯廹人啼花催酒熟一
帆乍返三徑繞晴(詳梧/月序)杜門却軌(漢書隠居杜門却軌/註杜門不出却掃車)
(軌没其迹/不見人也)跌宕於婦人愛子之間(詳初/眀序)席地幕天徜徉
於麗日和風之候(劉伶酒徳頌幕天/席地縱意所如)蔵鈎甫罷(見園/次序)爇
紅蠟以攤書度曲將終倚緑篝而𨽻事(廣雅篝/薫籠也)抽五花
之寳簟(詳少/楹序)長幼争梨(見看/奕賦)製十錦之蠻箋(寰宇記蜀/中浣花溪)
(有百花潭大歴中范寧鎮蜀其夫人任氏本浣花溪人/後薛濤家其旁以潭水造紙為十色箋談苑韓浦韓洎)
(能文洎嘗輕浦文如草舍予文乃造五鳯樓手浦寄詩/云十様鸞牋出益州寄來新自浣溪頭老兄得此全無)
(用助爾添修五/鳯楼一作蠻牋)弟兄奪棗(見看/奕賦)老子顧之而極樂若翁
見此以逾歡又若總角迎賔(詩/)勝衣接客(見素/北序)東都有
道雲霞意氣之交(詳雪持/序註)南國人倫玊帛衣裳之㑹(左/傳)
(子貢曰盟所以周信也玊帛以奉之春/秋傳齊桓衣裳之㑹九兵車之㑹三)逢孟嘉於末座
(晋孟嘉傳嘉字萬年少知名太尉庾亮領江州辟為從/事亮嘗大㑹客豫章太守褚裒問嘉安在亮曰在座卿)
(但自覔裒目屬嘉曰此/君小異亮由是益重嘉)識楊修於蚤年(見素/伯序)莫不珠玊
為心(見素伯序按王阮曰聴/王景畧談咳唾皆珠璣)蛟螭在手(見璿/璣賦)玊簫始奏
(李詩鳯女吹玊/簫詳藝圃序)已繡完機女之房(補/註)銅鉢方賡便畵滿
旗亭之壁(梁書齊學士刻燭為詩四韻則刻一寸蕭文/琰曰無難乃與丘令楷䓁共擊銅鉢響未絶)
(而詩已成并見園次序風俗通漢眀帝東廵泰山到榮/陽有烏飛鳴乘輿上虎賁中郎將王吉射中之命作詞)
(吉應聲曰烏烏啞啞引弓射洞左腋陛下壽萬年臣為/二千石帝賜錢三百萬令旗亭皆畵為烏西京賦旗亭)
(五重註市樓也詩話唐王昌齡髙適王之渙于旗/亭酒舍聴妓歌其詩每一章各于旗亭壁上畵之)香詞
麗製約近千篇玊軸牙籖都為一集(玉臺新咏序麗以/金箱裝之寳軸韓)
(詩鄴侯家多書架挿三萬軸/一一懸牙籖新若手未觸)命小胥而繕冩(見懸圃序/註杜詩抄)
(書聴/小胥)託副墨以流傳(荘子大宗師聞諸副墨之子副/墨聞之雒誦註書之副墨也)嗟
乎我辰安在(詩/)笑口難開(詳掌亭誄杜牧詩/塵世難逢開口笑)生世不諧
(詳壽/閻序)憂心曷極(詩/)棋上有不平之局(彈棋見銅雀賦古/今詩話彈棋譜乃)
(唐人所作其局髙二尺中心髙如覆盆其顛為小壺四/角微起李商隠詩莫近彈棋局中心最不平又云玉作)
(彈棋局中/心亦不平)酒邉多懊惱之歌(見海/棠賦)寄語尊公何勞永歎
弄紅珠於掌上舍斯無取樂之方(列仙傳許遜字敬之/母夢金鳯啣珠墮掌)
(而生晉初為旌陽令後仙去宋封真君江淹傷愛子賦/痛掌珠之愛子杜詩掌中探見一珠新西京賦取樂今)
(日曹植聞雞篇/衆賔進樂方)玩翠羽於堂前即此是消愁之物(宋玉/賦眉)
(如翠羽白闕/賦翠羽常低)　附注(道書牽牛取天帝二萬錢偹禮久/不還被驅在营室天文志天錢星)
(十二形/如圓錢)
　
　
　
　
　
　
　
　
　
　陳檢討四六巻三
欽定四庫全書
　陳檢討四六巻四
　　　　　　　　　　翰林院檢討陳維崧撰
　序
　　續􁁺菴集序
震澤湖邉舊饒陂澤垂虹亭畔尤足林塘(吴郡志府城/西南即震澤)
(又曰太湖曰具區周三萬六/千頃垂虹亭在吴江東門外)筆牀茶竈陸天随汎宅之
鄉(唐書陸龜䝉字魯望寓居松江甫里毎升舟賫束書/茶竈筆牀釣具自號江湖散人天随子甫里先生以)
(髙士召/不至)雨箬煙簔范少伯浮家之地(范蠡傳蠡字少伯/三户人滅吴之後)
(辭勾踐曰君行令臣行意乃泛輕舟以遊/於五湖按張志和浮家汎宅詳季青序)爰有髙人於
焉小築聨就吟詩之社宛爾漫郎(元次山傳結字次山/居樊山自稱曰酒徒)
(曰漫叟亦/曰漫郎)行逢選佛之塲居然乞士(傳燈錄丹霞天然/禪師初習儒將應)
(舉道遇一禪客問仁者何徃曰選官去禪客曰何如選/佛曰選佛當何徃曰江西馬大師出世此選佛塲也師)
(乃徃見馬祖善覺要覧方外乞士謂上於/佛乞法益慧命下於施主乞食資益色身)才踰王粲詎
屑依人(見園/次序)貧甚茅容偏能養母(漢書茅容字季偉郭/林宗宿其家且日容)
(殺雞為饌泰意謂為已設既而供/母自以草具與客共飯林宗賢之)奉慈幃而出世(見上/註)
擇隙地以逃虚(司空圖詩逃難人多分/隙地逃虚詳同學文)衡門蕭寂不打
慈鴉(杜詩簾戸每宜通乳/燕兒童莫信打慈鴉)修竹檀欒惟生孝笋(孝子傳/孟宗字)
(公武江夏人性至孝母嗜筍冬時缺笋宗入林哀泣笋/忽迸出枚乘兎園賦修竹擅欒夾池水註竹隂濃貎)
盖崧之今日所居即宋王君份􁁺菴故址也昔君以吴
地華宋楚天清尹咏桃花流水之句解組遄歸(李白詩/桃花流)
(水杳然去别有/天地非人間)卜浮天釣雪之區(見季/青序)投簮終老(南史/陶𢎞)
(景與從足弟書/曰投簮高邁)煙汀月嶼秀極人間竹屋花潭甲於天
下於是雲山綿邈大可清談風日輕妍時逢勝友水眀
樓榭每留闘奕之賔栁暗簾櫳慣隠銜杯之客或揮毫而
作賦長把袂以臨風此一時也何其樂乎既而鹿走吴
中(見園/次序)鵑啼洛下(宋史卲雍字堯夫號安樂先生謚康/節嘗與客步天津橋聞杜鵑聲愀然)
(曰天下將治地氣自北而南將亂自南而北/今南方地氣至矣禽鳥得氣之先故知之)兩宫大去
(詳樂/府序)五帥無歸(李陵答蘇武書五/將失道陵獨遇戰)民間池舘凄同趙宋
之江山園内琴尊寂若臨安之歌舞(杭州志春秋屬吴/越秦屬㑹稽陳曰)
(錢唐唐曰餘杭宋南渡/都此曰臨安詳樂府序)凡此寒煙落照之縱横非無繡
戸綺窗之髣髴烏棲月下已換樓臺(詳鴻/客序)燕到春餘半
迷門巷(詳玊/巖序)過客有看花之恨行人多折栁之悲(詳萬/栁啟)
然而昔夢猶存其人如在竹林已盡還傳阮籍之罏(見/半)
(繭賦并詳/雪持序)香草無多尚説屈原之宅(楚詞註春蘭秋蘭/石蘭皆曰香草水)
(經註荆州府歸州秭歸縣北有屈原宅宅東北六十/里有女嬃廟擣衣石猶存杜詩何得山有屈原宅)恨
古人之不見知來者之為誰(世說張思光居嘗歎曰不/恨我不見古人所恨古人)
(不見我陳子昻古詩前不見古人後不/見來者念天地之悠悠獨愴然而涕下)能無思舊之銘
(周庾信思舊銘序云梁故/觀寧侯蕭永卒作此銘)用當懷賢之作(潘岳懐舊賦/序余十二而)
(獲見於父友東武戴侯楊君始/見知名今慨然懷舊而賦之)僕與松之交非一日居
雖異縣難忘者城北徐公(國䇿城北徐公齊國之美麗/者也鄒忌入朝見威王曰臣)
(誠不如徐公美臣之妻私臣臣之妾畏臣臣之客欲/有求於臣皆以為美於徐公由此觀之王之蔽甚矣)生
幸同名差别者小冠子夏(釋常談漢書杜欽杜鄴俱有/大名皆字子夏欽𦕈一目人)
(呼盲子夏欽惡之乃自作一小/冠戴之時遂呼為小冠子夏)五湖在望碧鱸紅稻之
莊百嵗非遥白酒黄雞之曲君如不達前歡已屬乎爽
鳩(左傳齊侯至自田晏子侍於遄臺曰古而無死其樂/如何晏子曰昔爽鳩氏始居此地古者無死爽鳩氏)
(之樂非君/所願也)僕尚能來異日寧虞其題鳯(晋陽秋曰稽康/與吕安善訪之)
(值康他徃康之兄名喜相延不入題門上作/鳯字而去喜以為善康歸曰鳯字凡鳥也)
　　胡黄門其章先生葵錦堂集序
古者青瑣尚格人之訓箕範哲謀(青瑣見憺園賦范雲/詩攝官青瑣闥商書)
(格人元龜洪範/眀作哲聪作謀)黄扉𢎞國老之規臯謨温塞(黄扉詳佳/山序左傳)
(子為國老待之而行塞/臯陶謨直而温剛而)納約自牖義本乾坤(易/)辰告逺猶
風傳比興(詩/)誼關宻勿㫖必繫於君王(古詩宻勿從/事不敢告勞)慮
切風愆言必歸於忠愛(書惟兹三/風十愆)並揚華於紫極胥騰
譽於黄中(易君子黄/中通理)婁東胡其章先生姿制清剛風裁
英整蚤年挾䇿名動公卿壯嵗彈冠任膺民社(漢書王/陽為益)
(州刺史貢禹彈其冠待/陽薦後果召為大夫)温侍讀淹長都雅物望所歸(唐/書)
(温大雅字彦𢎞為髙祖黄門侍郎五世孫温造字簡輿/姿表魁然性嗜詩書東都號處士烏公薦之為御史彈)
(李祐祐曰吾雪夜擒吴元濟未/嘗動心今膽落於温御史矣)薛司𨽻愽洽􁌫華藝林
所服(漢書薛司𨽻宣字贛君郯人為郡所至有聲谷永/薦其達於政事舉措時當經術文雅足以斷王國)
屬有眀之末葉乃思廟之當陽(左傳寗武子曰賦湛露/則天子當陽註匪陽不)
(晞言露見日而乾猶/諸侯禀天子命而行)東朝之水火方平(補/註)北寺之𤣥黄
未息(漢桓紀下李膺於黄門北/寺獄註北寺獄屬黄門署)中常張讓大有責言(宦/者)
(列傳靈帝時張讓與趙忠曺節王甫等擅權序/又與夏惲等十二人號十常侍責言詳納姬)外戚何
苗絶無成算(後漢書何太后兄大將軍何進與何苗同/議誅宦官張讓等袁紹等為畫䇿召四方)
(兵向京城陳琳諫曰功必不成祇為亂階耳/曺操笑曰一獄吏足矣何至紛紛召外兵乎)况復三臺
柱石悉夷甫之風流(三臺見尺牘序陸凱傳宰人國家/柱石不可不强晋書王衍字夷甫)
(戎從弟也位居台司雅宗拱黙以遺事為髙後桓温入/洛慨然曰遂使神州陸沉王夷甫諸人不得不任其責)
列鎮旌麾盡深源之方畧(晋書殷浩字深源時人擬之/管葛庾翼勿之重也曰此輩)
(宜束之髙閣俟天下太/平然後徐擬其任耳)南風不競(左傳晉人聞有楚師/師曠曰無害吾驟歌)
(北風又歌南風南風不/競多死聲楚必無功)楚幕多烏(見璿/璣賦)雪壓賀蘭傅介
子之功名蕭瑟(涇陽圖經賀蘭山在縣西朔州地山多/白草遥望青白如駮北人呼駮馬為賀)
(蘭鮮卑日多因山谷為族氏前漢書傅介子字武仲棄/觚從軍昭帝使至大漠因使壯士刺殺樓蘭王更其國)
(名鄯善還/封義陽侯)天低汧隴吕婆樓之才調縱横(三秦記汧水/在扶風汧縣)
(西隴西郡有隴山上有水四注下秦人西役昇此山七/日乃越莫不回首悲泣為隴頭水之歌西征賦邪界褒)
(斜右濵汧隴秦紀秦立符堅尚書吕婆樓有才略凡/事咨之後薦王猛於堅婆樓嘗曰僕刀環上人耳)既
海水之羣飛(漢揚雄劇秦美新神歇靈繹海水羣飛二/世而亡何其劇與註海水羣飛喻大亂也)
(庾信詩成/羣海水飛)亦崑岡之失火(見懸/圃序)時則先生晉秩中朝冠
班左掖(唐書含元殿後曰宣政宣政左右有中書/省門下省如左右掖註諌垣在左名左掖)潘安
仁晉家騎省(見滕/王賦)珥挿華貂(見半/繭賦)沈初眀梁殿侍中(見/滕)
(王/賦)衣薫寳麝(鄭谷詩風飄蘭麝暗和香按唐尚書郎及/侍中御史奏事含雞舌香始於漢侍中刀)
(存年耆口臭上給/香含之後為制)硜硜以對棣棣而談(詩義疏棣/棣間習貎)於是署有
梨花(補/註)望觚稜而封駁(夢溪筆談銀臺司兼門下封駁/乃給事中之職唐書諫垣左右)
(拾遺六人大事則廷論小者上封事又郭承嘏/為給事中繼有封駁能盡其職觚稜見璿璣賦)垣多薇
樹對鹵簿以敷颺(史天官書上垣太微十星中垣紫微/十五星下垣天市二十二星唐書開)
(元元年改中書省為紫微省省中植紫微取花/乆也漢志天子法從次第為鹵簿其器仗不一)絶多沈
約之彈文詎乏鮑宣之封事(吳均春秋沈休文有奏彈/王源文曰輙奉白簡班固)
(漢書鮑宣字子都何武薦為諌/大夫董賢貴幸宣數上書切諫)森森白筆無不批根(杜/氏)
(通典魏置御史八人當大㑹殿中御史簮白筆側陛而/坐史記灌将軍傳魏其侯竇嬰失勢亦欲倚灌夫引繩)
(批/根)赫赫青蒲因而折角(漢史丹傳丹字君仲以父䕃為/駙馬都尉侍中元帝寢疾欲易)
(太子丹直入卧内伏青蒲上泣涕固諌太子得不易漢/書朱雲字游平與五鹿充宗論易辨折五鹿君諸儒語)
(曰五鹿岳岳/朱雲折其角)洎乎離亂已賦遂初(晋孫綽傳興公上表/曰中宗飛龍實頼長)
(江不然江東為豺狼之塲/矣因賦遂初陳止足之道)沿及滄桑(詳舜民序/及壽閻序)彌躭招
隠(見滕/王賦)王右軍晩年肥遯誓墓尤堅(北堂書鈔晉王羲/之為㑹稽内史稱)
(疾去郡於父墓作自誓文曰止足之分定於/今日若貪冒苟進是有無尊之心而不子也)謝康樂嵗
暮棲遲遊山甚劇(沈約宋書謝康樂因父祖之資生業/甚厚奴僕既衆門生數百鑿山浚河)
(尋山陟嶺/必造幽峻)於是漁畋藝苑鼓吹詞壇(唐書張鎬視經史/猶漁獵晋書孫綽)
(云三都兩京/五經之鼓吹)傚終軍竒木之篇倣充國金城之奏(漢書/終軍)
(字子雲年十八選慱士弟子世謂之終童武帝時有白/麟竒木之瑞終童乃為文以對年二十而卒故曰終童)
(趙充國傳充國字翁孫宣帝元康初羌人叛充國年七/十餘馳至金城圖上方略屯田十二事羌破振旅而還)
莫不書成雜組(司馬相如賦合纂組以成文宋詩紀王/融有五雜組詩云五雜組慶雲發沈約)
(諸人多/和之)經號歸蔵(通志神農本氣墳而作易曰歸蔵其/書漢魏不傳至宋元豐中始出乃張)
(商英/偽撰)纚纚千言洋洋百巻然而庾開府之集五存五亾
(北周宇文逌序庾信有集十四巻百不一存又有三/巻重遭軍火所著僅存十二巻開府見滕王賦註)杜
征西之碑一山一谷(晋書征西將軍杜預好為後世名/常言髙岸為谷深谷為陵刻石為)
(二碑紀其勲績一沈萬山之下一立/峴山之上曰焉知此後不為陵谷乎)間多流軼或有遺
亡今兹所存如斯而已崧以春中獲遊珂里(見祖/徳賦)三吴
草長訪張嵊之名園(南史張嵊字四山吴郡人張稷子/也有志操能清言好園林之樂為)
(湘東王長史後為梁/太守三吴見半繭賦)二月花飛過王珣之别業(晉書王/珣字文)
(琳小字法䕶一云阿苽一稱東亭乃王導之孫洽之長/子吳志虎丘山晉司徒王珣及弟司空王珉之别墅)
猥荷先生命為兹序彦升譔王公之集珍為國華(文選/任昉)
(譔王儉文憲公集序有云豈非希世之儁民瑚/璉之宏器國語季文子曰吾聞以徳榮為國華)伯喈愛
論衡之書私為帳秘(蔡邕傳漢王充嘗著論衡八十五/篇中土未有傳者蔡中郎至江東)
(得之及還北諸公覺其談更/逺撿求悵中果論衡一部)深慚糠粃(世說王文度范/榮期俱為簡文)
(所要王在范後王因謂曰簸之揚之糠粃在前/范曰洮之汰之沙礫在後一作孫綽習鑿齒言)何當瓊
瑶(詩/)
　　宋楚鴻文集序
五茸綺麗代産文人(松江志五茸在華/亭谷東吴主獵所)九辨纒綿世生
才子(文賦誄纒綿而悽愴宋玉九辨序宋玉屈原弟/子閔惜其師忠而放逐故作九辯以述其志)客
來南國相傳金粉之篇(古今註紂燒鉛為粉名曰胡粉/又名鉛粉蕭史鍊飛雪丹與弄)
(玊塗之後因曰鉛華曰/金粉今水銀膩粉是也)居本東鄰大有玊釵之句(宋玉/登徒)
(子賦序楚國之麗者莫若臣里臣里之美者莫若臣東/家之子宋玉諷賦臣嘗出行僕飢馬疲值主人門開翁)
(又到市獨有主人之女來勸臣食以翡翠之釵挂臣冠/纓臣不忍仰視相如羙人賦臣之東鄰有一女子玊釵)
(挂臣冠羅/䄂􁝧臣衣)何况肩吾父子逓擅雕華(唐令狐徳芬撰庾/信本傳信父肩吾)
(同信出入禁闥恩禮莫比既有盛才文/並綺艷徐陵玉臺新咏序逸思雕華)孝綽弟兄(見三/芝序)
俱稱麗則(楊子雲曰詩人/之賦麗以則)論家風於河北此是崔盧(詳/皇)
(士序小學紺珠後魏四姓崔盧鄭/王唐四姓及七姓中俱有崔盧)敘門第於江東斯真
顧陸者哉(見尺/牘序)我友楚鴻當年舞象(内則十三學樂誦/詩舞勺成童舞象)
(學射御註十五/舞象舞之樂)葡萄滿箧(見三/芝賦)譽便起夫通都芍藥盈
箱(見瀛/臺序)名蚤傳於綺嵗(詳聖/期序)偏工綺宻寧患才多(晉書/張華)
(謂陸機曰人患才/少而子更患其多)妙解瀾翻惟愁紙盡固已安仁縣裏
千枝皆桃李之花(潘岳傳岳字安仁為河陽令時/滿縣種桃李人云河陽一縣花)衛尉
園中七尺悉珊瑚之樹(見憺/園賦)洎乎運值家屯時丁世梗
紅顔公子彌深彈鋏之嗟(國策馮驩一作煖見孟嘗君/得置傳舍居有頃自彈其劍)
(曰長鋏/歸來兮)綵筆文人祇切碎琴之感(唐書陳子昂字伯玉/初入京未遇有賣胡)
(琴者子昂輦于緡市之衆驚問曰余善此樂眀日可集/宣陽里衆如期飲畢笑曰子昂文百軸不為人知此樂)
(賤工耳舉琴碎/之名震京師)劍以不平而慣繡竹因有恨而恒斑(見/憺)
(園/賦)是則崔駰罕樂頗多憔悴之言(後漢崔駰傳駰字亭伯/時竇憲為車騎將軍擅)
(權驕恣駰為主簿前後奏記指切長短憲不能容出駰/為長岑長駰不得意未之官歸卒於家地理志樂浪郡)
(有長/岑縣)馮衍尠歡不乏愴愀之致(見尺牘序西京/賦慘則尠於歡)情區哀
樂境異平陂(易無平/不陂)覽吾友之生平増達人之嘆息僕
與高門久叨宻契記託紀羣之雅(先賢行状陳紀字元/方實長子也生子羣)
(字長文有英/才交者甚衆)實惟壬癸之交爰以薄遊言過上郡吴王
射雉之苑詼笑彌旬(吳志黄武初在長洲苑較獵唐孫/逖詩吴王初鼎峙羽獵騁雄才陸)
(魯望詩五茸春草/雉媒嬌見篇上)陸機唳鶴之城遊從浹月(陸機傳成/都王穎假)
(機後將軍河北大都督為孟玖等所譛穎宻使/人收機機嘆曰華亭鶴唳可復聞乎遂遇害)尊公愛
客開緑野以盤旋(唐書裴晉國公請罷政時具凉臺燠/舘號緑野堂與白居易劉禹錫等把)
(酒著/文)賢從憐才飛錦箋而贈答(見尺/牘序)楚鴻十嵗脱帽而
為捉搦之歌(舊唐書韓琬傳曰不務省事而務捉搦梁/樂府捉搦歌四曲有云粟榖難舂付石臼)
(又曰小時憐/母大憐壻)漢鷺七齡揮毫而作擘窠之字(書㫁擘窠/古書法之)
(巨者也李賀詩金/窠篆字紅屈盤)曽㡬何時此歡不再王安期洛濵之
戲大類前生(虞預晋書王承字安期與諸名士共至洛/水戲後王丞相輕蔡公曰我與安期千里)
(共遊洛水邉何處聞有蔡充/兒註丞相王導蔡公蔡謨也)嵇叔夜竹林之遊直同昨
日(晋書阮籍與嵇康山濤向秀劉伶阮/咸王戎為竹林之遊並詳雪持序)花飛鈿笛已無
擫笛之人(潘妃傳帝予潘貴妃以江左古玉律數枚悉/裁以鈿笛按文選彈琴擫籥一作厭文子使)
(倡吹等/工厭竅)草没雕欄並少憑欄之客思君千里别子十年
更披燕市之新編益觸吴天之昔夢既百端之交集(見/滕)
(王/賦)且一語以相寛須知書成吕覽定懸市上之金(吕不/韋傳)
(不韋使其客人人著所聞集論以為八覽六論十二紀/號吕氏春秋布咸陽市門懸千金其上有能増損一字)
(者予/千金)誰云璞獻荆王(韓非子卞和得璞王獻懐王王以/為欺刖一足後平王立復獻之又)
(以為欺刖一足平王死子立為荆王和抱其璞而哭涕/盡續之以血王使工剖之得寳玉乃封和為陵陽侯辭)
(不/就)長韞櫝中之玊(論/語)
　　儲雪持文集序
僕與雪持儲子謝范素交(宋史謝澹不營當世/與范泰為雲霞之交)潘楊宻
戚(見尺/牘序)洛濵之戲君既獨歩此間(見楚/鴻序)竹林之遊僕亦
雅預其末(世說王濬冲經黄公酒罏曰吾與嵇叔夜/阮嗣宗共飲此壚竹林之遊亦預其末也)曰
者春寒正沍微霰載零(左傳申豐曰涸隂/沍寒詩先集維霰)共為曲室之
談聊作西窗之話(世說許詢嘗詣簡文爾時月朗風恬/乃共作曲室中語李義山詩何當共)
(翦西窗燭却詁/巴山夜雨時)用説生平以資諧謔語其枯菀殆有數
端(國語晉優施暇豫歌人/皆集於菀已獨集於枯)敘彼平陂(見楚/鴻序)殊非一致始
者君方覊貫(榖梁傳覊貫成童不/就師傳父之罪也)僕甫勝衣(見素/伯序)衛郎
昔日潛遊樂氏之門庭(見尺/牘序)逸少當年徧謁郄家之羣
從(詳桐初/序註)君則楊修食菓之嵗(見素/伯序)已舉茂才(後漢書/西漢以)
(秀才取士因避/光武諱改茂才)黄琬對日之年便呼愽士(文學傳黄瓊/孫名琬字子)
(琰建和元年日食京師不見瓊為魏郡太守以狀聞太/后問所食多少瓊未知所况琬年七嵗在旁曰何不言)
(日食之餘如月之初瓊大驚即以其/言應後徴拜少府歴仕封陽泉鄉侯)光延大宅正蓄歌
鐘(唐崔令欽教坊記開元中東京右教坊在光宅坊左/教坊在延政坊西京兩教坊俱在眀義坊左傳鄭人)
(賂晉侯歌/鐘二肆)金谷園中方盈盛鬋(見半/繭賦)屬有陽阿之妙伎
能為上蔡之新聲(見半/繭賦)紫簫紅笛譜出龜兹(凉州記咸/寧中盗發)
(張駿塜得赤玉簫紫玉笛古詞紫簫聲斷倚樓人西域/記龜兹國王與其臣庶知樂者於大小山間聴風聴水)
(之聲均節成音後翻入中國如伊州凉州甘州曲皆龜/兹境也連昌宫詞色色龜兹轟錄續註錄續畨樂之名)
緑酒紅燈舞成回紇(樂苑隋回紇曲商曲調也有曰隂/山瀚海使難通幽閨少婦罷裁縫)
碧綾夜委(補/註)偏留休沐之賔(漢書律令五日得一休/沐註休息以洗沐也)絳
蠟晨燃不報當關之客(嵇康書晝卧喜晩起當關呼之/不置註漢有當關之職曉至呼)
(門李商隠詩當/關莫報侵晨客)雕軒匝地綺榭叅天君時出則乘羊入
而蠟鳯(衛玠傳玠風神秀爽縂角乘羊車入市見者咸/曰誰家璧人一作玉人晋書王𢎞與兄弟集㑹)
(任子孫戲適僧達下地作虎子僧䖍正坐采蠟燭珠為/鳯凰𢎞嘆僧達爽俊然恐危吾家僧䖍當以名義見美)
(後如/其言)於胥樂也復何求哉既而地坼蒼鵝人驅銅馬(見/懸)
(圃/序)猥以綺羅之日(漢書班伯與王許子弟/交在於綺襦紈絝之間)及乎離亂之
晨此則君之一變也於是鐵籠宗人雲昏晝伏(史記田/單者齊)
(諸田疏屬也燕使樂毅破齊田單走安平令宗人盡斷/其車軸末而傅鐵籠已而燕軍攻安平城壞齊人為燕)
(所虜惟田單宗人以鐵籠故得脱/乃東保即墨國䇿子胥夜行晝伏)白衣公子箐宻宵行
(杜詩内人紅袖泣王子白衣行註/王子以避亂隠迹為白衣而行也)修蛾曼睩憐綺袖之
難歸(宋玊招魂蛾眉曼/睩註睩目盻也)金鎻瓊鋪痛高臺之易主(甘泉/賦排)
(玉户而颺金鋪兮註鋪宫門環也景福殿賦青鎻銀鋪/桓譚新論雍門周説孟嘗君曰高臺既已傾曲池又已)
(平/)緑腰歌罷再聴何年(琵琶錄緑腰即錄要樂工進曲/錄出要者以為名誤為緑腰又)
(誤六么又貞元中有康崑崙者琵琶第一手新/翻羽調緑腰時有女郎亦彈是曲撥聲如雷)紅綬銜
來相逢奚日(述略記吐綬鳥其身如鸐五色出巴東天/晴則吐綬長一尺須㬰還呑之說文紅綬)
(即朱紱維白居易詩鵑衘紅綬繞身飛李商/隐詩願得化為紅綬帶許教雙鳯一時銜)君則幽憂
不一(見海/棠賦)怊悵絶多(高唐賦怊/悵自失)吹箎吴市佯狂見伍員
之才(國䇿子胥亡楚奔至吴乃被髪佯狂/鼓腹吹箎乞食於吴市按箎一作簫)撾皷漁陽漫
罵亦禰衡之氣(漢禰衡傳衡字正平曺操召為鼓吏衡/為漁陽撾蹀𨄌而進容態有異聲節悲)
(壯云後漢書衡徃見操坐大營門以杖箠地大罵後黄/祖大㑹賔客衡言不遜熟視罵曰死公云等道祖恚遂)
(令絞殺年/二十四)屬百六之將終(詳俊/三誄)遂泰階之漸轉(黄帝泰/階六符)
(經泰階者天地之三階也三階即三台/也凡六星泰階平則隂陽和風雨時)纔離兕虎(詩/)便
作雕蟲(見璿/璣賦)乍脱烏鳶羣修獻雉(荘子人死在上為烏/食在下為螻蟻食左)
(傳魯穆子立所宿庚宗之婦人獻以雉曰余子長矣能/奉雉而從我矣閉戸録五代時三人為朋築壇以丹雉)
(白犬歃血而盟附吳越春秋越王將入吴/越王夫人作烏鳶歌有曰仰飛鳥兮烏鳶)四國續盤敦
之事三吴有盟㑹之言(詩正是四國盤敦見園/次序三吴見半繭賦)長襜短
袂溢此門廬列駟華綏交於衢路此則君之又一變也
無何而君之難弟(詳施/公誄)長能廣期鍔淬芙蓉(王褒頌干/將之璞清)
(水淬其鋒越砥歛其鍔越絶書歐冶子善作劍越/王聘作五劍一曰純鈎薛燭曰光乎如芙蓉始生)躍張
華之兩劍(見園/次序)價侔結緑(見素/伯序)獻韓起之雙環(見園/次序)儀
廙亢丁(見憺/園賦)機雲耀陸(見祖/徳賦)或銀螭壓紐(壓紐見懸/圃序註)牢
燕趙之名城(荀子臯牢天下而/制之註猶牢籠也)或紫艾懸腰(見憺/園賦)牧并
汾之劇邑(輿志太原府古并州地汾州詳天章序漢書/張敞拜膠東相自謂治劇郡非賞罰無以勸)
(懲/)油幢絶麗繡繖何都而處姊歎未室人老驥悲猶伏
櫪(世說馬融女名倫適汝南袁隗隗問之曰弟先兄舉/世以為笑今處姊未適先行可乎答曰妾姊高行未)
(獲良匹不似鄙薄苟然而已魏武詩老/驥伏櫪志在千里烈士暮年壯心不已)三旬滅竈五月
披裘(陶潜詩東方有一士被服常不完三旬九遇食十/年着一冠荘子曽子在衛三日不舉火說苑子思)
(居衛三旬九食吳越春秋延陵季子出遊於齊見道傍/遺金有披裘採薪者季子呼之曰取彼金薪者曰吾當)
(夏五月披裘而/薪豈取金者哉)長顑頷其何之(見半/繭賦)行嚄唶而自悼(史記/信陵)
(君曰晉鄙嚄唶宿將徃恐不聴按/嚄唶大呼也唶嘆聲古有咄唶歌)此則君之又一變也
嗟夫傅鶉觚之才調俛首何堪(補/註)庾蘭成之詞賦傷心
曷已(庾信集著有傷心/賦並見園次序)負井公之愽進壯不如人逋營
室之䀻錢憂維用老(見三/芝序)將欲排閶謁帝馭氣求仙(相/如)
(大人賦排閶闔而入帝居長恨歌後/序有仙能遊神馭氣出天界没地府)而皇娥無將子之
娱嬃女有詈子之懼(王子年拾遺記少昊母曰皇娥經/窮桑滄茫之浦時有神童容貎絶)
(俗稱為白帝之子即太白之精與皇娥讌戲而歌詩將/子無怒離騷女嬃之嬋媛兮申申其詈予註女嬃屈原)
(姊也責其違衆見放/也又楚謂姊為嬃)是以錄成湘帙(見園/次序)盡孫卿臏後
之書(孫子傳孫臏與龎涓俱學兵法於鬼谷涓為魏將/嫉臏之將以計斷其足太史公自叙孫子臏足而)
(論兵/法)庋以綈函悉虞相愁時之作(禮大夫七十而有庋/閣註庋蔵也西京賦)
(木衣綈錦說文綈厚繒也國䇿虞卿少貧説趙孝成王/為趙上卿故號虞卿著書八篇號虞氏春秋太史公曰)
(卿非窮愁不能/著書以自見)爰以俟夫來者亦焉用此文為僕也自
翫髙文已深愾慕心惟昔夢彌切徬徨乃於匠石之前
(見半/繭賦)不揣糠粃之導(見黄/門序)譬之涓人奏曲(拾遺記衛靈/樂工涓人過)
(濮水效為新聲晉平/公悦之並詳琅霞序)祇憐並鼓之簧(詩/)紅女繅盆倍惜
同功之繭云爾(禮夫人繅三/盆手補註)
　　吴天章蓮洋集序
今使酒酣以徃設為鄒陽宋玊之大言(鄒陽見璿璣賦/楚詞宋玉賦大)
(言曰方地為輿圓天為盖/彎弓挂扶桑長劍倚天外)金盡之時繆作徐福欒巴之
漫語(十洲記徐福徐市等言東海祖洲上有不死之草/一株可活一人始皇乃發童男女各三百人率載)
(樓船入海遂不返述異記欒巴字叔元漢桓帝時正旦/大㑹羣臣賜酒巴含酒西噀有司劾巴不敬巴云成都)
(有火患故噀酒救之數日成都果奏/火災云有雨從東北來火息有酒氣)遂已室有園㕓家
餘井碓牛衣馬磨僅足相容(食貨志董仲舒曰貧民常/衣牛馬之衣盖簔衣類也)
(漢書王章字仲卿當貧病卧牛衣中泣與妻訣妻正言/曰京師誰踰仲卿今不激昂反涕泣何也後貴顯妻曰)
(君忘牛衣對泣時/耶馬磨見懸圃序)雁税魚租粗能自給(見半/繭賦)碧畦半畝
便為庾信之園(庾信小園賦余有數/畝敝廬寂寞人外)素壠一區即是潘
尼之舘(晉潘尼傳尼字正叔岳從子性靜退著安身論/以眀所守其略曰寢蓬室隠陋巷環堵而居易)
(衣而出苟存乎道非不安也又作東武/舘賦曰飛甘𤓰於浚水撥素奈於清渠)頳縈弱蔓花是
恒春紺裊柔柯藥名半夏(埤史燕昭王種長春樹葉如/蓮花樹身似桂其花四時之)
(象春生碧花春盡則落夏生紅花夏末則凋秋生白花/秋殘則萎冬生紫花遇雪則謝物性志半夏根相重生)
(上大下小皮黄肉/白五月八月採)繞徑植繁欽之蕙(見尺牘序繁欽集/欽有咏蕙詩託興)
(於失/時也)隔籬栽馮衍之薑(補/註)閒居徐邈尚有酒鐺(見祖/徳賦)暇
日隂鏗非無荈銚(補註隂鏗見園次序茶經一曰茶二/曰檟三曰蔎四曰茗五曰荈註荈茶)
(晩出者管子一農之/事必有一銚一耜)則鑿坏而遁(荘子顔□却魯聘穴/垣逃去楊雄觧嘲或)
(鑿坏以遁註坏墻垣也魏志/管寧開山為廬鑿坏為室)雖顑頷其何傷(見半/繭賦)帶索
而歌但寂寥其奚悔(列子孔子遊太山見榮啟期鹿裘/帶索鼓琴而歌韓詩外傳楚丘先)
(生被簔帶索/見孟嘗君)而乃東都公子嵗嵗依人西鄂詞流年年
失職(俱見園次序東京賦註張衡東京謂洛陽與班固/東都賦意同蜀都賦西蜀公子言於東吴王孫博)
(物志王孫公子皆/古人相推敬之詞)果蓏蠃蛤都無俯仰之資(荘子果蓏/有理註物)
(之㣲者其類不雜也史記貨殖傳/楚越之地果陏蠃蛤不待賈而足)廬舍陂池總乏棲遲
之所(詩/)寂寂梁家之竈(世説梁鴻字伯鸞少孤嘗獨止/不與人同食比舍先炊已呼伯)
(鸞及熱釡炊伯鸞曰童子鴻/不因人熱者也滅竈更燃之)蕭蕭卓氏之壚(見看/奕賦)擬獻
賦而未能縱著書其何益井公善愽索笑奚來(見三/芝序)韓
子能文送窮不去(見看/奕賦)於是轉徙燕齊﨑嶇梁趙鬚如
蝟磔只欲横鞭(世說劉尹道桓温鬚如反蝟皮自是孫/仲謀一流人註蝟攅毛外刺磔裂也横)
(鞭補/註)弩作鴟張偏思縛絝(梁書曺景宗既貴謂所親曰/我昔在鄉里騎快馬箭如餓)
(䲭馳平澤中世說桓宣武與殷劉談不如甚/喚取黄皮袴褶上馬舞矟數廻意氣始雄)所過碻磝
古戍祋祤空壕(輿志碻磝唐為山東濟州治所按兖州/府有濟寧州寰宇記祋祤古縣名漢景)
(帝置今西安/延安府地)赫連臺北盡從來螘鬭之塲(夏載記赫連/勃勃右賢王)
(去卑之後劉曜之族也據朔方僭位二傳為魏所滅/今寧夏地埤雅蟻善鬬鬬輙酣戰不解有行列隊伍)秃
髮城南半昔日狐鳴之地(南凉載記秃髪烏孤河西鮮/卑人也其先與後魏同出入)
(世自塞北遷河西至烏狐盡有凉/州之地史記叢祠中夜篝火孤鳴)鵑花似血營前之篳
篥何多(容齋随筆杜鵑花即今映山紅又名紅躑躅詳/孝威序古詩血淚染成紅杜鵑唐書九部夷樂)
(有漆觱篥胡部安/國樂有雙觱篥)斑竹如啼(見憺/園賦)帳後之琵琶不少(見/海)
(棠/賦)窮魚茹怨凍雀銜悲(束晳擬客難辭有曰永戢琳琅/之耀匿首窮魚之渚唐書昭宗)
(日鄙語云紇干山頭凍/殺雀何不飛去生處樂)紫臺無暫返之賔(見丁/香賦)白社有
難歸之客(逸士傳董威隠居洛陽白社以殘絮縷帛為/衣號百結衣晉董京傳逍遥吟咏宿白社中)
(后山詩白社雙林/去髙軒二妙來)然而才性英竒辭鋒卓犖楯邉磨墨
(見尺/牘序)彌工變徴之聲(詳/下)驛裏題詩(詳藝/圃序)大有陽春之調
(楚詞宋玊對楚王曰客有歌於郢者其為陽阿薤露國/中屬而和者數百人其為陽春白雪和者不過數十人)
(引商刻羽雜以流徴/和者不過數人而已)車前騶卒偕飲酒以何妨(晋書謝/超宗之)
(子㡬卿性通達好飲一日預遊晏不得醉而還因詣道/邉酒壚停車褰幔與車前三騶對飲註騶卒以馬駕車)
(之/僕)塞下荒傖共彈筝而亦可(晉陽秋曰吴人謂中州人/為傖陸機呼左思為傖父)
(註賤稱也北齊書李元忠趙郡人拜南郡太守好酒無政績/及莊帝幽崩元忠棄官潛圖義舉㑹齊神武東出元忠)
(便露車載素/筝濁酒以迎)千篇揮纚同天馬之摩空(補註李賀詩/作賦聲摩空)萬
象淋漓類巴船之出峽(唐書裴延裕文思/敏㨗號下水船)揚雄謇吃雅
擅攡經(楊雄傳雄少好學口吃不能/劇談以經莫大於易作太𤣥)梁肅重膇尤精製
賦(補註左傳韓獻子曰郇瑕氏之地土薄水/淺於是有沉溺重膇之疾註重膇下重也)此蓮洋吴
子(名山記華嶽山/下有蓮洋村)相傳七發之篇(枚乗傳乘善屬文嘗/作七發進楚太子見)
(之病/即愈)而笠澤陳生(詳潘/母序)為作三都之序也(左思傳思作/三都賦成未)
(重於世乃詢求皇甫謐謐為作序於是先相非貳之者/莫不讃述按謐字士安自號𤣥晏先生三都見素伯序)
嗟乎兩戒河山二陵風雨(唐書僧一行以天下山河之象/存乎兩戒北戒限狄南戒限)
(蠻左傳蹇叔之子與師哭而送之曰晉人禦師必於殽/殽有二陵焉其南陵夏后臯之墓也其北陵文王之所)
(避風/雨也)上黨實九州之脊河中為四塞之雄(潞安志戰國/屬韓後屬趙)
(秦為上黨地山川峻險居天下之脊當河朔之/喉河中詳皇士序註鹽鐵論秦四塞以為固)鴉兒峪
口美人與駿馬安歸(補註國䇿駿馬養外廐美人充下/陳異同集酒徒鮑生以美人善四)
(絃者與外弟韋生/换駿馬名紫叱駁)鸛雀樓前廢寢共荒陵奚在(李益詩/鸛雀樓)
(西百尺牆汀州雲樹共茫茫夢溪筆談河中府鸛雀樓/三層前瞻中條下瞰大河唐人咏詩甚多李益為最)
行山日紫憶百戰之旌旗(太行山志山在平陽府安邑/縣西北諸山皆其支脉左傳)
(齊伐晉踰孟門登太行國䇿一軍臨太行則韓/請效上黨之地髙誘註山在河内野王縣北)汾水波
紅想三秋之簫鼓(見瀛臺序平陽志汾/州太康縣汾水所出)空尋斷碣祇剔
殘碑所嘆吾賢復生斯地頗傳殿上競誇才子之名莫
便山中願息髙人之駕
　　董得仲集序
聞之入郇君夫之厨者魚腊非珍(唐書韋安石子陟字/殷卿襲封郇國公厨)
(中飲食甘美人多飽飫時人語曰人欲不飯筋骨舒夤/縁須入郇公厨按漢郇恁字君夫誤用周禮腊人掌乾)
(肉/)覩杜𢎞治之容者閭娵非美(江右名士傳杜又字𢎞/治王右軍見而嘆曰面)
(如凝脂眼如㸃漆此神仙中人荀卿佹詩閭娵子奢/莫之媒也韋昭國䇿註梁王魏翟之美女一作閭姝)張
帝子之樂而眩師罔敢逞其竒(荘子北門成問於黄帝/曰帝張咸池之樂於洞)
(庭之/野)彈寡女之絲而曼延靡所矜其巧(說林蠶最巧作/繭遇物成形有)
(寡女獨宿倚枕不寐私於壁孔中視鄰家蠶箔明日繭/多類之雖眉目不甚悉而望去隠然如愁女蔡邕見而)
(竒之市歸繅絲製琴絃彈之有憂愁哀慟聲問女琰琰/曰此寡婦絲也聞者墮涙釋名婆娑舞態曼延舞綴也)
雲間董得仲者顧陸名家(見尺/牘序)阮嵇逸侣(見雪/持序)遥遥華
冑史既名狐(梁書何昌宇為吏部有姓閔者求官曰子/騫後昌宇笑曰遥遥華胄太史令晉趙穿)
(弑靈公董孤書趙盾弑其君/孔子聞之曰董狐古之良史)曄曄詞宗(漢書華曄/曄固靈根)毛還
稱鳯(見三/芝序)生值太平之日地當吴㑹之衝勝友如雲清
言何綺花飛南陌誰家宋玉之釵(見楚/鴻序)鶯囀西城何處
陳遵之轄(漢書陳遵字孟公身長八尺哀帝末以功封/奮威侯性好客每㑹飲取客轄投井中雖有)
(急不/得去)於是體如楊栁目以佳人(晉書王恭美姿容人目/之曰濯濯如春月栁世)
(說武帝植桞於靈和殿前曰/楊栁風流可愛似張緒當年)手執松枝推為都講(陳書/張譏)
(字直言後主幸開善寺召侍臣坐松樹下勅譏竪議時/索麈尾未至後主令譏執松枝曰可代麈尾棲雲寺記)
(法師每啖論手執松枝以為談柄髙逸沙門傳支道/林許椽諸人共在王簡文齋頭支為法師許為都講)倡
家寳瑟(梁蕭子範詩/斜筵照寳瑟)時過皂莢之園(見半/繭賦)戚里銀筝(漢/書)
(萬石君徙其家長安戚里中與上有/親戚者名曰戚里銀筝見滕王賦)獨卧芙蓉之府(詳/紫)
(𤣥/序)班騅小市容彼荒滛(晉樂府曲陳孔驕媚白陸郎乘/班騅註騅馬蒼黑雜色李賀詩)
(陸郎去兮乘班註陸郎後主狎客楊惲報㑹/宗書頓足起舞誠荒滛無度不知其不可也)鸚鵡長廊
恣其歡讌(詳納/姬序)俄焉人哭秦庭鬼謀曺社(左傳楚申包/胥如秦乞師)
(立依於庭牆而哭日夜不絶聲勺飲不入口七日秦師/乃出左傳宋人圍曺初曺人或夢衆君子立於社宫而)
(謀亡曺曺叔振鐸請待公/彊許之及彊執政曺亡)紀侯不復鄅子無歸(春秋莊/公四年)
(紀侯大去其國左傳鄅人藉稻邾人/襲鄅鄅子曰余無歸矣從帑於邾)𦍑廓處以長愁(見/海)
(棠/賦)荃閒居兮不樂(詳季青序離騷𦍑内恕已以量人兮/荃不察余之忠情兮註𦍑楚人語詞)
(荃香草以/喻君也)玊顔已變(見銅/雀賦)何心華屋之遊(見尺/牘序)金竈難
傳息意神仙之術(漢郊祀志李少君言上祠竈皆可致/物丹砂可化為黄金黄金成以為飲)
(食器益壽庾信/詩何年金竈成)狥煙霞而不返托泉石以終身盖李都
尉之途窮箭盡事業可知(漢書李陵拜騎都尉將步騎/五千殺匈奴數千人㑹有軍)
(候管敢亡降匈奴言陵無後援矢且盡單于乃引兵進/四面矢如雨下陵曰臣無面目報陛下矣乃降詳賀周)
(序/)亦向子期之人去爐存生平已矣(晉書嵇康被誅向/秀經其山陽舊廬)
(作思舊賦有曰棟宇存而/勿毁兮形神逝其焉如)既而劍合無期河清難俟(晉/書)
(雷煥掘豐城獄中兩劍以一送張華華曰天生神物終/當合耳及華被殺失劍所在煥卒子華佩劍經延平津)
(忽自腰間躍出墮水但見二龍長數丈華嘆曰張公復/合之語信不誣矣左傳鄭子駟曰周詩有之曰俟河之)
(清人夀/㡬何)仰嗟時命遂溷跡於秦關(詳翼/王序)俯恤田園聊勉
餐夫周粟(史記伯夷叔/齊恥食周粟)劉越石化為繞指悲不自勝(劉/琨)
(贈盧諶詩何意百鍊剛化為繞指柔興志平望/湖掘得一劍屈之首尾相就識者曰繞指柔也)曺子桓
身作轉蓬(曹子建詩轉蓬離本根/飄飄随長風子桓疑誤)泣將何及(詩/)爰乃燃
脂暝寫雜擬百家(魏志劉馥傳夜燃脂照城外樹提伽/經庶人燃脂諸侯燃蜜天子燃漆)
弄墨晨書(左思詩弱冠弄柔翰徐陵玉臺新/咏序於是燃脂暝寫弄墨晨書)廣搜七略
(見尺/牘序)薔薇承盖仿彿萬年公主之詞(補註周紀顯徳五/年昆眀國獻薔薇)
(水洒衣至衣敝而香不減潘岳哀永逝文雲霏霏/兮承盖晉書武帝女萬年公主薨詔左芬作誄詞)桂樹
扶輪依稀西鄂王孫之作(孔叢子夫子謂晏子曰齊君/失之已久子雖欲挾其輈而)
(扶其輪良弗及也庾信趙國公集序/大雅扶輪小山承盖西鄂見園次序)彚為别集蔵彼名
山屬於建業之城闉(詳鴻/客序)獲誦膠東之著述(漢書董仲/舒為膠東)
(相/)吟謡靡已披賞極多嗟乎俗忌孤芳世疵文雅經傳
䝉吏庾子嵩譏為了不異人(陽秋晉書庾敳字子嵩讀/莊子開巻便放去曰了不)
(異/人)賦錬左思陸士衡誚以此間傖父(晉書陸士衡聞左/思作三都賦與士)
(衡書曰此間有一傖父欲作三都賦須/其成以覆酒瓿耳及左賦出士衡嘆伏)才髙司馬遇楊
意以何年(相如傳相如著子虚上林賦武帝讀之曰恨/不得與此人同時哉時楊得意為狗監薦之)
(得召/見)愽甚子雲遘桓譚而奚日(漢書司空王邑聞雄死/謂桓譚曰雄書能傳後)
(乎曰必傳顧君與譚不及見耳凡人賤近而貴逺親見/子雲禄位容貎不足動人若遭時遇主則必度越諸子)
(矣/)行矣董君勉㫋自愛不遇知音之輩且食蛤蜊(梁書/王融)
(詣王僧佑因遇沈昭略未相識昭略顧盻謂主人曰是/何年少融殊不平謂曰僕出於扶桑入於暘谷照耀天)
(下誰云不知而卿此問昭/略曰不知許事且食蛤蜊)倘逢識曲之人定呼龍鳯(三/國)
(史傳孔眀號伏龍龎統號鳯雛童謡云一龍並一鳯將/相到蜀中陸雲傳閔鴻見雲而竒之曰若非龍駒當是)
(鳯/雛)
　　吴天篆賦稿序
四始以降代嬗歌謡六義而還家沿雅頌(詩義疏四始/者風始關雎)
(小雅始鹿鳴大雅始文王頌始清廟卜商詩序詩有/六義一曰風二曰賦三曰比四曰興五曰雅六曰頌)后
䕫堂下擅搏拊者三千(書/)孔子壇前作縵絃者十九(荘/子)
(孔子遊乎緇愇之/林坐乎杏壇之上)列國大夫灑灑登髙之作(藝文志毛/萇詩傳曰)
(登髙能賦可/以為大夫)宗邦公子洋洋愽物之稱(左傳晉侯聞子/産之言曰愽物)
(君子/也)楚疆善怨屈原則景差唐勒之師(荆楚故事楚襄/王與唐勒景差)
(宋玉遊雲陽之臺王令各賦大言又賦小言/唐勒景差未如宋玊於是賜玉以雲夢之田)梁苑工文
喬如亦枚乘鄒陽之亞(北堂書鈔梁孝王嘗集賔客遊/忘憂館使枚乘賦栁路喬如賦)
(鶴公孫詭賦文鹿鄒陽賦酒公孫乘賦月羊勝賦屏風/韓安國賦几不成鄒陽代韓罰酒餘俱賜絹各五疋)
莫不權輿比興(詩不承權輿註始也/造衡始權造車始輿)祖禰風騷(沈約楚/詞評自)
(漢至魏詞人才子原其飈/流所始莫不同祖風騷)班固以為古詩之流揚雄亦
曰詩人之賦(孟堅兩都賦序賦者古詩之流也漢書揚/子雲嘗曰詩人之賦麗以則詞人之賦麗)
(以/滛)不歌而頌曽聞𤣥晏之談(皇甫謐三都賦序古人/稱不歌而頌謂之賦)體
物為長略見士衡之論(陸機文賦賦/體物而瀏亮)今夫茫茫大塊燥
濕攸分(陶潛自祭文茫茫/大塊悠悠髙旻)𣺌𣺌寰區羿仁爰别(補/註)繩編
檮杌難詳九域之神姦(釋名九域/九州也)蓍揲歸蔵莫晰八紘
之情状(見璿/璣賦)禹州饒厲鼎不鑄而胡消(左傳王孫滿曰/昔夏之方有徳)
(也鑄鼎象物使民知神姦故/民入川澤山林不逢不若)晉渚多妖犀未燃而奚燭
(温嶠傳嶠都督江州軍事過牛渚/世傳多怪嶠燃犀照之竒形畢見)桃姬狡麗誰能自盡
其儀容(見琴/怨序)玉女幽閒猶冀代傳其響像(漢武内傳帝/閒居承華殿)
(忽見一女子着青衣美麗非常帝愕然女對曰我墉/宫女王子登也王母七月七日當暫來言訖不見)興
酣采烈即京都亦聴其雕鑱(文苑張衡研京以十載左/思鍊都以一紀張衡見園)
(次序左思/見憺園賦)骨儁才雄雖江海還歸其歕欱(見滕/王賦)初咀華
而繣態終離器而存神(韓文含英咀華東觀餘論張長/史旭書猶擊劍者交光飛刃歘)
(忽若神而/器不離身)元始而來(太元真一本際經無宗無上而/獨能為萬物之始故名元始)亶
其然矣(詩/)况復翟泉鵝出興替何多(見懸/圃序)陳寳雞鳴盛
衰迭見(列異傳秦文公時陳倉人掘地得物如彘將獻/之道逢二童子曰此名為􁀙􁀙亦曰二童子名)
(陳寳得雄者王得雌者覇人遂棄􁀙而逐二童子俱化/為雉飛去陳倉人以告文公大獵得其雌者化為石因)
(置汧渭間立祠曰陳寳雄飛入南陽秦欲表其符名曰/雉縣按􁀙一作媦三秦記秦武公都雍陳倉漢屬右扶)
(風/)日輪恒昃嗤夸父以徒奔(列子孔子東遊見兩兒論/日逺近一日日出大如車)
(盖日中如盤盂此近者小而逺者大乎列子夸父逐日/渇飲河渭不足北飲大澤未至道渇而死郭璞山海經)
(註夸父神人/言能反日景)坤軸常摇笑共工之慣觸(春秋括地象地/下有八柱廣十)
(萬里有三千六百軸互相牽制名山大川孔穴相通列/子共工氏與顓頊争為帝怒而觸不周之山折天柱絶)
(地/維)媧簧乍弄已看渤澥之枯(見憺園賦事原女媧始制/笙簧渤澥見半繭賦海枯)
(詳琴/怨序)堯鶴纔飛(詳舜/民序)又見咸陽之燼(史記秦孝公作咸/陽徙都之漢書項)
(羽屠咸陽燒其宫/室火三月不滅)時則貞夫握瑾腹轉車輪(屈原九章/懷瑾握瑜)
(兮窮不知所示漢樂府心思不能言腸中車輪轉梁黄/淡思歌心中不能言腹作車輪旋韓詩别腸車輪轉)
誼士沐蘭口銜石闕(屈原九歌浴蘭湯兮沐芳宋樂府/讀曲歌奈何許石闕生中口銜碑)
(不得語並/詳紫𤣥序)欲緘恨而不能縱含辭其未可(洛神賦含辭/未吐氣若幽)
(蘭/)臧文仲書蔵讔謎頗多抑鬱之思(酉陽摉古文仲為/魯使齊齊拘之文)
(仲㣲使人遺魯公書而謬其辭曰歛小器投諸台食獵/犬組羊裘琴之合甚思之臧我羊羊有母食我以同魚)
(冠纓不足帶有餘公及大夫莫能知召其母對曰歛小/器投諸台者言取郭外民納之城中也食獵犬組羊裘)
(者言享戰士而繕甲兵也琴之合言思妻也羊有母告/妻善養母也食我同魚是有木治繫於獄矣冠纓不足)
(帶有餘頭亂不得/梳饑不得食也)郭舍人語集俳諧大有洸洋之志(史/記)
(滑稽傳武帝時有所幸倡郭舎人者發言陳/詞令人主和悦漢書郭舍人請東方朔隠語)從來文士
㡬同女子之善懷(詩/)自昔悲歌每類溺人之必笑(左傳/越圍)
(吴趙襄子使陪臣楚隆至吴吴王與之一簞珠曰溺人/必笑吾將有問也史黯何以得為君子註溺人不知所)
(為而反笑王以自喻所問不急也/晉史黯嘗謂吴當亡王感而問之)吾鄉門望舊數州來
(春秋吴入州來姓/氏譜州來吴姓)近日文豪尤推天篆爾乃詞源綺五
筆陣葩流(杜詩詞源倒流三峽水筆陣獨掃千人軍書/㫁衛夫人筆陣圖如千里陣雲文賦藻思綺)
(合晉書管公眀與單/子春談文采葩流)搜古本之九丘(左傳楚靈王謂左/史倚相能讀三墳)
(五典八索九丘註三墳伏羲神農黄帝書五典少昊顓/頊髙辛堯舜之書八卦之説為八索九州之志為九丘)
識亡書之三篋(漢書張安世字子孺上幸河東嘗亡書/三篋安世具書其事後購書相校一字)
(無/遺)蕭思話流連翰墨世曰無雙(宋書蕭思話孝懿皇后/弟也年未知書以愽誕)
(遊遨為事後折節書史能𨽻/書善音律髙祖以國器許之)曺不興遊戲丹青人稱第
一(吳志孫權使曺不興畵素屏誤㸃墨因就成蠅狀權/疑其真以手彈之嘗過青溪見赤龍飛水上寫獻孫)
(皓至宋時亢旱得所畵龍/置水上雨大作世稱絶藝)更厭雕華尤躭𤣥簡宵叅絳
斗晨誦黄庭(絳斗見璿璣/賦黄庭經名)九華爍煜餉黄玊於安妃(補/註)
(列仙傳晉興寧三年六月夜九華安妃與紫薇王夫人/降金壇楊羲家紫薇曰此上真元君金臺李夫人之少)
(女也道成太上書署紫清上宫九/華真妃賜姓安名欝嬪字靈簫)三秀猗儺饋赤芝
於許斧(離騷采三秀於山間註芝草一嵗三秀沈約詩/眷言采三秀徘徊望九仙晉許穆傳穆為䕶君)
(長史入華陽洞得道王母第二十女紫薇夫人常降教/之後與穆書曰玉醴金漿交生神梨方丈火棗元光靈)
(芝我當與山中許道士不與人間許長史按道士謂許/穆之子名宸一作名翻小字玉斧為侍班仙官赤芝見)
(瑞木/賦註)青牛關上時遇老聃(關令傳周無極元年老子度/函谷關關令尹喜先勅門吏)
(曰若有老翁從東來乘青牛薄版車者勿聴度關其日/果至關吏入白喜曰我見聖人矣即帶印綬出迎執弟)
(子/禮)朱鳥牕前或逢方朔(博物志王母降九華殿時東方/朔竊從殿南廂朱鳥牖中窺母)
陶貞白隠居之暇間渉篇章(高士傳陶𢎞景字道眀讀/書萬巻得葛洪仙傳齊髙)
(帝時上表辭禄隠句容勾曲山號華陽真逸年/八十五嵗無病而逝諡貞白先生或傳其仙去)郭𢎞農
遊仙之餘偏精詞賦(臧榮緒晉書郭璞字景純嘗作遊/仙詩又嘗撰洞林新林卜韻爾雅)
(註數千篇又註三蒼方言山海經楚/詞詩賦數十萬言卒後贈𢎞農太守)文同束晳學類仇
香(晉束晳傳晳字廣㣲太康中歴尚書郎後歸教授所/著有五經通論發䝉記補亡詩文集數十篇又註仇)
(覧一名香字季智延熹中為蒲亭長邑令王渙慕其賢/以一月俸資之入太學郭泰與之同舍下牀拜曰君泰)
(之師非泰/之友也)伯喈曠逸偶詠青衣(漢書王允收邕馬日磾/馳謂允曰伯喈曠世逸)
(才多識漢事當續成後史為三代大典蔡邕青衣賦略/曰宜作夫人為衆女師伊何爾命在此賤㣲後漢張超)
(有誚青/衣賦)商隠瑰竒曽吟錦瑟(詩話李商隠詩文瑰邁竒/古世號為三十六體曽吟)
(錦瑟詩有曰錦/瑟無端五十絃)於是借讀盈門求觀接踵人過市上競
詢吕覽之篇(見楚/鴻序)客到枕間便索王充之秘(見黄/門序)鈔來
小史祇言手腕之疲(唐紀蘓頲為中書舍人元宗平内/難書詔填委廷碩口所占授輕重)
(無差吏白曰丐公/徐之手脱腕矣)錄自毛公還笑中書之秃(昌黎毛頴/傳始皇嘗)
(呼頴為中書君一旦見其髮秃上笑曰中/書君老而秃不稱吾用今君不中書耶)則有焦國王
孫為謀剞劂(廬州志巢縣有南譙城一作焦晉咸康中/置郡於此按滁州東晉曰南譙北齊曰北)
(譙甘泉賦般倕棄其剞劂兮應卲註剞曲刀劂/曲鑿也傅毅琴賦施公輸之剞劂註斧斤也)荆南好
事代庀棗梨(常州志周孝侯斬蛟處名荆溪荆南山/在宜興荆溪之南故名好事見憺園賦)入
錢恐後如酬字數之縑(詳智/修序)解槖争先似醵愽塲之箭
(補/註)頓令汲郡又出新書(見尺/牘序)若在蕭齋定登上選(見素/伯序)
洵可裝之玳瑁真堪架以珊瑚(李義山謝河東公和詩/啟思將玳瑁為逸少裝)
(書願把珊瑚/與徐陵架筆)更有一言竊為三嘆昔者王褒論樂宫人
遍誦吹簫(漢書王褒字子淵蜀人也宣帝時以太子體/不安詔褒娱侍太子疾平復乃歸太子嘉褒)
(所為甘泉及洞簫頌/令後宫皆誦讀之)司馬言愁皇后下為取酒(相如長/門賦序)
(武帝陳皇后得幸頗妬别在長門宫聞相如之為文奉/黄金百斤為相如文君取酒因得解悲愁之詞後陳后)
(復親/幸)吟成枯樹庾信既彯盩綬於關中(朝野僉論信初/至北方文士多)
(輕之示以枯樹賦後無敢言者/說文盩赤色彯綬詳九日序)賦得𤣥猿徐幹亦珥豐
貂於鄴下(魏文帝典論幹之𤣥猿漏巵員扇橘賦/張蔡不過也張正見詩豐貂入建章)並縁
麗製獲簉華班而我吴子盡室燃糠(南史顧歡家貧無/以受業鄉中有學)
(舍於舍壁後倚壁聴無遺亡者夕/則燃松節膏讀書或燃糠自照)終朝曬麥(見懸/圃序)薦揚
無路盻楊意以何年貧賤堪傷俟桓譚而奚日(見得/仲序)此
則榮枯莫必季主所以咨嗟(史記日者傳司馬季主者/楚人卜長安東市宋忠賈)
(誼謁之季主曰卜者導惑教愚也愚惑之人豈能一/言而知之哉後宋扺罪賈不食死此務華絶根者也)顯
晦難期唐舉於焉嘆息者也(蔡澤傳澤干諸侯不遇而/從唐舉相舉熟視而笑曰)
(吾聞聖人不相殆先/生乎註盖戲之也)倘千秋而逢濟北定閔勞薪(世說/晉武)
(帝賜荀朂食朂曰此勞薪炊也帝宻遣問/果用故車脚按朂字公魯封濟北郡公)如四海而有
中郎須憐㸑竹(文士傳中郎蔡邕經㑹稽柯亭見椽竹/質可為笛斷為兩節吹之為黄鍾之音)
　
　
　
　
　
　
　
　
　
　
　
　陳檢討四六巻四
欽定四庫全書
　陳檢討四六巻五
　　　　　　　　　　翰林院檢討陳維崧撰
　序
　　佳山堂詩集序
命鳸分官以後肇始篇章(左傳昭子問曰少皥氏鳥名/官何故也郯子曰五鳩鳩民)
(者也五雉為五工/正九鳸為九農正)斷鰲立極而還權輿述作(列子女媧/氏斷鰲足)
(以立四極高誘註犬廢傾以/鰲足拄之權輿見天篆序)姚庭吁咈半臯䕫渾噩之
音(書/)姬代升歌多旦奭舂容之製(詩義疏文王分岐周/故邑為旦奭采邑武)
(王遷鎬克商乃采文王時民俗之詩得之國中雜以南/國者為周南其專得之南國者為召南學記善待問者)
(如撞鐘待其舂容然後盡/其聲韓詩舂容乎大篇)揲蓍繫象理本元公(易/)緝雅
稱詩義縁上相(漢書陸賈謂陳平/曰足下位為上相)莫不仰規天漢俯察
華蟲(詩維天有漢/書山龍華蟲)舒慘恊乎隂陽(劉孝標論陽舒/隂慘生民大情)清濁
調乎律吕(樂記註黄鐘太簇姑洗㽔賔夷則無射為六/律大吕夾鐘仲吕林鐘南吕應鐘為六吕十)
(二律聲/分清濁)麟麟炳炳(楊雄羙新論炳炳/麟麟註與燐同)矞矞皇皇(見瑞/木賦)文
字之興由來尚矣且夫言以旌心文原載道(韓文文者/所以載道)
(也/)若使情弗篤乎君王志不存乎民物色工朱紫徒成藻
繢之容韻合宫商未便克諧之奏(書八音/克諧)縱復愽綜正
變雜撰髙深審音者例之自檜無譏(左傳季札觀樂自/檜以下無譏焉)
觀禮者歎為既灌而徃(論/語)盖自昔興文要於養氣(韓愈/答李)
(翊書古之立言者不可以不養也氣/盛則言之短長與聲之髙下皆宜)從來立徳方許著
書(左傳穆叔曰豹間之太上有立/徳其次有立功其次有立言)辭須能達此言鬯自
宣尼思貴無邪其説原於魯頌必膏深而光沃斯理沛
而詞昌(答李翊書根之茂者其/實遂膏之沃者其光華)徃説雖多斯言不易我
夫子益都相國馮公(詳益/都䟦)光嶽分靈穆眀一徳(書穆穆/在上眀)
(明在/下)樞機宻勿龍馬佐其苞符(論語䜟仲尼曰吾聞堯/舜遊首山觀河渚有五)
(老一老曰河圖將來告帝期一老曰河圖将來告帝謀/一老曰河圖將來告帝書一老曰河圖將來告帝圖一)
(老曰河圖将来告帝符龍銜玉苞金/泥玉檢封盛書五老飛為流星入昴)參贊經綸日月資
其糺縵(見璿/璣賦)孕灝愽兩間之氣有而不尸滙汪洋百谷
之墟積而彌讓亳都負爼躬調五味之鹽梅(埤史湯思/賢夢有人)
(負鼎抗俎曰鼎為和味俎者割截天下/豈有人焉為吾宰者乎書用汝作鹽梅)元子徂東手補
千章之衮繡(詩我徂東山我觀/之子衮衣繡裳)番番格人之貌(書番番/黄髪又)
(格人/元龜)泱泱大國之風(左傳季札觀樂為之歌/齊曰泱泱乎大風也哉)於是暉映
三才發皇萬有龍文扛鼎噌吰鞺􁱹之聲(韓愈詩龍文/百斛鼎筆力)
(可獨扛石鐘山記有􁐘坎鏜/􁱹之聲與向之噌吰者相應)鴻筆摩空(見天章/序註)拏攫連
蜷之狀(拏攫見憺園賦屈原九歌/靈連蜷兮既留註長曲貌)周情孔思杼軸吟謡
(唐李漢韓文序日光玉潔周情孔思我先/陸機文賦雖杼軸於予懷怵他人之)夏鼎商盤(見璿/璣賦)雕
鑱籕篆(詳亓/山序)卿雲之麗碧落巻舒本出無心(卿雲見璿/璣賦碧落)
(詳觀/槿序)大海之生紫瀾浩蕩仍歸何有(唐詩大海廻/風生紫瀾)若乃
九霄退食(詩/)三殿書思(見璿/璣賦)蒿目時艱(荘子駢拇篇今/世之仁人蒿目)
(而憂世之患註蒿目/半閉其目坐生憂愁)䀌懷國是(補/註)歎宻雲之不雨(易/)望
切虹霓(孟/子)愾洚水之懷山憂深昏墊(書/)碧雞乍梗(見璿/璣賦)
嗟戍卒之仳離(詩/)金馬旋開(見璿/璣賦)感征夫之况瘁(詩/)年
年下瀬樓船則楊僕遲歸(漢書南越吕嘉為亂命楊僕/為樓船將軍戈船下瀬出零)
(陵徃/平之)嵗嵗横江澤國則盧循尚在(晉書盧循娶孫恩妹/恩亡餘衆推循為主)
(元興二年劉裕討循至晉安/循窘急泛海到畨禺冦廣州)以致星飛紫孛屢聞宵旰
之朝(春秋傳星孛入北斗邪氣/所生也漢書宵衣旰食)甚而地坼黄輿(詳琴/怨序)偏
警殷憂之聖(晉劉琨傳或殷/憂以啟聖眀)戀殷魏闕思謝政以奚從
(荘子譲玉篇公子牟謂瞻子曰/身在江海之上心居魏闕之下)念結蒼生欲引年而未
可(謝安傳士大夫相謂安石不/出將如蒼生何詩以引以翼)謂予不信爰作歌以告
哀(詩/)問我何求用賦詩而見志(書詩言志左傳鄭伯享/趙孟於垂隴子展伯有)
(子西子産子太叔二子石從趙孟曰請/皆賦以卒君貺武亦以觀七子之志)藎臣納牖(詩王/之藎)
(臣註忠愛盡無已/也易納約自牖)語必纒綿元老匡時言皆忠愛絶少
憑虛之論(西京賦憑/虚公子)原非謾興之言然而秋盈緑野(見/楚)
(鴻序戴埴䑕璞裴度於唐文宗時留守東都治/綠野堂雖野服蕭散尚保釐留臺非閑居事也)時致門
生春到黄扉(漢百官制丞相聴事之閣俱用黄扉/故稱黄閣其制天子以丹丞相以黄)恒招
屬吏或飛觴而命酒每授簡以摛文(見璿/璣賦)偏師一奮砰
􁠻喧八月之濤(見懸圃序枚乘七發將以八/月之望觀濤於廣陵之曲江)險韻重拈
撇捩激萬鈞之弩(洞簫賦聨綿漂撇韓愈送窮文捩手/翻羮王右軍書衛夫人筆陣圖鍾繇)
(每作一戈如百鈞之弩發書法要錄/李斯小篆如千鈞强弩萬石洪鍾)行間光怪盤硬筆
以横飛(杜詩書貴瘦/硬方通神)楮上騰掀蘸渇毫而突起(說文滔/蘸濕貌)
(補/註)客嘲賔戲亦莊亦諧(白帖子雲之解客嘲孟/堅之答賔戲見尺牘序)西竺南
華半仙半佛(後漢書眀帝遣使求書天竺按其國在/西故名西竺一稱乾竺南華見園次序)此
則語多寄託仍為有謂而然義屬興觀詎是無因而作
陶融元氣終難越其範圍籠盖羣倫鮮能窺其涯涘也
崧以菲材獲承隆盻道傍苦李(世說王戎七嵗與諸兒/遊睹道邉李樹有子折)
(枝諸兒競取之惟戎不動人問之答曰/樹在道邉而多子必苦李也取之信然)過䝉匠石之知
(見半/繭賦)㸑下焦桐(搜神記吴人有燒桐以㸑者蔡邕開其/爆聲曰此良桐也斷以為琴其尾焦因)
(名焦/尾)謬荷鍾期之聴(見園/次序)雕慚宰子(論/語)鑄愧顔回(法言/或曰)
(人可鑄與曰孔子鑄/顔回矣註學猶鑄也)猥於鑽仰之餘得與校讐之役(律/厯)
(志廣延召問未能/讐也註讐對也)於是剖厥紛繁釐其前後同西園之
子弟(見尺/牘序)商訂魯魚(抱朴子文字之譌以/魯為魚以帝為虎)偕東閣之生
徒整齊亥豕(漢書公孫𢎞為相封平津侯開東閣營客/館以招天下士家語子夏見讀史志者曰)
(晉師伐秦三豕渡河子夏曰/非也已亥也問之魯史果然)懸之通國(見黄/門賦)副在名山
(史記蔵之名/山傳之其人)極知卑不頌尊愚難知聖敢矜莛叩思擬
議夫淵深遑恣管窺冀稱揚夫髙厚(東方朔答客難以/管窺天以蠡測海)
(以莛撞鐘豈能通其條貫/考其文理發其聲音哉)祇以一堂請益數載從遊敢
略綴夫俚言敬敷陳乎末簡竊比卜商握管弁毛詩之
首(家語卜子/夏有詩序)粗同安國濡毫序書傳之前云爾(漢書孔/安國治)
(尚書定為五十八篇作/序於前為武帝愽士)
　　方渭仁都門懷古詩序
若夫五陵南去地入中原(西都賦南望杜覇北望五陵/註漢髙帝長陵惠帝安陵景)
(帝陽陵武帝茂陵昭帝平陵為五陵庾信賦五陵豪選/註士人多宅於此晉書祖逖曰不淸中原而復濟有如)
(大/江)三輔西來(西安志秦曰關中漢武帝立/京兆左馮翊右扶風為三輔)河衝北戒(見/天)
(章/序)軍都蒼莾金遼則處處斜陽(漢書盧植隱於上谷今/昌平州軍都即其隠處)
(荘子適蒼莽者三飱而反註一望之地/也輿記古幽薊之地即遼金元舊都也)碣石沉雄燕趙
則年年蔓草(禹貢夾右碣石入於河安國註海畔山也/在北平即驪縣城西南西京賦揚洪濤於)
(碣/石)一城木葉霜未染以先紅萬里邉牆月既沉而愈白
井上之燈忽紫蒯徹難逢(補註列傳蒯通本名徹涿陽/人以武帝諱史易為通善口)
(辨詳納姬序按順天志徹墓門每/見夜有紫燈即方公題詩之一)市中之筑空豪慶卿
安在(刺客傳荆軻者徙于衛衛人謂之慶卿而之燕燕/人謂之荆卿髙漸離擊筑荆軻和而歌於市中旁)
(若無/人者)於是金笳夜噭和以曼聲(齊髙帝塞客吟金/笳夜厲羽轊晨征)鐵騎
晨嘶雜之長嘯(漢書註鐵馬介馬也杜詩鐵馬汗常趨/晉書孫登字公和隠蘇門阮籍與商仙)
(術登不應長嘯而起/至半嶺聞聲如鸞鳳)揮毫颯㳫(張衡羽獵賦輕車颯/㳫李詩颯㳫如流星)山
廻故國之篇(詳初/眀序)潑墨淋漓(畵記王宰善潑墨酒酣先/以墨潑絹随其形為山水)
(不見墨/汙之跡)火入荒陵之句(劉禹鍚懐古詩風吹落葉填宫/井火入荒陵化寳衣三輔故事)
(始皇𦵏驪山後牧羊兒亡/羊羊入藏中覓羊燔其郭)人則嶔崎而厯落(世說周伯/仁道桓茂)
(倫嶔崎厯/落可笑人)俗原慷慨以悲歌(見素/伯序)金飇蕭屑偏帶商聲
(說文飇扶/摇風也)秦缶髙凉最含西氣(詳子厚序曹植/詩秦筝發西氣)嗟乎上
客端憂正奉倩傷神之後(謝荘月賦陳王初䘮應劉端/憂多暇世說荀粲字奉倩彧)
(第六子妻曺氏有艶色妻病熱奉倩出中庭取/冷還以身熨之妻亡人弔不哭而神傷尋亦卒)故人工
病亦安仁悼婦之餘(風俗通慎終悼亡潘岳悼亡/詩之子歸窮泉重壌永幽隔)古今
大矣何須代徃昔以興悲賢達紛如奚事向關河而寄
慨君如不樂請髙吟蟋蟀之章(詩/)僕倘能狂願緩進鸕
鷀之杓(謝氏詩源金母召羣仙宴於赤水坐有碧玊鸚/鵡杯白玊鸕鷀杓杯乾則杓自把欲飲則杯自)
(舉李詩鸕鷀杓鸚鵡杯百年三/萬六千日一日湏傾三百杯)
　　汪季青詩稿序
波喧江浙緑遶千家山界常湖青連兩縣則有藍溪仙
客舊籍桐川(福寧州志大姥山下有藍溪每八月中漢水作藍/染帛最佳俗傳大姥染衣水又按金華府有藍溪)
(縣嚴州志桐川即桐江/在桐廬縣源出天目)黄海文豪新家顧渚(九域志新安黄/山有雲如海稱)
(黄海一稱雲海湖州志顧渚在長興縣旁有二山相/對號眀月峽昔夫差顧其渚可都故名其地産茶)尤
躭詩賦雅事交遊以余近百里之間為我命三秋之駕
褰裳譙國(見天/篆序)只訪嵇康(虞預晋書嵇叔夜先本上虞/人姓奚以避怨徙譙郡家于)
(銍邑之嵇山/因命氏焉)擔簦陳留惟尋阮瑀(見尺牘序史記虞卿/躡蹻擔簦註簦禦雨)
(具阮瑀傳瑀陳留人通典/陳留嬀州之地今河南府)然而雲時出岫鳥善離巢年
年馮煖嘗聞彈鋏依人(見楚/鴻序)嵗嵗鄒陽不免曵裾作客
(鄒陽傳景帝時陽仕吴以文辨著名吴王隂有邪謀上/書諌曰蛟龍驤首則霧雨咸集今臣餙固陋之心何王)
(之門不可/長曵裾乎)成都肆上未見嚴遵(漢嚴遵傳遵字君平卜/筮於成都市日得百錢)
(足以自養則閉肆/下簾而讀老子)洛陽城中絶無蘓季(蘓秦傳季子為/從約長曰使我)
(有洛陽負郭田二頃/豈能佩六國相印乎)率爾題門以去(見􁁺/菴序)􁎓然擁檝而
還(即訪戴事/見園次序)猶復眷佇為勞纒綿莫解瑶緘鄭重憑紅
鯉以浮來錦字分眀倩緑鱗而送至(見尺/牘序)齊紈作叠披
襟而謖謖多風(見海/棠賦)秦鏡初圓開篋而團團似月(詳無/沗序)
(西京雜記始皇有方鏡可照人心/膽杜審言咏月詩好與鏡俱團)一摇綵扇便使身輕
(江淹集有扇/上綵畵賦)毎鑑華銅頓憎形穢(漢辛延年詩貽我青/銅鏡陸機與弟書仁)
(壽殿前有大方銅鏡暗着庭中向之便寫人形晉衛玠/别傳玠舅王武子見甥玠嘆曰珠玊在側覺我形穢)
倐初心之莫遂(見黄/門序)溝水東西(西京雜記文君白頭吟/有曰今日斗酒㑹眀旦)
(溝水頭躞蹀御溝/上溝水東西流)俄舊雨之長垂(少陵集卧病長安旅/次多雨尋常車馬之)
(客舊雨來/今雨不來)浮雲南北(詳納/姬序)空縻好爵(易/)文園則引疾偏
多(漢書相如事孝景為武騎常侍後武帝拜/為孝文園令有肺疾免居茂陵詳智修序)徒㸃華班
騎省則間居不少(見滕王賦潘岳賦序於是覽止足之/分庶浮雲之志乃作閒居賦以歌事)
(遂情/焉)忽接中山之信獲披瓦上之編按節狂歌臨風卒
讀夫其才調彌遒襟情更暢劉孝威林檎之啟字字英
竒(梁劉孝威集謝賚林檎書有曰生於玊井/之側出自金膏之地上靈所貴下士希逢)張子布柟
榴之章言言綺宻(吳志張昭字子布張紘字子綱俱為/孫權叅謀紘嘗作柟榴枕賦陳琳在)
(河北持示人曰此吾鄉張子綱所作又與紘書曰足下/與子布在所謂小巫見大巫神氣盡矣按子布誤用)
五色膠東之紙錄此清文(見尺/牘序)千畨巴蜀之箋書其麗
句(見三芝序資暇録元和初薛濤尚松花箋而好製/小詩一作薛陶晉簡文帝録謹奉紅箋二千畨)播
之輦下足當騷雅之稱弆以帳中不沗風流之目(弆蔵/見尺)
(牘序註帳中/見黄門序)僕也一官落拓(楊雄客嘲曰何/為官之拓落也)恨與年増
三載覊棲才因興減藻思消歇既輸君十倍之才(蜀漢/書先)
(主以後事屬亮曰/君才十倍曹丕)宦况聊蕭甘讓爾五湖之長(晉書桓/温子𤣥)
(補義興守嘆曰父為九州/伯子為五湖長棄官歸國)乃猶膏唇拭舌序王裴輞水
之思(宦者傳吕强疏云羣邪項領膏唇拭舌唐列傳王/維别墅在輞川常與裴廸游後與裴書曰多思曩)
(昔攜手賦詩步/仄徑臨清流也)䑛墨含毫弁皮陸松陵之集(荘子宋元/君盡圖衆)
(史䑛筆和墨按含毫詳藝圃序唐書皮日休與陸龜/䝉羅隐吳融為益友相唱和陸著有松陵集十巻)多
恐青猿獻誚將毋白鶴騰譏(孔稚圭北山移文南嶽獻/嘲非隴騰笑列壑爭譏攢)
(峰竦/誚)君縱忘言僕猶知愧或者久要有在請待來年昔
夢難忘遥申一語竟獲右軍誓墓(見黄/門序)平子歸田(見三/芝序)
紅簾白舫徃來苕霅之間(高士傳張志和號烟波釣徒/顔真卿為刺史欲舘之謝曰)
(願浮家汎宅徃來苕霅之/間耳按苕溪霅溪屬湖州)酒幔茶檣(韓非子宋人沽酒/懸幟甚髙即酒旗)
(也茶檣即陸龜/䝉事見􁁺菴序)滅没鳬鷖之隊與君唱和定自成聲(檀/弓)
(子之琴和之而/和彈之而成聲)借我流連差堪作達(世說阮咸子渾韻/度似父亦欲作達)
謂余不信姑留息壤之盟(國䇿秦武王與甘茂盟於息/壌攻宜陽五月不能㧞也樗)
(里疾公孫衍爭之王王将召/甘荗而去之對曰息壌在彼)於我何求敢訂莵裘之約
(左傳魯隠公謂羽父曰使營莵裘吾將老/馬杜註莵裘魯邑不居魯朝别營外邑)
　　藝圃詩序(原註藝圃者姜如農先生仲子學在所/居也其先為文文肅公清瑶嶼又先為)
　　　(袁憲副某堂最為吴中勝處學在讀書其中旁/列古彛鼎及茶鐺酒董諸小物一日吾友吴園)
　　　(次過其齋頭頃刻為賦詩四十首/學在梓而傳之并屬余為序云)
盖聞夏鐫九鼎原非旦夕所成(見天/篆序)漢起千門初豈咄
嗟能辦(漢郊祀志漢武作/建章宫千門萬戸)蜂釀花而作蜜定費經營狐
集腋以成裘恒資襞績(張璠易註序宻蜂以兼采為味/任彦昇薦士表非取製于一狐)
(諒求味于兼采狐腋見歸/田序襞績見瑞木賦註)宋人之鏤楮葉請以三年(列/子)
(宋人有為其君以玉為楮葉者三年而成亂之楮葉中/不可别也遂以巧食宋國列子聞之曰使天地生物三)
(年而成一葉物/之有葉者寡矣)魯客之造木鳶期之數載(淮南子魯般/為木鳶而飛)
(列子墨翟之飛鳶自謂能之極也韓子墨子為木鳶飛/一曰而敗曰吾不如為車輗者巧也用咫尺之木不費)
(一朝之事而引三十石之任今我為鳶三年成飛/一日而敗惠子聞之曰墨子大巧巧為輗拙為鳶)借非
蛟蜃奚緣嘘俄頃之樓(見半/繭賦)除是仙靈或解熟逡廵之
酒(列仙傳韓湘子/解造逡廵酒)三都待鍊藁乍削以還焚(見素/伯序)兩賦
當研毫縱含而每腐(范曄後漢書張衡擬班固兩都作/二京賦十年乃成劉勰神思賦相)
(如含筆/而腐毫)何來巧製敏屬神輸乃有華文贍同夙搆(范雲/傳雲)
(為文每下筆立/就人謂為宿搆)爐熏未息千章盈芍藥之花鉢響還留
百軸溢葡萄之樹(見三/芝序)在作者尚矜其極筆至旁觀益
侈為美譚(公羊傳魯人至/今以為美譚)麗矣名篇猗歟盛事時則迢
迢金谷(見半/繭賦)直控雞陂(吳志齊門外吴王/畜雞城後名雞陂)隠隠銅街(見/滕)
(王/賦)袤通鶴市(見半/繭賦)零朱賸粉是前代之空園卧碣殘碑
得昔賢之故第袁太尉池亭閫若喬木斯存文潞公閥
閱巋然平泉尚在(俱見上原註按袁太尉詳紫來序宋/史文彦博字寛夫出將入相五十餘)
(年以太師致仕封潞國公九十三年卒史記眀其等曰/閥積日曰閲註門左為閥右為閲取此賈氏談錄贊皇)
(公平泉莊周廻十里堂榭百餘有自記按李栖/筠封贊皇男子吉甫贊皇侯孫徳裕贊皇公)朱門换
主空餘故老之流傳青瑣騎箕彌切佳即之顧慕(荘子/大宗)
(師傅説相武丁乘東維騎箕尾/而比于列星顧慕見瑞木賦)舊説萊陽仲子幼便能
文爭誇天水次公賢而好客(見上原註仲子即學在其/先萊陽人姜屬天水郡)
則有畫省望即(見園/次序)雄州名守偶作墻東之客(後漢書/北海王)
(君公遭新莽亂儈牛自隠時/人語曰避世墻東王君公)潛為垞北之遊(見看/奕賦)攀條
藉卉嘉賔因適志以忘歸散帙攤書賢主遂濡毫而請
賦斯時也紅鵝舘裏宿雨催晴碧鴨闌邉嫩凉滌暑(見/憺)
(園/賦)水眀天淡既駊騀以宜人(楊雄甘泉賦崇/丘陵之駊騀)簟滑甌香
復蕭疎而稱意爰披雪璽用染霜鋒(世說羲之書蘭亭/記用𧖟繭紙鼠鬚)
(筆按蠶繭紙/似繭而澤)沉思而風雨忽來狂呌而蛟螭㳫舞五言
十二半微雲踈雨之吟(孟浩然集序浩然間適秘省秋/月新霽諸英華賦詩浩然句曰)
(㣲雲淡河漢疎雨滴梧桐/舉坐歎其清絶咸閣筆)七律八章多劍拔弩張之態
(袁昻古今書評韋誕書/如龍威虎振劍拔弩張)盖其感慨在心故爾宫商應手
問庾子山之第宅能不興哀(見天章序杜詩庾/信羅含俱有宅)過稽叔
夜之園林可無流涕(見得仲/序註)千尋玳瑁一架珊瑚(見天/篆序)
織成寳罽偏熏芸葉之香(詳澹菴序古詩芸/葉香薰走蠧魚)叠得花牋
更養成都之粉(見園/次序)飛揚跋扈(東魏書髙懽曰侯景常/有飛揚跋扈之志杜詩)
(飛楊跋扈/為誰雄)筆不能休(詳少楹/序註)頓挫激昂(頓挫詳南耕序/激昂見園次序)
文無加㸃(詳少楹/序註)曺子桓城南㑹獵正獸肥草淺之時
(魏志文帝諱丕字子桓典論文帝自敘曰余少好弓馬/建安十年濊貊貢良弓燕代獻馬時嵗之暮春和風扇)
(物弓燥手柔草淺獸肥/與族兄子丹獵于鄴西)管公眀席上清談是耳熱酒闌
之後(管輅傳輅年十五從其父之瑯琊太守單子春聞/輅名請見㑹客百餘人皆才辨之士管曰輅年少)
(膽未堅請先飲三升清酒然後可談魏/文帝與吳質書酒酣耳熱仰而賦詩)無何而日隠西
嵫星翻北渚(淮南子日入崦嵫註其山在西亦名西嵫/地理志秦州有崦嵫山稱西崦屈原九歌)
(夕弭節/兮北渚)小胥腕脱(見三芝序/及天篆序)屢促更衣(史記灌夫傳坐/乃起更衣外戚)
(世家武帝起更衣衛子夫侍尚衣軒中顔/註凡久坐者皆起更衣以寒煖或變也)上客神來(王/勃)
(採蓮賦上客喧兮樂未己王僧孺詩上/客强盤桓摭言文有三來一曰神來)堅祈刻燭(見園/次序)
於是盡敞席珍(儒行儒有席上/之珍以待聘)縱陳櫝韞(論/語)恢竒俶詭
如觀伯翳之經(荘子天下篇其辭雖參差而俶詭可觀/路史劉秀表校山海經云夏禹治水伯)
(益與伯翳主驅禽獸是則益翳為二人/非伯翳之即益也按山海經即伯翳經)炫燿焜煌疑入
波斯之市(隋書煬帝遣李昱通波斯尋貢方物按/西方波斯國多寳乃大月氐之别種)爰有
蔡邕籕篆曺覇丹青(蔡邕傳邕為中郎將工八分書上/表求正定六經文字靈帝許之並)
(見憺園賦唐書𤣥宗時曺覇善畵杜/甫有曺將軍畵馬圖引及丹青引)銅肌蛀緑獰如西
極之辟邪(廣雅蛀食木蟲古噐評漢辟邪燼此薫爐也/通體為辟邪形拆其半為盖其形小可置懷)
(䄂按辟邪獸名漢以金石為其形以鎮宫門褚載馮小/憐有手爐曰辟邪足爐曰鳬藻五色綠唐肅宗賜李輔)
(國玉辟邪髙/一尺五寸)玊暈皴紅艷若南荒之鸚鵡(物性志鸚鵡/丹喙緑毛翠)
(衿又其毛或蒼緑或紫喙曲如鶚而目/深行則以喙啄地而足後随之效人言)攜來笻杖(蜀志/笻竹)
(髙節磥砢可為杖漢張騫使大夏見蜀/中卭竹杖問之曰從身毒國數千里得)竹無淚以恒斑
(見憺/園賦)結就焦團椶未癭而先紫(草木志椶木為飲器曰/椶瓢一曰癭瓢又草舍)
(曰團焦俗作團瓢庾信枯樹賦戴癭銜瘤/南方草本状五嶺楓木嵗久則生瘤癭)六宫脂盝(見/銅)
(雀/賦)隠隠啼粧(詳皇士序註江總/賦啼粧梁冀婦)七尺唾壺茫茫寃氣(西/京)
(雜記廣州王發魏襄王塜得玉唾壺一枚拾遺記魏文及/帝納薛靈芸芸别父母升車時以玉唾壺承淚即紅色)
(至京師壺中淚凝如血焦氏易林寃煩/屈詰潘岳寡婦賦愁煩寃其誰告兮)寧苐漆園小吏
牀頭之蝴蝶仍來(史記莊子者䝉人嘗為漆園吏荘子/齊物篇昔莊周夢為蝴蝶栩栩然蝴)
(蝶/也)非徒管氏夫人硯裏之鴛鴦不去(補註趙孟頫傳子/昻夫人管氏亦工)
(丹/青)凡諸長物(見祖/徳賦)悉付短歌憑老興以淋漓横秃衿而
跳盪(漢書曺操忌孔融令人枉奏云秃巾微行唐突宫/掖李賀詩秃衿小䄂調鸚鵡左傳楚師輕跳易震)
(盪/也)噌吰鞺􁱹(見佳/山序)渇𦍑酒食之聲(晉書羌人姚馥嗜酒/渇于酒呼為渇羗)
獧鋭嫖姚猛士斫營之狀(說文獧疾跳也史記註嫖姚/校尉乃勁疾貌國䇿猛士如)
(雨斫營見/懸圃序)憑欄以眺乍蟾魄之東昇擲筆而狂驟蟲吟
之西起㑹且歸矣(詩/)行當俟後之人于胥樂兮(詩/)詩亦
如前之數僕也匿影殘冬(吳質與魏太子/牋曜靈匿景)棲踪他縣一
緘索序難尋避債之臺(見三/芝序)五夜成篇(詳顧/哀辭)聊附折梅
之驛(荆州記陸凱自江東遣使詣長安寄梅花一枝與范/蔚宗并詩云折梅逢驛使寄與隴頭人學齊呫嗶)
(劉向説苑已載越使諸發執一枝梅遺梁王梁王之臣/曰烏有一枝梅乃遺列國之君則折梅不始陸凱也)
攬蚤謝之江花徒憎余拙(見園/次序)䕃同行之潘果彌覺卿
妍(語林潘安仁至美每行老嫗以果擲之滿車張孟陽/至醜毎行小兒以瓦石投之按世説以左太冲絶醜)
(效岳遨遊羣/嫗亂唾之)深愧續貂奚堪引鳯(晉書趙王倫僣位諸/黨皆登卿相至厮役)
(亦加爵位每朝㑹貂蟬盈坐時人諺曰貂不足狗尾續/列仙傳周蕭史善吹簫秦穆公以女弄玉妻之俱于樓)
(中吹簫作鳯鳴鳯皇東止其屋秦穆為作鳯臺後二/人共乘鳯而去一作弄玊乘鳯蕭史乘龍共飛昇云)
　　琴怨詩序
若乃香薫江夏黄郎雅號多才(漢黄香傳香字文强愽通經典夏/能文章京師號曰天下無雙江)
(黄/童)粉琢清河陸女尤工巧笑(補註按陸雲字士龍為吴王郎中/令出宰浚儀嘗為清河王長史人)
(多以陸清河稱之有贈婦詩/乃為顧彦光作非陸女也)妾家射瀆(淮安志射陽湖即漢廣/陵王射陂後名射瀆)
相隣漂母祠邉(見祖/徳賦)郎住吴陵(見懸/圃賦)不逺玊人橋下(杜牧之/詩二十)
(四橋眀月夜玊/人何處教吹簫)一自參媒氐妁逺移稱意之花(語林牛郎/織女以參)
(商為媒亢氐為妁宜其終嵗各/天也本草夜合一名稱意花)遂令鳯舞鸞歌競唱定情之
曲(山海經軒轅之丘鳯鳥自歌鸞鳥自舞張衡定情歌/我既媚君姿君亦悦我顔按繁欽俱有定情詩)迎來桃葉
空北部之臙脂(金陵志王獻之字子敬有愛妾名桃葉其妹/名桃根子敬嘗臨渡歌以送之因名桃葉渡)
(古今註紂以紅藍花汁凝作臙脂以燕國所生故名燕脂/塗之作桃花粧徐陵玉臺新咏序南都石黛最發雙蛾北)
(地燕脂偏開兩/臉按臉一作靨)嫁得文鴦(李賀詩尋常輕宋玉今日嫁/文鴦詳吴太母序按晉書段)
(匹磾弟亦名文鴦破石/勒于文石津者非是)壓南朝之金粉(見楚/鴻序)奚勞隔巷
更看新人(隋陳子良詩有七夕/看新婦隔巷停車題)詎必提筐還逢故婦(列/女)
(傳魯秋胡子納妻五日而去宦于陳五年乃歸見路旁/有美婦人方提筐採桑謂之曰吾有金願與夫人婦曰)
(採桑力作紡績不願人之金也後還家呼婦知即向採/桑者婦曰慕色棄金而忘母妾不忍見乃投河而死)
固已極綺羅之盛事寧徒艷花月之新聞(見滕王/賦註)然而
菱鑑難圓(飛燕外傳飛燕加大號媫妤奏賀三十六物/有七尺菱花鏡一奩白帖魏武帝有菱花鏡)
(李巨仁鏡詩無波菱/自動不夜月恒眀)桂輪昜仄(詳良輔/序註)樓中嬴女只想
吹簫(見藝/圃序)殿上羿妻偏思竊藥(張衡靈憲羿請不死之/藥于西王母羿妻嫦娥)
(竊以奔月是為蟾蜍袁郊詩嫦娥竊藥出人閒蔵奸/在蟾宫不放還后羿遍尋無覔處誰知天上亦容)花何
年而不落鳥何事而恒啼(駱丞蕩子賦花有情而/獨笑鳥無事而恒啼)甚至
南陽菊水不見延齡(風土記南陽酈縣北水旁悉/芳菊水極甘香飲者多壽)西域
名香焉能續命(内傳西海聚窟洲有樹似楓柏形采根/入釡中水煑汁如漆則香成博物志漢)
(武時西域月氐國進香三枚值長安疫西使請燒一枚/疫死未三日者薫之皆活述異記洲有返魂樹伐其根)
(翦取汁令可丸名驚精香又名震靈丸或名返生/香又名卻死香尸在地開香即活并詳劉太母序)蟲有
可憐之號(梁樂府古企喻歌其四云男兒可/憐蟲出門懷死憂一作苻融詩)草無獨活
之名(見丁/香賦)以致黄泉白月佳人留鍥臂之盟(左傳莊公/見孟任從)
(之割臂盟公生子般焉/史記吴起鍥臂而盟)碧海青天方士乏返魂之術(十/洲)
(記扶桑東有碧海漢書外戚傳李夫人蚤卒帝思念不/已方士齊人少翁言能致其魂廼夜張燈燭令帝居惟)
(悵遥望見好女/如李夫人之貌)唾殷紺袂(趙后外傳飛燕與其妹合徳/共坐誤唾其袖合徳曰姊唾)
(染衣紺碧正似石上花令尚方為/之未必能如此乃號石華廣袖)猶期鼓瑟於他生(詩/)
泪滴鮫盤(博物志鮫人從水出曽寄寓人家積日賣綃/臨去從主人索器泣而出珠滿盤以謝主人)
還訂畵眉於再世(詳少/楹序)天乎已酷人也奚辜傷如之何吁
其甚矣時則窗下簸錢時聞剰響(詳劉太/母序)鏡中縆額恍
見殘痕(補註按吴宫有獺髄補痕又/唐韋固妻刺痕以翠掩之)生憎翠竹難掃愁
蛾(粧樓記梁冀婦改鴛翠眉為愁眉/按翠竹乃畵眉之筆一稱掃眉)不分緋桃偏描笑
靨(曹植洛神賦靨輔承權註靨笑靨權頰也長恨歌/桃花如靣栁如眉李義山詩露桃塗頰依苔井)緑
珠一去彌増衛尉之悲(石崇傳崇字季倫仕晉為衛尉/嘗聘梁氏女緑珠甚美孫秀索)
(之不與乃譛崇于趙王倫/收崇時緑珠墜樓而死)碧玊無歸長抱汝南之恨(樂/府)
(詩集情人碧玉歌乃宋汝南王作也有曰碧玉小家女/又曰碧玉破𤓰時樂苑碧玉汝南王妾名寵愛之甚所)
(以歌/之)况秋風夜雨之經心更斷墨零紈之觸眼韭花一
寸依稀幄裏之香(何遜為衡山侯與婦書雖悵前微笑/涉想猶存而幄裏餘香從風且歇)
栁絮數行散漫奩間之粉(世說謝安嘗冬日内集男女/列次俄而雪下安曰雪紛紛)
(何所似兄子眀曰撒鹽空中差可/擬兄女道韞曰未若栁絮因風起)此則達人齊物(荘子/有齊)
(物/篇)太上忘情(見海/棠賦)魯酒可以合歡(見素/伯序)靈犀於焉蠲忿
(唐同昌公主傳公主帶蠲忿犀如意玉其/犀圓如彈丸入土不朽爛帶之令人蠲忿)終無以弭彼
幽憂(見海/棠賦)療其疾疢者矣嗟乎井公縱愽夲無行樂之
方(見三/芝序)玉女投壺孰是為歡之具(神異經東王公與玉/女投壺梟而脱誤不)
(接者天為之笑開/口流光今電是也)茫茫蒼昊索笑何年(見天/章序)浩浩黄輿
埋愁無地(易坤為大輿魏仲長統述志詩百慮何為至/要在我寄愁天上埋憂地下按綂宇公理)
凍合銀河將天上之消魂更甚(白帖天河謂之銀漢/亦曰銀河曰絳河)買
來金盌彼夜臺之含怨何多(孔氏志怪漢盧充家西有/崔少府女一墓女亡有金)
(盌著棺後充至野狐落與之幽婚女贈金盌一枚充徃/市賣之崔女娣認其為墓中物陸機挽歌送子長夜臺)
盖自天荒地老而來暨夫厯刼窮塵以後(古樂府詞地/老天荒海枯)
(石爛永刼同心信誓旦旦李賀詩天荒地老無人識廣/異記儒謂之世道謂之塵釋謂之刼法華經如人以力)
(磨三千大士復盡末為塵一塵為刼此諸微塵數其刼/復過是蕪城賦委骨窮塵後漢書眀帝鑿昆眀池㡳得)
(異灰西域竺法蘭至問之蘭曰世界/終盡刼火洞燒此刼燒之餘灰也)傾城傾國代有其
人(漢書李延年歌曰北方有佳人絶世/而獨立一顧傾人城再顧傾人國)為恨為悲古多
斯事僕也生亦情長老而才盡(見園次/序註)酒䦨燭跋偶披
傷逝之吟(禮燭不見跋潘岳哀永逝文有云逝/日長兮生平淺憂患衆兮歡樂尠)月落河
斜閒展悼亡之作(見渭/仁序)屬掇蕪詞用弁綺語白楊齋畔
(見素伯序並/詳逸齋序)千秋長恨之歌(長慶集白樂天長恨歌有/曰天長地久有時盡此恨)
(綿綿無盡期序云盖述太真馬/嵬之變及仙去為玉妃事也)黄葉村中三尺小蠻之
墓(白樂天詩櫻桃樊素口楊栁小蠻腰/註樂天二妓小蠻善舞樊素善歌)
　　龔琅霞湘笙閣詩集序
原夫斷錦梭龍(見半繭賦曺松贈方干/詩先生織字得龍梭)驚心奚極哀絃
柱雁(事原琴筝有雁柱張子野咏筝雁柱/十三絃王珪宫詞寶柱一行秋雁横)蕩魄何言文
人生戎馬之中詞客遘亂離之㑹靈和前殿小侯射楊
栁之旗(齊書武帝植栁靈和殿前枝條柔若絲縷後漢/書永平中為外戚樊氏隂氏郭氏馬氏諸子弟)
(立學號曰四姓小學以非列侯故/曰小侯射楊詳商尹序及修褉序)華林後園(詳修/褉序)公主
試桃花之馬(洛中紀異大宛進汗血馬/有丁香叱撥桃花叱撥)過雀臺而獻弔
亦有名流(見滕/王賦)入馬邑而生悲非無上將(朔方記秦人/築城數崩忽)
(有馬旋走其地因依以築城立就故名馬邑屬大同府/漢書漢使馬邑人賣馬以誘單于漢伏兵三十餘萬將)
(軍衛青出上谷擊/之按馬邑多名將)風月供其悵望江山助其悲懷余友
琅霞龔子四姓良家(見上/註)五陵妙族(見渭仁序徐陵玉/臺序五陵豪族四)
(姓良/家)朱門鬭鴨識桓氏之家郎(見憺園賦世說桓南郡/小時與諸從兄養鵝共)
(鬬南郡以鵝不如為忿乃夜徃諸兄弟鵝欄間悉殺之/至曉車騎曰當是南郡戲耳按𤣥稱南郡冲稱車騎鬬)
(鴨疑/誤)金市乗羊訝衛家之年少(金市見滕王賦/乗羊見雪持序)弱齡十
五愛此吹笙(南史謝孺子景仁之孫恂之子特善音律/與王車騎張宴桐臺孺子吹笙自起舞嘆)
(曰真使人飄飄有伊洛間/意註子晉吹笙嘗遊伊洛)上客三千(見藝/圃序)驚其抽簟(見/三)
(芝序並詳/少楹序)家近長干之縣夙解看花(左思吳都賦長干/延屬註建業南五)
(里有山岡江東謂岡為干其間平地吏民雜居東長干/中有大長干小長干大長干在越城東小長干在越城)
(西地有長短故名晉/樂府長干巷巷長干)人居蘭陵之街偏能賣酒(李詩蘭/陵美酒)
(鬱金香常州志城北有蘭陵城古蹟方輿覽勝山東嶧/縣稱東蘭陵江南武進為南蘭陵按山東唐沂州承縣)
(亦稱/蘭陵)無何葛榮入北(東魏紀葛榮賊率元洪業之衆魏/孝昌二年殺洪業稱天子國號齊)
(改元廣安爾/朱榮擒斬之)塵暗三臺(見尺/牘序)侯景投南烽馳十郡(蕭梁/紀東)
(魏叛將侯景以河南十三州内附武帝納之後景反以/勁兵犯關續漢書大將軍該五部部有校尉一人部下)
(有曲曲有軍候一人晉書得/劉𢎞一紙書賢於十部從事)齊亡之日誰知袁粲之子
孫(袁粲傳粲字景倩仕宋出鎮石頭城蕭道成遣戴僧/静等攻之子最以身衛父粲語最曰我不失為忠臣)
(汝不失為孝子俱死齊書沈約撰宋書/疑立袁粲傳齊主曰粲自是宋室忠臣)吴没之年尚有
陸機之兄弟(晉陸機傳機年二十而吴滅太康末與弟/雲同入洛晉書符堅曰晉代平吴利在二)
(陸謂以得二/陸為賢也)雕弧乍熄遂射䇿於春官(通典漢制射䇿/對䇿兩科射䇿)
(者謂為問難疑義有欲射者随其所得而釋之蕭望之對/以射策甲科為郎是也對䇿者顯問以政事經義令各)
(之董仲舒公孫𢎞皆以是進唐詩開元中官/校士以郎官權輕遂改用禮部侍郎曰春)羗笛未終
(詳觀槿/序註)便計偕於易水(漢武紀帝徵吏民有眀當世之/務習先王之術者縣次續食令)
(與計偕師古曰計者上計簿也令所徴之人與上計者/俱來而縣次給之食桂氏通典漢制嵗盡遣上計椽吏)
(各一人條上郡内/衆事謂之計偕簿)馬援辭隴香犢如龍(後漢紀隗囂居/隴右遺馬援東)
(方奉書入見光武註光武都洛在天水/之東香犢見祖徳賦如龍詳壽徐序註)庾信入關(見滕/王賦)
油車似霧(詳鷹/垂序)貂蟬盈座(見半/繭賦)盡北魏之儀同(見滕王/賦北魏)
(紀後周伊婁穆字奴千周文曰奴/千面作儀同見我矣即拜儀同)簫歌當筵遇西宫之
恊律(漢外戚傅孝武李夫人兄延年/善歌舞帝愛之以為恊律都尉)衣薫胡粉(見楚/鴻序)還
迎塞上之姬鈿藴宫香或贈幽州之客(廣雅鈿金華也/用翡翠丹粉為)
(之梁樂府有幽/州馬客吟歌)固已譽馳滕趙名重幽并况復性愛琵
琶尤工絃索(宫詞夜半月/髙絃索鳴)紫檀作撥句句離鴻(譚賓錄/開元中)
(有中官使蜀回得琵琶以獻其槽以邏桫檀為之王建/詩黄金捍撥紫檀槽王子年記師涓當衛靈時造四時)
(之聲離鴻去雁蘋生三曲乃歌春也潘/岳笙賦嚶嚶關關若離鴻之鳴子也)金粟為牀聲聲
别鶴(元瑯環記郭瞹宴客有婢鏡兒善彈筝李端即席/賦曰彈筝金粟牀崔豹古今註商陵牧子娶妻五)
(年無子父母欲為改娶妻中夜悲嘯/牧子感之作别鶴操並詳潘母啟)雞鳴埭上(見素/伯序)人
傳子野之歌(晉書桓伊字叔夏小字野王或稱子/野每聞清歌輙唤奈何并詳掌亭誄)庾家
墓邉伎識王郎之曲(世說王曇善歌謝公欲聞之而王/名家少年無由得聞後公出東府)
(山上作妓樂遇曇出庾家墓竹中作一曲於時秋月王/因舉頭看北林月卒曲而去諸妓白謝公曰此乃王郎)
(歌/也)才情第一風調無雙嗟乎碧草粘天(見懸/圃序)盡是思鄉
之客黄塵匝地(江淹恨賦黄塵/匝地歌吹四起)誰非去國之人袁大捨
之粧臺風飄蟬鬢(陳書陳後主以宫人有文學者袁大/捨等為女學士後主每引遊宴狎客)
(共賦新詩中華古今註魏文帝宫人莫/瓊樹始製為蟬鬢望之飄緲如蟬翼然)馮小憐之畵閣
月照燕釵(北齊書馮淑妃名小憐齊後主大穆后從婢/也穆后愛衰以五月五日進之號曰續命後)
(主立為左皇后周師取平陽為周武帝所獲/以賜代王達達甚嬖之燕釵詳皇士序)賦號蕪城(文/選)
(宋鮑眀逺作蕪城賦註即古䢴/溝城吴王濞故城也今揚州地)文成枯樹(見天/篆序)欣逢才
子快覩名篇自愧陳人(荘子人而無人/道是謂之陳人)難忘新曲當年
宋玉應有雄風(宋玉風賦清清泠泠愈病析酲發眀耳/目寧體便人此所謂大王之雄風也)
此日王筠空吟雌霓云爾(南史沈約作郊居賦王筠讀/至雌霓連蜷作入聲約笑曰)
(僕恐人讀霓作平聲楚詞註遇雌霓讀入聲遇雲霓則/讀平聲蔡邕月令章句隂陽交接之氣雄曰虹雌曰霓)
　　董少楹詩集序
嵯峨金竈(見得/仲序)人間無煉骨之方(神仙傳仙家有太隂/鍊形之法能令日中)
(無影晉書永嘉中潘茂名入山逢道士曰子頂骨貫於/生門命輪齊於日月若修煉可輕舉授以服食之法仙)
(去曹唐詩惟有/人間煉骨人)嗚咽銀筝天上有銷魂之曲(詳良輔/序註)南
都石黛恒畵愁蛾(通俗文染青石謂之㸃黛始興縣志/廣東始興縣溪中出石墨婦人取以)
(畵眉名畵眉石釋名漢眀帝宫人拂青黛蛾眉黛/代也滅去眉毛以畵代其處也愁蛾見琴怨序)北里
臙脂(見琴/怨序)彌承泫臉(杜甫八哀詩每食臉必/泫註淚目下頰上也)張衡處機
宻而不樂(張平子四愁詩序張衡不樂相/乆處機宻永嘉中出為河間)劉楨限掖垣以
長愁(劉公幹贈徐幹詩誰謂相去逺隔此/西掖垣拘限清切禁中情無由宣)地老天荒(見/琴)
(怨/序)猿猜鶴怨(李義山詩猿啼鶴怨終年事/北山移文蕙帳空兮夜鶴怨)於是華堂失
火燕雀俱焚(國䇿初秦伐趙魏人皆以為便孔斌曰不/然先人有言燕雀處堂棟宇將焚不知禍)
(之將及已也今子不悟趙破而患/將及已可以人而同於燕雀乎)滄海無波蛟龍立盡
(槃操乾澤而/漁蛟龍不遊)梁世之金樓半燼陳家之玊樹何歸(見滕/王賦)
(註/)故國王孫淚灑腰間之玦(見素/伯序)辭鄉公主心傷屏上
之詩(詩紀後周宇文氏女嫁為突厥沙鉢畧妻初名大/千金公主隋滅周沙鉢畧歸隋賜姓楊氏改封)
(義公主後平陳以陳叔寳屏風賜主主自傷宗祀絶/滅因書屏風為詩略曰惟有眀君曲偏傷逺嫁情)建
業風流一朝零落(詳楚鴻/序註)江陵文武千載凄凉(見滕/王賦)八
王既自賊於中(西晉紀惠帝時八王並興自相魚肉謂/汝南王亮趙王倫成都王頴長沙王又)
(河間王顒東海王越/楚王瑋齊王冏也)五帥復不歸於外(見􁁺/菴序)嵇康被議
撫愛子以托人(詳下晉書嵇紹字延祖十嵗而/孤李商隐詩嵇氏幼男猶可憫)范曄臨
刑顧名倡而隕泣(宋書范蔚宗臨刑妓妾來别蔚宗悲/涕甥謝綜曰舅殊不同夏侯色先是)
(曄在獄有詩曰庻/同夏侯色故云)食子都無下意傷哉蕭賁之談(梁書/蕭賁)
(竟陵王子良之孫值侯景破臺城湘東王繹淹留不進/時賁為記室叅軍以繹不蚤下心非之嘗與繹雙陸食)
(子未下賁因諷曰殿下/都無下意繹深銜之)下官不解著書達矣上黄之誥
(補註梁書始興王憺子名曄初封安陸侯繼封上黄/侯言多激揚美才仗氣簡文帝為友愛見滕王賦)時
則城名白紵獨數董公(松江志城南地生野苧/環立如城因名白苧城)系本烏
衣尤推徳仲(丹陽記烏衣之起吴時烏衣營處所也金/陵志烏衣巷在秦淮南王導謝安居此其)
(子弟皆稱烏/衣郎故名)申包胥倚墻七日(見得/仲序)毛修之亡命三年
(李延夀南史毛修之字敬文仕桓𤣥為屯騎校尉誘桓/令入蜀宋武帝以其與斬𤣥之謀頻加榮爵後為安西)
(司馬見俘于魏值朱修之問南/國事悲甚按亡命見素伯序)蚤嵗聲華便如潘陸壯
齡遭際略數庾徐(見園/次序)令子少楹居然俊物(宋書褚淵/嘗謂任昉)
(曰家有令子晉書温嶠/聞桓温啼曰真英物也)美北朝之甲第父是崔㥄(北齊/書㥄)
(父休魏七兵尚書贈僕射㥄仕魏一門婚嫁皆衣冠之/羙婁太后為博陵王納㥄妺為妃敕中使曰好作法用)
(勿使崔家笑人㥄嘗人日侍魏帝宴㥄子瞻/亦近御座人咸曰今日之讌併為崔瞻父子)問南國之
門風兒稱孫䇿(漢紀孫堅生四男䇿權翊匡䇿字伯符/年十餘已交結知名及堅死䇿年十七)
(乃渡江居江都有復/讐之志并詳鴻客序)楊梅作對傳是童年(見素/伯序)鸚鵡成
篇由於半刻(禰衡鸚鵡賦序時黄祖太子射賔客大㑹/有獻鸚鵡者舉酒於衡令賦之衡因為賦)
(筆不停綴/文不加㸃)銅盤㑹食(詳鷹/垂序)炊金饌玉之家(庾信大袷賦/齋宫饌玉鬱)
(斚浮金按駱賔王謂/盛饌為炊金饌玉)丸髻行歌換羽移商之伎(廣雅丸/髻童年)
(之餙國䇿客有歌於郢/者引商刻羽雜以流徴)巷頭梔子皆是同心(見海/棠賦)園内
蘐花無非蠲忿(見看/奕賦)石尉之珊瑚碎後衆譽豪奢(見憺/園賦)
王郎之團扇擎來人憐放誕(王珉事詳鷹垂序世記王/儉使賔客類事多者賞之)
(何憲為勝賞以五花簟白團扇王摛至操筆立/成文詞華美乃命抽憲簟掣取扇登車而去)畵眉京
兆比此非竒(漢書張敞字子髙宣帝時職京兆尹為婦/畵眉帝知問之敞曰閨房之内有過於此)
(者/)使酒將軍擬斯應遜(史記灌将軍傳灌夫剛直使酒/不好面諛武安侯田蚡召長史)
(劾灌夫罵坐不敬按史/稱季布亦使酒難近云)尤工文筆酷擅才情東海三何
時有縁情之作(南史何恭軍與族弟水部散騎俱擅文/名時人語曰東海三何子朗最多叅軍)
(曰故當推遜註三何思澄遜/與子朗也緣情詳澹菴序)西宫二應不無累徳之言
(見滕王賦鄴中詩集應㻛汝潁之士流離世故頗有飄以/薄之嘆楚國先賢傳應璩作百一詩譏切時事皆怪愕)
(為應焚棄之玉臺新咏序時有縁誄/情之作非無累徳之詞按累一作)體格輕華情文悱惻
頭陀寺裏爭看才子之碑(姓氏英賢錄齊時王巾字簡/栖為頭陀寺碑文詞巧麗為)
(世所重并/詳靈巖碑)景福殿前競寫名流之賦(見滕/王賦)雲霞十丈如
遊樊重之門金粉千重似入王根之宅(見半/繭賦)僕夲恨人
生丁亂世覩夷光之貌憎類無鹽(見園次序列女傳鍾/離春者齊無鹽邑之)
(女也其醜無雙年三十衒嫁不售説齊宣王以四殆因/拜為正后晉書周顗少有重名庾亮曰諸君咸以君方)
(樂廣顗曰何乃刻/畵無鹽唐突西施)讀君山之書歡踰猗頓(東觀記桓譚/字君山孝成)
(帝以其多蔵書待詔門下時人語曰玩楊子雲之篇樂/於居千乘之官挾桓君山之書富於積猗頓之財孔叢)
(子猗頓魯之窮士閒朱公富徃而問術公告曰子欲速/富當蓄五牸乃適河東大畜牛羊於猗氏之南滋息以)
(興故曰猗頓班固貨/殖傳猗頓用盬鹽起)舊有清河之癖甘作狂夫(見琴怨/序并詳)
(顧哀/辭)新為記室之評慚非傑作(見素/伯序)不辭𤣥晏(見天/章序)願
附青箱(南史王淮之字元魯自曽祖彪之四世御史中/丞練悉朝儀諳江左舊事并愽學所聞者緘之)
(青/箱)附注(山濤與嵇康友善康臨刑謂/子紹曰巨源在汝不孤矣)
　　周鷹垂詩集序
燕筑為傭流悲曷極(見看/奕賦)吴簫作乞屑涕何從(見雪/持序)姬
人當大去之時(春/秋)公子正不歸之日(詳皇士序屈原九/歌怨公子兮悵忘)
(歸/)望將軍之樹風月俱哀(後漢書馮異字公孫為人謙/退從光武狥河北拜偏將軍)
(時諸將論功異獨坐大樹下軍中號大/樹將軍杜詩更識將軍樹悲風日暮多)嚮帝女之桑關
河交愴(廣異記南方赤帝女學道得仙居桑上銜桑作/巢或化白鵲赤帝悲慟女昇天去山海經宣山)
(有桑名曰帝女之桑郭璞贊爰有洪桑生濵淪/潭厥圍五丈枝相交叅園客是采帝女所蠺)將花比
面但掩啼痕似鳥能歌誰開笑靨(見琴/怨序)則有家居小市
夙稱丞相之賔(見滕/王賦)飲若漏巵舊是諸王之友(鹽鐵論/川源不)
(能實漏巵不熊滿陳思王與吳質書食/若填巨壑飲若貫漏巵其樂固難量)北齊才調獨類
崔㥄(見尺牘序/及少楹序)東晉門風共推王述(晉書述字懷祖性/沉静人謂之癡王)
(導以門第辟之為中兵屬既見無他言惟問江東/米價述張目不答導曰王椽不癡人何言癡也)便令
擲地聲已應夫銅丸(中興書孫綽字興公作天台賦示/范榮期期曰卿試擲地當作金石)
(聲/)假使凌雲譽更騰乎文陛(詳實/菴序)固已房中侍婢難辭
團扇之投(古今樂錄王珉投白團扇與嫂婢謝芳姿有/愛嫂撻婢王止之芳姿素善歌嫂令歌一曲)
(當赦之應聲歌曰團扇復團扇持許/自遮面顦顇無復理羞與郎相見)肆上遊童輙擬眀
珠之贈(補/註)而乃世丁不偶數值多竒痛徹青衣蒼茫北
路(史記李廣傳以為李/廣數竒毋令當單于)寃深白帢䟦䟤東藩(晉書魏造/白帢横縫)
(其前曰顔後去其縫名曰無顔帢無顔者愧詞也懷愍/不支天下愧焉類書䟤跋蹴也又蹻健貌古詩快馬須)
(健兒䟤跋/紅塵下)此則輟曲奚疑彼亦摧絃不顧(琴苑要錄秦/時有倡屠門)
(髙見秦奢淫宫女幼妙寵麗援琴而歌曲未及終/琴折柱摧絃音不鳴舍琴而更援他琴以續之)乃若
汝南望族偏擅才情江左名流只鍾羅綺六齡應客已
蚤辨夫楊梅(見素/伯序)七嵗為兒遂預知夫苦李(見佳/山序)䦨邉
鬭鴨原冠諸童(見憺/園賦)字裏雕龍還兼衆體(見三/芝房)對於殿
上言叔父之非癡(晉王湛傳湛有隠徳人皆以為癡兄/子濟輕之嘗詣湛談易入微晉武帝)
(後問濟曰卿家癡叔死/未對曰臣叔殊不癡)索使座中覺此客之小異(見三/芝序)
交成鄠杜(張衡西都賦鄠杜濵其足/註扶風有鄠縣杜陵縣)半是金張(見滕/王賦)文
出齊梁無非江鮑(見園/次序)况復青春公子白麈王孫(王維/詩狂)
(夫富貴在青春六書故麈似鹿而大尾可拂塵陸佃曰/夫羣鹿從麈視麈尾所揮而集事物窮源老子以麈尾)
(談/𤣥)總角入關(詩/)綵舞仙郎之省(見憺/園賦)勝衣適洛(見素/伯序)橘
懷公主之園(見憺/園賦)四姓知名(詳皇士序/及鴻客序)上銀街而走馬
(詳壽/閻序)六朝遭亂過綺陌以吹笙(見琅/霞序)好學楊愔居列銅
盤之食(北史楊愔字遵彦六嵗受史書十一嵗受詩易/季父曜為獨葺一室命處其中以銅盤具盛饌)
(而飯/焉)小年衛玠出乘油碧之車(見雪持序按油碧/車乃油其車惟也)有客
能文何人不羡珊瑚作架詩比徐陵(見天/篆序)鸚鵡成杯序
來庾信(見渭仁序註嶺表錄異鸚鵡螺旋尖處屈而朱/如鸚鵡嘴故名其殻裝為杯竒而可玩庾信謝)
(滕王啟琉璃汎/酒鸚鵡承杯)箜篌製引家傳曺植之詞(崔豹古今註/子髙晨起刺)
(船見一狂夫墜河而死其妻作公無渡河之曲子髙還/以語其妻麗玉妻乃寫其聲曰箜篌引曹植箜篌引置)
(酒高殿上親友從我遊中/厨辧豐膳烹羊宰肥牛)芍藥名篇户説王筠之作(見/素)
(伯/序)莫不玩同趙璧(詳歸/田序)握類隋珠(搜神記隋侯行見大/蛇傷救而活之其後)
(蛇銜珠以報盈徑寸/可以燭堂世稱隋珠)姹女數錢只給碑文之價(漢書五/行志桓)
(帝初京師為城上烏童謡有曰河間姹女工數錢/以錢為室金為堂杜詩故人南郡去去索作碑錢)卓家
賣酒欲消才子之愁(見看/奕賦)白玉當窗黄金押角(詳天/石序)訝
冬缸之不煖憐夏簟之非寒(見茹/蕙序)絶似五車(見園/次序)差如
七略(見尺/牘序)於是路出青溪(詳皇士序註金陵志青溪發/源鍾山南朝鼎族多鱗次於)
(此/)人慚𤣥晏(見天/章序)懷人悵望孫周横槊之鄉(宋書桓榮/祖曰曺操)
(父子上馬横槊下馬談/咏按孫權周瑜借用)弔古流連張孔梳頭之閣(見滕/王賦)
(註/)盻臺中之衰栁消盡黄鵝(荆公栁詩弄日/鵝黄裊裊垂)彈軫上之
枯桐飛歸白鶴(韓子師曠鼓琴一奏之有𤣥鶴二自南/方來集古樂府有飛來雙白鶴篇列仙)
(傳蕭史善吹/簫能致白鶴)
　
　
　
　
　
　陳檢討四六卷五
欽定四庫全書
　陳檢討四六卷六
　　　　　　　　　　翰林院檢討陳維崧撰
　序
　　戴無忝詩序
歴陽戴無忝者鸝砭名家雞碑妙裔(世説戴顒往聽鸝/聲曰此俗耳針砭)
(詩腸鼓吹戴逵傳逵總角時以雞卵汁溲白瓦屑作鄭/𤣥碑而自鐫之詞麗器妙唐丁用晦序云學慚䑕獄智)
(乏雞/碑)文章清麗青霞紺雪之辭(楊雄甘泉賦噏青雲之/流霞恨賦鬱青霞之奇)
(意紺雪詳/任丘啓)體製遥深白鳯蒼龍之筆(白鳯詳葉母序/蒼龍詳歸田序)魏
郎弄㦸之歲酷嗜風騷(北齊書魏收少隨父赴邊欲以/武奮鄭伯調之曰魏郎弄㦸多)
(少收慚遂/折節而學)黄童對日之年雅躭典籍(見雪/持序)南牙門地預
簉英流西府人才夙㕘華選(唐書蘇良嗣爲相遇僧懷/義命左右批其頰太后曰)
(南牙宰相所往來勿犯也按晉/有西府唐有南牙皆宰相所居)加以地當軍馬俗尚戎
㫋山川崒嵂盡齊梁戰鬭之塲(廣雅崒岏高怪子/虛賦隆崇嵂崒)人物
英多本淮泗風雲之氣(晉世説王武子孫子荆各言其/土地人物之美孫云其山㠑巍)
(以嵯峨其水㳌渫而揚/波其人磊砢而英多)七齡結納交塞外之文鴛(見琴/怨序)
千里馳驅識中朝之擒虎(見滕/王賦)黄皮作袴(見天/章序)自許老
兵(世説謝奕爲桓温司馬嘗以酒逼温逃入所尚南康/公主室内奕遂升㕔事引一真兵共飲曰失一老兵)
(得一老兵/何怪也)絳幞當胸偏呼健者(説文幞文帊也國䇿秦/王謂甘茂曰楚客來使)
(者多健唐書明皇幸蜀裴士/淹問姚崇何如曰健者也)無如八王相噬五帥不歸
(見少/楹序)漢祀忽諸(見祖/徳賦)禍延梁冀(後漢書梁冀字伯卓爲/大將軍專擅威柄桓帝)
(呼單超左悺等入室曰梁/將軍兄弟專國今欲誅之)晉宗不祚釁兆張方(晉惠帝/紀河間)
(王顒以張方爲都督入京城大掠刼遷車/駕東海王越討之顒乃誅張方以解難)年年代馬嘶
風夜夜吳鈎蔽月(吴越春秋楚白喜奔吴子胥謂吳大/夫曰吾之怨與喜同子不聞河上歌)
(乎胡馬望北風而立越鷰向日而嬉誰不愛其所近悲/其所思者乎呉都賦吳鈎越棘純鈎湛盧吳越春秋吳)
(人殺二子以血釁金成二鈎獻閤閭于王前向鈎呼二/子名曰吳鴻扈稽聲未絶兩鈎俱飛著父胸王大驚乃)
(賞之師古註似劔/而曲所以鈎殺人)滄江淼淼誰家精衞之魂(述異記炎/帝之女溺)
(死東海化爲精衞每衘西/山木石填東海一名寃禽)白晝漫漫何處杜鵑之哭(詳/孟)
(太母啓李羣玉詩/落日山深哭杜鵑)虎牢城上盡護諸軍(詳仲衡文輿志/漢滎陽成臯地)
(昔周穆王豢虎于此名虎牢後以避高祖/父諱改武牢許渾詩武牢闗下護龍旗)熊耳山前爭
提一旅(寰宇記熊耳山兩峯相並如熊耳故名在西安/府商州又衡州府亦有此山名左傳有衆一旅)
時則王頗綺歲已作流風(晉書王頗少聰慧善屬文人/咸重之著作甚冨校書多所)
(裁定有文/集行世)李爕韶年翻成孤子(詳賀/周序)賣珠乞活(見素/伯序)擊
筑爲傭(見看/奕賦)時鬻畚於草中(晉中興書王猛/家貧鬻畚爲事)每弄丸於
市上(見尺/牘序)烏生八九子非無帶血之雛(古樂府歌烏生/八九子端坐秦)
(氏桂樹間劉孝威烏生八九子篇城上烏/一年生九雛氄毛不自煖張翼強相呼)猿呌兩三聲
大有斷腸之母(宜都山川記猿善啼一鳴三聲嗁數聲/衆猿騰躑世説桓温入蜀至三峽部伍)
(中有得猿子者其母緣岸哀號行百餘里不去/遂跳船上至便即絶破視腹中膓皆寸斷)何來女
子猶識韓康(漢書韓康字伯休賣藥長安市不貳價三/十餘年時有女子從康賣藥守價不貳女)
(子怒曰公是韓伯休耶康嘆曰我本避/名女子皆知何用藥爲遂隱覇陵山中)除是友人或憐
豫讓(刺客列傳豫讓欲爲智伯報仇漆身爲癩吞炭爲/啞行乞于市其妻不識也其友識之曰汝非豫讓)
(耶殘身苦形不亦難乎讓曰將以/愧天下懐二心以事其君者也)爰乃永棄鄉闗長辭
婚宦廬江孔雀只愛單飛(見素/伯序)都尉鴛鴦恒憎生别(蘇/武)
(答李陵詩昔爲鴛與鴦今爲參與辰按李陵爲騎都尉/通論李都尉鴛鴦之詞纒綿巧妙班婕妤霜雪之句發)
(越清逈杜詩死别已/呑聲生别常惻惻)絲牽不斷(唐書郭元振美丰姿宰/相張貞嘉欲娶之曰吾)
(五女各執一絲幔後子牽之得者爲婦元振牽一紅絲/得第三女遂婚焉孟郊詩妾心藕中絲雖斷猶牽連)
半天荒地老之悲(見琴/怨序)珠落難圓總去國離鄉之涙(見/琴)
(怨/序)刀頭明月還照形容(樂府詩何時大刀頭破鏡飛上/天註刀頭有環問何時還也破)
(鏡言月半時還也杜詩滿/目飛明鏡歸心折大刀)山上蘼蕪私悲手爪(古詩上/山採蘼)
(蕪下山逢故夫長跪問故夫新人復何如新人雖云好/未若故人姝其色類相似手爪不相如新人從門入故)
(人從門出新人工織縑故人工織素織縑日/一匹織素五丈餘持縑將比素新人不如故)若夫李膺
乃景毅之師(後漢書景毅字文堅蜀郡人李膺坐黨禁/門生故吏皆株及毅子碩不與毅慨然曰)
(膺故賢者遣汝師之豈/可僥脱遂自表免歸)趙至與嵇康爲友(逸士傳晉趙/至年十四入)
(太學時嵇康在學冩石經訖至隨之問其姓名嵇曰少/年何以問我至曰觀君風器非常故問耳後便逐嵇歸)
(山/陽)江淹賦别能銷世上之魂(文通别賦黯然銷/魂惟别而已矣)沈約懐
人慣識夢中之路(韓非子六國時張敏與高惠爲友每/相思便于夢中往尋但行至半途即)
(迷不知路遂廻如此者三沈約/詩夢中不識路何以慰相思)水名九曲即是愁江(詳/考)
(功/序)閣號千重皆成怨嶺(蜀志小劍山去大劍山三十里連/山險道飛閣相通故曰劍閤千重)
瘴來似墨難聽蠻女之歌水盡連天不看巴童之舞(詳/竹)
(逸序栁子厚詩桂嶺瘴來/雲似墨洞庭春盡水如天)當年送别猶有白衣(史記荆/鄉之秦)
(太子及賓客知其事/者皆白衣冠以送之)此日相逢可無紅豆(見素/伯序)於是悲
哀不少惆悵絶多蠖伏聨篇(宣和書譜皇象字休明官/至侍中工八分篆草世以)
(書聖稱以比龍蠖蟄啟伸盤腹/行玉臺新咏序龍伸蠖屈之書)則河北膠東之紙(見尺/牘序)
龍蟠累牘(見/上)則宋風謝月之文(宋風見琅霞序沈約宋/書謝莊字希逸七歲能)
(屬文所著四百餘首/行世嘗作月賦甚佳)所謂辟惡時熏不蝕羽陵之蠧(博/物)
(志辟惡必栗香取其木爲書軸白魚不損書爇之能殺/蟲并詳澹菴序穆天子傳仲秋甲戌天子東遊次雀梁)
(因蠧書于羽陵玉臺新咏序/辟惡生香聊防羽陵之蠧)龍威私守(靈寳要略吳王/闔閭遊包山見)
(一人自言姓山名隱居入洞庭取秦書一卷文不可識/令人齎之問孔子孔子曰丘聞童謠云吴王出遊觀震)
(湖龍威丈人山隱居北上包山入靈/墟乃入洞庭竊禹書亦載吳越春秋)直通博望之槎也
(詳孝威序按張/騫封博望侯)僕本衞玠之多愁(見滕/王賦)近更屈平之被
放(楚詞卜居屈平既/放三年不得復見)摯虞淪薄已罷觴歌(晉書贄虞字/仲洽少事皇)
(甫謐才學通博武帝重之後惠帝幸長安奔散亂/離及歸洛陽歲饑人相食虞素清貧遂以餒卒)束晳
艱辛久踈文筆(文苑傳晉束晳漢踈廣之後王莽末廣/曾孫避難因去踈之足遂改姓焉晳博)
(學多聞舉茂才不就後歸/教授生徒并見天篆序)屬擊汰以將離(屈原九章乘齊/船舲余上沅)
(吳榜以/擊汰)遂吮毫而撰序(見藝/圃序)吟成越弄依稀莊舄之哀
(國䇿陳珍對惠王曰越人莊舄仕楚猶尚/越聲今臣雖棄逐之楚豈能無秦聲哉)曲奏楚音彷
彿鍾儀之調(左傳晉侯觀于軍府見楚囚鍾儀問其族/曰伶人也與之琴操南音范文子曰樂操)
(土音不/忘舊也)歸逢康樂行念陳琳(宋書謝𤣥封康樂縣公孫/靈運仕宋爲永嘉太守襲)
(祖父封爵故世稱康樂每對從弟惠連輒得佳句魏志/陳琳字孔璋初爲何進主簿後歸曹操軍國書檄多出)
(琳手乃建安/七子之一也)
　　婁東顧商尹集序
夜郎蒼莽有地皆黔(函史古夜郎國在蜀郡徼外東接/交趾西隣滇國唐䝉説之聽漢約)
(以爲犍爲郡今雲南曲靖府貴州普安州四川馬湖叙/川二府皆其地晉夜郎今遵義府綏陽縣地唐名播州)
(瓊州志秦昭襄王使司馬錯畧取楚地爲黔中/郡註今湖廣辰州貴州思南四川酉陽等處)參井鈎
連無天不漏(天文志雲南井鬼分野貴州參井分野李/白蜀道難捫參歴井仰脇息又天梯石棧)
(相勾連寰宇記卭都縣夏秋常𤏡道有大漏天小漏天/一云在叙州宜賓縣二山四時霑霖故云杜詩誰能補)
(天/漏)千村玀犵銅脛出没之鄉(明田汝成炎徼記玀/犵種有五蓬頭赤脚)百種
蠻獠鐵額縱横之地(廣雅獠古八蠻種後漢書更始時/諸賊銅馬大彤鐵脛所在㓂掠)
野花似血畧不成粧小鳥如啼何常是曲羈客因兹而
懭悢離賓遘此以廻翔詎意吾賢乃殊所料黄皮縳袴
(見無/忝序)請爲陶侃之䕶軍(詳賀/周序)絳幞纒腰(見無/忝序)願作劉琨
之從吏(詳歸/田序)夕陽亭下(後漢書楊震遣歸故郡至城西/夕陽亭按晉書王餞賈充于夕)
(陽亭註/郵亭也)叱馭而行(漢書王陽守益州至卭崍九折坂見/道險遂返車王尊至是叱其馭曰驅)
(之王陽爲孝子/王尊爲忠臣)上東門邊横刀以去(賈誼書高帝立諸/侯于洛陽上東門)
(之外一名建春門一名上昇門地理通釋顔氏云/雒陽十二門上東門東面最北横刀見園次序)毅然
揮手都無離别之顧率爾論心大有慨慷之致亦曰徤
者(見無/忝序)吁嗟壯哉葢其思致雕華才情清綺野王門内
夙多螭豹之才(陳書别傳顧野王字希馮吳郡人也九/歲能屬文天文地理卜筮篆𨽻丹青無)
(不通今秀州有顧/亭湖野王讀書堆)婁子城中大得虬龍之氣(吳志華亭/縣漢婁縣)
(地乃古婁子國按/大倉州稱婁東)千篇芍藥(見三/芝序)直空北部之臙脂(見/琴)
(怨/序)百幅葡萄(見三/芝序)竟洗南朝之金粉(見琴/怨序)何况身偕計
吏(見琅/霞序)譽已鴻騫(呉質魏都賦我太公鴻飛/衮豫沈約碑文鴻騫舊矣)射䇿春官
(見琅/霞序)名偏鵲起(見祖/徳賦)花箋乍擘高文已播於寰中麝墨
纔乾麗製競傳于都下但論文筆足壓温邢(見園/次序)若數
聲華可羞袁伏(世説袁虎伏滔同在桓公府桓公毎遊/燕輒命袁伏袁甚恥之桓嘆曰公之厚)
(意未足以榮國士與伏/滔比肩亦何辱如之)洵所謂江東獨步(南史晉文帝/詔羣臣賦赤)
(鸚鵡袁淑作賦畢以示謝莊及見莊賦嘆曰江東無我/卿當獨步我若無卿亦一時之傑遂隱其賦按王文度)
(亦稱/獨步)河内無雙者矣(漢書馬融嘗推敬許慎時人語曰/五經無雙許重叔晉書任昉謂伏)
(挺曰此子/日下無雙)適當天畔之遐征大出筐中之奇作送君萬
里序子一言嗟乎事大可爲時猶多難陣雲忽起正英
賢報主之秋邊馬成羣尤志士立功之會橊花染綬願
君著績於本州栁葉彎弓期爾垂名於興國(國䇿楚冇/養田基善)
(射去栁葉百步而射之百/發百中按史記作揚葉)勉旃大業蚤建銅標(後漢書/馬援征)
(蠻交趾樹銅柱于分茅嶺以表漢界紀/功而歸按遺跡在南寜府今南安界)行矣故人遄揮
羽扇(詳賀周序裴啟語林諸葛武侯與晋/宣武戰于渭濱持白羽扇指揮三軍)此日參軍出
牧長憶君於鸚鵡洲前(見滕/王賦)他時飲至䇿勲重揖我於
鳯凰闕下(左傳入而振旅歸而飲至三朝舊事魏文帝/歌曰長安城西有雙闕上有一雙銅雀一鳴)
(五穀生再鳴五穀熟王/維詩雲裏帝城雙鳯闕)
　　歸田倡和序
貝丘畢載積先生(濟南志唐曰臨淄古營丘/地有淄川縣乃劉宋貝丘)青社名家
(括地志周公建大社于國中取五方/土爲社東方青土今稱齊地爲青社)烏衣巨閥(見少/楹序)系
傳姬籙宗倍亢於毛郕(書義䟽畢公高文王十五子康/王命畢公釐東郊左傳冨辰諫)
(王曰管蔡郕霍魯衛毛𣆀文之昭也/又鄭子叔曰吉焉能亢宗註亢蔽也)姓著齊封族更華
於高國(姓氏譜畢姓望出東平太原左傳林註/高子國子天子命爲齊守臣皆上卿)若乃綠
碑突兀秦丞相之所登封(濟南志泰安州泰山高四十/餘里頂有石表云秦時無字)
(碑其古蹟曰封禪臺秦李斯篆/按鄒縣嶧山亦有李斯篆碑)朱邸崔巍王文考於焉
作賦(見滕王賦魯靈光殿賦嵯峩/㠑嵬又云朱闕巖巖而雙立)三千伎擊水朝百谷
之王(莊子水擊三千里國語蒼頭伎擊甲天下老/子江漢所以能爲百谷王者以其無不受之)十二
諸侯地扼中原之吭(史記十二諸侯年表贊曰譜十二/諸侯自共和訖孔子地理通釋十)
(二諸侯魯齊燕蔡曹/陳衞宋晉楚鄭秦也)青州國勢(輿志濟南爲禹/貢青州之域)首重淄
川(見/上)天上星精尤推畢宿(天文志畢爲二/十八宿之一)江東顧陸(見/尺)
(牘/序)隴右崔韋(史記天水隴西與闗中同俗註今鳯翔府/小學紺珠唐隴西稱崔盧爲巨姓又稱城)
(南韋杜亦/稱崔韋)聨茵則綉轄齊褰列宅則㦸門對啟(詳閨/秀序)大
兄康樂(見無/忝序)晨遊朱雀之門(漢官儀宫中不畜雞衞士/候于朱雀門外專待雞唱)
(鮑照詩朱爵/文忩韜綺䟽)小弟清河(見琴/怨序)暮宿蒼龍之闥(三朝舊事/未央宫東)
(有蒼龍闕北有𤣥武闕建章宫亦有雙闕註/朱鳥南方中星蒼龍東方中星命名取此)竇長君意
氣名冠東京(漢書竇長君傳文帝竇皇后之兄字長君/有盛名與弟廣國字少君人稱爲退讓君)
(子不敢以/冨貴驕人)桓元子風流姻連北闕(晉書桓温字元子尚/南康公主拜駙馬都)
(尉庾翼常薦于明帝曰温少有雄略願/陛下勿以常壻畜之宜委以方召之仕)然而井湧忠泉
(後漢耿恭傳恭引兵據䟽勒城傍穿井十五丈不得泉/乃整衣冠再拜有頃泉水奔出庾信陸逞碑忠泉暗滿)
(又燕歌山間/湧水忠誠見)庭多孝笋(見􁁺/菴序)于公子弟衆盡識其高門
(見憺/園賦)石氏家風無不稱爲長者(前漢書景帝時石奮爲/九卿長子建次子慶皆)
(以馴行孝謹官至二千石帝號奮/爲萬石君世説潘岳作家風詩)陸機舊徳祗事詩書
(陸機文賦詠世徳之駿烈誦先人之/清芬按集中又有祖徳述先二賦)顔峻清規不譚權
要(宋書顔延之字延年子峻從宋武帝討逆邵以功封/右將軍貴重無比延之蕭然如故嘗乘羸牛笨車逢)
(峻鹵簿即屏往道側嘗語峻曰吾/生平不喜見要人今不幸見汝)洎乎大司農白陽先
生出珥貂蟬(見半/繭賦)入升鼎鉉(易/)班資並茂蕭相國之元
功(韓文計班資之崇卑東觀漢紀和帝詔/曰高祖功臣蕭曹爲首史記惟祖元功)品地逾崇宋
尚書之素望(詳寳汾/序註)於是瑞協金環祥呈珠樹(羊祜别/傳祐方)
(五歲令乳母于隣家李氏園桑樹下探取金環李氏驚/曰北吾亡兒所失乃知即祜前身也珠樹詳徐母序山)
(海經三珠樹生赤水上樹栢葉皆爲珠淮/南子海外三十六國三珠樹在其東北方)東國華宗知
次公之蚤貴南朝妙族識仲孺之先榮(補/註)司農公三子
先生其第二也幼即明通長而岐嶷(詩/)麒麟爲目果天
上之佳兒(見憺/園賦)鸚鵡成篇信人間之才子(見少/楹序)無何甫
號勝衣便逢多難纔離毁齒洊歴百憂(見素/伯序)當我先生
拜衮之年(周禮三公命衮不過九命若有加則賜也註/三公八命矣復加一命以服衮龍後有賜服)
(非命服也晉書袁淑字陽元年二十四任吏部郎才氣之/高奇王義康問其年曰鄧仲華拜衮之歲陸士衡入洛)
(年/)即令府君騎箕之歲(見藝/圃府)斯時也伯起預亡(見憺/園賦)少
孤尚幼先生隻身䘏緯中夜茹荼(左傳子太叔對范獻/子曰人亦有言嫠婦)
(不䘏其緯而憂宗周之隕/爲將及焉詩誰謂荼苦)弱必致哀貧能偹禮西園賜
鏹置守塜之千家(晉陽春秋張悛字士然元康中代/吳令謝詢表求爲孫氏置守塚人)北
府爲瑩給鐃歌之十部(任昉爲蕭公行狀前後部羽葆/鼔吹挽歌二部虎賁班劒百八)
傾都以送相此歌虞(見瑞/木賦)遶墓而觀憐其嘔血(晉書阮/藉性至)
(孝居喪嘔/血數升)至夫武安見螫愽陸相傾(史記太史公曰魏/其侯竇嬰誠不知)
(時變灌夫無術而不遜武安侯田蚡負貴/而好權陷彼兩賢命亦不延禍所從來矣)安釐母弟懼
兵革之飄離(見素/伯序)田單宗人痛鄉廬之轉播(見雪/持序)先生
閲歴故未易覼縷述也(王延夀王孫賦/嗟難得而覼縷)既而䇿名闕下
受爵朝端綰組高梁卓異推於朝議(水經高梁出自并/州黄河之别源順)
(天志水東逕昌平沙澗又東/南經高梁店流入都城海子)牽絲絳縣清白洽夫輿情
(應璩詩不悞牽朱絲謝靈運詩牽絲及元興解龜在景/年左傳晉遷于新田註今平陽絳縣漢書楊震爲涿郡)
(守有勸置産以遺子孫者震曰使後/世稱爲清白吏子孫所遺不厚乎)尋以新恩遷之今
秩原夫崇川之城郭也者(吳志崇明/一稱崇川)雄闗夙抱既歲久
而甎傾天塹新開(詳鶴客/序註)又移時而潮囓先生飭此干
掫(左傳陪臣干掫註/夜戒守有所擊也)勞其版築(詩/)星言而出參佐陪庾
亮之牀(庾亮傳亮鎮武昌時諸佐吏殷浩之徒乘秋夜/登南樓亮忽至諸人起避之曰老子于此興復)
(不淺便據胡床與浩等/談咏竟夕其坦率類此)露坐以臨城角奏劉琨之笛(晉/劉)
(琨傳越石在晉陽爲敵騎所圍乃乘月登樓/清嘯中夜奏胡笳敵有懐土之思棄圍去)千尋雉堞
(左傳鄭祭仲曰都城過百雉國/之害也註方丈曰堵三堵曰雉)寧勞下瀨戈船(見佳/山序)百
里金甌(梁紀武帝曰我國家/如金甌無一欠缺)詎事南征戰艦(晉陶侃傳/侃爲江夏)
(太守又加督䕶與諸軍并力拒陳恢侃乃以/運船爲戰艦所向必破庾信詩荆門戰艦浮)軍則已名
君子(見懸圃序晉書劉超爲校/蔚統衆宿衞號君子營)城應祗號吕公(武昌志/吕䝉城)
(孫權征零/陵時築)又崇川之土地也者民鮮奇嬴(貨殖傳操/其奇嬴)田
多斥鹵(書/)六月誌大雨雹百里書無麥苗(春秋昭公四/年大兩雹莊)
(公七年大/水無麥苗)甚而家亡戸絶鬼類夏畦(栁文雖馬醫/夏畦之鬼)抑且
岸圻沙坍人同魚鱉(説文水衝岸壊曰坍左傳/康公曰㣲禹吾其魚乎)公灑血
上書單車入告叩閽有路願除已去之丁竊禄何情兾
緩難供之餉兩年惠政人思以賈姓名兒(後漢書桓帝/時賈彪爲新)
(息長時小民多不養子彪嚴爲之制數年人/養子者以千數皆曰此賈父所生名曰賈子)一郡仁聲
衆共曰杜公吾母(見園/次序)詎民生之不猶(詩/)值君門之甚
沮謗生一篋誰明良吏之寃(國䇿樂羊子爲魏文侯伐/中山三年㧞之文侯示以)
(謗書盈篋/封之靈夀)釁起二桃孰辨逺臣之枉(晏子春秋齊公孫/捷田開疆古冶子)
(事景公勇而無禮晏子言于公餽之二桃曰三子計功/而食三子爭功公孫捷田開疆以功不若冶刎剄而死)
(冶曰二子死之冶獨不逮亦自刎諸葛/亮梁甫吟一朝被讒言二桃殺三士)先生乃失馬不
驚掇蜂無懼(淮南子北塞之人有馬亡出塞外人皆弔/之其父曰此何詎知非福居數月其馬將)
(狄駿馬而歸人皆賀之其父曰此何詎知非禍家富馬/良其子好騎墮馬折髀人皆弔之其父曰此又詎知非)
(福居一年狄人大入塞壯者皆控弦而戰死者十九此/子獨以跛故子父相保説苑王國君尹吉甫前妻子伯)
(奇後妻子伯封後妻欲其子爲太子言于王曰伯奇好/妾王若不信王上臺觀之後母取蜂去其毒而置衣領)
(之中使伯奇前奇欲去之王見之使譲伯奇使者見袖/有死蜂以白王王使追之巳投于河矣陸機詩掇蜂㓕)
(天道拾塵/惑孔顔)珠生字裏淮南招隱之篇(見滕/王賦)霞蔚行間平
子歸田之賦(見三/芝序)傳之宫閣播此通衢凡兹食息之倫
疇忘生成之感或鄴都耆宿素䝉鮑叔之知(見園/次序)或吳國
英年久動蔡邕之嘆(魏志蔡邕才學顯著常車騎填巷/聞王粲在門倒屣迎之粲年方幼)
(邕嘆曰有異才吾不如/也吾家書籍盡當與之)或金閨貴客(見園/次序)手題慕徳之
碑或石戸逸民口誦衘恩之作(陸雲詩啣恩非望始劉/峻絶交論衘恩御進欵)
(誠/)或金張許史之姓庇宇車前(金張見滕王賦漢書孝/宣許皇后生元帝封外)
(祖父廣漢爲平恩侯衞太子史良娣宣帝祖母兄恭宣/帝立恭已死封恭長子高爲樂陵侯葢寛饒傳寛饒得)
(罪嘆曰上無許史之/属下無金張之託)或東西南北之人(檀弓丘東西/南北之人也)擔
簦閣下(見季/青序)甚至談風論月休上人之才情(沈約宋書/沙門惠休)
(善屬文世祖命還俗本/姓湯位至揚州從事)綉虎描鸞曹大家之述作(范曄/列女)
(傳扶風曹世叔妻者同郡班彪之女也名昭字惠班一/名姬愽學高才世叔早卒有節行法度兄固著漢書未)
(竟而卒詔昭就東藏書閣踵而成之帝數/詔入宫令皇后諸貴人師事焉號曰大家)人爲四咏緒
有千端某以菲材屬公隆遇珠枯滄海久無照乘之期
(史記魏王曰寡人有徑寸之珠/照乘車前後各十二乘者十枚)玉碎崑岡(書/)永斷償城
之望(史記趙惠王得楚和氏璧/秦昭王請以十五城易之)幸高軒之不棄(詳合/肥書)乃
下士之俱收爰於兹集之成重命鄙人爲序裘稱狐腋
慚兹麻枲爲緣(愼子狐白之裘非一狐之腋王褒四/子講徳論千金之裘非一狐之腋)琴
號龍唇愧以柷圉作倡(琴賦琴有龍唇鳯足孟浩然詩/拂拭龍唇琴書合止柷敔註同)
(圉/)敢誇流水(見園/次序)見景高山(詩/)
　　胡智修詩序
南朝金粉夙標綺麗之名北地臙脂雅擅雕華之譽(見/琴)
(怨/序)則有沙堤妙胄(國史補唐故事拜相府縣載沙塡/路自私第至城東街名曰沙堤)畫
省望郎(見園/次序)裁碧艾以成衫(見憺/園賦)纈紅桃而製緩(見半/繭賦)
人操玳管聫翩江鮑之才(見園/次序)代典黄扉(見佳/山序)赫奕韋
平之拜(韋𤣥成詳儲太翁啟漢書平當字子思哀帝朝/以明經爲相子晏以明經歴位大司徒漢興惟)
(韋平二氏父子宰相北窓瑣/言令狐綯繼有韋平之拜)新居燕市舊籍越城易水
既荆高慷慨之塲(輿志易州乃易水所經之地刺客傳/荆軻之秦至易水高漸離擊筑歌曰)
(風蕭蕭兮易水寒壯士一/去兮不復還爲羽聲忼慷)耶溪尤種蠡悲歌之地(輿志/若耶)
(溪在紹興府諸暨縣西施採蓮地越世家勾踐已平呉范/蠡遂去遺大夫種書曰蜚鳥盡良弓藏狡兎死走狗烹)
(國䇿子胥諌吳/王曰種蠡良臣)談諧興劇攬帝京烟月之奇顧盻風生
得伯國江山之氣於是温邢才調幼即登朝(見園/次序)王謝
門風(見少楹/序註)少而筮仕(左傳畢萬/筮仕于晉)騎省薰香之暇(見滕/王賦)
便自含毫(見藝/圃序)倉曹傅粉之餘(見銅雀賦按倉/曹今稱户部)還思弄
墨(見得/仲序)郎君官貴盈床堆翡翠之箋公子才高繞架挿
珊瑚之筆(見天/篆序)清辭不少麗句偏多僕也十載清狂兩
年羈宦白團扇上常披栁惲之詩(宋書栁世隆第三子/名惲字文暢長于詩)
(劉宋時官太子洗馬王融讀惲𢷬衣篇至亭/臯木葉落隴首秋雲飛因以白團扇書之)金水橋頭
乍識李邕之靣(唐書李邕早負盛名人傳其眉/目秀異觀者如堵車不得前)屬同官
爲傳語命賤子以定文(見懸/圃序)不揣揄揚用承諈諉(見懸/圃序)
敢曰文如皇甫累君酬買字之縑(唐書皇甫湜字持正/與李翺張籍齊名裴)
(度辟爲判官度修福先寺湜爲碑文晉公酬以千緡湜/曰碑文三千字每字一絹減不得也公笑而足之)庶
云病類相如(史記相如常有消渴疾/稱病閒居不慕官爵)爲我取忘憂之酒
(見天篆序施肩吾詩茶/爲滌煩子酒爲忘憂君)
　　王良輔百首宫詞序
三千窈窕(見銅/雀賦)競進丁年(李陵書丁/年奉使)二八媌娙俱陪甲帳
(二八見滕王賦列子處子娥媌靡曼者漢書武帝所幸/邢夫人號娙娥事原漢武以珍寶爲甲帳其次爲乙帳)
巫山西眺荆臺多行雨之人(宋玉高唐賦序昔楚襄王/夢見一婦人曰妾在巫山)
(之陽旦爲朝雲暮爲行/雨朝朝暮暮陽臺之下)漳水東流魏殿盛分香之客(見/銅)
(雀/賦)九天春曉傳妙曲於才人(離騷指九天以爲正兮註/中央八方也一云數起于)
(一立于三成于五盛于七故天去地九萬里曰/九天魏嬪妃紀魏以美人才人良人爲散職)三閣分
明(見滕/王賦)艷新粧於學士(見琅霞序并/詳鴻客序)宫名長樂(見滕/王賦)人
號小憐(見琅/霞序)爾乃年年竊藥只恨蟾孤(見琴/怨序)夜夜吹簫
惟愁鳯杳(見藝/圃序)瓊樓玉宇稔高處以偏寒(見瀛臺序蘇/子瞻詞又恐)
(瓊樓玉宇高/處不勝寒)氷井銅鋪較外邊而更冷(後漢書瑯琊有/氷井厚丈餘銅)
(鋪見雪/持序)莫不結眉表色破粉成痕(文苑梁簡文帝答新/渝侯和詩書云高樓)
(懐怨結眉表色長/門下泣破粉成痕)衞莊姜多太息之言(詩義䟽莊姜不/見答于莊公而)
(作/詩)陳皇后有不平之曲(見海/棠賦)且夫丹闈晝寂並若雲霄
紫禁晨嚴非同閭巷問樹名於温室詎必前知(漢孔光/傳或問)
(光温室省中樹皆何木/也光嘿不應其愼如此)記曲叠於霓裳將母小誤(龍城/錄開)
(元中八月望夜明皇與申元之登女几山因遊山月宫/見素娥十餘人皆皓衣乘白鸞笑舞于廣庭大桂樹下)
(上皇歸製爲霓裳羽衣曲按從遊者一作葉靜能一作/羅公凡三見王維别傳有以按樂圖示維者曰此霓裳)
(第三叠拍也按曲乃信呉志周瑜精音樂雖三爵之後/其有闕誤瑜必知而顧之時人語曰曲有誤周郎顧)
縱復含情渲染極意賡揚侈仙家之亭舘總涉描摹誇
海上之樓臺終無事實然而白頭宫女能説開元(元稹/行宫)
(詩寥落古行宫宫花寂寞紅白頭宫/女在閒坐説𤣥宗開元見園次序)隔水商船善談江
左(琵琶引序居易爲九江郡司馬送客浦口聞舟中使/彈琵琶者問其人本長安倡女年長色衰爲賈人婦)
(遂命酒使快彈數曲曲罷自叙/少時懽樂事今轉徙江湖間)或緣自佩蘭之誦述或
得諸樊嬺所傳流(西京雜記戚夫人侍兒賈佩蘭多稱/述在宫之事飛燕外傳序漢伶𤣥之)
(妾樊通徳趙飛燕女使也能道飛燕宫中事𤣥曰俱灰/減矣通徳掩袖視燭影以手擁髻凄然泣下𤣥因作飛)
(燕傳有云飛燕特幸後宫其姑妹樊嬺爲丞光司/帟者帝居鴛鴦殿飛燕便房省帝簿嬺上簿云)西京
雜事(葛洪傳西京雜記六卷皆洪所集東觀餘論跋西/京雜記云此書中事皆劉歆所記葛稚川采之以)
(補班史/之缺耳)譜在琵琶南郡新書(唐書錢希自/作南郡新書)弆之篋衍(見/尺)
(牘/序)則有主文譎諌者綴以吟謠(卜子夏詩序主文而譎/諌故曰風註主文與宫)
(商相應也譎/諌不直諫也)騐往察來者形之比興(史記序騐往/事思來者)語皆
寄託夙工宋玉之㣲詞(宋玉登徒子賦序大夫登徒子/侍于楚王短宋玉曰玉爲人體)
(貌閒麗口多㣲詞願/王勿與出入後宫)事屬虛無不繫劉楨之平視(典略/建安)
(十六年世子爲五官中郎將妙選文學使楨隨侍太子/酒酣坐歡乃使夫人甄氏出拜坐上客多伏而楨獨平)
(視他日公聞乃收楨復/減死輸作部復赦之)貞夫抱慤無非自擬其騷愁誼
士懐芳寧至或傷於怨悱(淮南子小雅/怨悱而不亂)於今爲烈自古
而然三韓王良輔先生(按三韓即/遼東地)七葉金貂(見半/繭賦)一門
繡㦸(詳閨/秀序)葡萄滿幅(見三/芝序)空北地之臙脂(見琴/怨序)翡翠聫
箱(見智/修序)洗南都之金粉(見琴/怨序)人居洛浦慣解吹笙(見琅/霞序)
家在扶風原精織錦(見璿/璣賦)此千篇嗣出將懸市上之華
文(見楚/鴻序)而一卷先傳早播宫中之雅製也緬昔陜川司
馬仲初表綺麗之稱(詩話唐王建字仲初爲陜川司馬/時劉禹錫曰居易皆有詩送之所)
(著宫詞最爲綺/麗集十卷行世)孟蜀夫人花蘂擅清新之譽(輿志灌縣/有花蘂夫)
(人宅五代時費氏以才色入蜀宫後主嬖之效王建作宫/詞百首能改齋漫錄僞蜀主孟昶徐匡璋納女于昶拜)
(貴妃别號花蘂夫人王師下蜀太祖聞其名命别䕶/送之有宫詞傳世輟耕錄夫人或以姓費氏誤矣)以
暨李珣之小妹亦留百首之宫詞(補/註)何意吾賢獲符往
哲後有人焉聆斯曲也悠揚嘽緩疑聞百囀之鶯啼(禮/其)
(樂心感者其聲嘽以緩章/賈至詩百囀流鶯繞建)感慨沉雄似聽千年之鶴語(八/公)
(相鶴經鶴七年小變十六年大變百六十年變/止千六百年形定白香山詩聲來枕上千年鶴)
　　家皇士望逺曲序
嘗觀蕩子從軍(見滕王賦駱丞集有蕩子從軍賦漢枚/乘詩蕩子行不歸杜牧詩蕩子從征夢)
(寐/稀)明鏡有刀環之賦(見無/忝序)吳姬織素(見無忝/序註)飛龍生藥
店之悲(宋樂府讀曲歌自從别郎後卧宿頭不舉飛龍/落藥店骨出只爲汝李賀詩骨出似飛龍列仙)
(傳喬順二子璋瑞師事仙人盧子期/于栖霞谷服飛龍藥一丸千年不飢)郎食鯉魚之尾授
色恩情(古樂府郎食鯉魚/尾妾食猩猩唇)妾燒玳瑁之簮傷懐訣絶(古/樂)
(府何用問遺君雙珠玳瑁簮聞君有他心拉雜摧燒之/王筠詩空貽玳瑁簮吳均詩還君玳瑁金雀釵不忍見)
(此使/心危)廬江小吏愁孔雀之東南鄴下名王恨浮雲之西
北(見素/伯序)莫不手褰寶帳速望人來(隋紀煬帝建迷樓上/設四寶帳皆雜寶所)
(成杜陽編寶歴二年浙東國貢舞女二人一曰飛鸞一/曰輕鳯上令藏金屋寶帳中宫中䛇曰寶帳香重重一)
(雙紅/芙蓉)坐擁金屛恐令春去(補註梁劉遵詩/金屏障翠帔)則有四姓良
家(北史魏文帝宏雅重内族以范陽盧敏清河崔宗伯/榮陽鄭義太原王瓊四姓衣冠所推咸納其女以充)
(後宫玉臺新咏序四/姓良家名馳永巷)三河妙族(地理通釋唐都河東殷/都河内周都河南三河)
(在天下/之中)幼住石城之下(金陵志府西有孫權石城乃據/石頭上爲城諸葛亮稱石城虎)
(踞/)長貯金屋之中(見海/棠賦)趙家姑妹本姓爲樊(見良/輔序)楊氏
諸姨賜名爲虢(見海/棠賦)檀黄染靨(見璿璣賦酉陽雜俎宫/粧多以黄塗靣李賀詩)
(宫人靣靨黄荆公詩/漢宫嬌額半塗黄)人傳巧笑之方(中華古今註段巧/笑魏文帝宫人始)
(作紫粉/拂靣)石黛添娥(見少/楹序)家有莫愁之曲(見海棠賦唐書/樂志莫愁樂者)
(石城有女子名莫愁善歌謡樂府題/解古歌亦有莫愁洛陽女與此不同)金蓮擬步誰讓潘
妃(蕭齊史寶卷嗣明帝位鑿金爲蓮花貼/地令潘妃行其上曰此步步生蓮花也)白雪如人何
殊甘后(拾遺記蜀先主甘后玉質柔肌先主置白綃帳/中如月下聚雪河南獻玉人置后側晝則講説)
(軍謀夕則擁后而玩玉人后與玉人潔白齊潤寵/者非惟妬后亦妬玊人也後甘后卒與玉人共坑)芙蓉
承輔(西京雜記卓文君眉/如逺山臉際若芙蓉)豈煩傅粉之粧(見銅/雀賦)蘭麝沾
膚奚假熏香之術(梁武帝遊女曲氛氲蘭麝體芳滑飛/燕外傳飛燕女弟合徳爲婕妤帝嘗)
(私語樊嬺曰后雖有異/香不若婕妤體自香也)蝤蠐粉項(詩/)偏宜白燕雙釵(洞/㝠)
(記漢武帝起昭靈閣有神女留玉釵與帝至昭帝時宫/人猶見此釵謀欲碎之開匣惟見白燕飛去後凡宫人)
(作釵因名/玉燕釵)楊栁纎腰(見琴/怨序)解映綠貍重席(飛燕外傳趙/婕妤以二十)
(六物爲趙后夀中有含香綠毛貍藉一鋪西京雜記飛/燕女弟設綠熊席毛一尺餘眠而擁毛自蔽望之者不)
(得見也坐則没膝雜/薰諸香百日不散)兄居協律原識佳人(見琅霞/序註)姊在
昭陽新稱皇后(飛燕外傳飛燕特幸後宫號趙皇后居/昭陽宫樊嬺因進言飛燕有女弟合徳)
(帝大悦謂爲温柔卿號趙婕妤後/益貴幸號昭儀姊弟專寵十餘年)誠可謂天上無雙宫
中第一者也然而棄妾鳯城之南思子狼河之北(沈全/期詩)
(白狼河北音書斷/丹鳯城南秋夜長)歲歲征遼空爲天子(隋紀煬帝幸江/都以詩留别宫)
(人曰我愛江都/好征遼亦偶然)年年服散徒作姬人(文苑英華江總詩/有姬人怨服散篇)
(云薄命夫婿好神仙逆愁高飛向紫烟/金丹欲成猶百鍊玉酒新熟幾千年)妾齡十五已爲
離别之時(劉琨詩如何十五女含笑酒壚前徐陵咏舞/詩十五屬平陽唐人有十五嫁王昌之句)
郎路三千大有相思之曲(見滕/王序)看銅街之走馬(銅街見/滕王賦)
(走馬詳/夀閻序)息意櫻桃(見海/棠賦)聽珠閣之吹簫(見藝/圃序)忘情荳䓻
(見海/棠賦)人傳虎帳新移光禄塞邊(古詩虎帳夜談兵漢書/武帝使光禄徐自爲出)
(五原築城障列亭至盧朐爲塞因/名光禄庾信昭君詞歛眉光禄塞)客曰牙旗舊駐臙脂
山下(釋名牙軍中大旗發號令者以犍立牙于帳前謂府/之牙門東京賦牙旗繽紛註以象牙飾之後呼公)
(爲牙門訛爲衙杜審言詩臙/脂山下莫經年詳觀槿序註)粧臺疑惑繡户徘徊寄摩
敦之紫襖心傷周室之宇文(周晉蕩公䕶傳宇文䕶母/閻氏與皇第四姑及諸戚)
(幽摯在齊至是並許還朝保定四年皇姑至齊主以䕶/權重乃留其母仍令人爲閻作書報䕶曰汝與吾别之)
(時年尚幼小呼我作阿摩敦今又寄汝小時所著錦袍/表一領知吾含悲多歴年祀䕶報書齊朝不即遣往返)
(再三後/母方至)贈妃子以金環目斷齊朝之斛律(北齊書齊主/湛召故太子)
(樂陵王百年百年知不免留玉玦與其妃斛律氏爲别/及百年死妃把玦哀號月餘亦死玦把在手拳不可閞)
(時年/十四)王孫質趙何日言歸(見素/伯序)公子留秦無時云返(怨/錄)
(楚王之子質於秦不得歸作王子思歸歌有曰去千乘/之家國作咸陽之布衣庾信思舊銘楚公子之留秦)
其人也如此其逺也如彼於是盤龍綰髻獨上高臺墮
馬明粧廣開寶埭(梁冀傳冀妻孫夀色美而善爲妖態/作盤龍釵愁眉啼粧墮馬髻折腰步)
(以爲媚惑玉臺新咏序裝鳴蟬之薄髩照墮馬之垂鬟/姚崇詩扇掩將雛曲釵分墮馬鬟説文埭通作􁀙偃堤)
(也/)青天碧海竟無桂樹之期(見良輔序註李義山詩嫦/娥自悔偷靈藥碧海青天)
(夜夜/心)白晝黄昏又下藁砧之涙(古樂府藁砧今何在山/上復有山註藁砧夫也)
(山上復有山/言夫出也)餘香不斷自洗溽衣(見琴怨序月令季夏/土潤溽暑説文濕也)
(補/註)剩粉猶存私留窮袴(漢紀昭帝上官皇后霍氏外孫/女欲后擅寵有子帝時不安左)
(右醫者阿意言宜禁内寵雖宫使令皆爲窮袴多其帶/後宫莫有進者註窮袴前後有襠不得交通古樂府䕶)
(惜加窮袴隄/防託守宫)三春永巷豈有恨於君王(通鑑周宣王姜/后待罪永巷史)
(記范睢見秦王佯爲不知永巷而入其中正義曰宫中/長門永巷乃幽閉宫女之有罪者後改名掖庭唐書郭)
(子儀永巷家人三千按/此亦天子公侯之通稱)萬里長城復何心於歌舞(史記/䝉恬)
(傳恬築長城臨/洮延衺萬餘里)庶幾化石猶存道上之夫(見海/棠賦)莫便升
天竟竊月中之藥(見琴/怨序)爰命江南幼女河内嬌娥(玉臺/新咏)
(序本號/嬌娥)繪以丹青圖之紈素紫綃不定竚瓊觀以卷衣
(漢紀成帝爲趙后設紫綃雲氣帳列仙錄橘叟輸紫綃/被一副社陽編元載得南洞鮫綃帳冬風不入盛暑自)
(凉隱然不知爲帳見卧内紫氣而已白樂天詩紅綃信/手舞紫綃隨意歌樂府題解有秦女捲衣註觧衣以贈)
(所懽/也)羅帶將移睨碧虛而垂手(樂苑呉均賦樂府得大/垂手小垂手有曰埀手)
(忽迢迢飛燕掌中嬌羅衣恣風引輕/帶任情搖又且復小垂手註舞也)漢武帝之徬徨帳
後是也非耶(漢武李夫人歌是耶非耶立而/望翩姍姍其來遲並見琴怨序)衛宣姜之
彷彿君前天乎帝矣(詩/)所以西陵松栢不無嘆息之言
(樂府蘇小小歌妾乘油璧車郎騎青驄馬何處結同心/西陵松栢下註西陵在錢塘之西蘇小小錢塘名倡南)
(齊時/人)禾水鴛鴦嗣擬綢繆之作也(嘉興志三國時曰嘉/禾縣有鴛鴦湖在城)
(南一名/南湖)吾家閥閲(見藝/圃序)亦有新聲(史記李延年善歌爲/變新聲南史陳後主)
(採詞之尤艷/者被以新聲)此日封胡遂填别體(詳夀閻序按封胡謝/韶小字遏末謝淵小)
(字韶字穆度萬之子淵字叔度奕之子/或曰封謂郎胡謂淵遏謂𤣥末謂韶)敢曰難兄惟法
護(王氏譜王導孫王珉字季琰小字僧彌少有才藝善/行書出兄珣之右時人語人曰法護非不佳僧彌難)
(爲兄法護/珣小字也)著此青箱(見少/楹序)或云愛弟有清河(周宇文􁎓/撰庾信集)
(序似陸機之愛/弟見少楹序)屬之𤣥晏(俱見少/楹序)嗟乎蛺蝶成灰(詳庭/表序)
(李賀詩灰/蝶生松隂)别歡五載(古詩能不懐所懽/註女謂男爲懽)珊瑚製枕待子
三年(李賀詩今朝香氣/苦珊瑚澁難枕)處娣尚未適人(見雪/持序)小姑何嫌
獨處(晉樂府有青溪小姑曲云開門泉側近橋梁小姑/所居獨處無郎捜神記廣陵蔣子文嘗爲秣陵尉)
(青溪小姑其/第三妹也)須知新婦難配參軍(世説王渾妻鍾氏字/琰生子濟幼時趨庭)
(而過渾正與琰坐渾欣然曰生子如此足慰人心琰笑/曰若使新婦得配參軍生子故不翅如此註參軍渾中)
(弟淪/也)豈有才人乃歸厮養(公羊傳厮役廬養註析薪爲/厮炊烹爲養樂府題趙邑古)
(歌有邯鄲才人/嫁爲厮養卒婦)抱衾裯於星下誰適爲容(詩/)浣粉黛於
窓前各言其志云爾
　　莊澹菴先生長安春詞序
遲遲春日(詩/)青陽總四序之先(爾雅春/爲青陽)藹藹長安紫葢
會五都之極(廣雅藹藹盛也張協詩藹藹東都門梁元/帝𤣥覽賦黄旗紫葢域中爲天地之所合)
(西都賦五都之/貨殖三選七遷)宫開閶闔(見璿/璣賦)夙擅神臯(張衡西京賦/實爲地之奥)
(區神臯註神臯/神明之界局)節届勾芒還饒淑氣(月令孟春之/月其神勾芒)惟天
時地利之交榮斯短什長謡之競叶王勃著春思之賦
歲在咸亨二年(王勃春思賦序咸亨二年余春秋二十/有二于時春也屈平有言極千里傷春)
(心因作春/思賦云)徐陵成春興之篇時則洛陽三月(徐陵洛陽/道詩綠栁)
(三春暗紅塵百戱多/按陵又有春情詩題)則有柄指東皇晷窮北陸(尚書緯/春爲東)
(皇乂爲青帝淮南子斗柄東而天下春宋傅亮冬/至詩星昴殷仲冬短晷窮南陸按虛星亦名北陸)頻捲
蝦鬚之帳爲放冬歸(蘇易簡詩蝦鬚/半捲天香散)漫圍龜甲之屏須
令臘去(郭子横洞冥記上起神明臺上/有金床象席雜玊爲龜甲屏風)裁紅暈碧春已
到於幡邊(詳/下)滴粉搓酥(詳浙西/詞序)花漸盈於勝裏(事原綵/勝起于)
(晉賈充夫人所作後立春/日士女爲小旛春勝以戲)織錦坊南之路鳯子先知(古/今)
(註蛺蝶大如蝙蝠者或黑色或青斑名曰鳯子一名/鳯車沈約咏領邊繡詩縈絲飛鳯子結縷坐花兒)
吹簫巷外之街蛾兒早覺(閙蛾詳庭表序廣志冇蚕蛾/有天蛾凡草木蟲以􁀙化爲)
(蛾者/甚衆)浮浮新霽訝殘雪之旋融曖曖㣲曛笑輕氷之乍
釋檻前晝煗已春鳥之能歌鏡裏年芳更春人之似織
(張衡思𤣥賦庸織路于四/裔兮註路涉東西如織也)加以從來燕子只舞昭陽(見/滕)
(王賦并詳/昭華序)自昔蘼蕪(見滕/王賦)偏叢長信(三輔黄圖從洛門/至周廟門漢立長)
(信宫在/其中)彼春日固穠花之候况長安尤佳冶之鄉九華
殿上(西京雜記漢液庭有雲光殿九華殿洛陽/宫殿簿魏有明光徽音式乾九華之殿)鳥必雙
棲(見看/奕賦)百子池頭花非一色(見瀛/臺序)參差裙幄糊頳壤以
纓崖(風土記長安士女遊春遇名花則藉草而坐/觧裙四圍謂之裙幄蕪城賦糊頳壤以飛文)晻靄
毬堂嵌花榱而耀谷(補註初學記蹴鞠曰戲毬古用毛/糾結今以胞爲裏噓氣閉而蹴之)
(或以/韋)翩其綿羽(王元長曲水詩序雜天采/于柔荑亂嚶聲于綿羽)行行逢叔寶
之車(見雪/持序)鷕彼圓吭處處遇安仁之彈(世説潘岳少時/挾彈出洛陽道)
(婦人遇者莫不/連手共縈之)小侯玳轂外戚珠輧妖童挾瑟於觀津
(史記外戚傳竇太后趙之清河觀津人也正/義註在冀州武邑縣地理通釋觀津鎮趙地)蕩婦數錢
於新市(見滕王賦註輿志眞定府新樂縣漢曰新市按/漢江夏郡亦曰新市非是玉臺新咏序亦有潁)
(川新市河/間觀津)何必爲歡百計方邀息嬀之片言(左傳蔡哀/侯䋲息嬀)
(以語楚子楚滅息以息嬀歸生堵敖及成王焉未言楚/子問之對曰吾一婦人而事二夫從弗能死其又奚言)
(楚子以蔡侯/滅息遂代蔡)詎須行樂千端始博賈姜之一笑(左傳晉/叔向曰)
(昔賈大夫惡娶妻而美三年不言不笑/御以如臯射雉獲之其妻始笑而言)無煩蘐草便已
忘憂(見楚/鴻序)靡假靈犀居然蠲忿(見琴/怨序)豈比夫崔駰不樂
(見楚/鴻序)吳質工愁(魏略呉質字季重南皮人爲魏文帝所/喜帝奔質作詩曰愴愴懐殷憂殷憂不)
(可居徙倚不能坐出入步踟躊尋卒庾信小/園賦崔駰以不樂損年吳質以長愁飬病)蓬門鮮長
樂之花(晉傅咸紫花賦序紫花一名長樂華舊生于蜀/地中國奇而種之余嘉其華純素耐久故爲之)
(賦/)樵徑乏駢柯之樹(見憺/園賦)田園寂寞難尋鬬鴨之欄(見/憺)
(園/賦)姓氏單寒疇𨽻飛龍之籍(吳質答魏文帝牋曹烈曹/丹加以公室枝庶骨肉舊)
(恩其龍飛鳯翔實其/分也一詳紫𤣥序)名不挂於春官(見琅霞序廣絶交/論道不挂于通人)
世共嗤爲秋士者乎(淮南子春女愁秋/士哀知物化矣)於是蘭臺貴客
芸閣華卿(别賦蘭臺之羣英唐六典歴代蘭臺秘書省/與御史愛隣並詳賀徐序宫闕志漢宫有麒)
(麟天禄之閣藏秘書唐改爲麟臺秘書監一曰芸臺魚/鮝典畧芸香辟紙蠧故藏書閣曰芸閣六帖芸香草能)
(辟蠧故書/曰芸編)鶴禁多閒(漢宫闕疏白鶴太子所居之/地凡人不得入故云鶴禁)洒南
朝之金粉(見楚/鴻序)鸞坡偶暇(唐書學士院移于鸞坡/之西故曰鸞坡視草)譜北
地之臙脂(見琴/怨序)曈曨甲拆姿肖物以屢遷(説文曈隴昧/爽欲明未明)
(也易草木甲拆陸機文賦其/爲物也多姿其爲體也屢遷)駘宕芊綿(見憺/園賦)體緣情而
善變(文賦詩緣/情而綺靡)二十四畨之花信(演繁露吕氏春秋曰/春之風不信則花不)
(成故三月花開時風名花信風唐徐師川詩一百五十/寒食雨二十四畨花信風歲時記一月二氣六候自小)
(寒至穀雨四月八氣二十四候/毎候五日以一花之風信應之)無勞花蘂新聲(見良/輔序)一
百廿闋之春詞自有春坊麗製(官制唐有春坊正字官/李賀春坊劔歌莫教照)
(見春/坊字)播之後代謾誇崔珏鴛鴦(見三/芝序)詢彼前身仍是莊
周蝴蝶(見藝/圃序)
　　余鴻客金陵覽古詩序
原夫珠囊入漢嬴秦鑿淮水之年(楊子秦亥失珠囊二/世而亡天下金陵志)
(相傳始皇初鑿淮水/故名秦淮見瑞木賦)玉璽歸袁孫䇿拜丹陽之守(蔡邕/獨斷)
(秦以來天子獨以印稱璽又獨玉也後漢書黄門張讓/刼天子璽投井中後井有五色孫堅得之袁術以讖言)
(代漢者當塗高自以字公路應之聞孫堅得傳國璽拘/其妻奪之吳志孫堅死䇿至夀春見袁術曰惟使君之)
(所之術大喜謂之曰丹陽精兵地可往募䇿奉母詣丹/陽後以兵少袁乃還其父兵表爲懐義校尉地理志漢)
(以寧國爲丹陽郡晉宋齊梁陳以金陵爲丹陽郡金陵/志秦曰稜陵屬鄣郡漢屬丹陽吳曰建業晉曰建康亦)
(曰丹陽括地志丹陽郡故在潤州東/南五里即今鎮江府山多丹栁故名)六朝宫闕盡屬臺
城(輿地圖晉成帝七年作新宫乃臺城地在鍾山側即/晉建康宫城一名苑城容齊隨筆晉宋後謂朝廷禁)
(省爲臺故稱/禁城爲臺城)四姓衣冠(見琅霞序註/及皇士序)半居板渚(金陵志/李白秋)
(夜汎板橋浦有耿/耿對金陵之句)若其西曲之子弟(見海/棠賦)家有貂蟬(見/半)
(繭/賦)南渡之君臣人多金粉(見楚/鴻序)衛叔寶永嘉名士實始
過江(衞玠别傳玠辭王敦過建業/都下聞其姿容觀者如堵)王茂𢎞江表重臣用
先開府(見滕王賦註/并詳下註)緣夫討逆將軍以後遡厥鍾山隱
士之前(金陵志漢末稜陵尉蔣子文討賊死事于鍾山/封爲蔣侯立廟孫權因避祖諱改爲蔣山吳志)
(孫討虜將軍堅破董卓見袁術曰上爲國家討賊下慰/民心梁簡文帝草堂傳汝南周顒字彦倫昔在蜀以蜀)
(草堂寺林壑可懐乃于鍾嶺立寺名/草堂北山移文鍾山之英草堂之靈)臨春結綺(見滕/王賦)以
及後主之澂心(南唐史烈祖諱昇都金陵傳璟璟傳/煜稱後主善詩詞金陵建有澄心堂)讀
曲烏啼爰暨南唐之小令(宋書樂志讀曲歌者民間爲/彭城王義康作也其歌云死)
(罪劉領軍誤殺劉第四古今樂錄讀曲歌者元嘉中袁/后崩百官不敢作聲歌或因酒讌止竊聲讀曲相吟而)
(已樂苑宋臨川王義慶爲文帝所徵家人大懼妓妾夜/聞烏啼憂思成曲其辭曰籠葱忩不開烏夜啼夜夜望)
(郎來詞集南唐後主李/煜善小令並見瀛臺序)是曰妖浮之極致允爲艷冶之
大凡况夫青絲白馬地界夀陽(南史侯景傳大同中童/謡曰青絲白馬夀陽來)
(于是景乘白馬以青絲爲轡欲以應兆夀州志泰夀春/縣至東晉以鄭皇后諱改夀陽後名夀州按太原府亦)
(有夀陽/縣非是)虎踞龍蟠(三國志孔明曰鍾山龍盤虎踞帝王/居也金陵形勝志鍾山龍盤石城虎)
(踞/)鎮連姑孰(見滕/王賦)江通荆益南兖州既地接滑臺(李益/詩江)
(通荆益原分晉唐地理志揚州名兖州亦名/䢴州括地志滑臺本鄭之廩延邑今滑州)星是女牛
小長干復山連幕府(分野志揚州屬牽牛婺女金陵志/天文斗分野小長干見琅霞序金)
(陵志晉元帝初渡江丞相王導建幕府于/城西之山後名幕府山絶頂有虎跑泉)四百八十寺
冶號梅根(杜牧詩云南朝四百八十寺地理志南陵有/梅根冶宋書百官志冶鑄多在江北江南有)
(梅根及冶塘二冶庾信/賦南陵以梅根作冶)三萬六千塲(東坡/詞)渡名桃葉(見/琴)
(怨/序)然而南風不競難以稱雄(見黄/門序)北帥有人自然飛渡
(晉紀王濬杜預克荆門呉都督孫歆懼曰北來諸軍乃/飛渡江也又按孔範曰長江天塹限隔南北敵軍豈能)
(飛渡/耶)王敦祖約時憂跋扈之強籓(晉書永昌元年王敦/率衆内向以誅劉隗)
(爲名逼近帝室祖約字士少永嘉末隨兄逖過江逖卒/代爲平西將軍後與蘓峻舉兵爲逆跋扈見憺園賦)
國寶佃夫恒患荒淫之貴倖(晉安帝紀王國寶平北將/軍坦之第三子太傅謝安)
(國寶婦父也惡而抑之不用安薨國寶輔政權傾内外/宋書恩倖傳阮佃夫諸暨人元嘉中出身爲臺小史太)
(宗初出閣選爲主衣/歴累世日見恩倖)周公瑾之不作吕子明之已亡(吳/志)
(周瑜字公瑾年三十六卒吕䝉字子/明疾發權置内殿治護不愈而卒)殿上則金蓮步步
非無今昔之悲(見皇/士序)江頭則鐵鎖年年不乏廢興之感
(晉書王濬爲益州刺史武帝令伐吳吳人以鐵鎖横截/江路濬作火炬燒之須㬰融液斷絶濬直抵石頭孫皓)
(出/降)是則城稱舊内定爾銷魂(金陵志舊内在三山街即/宋建康府高宗南渡以此)
(爲行宫俗傳/孫權宅誤)客到新亭居然流涕者也(晉書江東諸名/士登新亭藉卉)
(晏遊周顗嘆曰舉目有/江河之異相視流涕)於是路出烏衣(見少/楹序)惟多枯樹
(見天/篆序)橋經紅版止賸荒臺(白居易詩紅板江橋青酒旗/劉禹錫烏衣巷詩朱雀橋頭)
(野草花鳥衣/巷口夕陽斜)陸慧曉之山林郗僧施之風月(南史陸慧/曉字叔明)
(吳人玩之𤣥孫不雜交遊同郡張緒稱之曰江東裴樂/也仕齊高帝詳紫𤣥序晉書郗超從弟子僧施字惠脱)
(弱冠與王綏/桓𦙍齊名)竟陵王讀書之邸(齊書竟陵王嘗曰余稟/性端踈屬愛間外其行)
(宅詩有云訪字北山阿卜居西野外幼/賞悦禽魚早性羨蓬艾並見滕王賦)貞陽侯躍馬之
塲(梁書武帝以貞陽侯淵明分督諸將/後東魏慕容紹宗擊敗之獲淵明)潘妃沽酒閲武
堂前(蕭齊紀寶卷嗣位以閲武堂爲芳樂苑苑中立店/肆潘妃爲市令自爲市吏百姓歌云閲武堂種楊)
(栁至尊屠肉/潘妃沽酒)孔嬪飛牋望仙閣後(見滕王賦陳書後主/令龔孔二貴嬪及女)
(學士與狎客共賦/新詩互相贈答)無不睠此飄風鞠爲茂草(詩/)百年社
稷徐僕射所以悲哀(晉書恭帝詔禪劉裕秘書監徐廣/流涕哀痛謂謝晦曰君爲宋朝佐)
(命身是晉室遺老悲懽之事固不可同又按徐陵傳陵/爲廣之孫仕陳大建元年除尚書右僕射二年遷左僕)
(射/)滿目闗山劉賓客因而悼嘆(詩話劉夢得爲太子賓/客嘗與元㣲之韋楚老)
(在白傳第各賦/金陵懐古詩)何常不愁攀玉樹泣望銅街(見滕/王賦)撫錦
瑟以言情(見天/篆序)托鈿箏而寄意者乎(見天/章序)君也人如張
耳偶贅外黄(史記外黄富人女甚美嫁庸奴亡其夫聞/張耳賢嫁之女家厚奉給張耳乃宦魏爲)
(外黄令名益著括地/志外黄漢屬陳留)父是肩吾乃生小庾(見楚/鴻序)屬在亂
離之後(詩/)矧當謡諑之辰(離騷經衆女嫉余之蛾眉兮/謡諑謂余以善淫註謡諑毁)
(也/)用吟眺以攄愁乃躊躇而弔古李廣對軍中之簿今
何時乎(史記李廣傳廣與右將軍合軍出東道軍亡道/大將軍青使長史責廣之幕對薄廣曰諸校尉)
(無罪乃我自失道吾今自/上簿遂自刎一軍皆哭)江淹上獄中之書君其是矣
(梁書宋建平王景素好士淹隨至南兖州廣陵令郭/彦文得罪辭連淹繫州獄中上書景素覽書即出之)
　陳檢討四六巻六
欽定四庫全書
　陳檢討四六卷七
　　　　　　　　　翰林院檢討陳維崧撰
　序
　　鄧孝威詩集序
臺君土室漢世目之逸民(漢書臺佟字孝威鄴人隱於/武安山鑿穴爲居採藥自業)
(州辟/不就)劉氏綵毫梁室官爲庶子(見三/芝序)遐稽曩史兩見孝
威詎意同時又逢我友序閥閲則鄧仲華簪組之族門
戸清通(鄧禹傳禹字仲華年二十四封鄧侯後封高宻/侯子十三人後累世貴寵爲侯爲公者三十一)
(人將軍以下及州牧郡守九十八人其餘侍中等官不/可勝數晉書吏部闕人帝問鍾會會曰王戎簡要裴楷)
(清/通)譜邑里則吳夫差花月之都山川綺麗(詳舜/民序)籍雖茂
苑(左思吳都賦佩長洲之茂苑庾信哀江南賦連茂苑/於海陵桉虞世南詩高臺臨茂苑非指吳地亦通稱)
(之/)産實吳陵(見懸/圃序)諸侯傳寓公之名(禮諸侯不臣寓公/註猶寄公今人以)
(寄居之官/爲寓公)才子擅客兒之字(見素/伯序)馬卿慕藺便號相如
(史記司馬相如蜀郡成都人也字/長卿慕藺相如之爲人更名相如)傅奕懐賢爰更幼起
(補/註)爾其才情遒艷文藻英新釋寶誌識徐陵於蚤歲呼
以麒麟(見憺/園賦)陸修靜知張融於綺年遺之鷺羽(宋書宋/武帝時)
(張融字思光善草書玩涉百家道士陸修/靜以白鷺羽扇遺之曰此異物當奉異人)東京公子許
以經過(見天/章序)西鄂王孫嘉其延攬(見園/次序)於是臨風授簡
入夜揮毫(見璿/璣賦)等白璧之一雙(史記虞卿見趙/王賜白璧一雙)似朱霞
之十丈(詳掌/亭誄)鏗鏘金石能驚趙鞅之魂(史記趙簡子病/七日而寤曰我)
(之帝所甚樂與百神遊於鈞天廣樂九奏萬/舞徐陵與李那書鏗鏘並奏難驚趙鞅之魂)煜爍煙雲
可致賈妻之笑(見澹/菴序)書之彤管(詩/)縚以牙籖(見三/芝序)僕也
激賞高風徘徊麗緒陸平原之詩賦道路居多(見尺牘/序陸機)
(傳成都王穎表機爲平原内史/松江志平原村二陸讀書處)庾開府之生平亂離不
少(見滕/王賦)若夫魏主虛帳(見銅/雀賦)韓王故臺(詳翼王序註徐/陵與李那書魏)
(主虚帳韓王故臺自/古文人皆爲詞賦)昆陽虎鬭之城涿鹿龍爭之地(東/觀)
(漢紀光武狥昆陽遂殺王尋城中鼓譟而出莽兵大潰/會大雷風屋瓦皆飛雨下如注􁑽川盛溢士卒溺死者)
(萬數輿志昆陽屬河南開封府漢書光武謂㓂恂賈復/曰兩虎安得私鬬乎保定州志涿鹿山黄帝破蚩尤於)
(此漢書文帝曰高袪數言趙將李齊戰於鉅鹿註順徳/府地左傳龍鬪於時門之外洧淵𤣥覽賦鬪二虎於江)
(干爭兩龍/於修坂)才人失職幼即辭家烈士依人長而去國(見/園)
(次/序)三秋作客徒悲峽裏之黄牛(水經注峽中有灘如人負/刀牽牛名曰黄牛加江)
(湍紆㢠雖途經信宿猶見之行者爲三峽註曰/朝發黄牛暮宿黄牛三朝三暮黄牛如故)五夜思
郷難忘闗前之白雁(夢溪筆談北方有白雁似雁而小/色白深秋則來白雁至則霜降河)
(北人謂之霜信輿志太原府/有雁門闗徳安府有白雁闗)况復燕昭臺畔猶有遺官
(詳九/日序)嬴政山頭非無疑塜(見滕王賦三輔故事始皇塟/驪山起墳高五十丈下周三)
(泉/)青桐綠竹盡諸王帶礪之鄉(周本紀成王削桐葉爲/珪予叔虞曰以唐封汝)
(史記高祖封爵之誓曰使黄/河如帶泰山如礪國以永寧)玉雁金鳬亦列祖衣冠之
地(見半/繭賦)而乃墮名藩之愛子(見滕/王賦)損長陵之一坏(前漢/書有)
(盗高廟玉環者文帝欲族之張釋之曰假令愚民/取長陵一坏土陛下何以加其法乎註高祖陵)此也
十七世之金甌(見歸/田序)彼也千百王之玉體莫不竄之狐
兎薦以荆榛(詳井叔序潘岳/詩荆棘成榛)見草中之馬耳能不悲號
(補註齊民要術黍苗生如馬耳則鏇鋤諺/曰欲得穀馬耳鏇按山有名馬耳此非是)攀天上之龍
胡可無痛哭(史記皇帝採首山銅鑄鼎於荆山下鼎既/成龍垂胡髯下迎皇帝帝騎龍乃上去九)
(域志皇帝騎龍上天小臣/不得上乃悉攀龍髯而墮)於是觸目蒼凉緣情悽厲或
臨文而永慕乍搦管以㣲謠絶非愉懌之音惟以悲哀
爲主(見素/伯序)縱使縣名聞喜豈便爲懽(平陽志聞喜縣舊/名桐鄉即伊尹放)
(太甲之地漢武帝過此/聞破南粤因名聞喜)即令草字忘憂焉能不嘆(見看/奕賦)
嗟乎蘭因芳殞膏以明煎(漢書龔勝死有父老來弔曰/熏以香自燒膏以明自銷遂)
(趨而出不/知其誰)自古文人皆嬰兹患羈雌啁哳豈有意於謳
吟(瑞應圖雄曰鳯䳄曰凰羈鳯即羈雌也謝靈運詩羈/雌戀舊侣李商隱詩羈雌長共故雄分楚詞鳴雞啁)
(哳而悲鳴註/奮翼呼鳴也)怨鳥蕭騷聊自言其辛苦(函史物性志怨/鳥曰子規一名)
(秭歸春分乃鳴夜啼達旦其吻有血漬草木不上啼苦/則倒懸於樹自呼謝豹故名怨鳥零陵地曰周韓其音)
(似不如歸去并/詳孟太母啟)屬以風高銅柱因使者以乘槎月冷珠
江共客星而泛棹(銅柱見商尹序成都志江中有光夜見/人以爲珠名曰珠江荆楚歲時記漢武)
(令張騫使大夏尋河源乘槎經月至一處見城郭如州/府室内有一女織又見一丈夫牽牛飲河騫問曰此何)
(處可問嚴君平織女取榰機石與騫而還後至蜀君平/曰某年某月客星犯牛女博物志舊説天河與海通居)
(海渚者年年見八月有浮槎去來人有奇志立飛閣於/槎上多齎糧乘槎而去十餘月至一處遥望宫中有織)
(婦見一丈夫牽牛渚次飲之還問君平曰某/日客星犯牽牛宿斗正此人到天河時也)聽蠻方之
秦吉食炎徼之檳榔(格物總論秦吉了形似鸚鵡而色/白心慧言巧人言無不通異物志)
(檳榔樹無華而/爲實大如桃李)過嶺一編乃孝威之近集也
　　葉井叔悼亡詩序
寒風寥泬(宋玉九辯泬寥/兮天高而氣清)楊雄但解客嘲(見佳/山序)晏歲崢
嶸(鮑照賦歲崢/嶸而催暮)孫楚新除婦服(孫子荆除婦服詩時邁/不停日月電流神爽登)
(遐忽已一周王武子見之曰/未知文生於情情生於文)祥琴乍鼓(見憺/園賦)暗驚四節
之如馳(見半/繭賦)莊缶載賡(莊子至樂篇莊子妻死惠子弔子/之莊子方箕踞鼓盆而歌謂惠)
(曰人方偃然寢於巨室而我嗷嗷然随而哭之自以爲/不通乎正命故止也潘岳悼亡詩庶幾有時哀莊缶猶)
(可擊師古曰缶/盎也即今之盆)倍覺寸心之若結(詩/)方圓寛譬(下/註)姑酌
金罍(詩/)正擬逍遥(見海/棠賦)聊彈玉局(見三/芝序)何意楚狂(高士/傳陸)
(通字接輿即楚狂也却楚昭王/聘變姓名入蜀隱峩嵋山中)猥遺越調(見無/忝序)春蠶死
後重牽繚繞之絲蠟燭燒餘再灑潺湲之涙(李商隱詩/春蠶到死)
(絲方盡蠟燭成灰涙始乾陸游詩蠟泪成推/又一時屈原九歌横流涕兮潺湲註流貌)疇云痛定
袛益悲來(古諺痛定思痛王/勃序興盡悲來)蓋自俗異狉榛(栁宗元封/建論彼其)
(初草木榛榛/鹿豕狉狉)人非太上(見琴/怨序)空林有鳥尚傳並命之禽
(詳逸/齋序)絶壑多枝猶説同生之木(見銅/雀賦)何况弱齡井臼洊
歴流離蚤日虀鹽曽經迍賤(韓愈送窮文太學四年/朝虀暮鹽説文迍同屯)黔
婁之梱内荼苦居多(高士傳周威王時齊隠士黔婁子/守道不屈卒時覆以布被覆頭則)
(足露覆足則頭露曽西曰斜其被則歛/矣其妻曰斜而有餘不若正而不足)冀缺之田間艱
辛不免(左傳初曰季使過冀見冀缺/耨其妻饁之敬相待如賓)而乃迢迢彩石(見/憺)
(園/賦)青天無不恨之時寂寂瓊鈎(枚乘月賦隱圓巖而似/鈎李賀詩天上分金鏡)
(人間卑/玉鈎)白月鮮長圓之夜楄柎何物(左傳楄柎所以藉/幹註棺中笭牀也)
空悲女手之巻然(見憺/園賦)筐筥奚情猶記桑條之沃若(詩/)
緬虛無之遺挂愁彷彿於餘薰(流岳悼亡詩幃屏無髣/髴翰墨有餘跡流芳未)
(及歇遺挂/猶在壁)此則何須海上伯牙亦遂以移情(説苑伯牙/嘗學琴於)
(成連先生三年不成成連云吾師方子春在東海中能/移人情乃俱往留伯牙曰子居習之吾去將迎之刺船)
(而去旬日不返伯牙延望無人但聞海/水洶湧出林窅㝠嘆曰先生移我情矣)不待雍門孟嘗
亦於焉承睫也(桓譚新論雍門周以琴見孟嘗君先曰/臣竊悲千秋萬歲後墳墓生荆棘狐兎)
(穴其中樵兒牧竪躑躅而歌其上孟嘗君承睫涕出涙/下衣襟劉向説苑雍門子周引琴鼓之徐動宫徵㣲揮)
(羽角孟嘗君雪涕䦨干曰令/文立若破國亾邑之人也)嗟乎樊湖烟水故國依然
(詳考/功序)少室雲山舊遊如昨(見半/繭賦)望楚天之似黛轉憶膏
鬟盻湘水以如羅還憐巾帶假非鰥侣誰知此曲之悲况
屬恨人詎識有生之樂晉荀粲撫新編而惆悵惄矣傷
神(見渭/仁序)魏吳起聆是集以軒渠褎如充耳(吳起傳起魏/人仕魏後適)
(楚殺妻求將薊子訓傳兒識父母軒渠笑悦註笑/聲後漢方技傳軒渠笑自若詩集注耳聾人多笑)附注
(漢史秀自縯死/泣馮異寛譬之)
　　林玉巖詩集序
若乃星入女牛疆開甌粤(職方氏註閩爲天文牛女分/野漢書尉陀上書云蠻夷中)
(西有西甌/東有閩粤)梅還作漈仙人種菜之園(興化志莆田縣城/西有梅花漈相傳)
(雞峰人陳清牧牛於此有白衣老人叱/之曰此仙人菜園也勿飲牛汚吾水)鯑欲成山龍女
昇天之島(一統志興化府鯑山在莆田大海中與琉璃/國相望上有黑白石可爲碁子有田可耕五)
(代閩王時都廵簡林願第六女殁而爲神賜號天妃廟/記云生時預知休咎長能乘席渡海乘雲遊島衆呼爲)
(神母亦呼龍女雍熙四年昇化按越/絶書闔廬旦食䱉山乃吳地非是)碧蒲滿縣洞壑崢
泓紅荔垂街人文光麗則有門風簡劭才地瑰奇驍騰
彩筆(見看/奕賦)人居延夀村中(莆/田)的爍丹輪(見滕/王賦)家傍望壺
樓畔(閩志興化府治/内有望壺樓)韶齡釋褐(宋朝㑹要興國二年始/賜吕䝉正等釋褐後遂)
(爲/例)夙簉金閨(見園/次序)綺歲登朝(詳聖/期序)旋簪銀筆(銀筆見園/次序註簪)
(筆見黄/門序註)蔚然名位洵稱九牧高甍(莆田志林披子九人/俱刺史號九牧林氏)
藉甚聲華詎數四門博士(補/註)無何而星搖犀浦浪激蛟
宫王審知既豕突於南荒(五國故事僞閩王審知以唐/末起兵爲黄巢部伍巢敗乃)
(領其衆入泉州復入福州子延翰襲位/踰年而終次子延鈞僣竊偽號如故)陳寶應復鯨呿
於炎海(梁書陳寶應據闗中與錦異潛有異謀遂起兵/反漢書王莽時北蕃冦邊募天下丁男名曰猪)
(突狶勇又匈奴猖獗謂之豕/突鴟張按鯨呿詳鄴園啓)無諸城上萬帳蠻雲(閩志/漢初)
(封無諸爲閩越/王因都閩地)歐冶池邊一軍毒霧(閩志昔歐冶子鑄/劍之地至今有歐)
(冶池在福州府治周數里/每風雨大作烟波晦冥)家分兩地信斷三年王仲宣
之邑井一半凋殘庾子山之闗河大都蕭瑟(見滕/王賦)吟成
莊舄愁斷鍾儀(見無/忝序)姑染翰以告哀或援毫而寫恨既
而降王就縛蜃市長消(見半/繭賦)叛帥遭擒􁘑帆大去(山海/經海)
(中有介魚眼在背上口在腹下/牝負牡行狀如便靣俗呼􁘑帆)文人返國重尋甘蔗之
州(福州府志府城/西有甘蔗州)才子還鄉再訪桄榔之樹(漢書牂牁/句町縣有)
(桄榔木可以爲麵百姓/資之按桄榔閩中俱産)而乃君謨舊宅一片斜陽(宋史/蔡襄)
(字君謨文章精粹工小楷草書官至端明殿學士卒/諡忠惠嘗知福州又知泉州有惠政閩人勒碑頌之)漁
仲空園無邊蔓草(宋鄭樵傳樵字漁仲莆田人博學強/記過目不忘紹興中召對授樞宻院)
(編修著書凡五十八部有通志略/行世嘗居夾漈山人稱夾漈先生)披葛謁九仙之廟斷
鏃猶紅(列仙傳向氏兄弟九人遊湖側丹成各乘赤鯉/去莆田人爲之立廟其湖名九里湖爾雅金箭)
(羽謂之鏃唐吳融詩/金鏃有苔人拾得)攀蘿緣雙闕之峰沉戈半紫(補/註)縱
復相逢蛋户一問蚶田(輟耕錄廣東採珠之人懸絙于/腰沉入海中得珠撼其絙舶上)
(人絜出之多塟蛟龍腹者有司名曰烏蛋户異物志蚶/之大者徑四寸肉味佳今浙東以近海田種之謂之蚶)
(田又有/蚶山)而巷陌徒存山河頓異上幔亭而躑躅老籛
難認曾𤣥(武夷山古記秦始皇二年八月十五武夷君/魏子騫會鄉人于幔亭作樂宴飲列仙傳籛)
(鏗封于彭即彭祖古陸終氏第三子顓頊之𤣥孫也隱/雲母山歴虞夏至商末夀已七百餘歲而不衰按籛之)
(後去竹/爲錢)撫榕䕃以躊躇阿囝空呼郎罷(閩志榕枝著地/即生根其䕃最)
(廣栁詩榕葉滿庭鶯亂啼青箱雜記閩人呼子曰囝呼/父曰郎罷顧况哀囝篇囝生閩中乃絶其陽爲臧爲獲)
(金玉滿堂又有囝/别郎罷詩以寓諷)越禽向煖不知棲何樹之枝(見無忝/序註)
海燕歸巢未審上誰家之壘(宋書文帝元嘉中魏人所/過郡縣赤地無餘春燕歸)
(來巢于林木劉禹錫詩舊時王/謝堂前燕飛入尋常百姓家)獨流連而自惜長顑頷
以疇依(見半/繭賦)假兹側理以睠宗邦(見尺/牘序)藉彼隃糜而瞻
故國(漢官儀尚書郎作文書月賜隃糜/墨一枚註隃糜漢地名屬鳯翔府)一山一壑盡平
生射獵之塲(晉書明帝問謝鯤以君方庾亮何如曰端/委廟堂鯤不如亮一丘一壑自謂過之)
某水某丘咸羈貫遊從之地(韓愈送揚少尹序楊侯之/歸曰某水某丘吾童子時)
(所釣遊也覊/貫見雪持序)吟謠不少篇籍遂多况復京華仕宦厥有
羊何(宋書謝靈運荀雍羊璿何長瑜四友共/爲山澤之遊東坡詩悲吟相對惟羊何)臺閣翺翔
頗多潘陸(見園/次序)一門標令王家則渾濬聫鑣(魏志王渾/字𤣥冲濬)
(字士治武帝使同領兵伐吴渾以功封/大將軍錄尚書事濬後加封鎮大將軍)羣從風華阮氏
亦籍咸並轡(見祖/徳賦)何常不吟盡林巒賞窮烟月疊縹囊
於珊架(縹囊見園次序/珊架見天篆序)縚翠帙以珠繩也乎(劉向别錄/孫子書以)
(殺青簡編以縹絲繩鮑照賦直/如朱絲繩歐詩冩之朱絲繩)且夫玉巖山者固閩疆
之巨嶂而烏石之靈源也(閩志烏石山有興化府/産荔枝爲莆中第一)金膏
玊乳瀑皆觸石以斜飛石屋珠扉樹盡摩空而怒拔洵
塵寰之初地信欲界之仙都(楞嚴經於大菩提善得通/達覺通如來盡佛境界名)
(歡喜地即初地也珠林欲界天有蕋珠宫十洲記/滄浪海島中有石室九老仙都治處仙官數萬人)爰將
二酉之山勒作一家之集(圖經穆天子藏異書于大酉/山小酉山方輿記秦人隱學)
(于小酉山石穴中藏書千卷梁湘東王賦訪酉陽之逸/興孝經鈞命决盡二酉之秘奥按酉山在辰州府西北)
擕之嶺上赤烏廻繞以羣來(補/註)藏向船中錦鯉盤旋而
不去(見尺/牘序)
　　黄編修庭表宫詞序
武擔山下即是望妃之樓(蜀記武都山精化爲女子蜀/王納爲妃卒王遣武丁于武)
(都山擔土爲塜故名蜀王思/妃作樓望之相傳有望妃樓)祋祤城邊(見天/章序)便是宜君
之縣(延安志宜君縣古宜州地/有祋祤古蹟與西安相對)祖中湔上灌壘居多(補/註)
(梁元帝𤣥覽賦途/經灌壘水分當利)鄴下坊頭(彰徳府志戰國爲魏秦爲/上黨邯鄲二郡漢曰魏都)
(曹操封爲鄴都通典衞州衞縣界謂之淇水口漢建安/九年曹公于水口下大坊水以成堰人號爲枋頭註今)
(濬縣/西南)叢祠不少(見憺/園賦)雲昏張掖沮渠䝉遜之都(寰宇記/漢月支)
(國地武帝時置酒泉武威張掖三郡後魏曰西凉按張字漸滅/掖河在陜西司行都司城西其山有石如張掖字後掖)
(張字分明北凉載記沮渠䝉遜臨松盧水其先世漢時/爲匈奴左沮渠遂以官爲氏䝉遜博羣史曉天文稱兵)
(邉塞義熙八年僣位宋元嘉/十年死子茂䖍爲魏所擒)草冷蘭州秃髪烏孤之地
(九邊誌設蘭州衞于金城/在其肅地秃髪見天章序)覊臺突兀繡瓦猶存(補/註)聖井
踈蕪(輿志邯鄲縣有聖井二月二日祀之/遇旱祈禱輒騐又保定亦有聖井)銀牀斯在(見/靈)
(岩/碑)然而多成往蹟半屬前塵是皆然矣無容俟來者以
申哀何代無之詎必向前賢而獻弔(見滕/王賦)至夫千門萬
戸(見藝/圃序)專稱漢主離宫(見滕王賦/詳子厚序)暮雨朝雲衹曰荆王
别舘(見良/輔序)臙脂縱麗無非北地之花(見琴/怨序)孔雀雖妍不
過南方之鳥(見皇/士序)而乃濫相撏撦(詳徵/文啟)恣用編排越艷
爲呉娥而製恨總涉虛無嬴姬假趙娣以言情羌無事
實徒充漫錄僅助叢談(王孝逸啓談叢理窟容齋題跋/後山陳無已著談叢高簡有力)
雖云作賦之才未見著書之益則有運逢典午(見素/伯序)身
本吳人官在黄初(見銅/雀賦)生於漢季曾作彼都人士(詩/)大
有流傳親爲勝國衣冠(見滕/王賦)能無記憶加之珠囊紐散
尚賸遺民玉璽函沉還餘故老(見鴻/客序)蜀人楊得意夙直
漢廷(見得/仲序)醫者夏無且精知秦事(史記荆軻以匕首逐/秦王是時侍醫夏無)
(且以所奉藥囊提荆軻秦王論/功賜黄金二百鎰曰無且愛我)西風江上有人善濕青
衫(見良輔序白樂天琵琶/引江州司馬青衫濕)南國花前此客解歌紅豆(見/素)
(伯/序)舊時阿監暮年恰值湖湘昔日宫娥寒夜偏談天寶
(見良/輔序)閙蛾撲蝶輦下新聞(玉燭寶典洛陽人家上元造/火蛾兒食玉梁糕金門事節)
(上元戲爲撲燈蛾亦云閙蛾兒康伯可上元詞閙娥兒/滿路成團打瑰簇著冠兒鬪轉開元遺事三月三日宫)
(中諸妃悉撲/蝶以爲戲)消九咬春官家瑣事(陶宗儀輟耕録昇平/之日長安冬至後内)
(家戚里競傳九九消寒圖又按燕京立春日宫中食/生蘿蔔爲咬春綠窓女史吳薛素素有花瑣事錄)何
况東京坊陌未乏成書(見素伯/序註)南部笙簫相沿故典(見/良)
(輔/序)三聲玉樹(見滕/王賦)偶譜自摒擋線篋之餘(補註説文摒/擋收拾也一)
(作屏當詳/逸齋序註)一卷金縷半捜於狼籍牙郎之手(侍兒小名/錄唐杜秋)
(娘爲李鉤妾有金縷詞歌曰勸君莫惜金縷衣爾雅翼/狼貪聚物不整故稱狼籍釋文狼籍草而卧去則穢亂)
(爲狼籍也/牙郎補註)溝邊暗立(詩話唐僖宗時學士于祐於御溝/拾紅葉有詩云流水何太急深宫)
(盡日/間)記來煙月千門(見藝/圃序)牆外潛行偷得琵琶一段(元/㣲)
(之連昌宫辭李摹擪笛傍/宫牆偷得新翻數般曲)天如有恨月豈常圓(詩話李/賀詩天)
(若有情天亦老有属對/者曰月如無恨月常圓)海若多愁石應蚤爛(見琴怨序/註拾遺記)
(泰山爛石燒/之有香烟)薊子訓撫銅仙而歎息亶其然乎(漢書建/安中薊)
(子訓在長安人見與一老翁摩挲銅人/曰適見鑄此近百歲矣時號爲薊先生)魏東阿睹玊枕
以悲哀良有以也(魏記東阿王植初求甄逸女不遂廢/寢與食黄初中入朝帝示植甄后玉)
(鏤金帶枕植見之泣下時已爲郭后䜛死帝意/亦尋悟仍以枕賚植植還洛水上作洛神賦)猗歟江
夏(見琴/怨序)最擅才情娈彼宫詞尤推綺麗以我同官之雅
矧爾齊年遂於校史之餘屬之撰序從來雅頌義仍取
乎春秋自昔編摩事未妨於吟弄范蔚宗后妃傳竟綴
此數章(宋書范曄字蔚宗刪後漢書自/爲一家之作按書内有后妃傳)班孟堅外戚傳
成附兹一卷(班固傳固字孟堅明帝時典校秘書纘/成父彪所著西漢書中載外戚列傳)以
彼意匠清新(陸機文意司契而爲匠/杜詩意匠慘淡經營中)詞調雅暢屈原忠
愛聊寄興於虙妃玉女之間(楚詞天問羿射乎河伯而/妻彼雒嬪注洛水神慮妃)
(也逺遊騰告鸞鳥迎宓妃漢書音義宓羲氏女溺洛水/爲神甘泉賦王女無所眺其清矑兮宓妃曽不得施其)
(蛾/眉)陶令清高姑記言夫翠簟鴛幬之事(陶潛閒情賦序/張衡作定情賦)
(蔡邕作靜情賦始則蕩以思慮而終則歸聞止閒情賦/願在筦而爲席兮安弱體於三秋悲文茵之我御兮方)
(經年而/見求)豈比中唐王建競新聲於大歴年閒(見良輔序/大歴見園)
(次/序)寧同花蘂夫人結妍唱於摩訶池上(見良輔序方輿/覽勝隋蜀王秀)
(有池胡僧見之曰摩訶宫毗羅葢梵呼摩訶爲/大宫毗盧爲龍謂池廣大有龍後因爲龍躍池)嗟乎人
孰無情古皆有此野狐落千春金椀齊化鴛鴦(見琴怨/序禽經)
(雄鳴曰鴛䳄鳴曰鴦養雛于土窟破塜之聞能使狐衞/其子魏志文帝問周宣曰吾夢殿屋内瓦墜地化爲鴛)
(鴦何也宣對曰後/宫當有暴死者)内人斜萬載羅裙都成蝴蝶(揚州志/宫人斜)
(乃隋塟宫人之地一稱内人斜酉陽雜俎顧非熊少時/嘗見鬱栖中壊綠裙蝠旋化爲蝶㝠通記木蠧生蟲羽)
(化爲/蝶)
　　家子厚闗中記遊詩序
潼闗一扇擎出蓮花(西安志古桃林寨東漢名潼闗後/周更名潼谷闗按潼谷三闗大散)
(仙人箭筈唐詩日射潼闗六羽開西嶽/記華山上有蓮花明星玉女三峯尤勝)䋫道千盤矗成
箭栝(詳祭徐文林氏通典七盤/十二䋫藍闗之險路也)咸陽原冷百王之賸壘
連雲(見天篆序輿志咸陽/原漢長陵平陵在焉)盩厔城空千古之殘碑蝕土
(輿志盩厔縣属西安府漢扶風地廣州書跋唐都闗中/盩厔在畿内爲望至重而尉大爲要任選人方得補其)
(取名水曲曰/盩山曲曰厔)星分井鬼陋吳越之輕華地踞雍凉笑燕
齊之迂怪(西安志秦曰闗中唐曰闗内禹貢雍州之域/天文井鬼分野自周秦漢西魏後周隋唐俱)
(都此史記孝武本傳海上燕齊怪/迂之方士多相效更言神事矣)千家板屋(詩/)人多以
擊缶相娛(李斯諌逐客書夫擊甕扣缶彈箏/搏髀而歌呼嗚嗚真秦之聲也)一曲車轔
(詩/)俗盡以彈箏爲業(見/上)自戰國張儀而後競誇天府之
雄(史記張儀者魏人也仕于秦爲相戰國䇿蘓/秦説秦惠王曰此所謂天府天下之雄國也)至嬴家
成蟜而還都説闗中之勝(補/註)吳季札觀風而夏之審厥
聲乎(左傳吳季札來聘請觀于周樂爲之歌秦/曰此之謂夏聲夫能夏則大大之至也)賈長沙
弔古而過焉論其世耳(賈誼傳誼爲大中大夫後出/爲長沙王太傅嘗作過秦論)然
而地雖莽濶成敗偏多氣實高蒼興亾不少軹道乃降
王之祖(潘岳西征賦健子嬰之果决敢討賊以紓禍勢/土崩而莫振作降王于路左輿志軹道亭在雍)
(州萬年縣去㶚水百/步秦王子嬰降處)驪山爲竊國之魁(詳下漢英布傳/布反薛公曰布)
(以驪山之徒自致萬乘莊子竊鈎者誅竊國者侯唐書/敬帝幸温湯張權輿曰昔周幽王幸驪山爲戎所殺始)
(皇幸驪山而國亾𤣥宗營驪山而/禄山叛先帝幸驪山而享年不長)邯鄲南走既從來惻
愴之鄉(史記文帝行至㶚陵是時慎夫人從上示之曰/此走邯鄲道也張晏曰慎夫人邯鄲人地属古)
(趙都今/廣平府)㶚滻東流亦自古嶔崎之地(潘岳西征賦南有/𤣥㶚素滻註二水)
(在西安府城東/嶔崎見渭仁序)閒愁疊疊紛於太華之旒(名山記太華/山即西嶽太)
(華神君之旒/數多于十二)歴刼綿綿(見琴/怨序)多似櫟陽之韭(西安志櫟/陽城古蹟)
(在臨潼縣漢高祖時名萬年城古/諺櫟陽家家種韭註言其多也)千年繡嶺墮弭遺鈿
(長安志臨潼縣驪山有繡嶺宫楊妃外傳兄銛錡國忠/諸娣治錦繡琢金玉者千人帝每幸凊華宫五家隊合)
(遺鈿墮舄琴瑟/珠翠狼籍于道)一派温泉殘脂棄粉(方輿覽勝秦始皇/遇神女神女吐之)
(發瘡始皇乃出温泉吐之即愈漢武于驪山/建温泉宫阿房宫賦渭流漲膩棄脂粉也)雨淋蜀道
偏愁阿犖之來(樂府雜錄明皇自西蜀返樂人張野狐/製雨霖鈴曲按安禄山番名阿犖山)
月照鎬池獨惜祖龍之去(秦始皇紀秦使者從闗東夜/過華隂道有人持璧遮使者)
(曰爲吾遺鎬池君因謂曰今年祖龍死忽不見服䖍註/鎬池水神秦水徳王其君將亡故先告之蘓林註祖始)
(也龍君象/謂始皇也)遂使長陵寶盌恒隨鸚鵡以宵啼(補註按長/陵見渭仁)
(序註南史沈烱過通天表云甲帳朱簾一朝零落茂陵/金盌遂出人間杜詩空餘金盌出無復繐帷輕夢弼註)
(金盌即用王盆事非用盧家金盌也后山/詩初聞橋山送弓劍寧知玉盌人閒見)徒令小市金
箱每共獾狐而晝舞(西京雜記武帝崩遺詔以雜道書/四十卷置棺中至延康二年河東)
(功曹李及入上黨抱犢山採藥于岩室中得此書盛以/金箱後題日月出武帝時河東太守張純上之宣帝愴)
(然以書付茂陵安合如故南史江夏王鋒發桓温/女塜得金箱爾雅獾野豕又曰狼之牡者餘補註)我之
懐矣慎毋爲汧渭之行人(史記非子養馬汧渭之間孝/王分土爲附庸按汧水見黄)
(門序渭水/見懸圃序)卿欲愁乎何事作邠岐之遊子(輿志鳯翔府/古邠岐地)
然而吾家南阮饒有才情(世説阮咸與藉居道南諸阮/居道北北阮冨南阮貧七夕)
(日北阮曝衣錦綺熇目咸以竹杆挂/犢鼻裩於庭曰未能免俗聊復爾耳)昨歲西行偏多慷
慨三輔則宫中行樂之窟羅綺衯裶(見渭/仁序)二陵則覇朝
酣鬪之場旛幢撞擊(見天/章序)姚萇殿上一種斜陽(後秦載/記姚弋)
(仲南安赤亭𦍑人也第五子名襄襄第二十四子名萇/字景茂從符堅征伐後弑堅遂僣帝號襄之冦洛陽也)
(夢萇服衮衣升御坐後僣位八年傳/興興傳泓義熙十三年劉裕滅之)赫連城前幾畨蔓
草(見天/章序)銅琵劈裂消磨異代之悲(詳蓴菴序註按推手/前曰琵引手却曰琶)
鐵撥沉雄淘洗前朝之恨(見琅霞序唐書賀申善琵琶/以石爲槽以鵾鷄筯作絃用)
(鐡撥/彈之)字如柈大(廣韻柈同盤按昔人作南/史有稱其字如柈大者)揮毫而漫興
猶顚(張旭傳旭善作書每大醉呼呌犴走乃下筆或以/頭濡墨而書及醒自以爲神因呼爲顛按米顛詳)
(紫來/序註)墨似鴉粗擲筆而老狂欲旋(詩話唐盧仝舉子名/添丁其幼喜於塗抹)
(詩書往往令黑仝戲爲詩曰忽來案上翻墨汁塗/抹詩書似老鴉杜詩令我手脚輕欲旋註旋舞也)嗟乎
美人鐘鼓阿房則昔事都非(史記始皇每破諸侯倣其/宫室作之咸陽北坂上殿)
(屋複道周閣相通所得美人鐘鼓以充入之三輔故/事秦阿房宫在上林苑中東西三里南北五百步)劔
客弓刀嶢闗則其人安在(西安志藍田/闗秦名嶢闗)黄沙浩浩空圍
漢主離宫(見滕王賦李華弔戰場文浩浩乎平/沙無垠王維詩漢主離宫接露臺)碧海茫
茫(見琴/怨序)長挂秦時明月(李白詩秦時/明月漢時闗)是用倚䭾鞍而製
恨(雜記駱駝背上肉/形如鞍故名䭾鞍)和鈴柝以言哀(詳葉/母序)隴禽解唱定
翻成突厥之鹽(見藝圃序物性志鸚鵡出隴西效人言/能度曲頌經通考疏勒部東有一臺鹽)
(昔昔鹽突厥鹽之類鹽者途歌引曲之類也夢溪筆談/唐曲有突厥鹽阿鵲鹽施肩吾語云顛狂楚客歌成雪)
(媚軟吳娘/笑是鹽)秦女如花(詳貞/女序)須採入西京之記(見良/輔序)
　　胡二齋擬古樂府序
文章政事人少兼科循吏儒林史無同傳裁花仙縣(見/楚)
(鴻/序)非闗筆底之花(見園/次序)製錦名邦(左傳子皮欲使尹何/爲邑子産曰子有美)
(錦不使人學製焉大官大邑身之所庇/而使學者製焉其爲美錦不亦多乎)詎繫懐中之錦
(詳梧/月序)葢以手批粉墨既虞椽吏之紛煩腰綰銀黄復患
簿書之稠叠(漢書上以書敕責楊僕曰懐銀黄垂三組/夸鄉里廣絶交論早綰銀黄夙昭民譽註)
(印綬/也)諾若鳯尾寧容旁涉乎吟謠(齊書蕭鋒方五歲高/帝使學鳯尾諾一學)
(即工帝大悦以玉麒麟賜之註自晉迄梁/陳諸侯箋奏皆批曰諾而草書若鳯尾形)綬吐桃花(見/半)
(繭/賦)奚暇他營夫鉛槧(見尺/牘序)由來不異自昔而然乃有起
而爲吏邑鮮遊民(史記滑稽傳優孟歌曰起/而爲吏身貪鄙者餘財)出以圖君
(檀/弓)案無留牘展也循良之宰綽乎慈惠之師而復原隰
行春之暇不廢吚唔都亭聽訟之餘彌勤繕寫整齊嵬
瑣彷彿華陽士女之編(詳昭/華序)攟拾散亾依稀汝潁名賢
之部(補註史記荀卿韓非/之徒捃摭春秋之文)釀陶作液䔩謝成葅(抱朴子/註天仙)
(流霞酒名金漿玉液詩其䔩維何郭璞註䔩菜茹總名/葅酢菜以米粒和醯漬菜也禮祭義水草之葅註與葅)
(同/)彼坐兎園而挾冊自愧迂疎(見懸/圃序)即飛鳬舄以出疆
徒慚武健(風俗通漢明帝時王喬以尚書出爲葉令漢/法畿内長吏節朔還朝喬每月朔來朝不見)
(車騎帝令太史伺將至見其有雙鳬從南來舉網/張之得二舄乃所賜尚書履也史記武健嚴酷)豈若
龔黄合轍(前漢循吏傳龔遂字少卿爲渤海太守黄/覇字次公爲潁川太守治爲天下第一)庾
鮑齊驅(見瀛/臺序)既擅文藻之翩翩復極風規之落落者乎
且所云古樂府者别歌行趨艷之名岐晉魏齊梁之體
(古樂府有吴趨曲崔豹古今註吴人以歌其地也陸機/吴趨行四座並清聽聽我歌吴趨樂府解題有艷歌行)
(艷歌也宋南平王鑠擬古爲三婦艷後多/和之庾信哀江南賦吴歈越吟荆艷楚舞)企喻讀曲是
不同聲(讀曲見鴻客序梁樂府企喻曲男兒欲作/健結伴不須多註企喻本北曲其曲有四)子夜
懽聞羗無定製(唐書樂志子夜歌者晉曲也晉有女子/名子夜造此聲遇哀苦後人更爲四時)
(行樂之詞古今樂錄吳聲十曲一曰子夜二曰上柱三/曰鳯將雛四曰上聲五曰歡聞變七曰前溪八曰阿子)
(九曰丁督䕶十曰團扇郎註一作王金珠所製梁/樂府武帝歡聞歌云艷艷金樓女心如玉池蓮)夫使
聱牙抝顙調必妃狶(下/註)襲謬沿譌字多帝虎(見佳山/序註)則
作文仲羊裘之讔語(見天/篆序)聽者咍臺(吳都賦東呉王孫/辴然而咍註咍臺)
(笑/聲)學莊姬龍尾之廋詞(後註國語范文子曰有秦客廋/詞于朝註匿詞也國䇿齊靖郭)
(君將城薛客有能爲廋詞者趨而進曰海大魚劉勰曰/布舉言大鳥齊客言海魚莊姬託龍尾臧文仲書羊裘)
(皆讔也/註隱通)聞而嗢􁰣(見尺/牘序)幡綽袛效顰之技(樂府雜錄開/元中優人有)
(黄幡綽張野狐諸人襄陽記劉季和謂我何如荀令君/主簿張坦曰古有好婦人患而捧心嚬眉見者皆以爲)
(好其隣醜婦法之見者皆/走公便欲下官遁走耶)郭郎爲借靣之裝(顔氏家訓/或問俗名)
(傀儡子爲郭秃有實乎答曰風俗通云諸郭皆諱秃當/是前世有姓郭郎病秃者滑稽調戲故後人爲其象呼)
(喚郭秃爾註郭秃曰郭郎即傀儡也唐詩鮑老當/筵笑郭郎笑他舞袖大琅璫按借靣見園次序)何如
别裁僞體(杜詩别裁僞/體親風雅)直舉天懐緯昔事以今情傳新
聲於古意絶無依傍畧少撫摹此高人老鐵於焉矜能
事於元朝(楊維禎傳禎字亷夫諸暨人任提舉元末携/家華亭博學􁌫詞賦世稱鐵厓先生按胡瑞)
(讀其南高峯詞云瑰崛長吉莫過又云金荃竹枝香奩/唐人各擅而老鐵菴有四家好異者須從此過也)
而相國茶陵所以負大名於明代也(長沙志茶陵州古/漢縣以地居茶山)
(之隂故名明紀李相國東陽字西/涯諡文正公茶陵人有樂府行世)藉甚吾賢(陸賈傳賈/遊公卿閒)
(聲名/藉甚)不圖爲樂掣丹鯨於碧海此是古人騎黄鶴於青
天誰爲作者(杜詩未掣鯨魚碧海中/黄鶴疑用崔顥題詩事)附註(古樂府有所/思妃呼稀秋)
(風颯颯晨風颸註/妃呼方言狶走也)附註(晉閻纘傳昔楚國處女諫其王/曰有龍無尾言年四十未有太)
(子/也)
　　毛貞女墮樓詩序(毛會侯女許字方渭仁子奕昭甦/奕昭死貞女墮樓以殉遇救獲)
三辰霜塞爰徵不二之心(三辰見璿璣賦列女傳東海/孝婦以寃死六月飛霜淮南)
(子鄒衍盡忠燕惠王信䜛而繫/之衍仰天而哭夏月爲之降霜)九曜煙霾方表靡他之
節(列女傳齊寡婦庶賤之女也無子不嫁事姑謙敬姑/無男有女利母財令婦嫁夫婦不肯女殺母以誣婦)
(婦寃結呌天天作雷電擊景公堂見聞後錄西漢時東/海孝婦夫死不嫁姑曰我老久累汝壯自縊死姑女告)
(婦婦竟死郡旱三年後太守祭其塜乃雨東漢時有姑/以老夀終而夫女弟証婦鴆之其事同范曄後漢書未)
(及何/也)海波􁅗洞(淮南子未有天/地鴻濛􁅗洞)乃有寃禽(見無忝/序註)雨雪
漂搖(詩/)翻生恨竹(見憺/園賦)臣出身而事主委贄將誠(左傳/䇿名)
(委贄貳/乃辟也)女離家而適人摩笄見志(禮女子十五而笄註/許嫁乃笄也國䇿張)
(儀謂燕王曰昔趙王以其姊爲代王妻後請代王使厨/人操銅斗殺之其娣聞之摩笄以自刺也故至今有摩)
(笄之/山)紅顔赴義雄於一劔之師(晉列女傳劉遐娶邵續/女驍果有父風遐爲石)
(季倫所圍妻單將數/騎拔出遐于萬人中)縞袂趨風凛若萬夫之特(張茂傳/茂爲吴)
(郡守江充害之茂卒茂妻陸氏傾產率部曲/爲先登討充充敗爲陸所殺詩百夫之特)然或盈門
以後展也于歸(詩/)見廟而還全乎爲婦(禮婦人三月告/廟上墳謂之成)
(歸/)牛衣對泣己幾閲夫春秋(見天/章序)鴻案相莊復洊更夫
寒暑(後漢梁鴻傳妻孟光爲鴻具食不敢鴻前仰視舉/案齊眉皇伯通異之曰彼傭能使其妻敬之如此)
(非凡人也乃/舍之於家)甚者室中爛熳粗有諸雛(子虛賦麗靡爛/熳於前爾雅生)
(噣雛註謂鳥子初生能自啄食總/名曰雛也古樂府一母將九雛)膝下團圞差多羣穉
(孝經親生之膝下以養父母/晉左九嬪詩自我去膝下)庾氏則苟娘在抱(庾信傷/心賦序)
(一女成人外孫孩稚/按苟娘一女詳篇後)陶家則通子離懐(見看奕賦陶靖節/别傳淵明五子曰)
(阿舒阿宣曰雍/曰端曰通子)畫睂牕裏身極分明(見少楹序杜詩妾/身未分明何以拜)
(姑/嫜)織錦梭邊情歸繫屬(見璿/璣賦)中人以上疇無硜爾之操
(論/語)賢智之流詎少皭然之志(屈原傳皭然/泥而不滓)未有秦樓跨
鳯(見藝/圃序)即逢綿綴之辰(詩憂心惙惙劉夢得代裴/相表一朝被病遂至綿綴)楚國
委禽便遘彌留之會(左傳鄭徐吾犯之妹美公孫楚聘/之矣公孫黑又使強委禽焉左傳)
(楚公子圍聘於鄭且娶於公/孫段氏顧命病日臻既彌留)困冉耕之瘵疾(史記冉耕/字伯牛癩)
(卒/)珊枕空陳(見皇/士序)患荀偃之癉疽(左傳諸侯還自沂上/荀偃癉疽生瘍於頭)
(濟河及雍/病自出)玉釵虛挂(見楚/鴻序)雙星尚格(史記牽牛馬犧牲/其北織女天女孫)
(也周處風士記七夕祠牽牛織女此二星當會/天漢中奕奕有白氣光曜五色人見之多所乞)能無鞅
掌之私(詩/)百歲方賒終鮮綢繆之雅(詩/)恒情不免孌彼
何如而貞女則厠牏䙝器手也摩挲(萬石君傳建爲郎/中令每謁親入子)
(舍常私問侍者取親中裙厠牏身自浣滌不親知/註中裙近身衣厠牏受糞器摩挲詳存菴序)袒服
中單躬焉挼撋(漢書註内服爲袒服古今註禮曰中單/祭服其内明衣乃三代之襯衣也漢初)
(改名汙衫六書故按按揉也/阮孝緒字略煩撋猶挼挱)不辭淟涊寧羞衞婦之三
言(張衡思𤣥賦澄淟涊而爲清註淟涊垢濁也國䇿衞/人迎新婦婦上車問驂馬誰馬也車至門教送母曰)
(滅竈將失火入室見白曰徙之牖下此三言/皆至言也而不免爲笑者蚤晩之時失也)備歴艱辛
毎爲杞梁而一慟(左傳文公艱難辛苦備嘗之矣琴操/杞殖字梁戰死妻曰上無考中無夫)
(下無子人之苦至矣乃求夫屍/於城下抗聲大哭十日而城奔)聞而嘆息見者咨嗟遂
踐孤鸞俄成寡鵠(琴歴蔡琰善琴爲離鸞别鶴操陶詩/上絃驚别鶴下絃離孤鸞列女傳魯)
(陶嬰者陶明之女少寡養幼孤作黄鵠歌以明己之/不更二庭也其略曰悲夫黄鵠之早寡兮七年不雙)但
使畢生髽髻亦足酬素志於賢雄(左傳臧紇救鄫侵邾/敗於狐駘國人逆䘮)
(者皆髽魯於是始髽註髽靡髪合結也遭䘮者多不能/備㓙禮服髽而已檀弓魯人之髽而弔也自敗臺駘始)
(也/)假令没世蒿簪便足副所期於靈匹(東觀漢紀梁統/與杜林書曰君)
(非隗囂不降志辱身至/簪蒿席草不食其粟)且夫飄飄乃奔月之人(見琴怨/序註)
空空實下天之狀(後/註)璇臺千仭寧􁌫控鶴之方(天台賦/王喬控)
(鶴以冲天事見滕王賦張僧鑒豫章記洪井有鸞岡/洪崖乘鸞所憇處也西有鶴嶺王喬控鶴經過處)綺
閣千層詎曉驂鸞之術(列仙傳梅福遇空同仙君授丹/法乘青鸞飛昇江淹别賦駕鶴)
(上漢驂/鸞騰天)而乃奮身以擲自投玊女之扉(靈光殿賦玉女/窺忩而下視註)
(刻玉女形於忩上也王裒詩陽忩/臨玉女宋之問詩忩摇玉女扉)瞑目而呼甘觸媧皇
之石(見憺/園賦)驚鴻大去翻同緣橦之嬉(教坊記舞者樂之/容或象驚鴻或如)
(燕飛西京賦都廬尋橦註體輕善緣橦人於長木上/自以手緣繩而度也鄴中記額上緣橦左回右轉)墮
馬長辭(見皇/士序)幾類鞦韆之戲(見憺/園賦)悲踰裂脰酷擬屠腸
(史記燕入齊王蠋自奮絶脰死註頸也公羊傳絶其脰/註項也史記聶政刺殺韓相因破靣抉眼自屠出腸而)
(死列女傳至正十五年有周人婦毛氏/爲賊所執罵賊不屈賦遂刳其腸而去)此則宋王臺
畔略可儷其堅貞(見銅雀賦古詩紀戰國時韓憑爲宋/康王舍人妻何氏美王欲之築青陵)
(臺何氏見烏鵲歌/以見志遂自縊死)董相車邊適足形其芳潔(列女傳安/定皇甫規)
(妻者不知何氏女也善屬文時爲規答書記及規卒/董卓強聘之立罵卓遂死車下後人圖畫號曰禮宗)斯
時也筋骸瘲瘛絶意偷生(説文小兒/瘲瘛病也)口鼻喎唆無心乞
活(説文喎唆小/兒相應聲)何意趙宫白璧偏經睨柱以還全(藺相/如傳)
(相如奉璧至秦視秦無意償城持其璧睨柱欲以擊柱/秦王恐其破璧乃辭謝固請相如使從者於經道亾去)
(歸璧/於趙)奚圖秦國連環縱値揮椎而不碎(國䇿秦昭王遺齊/君王后玉連環曰)
(齊多智而觧此環衆羣臣不知觧君/王后引錐椎破之謝秦曰謹以觧矣)天哀志氣遂逢續
命之膠人䕶孤芳蚤給返魂之藥(見琴/怨序)翩其尚在宛爾
猶存於是刻彼苕華鐫之琬琰(竹書紀年桀伐岷山得/二女曰琬曰琰刻其名)
(于苕華之玉苕曰琬華曰琰摭言黄帝/二女曰琬曰琰刻於彤管飾以金玉)詢貞姬之邑里
居鄰浙水曹娥(范曄列女傳孝女曹娥者會稽上虞人/也父旴爲巫祝溺死不得屍娥年十四)
(乃沿江哭不絶聲旬/有七日遂投江而死)問淑媛之門楣人是華池毛女(列/仙)
(傳毛女字玉姜秦亾入深山餌松柏遍體生綠毛能飛/舉華隂山中獵人往往見之自言始皇宫人而不老)
附註(庾信集謝趙王啟云某息荀娘註按本傳/信子名立荀娘疑即立小字荀一作苟)附註(劍/仙)
(傳有空空兒能/飛身千里斬人)
　
　
　
　
　
　
　
　
　
　
　陳檢討四六巻七
欽定四庫全書
　陳檢討四六巻八
　　　　　　　　　　翰林院檢討陳維崧撰
　序
　　魏禹平詩序
滿城栁色笛聲已入陽闗(地輿廣記陽闗在沙州夀昌/縣西六里王之渙詩羌笛何)
(須怨楊栁春風/不度玉門闗)二月花朝天氣漸逢寒食(見澹園序註/荆楚嵗時記)
(過冬至一百五日即有/疾風甚雨謂之寒食)屬文通之賦别(見無/沗序)令敬禮以
定文(見懸/圃序)且盡餘杯為談往事竊述二家之舊徳聊充
四座之新聞(見二齊/序註)昔在前朝正丁末季奄人竊柄普天
馳節甫之門(後漢書靈帝繼立曹節王甫/軰以卑品賤人摇弄國柄)元子委裘薄
海拜聖嬈之座(漢安帝記帝封乳君王聖為野王君/漢靈帝記時乳母趙嬈䜛諛驕溢)時
則余祖少保公諤諤東朝(國䇿趙良曰千人之諾諾不/如一士之諤諤新序周舎對)
(趙簡子曰願/為諤諤之臣)君家忠節公稜稜左掖(蕪城賦稜稜霜氣/左掖見黄門序)
膺滂何罪同飛告宻之章(後漢書李膺與范滂齊名後/宦者坐膺以黨錮免官范滂)
(亦以鈎黨繫獄唐書太后垂拱二年自徐敬業之反疑/天下多圗已乃命鑄銅為匭置之朝堂受天下宻奏盛)
(開告宻之門/詳賀周序註)喬固奚辜俱置同文之獄(漢書李固扵順/帝朝為㤗山太)
(守杜喬為八使之一按察兖州奏固政為苐一後帝奔/竇憲梁冀誣固與妖賊通收固下獄死宋書紹聖四年)
(章淳蔡卞用事治同文/舘獄将悉誅元祐舊臣)碧血長埋扵牢戸(左傳魯哀三/年周人殺萇)
(𢎞註𢎞資中人周大夫萇叔晉趙鞅讓周以𢎞/為討也荘子𢎞死扵蜀藏其血三年化為碧)周書深
刻其姓名(補/註)不其然乎彼一時也既而下宫難息孤出袴
中(史記趙世家屠岸賈與諸将攻趙氏扵下宫殺趙朔/滅其族朔妻成公娣有遺腹走公宫匿生武賈索之)
(夫人置兒絝中祝曰趙宗滅乎若號/即不滅若若無聲及索兒竟無聲)北海寃消人還璧
裏(見祖/徳賦)則有余父贈檢討公風度鴻騫(見商/尹序)君叔庶常
公儀觀鵠舉(詳儲太/翁唘)江深故國相逢石子岡頭(吴志孫/峻殺諸)
(葛恪投于石子岡先是童謡云諸葛恪何弱弱蘆葦单/衣篾鈎絡扵何相求成子閣註成子閣反語石子岡也)
花落空宫並坐瓦宫閣下(金陵志梁昇元閣改名瓦棺/寺西晋時地産青蓮二朶掘)
(之得瓦棺内見一老僧花従舌底出詢/及父老曰昔有僧誦法華經卒塟此地)而乃社猶竄鼠
城尚憑狐(説苑管仲對桓公曰夫社束木而塗之䑕因/往托焉薰之則恐燒其木灌之則恐敗其塗)
(國冇社䑕人主左右是也沈約恩倖傳/城狐不灌社䑕不薫謂得所憑依也)華林半部多是
佃夫之伎人(見尺牘序/及鴻客序)建業三更齊唱總持之艷曲(見/鴻)
(客序江總傳總字總持為浮艷之曲日與後/主逰宴後庭共陳暄等十餘人謂之狎客)扵是筵畔
徴歌風前命酒張髯奮擲盖寛饒醒後原狂(漢書盖寛/饒字次公)
(魏人擢司𨽻校尉弹劾不避權貴嘗過手恩侯許伯曰/無多酌我我乃酒狂丞相魏侯笑曰次公醒而狂何必)
(酒/也)㦸手轟豗(韓愈詩衆/樂驚轟豗)禰正平怒而工罵(見雪/持序)宵人籍
籍(漢江都易王傳/國中日語籍籍)指為鈎黨之子孫(見上/註)異類紛紛奉
以東林之衣鉢(髙僧傳沙門慧永居西林與慧逺同門/逰好遂邀止刺史桓伊以學徒日衆更)
(為逺建東林寺後結白蓮社扵此明史顧憲成字叔持/無錫人學者稱涇陽先生領銓事以忤執政削籍歸里)
(修東林書院與弟允成髙憲公等講學其中東林之名/遂滿天下語錄五祖𢎞忍以法寳及所傳袈裟付六祖)
(盧恵能謂傳衣鉢唐書和凝懽登第在十三名及知/貢舉以范質為十三人後俱登相位人謂之傳衣鉢)僕
猶憶此君豈忘諸無何而鵑啼西雒昔夢宵迷(見􁁺/菴序)鵝
出東周舊家晨散(見懸/圃序)空留先澤鄙人則逺遜孔璋(見/無)
(忝/序)綽有門風賢従則羣推交讓(蜀都賦交譲所植註兩/樹相對一樹枮則一樹)
(生枝名出岷山在安都縣/今禹平従兄家交譲取此)都縁世講欣聨袁灌之交
(見半/繭賦)頗怪時流謬作曹劉之目(杜詩目短曹劉墻/朱註子建公幹也)問燕
吴之異路偶出處之分途然而故人知我寧来割席之
言(漢書管寧與華歆同席讀書有乗軒冤過門者寧/讀如故歆廢書出看寧割席分坐曰子非吾友也)賤
子懐人長記班荆之日(漢書主邑請召賔邑自稱賤子/左傳楚伍舉與聲子相善舉奔)
(晉聲子将如晉遇之扵鄭/郊班荆相與食而言復故)是則魏里之與荆溪交非一
日(嘉興志嘉善縣有魏/里荆溪見天篆序)而寒門之與貴族誼並千秋乃
者吾賢猶為傑出詞塲獨霸跌宕扵練裙紈扇之塲(練/裙)
(詳紫来序紈/扇見海棠賦)文陣稱雄激昂扵鐵撥銀筝之隊(鐡撥見/子厚序)
(銀筝見/滕王賦)従来才子必生孝笋之鄉(見􁁺/菴序)自古文人半産
忠泉之里(見歸/田序)僕非阿好謝砌原開樹樹之花(見祖徳/賦註)
世所同知王門定韞家家之玉(詳益/都跋)僕也久従吴㑹披
異采之繽紛近在幽燕捧名篇之絡繹(張衡南都賦/絡繹繽紛)詎
意灞橋草碧遽理歸装(詳萬/栁啟)何圗韋曲花紅難牽别袂
(詳紫来序杜詩/韋曲花無賴)遂題數語爰集百端(見滕/王賦)君其姑去送
子在綠波南浦之前(江淹别賦春草碧色春水/綠波送君南浦傷如之何)僕亦遄
歸俟我扵黄葉西風之後
　　宫紫𤣥先生春雨草堂詩序
盖聞嚴霜霣葉寄跡何由(春秋霣霜不殺/草説文與隕同)滄海横流處
身無所(世説王孝孫早嵗䘮妻有子貧無居宅惟畜/露車共宿車上嘗嘆曰滄海横流䖏不安也)志
士抱覉孤之戚貞臣興轉徙之嗟然而荘名白石猶有
故侯(補/註)家近藍田非無舊将(見滕/王賦)卯金劒去(張華傳晉/武庫火剱)
(穿棟去李賀詩漢/劍當飛去詳下)張平子以此歸田(見三/芝序)典午星移(見/素)
(伯/序)王逸少扵焉誓墓(見黄/門序)競説愚公之谷(説苑齊桓公/獵逐鹿入山)
(谷中見父老問此何谷曰昔有翁畜牸牛子大賣之置/駒少年曰牛不生馬遂持去人以為愚因名愚公谷)
相傳䖏士之廬(見海棠/賦註)僕以客逰時焉浪跡偶過海陵
之郭(地理志揚州府領三州七縣皆/漢海陵地今南通州曰海陵)獲登春雨之堂其堂
也歴落嵯峨嶒泓蕭瑟接天睥睨依稀潘岳之面城(釋/名)
(城上垣謂之睥睨一云女墻潘岳閒居賦退而閒居扵/洛之涘陪京泝伊面郊後市庾信小園賦潘岳面城)
撲地閭閻彷彿晏嬰之近市(鮑昭蕪城賦㕓閈撲地歌/吹拂天字林閭里門也閻)
(里中門也左傳景公欲更晏子之宅辭/曰小人近市朝夕得其所欲敢煩里旅)蘭橑夹峙望若
鴛鴦(見滕王賦屈原九/歌桂楝兮蘭橑)複道中迴形如螮蝀(阿房宫賦/複道行空)
(不霽/何虹)文廊棊布綺舘星羅(見璿/璣賦)珠簾共鶴露齊垂繡帳
與雁風同捲(風土記白鶴性警至八月露降至草木上/滴滴有聲則髙鳴相警移徙宿䖏慮有變)
(害也摭言秋/風為送雁風)况復闗通南海雲水一區地號西湖烟波
萬頃鵁鶄鳬鵠(見瀛/臺序)真同鏡裏之装(見憺/園賦)蒲稗菰蒋不
異空中之市(見半/繭賦)王司州流連印渚欣賞絶多(見憺/園賦)謝
太傅嘯傲剡溪襟情不少(謝安傳安常住臨安山中遊/賞必以妓女従紹興志東山)
(在上虞縣西南謝安隠此携妓/以逰按剡溪在嵊縣皆屬紹興)爰乃被以紫莖繚之紅
藥(楚詞秋蘭兮青青綠葉兮紫/莖謝𤣥暉詩紅藥當階翻)王家仲寳府種芙蓉(蕭/子)
(顯齊書王僕射名儉字仲寳瑯琊人每自比李膺嘗以/庾景行為長史蕭沔與儉書曰盛府元􁊞實難其選庾)
(景行泛綠水依芙蓉何其麗也時以儉/府為蓮花池韓偓詩蓮花幕下風流客)陸君慧曉門栽
楊栁(南史慧曉與張融並宅其間有池池上有二株楊/栁何㸃嘆曰此池便是醴泉此木便是交譲並見)
(鴻客/序)文禽翔扵綠水翠羽拂扵朱軒固已石留貞女之
形(寰宇記貞女石在敘州府宜賔舊小州岸昔有貞婦/夫没無子事姑甚謹身没所居室有一大石湧出人)
(號貞婦石並/見海棠賦)寧徒果得隠夫之號(見海/棠賦)時則風吹鍜竈
人是嵇康(見半/繭賦)月冷匡牀主稱向栩(漢獨行傳向栩字/子興向子平之後)
(桓靈時少為書生性卓詭不倫恒讀老子嘗扵竈北坐/板牀上如是積久板乃有膝踝足指之䖏不好語言而)
(喜長/嘯)披鹿裘而泮渙載鶴氅以婆娑(晉隱逸傳瞿硎先/生者太和末嘗居)
(宣城郡界文脊山山有瞿硎因以為名大司馬桓温往/造之見先生披鹿裘坐扵石室神無忤色晉書王恭嘗)
(披鶴氅涉雪而行孟昶/見而嘆曰真神仙中人)手中麈尾(見鷹/垂序)皆過江支許之
談(髙逸沙門傳支道林與許椽共談支通一義/四坐莫不厭心許送一難衆人莫不抃舞)案上牛
腰(李詩書秃千兔筆詩載兩牛腰潘邠老詩/詩束牛腰藏書稿註束書具形如牛腰也)悉入洛機
雲之作(見祖/徳賦)隱嚢紗帽宛矣流風(隱嚢見尺牘序北史/秦王歸彦平北齊齊)
(制惟天子紗㡌臣下/戎㡌特賜歸彦紗㡌)屐齒巾箱翩其姿致(屐齒見憺園/賦巾箱見尺)
(牘/序)若夫故都玉樹感不忘心舊事金盤悲難去口(見滕/王賦)
聴闗河之篳篥既足嬰情(見天/章序)見鄉國之旌旗奚堪拭
涕(見素/伯序)心如饑雀堕此空倉(蘇伯王妻盤中詩空倉鵲/常苦饑吏人婦㑹夫稀)
骨似飛龍落来藥店(見皇/士序)三年石闕豈無懊惱之歌(宋/凊)
(商曲古辭将懊惱石闕晝夜題碑淚常不燥宋樂府讀/曲歌三更書石闕憶子夜啼碑並見海棠賦及天篆序)
五夜弹棋大似不平之局(見三/芝序)時則憑檻悲歌登樓慷
慨王敦閣内惟多缺盡之壺(王敦傳敦字處仲每酒後/輒咏魏武老驥伏櫪四語)
(以如意擊唾/壺壺口盡缺)陶侃齋頭祗有運来之甓(陶侃傳士行嘗/為廣州刺史在)
(州無事輒朝運甕扵齋外暮運扵齋内人問其故答/曰吾方致力中原過爾優逸恐不堪事故自勞耳)扵
是東都好事南國名流(見憺/園賦)並贈詩章咸投巻牘宋風
謝雪(宋風見琅霞序沈約宋書謝恵連/十嵗能屬文為雪賦以髙厲見竒)龍虎跳扵行間
(見祖/徳賦)何粉荀香(何粉見銅雀賦典略荀彧字文若劉季/和嘗言荀令君之衣皆香每至人家坐)
(處嘗三/日香)珠玉生扵字裏(見素/伯序)珍踰趙璧(見歸/田賦)光嫓隋珠
(見鷹/垂序)崧樗櫟庸材(樗見半繭賦註/櫟詳逸齋序註)菰蘆下士當年龍廏
差有姓名(唐書天駟監御左右分二廏一曰祥鳳二曰/鳳苑其後禁中又増飛龍廏唐學士例借飛)
(龍廏馬李詩朝/天數換飛龍馬)舊日射棚頗多儔侣(詳儲太/翁唘)訪羅含之
宅幸覯斯堂(晉書羅含字君章莱陽人為尚書郎致仕/所居南恩有羅琴山以含常携琴扵此故)
(名羅含傳含辭桓温别駕/立茅作舍以居布衣蔬食)銜山簡之杯乃為兹序(襄陽/記晉)
(山簡字季倫鎮襄陽每逰習郁池輒醉人歌曰人公何/所詣往詣髙陽池日暮倒載歸酩酊無所之杜詩愛酒)
(晉山/簡)所喜虬鸞在後悉髙山流水之音(見園/次序)深慚糠秕
當前(見黄/門序)對白雪陽阿之曲(見天/章序)言歸二酉(見王/巖序)兼慰
雙丁(見憺/園賦)附注(漢書斬白蛇劍七綵珠九/華玉為飾五色琉璃為匣)
　　陳集生影樹樓詩序
梁谿陳生(常州志無錫梁谿源出/慧山梁時重濬故名)幼遇艱難生遭孤露
成童失怙(詩/)已罷蓼莪(見憺/園賦)覊貫思親(見雪/持賦)便悲風木
(見憺/園賦)邴根矩傷心之語酸感㫄人(漢邴原傳原字根矩/少孤數歲時過書舍)
(而泣師問曰童子何泣也原曰凡得學者有親也/一則願其不孤二則羨其得學中心感傷故泣耳)中山
王聞樂之時哀纒行路(漢書武帝懲吴楚七國之變欲/削弱宗室時中山靖王勝来朝)
(天子作樂置酒勝聞樂而泣問其故以所聞對有曰/臣心結日久每聞幻渺之聲不知泣涕之横集也)况
復門單户冷外鮮期功祚落宗衰内無萼附装蘆作絮
依稀閔子之愁(孝子傳閔子性孝後母衣損蘆花衣已/二子絮父知欲去妻損曰母在一子寒)
(母去三子單母/感悟遂成慈母)刻木為人彷彿丁蘭之恨(漢書丁蘭㓜/䘮母刻木像)
(事之若生鄰人張叔醉詈木像蘭歸見母像若不懌妻/告以故蘭奮擊張叔吏至捕蘭木像垂泪郡嘉其孝感)
(神明奏之/詔圗其形)出有燃萁之歎入逢櫟釡之傷(魏志曹植善/屬文帝素忌)
(其才欲害之令作詩限七步成植應聲曰煑豆燃豆萁/豆在釡中泣本是同根生相煎何太急史記楚元王世)
(家髙祖㣲時嘗與賔客過巨嫂食嫂厭叔與客来佯為/羮盡櫟釡賔客以故去已而視釡中尚有羮繇此怨嫂)
(後封其子為羮頡侯註櫟歴也以杓歴釡有聲詐為無/羮也羮頡山名借以鄙之按漢書一作邱嫂一作轑釡)
悽惻何窮纒綿曷已然而陳情令伯尚有白頭(晉書李/宻字令)
(伯父早亡母更適人鞠扵祖母劉氏武帝徴為/太子洗馬詔書屢下宻上陳情表帝聴其終養)賃廡梁
鴻猶無青案(髙士傳鴻依臯伯通居廡下為人賃舂張/衡詩美人遺我青玉案舉案見貞女序)
扵是湛情作述肆志纂捜文通好學漂麥寧妨翁子讀
書負薪不輟(見懸/圃序)大有蘭臺之聚(見憺/菴序)絶多梓澤之逰
(見半/繭賦)時則銅樓清夜厠跡應徐(見滕王/賦註)金市熙春(見滕/王賦)
方驅潘夏(晉書潘安仁夏侯湛/同行時人謂之連璧)櫻桃初熟騰詩句之清
新荳䓻方垂訝才思之驚寤(見海/棠賦)用鳩一集不亞千篇
僕愧不文無能為力以余一日之長謬邀九品之評
(詳夀/季序)嗟乎同是孔璋之後裔豈乏家風(見無/忝序)矧稱正則
之門徒寧無流𣲖(離騷經名余曰正則兮字余曰靈鈞/註屈原名正則謂平正可法則也)
莫以覊孤而廢著勿因隟弱以摧毫(管子上聾則下瘖/上惽則隟不計)
須知詞賦自有知音若説風騷原多定價殷芸吮墨遘
貧賤以奚嗟(梁書列傳殷芸字灌蔬陳郡長平人愽洽/羣書幼而廬江何憲見之深相嘆賞後為)
(昭眀太/子侍讀)陸厥懐鉛沮䜛疑而何恤(陸厥見滕王賦懐/鉛見尺牘序註)羊
叔子不如銅雀伎雖有是言(世説王子敬語王孝伯曰/羊叔子自復佳耳然亦何)
(與人事故不如銅雀臺上伎劉註謂羊公/德自佳不如妓可娱人此正墮淚之言)小家女嫁得
汝南王詎無其日(見琴怨序梁元帝採蓮歌碧玉小家/女来嫁汝南王庾信詩定知劉碧玉)
(偷嫁汝/南王)老余江總朂爾侯芭(姚思亷陳書江總七嵗而/孤及長篤學有詞采仕梁)
(陳隋時年七十六嘗自敘其畧時人謂之實録漢侯芭/傳芭少肆力扵學壮逰四方師揚雄授以太𤣥法言悉)
(得其/㫖)
　　九日黒窑厰登髙詩序
若夫赤車聘士京都開碣石之宫(史記騶子之燕昭王/擁篲先驅築碣石宫)
(親往/師之)黄屋招賢輦轂闢翹材之舘(漢書項羽圍漢滎陽/紀信誑楚乗王車盖)
(黄屋以故王得遁註黄繒盖褁也西京雜記公孫𢎞為/相分三舘欽賢舘以待大賢翹材舘以待大材接士舘)
(以待/國士)髙冠長劍結靷而至者三千廣厦細旃抵掌而談
者十九昭王臺畔夙稱買駿之鄉(燕世家昭王欲招賢/郭隗曰昔有求千里)
(馬者馬已死五百金買其骨不期年千里之馬至/者三王欲招賢請従隗始王乃築臺置金以師之)元禮
門前新有登龍之客(李膺傳膺字元禮潁川人以聲名/自髙士有被其容接者名為登龍)
(門/云)時則太史趙鐵源先生天水名家營邱望姓(見歸田/序註)
金閨掞藻(見園/次序)玉尺量才(唐書趙光逢以文行/知時人謂之玉界尺)西園既
文舉開樽(孔融傳融字文舉後為北海相嘗曰/座上客常滿樽中酒不空吾無憂矣)東郭復
當時置驛(見憺/園賦)則有敦牂紀嵗金虎司晨(天皇紀十二/支中午為敦)
(牂黄庭要㫖兌之氣金之精其/色白其象如懸磬其神如白虎)商飈激扵蕭林灝景凝
其素節渾河一色(順天志府西南盧溝河本/桑乾河也俗又呼渾河)雲中之雙
闕常紅(見商/尹序)落葉三闗(保定志雄縣瓦橋/闗乃三闗之一)塞上之千峰
忽紫霜曦縞晝耀橘柚之金穰(南都賦穰橙鄧橘古/詩經霜柑橘綴金丸)月
魄澄宵綴茱茰之綵纈(續齊諧記汝南桓景随費長房/逰學長房謂曰汝家有災厄令)
(家人作絳囊盛茱茰繋臂/登髙山飲菊花酒可免)斯時也稷下逰譚之士弭節
髙秋(史記齊宣王喜文學逰説之士不治而議是以稷/下學士復盛且數千百人註齊有稷門城門也談)
(説之士期㑹城門下新序齊稷下先生喜議政事正義/曰魯連子云齊辨士田巴服徂邱議稷下離騷吾今羲)
(和弭/節兮)梁園詞賦之賓(見璿/璣賦)彯纓上國(廣絶交論彯組雲/臺者摩肩文選彯)
(纓天/閣)文成騷辨莫平楚客之心(見楚/鴻序)景直蓴鱸易入吴
人之夢(晉書張季鷹仕齊王冏為東曹知亂将作見秋/風起思吴中蓴莱羮鱸魚膾歎曰人生貴適志)
(耳遂命/駕歸)非無魯酒寧使銷愁(見素/伯序)不有燕歌何能遣興
(見渭仁序及智修序韓文/燕趙多慷慨悲歌之士)先生乃練兹時日載䔩蘭肴
召我賔朋為斟桂醑(離騷茍余情其信姱以練要兮註/練擇也漢樂府古辭有題云練時)
(日邉讓章華臺賦蘭肴山聳椒酒淵流屈/原九歌蕙肴蒸兮蘭藉奠桂酒兮椒漿)然而九衢車
馬誰為泛菊之名區(天問靡䓑九衢山海經有四衢五/衢西京雜記九日飲菊酒令人長)
(夀/)三市塵囂不稱題糕之韻事(周禮大市日昃而市朝/市朝時而市夕市夕時)
(而市洛陽記晉都洛有三市一在城西南一在城東一/在城南見滕王賦註邵氏聞見錄劉夢得作九日詩欲)
(用糕字以五經中無此字輒不復為朱子京九日/食糕有詩云劉郎不敢題糕字空負詩家一世豪)匪尋
僻地曷暢雅逰扵是長楊直去竟得空羣(詳舜/民序)下杜斜
臨還逢古樹(補/註)水雲曠淼樹颯颯以吟風沙嶼清蒼葦
蕭蕭而捲雪爰乃幽人藉卉(見鴻客/序註)上客攀條(詳萬栁/啟註)
乍敷袵以論心或憑欄而送目(離騷跪敷袵以陳辭沈/約謝靈運傳論敷袵論)
(心商𣙜前藻漢書周亞夫趨出上以目送/之嵇康詩目送歸鴻江總詩去雲目徒送)人逢髙㑹㡬
忘異地之闗河(見鴻客/序註)天放新晴不送滿城之風雨(潛/確)
(類書謝無逸以書問潘大臨近作詩否答曰昨日清卧/聞攪林風雨聲遂起題壁曰滿城風雨近重陽忽催租)
(人至敗意止/此一句奉寄)飛觥闘斚賢主既􁎓然而成吟拂素題箋
嘉賔亦斐然而嗣咏詩分各體人限二章嗟乎桓南郡
賦詩横槊參佐風流(晉書桓温九日逰龍山􁊞屬畢集/九域志太平治當塗有龍山横槊)
(見鷹/垂序)劉彭城戲馬髙臺賔徒慷慨(南齊書劉裕為宋公/時在彭城九日出逰)
(項羽戲馬臺至/今相承為故事)扵今不再自古空傳黄花插髩徒添落
帽之狂(杜牧詩菊花須插滿頭歸晉書孟嘉為桓温參/軍九日従逰龍山風吹落帽嘉不之覺温謂賔)
(客勿言令座中孫盛作文嘲/嘉嘉請紙作答了不容思)白雁横空(見孝/威序)祗切悲秋
之感(見海/棠賦)年年漉酒惟存陶令之巾(沈約宋書陶潛在/家取頭上葛巾漉)
(酒漉畢還著值隣家招/飲酒有滓即脱衣漉之)嵗嵗尋花慣作駱丞之序(駱賔/王集)
(有九日冒/雨尋菊序)僕也恭聆逸响知紀勝之重逢遥隔名筵悵
従逰之有待為平原而買繡千秋公子之絲(李賀浩歌/買絲繡作)
(平原名有酒/惟澆趙州士)過燕市以登髙(見篇/上)一巻大夫之賦(見天/篆序)
　　萬栁堂修禊倡和詩序
盖聞嵗紀上除(嵗時記三月節巳日為上巳月建辰則/巳為除日以除不祥也魏以後但用三)
(月三日不復用巳矣上/巳一日上除一日元巳)詩詠秉蘭扵洧涘(鄭/風)春惟元巳
史標躤栁扵華林(魏志魏眀帝建芳林園以避少帝諱/後改曰華林按宋武帝齊眀帝及周)
(眀帝皆褉飲扵此屬河南府又按梁簡文所逰華林園/在鍾山側見琅霞序庾信集三月三日華林射馬賦有)
(云落花與芝盖同飛楊栁共春/旗一色按躤栁踐栁營以逰也)都下盛洛濵之戱千里
安期(見楚/鴻序)山陰流曲水之觴興公逸少(晉書王羲之字/逸少作蘭亭臨)
(河敘有云㑹扵山隂之蘭亭修褉事也扵時流觴曲水/列坐其次又列序時人右将軍孫丞等二十六人賦詩)
(扵左謝勝十五人不能詩罰酒各三/斗按孫丞名綽字興公有蘭亭後序)顔特進騁華文扵
劉宋花在毫端(宋略文帝元嘉十一年三月丙申褉飲/扵樂逰苑顔延之應詔讌曲水作詩八)
(章俱四言甚工按延/之卒贈特進諡曰憲)王寧朔騰玉藻扵蕭齊春生楮裏
(齊書武帝永眀九年三月三日幸芳林園褉飲朝臣勅/王融作序文藻富麗王融傳融字元長僧逹之孫也仕)
(齊為寧/朔将軍)三月三日水靣麗人(杜詩三月三日天氣/新長安水邊多麗人)一咏
一觴林邊名士(見上蘭亭序此地有崇山峻嶺茂林/修竹一觴一咏亦足以暢敘幽情)亦
云在昔以迄扵今則有韋曲名荘(詳紫/来序)平泉别業(見藝/圃序)
黄扉上相(見佳/山序)欣逢戒浴之辰(嵗紀記上巳日修/褉戒浴以除不祥)綠野
元公(見楚/鴻序)喜届祈蠶之序(成都記三月三日逺迎/祈蠶扵龍橋命曰蠶市)鶯遷
郛外髙閣仍開(見佳/山序)蝶舞花間小車逺到(見憺/園賦)裙屐簇
謝庭之子弟(見祖/徳賦)輜軿溢馬帳之生徒(漢書桓帝時馬/融字季長著述)
(甚富坐髙堂施綘帳前授生徒後列女/樂盧綰鄭𤣥其徒也輜軿詳合肥書)時則上陽宫外
積靄初晴(洛陽記上陽宫在東都苑内/李郢詩上陽深鎖寂寥春)宣曲觀前逰氛
乍斂(華陽國志上林苑中有臨髙凌雲宣曲廣武閬風/萬世修齡總章聴治凡九觀皆髙六七十丈按上)
(林賦西馳宣曲張搰註/宣曲宫名在昆明池西)天装卵色(見憺/園賦)皴成雙闕之紅
(見商/尹序)岫抹雲藍滴作萬家之翠(語林夏日/山藍欲滴)綿羽既蹁躚
乎綺陌新荑亦溶漾夫銅溝(見澹菴/序註)鞭絲帽影争窺白
傅之池臺(洛陽名園記白樂天居東都履道坊治園池/亭榭與元㣲之劉禹錫韋楚老等往来唱和)
(自著有/池上篇)松韻泉鳴競和東山之絲竹(晉書謝安舊隱㑹/稽東山後扵金陵)
(築山擬之營洽樓舘松竹甚/盛好音樂朞䘮不廢絲竹)蘭肴載䔩桂醸新篘(見九/日序)
我師爰呼四座而言(見二齋/序註)此樂實駕千春而上生民
之始厥有豪雄自我而前非無賢逹間復流連節物撫
弄景光然而星移物換竊或因身世以停歌樂往哀来
究且睠闗河而罷酒縦或放懐清曠陶情詎遂以忘情
寄意洸洋齊物亦何能遺物曷若鄭子産之池内長有
生魚周茂叔之堦前雅多青草(宋書周敦頥字茂叔别/號濓溪先生吟風弄月)
(意味洒然牕前草不除/去言與自家意思一般)流行坎止悟大造之無心(易/)今
是昨非笑前賢之多事(歸去来辭覺/今是而昨非)詩成七律人各二
章庶㡬南樓清興老子何减扵諸君(見歸/田序)依稀東魯髙
風狂士偕逰乎童冠云爾(論/語)
　　閨秀商嗣音詩序
従来福命大抵相妨自昔身名何嘗俱泰(晉書石崇曰/士當身名俱)
(泰何至處/甕牖哉)有我友之髙才際興朝之盛典嚴終接軌揮
毫扵鳷鵲觀前(漢書嚴助為中大夫與朱買臣並在左/右終童見黄門序漢書註鳷鵲觀在雲)
(陽甘/泉宫)枚馬聮鑣授簡扵鳳凰闕下(枚馬見璿璣賦謝靈/運集詩序楚襄王時)
(則有宋玉唐景梁孝王時則/有鄒枚嚴馬鳳闕見商尹序)辭章温麗九重亦悉其名
(西京雜記枚臯捷疾長卿淹遲長卿首尾温麗枚/臯時有累句故知疾行無善跡矣九重見璿璣賦)體致
雕華(見楚/鴻序)兩省盡傳其賦(兩省見黄/門賦註)㑹遭逢之未偶遽
行李之将歸(左傳行李之往来杜預註李/或言理或言李皆謂行使也)西風落葉别
子三秋北渚㣲波(見藝/圃序)送君千里爰扵酒半自説生平
並倚風前為言郷里乃知髙柔室内正有賢妻(孫統為/髙柔集)
(序柔字世逺樂安人婚泰山胡母氏女年二十既有倍/年之覺而姿色清恵近是上流婦人柔愛玩賢妻有終)
(焉之志何克取為冠軍叅軍僶勉應命不能相舎相贈/詩書清婉辛切按隋髙柔字文恵乃為刺姦刺史者)
荀粲房中非無令婦(見渭/仁序)示我玉臺之咏(徐陵玉臺新/咏序撰録艷)
(歌凡為/十巻)玩其錦瑟之章(見天/篆序)盖嗣音商夫人者即君之
徳配而前太傅商公之季女也爾其族望通華門楣清
綺扶風宅第恵班則才擅大家(見歸/田序)金卯家庭令嫻則
名髙三妹(世説劉孝綽三妹嫁瑯琊王叔英吴郡張嵊/東海徐悱並有文才徐妻尤為清拔孝綽傳)
(曰悱妻字􁌫所謂劉三娘者/也悱卒妻為祭文辭甚悽愴)冬缸夜煗(詳茹/蕙序)援彩筆以
吟椒(見瑞/木賦)春陌晨鮮展蠻箋而咏絮(蠻箋見三芝序/詠絮見琴怨序)固
勝洛陽道上只解採桑(梁武帝歌河中之水向津流洛/陽之女名莫愁十三能織錦十)
(四採桑/南陌頭)非徒蜀郡壚頭惟能賣酒(見看/奕賦)洎乎降阼以暨
同牢(郊特牲舅姑降自西階婦降自阼階/授之室也昏義共牢而食註牢俎也)張子髙畫眉
之暇即事觀書(見少/楹序)楊子幼鼓瑟之餘便思染翰(見看/奕賦)
加以娣原道韞標名徳扵區中(見瑟/怨序)女是左芬扇風華
扵膝下(外戚傳左貴嬪名芬雍之子思之妹善綴文晉/武帝聞而納之姿陋無寵以才徳見禮每有方)
(物異寳必詔為賦頌/以是屢獲恩賜焉)一門才媛商雲衣獨矜秀善之稱
兩姓賢甥祁湘君蚤得清新之譽(啇嗣音名景徐乃冢/宰季女適己未㣲聘)
(徐咸清號仲山先生生女昭華商雲衣名彩冢宰孫女/祁湘君名徳茝父大中丞諱彪佳諡忠愍母商氏冢宰)
(長/女)堦前鄭婢並習風詩(世説鄭𤣥家奴婢皆讀書嘗使/一婢不稱㫖将撻之方自陳説)
(𤣥怒使人曳著泥中須臾復有一婢来問/曰胡為乎泥中答曰薄言往愬逢彼之怒)座上濟尼尤
長辭令(世説謝遏絶重其姊張𤣥常稱其妹有濟尼者/並逰二家人問其優劣答曰王夫人神情散朗)
(故有林下風氣頋家婦清心玉映自是/閨房之秀註王乃謝姊頋乃張妹也)篇章間作燃脂
而玳瑁千函倡和時聞拂素而琉璃萬軸傅粉熏香之
暇字字庾徐玉釵羅袖之中人人江鮑(見園/次序)况復翟泉
鵝出闗河之愀愴何多陳寳雞鳴身世之感傷不少(見/得)
(仲/序)夜月歸寧則太傅之池臺安在秋風憶舊則尚書之
棨㦸都非(棨㦸見/看奕賦)涉緑野之空園(見楚/鴻序)入烏衣之短巷
(見少/楹序)殘山賸水頓成今曩之規伯姊諸姑畧説興亡之
事借斑管以描愁(見園次/序註)托銀筝而訴恨(見滕/王賦)此則韓
娥蕩魄聲因激楚而彌工(列子秦清曰昔韓娥東之齊/匱糧過壅門鬻歌假食既去)
(餘音繞梁三日左右以其人弗去過逆旅逆旅人辱之/娥因曼聲哀哭一里老幼悲愁垂涕三日不食列女傳)
(無鹽女諌齊王曰聴激楚之/遺風按激楚流風二舞曲名)衛女消魂詩以悲哀而入
妙也(琴苑要録思歸引者衛女之所作也衛侯有女邵/王聞其賢聘之未至而王薨太子欲留之女不聴)
(拘扵深宫援琴/歌曲縊而死)因語故人君真竒福假令淇泉無巧笑
之人(詩/)魯國有宿瘤之女(見憺園賦按/宿瘤齊女)孝標膴仕偏逢
轗􁀙之妻(劉孝標自序峻字孝標天監中詔掌石渠閣/以病乞隱金華山余嘗自比馮敬通敬通有)
(忌妻至扵身操井臼余/有悍室亦令家道轗軻)馮衍封侯長守噭咷之婦(馮敬/通集)
(敬通有一婢妻任酷妬之撃婢無所不至乃棄遣之因/與婦弟任武逹書曰吾數竒命薄端相遭逢按衍封曲)
(陽侯沈約詩/為君含噭咷)中懐已盡人世奚堪此則對風月以増欷
抑且遘綺羅而成痗即使室非交謫家有同心然或妾
住河南君官淄右(江淹别賦君居/淄右妾家河陽)盛年紅粉響砧杵扵
天邊(見滕王賦杜牧詩/佳人力杵秋風外)異國青衫聴琵琶扵亭下(見良/輔序)
(及庭/表序)悲哉南國之佳人逖矣東方之夫婿(曹植詩南國/有佳人華容)
(若桃李韋荘詩南國佳人號莫愁樂/府陌上桑東方千餘騎夫婿居上頭)年年計吏頻緘徐
淑之書(漢詩紀秦嘉字士㑹渭城人為郡/上計椽有贈婦徐淑書及詩傳世)嵗嵗香閨長
寄竇滔之字(見璿/璣賦)難同弄玉雙吹鳳竹以成仙(見藝/圃序)翻
羡王章共卧牛衣而灑泣(見天/章序)在彼何辜在君何幸行
矣長征何必預人家國(世説桓公欲遷都孫綽上表諌/桓令人致意曰君何不尋遂初)
(賦而彊知/人家國事)歸與此日猶能樂爾妻孥(詩/)種玉實英雄兒
女之鄉(見滕/王賦)耶溪尤粉黛烟霞之窟(見智/修序)左攜嬌女(詳/茹)
(蕙/序)姑消憤懣扵詩歌(禮志懣氣盈説文懣悶也/煩也江淹詩投袂既憤懣)右擁孺
人且澣牢愁扵文史(禮大夫妻曰孺人恨賦左對孺人/顧弄稚士子雲傳雄扵屈原痛惜)
(一下至懐沙一巻/反其詞曰畔牢愁)逺峰眉際(見皇士/序註)何須看馬上之西
山(順天志西山為京師八景之/一每大雪初霽積素凝華)閬苑人間(集仙錄王母/居崑邱之國)
(閬風之苑非飈輪不可到述異/錄閬苑在大海中神仙所居)底事戀雲中之北闕(見/商)
(尹/序)還鄉甚樂去國何傷君曰有諸斯言良是藉卿弁語
縦倚馬以奚辭(晉書桓宣武北征㑹須露布文喚袁/宏倚馬前令作俄得七紙殊可觀)貽
我細君遂揚鞭而竟去(東方朔傳漢武帝扵社日賜従/官肉大官未至朔割肉以歸帝)
(令目責朔再拜曰受賜不待詔何無禮也拔劍自割何/壮也割之不多何亷也歸遺細君又何仁也古詩揚鞭)
(看花/去)
　　徐昭華詩集序(山隂閨秀集昭華字伊璧贈三嫂/詩云粧樓春色曉捲幔緑楊間又)
　　　(贈雲衣詩羨汝雙蛾似初月不須留待畫/眉人又為雲衣作催粧詩序中因及之)
瀨中夫子偕逰細栁之營(吴越春秋子胥過溧陽瀨水/之上註即今溧水漢宫闕疏)
(細栁倉有栁/市詳萬栁啟)毛頴先生並轡長楸之舘(毛潁傳秦蒙恬/南伐楚次中山)
(圍毛氏之族㧞其毛載頴而歸曹植名都篇走馬/長楸間復齋漫錄古人種楸扵道故舘曰長楸)銅溝
清泚(見銅/雀賦)嘯咏方遒綺陌輕隂談諧甫暢相與數朋逰
扵故國抑且論人物扵當年顧謂毛君卿家扵越(詳/鄴)
(園/啟)學楊雄之竒字定有侯芭(見集生序按漢書劉/棻従楊雄學竒字)傳正
則之離騷寧無唐勒(正則見集生序/唐勒見天篆序)君笑而言居吾語
汝頻年濩落(廣雅布濩/流散也)比嵗幽憂(見海/棠賦)人屑瑟而在蘆
(吴越春秋伍員奔吴有漁父欲渡因歌曰日月昭昭乎/寝已馳與子期乎蘆之漪既渡漁父為持麥飯飼之因)
(歌曰蘆中人蘆中/人豈非窮士乎)壇蕭條而無杏(見天/篆序)籃輿寂寞半諱
言陶令之門生(陶潛傳王𢎞欲識淵明嘗往廬山𢎞令/淵眀友龎通之齎酒具扵半道栗里要)
(之淵眀有脚疾使一門生二兒􁅰籃輿既/至欣然便共飲酌俄頃𢎞至亦無忤色)絳帳飄零疇
自引馬融之弟子(見修/禊序)爰有一人猗與獨立詎圗徐淑
(見閨/秀序)知有毛公(詳篇/下)隔紗屏而請受經文濡綵筆而願
為都講(見得/仲序)擬之賢媛不愧竇妻鮑妹之間(竇妻見璿/璣賦詩品)
(齊鮑昭字令暉嘗答孝武云臣妹/才自亞扵左芬臣才不及太冲耳)其在詞流何慚宋豓
班香之輩(見瀛/臺序)余也側聆髙論竊慕驚才神惝怳以
靡寧心狐疑而未果(見瑞/木賦)倘其善謔(詩/)姑好大言(見天/章序)
如謂非誣求觀麗製若乃椒花新句(見瑞/木賦)探自枕中(漢/書)
(淮南王有枕中鴻寳苑秘書/言神仙使鬼巫為金之術)香茗清文出之袖裡(後/註)散
葡萄之帙約有千篇(見三/芝序)解玳瑁之装都為一巻(見天/篆序)
扵是㣲吟永晝宻詠逾時晨爐燼麝渾忘綺旭之将
斜(李義山詩融麝暖金釭/纂要日初出曰旭日)宵箭沉虬(見瀛/臺序)頓覺素靈
之欲上(見良輔/序註)藉之索粲何煩再投玉女之驍(見半繭/賦及琴)
(怨序西京雜記投壺言驍如博之拏梟扵鳬中為驍傑/也按雉歌有驍壺隋煬帝所造以投壺躍矢為驍與梟)
(通/)假以蠲愁詎須更射大夫之雉(見澹/菴序)解頤不少(前漢/書匡)
(衡字䅅圭深經術諺曰無説/詩匡鼎来匡説詩解人頤)撫掌偏多(詳樂/府序)時則僕也
玩荳蔲牕前之集諸什咸工(見海/棠賦)覧茱萸帳底之篇古
詩尤妙(梁簡文燭賦茱萸幔裏鋪錦筵張正見豓歌並/捲茱萸帳争移翡翠牀劉瑶詩吴刀剪破機頭)
(錦茱萸花/墜相思枕)盖自殷淳作集徧輯裙笄(宋書殷景仁弟淳/編婦人集三十巻)
(仕在秘書閣撰四/部書目凡四十巻)常璩成編間傳閨闥(晉書常璩敘蜀/事撰華陽國志)
(十二巻漢書義十/卷有華陽士女)戴媯荘姜而後世擅風詩(見滕/王賦)諸姑
伯娣之儔(詩/)代沿製作循環纎手豈盡習夫琵琶掩
抑丹脣寧第耽夫笙管珊瑚架北(見天/篆序)曽繙五色之花
箋(見尺/牘序)翡翠牕前(見滕/王賦)競織千行之錦字(見璿/璣賦)莫不文
縹黄絹曲譜烏絲(楊修傳修為曹操主簿従操至江南/讀曹娥碑昔有八字曰黄絹幼婦外)
(孫虀臼修曰黄絹絲色絶字幼婦少女妙字外孫女之/子好字虀臼受辛辭字乃是絶妙好辭也國史補宋亳)
(間有紙織成界道名烏絲欄麗情集霍/小玉出烏絲欄素段李生援筆成章)倣陳后不平之
句(見海棠賦玉臺新咏集寵/聞長樂陳后知而不平)破粉成痕(見良/輔序)傚班姬善
恨之詞(見海/棠賦)結眉表色(見良/輔序)然或新粧甫竟粗曉之無
(元稹白氏序居易生七月姆展書指之無二字示之百/試不差唐文學傳樂天云僕生七月乳母抱弄扵書屏)
(下有指之無二字者/口未能言心黙識之)巧笑餘閒略諧競病(見尺/牘序)答曹洪
之箋唘未免倩人(陳琳為曹洪與魏文書云欲令陳琳/作報琳頃多事不能得為又云怪乃)
(輕其家邱謂為倩人魏文集曰上平㝎漢中族父都䕶/還書扵余觀其辭如陳琳所敘為也魏志曹植曰言出)
(為論下筆成章頋/當面試奈何倩人)嫁韓偓之香奩将無贋作(夢溪茟談/和魯公凝)
(有籝金集又有香奩艷詞後貴恐䙝乃嫁其名為韓偓/世傳韓偓香奩集乃凝所為也韓非子齊伐魯索饞鼎)
(魯以其贋往註/一作雁非真也)歌喉乍囀便號綿駒(孟/子)舞袖纔迴遽誇
飛燕(漢書趙后以體輕故名飛燕為掌上舞/如流風迴雪體不勝風製七寳避風臺)紅初暈頬
得豓雪以逾融(補/註)翠欲成螺(南部烟花錄煬帝宫女降/仙争畫長娥司宫日給螺)
(子黛五升號娥子/緑又號蛾緑螺)擬春山而無别(見皇士/序註)正須㸃綴還
藉逰揚(庾信賦終朝㸃綴分夜吟呻史記季布傳曹邱/生揖季布曰僕逰揚足下之名扵天下頋不重)
(耶/)亦有夙敏才情素耽文史嬴舘吹簫之暇即弄新聲
(見藝/圃序)楊家挟瑟之餘偏摹舊曲(見看/奕賦)然而祗工近體但
辨唐音託興則贈别懐人而外曽未經心擬古則龍
標供奉而還都無渉筆(唐書王昌齡字龍標有詩名應/草澤遺逸詔按昌齡曾左遷龍)
(標尉李白傳𤣥宗見白扵/金鑾殿有詔供奉翰林)不知前者乃有隂鏗(見園次/序詩評)
(隂鏗之作/體用兼優)猥類時賢妄嗤庾信(見滕/王賦)仲卿孔雀従未入
其籓籬(見素/伯序)都尉鴛鴦何自窺其堂奥(見無/忝序)絮因風而
正弱花裛露以偏慵緣斯兩者之談暨彼諸家之失
此則綺嵗揮毫(詳聖/期序)非闗姆教(内則姆教婉娩聴従註/姆女師也婦人五十無)
(子出不復嫁以/婦道教人者)髫齡握槧(見尺/牘序)綽有門風小鬟桂子揄
薄袂以求題(麗情集浣紗桂子皆/霍小玉侍兒之名)短幅桃花障輕綃而
乞試(桃花紙見/璿璣賦)母原道韞發函而私訝其情(見琴/怨序)父則
徐陵伸紙而彌嗟其妙(見憺/園賦)固已才髙撃鉢(見三/芝序)何難
譽起連城(魏文帝與鍾會書不損連城之價又送玉玦/書價越萬金貴重連城註秦欲以十五城易)
(趙玉和氏璧/故號連城)况復别裁律絶極擅清新上溯齊梁尤多
風骨綠楊幔捲魂消贈嫂之篇新月蛾長色豓催粧
之句(見/上)坐久則梅開鬢上眠遲而衣寄邉頭(演繁露/宋武帝)
(女夀陽公主人日卧含章殿簷下梅花飄着額上成五/出之花因橅倣之以為粧様按含章起名後漢古樂府)
(有寄邊衣曲張藉詩織素縫/衣獨苦辛逺因回使問征人)索来畫燭體學丁娘(綠窗/女史)
(梁丁六娘有十索詩従郎索花/燭従郎索衣帶之句其二也)倚罷朱欄情同劉媛(見/閨)
(秀/序)温邢掩嫮(見園/次序)定空北部之胭脂(見琴/怨序)鮑謝慚工(古/今)
(詩評為詩欲詞格清/美當如鮑昭謝靈運)直壓南朝之金粉(見楚/鴻序)吴都士女
従前枉説綺羅越國山川自此不生花草傳向粧梳記
内共許無雙(下/註)選歸才調集中還推第一(書目蜀人韋/縠著有才調)
(集/選)僕也天涯薄宦惜潘鬢之徒凋故國難歸悵江花
之早謝(見園/次序)酒無玉藥(世説白子髙好仙術嘗為美酒/以藥雜之遇四仙人云子有仙)
(藥扵是子髙服/之随仙人飛去)聊憑􁂍管以消愁(詩/)花少青棠謾托緗
籢而釋忿(嵇康論合懽蠲忿註欲蠲人之忿則/贈以青棠合歡也通雅籨即奩也)願為逸
少長學書扵茂漪(書断衛夫人名茂漪廷尉展之弟汝/南太守李矩之妻王逸少之師善鍾)
(法能正書入妙能品法帖衛夫人書云衛/有弟子王逸少甚好學衛真書咄咄逼人)詎意毛萇反
授經扵伏氏(漢列傳毛萇趙人河間獻王博士精詩學/稱毛詩通考毛詩始扵毛公言大毛公萇)
(也别有小毛公漢書文帝求専治尚書者伏勝老不能/行使晁錯往受之勝復口呐令幼女傳言教錯今文尚)
(書是/也)羨誠有是妬亦宜然爰綴俚言用題新咏問其桑
梓(詩/)千春西子之鄉(見園/次序)詢彼絲羅(古樂府與君為婚/姻兔絲附女蘿)
四傑駱丞之壻(見祖徳賦註按賔王為義烏丞今/昭華壻乃諸暨駱生加采故云)附注
(鮑照妹字君/徽作香茗賦)附注(遼后有/粧梳記)
　　茹蕙集序
吾宗無垢者曹則大家(見歸/田序)左為嬌女(左思嬌女詩略/曰吾家有嬌女)
(皎皎頗白晢小字為/織素口齒自清歴)描鸞刺鳳空北部之胭脂繡虎雕
蟲壓南朝之粉黛(見琴/怨序)十三織素宛爾無雙(見閨秀/序註)二
八稱詩居然第一(二八見/滕王序)馺婆館内(見銅/雀)寧誇巧笑之
名道政坊前不尚新粧之號(補/註)若夫品第清華門風綺
麗紅牙作筆則劉氏之三娘(見閨/秀序)白玉為堂乃盧家之
少婦(古樂府相逢行黄金為君門白玉為君堂堂上置/樽酒作使邯郸娼李商隱詩又入盧家妬玉堂沈)
(佺期詩盧家少婦欎/金堂詳納姬序註)霍驃騎卯金鉅族(詳徐/母序)張尚書典
午名流(晉張華傳詔曰張尚書闗内侯與前/太尉陶侃功在王室典午見素伯序)天邉列宅
處處銅街(見滕/王賦)春日乗駒人人玉埓(見銅雀/賦註)屈大夫之
騷賦常説姊嬃(見雪/持序)衛荘姜之比興時稱戴媯(見滕/王賦)扵
是弱即知書生而習禮東鄰美女(見楚/鴻序)争傳咏絮之篇
(見琴/怨序)西邸佳人(詳夀/徐序)競倣簮花之格(書断衛夫人従姊/名恒袁昂評其書)
(法如挿/花美女)琉璃硯匣(見園次/序註)既繡閣之庾徐(見園/次序)玳瑁筆
牀(見天篆序樹萱錄南朝呼筆/管為牀又以四管為一牀)亦香閨之潘陸(見園/次序)加
以性情道素靡事鉛華(見楚鴻序註曹植/洛神賦鉛華勿御)儀度幽貞壹
遵禮法青牛帳捲(見尺/牘序)絶無累徳之篇(見少/楹序)朱鳥牕開
(見天/篆序)時録縁情之作(見少/楹序)當春而感楊栁之綿入秋而
怨芙蓉之粉(杜詩生憎栁絮白如綿雜錄紙有栁/綿紙又養紙以芙蓉粉惜其色也)冬缸
靉靆映雪彌勤夏簟氤氲嚢螢不輟(江淹别賦夏簟清/兮畫不暮冬缸凝)
(兮夜何長江總詩向崖雲靉靆晉書孫康好學家貧無/油扵冬月嘗映雪讀書性清介後官至御史大夫囊螢)
(見憺/園賦)凡彼燃脂如是而已其他弄墨略無聞焉(見得/仲序)然
而命實不猶人兮鮮淑(詩/)蘼蕪道左愧手爪之難如(見/無)
(忝/序)磐石塘前(補/註)識錢刀之可用(西京雜記卓文君白頭/吟有曰男兒重意氣何)
(用錢/刀為)青年織錦悲竇氏之機殘(見璿/璣賦)𤣥夜熏香悵秦嘉
之鏡逺(見尺/牘序)鑿鄰火以腸迴攬嫁衣而淚落(國策甘茂/去秦且之)
(齊出闗過蘇子曰夫江上之䖏女冇家貧而無燭者䖏/女相與語欲去之家貧無燭者将去矣謂䖏女曰妾以)
(無燭之故嘗先掃室布席何愛餘眀之照四壁者䖏女/以為然留之秦滔玉貧女詩毎恨年年壓金線為他人)
(作嫁/衣裳)則又衛洗馬所以言愁(見滕/王賦)江醴陵扵焉賦恨者
矣(見尺/牘序)嗟乎羲和沉湎剪鶉首以何辭(書惟時羲和顛/覆厥徳沉亂扵)
(酒張衡西京賦昔者天帝悦秦穆公而覲之饗以鈞天/廣樂帝有醉焉乃錫用此土而剪諸鶉首註自井至栁)
(鶉首之次秦之分也剪盡也盡取鶉首之分為/秦境也按南方朱鳥七宿曰鶉首鶉火鶉尾)玉女飄
颻懐鴆媒而終老(玉女見天篆序離騷吾令鴆為媒/兮鴆告余以不好註鴆毒鳥也)離
家公子命已儷夫纎腰(詳夀/閻序)失路才人恨終齊扵齲齒
(後漢書梁冀妻孫夀能作齲齒笑註/若齒痛不忻忻也説文曰齒蠧也)古人之怨千年地
下之愁萬里(見琴/怨序)沉之碧海纍纍鮫妾之珠(述異記/南海有)
(鮫人水居如魚不廢緝織眼能泣珠吴都/賦泉室潛織而巻綃淵客慷慨而泣珠)鐫以青天歴
歴媧皇之石(見憺/園序)
　
　
　
　
　陳檢討四六巻八
欽定四庫全書
　陳檢討四六巻九
　　　　　　　　　　翰林院檢討陳維崧撰
　序
　　樂府補題序
樂府補倡和作者為玉笥王沂孫聖與蘋洲周宻公謹
天柱王易簡理得友竹馮應瑞祥父瑶翠唐藝孫英發
紫雲吕同老和甫篔房李彭老商隱宛委練恕可行之
菊山唐珏玉潛月洲趙汝鈉真卿五松李居仁師吕玉
田張炎叔夏山村仇逺仁近共十三人又無名氏二人
題為宛委山房賦龍涎香浮翠山房賦白蓮紫雲山房
賦蓴餘閒書院賦蟬天柱山房賦蟹調則為天香為水
龍吟為模魚兒齊天樂桂枝香凡五共詞三十七首為
一巻嗟乎此皆趙宋遺民作也粤自雲迷五國(程史哀/欽廟䟽)
(二帝之駕終扵五國城註徽欽為金/人挟之北行先後殂於五國城地)橋䜟啼鵑(見曜/菴序)潮
歇三江營荒夹馬(宋書恭帝時錢塘江潮三日不至時/元軍分住江沙杭人方幸之而潮汐)
(不至輿志三江源在台州府城西三江合流/為靈江宋書太祖生扵夹馬營有異香滿室)夀皇大去
已無南内之笙簫(唐史肅宗刼遷眀皇扵西南不復居/南内宋紀光宗遭后悍妬逆于其父)
(受内禪即位尊孝宗為夀皇按其事/與肅宗遷帝不居南内同此借用)賈相難歸不見西
湖之燈火(宋紀度帝時以賈似道為太師賜第西湖之/葛嶺起樓臺亭榭作半閒堂與姬妾逰樂至)
(恭帝時貶循州安置監押官鄭虎臣誅之史断西湖自/紹興建都君相競嬉逰金主亮聞之起投鞭渡江之志)
三聲石皷汪水雲之闗塞含愁(晉五行志吴興長城/夏架山有石皷鳴即)
(兵起文山傳文山在獄汪元量抱琴訪之文山為題/水雲詩宋史汪元量字大有號水雲以善琴事謝后)一
卷金陀王昭儀之琵琶寫怨(宋史王清恵宋昭儀入元/為女道士南歸湖山類稾)
(多紀北徙事按岳忠武孫珂/著金佗稡編家集五十八卷)臯亭雨黑(補/註)旗摇犀弩之
城(詳合/肥書)葛嶺烟青箭滿錦衣之巷(地理志杭州新城縣/有葛溪乃稚川煉丹)
(地按湖州徳清葛山亦有稚川蹟紹興府城葛山乃勾/踐種葛使越女作布獻吴故名杭州志臨安縣石鏡山)
(唐昭宗封為衣錦山錢鏐嘗于此宴故老大/石皆覆以錦衣號其㓜所戯水曰錦衣將軍)則有臨平
故老(圗經臨平湖在塩官縣晉武帝時古者云此湖/開天下寧杭州志仁和縣即漢塩官五代錢江)天
水王孫(見藝/圃序)無聊而别署漫郎(見曜/菴序)有謂而竟成逋客
(北山移文為/君謝逋客)飄零孰恤自放扵酒旗歌扇之間惆悵疇
依相逢扵僧寺倡樓之際盤中燭灺間有狂言(荘子北/遊無所)
(發予之/狂言)帳底香焦時而讕語(摭言江南李主帳中香法/以鵝梨蒸沉香用之春秋)
(元命苞醜臸臸言讕讕漢文三/王傳王陽病詆讕置詞驕慢)援㣲詞而通志(見良/輔序)倚
小令以成聲(見鴻/客序)此則飛卿麗句(詳竹/逸序)不過開元宫女
之閒談(見良/輔序)至扵崇祚新編大都才老夢華之軼事也
(補註東京夢華錄宋孟元老自序云僕昔従先人遊京/師卜居金梁橋西夹道之南古有夢遊華胥之國其樂)
(無涯者僕今追昔回首/悵然目之曰夢華錄)乃瓿間覆醤偶賸殘縑(見懸/圃序)而
市上懸金従無雕本(見楚/鴻序)盖赤文綠字(見璿/璣賦)㡬經嬴政
之灰餘(始皇紀李斯請天下藏詩書/百家語者悉詣守尉雜燒之)而玉軸牙籖(見三/芝序)
久患江陵之道盡(見滕/王賦)盈篇亥豕(見佳/山序)既紛黦而鉛昏
滿幅烏焉亦紙渝而墨敝(古諺字經三/寫烏焉成馬)韭花已蝕(見琴/怨序)
蠆尾長鬈(見懸/圃序)徒存鼎上之一臠(後魏書崔浩曰嘗肉/一臠知鼎中之味)
僅現雲中之寸爪(補/註)扵是竹垞朱子搜扵里嫗之筐梧
月蒋生鋟以國門之板頓成完好足任流傳譬之折釵出後
再鐫龍鳳之形(拾遺記魏文帝納美女薛雲芸有獻火/珠龍鸞釵者杜詩蛟龍半缺落猶得折)
(黄金註得井中斷釵/遺珥如蛟龍之状也)破鏡歸時重鑄蛟螭之状(神異經/昔有夫)
(婦将别破鏡各執其半後妻與人通鏡化鵲至夫前後/鏡背鑄鵲始此陳書徐徳言尚叔寳妹陳亂破鏡各分)
(其半後妻為楊越公所得/徐作破鏡詩楊還其妻)雖或楮上缺文間同夏五(胡/安)
(國春秋傳夏/五傳疑也)行中脱簡略類呼豨(見二/齋序)古錢掘得銅蚨
則輪廓槎牙(搜神記南方有虫名青蚨生子依草葉潛/取其子母即飛来以子血母血各塗錢或)
(先用子錢或先用母錢皆復/飛歸故名青蚨亦名子母錢)斷碣捫来石獸則觚稜缺
齾(觚稜見璿璣賦説文齾/缺齒也又凡器缺之稱)然而墻邊擫笛猶能彷彿其
聲(見庭/表序)海上刺船尚可彽徊是曲(見井/叔序)周公瑾聞兹妍
唱定屬賞心(見良/輔序)桓子野聆此清歌要為撫掌云爾
(世説桓伊字子野毎聞清歌輒喚奈何國䇿鄭同撫手/仰天而笑之晉書陸士衡初聞左思賦三都撫掌大笑)
　　浙西六家詞序
錦衣倉北六朝之山色千堆(見樂序/補序)驃騎桁南萬古之
江流一幅(晉史成帝沿淮設航二十四有/竹格桁票騎桁舟陽桁等名)猘兒去後大
有新亭(晉紀桓温来朝謝安王坦之迎千新亭温大陳/兵衛延見朝士坦之流汗沾衣倒執手板按温)
(小名猘兒金陵志新/亭在府南俯瞰江渚)燕子飛時還存空巷(見少楹序/及玉巖序)則
有彩毫公子(見看/奕賦)粉署郎官(見園次/序註)續漢上之題襟(補/註)
效機中之織錦(見璿/璣賦)衙香薫罷只願箋愁椽燭燒餘惟
圗製恨玉玲瓏小閣滴粉搓酥(詞評曉風殘月栁三/變滴粉搓酥左與言)紅
菡萏山荘啼花怨鳥更值公叔華宗相君貴胄常棲蓮
幕(見紫/𤣥序)别署竹坨杜紫薇掌書記之日艷體偏多(唐書/武帝)
(時杜祐孫名牧字牧之號為小杜以别杜甫牧生平不/拘小節詩情豪邁多艷體嘗客牛竒章幕為書記後為)
(睦州刺史豪右屏跡號/紫薇太守終中書舎人)韓君平知制誥之年宫詞不少
(詳梧月/詞序)醉卧鳳凰橋上曽翻十院琵琶(杭州志鳳凰山/南宋建都嘗環)
(入内苑有鳳皇/橋十院補註)狂遊雞鹿塞邊(竇憲傳憲為車騎将軍/出朔方雞鹿塞與北单)
(于戰于稽落山大破之登燕然/山刻石記漢威徳詔班固為銘)慣聴一軍篳篥(見天/章序)書
之粉壁譜在羅裙况復柘湖既咸籍同居(吴地志華亭/南有湖周五)
(千一百一十九頃中有小山生柘樹故湖山/皆以柘名按柘湖非一處咸籍見祖徳賦註)秋錦亦機
雲不别(補註按機雲/見祖徳賦)共説隴西才地有謫皆仙(見三芝/序輿志)
(漢隴西郡唐隴/右道今鞏昌府)俱誇家令門風無腰不瘦(詳逸齋序齊/書沈約為太)
(子家/令)金㦸則臨風對拓感激沈雄(見無/忝序)玉笙則帶月交
吹淋漓頓挫(見聞後錄李文饒曲云仙女董雙成/桂殿夜凉吹玉笙萬户千門空月眀)僰僮
破悶訴萬里之飄零(眀田汝成炎檄紀僰人在漢為犍/為郡唐為于矢部盖南詔東鄙也)
燕女尋歡序十年之淪落溺人必笑姑流浪扵酒旗戯
皷之間(溺人見/天篆序)亡子思歸長嚄唶扵殘月曉風之下
(庾信哀江南賦咸陽布衣非獨思歸亡子見皇士序栁/三變詞今宵酒醒何處楊栁外曉風曉月按嚄唶見雪)
(持/)疇能恵我定遘知音假曰華予(屈原山鬼萹嵗/既晏兮孰華予)寧無
好事(見憺/園賦)扵是拈来犀管匣用琉璃(見園次/序註)劈得蠻箋
(見三/芝序)装成玳瑁(見天/篆序)地則錢塘檇李家山只兩郡之間
(杭州志秦屬㑹稽東漢屬吴陳曰錢塘隋曰杭州春/秋扵越敗吴于檇李按檇李城今在嘉興府西南地)詞
如白石梅溪風格軼群賢而上(詞集宋姜䕫字堯章有/白日詞宋史王十朋字)
(龜齡樂清人著有梅溪/集髙宗時廷對第一)釐為一巻約有六家従此井華
汲處都吟栁永之章(宋栁永傳永字耆卿有樂章集九/巻葉少藴云嘗見一西夏歸朝官)
(云凡有井水飲/處能歌栁詞)自今紈帕貽来半織元稹之曲(補/註)屬有
陳琳(見無/忝序)寄言龔遂(見二/齋序)僕也紅牙顧誤(見良/輔序)雅自托
扵伶官(詩集註賢者不/得志託于伶官)繡幔填詞長見呵扵禅客(補/註)銅
官玉女(詳梧/月序)邑居不百里而遥小令長謡(見鴻/客序)巻帙實
千篇有羡倘僅専言浙右諸公固是無雙如其旁及江
東作者何妨有七聊資諧􁰣幸恕清狂
　　曹實菴詠物詞序(按十咏一隗囂官甆杯一灌嬰/廟瓦硯一延陵季子劒一未央)
　　　(宫銅奩一朱碧山銀槎一司馬相如玉印一/長平遺鏃一大食甆茶杯一魚苔牋一龍髯)
霜凋魏帳月中之剰瓦何多(見銅/雀賦)水咽秦闗地上之殘
城不少(隴水歌隴頭流水鳴聲嗚咽遥望/秦川肝腸斷絶註在闗西隴川)天若有情天
寧不老(李賀詩天若/有情天亦老)石如無恨石豈能言(左傳石言于/晉魏榆晉侯)
(問師曠云石何故言對曰石不能言或憑焉不然民聴/濫也臣聞作事不時怨讟瀆動扵人則有非言之物而)
(言/)銅駝觳觫恒逢秋至以偏啼(見滕王賦/及看奕賦)銀雁􁣓沙慣
遇天隂而必出(詳徐母序按􁣓沙/楊慎曰披張貎)山當雨後易結修眉
(見皇/士序)竹到江邊都斑細眼(見憺/園賦)溯夫皇始以来代有不
平之事千年闗塞来往精靈(傳毅舞賦釋/精靈之所束)萬古江山憑
陵鬼物(左傳鄭王子伯駢告/于晉曰馮陵我城郭)縦復人稱恨甚事奈愁何
江淹工愀愴之辭(見尺/牘序)鮑照擅蒼凉之賦(見瀛臺序詩/品鮑照一作)
(昭仕宋為臨海王參軍詩源于張景陽/及茂先歎其才秀人㣲故取堙當代)正恐世閱世以
成川年復年而作谷捧黎陽之土堙此何窮(東觀漢紀/鄧訓故吏)
(知訓好青泥封書従黎陽歩推鹿車過易陽載青泥一/襆至上谷遺訓庾信詩故人倘書札黎陽土足封後漢)
(紀朱浮與彭寵書曰河濵之人捧土塞孟/津多見其不知量也按黎陽山在大名府)積函谷之泥
封来不盡(東觀漢紀隗囂将王元説囂背漢/曰元請一九泥為大王封函谷闗)然而劔鋒
盡缺總為旁觀(廣異記有農夫耕地得劍賈胡售以百/萬約明旦取之農夫夜歸庭中有石偶)
(以劒指之石遂中斷詰旦賈胡載鏹至視之嘆曰劍光/已盡不復買矣此名破山劍惟可一用吾欲持之破寳)
(山/耳)壺口新殘只因細故(見紫/𤣥序)青史則㡬畨劉項誠然與
我何堪(詳彭太翁唘世説桓温曰/人何以堪詳萬栁唘註)黄河則滿地袁曹遑
曰于卿奚事(袁紹傳田典説紹曰與公争天下者曹操/也庾信傷心賦地鼎沸于袁曹世説桓𤣥)
(謂王大服曰犯我/家諱何預卿事)或蝦蟆陵上暮年紅袖所閒談(國史/補舊)
(説董仲舒墓門人至皆下馬/謂之下馬陵語訛為蝦蟆陵)或鸛雀樓前故老白頭之
夜話(見天/章序)或武擔過客(見庭/表序)曽看石鏡扵成都(揚雄蜀/記蜀王)
(𦵏妃于成都作石鏡一枚/徑二丈髙五尺以表其墓)或盩厔居民(見子/厚序)偶得銅盤
扵渭水(見滕/王賦)苟非目擊即屬親聞(荘子田子方篇仲尼/見温伯雪子曰若夫)
(人者目擊/而道存矣)事皆磊砢以魁竒興自顛狂而感激槌床絶
呌蛟螭夭矯扵胸中(見三/芝序)踞案横書蝌蚪盤旋扵腕下
(見憺/園賦)誰能欎欎長束縳扵七言四韻之間對此茫茫(見/滕)
(王/賦)姑放浪扵减字偷聲之下(詞譜詞有减字偷聲調按/木蘭花五十字减字木蘭)
(花四十/四字)吟成十首事足千秋趙眀誠金石之録遜此華
文(宋書趙明誠同妻李易/安善藏古有金石録)郭𢎞農山海之萹慚斯麗製
(見天/篆序)嗚呼烟霾天水囂官既蔓草千堆(見琅霞序鞏昌/志秦屬隴西郡)
(漢曰天水魏秦州漢書隗囂成紀人素豪侠為上将軍/名震西川據隴西後歸光武杜詩秦州城北寺傳為隗)
(囂/宫)浪打章門灌廟亦殘陽一片(見滕/王賦)悲哉季札劔影徒
青(吴世家季子聘魯過徐徐君君季札劒札心知之為/使上國未獻及使還至徐徐  已死解劒繫徐君塚)
(樹而/去)逝矣劉郎奩痕尚紫(列仙傳漢眀帝永平中劉晨/與阮肇入天台山見二女止)
(宿後至家子孫已七世按/上註指未央銅奩非劉晨)銀槎泛斗難追博望之勲名
(見無忝序/及孝威序)彩筆凌雲空羡馬卿之詞賦(史記相如既奏/大人之頌武帝)
(大恱飄飄有凌雲之/氣似逰天地之間意)何况長平繡鏃恨血全紅(長平見/翼王序)
(繡鏃見/玉巖序)大食氷甆愁雲半黒(杜詩集有大食刀歌註大/食西方國名九域志舜奔)
(蒼梧山山有九峯常有愁雲浮罩莫辨陵寝所在/按宋牧仲得茶盃曰大食氷甆也實菴因填此詞)織成
魚素粘海氣以猶腥(見瀛臺/序註)掣得龍髯皷天風而倍怒
(見孝威序九域志黄帝騎龍上天小臣攀龍髯龍髯㧞/堕黄帝弓乃抱其弓而號因名其地曰鼎湖弓曰鳥號)
豈非譆譆出出(左傳或呌于宋太廟曰嘻嘻出出後/鳥烏于亳社如曰嘻嘻註火妖也)諾
臯之所未收(見素/伯序)怪怪竒竒(國語申生之僕人曰/竒生怪怪生無常)齊諧
之所不載者哉(見素/伯序)僕毎怪夫時人詞則呵為小道
倘非傑作疇雪斯言以彼流連小物之懐無非淘洗
前朝之恨人言燕市實悲歌慷慨之塲(見渭/仁序)我識曹
君是文采風流之裔(杜甫曹霸丹青引将軍魏武之子/孫又曰英雄割據雖已矣文采風)
(流今/尚存)狂歌颯沓(見渭/仁序)聊憑鳳紙以填来(見尺/牘序)老興淋漓
亟命鸞笙為譜去(見滕王賦李詩/雙吹紫鸞䇠)
　　錢寳汾詞序
五陵烟月最説長安三輔笙簫(五陵三輔/見渭仁序)尤推鄠杜(見/鷹)
(垂/序)縣名盩厔(見子/厚序)樓前多織錦之妻(見璿/璣賦)殿是馺娑(見/銅)
(雀/賦)闕下有横鞭之客(見天/章序)扵是貂蟬年少(見半/繭賦)金粉仙
郎(見銅雀賦/及楚鴻賦)衛叔寳之體不勝綺羅(晉書王丞相見衛/洗馬曰居然有嬴)
(形雖復終調暢若不堪羅/綺西京賦似不勝乎羅綺)王夷甫之手詎離珠玉(見黄/門序)
(王衍傳衍為元城令終日清談而縣務亦理毎捉玉柄/麈尾扵手同巴衍従兄戎嘗曰衍神姿髙徹如瓊林瑶)
(樹/云)時則栁衣染緑茘帶垂青(三峯集李固言行栁下聞/弹指聲固言問之應曰吾)
(栁神九烈君已用栁汁染子衣矣果得藍袍當/以棗餻祠我後果傳臚第一楚詞薜茘為帶)鳴筝而
過公主之園挟瑟而上将軍之第(補/註)臺前故仗見南苑
之參差(儀衛志仗劒㦸總名唐制殿下兵衛曰仗漢舊/儀始皇上林苑在渭南後因名南苑杜詩憶昔)
(霓旌過南苑大政記眀南苑方一百六/十里中有按鷹臺二海子皆元之舊也)閣下傳餐(見璇/璣賦)
望西山之葱欎(見閨/秀序)李嶠為秋雁之吟(唐書李嶠字巨/山少時夢人餽)
(雙筆自是有文名與杜審言等為文章四友天寳末眀/皇乗月登花蕚樓有進李嶠水調者曰山川滿目淚沾)
(衣富貴榮華能㡬時不見祗今汾水上年年惟有秋雁/飛帝凄然曰嶠真才子也是年幸蜀登白衛嶺又歌是)
(詩悲不/自勝)王維有紅豆之作(見素/伯序)寫之玳瑁(見天/篆序)知才子
之情多(見海/棠賦)譜以箜篌(見鷹/垂序)騐佳人之巧笑(詩/)而蛾眉
善怨(詩/)時懐故里之鶯花蟬髩工啼(見琅/霞序)恒憶㣲時之
娣姒雲中射雁偏愴晨風花後釣魚常悲流水絶憶
嵇康之鍜(見半/繭賦)慣思張翰之鱸(見九/日序)是則栁郎中小令
麗句雖多(見浙西序詳/金天石序)牛給事新聲愁端不少者矣(牛/㠐)
(傳牛㠐字松卿王建鎮蜀辟判官/後復仕蜀為給事中有詞行世)僕類楚狂(見井/叔序)偶来
燕市(見渭/仁序)一聲河滿憐司馬之青衫(教坊記開元中滄/州歌者臨刑進河)
(滿子一曲以贖死劇談錄武宗孟才人毎于御前歌河/滿子一曲聞者莫不涕零後宫車宴駕才人自縊張祐)
(詩却為一聲河滿子/下泉須弔孟才人)三曡陽闗羨尚書之紅杏(王維詩/勸君更)
(盡一盃酒西出陽闗無故人詩話唐人送别毎唱渭城/朝雨之什其法下三句皆重唱故曰三曡或曰先唱七)
(言後除上二字唱五言又除上四字唱三言一步急一/步故云三曡也又唐詩有梁州歌第一曡則二曡者猶)
(今第一隻曲耳詩話宋祈字子京稱小宋往見張子野/曰欲見雲破月来花弄影郎中子野屏後呼曰得非紅)
(杏枝頭春意/閙尚書耶)不揣題詞之贈矧當判袂之時逐秋風
而竟去余是愁人望眀月以相思君真健者(見無/忝序)
　　金天石吴日千詞稿序
嘗攷夫聲音之道自有淵源詞賦之宗逓為汎濫白鳩
黄督曲調以短斷為工(南齊樂志晉詞有白鳩篇畧曰/翩翩白鳩載飛載鳴晉清商曲)
(詞有黄督二曲畧曰喬/客他鄉人三春不得歸)子夜莫愁節奏以敏諧為聖(子/夜)
(見二齋序莫愁/曲見皇士序)是知齊梁之樂府即唐宋之倚聲也(詩/品)
(陸務觀云倚聲製詞起于唐之季/世漢書戚夫人抱琴而歌曰倚歌)自名花傾國供奉擅
俊逸之才(唐李白傳白為翰林供奉嘗作清平調有/曰名花傾國兩相歡常得君王帶笑看)金
縷提鞋後主秉綺羅之質(五代十國詞集南唐後主李/煜作子夜調其畧曰花眀月)
(暗籠輕霧今霄好向郎邊去/剗櫗步香階手提金縷鞋)教坊簾幕(見雪持/序註)試豓曲
扵清狂(按魏都賦僕倘/清狂見浙西序)平樂樓臺㺯新聲扵輕薄(東京/賦其)
(西則有平樂都城視逺之館註漢眀帝永平五年至長/安悉取飛簾并銅馬置之西門外為平樂館曹植詩我)
(歸宴平樂新聲見皇士序北/史魏收在京洛輕薄尤甚)詞有千家業歸二李(見篇/上)
斯則綺袖之専門紅牙之哲匠矣若易安之婉孌清
新屯田之温柔倩媚(詞集李清照字易安格非之女嫁/趙眀誠有潄玉詞集一巻栁永傳)
(永為景祐元年進士官至屯田員/外郎嘗好為淫冶之曲傳播四方)雖為風雅之罪人實
則閨房之作者由斯以降我無譏焉(見佳/山序)嗟夫北怨馬
嵬空留羅襪(國史補楊妃死于馬嵬黎樹下店嫗得錦/襪一隻過客傳玩每出百錢由此致富)
南悲鳳閣(見商/尹序)不見秦樓(見藝圃/序註)聲聲玉樹終傷南國
之魂(見滕/王賦)歩步金蓮長下東昏之淚(見皇士序按齊寳/巻廢為東昏侯)
相逢家令猶有内人(齊書沈約為太子家令文恵宫人/與語齊事又家令王仁詳納姬序)
閒説𤣥宗豈無宫女(見良/輔序)三千小妾思唱李花(見滕/王賦)二
八妖童誰餐桃子(韓非子彌子瑕食桃/而甘不盡而奉衛君)哀傷奚極悱惻
何言况復紫塞琵琶(見海/棠賦)盡是帝城之蕩婦(梁元帝蕩/婦賦愁縈)
(翠眉歛啼/多紅粉漫)黄沙觱篥(見天/章序)都為朱邸之名姬(朱邸見/滕王賦)笙
上金蛾(補/註)半翻回紇(見雪/持序)弦前火鳳(春秋元命苞火離/為鳳唐㑹要貞觀)
(中有裴神符者妙解琵琶作勝蠻奴火鳳傾/盃樂三曲太宗愛之李義山詩撥弦驚火鳳)别譜龜兹
(見雪/持序)扵是抱撥捍而私彈(樂府雜錄琵琶以蛇皮為槽/以楸木為面其捍撥以象牙)
(為之海錄碎事琵琶面土當弦或以金塗/為飾所以捍䕶其撥名金捍撥見琅霞序)撫箜篌而暗
操(見鷹/垂序)岐王宅裏豈知北地之歌(唐書恵文太子範睿/宗第四子封岐王好)
(學工書世説補李龜年嘗至岐王宅聞琴曰此秦聲良/久又曰此楚聲後問之前弹者隴西沈妍後弹者楊州)
(薛滿杜詩岐王/宅裏尋常見)朝后宫中不類南朝之曲(梁書北魏楊/白華武都仇)
(池人胡太后逼幸之白華懼禍奔梁太后追念乃作楊/白花之歌有云陽春二三月楊栁齊作花令宫人歌之)
(其聲凄楚云按栁宗元詩楊白/花風吹渡江水即擬胡后曲也)時則有家居盩厔(見子/厚序)
幼富才情縣近金陵長憐歌舞(金陵志楚威王望秣陵/有黄氣埋金鎮之曰金)
(陵/)自誇善曲不事金吾(李頻詩題聞金吾妓唱梁州古/今註金吾車軸銅為之御史大)
(夫司𨽻校尉亦得執焉光武曰仕宦當為執金吾辛延/年羽林郎詩胡姬年十五春日獨當鑪男兒愛後婦女)
(子重前夫多謝金/吾子私愛徒區區)慣倚能仙思調玉女(天上玉女記魏/濟北従事掾弦)
(超字義起以嘉平中夜獨宿有神女來従之目/稱天上玉女遣令下嫁張茂先為作神女賦)遂乃巧
製珊瑚之扇初就琥珀之床(補註釵小志楚娘名妓也/江都王寵之寝玳瑁之床)
(翡翠之帳徐陵詩止應私将琥珀枕暝/暝来珊瑚床江總詩盈盈扇掩珊瑚脣)流蘇以縷綵為
絲(北史石虎冬日施熟錦流蘇斗帳安純金龍頭銜五/色流蘇四角安金香鑪徐陵詩流蘇錦帳掛香囊)
壓角以明珠作押(漢武故事以白珠/為簾箔玳珀押之)被之小令度以名
倡五侯馳才子之名七貴虚上賔之席(前漢書成帝舅/氏王潭王根王)
(立王商王逢五人同日封侯潘岳西征賦窺七貴于漢/庭庾亮表西京七族註李霍上官趙丁王傅也江總詩)
(五侯新拜罷七貴早朝歸/李詩五侯七貴同杯酒)吹簫夜出挟瑟晨歸洵可以
矜天上之㺯臣廢人間之宫體矣(補/註)爰命狂夫起而為
序卸輕紅之衫子親展銀筝(補/註)擲雜綵之帩頭(樂錄舊/俗賞歌)
(人以錦綵置之頭上凡宴賞/加恵借以為詞有錦纒頭曲)坐移寳柱(見琅/霞序)須知天涯
落魄(漢書酈食其/家貧落魄)無非傅粉之人(見銅/雀賦)地角流連總屬
熏香之客爾(徐陵詩風流荀令好兒郎偏能傅粉/復熏香庾信詩荀令薰鑪更換香)
　　葉桐初詞序
門邊蕙葉葉盡生花(見祖徳賦何遜/詩堦蕙漸翻葉)車裏璧人人皆有
集(見雪/持序)則有齒踰終賈(終童見黄門序/賈誼詳賀周序)文邁班張(晉書/張華)
(見左思三都賦而歎曰張/班之流也註班固張衡也)黄童既門第無雙(見琴/怨序)謝客
復詩名苐一(見素/伯序)而乃丁年孤露(見良/甫序)丙舎凋殘(下/註)少
依舅宅魏舒實甯氏之甥(晉書魏舒字陽元少為外家/甯氏所養甯氏起宅相宅者)
(云當出賢甥舒曰當/為外氏成此宅相)長贅婦家樂廣以衛郎為婿(見尺/牘序)
雞籠山下新移坦腹之床(金陵志府治東北覆舟山之/石舊名雞籠山後名雞鳴山)
(雷次宗開館于此世説郗鍳使人求壻于王導令遍觀/子弟歸謂鍳曰王氏諸少並佳然聞信至咸自矜式惟)
(一人東床坦腹卧食胡􁔇餅獨若不聞鍳/曰此佳壻也訪之乃羲之也以女妻之)鴛水湖頭舊
築渭陽之舘(鴛水見皇士序世説魏明帝為外祖母築/舘于甄氏既成謂左右曰當何以名侍中)
(繆襲曰陛下此舘之興/情鍾舅氏宜以渭為名)緯蕭托業少賤奚堪(荘子河上/有家貧恃)
(緯蕭而食者註/緯織也蕭蒿也)采梠為生長貧不免(晉隱逸傳夏綂字/仲御㑹稽人幼孤)
(貧事母孝毎採梠求食不肯仕太尉賈充/怪之曰此是吴兒木人石心後不知所終)然且桐號孤
生還思向日藥名獨活只欲摇風(見丁/香賦)千篇繡虎(見祖/徳賦)
揮完河北之箋(見尺/牘序)五夜雕龍(見三/芝序)擘盡膠東之紙(見/尺)
(牘/序)月眀湓浦非無灑酒之篇(詳梧/月序)花落臺城亦有隔江
之曲(見鴻/客序)風中弄笛吟九𣲖之銀鼉(詳觀槿序註晉書/桓伊聞王徽之名)
(踞胡床而作笛聲三弄註笛譜有梅花三弄郭璞江賦/源二分于崌崃流九𣲖于潯陽註江于此分為九道云)
(李賀詩山潭晩/霧吟白鼉補註)山半調笙舞一天之彩鳳(見滕/王賦)固已聲
華藉甚才調斐然者矣憶僕年時逢君客裏鮑照城在
臨河則面面朱欄(文苑鮑照作蕪城賦/有云登廣陵故城)蕭統樓存夹巷
則家家瓊樹(一統志揚州文選樓梁昭眀/太子集名士于此撰文選)加以陶士行
政之官北上(見滕/王賦)王茂𢎞適盡室南来(見鴻/客序)千官祖餞
舸舳迷津百里追陪衣冠滿座與君此日頗多嬉笑之
言頋我何人亦有激昂之作别㡬何時歡真不再詎意
風寒易水盡遣荆軻(見智/修序)何圗草蔓燕臺忽逢樂毅(詳/田)
(太翁/啟)遂班荆而敘舊(見禹/平序)爰敷袵以論心(見九/日序)示我以
詞命為之序嗟乎曽聞長者呵蘭畹為外篇大有時賢
叱花間為小技(詞選有蘭畹集花間集歐陽炯花間序唐/衛尉少卿字𢎞基集詞十巻為花間集)
十年豓製坐收輕薄之名(見金天/石序)一巻新詞横受俳優
之目(詳觀/槿序)人譏周勃僅解吹簫(史記周勃㣲時常/為人吹簫給䘮事)世笑
禰衡惟工撾鼓(見雪/持序)噬臍莫及(左傳鄧騅甥𣆀甥養甥/請殺楚子曰彼君噬臍)
(其及圗之乎註若/噬腹臍喻不可及)捫舌難追(詩/)乃猶戅不更絃老偏見
獵(董仲舒䇿譬之琴瑟不調必取而更張之乃可鼔也/語錄大程夫子曰少好獵後戒之十餘年見獵復心)
(喜/)恣情標榜何能増才子之名竭力賡揚祗恐益小人
之過然而結習寧忘鄙懐有在遇成連扵海上情終以
此而移(見井/叔序)見美麗扵山中口遂不能無道云爾(國䇿/趙王)
(欲請中山隂姬司馬喜曰臣竊見其佳麗/口不能無道爾即欲請之非臣所敢議)附注(鍾繇帖/墓田丙)
(舎欲使一孫于城西孫于都/尉府此繇家嫡正之良者也)
　
　
　
　
　陳檢討四六巻九
欽定四庫全書
　陳檢討四六巻十
　　　　　　　　　　翰林院檢討陳維崧撰
　序
　　閻牛叟貫花詞序(原註牛叟向有悼亡之戚曽為/賦兑閣遺徽詞十首今新納小)
　　　(姬同人贈句顔以/貫花仍為製序)
昔言新婦宜配參軍(見皇/士序)共説傾城足當名士(見琴怨/序梁詩)
(紀劉長史有名士悦/傾城詩同時多和之)唐家白傳園留楊栁纎腰(見琴/怨序)宋
室坡公坐擁雲藍小袖(侍兒小名錄東坡侍妾曰朝雲/字子霞姓王氏錢塘人又有榴)
(花後朝雲死海/外榴花獨存)咸哀窈窕(詩/)並縦清狂(見浙/西序)雖老去而
恒然在詩人為尤甚適遭渦河之逺使郵来淮上之新
聞(水經注渦河水東/流經鳳陽與淮谷)云有蛾眉歸扵牛叟時則南朝親
懿北府朋逰(見尺/牘序)争裁却扇之詞競製催粧之句(通鑑/中宗)
(戯竇従一以老乳母王氏嫁之令従一誦却扇/詩數首註唐人成昏之夕有催粧詩却扇詩)文成綺
宻述才子之鍾情(見海/棠賦)㫖托新清敘狂奴之故態(嚴光/別傳)
(于陵與侯司徒書曰君房足下懐仁輔義天下悦阿/謏順㫖腰領絶侯得書奏之帝笑曰此狂奴故態)縦
易言生稊未可深嘲(易枯楊/生稊)况詩美天桃能無遥妬(詩/)
獨是七載恒鰥終年獨宿盆纔罷鼔尚餘愀愴之思(見/井)
(叔/序)簫已重吹忽作柔靡之想(見藝/圃序)何来曼倩頻娶小妻
(見看/奕賦)豈有安仁頓忘大婦(見渭/仁序)常情為之揣度俗士加
以然疑不知思纒故劍所貴眀其本懐(漢宣帝紀帝即/位公卿議立皇)
(后皆心擬霍将軍女上乃詔求㣲時/故劒大臣知指白立許媫妤為皇后)誼篤遺簮尤在全
其初志(韓詩外傳少原之野有婦人刈蓍薪而失簪哭/甚哀孔子曰何悲也婦人曰非傷亡簮也吾所)
(以悲者不忘故也/並見丁香賦註)若使一乖伉儷之歡長隔房幃之愛
(五帝編伏羲始制嫁娶以儷皮為禮註古者衣皮雙皮/取伉儷之義左傳齊侯請繼室扵晉叔向曰寡君未有)
(伉儷君有辱/命恵莫大焉)則是斷謝公之絲竹觸景蒼凉(見修/禊序)遺陶
令之琴樽暮年蕭瑟(晉陶潛傳清琴/横床濁酒半壺)牙籖粉軸疇事校
讐茗椀笛床誰為總管徒増逝者之悲轉掩前人之徳
何况含𢎞雅量昔已賡樛木扵生前誰云婉孌深恩(詩/)
不願接桃根扵歿後(見琴/怨序)此泥雖粘絮原非太上之忘
情(参寥贈妓詩禅心已作粘泥絮不/逐東風上下狂忘情見海棠賦)而蚌必生珠堪作
詞塲之佳話也(詳潘/母唘)斯語未終先生曰善貫花輯罷敢
重祈元宴之篇(見天/章序)兌閣吟餘莫厭發棠之請(孟/子)
　　蒋京少梧月詞序
銅官﨑麗(述異録漢時陽羨長袁玘常言死當為神一/夕痛飲卒風雨失其柩夜荆山有數千人噉)
(聲鄉人往視棺已成塜俗呼銅官山屬宜興按湖州武/康縣蜀之卭州俱有銅官山長沙有銅官渚西安同官)
(縣古曰銅官/付辨扵此)将軍射虎之鄊(晉書周處陽羡人不修細/行父老曰南山虎橋下蛟)
(并子為三害處遂入山射虎投水斬蛟乃造見二/陸士龍勉以力學官中丞今宜興有周将軍廟)玉女
峥泓(宜興志張公洞西南有玉/女潭舊傳玉女修煉于此)才子雕龍之藪(見三/芝序)城
邊水榭蹟擅樊川(杜牧之傳牧萬年人乃樊噲所封地/昔稱樊川人因號牧為杜樊川嘗寓)
(宜興荆溪上有水榭題句云/他年雪中棹陽羡訪吾廬)郭外釣臺名標任昉(常州/志任)
(昉嘗為郡守宜興荆/溪上有任公釣臺)雖溝塍蕪沒難詢坡老之田(東坡/别傳)
(公嘗買田陽羡欲于此間種橘搆一亭/名曰楚頌後卒宜興傳有東坡書院)而隴樹蒼茫尚
誌方回之墓(一統志宋人賀鑄字方回墓在陽羨述異/志南北時方回為人所刼欲其道回化身)
(而去更以一丸泥封/其户以方回印印之)一城菱舫吹来水調歌頭(樂苑水/調歌始)
(隋煬帝鑿汴河製此曲唐用其名外史檮杌王衍泛舟/自製水調銀漢曲眀皇雜錄禄山犯闕帝欲幸蜀時有)
(進水調歌唱李嶠山/川滿目淚沾衣是也)十里茶山行去祝英臺近(常州志/善巻洞)
(即祝英臺故宅南有祝臺其讀書處也詞譜詞/有祝英臺近一調或無近字又名月底修簫譜)鵝笙象
板(李長吉詩天君夫人踏雲語冷風/颯颯吹鵝笙又王子吹笙鵝管長)戸習倚聲(見金天/石序)
苔網花牋(見尺牘/序註)家精協律(見琅/霞序)居斯地也大有人焉
僕也十年作賦愧遜陳琳(見無/忝序)三徑論交欣逢蒋詡(髙/士)
(傳漢蒋詡字元卿嘗于舎前竹下開三徑惟故人求仲/羊仲従之逰哀帝時為兖州刺史後王莽居攝歸卧不)
(出/)其人也九侯第宅(招䰟九矦淑/女多迅衆些)四姓衣冠(見璿璣/賦註)家
風通顯東京蕭育之家(後漢書蕭育字次君為執/金吾乃蕭望之之子也)門第
清華北魏崔悛之宅(見少/楹序)夫其幼敏才情蚤耽經史行
間芍藥(見三/芝序)盈箱潘岳之花(見椘/鴻序)字裏葡萄(見三/芝序)滿箧
邱遲之錦(江淹别傳淹罷政時泊禅靈寺渚夢張景陽/謂曰前以匠錦相寄今可見還探懐𢾗尺與)
(之此人大恚曰那得割絶都/盡頋邱遲曰餘此以遺君)王恭逸態濯楊栁扵月中
(見得/仲序)謝朓清文爛芙蓉扵日下(詩話謝朓字𤣥暉文章/清麗善草𨽻長五言鮑)
(照曰謝五言詩如初日芙蓉自然可/愛一作鮑照稱謝靈運詳後竹逸序)文兼各體傅鶉觚
博奥之宗(見雪/持序)詩備諸家劉越石清剛之選(見素/伯序)而乃
名同小宋妙解音聲(見寳汾/序註)系出竹山尤工樂府(人物/志蒋)
(勝欲字竹山義/興人有竹山詞)扵是温家助教紅蠟填詞(見樂府補序/按温飛卿仕)
(終國子助教集中有詞云玉/爐香紅蠟淚偏照畫堂秋思)薛氏侍郎銀筝製曲(五代/十國)
(詞薛昭藴仕至侍/郎銀筝曲補註)阿灰善怨不乏畵簾㣲雨之吟(詞綜/箋張)
(曙小字阿灰侍郎禕子工于詞嘗/作浣溪紗詞云黄昏㣲雨畫簾垂)花蘂工愁相傳馬上
鳴聲之作(花蘂見良輔序詞譜花蘂夫人有採桑子半/關云纔離蜀道心将碎離恨綿綿春日如年)
(馬上時時/聞杜鵑)櫻桃隔葉(見海棠賦按唐人/春日有櫻桃㑹)時遇順郎(唐詩/絶劉)
(禹錫有聴田/順郎歌絶句)簫鼔逢塲還迎車子(繁欽箋都尉薛訪車/子年十四能歌囀引)
(聲注車子御者洞仙傳車子候者扶風人為侍/中一朝仙去漢武帝思之作車子候歌附註)年年麗
製涴北里之羅裙(唐孫􁰹北里志平康/里入北門諸妓所居)夜夜香詞灑東
隣之粉壁(見楚/鴻序)盖摸魚戀蝶即是皇華赤雁之遺音(教/坊)
(記唐眀皇製摸魚子調一名摸魚兒詞譜蝶戀花乃采/梁簡文帝樂府飜階蛱蝶戀花情為名也皇華補註漢)
(書孝武幸東海獲/赤雁作朱雁之歌)而六醜三臺依然白苧紅鹽之換調
(詞綜箋詞有六醜一調又今之啐酒三十拍曲名三臺/按王建詩有宫中三臺江南三臺題漢樂府冇白苧歌)
(元曲譜有烏角塩紅塩通考/塩者途引歌曲見子厚序)審其格律直追屈宋風騷
(見楚鴻/序註)揆厥源流詎雜金元㸑舞(輟耕錄院本五花㸑/㺯或曰宋徽宗見㸑)
(人来朝衣装鞵履巾裏傅粉墨舉動如此使優人效之/以為戯諸雜院㸑如三跳澗㸑百菓㸑百花㸑不一其)
(名/)且也黄香純孝屢嵗従親(孝子傳漢黄香年九嵗失/母事父盡孝夏月扇枕席)
(冬則以/身温被)庾信多才頻年去國(見滕/王賦)大江西上長空之樓
櫓何多烏鵲南飛獨夜之闗山不少(見懸/圃序)琵琶亭下三
更逢商婦之船(見良/輔序)章貢門前千里斷降王之信(吉安/志府)
(城東章貢二水相合流至萬安/界凡十八灘䧏王見子厚序)霜纒繡㦸依稀陶侃之
空營(陶侃别傳侃為江夏太守加督䕶諸軍後以荆州/刺史移鎮沔口卒于武昌樊口士民立廟府城北)
雨洗珠鈿彷彿灌嬰之賸瓦(見滕王賦按南昌府灌嬰/城古蹟相傳兩後有拾珠)
(鈿/者)遥攀九曡羡匡續之成仙(見滕/王賦)極眺雙孤笑彭郎之
未嫁(九域志大小孤山俗誤為姑澎浪磯誤為彭郎云/彭郎小姑壻也坡詩舟中賈客莫謾狂小姑前年)
(嫁彭/郎)躊躇已甚懭恨何言(見憺/園賦)無何而盆浦迴颿仍過
澧浦(郡國志昔有人洗銅盆堕水見一龍負水而出因/名湓浦在九江德化縣水經註澧水由慈利逹石)
(門澧/州)潯陽捩拕復上衡陽(九江志府城北有潯江/衡州志衡陽縣屬郡郭)銀瀧
珠沫(廣韻急流謂之瀧馬融賦瀑滈噴/沬郭璞江賦揮㺯酒珠拊拂瀑沬)庾元規開府之
鄉(見滕/王賦)白日青天甘興霸横戈之地(吴志甘寧字興霸/巴西人奔吴謂權)
(曰宜定荆襄漸規巴蜀遂西撃黄祖破斬之後攻曹操/扵烏林攻曹仁于南郡詳銀臺唘三國志甘寧随魯肅)
(鎮益都拒闗羽曰羽/聞吾欬唾不敢渉水)檣飛湖口一片神鴉(風上記甘寧/戰死神鴉翼)
(覆其屍有遺壘至今田家鎮上下三十里神/鴉乞食集桅頂得則飛去杜詩迎棹舞神鴉)席挂湘中
數聲山鷓(杜甫詩挂席拾海月鄭谷/鷓鴣詩相呼相喚湘江曲)楚天染黛只想成
煙(見井/叔序)巫嶺銜丹還思行雨(見良/輔序)細腰宫内問羅綺以
何年(後漢馬賡疏諺曰楚王好細腰宫中多餓死岳/州志華容縣有細腰宫椘靈王貯美人于此)堕
淚碑前悵繁華之不見(襄陽記祐嘗逰峴山襄陽人建碑/立廟于峴首後祐卒嵗時祭祀望)
(其碑者無不流涕/因謂之堕淚碑)黄蘆苦竹偏傷覊客之心碧杜紅蘭
例入騷人之詠時則竹枝乍唱已付船娘(樂錄竹枝之/音起扵巴蜀)
(唐人所作皆言蜀中風景後/人因效其體于各地為之)囉嗊纔歌便填瑟部(全唐/詩話)
(囉嗊曲作扵唐妓劉采春一名望夫歌元稹贈劉詩更/有惱人腸斷䖏選詞能唱望夫歌即此曲也囉嗊猶言)
(未囉又金陵/有囉嗊樓)援毫以賦題名赤帝之宫(䕫州志先主卒/永安宫故有先)
(主廟按黄州府亦有/永安城按漢為赤帝)擁檝而吟托興黄陵之廟(荆州志/黄牛峡)
(神嘗佐禹治水有功諸葛亮建黄陵廟于夷陵州長沙/志劉漢表祀舜二妃建黄陵廟在湘陰縣北四十里)
况復飄飄短鋏再渉金臺(見九/日序)落落单衫重闚石鼓(書/断)
(石鼔文諷周宣王畋獵之作周太史史籕書之事原宣/王歧陽之獵有碣石籕篆其形似鼓初在陳倉野中鄭)
(餘慶遷之鳳翔元移/燕京今在國子監中)野鷹臺逈恒邀朔客以呼盧(劉表/别傳)
(表好鷹常登臺歌野鷹来曲宋王招䰟成梟而牟呼五/白兮貴耳集牟即盧也五白盧梟雉犢塞博齒也宋書)
(劉毅于東府聚樗蒱毅次擲得雉大喜劉裕惡之因援/五木既而四子俱墨其一子躍未定裕厲聲唱之即成)
(盧北史慕容寳與韓黄李根等摴蒱誓願得三盧子是/三擲盡盧袒跣大呌曰呼盧李翺五木經注雉為二梟)
(為六盧為四按盧如/今之博采有豬有豹)堕馬粧妍(見皇/士序)聊過燕姬而貰酒
(詳納/姬序)嗟乎霜零碣石(見九/日序)樹何葉以非黄日匿漁陽(曹/植)
(詩白日忽西匿順天志秦為/上谷漁陽地晉唐曰范陽)山無峰而不紫霓裳拍散
(見良/輔序)人間無擫笛之賔(見楚/鴻序)穆䕶歌殘(詞品樂府有穆/䕶砂隋朝曲也)
(與水調河傳同時皆隋開/汴河時辭人所製勞歌也)天上少吹笙之侣(見滕/王賦)乃李
謩江上尚剰遺宫(見素伯/序註)而賀老筵前還留舊本(見子/厚序)
(連昌宫詞賀老/琵琶定塲屋)遂移商而刻羽約有千篇(見天/章序)爰滴粉
以搓酥釐為一巻(見浙西/詞序)綿駒善唱要為自訴其生平
(孟/子)阿鵲成歌祗以代陳其辛苦(見子厚/序註)如傳紫塞龍城
繡李益之詞(崔豹古今注秦築長城上色皆紫漢塞亦/然或曰草生紫色龍城補註唐書李益長)
(于詩每一篇成樂工争求之至/征人早行篇天下皆施之繪圖)倘播紅樓鳳紙寫韓翃
之句(詩話韓翃字君平能詩善宫詞號大暦才子徳宗/召遷為駕部郎中知誥詔時有兩韓翃奉㫖者請)
(之帝寫其詩曰乃日暮漢宫傳獵燭青烟散入五侯家/者因以君平應詔李義山詩收将鳳紙寫相思見尺牘)
(序/)
　　董舜民蒼梧詞序
若使人間罷長恨之歌(見琴/怨序)天上少銷魂之曲(見少/楹序)井
公多暇惟解投壺(見琴/怨序)彭老無愁未嘗觀井(詳徴萬/栁唘)則
秦缶不弹燕歌遂歇(秦缶見子厚序/燕歌見九日序)石何言于晉國(見/寳)
(菴/序)鶴無語于堯年(劉敬叔異苑晉太康二年冬大雪南/州人見二白鶴于橋下曰今兹寒不)
(减堯崩年/遂飛去)無如海水長乾蓬池易淺(神仙傳王逺字方/平漢桓帝時真人)
(七夕與其妹麻姑降蔡京家姑云接待以来東海三為/桑田今蓬莱水又淺矣方平亦曰聖人皆言海中行復)
(揚塵/也)趙厠有不平之客吴闗多可惜之人(史記趙襄子/㓕智伯豫譲)
(乃變姓名為刑人入宫塗厠欲刺襄子國䇿/伍子胥槖載而出昭闗夜行晝伏見茹恵序)此則大夫
思告其哀匹士願歌其事言之不足悲矣如何且夫鴆
豈善于為媒(見茹/恵序)魚寧可以作媵(屈原九歌波滔滔兮/来迎魚隣隣兮媵予)
(註媵/送也)子虚無是詎常真有其人(子虚賦楚使子虚使于/齊王敗罷子虚過詫烏)
(有先生亡是公存焉李善註/虚藉此三人為詞以風諌)暮雨朝雲要亦絶無之事
(見良/輔序)然而宋玉以寄其形容相如以成其比興固知情
難蹠實事比鏤塵託讔謎以言愁(見天/篆序)借謿詼以寫志
(詳觀槿/序註)凡兹抹月披風之作悉類詛神罵鬼之章(下/註)逹
者喻之空花(釋典夢幻空/花徒勞把捉)愚夫求之楮葉(見藝/圃序)今有豢
龍華胄(左傳晉蔡墨曰古者畜龍故國有豢龍氏有御/龍氏董父擾畜龍帝舜賜姓曰董氏曰豢龍夏)
(時劉累學擾龍于豢龍氏/以事孔甲賜姓曰御龍)繡虎雄才(見祖/徳賦)名已動扵春
官身甫偕夫計吏(見琅/霞序)而楚國亡猿(淮南子楚王亡其/猿而林木為之殘)
塞翁失馬(見歸/田序)叩丹霄而無路攀紫闥以誰階泣不成
聲(檀/弓)逝将安適(詩/)扵是四海誰容(詳翼/王序)三年不笑(見澹/菴序)
(註/)而逰盩厔(見子/厚序)聴雞渡函谷之闗(詳翼/王序)東返轘轅立
馬望咸陽之坂(輿志河南府有轘轅嶺設闗于此國/䇿塞轘轅緱氏之口咸陽見子厚序)北
風拉沓髙臺颯其無人(傳毅舞賦拉沓鵠驚漢鼓/吹曲拉沓髙飛慕安宿)南内
荒凉(見樂/府序)夜烏咽而誰語(見鴻/客序)此皆扶荔遺基長楊廢
館(黄圗元鼎六年破南越于上林苑中起扶荔宫以植/所得竒草異木宫闕志漢本秦長楊舊宫修之以備)
(行幸宫有垂楊因/以名在盩厔地)金戈夜響則群雄蹴踏之鄉鐵壘晨
摩則悍帥奮揚之地漢髙皇大風置酒起舞悲来(漢書/髙帝)
(既定天下還過沛宫置酒召故人父老子弟佐酒發沛/中兒教之歌帝乃起舞慷慨傷懐歌曰大風起兮雪飛)
(揚威加海内兮歸故鄉/安得猛士兮守四方)唐𤣥宗夜雨聞鈴沾襟淚下(見/子)
(厚/序)既美人駿馬之安在(見天/章序)亦故宫陳跡之極多扵是
萬感風生(詳觀/槿序)千端蝟集(見天/章序)蘸杯盤而狂噭墨欲成
龍(纂異記唐𤣥宗御案墨曰龍香劑一曰見墨上有小/道士如蠅而行上叱之對曰凡世人有文其墨上皆)
(有龍賔十二上神之/乃以墨分賜掌文官)濡頭髪以作書(見子/厚序)字皆成蚪(見/澹)
(園/賦)毎扵鐘鳴燈炧之餘恒作劍拔弩張之勢(見藝/圃序)狂時
漫寫定屬神来(見藝/圃序)醒後詳觀不知誰作(見子厚/序註)又或
挂玉筵前(見楚/鴻序)絶纓坐上(史記滑稽傳淳于髠/仰天大笑冠纓索絶)一雙紅
綬(見雪/持序)見隔巷之新人(見琴/怨序)半夜青衫遇下江之故伎
(見良/輔序)夢華小緑彷彿生前(見樂府/補序)花月新聞依稀故事
(補註樂志春江花月夜玉樹後庭花并/陳後主作隋紀煬帝咏春江花月夜)亦復曲付何戡
(詩紀劉禹錫與歌妓何戡詩舊人/惟有何戡在相與殷勤唱渭城)調翻穆䕶(見梧/月序)安公
子閒歌一曲小秦王髙唱三章(隋紀大業末煬帝幸揚/州樂人王令言以年老)
(不去其子従焉其子在家彈琵琶令言警問此曲何名/子曰内裡新翻曲子名安公子令言流涕曰爾不須扈)
(従駕必不回子問其故令言曰此曲宫聲往而不返宫/為君是以知之唐書葉志忠曰隋末時天下歌秦王破)
(陳樂註兆太宗之興也/唐樂府有小秦王題)金柔玉輭青蛾閒譜其聲情斗
轉星横白髪暗傳其㸃拍(漢武外傳宫人名麗娟者年/始二八玉膚柔輭吹氣如蘭)
(漢樂府月沒参/横北斗䦨干)信陵君醇酒婦人而外他何知乎(信陵/君列)
(傳秦數使反間偽賀公子得立為魏王未也魏王聞其/毁使人代公子将公子乃謝病不朝飲醇酒多近婦女)
(日夜為樂飲者四/嵗竟病酒而卒)盧思道白擲劇飲之風君其是矣(補/註)
(北齊書盧思道字子行少不讀書嗜飲酒後力學齊天/保中待詔文林舘周武帝平齊授儀同三司隋時為散)
(騎侍郎漢書引滿/舉白註白酒觴也)僕也老而失學雅好填詞壮不如人
僅専頋曲(見良/輔序)慨自鄒董既亡之後(詳聖/期序)淚滿蝉鈿况
復曹吴(原註謂南/耕天石)久别以来心灰兔管見吾友之一編
動鄙人之三歎啼成紺碧(見琴/怨序)不譲江潭紅豆之思(見/素)
(伯/序)泣化瓊瑰(左傳初聲伯夢涉垣或與瓊/瑰食之泣而為瓊瑰盈其懐)何殊風雨蒼
梧之恨(見憺/園賦)永傳樂府長播詞林附注(詛神罵鬼用韓/昌黎送窮鬼文)
(栁子厚罵三/尸神文事)
　　觀槿堂詞集序
将使三辰不黷(見璿/璣賦)二氣無訛鳴條破塊不聞淳悶之
年(塩鐵論董仲舒曰太平之世風不鳴條開甲散蒙而/已雨不破塊潤葉津莖而已老子其政悶悶其民淳)
(淳/)木穰金饑罕紀睢扵之世(史記貨殖傳計然曰嵗在/金穣水毁木饑火旱六嵗)
(穣六嵗旱十二嵗一大饑列子楊朱南之沛/至梁而遇老子曰而睢睢而扵扵而誰與居)蕢桴土鼓
(禮/)膢臘而詠豳詩(漢書武帝令天下大酺五日臘五日/註漢朝立秋出獵因祭宗廟曰貙膢)
(又祠門戸曰臘膢臘皆/獵取禽獸以祭之名)折爼烝殽頫聘而賡雅頌(國語/晉侯)
(使隋㑹于周定王饗之殽烝曰禘郊之事則有全烝王/公立飫則有房烝親戚宴饗則有殽烝註烝升也全烝)
(全其牲體而升之也房大俎也房烝半解其體升之/房也殽烝升體解節折之俎謂之折俎也頫聘載禮)固
已五常之性共澤和平(班固白虎通五性者何仁義禮/智信也按馬融有三綱五常之)
(論/)寧惟四始之遺獨歸敦厚(見天/篆序)即或越客闗弓(孟/子)塞
翁失馬(見歸/園序)釁僅比扵蚍蜉忿祗縁夫睚眦(説文蚍蜉/大蟻韓愈)
(詩蚍蜉撼大樹范雎傳一飯/之徳必償睚眦之怨必報)非無染指之嫌未免掇灰
之懼(左傳楚人獻黿于鄭靈公公子宋與子家相見子/公之食指動以示子家曰他日我如此必嘗異味)
(及食大夫黿召子公而弗與也子公怒染指于鼎嘗之/而出家語孔子厄陳蔡子貢犯圍而出得米一石飲之)
(有埃墨堕甑中回取食之子貢曰仁人亷士窮改節乎/孔子召回進飯吾将祭焉對曰有埃墜甑置之不潔棄)
(之可惜回即食之不/可祭也見歸田序註)假以俟我言求蠲疾之蝱(詩言采/其蝱註)
(貝母也主療/欎結之疾)迨其謂之姑酌忘憂之酒(見智/修序)無如鬼既
善謀(見得仲序晉摯虞門銘禄無常家/禄無定門人謀鬼謀道在則尊)天而多醉(見茹/蕙序)
(虞喜志傳秦穆公夢之帝所賜以金䇿祚世之業當時/有謡曰天帝醉秦暴金誤隕石墜哀江南賦以鶉首而)
(賜秦天何/為而此醉)石能言扵晉國鶴解語夫堯年(見舜/民序)蒼鵝出
地(見懸/圃序)剪鶉首而何堪(見茹/蕙序)青犢彌天(詳孟大/母唘)攀龍胡
而莫逯(見孝/威序)此則霧湧張超之市有識咸悲(謝承後漢/書張楷字)
(公超性好道術能作五里霧學其/術者填塞故云霧市並見憺園賦)濤飛徐福之船含靈
共憫(見天章序春秋元命苞/根生浮著含靈盛壮)雖復弦髙賤賈㣲虎小臣
(左傳秦師及滑鄭商人弦髙将市于周遇之以乗韋先/牛十二犒師且使遽告于鄭孟眀曰鄭有備矣不可冀)
(也左傳吴伐魯次于泗上㣲虎欲宵攻王舎私屬徒七/百人三踊扵幕庭吴子聞之一夕三遷註㣲虎魯大夫)
(三遷畏/㣲虎也)汪錡不過孱童漆室止扵弱女(左傳公為與其/嬖童汪錡乗皆)
(死皆殯孔子曰能執干戈以衛社稷可無殤也列女傳/戰國時魯漆室女倚柱而嘯鄰婦曰欲嫁乎曰吾憂魯)
(君老而太/子少也)亦或銜酸茹苦坐歗行謡(恨賦含酸茹歎銷/落烟沈詩我歌且)
(謡/)縦使石傾武擔(見庭/表序)僅壘愁城(庾信愁賦攻訐/愁城終不破)假令
土捧黎陽(見實/菴序)難填恨谷(補/註)况復日下貂蟬天邊蘭錡
(見半/繭賦)地名祋祤(見天/章序)衺連繡嶺之堤(見子/厚序)縣是偃師直
對金墉之樹(河南志偃師縣即湯居西亳地陸機洛陽/記金墉城在總章宫西北魏故宫人在其)
(中/)徹侯外戚既平時爾汝之交(漢書注凡賜爵闗内侯/者謂之徹侯以避諱為)
(通侯相如巴蜀檄位為通侯列居東第史記有外戚世/家傳禰衡傳衡與孔融作爾汝交魏書武帝謂孫皓曰)
(聞南人好作爾汝歌能否皓曰昔與汝為/鄰今與汝為臣上汝一盃酒令汝萬夀春)長樂甘泉亦
疇昔經過之地(長樂見滕王賦漢宫闕疏甘泉林光宫/秦二世造漢武以仙人好樓臺今甘泉)
(宫作延夀/舘通天臺)他若五陵大侠三輔諸豪(見渭/仁序)東京趙李之
家(阮籍咏懐詩西逰咸陽中趙李相經過王維詩城中/相識盡繁華日夜經過趙李家註趙飛燕李夫人並)
(以善歌/舞幸)西漢金張之族(見滕/王賦)南渠北澗盡丏澤扵銀潢
(魏曹固表王孫公子疏派天潢註/天河也若天河之分疏喻其尊也)東壁西鄰競分光扵
碧落(度人經註東方第一天有碧霞/遍滿是名碧落此喻天家也)槖筆鳴珂之地即
是枌榆(槖筆見玉巖序鳴珂見祖徳賦漢書髙帝/置枌榆社于新豐後同里之人皆謂枌榆)炊金
饌玉之賔(見少/楹序)咸聮肺腑(史記武安傳建元六年田蚡/以肺腑為丞相天下士益附)
(武安曰天下幸無/事蚡得為肺腑)既而哂南朝之江鮑抑将邁北地之
温邢(見園/次序)而乃䜟起狐祥(見懸/圃序)妖徴蛾賊(見素/伯序)尋三州
之失守(唐書太中二年吐蕃以秦原樂三州石門驛藏/本峡制勝乾元後隴右劍南西山三州七闗軍)
(皆失之舊書地理志忠武軍管許/陳蔡三州河陽軍管孟懐衛三州)洊五帥之難歸(見􁁺/菴序)
田單闔族載鐵籠而宵奔(見雪/持序)庾氷孑身横荻船而潜
渡(晉書蘇峻之亂諸庾逃散氷時為吴郡一郡卒獨以/小舡載氷出錢塘口蘧蒢覆之時峻賞募覔氷甚急)
(卒舎船市渚因飲酒醉還舞棹向船曰何䖏覔庾吴郡/此中便是氷大惶怖然不敢動監司見船小装狭謂卒)
(狂醉不疑乃自送過/浙江隂魏家得免)悲歌慷慨之士感激何窮(見九日/序註)
烏頭馬角之言沉吟奚極(燕丹傳燕太子丹質于秦欲/歸秦王不聴謬言曰令烏頭)
(白馬生角乃可丹仰天嘆息烏即頭白馬即生角秦王/不得已乃遣之曹植精㣲論子丹曲質秦烏白馬角生)
且夫霍博陸既票騎之兄(詳徐/母序)班定逺實蘭臺之弟(後/漢)
(書班超字仲升為人慵書後投筆立功西域封定逺侯/班固字孟堅九嵗能屬文顯宗時除為蘭臺令史乃上)
(兩都/賦)一則兵欄武庫(兵欄見素伯序/武庫見懸圃序)奠鰲足扵人間(見/佳)
(山/序)一則芝檢銀函作龍頭扵天上(春秋運斗樞黄龍五/采負圖而出舜前白)
(玉檢黄金繩芝為封泥并見/佳山序宋書置龍頭閣學士)兩環耀日雙劔凌雲(見園/次序)
而今則瞻望兄兮九原人去所思伯也八陣圗空(見懸/圃序)
江流不轉煙霾葛相之營(劉禹錫嘉話錄䕫州西市俯/臨江沙下有八陣圗聚石分)
(布各髙丈餘峡水大時澒湧滉瀁及水落萬物皆失故/態亮小石之堆標聚行列依然如故杜詩江流石不轉)
日瘦無光天厭祈連之塜(梁吴均詩隴西飛狐口白日/盡無光前漢書霍去病至祈)
(連山捕首虜甚多及薨武帝悼之發蜀國𤣥甲自長安/至茂陵為大塜像祁連山師古曰祁連山即天山匈奴)
(呼天為祁連十道志焉支祁連二山皆美草木匈奴失/之歌曰失我焉支山令我婦女無顔色失我祁連山使)
(我六畜/不蕃息)風車雲馬時聞褒鄂之弓刀(傅𤣥吴楚歌雲為/車兮風為馬玉在)
(山兮蘭在野唐書太宗封叚志𤣥為褒公尉遲/敬徳為鄂公杜甫題畫詩褒公鄂公毛髪動)牧笛樵
歌(見井叔/序註)不見滕公之寝室(見瑞/木賦)遂使舊時牙将半随
老嫗以吹箎(牙将見皇士序王琛傳琛為㤗州刺史討/諸羌不下有婢朝雲善吹􁁜琛令假為貧)
(嫗吹􁁜而泣諸羌聞之流涕曰何為棄墳井在山/谷為寇遂来降秦民曰快馬健兒不如老嫗吹􁁜)毎令
賢弟黄冠私雜羣傖而絮酒(記野夫黄冠野服唐書李/淳風父播棄官為道士自)
(號黄冠徐穉傳人有死䘮穉以/絮漬酒暴乾褁炙雞至𦵏家)扵焉曰怨怨何如乎以
此言悲悲可知矣(家語孔子謂哀公曰君/以此思哀哀可知矣)扵是歌則不
能泣仍不可念欲著金陀之史(見樂府/補序)姑俟諸地老而
天荒(見琴/怨序)無如填蘭畹之詞(見桐/初序)猶藉以娱年而送日
(列子穆王駕八駿西觀日/所入恨賦巡海有以送日)爰乃借雷輥電砉之聲(淮南/子日)
(行月動電奔雷駭考工望其轂欲其輥六書故/輥轉之速也荘子養生生砉然響然奏刀騞然)寫劔㧞
弩張之勢(見藝/圃序)或跌宕扵舞女雙鬟之隊揮毫而竹肉
奮飛(跌宕詳初眀序孟嘉傳桓温問聴妓絲不/如竹竹不如肉何為也嘉曰漸近使之然)或憑弔
夫将軍百戰之塲入破而闗河劈裂(樂書眀皇樂章多/以名曲如伊州甘)
(州之類曲終繁聲為入破/南唐李煜樂有念家山破)蒲牢乍吼九邊之馬俱瘖(蒲/牟)
(見璿璣賦註古賦振鬛一鳴萬馬凡瘖註瘖失聲也九/邉志曰遼東曰薊鎮曰山西鎮曰大同曰宣府曰延綏)
(曰榆林曰固/原曰寧夏)干鏌一揮萬将之頭畢白(見懸/圃序)幽可匹夫
荘騷(進學解下逮荘/騷太史所録)細不遺夫蟲豸(見園/次序)臧文仲書詞
詰屈讔語居多(見天/篆序)鍾儀父音莭蒼凉土風不少(見無/忝序)
觀其見事生風依聲横筆鋪蛟螭扵腕下(見祖/徳賦)鱗甲之
而(考工記其鱗之而註/而語助又頬毛曰而)落蝌蚪于行間(見憺/園賦)風雷發作
(見懸/圃序)百靈穿鑿擬郜鼎而逾斑(抱朴子黄帝生而能言/役使百靈春秋桓公二)
(年取郜大/鼎于宋)萬怪槎枒較商盤而更駁(魯靈光殿賦枝/牚槎枒而斜㯫)旁
人不識謂多郭公之缺文(春秋郭公傳光儒以/為郭亡郭公盖闕文)神瞽何
知云是子雲之竒字(見昭/華序)嗟乎秦時毛女(見貞/女序)漢室銅
仙(見滕/王賦)聲作龍吟淚如鉛水(馬融長笛賦近世雙笛従/羌起𦍑人截竹未及已龍)
(鳴水中不見已截竹吹之聲相似太白詩笛奏龍吟水/李賀金銅人詩空将漢月出宫門憶君清淚如鉛水)
紅綃滿眼已憐殘帕之無多(二儀實録禹㑹塗山之夕/大風雷震有甲步卒千餘)
(人其不被甲者紅綃帕抹其頭自此遂為軍容之/服韓愈詩以錦纒服以紅帕首註非僅軍容也)鈿笛
三聲(見椘/鴻序)竊喜舊人之尚在(見舜民/序註)水天閒話(本義山/别錄義)
(山為水天/閒話舊事)先生毎提燕筑而来(見智/修序)花月新聞(見舜/民序)賤
子亦挟吴簫而至(見雪/持序)岑牟單絞(禰衡傳曹操召衡為/鼓吏衡着岑牟單絞)
(之服註岑牟鼔角/士之服絞蒼黄色)僕尚能捉搦従公(見椘/鴻序)腰鼓筝琶幸
勿俳優畜我(廣雅腰鼓者廣首纎腹兩頭擊之漢書東/方朔枚臯好詼諧武帝以俳優畜之上林)
(賦俳優侏儒韓文公答崔立之書禮部有/以博學宏詞選者乃類于俳優者之詞)
　　徐竹逸䕃綠軒詞序
竹逸徐先生犀角名家(見三/芝序)駒王貴裔(見憺/園賦)弱齡淹博
能探岣嶁之碑(輿地記禹碑在岣嶁峯又傳在衡山縣/雲宻峯宋定嘉中蜀士因樵人引至其)
(所以紙蹋其碑七十二字刻于䕫門/觀中後俱亡按岣嶁碑載古雜辭集)綺嵗通華即辨琅
琊之稻(嬾真子云李百藥父與友讀徐陵文有刈瑯琊/之稻之語嘆不得其事百藥進曰春秋鄅子藉)
(稻杜預謂在/瑯琊客大驚)徐孝穆文成百軸龍􁆮魚油(竹林詩評徐/陵之作如魚)
(油龍􁆮列/堞朋龍)顔延之詩擅五言鏤金錯采(宋書顔延之字/延年與謝靈運)
(齊名鮑昭曰謝五言如初日芙蓉公詩如鋪錦繡亦雕/繪滿眼詩品湯恵休曰謝詩如芙蓉出水顔詩如錯彩)
(鏤/金)少食貧而種學北郭騷譽滿人間(晏子北郭騷不仕/託以養母晏子分)
(倉粟府金遣之/騷辭金受粟)壮委質以従王東方朔名髙殿上(東方/朔傳)
(朔字曼倩平原人善詼/諧滑稽待詔金馬門)一官繋組則武侯流馬之鄉(諸/葛)
(亮傳武侯伐魏屯岐山/用木牛流馬以運糧草)萬里牽絲(見歸/田序)亦新息跕鳶之
地(馬援傳援謂官屬曰吾在浪泊西里間虜未滅時下/潦上霧毒氣熏蒸仰視飛鳶跕跕堕水中後征五溪)
(蠻夷因卒于/軍封新息侯)句町衺連白國五溪開荘蹻雄闗(填中志/臨安府)
(古句町國楚威王命荘蹻略定滇池㑹秦撃道絶因自/王于此辰州志五溪謂雄溪樠溪西溪沅溪辰溪也皆)
(蠻夷/雜居)牒榆旁綰牂牁九晱奉唐䝉一詔(史記西南夷傳/自滇以北卭都)
(最大北至􁀙榆韋荘註在益州又史記牂牁江出畨禺/城下地理志楚遣荘蹻伐夜郎至且蘭㭬船于岸而步)
(戰既滅夜郎以㭬船處名牂牁註撃舟杙也今烏䝉府/地一作貴陽唐書南詔䝉氏置通海郡分立六詔而南)
(詔最/强)蠻花樹樹紅綿燒爨女之釵(補註按閩嶺志南方/多木棉可為布其花)
(多紅/色)犵鳥村村鸚鵡勸𤏡僮之酒(羅犵見商尹序𤏡僮/見浙西序餘補註)
先生則叱馭開邊(見商/尹序)褰裳聴事(註/)程經洱海馳驅扵
冉駹卭筰之間(一統志大理府之西有海名洱海長卿/難蜀父老文朝冉従駹定筰存卭註服)
(䖍曰皆蜀郡西部應劭曰蜀郡岷江本冉駹/也毛頓曰卭今為卭都縣筰今為定筰縣)路出昆眀
鞅掌扵樓櫓戈船之下(溪書西南夷越雋昆眀國有填/池武帝欲伐之乃于長安縣西)
(作昆眀池以習水戰西京雜記昆眀池中有戈船/數百艘建戈矛其上按樓船亦戰艦其鉅者也)賨幪
火毳(賨幪詳謝吴唘後漢書外/夷傳火毳註火浣布也)都成月露之形(見園/次序)渝
舞狼歌(華陽國志閬中有渝水賨民多居水左右初為/漢前鋒銳氣喜舞髙祖令樂人習之令所謂巴)
(渝舞也漢樂志白狼王唐菆/有歌三章曰歸徳慕徳懐徳)齊叶風雲之調(見園/次序)固已
碧雞主簿玩此清文(列仙傳赤斧者巴戎人為碧雞主/簿手掌有赤斧庾信唘碧雞主簿)
(無由/遂心)白馬氐羌訝其麗製(戰國西戎志有/白馬氐氐羌氏)竹王古廟(見/憺)
(園/賦)繚牆砌夜月之吟(補註西京賦/繚垣綿聮)花靣諸黎(師古曰與/時回紇以)
(花門自號剺靣披/其靣示誠悃也)縑帕繡春燈之句(補/註)然而一上㸃蒼
頓深鄉思(一統志㸃蒼/山在永昌府)屢聴杜宇(見孝威序註并/詳孟太母唘)彌減
宦情(謝靈運詩序徐榦少無宦情有箕潁之心事/故仕世多素辭晉書阮裕曰吾少無宦情)小人
有母難忘考叔之言(左傳潁考叔為潁谷封人公賜之/食食舎肉曰小人有母皆嘗小人)
(之食矣未嘗君/之羮請以遺之)行路多岐偏下楊朱之泣(列子楊子鄰/人亡羊既盡)
(率其黨復請楊子之竪追之問其故曰多歧路楊子曰/大道以多岐亡羊學者以多方䘮生淮南説林楊子見)
(岐路而哭之為其可以南可以北墨子/見綀絲而泣之為其可以黄可以黒)誓拂衣而終老
遂散髪以言旋(楊惲報孫㑹宗書拂衣而喜琴操許由/曰散髪優遊所以安已不懼也後漢書)
(袁閎散髪絶世鍾㑹遺榮/賦散髪抽簪永絶一邱)扵是宅枕銅宫潭臨玉女(見/梧)
(月/序)陶淵眀之門外垂栁五株(見海/棠賦)盧照鄰之堦前病梨
一樹(盧照鄰傳盧得惡疾従孫思邈問養生之術因作/病黎賦以自悲載文集後以不愈赴潁水死蘇軾)
(詩區區/賦病梨)蓬蒿㡬尺儼然三徑元卿(見梧/月序)雜果千頭何異
小園庾信(見天/章序)隱夫答遝園有隙而皆紅(相如上林賦/隱夫莫棣答)
(遝離支張楫註隱夫未/詳答遝似李出蜀中)平仲君遷鄰無扉而不綠(左思/吴都)
(賦木則平仲君遷劉成註平仲之木實如白銀君遷之/樹子如瓠形考平仲其木理平可為棊局故棊局曰枰)
(君遷子如馬妳俗名牛妳是/杮也今之造扇用此柿油)先生既散誕琴書之側復
優游巖岫之旁客到開軒朋来刻燭(見園/次序)花前挈榼半
南山賣藥之翁樹下提壺多北海修琴之叟(見半/繭賦)纔開
芍藥邀側㡌以来觀(見憺/園賦)甫釣鱒魴命解衣而對食(荘/子)
(解衣/磅礴)雞豚芋栗極嵗時暇豫之歡(國策優施曰我教君/暇豫之事註暇閒也)
(豫樂/也)燈火桑􁔇盡里社團圞之樂若乃鄧尉梅花錢塘
桂子(輿志吴郡鄧尉山在𤣥墓之北俗名福克山梅甚/盛杭州志錢塘在府城南有靈隱山八月十五夜)
(嘗有月中桂子落白樂天天/竺寺詩仙花桂子落紛紛)三春日煖聴南國之鷓鴣
八月秋晴看西山之麋鹿(見園/次序)筆牀茶竈依山崦以為
家𣑽磬漁筒睠煙波而結友浮家泛宅(見季/青序)醒噩夢扵
滄浪(周禮春官占夢有六夢二曰/噩夢註不祥之夢可驚愕也)醉月迷花敘前逰扵
杯酒莫不詞寫金荃(詩話温庭筠本名岐字飛卿為麗/句官方山尉有握蘭金荃等集)
句同錦瑟(見天/篆序)三千粉黛(見銅/雀賦)掩周栁之香柔(周美成/見園次)
(序栁永見金天石序張叔夏云美成詞渾厚和/雅黄叔賜云耆師長于纎豓之詞時稱周栁)丈八琵
琶(補/註)駕辛蘇之感激(花間集宋辛棄疾字幼安有稼軒/長短句十二巻蘇軾字子瞻有東)
(坡居士詞二/巻時號辛蘇)詎若牛家給事(見寳/汾序)行間描楊栁之花(詞/集)
(牛嶠有詞云陌上鶯啼蝶舞栁花/飛栁花飛願得即心憶家還早歸)寧徒張氏郎中字裏
寫鞦韆之影(宋張先傳先字子野官至都官郎中詩格/清麗尤長于樂府有隔墻送過鞦韆影雲)
(破月来花弄影浮萍斷處見/山影之句時號為張三影)僕愧不才託君末契屐量
花雨(補/註)時陪鈴索之逰(戎幕閒話李徳裕云翰林院有/懸鈴以備中夜警急文嘗出入)
(則引索以代傳呼韓渥詩坐久/忽聞鈴索動玉堂西畔響丁東)詩畫旗亭毎預筝琶之
讌(見三/芝序)嗟乎西鄂文人従来失路(見園/次序)餘姚書記大抵
無家(紹興志舜姚姓其後封此故縣名餘姚後漢酷吏/傳蜀太守黄昌餘姚人妻遇賊被獲流入蜀為人)
(妻其子犯事母詣昌自訟因問所由對曰妾夲餘姚州/書佐黄昌妻也因相持泣還夫婦徐陵與楊愔書夫以)
(清河公主之貴餘姚書佐/之家莫限髙卑皆被驅畧)君也坐愁行嘯恒傷㢘吏之
難為(史記滑稽傳楚相孫叔敖病且死居數年其子困/窮負薪優孟見楚荘王因作歌有曰念為㢘吏奉)
(法守職竟死不敢為非㢘吏安可為/也王乃召孫叔敖子而封之寝邱)僕兮望逺登髙嘗
恨古人之不見(見曜/菴序)張一軍扵酒旗歌扇之上誰得臣
狂(左傳我張吾三軍而被吾甲兵元㣲之詩試問酒旗/歌板地宋書文帝問顔延之諸子才能對曰峻得臣)
(筆測得臣文奐得臣義曜得臣酒何尚/之在側曰誰得卿狂曰其狂不可及)問六代扵殘陽
暮靄之餘詎干卿事(見實/菴序)聊題儷句用譜新聲(見皇/士序)
　
　
　
　
　陳檢討四六巻十
欽定四庫全書
　陳檢討四六卷十一
　　　　　　　　　　翰林院檢討陳維崧撰
　序
　　米紫來始存詞集序
臺餘此地最善悲歌(見九/日序)船憶君家能裝書畫(世說米/芾居官)
(清潔及歸惟/以船載書盡)研山齋内米顛既一字阿章(輿志米芾有/研山園在鎮)
(江南宋米芾傳芾吳人字元章號海岳稱南宫善書/爲文必自已出性好古號米顛髙宗愛其字刻于石)嘉
陵圖中元暉復小名虎子(周地圖嘉陵水出秦州嘉陵/名畫録唐吳道子于大同殿)
(圖嘉陵江山水一日而就畫繼山谷贈米友仁幼時詩/曰虎兒筆力能扛鼎教字元暉繼阿章註芾子友仁字)
(元暉小名虎子髙宗甚眷注之/世稱小米仕至敷文閣學士)紛披粉墨本自門風瀟
灑才情實緣家學蓋在昔而已然顧於今而益信則有
花封仙縣(見楚/鴻序)畫省望郎(見園/次序)筆陣摩空(見天/章序)文瀾倒
峽(見天/篆序)蛇能蟠笥傳家則代産達人蛟欲生毫墮地而
羣呼才子(見祖/德賦)旋登上第厯尹名邦弱齡釋褐(見玉/巖序)桃
憎紅綬之光(見半/繭賦)早嵗牽絲(見歸/田序)草妬青袍之色(見半/繭賦)
爾其賦軼鄒枚(見滕/王賦)文兼崔蔡(沈約宋書傳論班楊崔/蔡之徒異軌同奔栁宗)
(元傳昌黎以子厚文似子長崔蔡不足多註/崔駰年十三善屬文蔡邕少博學好辭章)濯龍賜第
(詳夀/季序)二曲則坊在天邊(西安志樊川有韋安石别業名/韋曲韋曲之東有杜岐公别墅)
(語曰城南韋/杜去天尺五)夢鳥摛箋(見璿/璣賦)千賦則價髙日下(語林左/思三都)
(賦出人人傳/寫帋爲之貴)馳聲河北温子昇遘此生慚(見尺/牘序)流譽江
東王文度聞而竊嘆(晉書王坦之字文度弱冠與郗超/齊名時人謡曰盛德絶倫郗嘉賓)
(江東獨歩/王文度)酷嗜臨摹尤精皴染蕭思話書評第一虎跳
龍拏(見天篆序書評蕭思話書走墨連綿字勢屈强若/鳯跳天門虎臥鳯闕昔人評右軍亦云書斷韋誕)
(如龍拏/虎踞)曹不興畫苑無雙鳥啼花笑(見天/篆序)鵠綾捧去(見/瀛)
(臺/序)揮殘萬軸之菖蒲(見瀛/臺序)麝粉調來榻出滿園之蛺蝶
(山谷畫䟦調麝媒作花果殊難工唐書滕王元嬰善畫/蛺蝶劉曾嘗見其圖有江夏班大海眼小海眼村裏來)
(菜花子諸品嗣王湛然亦善花/鳥王建宫詞傳得滕王蛺蝶圖)分斯一藝儘足飛騰借
彼餘波尚然綺麗更躭協律旁及倚聲(見梧月/詞序)斜行紅
蠆(見懸/圃序)託興於銀筝檀板之間衮撲金蟬(韓偓詩醉後/金蟬重註黄)
(金蟬首飾也薛逢詩纎腰怕/束金蟬斷註腰如蟬之細也)寄傲於酒肆倡樓之内三
千錦瑟既檀柔情(見天/篆序)丈八銅琶兼饒逸氣(見竹/逸序)嚴霜
砭骨非無望古之篇皓月煎腸不少臨風之作若夫三
秋捧檄道出鄱陽(見滕/王賦)千里之官途經易水(見智/修序)黄皮
縳袴(見天/章序)斜壓赫連之刀(見天章序按勃勃僣帝號自/云赫赫連天因名赫連氏嘗)
(造百鍊剛刀/于靴中壓之)赤兔揮鞭直突慕容之壘(曹瞞傳呂布有/駿馬名赤兔能)
(馳城飛壍語曰人中有呂布馬中有赤兔/真定志北燕慕容庾地後相傳有慕容壘)飄零繡瓦問
分香吉利其何歸(草木狀吳黄武中江夏李侯以罪徙/合浦始入境遇蠱毒其奴吉利者得)
(香草與侯服之遂解吉利即遁/去侯因此濟人遂以吉利爲名)牢落黄金(見九/日序)弔擊筑
漸離之安在(見看/奕賦)以至天仾彭蠡(見滕/王賦)濤沫煎銀(見梧/月序)
地坼碻磝(見天/章序)土花暈紫(錢塘懐古詞楚/庭空土花暈碧)匡廬山下(見/滕)
(王/賦)釃樽酒以横江繻葛城頭(左傳戰于繻/葛註鄭地)㑹官僚而出
獵亦復嚄唶而歌(見雪/持序)憑陵而語(見實/菴序)一羣蠻鼓黄雲
脫壞而羣飛(說文塵埃與雲相連而黄曰黄雲又豐兆/光武紀帝戰昆陽晝有雲如壞山當營而)
(隕杜牧詩遥望戍樓天/欲曉滿城鼕鼓白雲飛)幾疊邊笳白雁徊徨而竟下(見/孝)
(威序/注)長篇間作(兩都賦序/時時間作)小令居多(見鴻/客序)井華汲處盡
唱屯田員外之詞(見浙西/詞序)桞絮開時都吟長慶才人之
製(唐書宣宗見伶官歌白學士詩曰永豊坊裏千條栁/遂取豊城栁二植之禁中按白樂天詩名長慶集)
然而畧有遺忘曾無愛惜墨㾗半濕不知汚誰氏之裙
(晉書王獻之爲吳興守羊欣嘗着/新練裙晝寢獻之書數幅而去)字蹟纔乾未省上何
人之帕(詩話唐學士善賦詩者宫/女以扇以手帕索題之)抄來北里半被塵埋
(見梧/月序)録向東家還虞簡脫(見楚/鴻序)堆作叢編(說苑中/有叢篇)好事
者爲之搜撮棄爲長物(見憺/園賦)知音者代以流傳今之始
存其大概也記與髙門乆諧夙好同是楊袁之苗裔僕
不如人(後漢書楊震官太尉自震至彪三葉宰相四世/太尉袁安于章帝時爲司徒子敞孫湯曾孫成)
(逢四世/五公)俱爲顧陸之子孫君能念我(見尺/牘序)溯百年之喬
木譜牒猶新(見祖/德賦)憶三世之芳蘭遊從如昨(宣武盛事/戴和字𢎞)
(正每得宻友則書/于簡號金蘭簿)敝廬覘北還標北海之署書(梧北見/  月序)
(按李北海/精于著書)舊業樊南(詳考/功序)尚寳南宫之尺牘(見篇/上)幸重
逢於燕市獲相和以楚歌雖太僕亭臺已無夜火勺園
泉石乆歇春機而稜稜犀角(見三/芝序)知來者之多賢縵縵
龍文(北史楊愔少聰慧其叔父竒之曰/此兒駒齒未落已是我家龍文)識曩修之克紹
袛慚賤子有愧前人屬題一巻之新詞并話兩人之舊
事君真詞癖已獨步於花間蘭琬之中(見桐/初序)僕亦酒狂
願從遊於減字偷聲之下(見實/菴序)
　　楊聖期竹西詞序
伯起門風競說通明第一(見憺/園賦)盈川才地羣推華妙無
雙(見祖/德賦)楊梅對客代産文人黄雀投環世傳隂德(見素/伯序)
則有罽袍公子斑管王孫(斑管見園/次序註)雕龍髫鬌之年(雕/龍)
(見三芝序髫/鬌見懸圃序)繡虎綺紈之嵗(繡虎見祖德賦梁張纘離/别賦太常劉侯前軰宿達)
(余在綺紈之嵗/已欽其風矣)乃者生偏遭亂幼便依人南池驛畔舊
鄰太白之樓(濟寧志賀知章/觴李白于南池)蘭陵縣前(見琅/霞序)新築渭陽
之館(見桐/初序)雲横魯甸瞻望兄兮誰來(詩/)月冷吳闗思悲
翁而不見(漢鼓吹曲詞鐃歌十八曲内有思悲/翁題陸機鼓吹賦詠悲翁之流思)他鄉疇
恤幾成王粲離家(見滕/王賦)故國難歸畧比楊朱失路(見竹/逸序)
備詞人之辛苦極才士之牢愁然而性本清狂人尤放
誕樓頭扇底頗多託興之篇花下樽前大有言情之製
於是北里臙脂人人繕寫南朝金粉字字流傳(見琴/怨序)菖
蒲艶曲(見瀛/臺序)爭譜自銀箏檀板之間芍藥新聲(見瀛/臺序)偏
織於舞帕歌裙之上詎云小道亦曰多能昔者余鄉猗
歟我友書裝玳瑁鄒陽則集號麗農筆架珊瑚董相則
詞名蓉渡(玳瑁珊瑚見天篆序鄒陽/見璿璣賦董相見憺園賦)誰家花月不歌李
嶠之章(見寳/汾序)是處池臺皆唱元㣲之曲(長慶集序元稹/與樂天詩禁省)
(觀寺郵􁯠牆壁之間皆傳焉新唐書元稹長于詩號元/和體往往播樂府穆宗在東宫妃嬪近習皆誦之宫中)
(呼元/才子)自二子之云亡遂百端之交集(見滕王/賦註)何意荒州
重借驚才於異地(見昭/華序)遂令賤子復聆妙響於餘生喜
不自勝起而相和今夜月明薊北不逢臺上之黄金(見/九)
(日/序)他時花落江南幸唱筵前之紅豆(見素/伯序)
　　吳初明雪篷詞序
青天恨滿天邊無不死之仙(楚詞留不死之舊鄉張衡/思𤣥賦登閬風之層城兮)
(搆不死而爲牀杜陽雜編隋大業九年元藏幾爲過海/使判官風飄之洲島間洲人云此滄洲去中國已數萬)
(里其洲花木常如/三月人多不死)碧海愁多海上少長圓之月(見井/叔序)倘
若梅根治畔宫闕常新(見鴻/客序)竹格桁邊市㕓如故(見浙/西序)
(註/)北府之精兵未散(晉書劉牢之百戰/百勝號北府兵)南朝之狎客不
來(見琅/霞序)則彼都女士(詩/)即逢枯樹以奚悲(見天/篆序)僑寓衣
冠(左傳註僑寓/即僦居也)便遇新蒲而不恨(詳萬/栁啟)瑶壇可以剷掃
愁之竹(見看/奕賦)番舶不必誇蠲忿之犀(見琴/怨序)無如蕭蕭落
葉只打空城滚滚長江偏圍故國(杜詩無邊落葉蕭蕭/下不盡長江滚滚來)
(劉禹錫石頭城詩山圍故國/周遭在潮打空城寂寞回)隔巷值跨坊之馬大有新
官(補/註)浹江停下水之船非無故伎(見良/輔序)比來何濶(補/註)只
歌玉樹之花(見滕/王賦)生世不諧(詳夀/閻序)乃住金陵之縣(見金/天石)
(序/)此則衛叔寳渡江之嵗定爾傷神(見滕/王賦)周伯仁藉卉
之時斷然流涕者矣(見鴻/客序)然而誼夫繾綣縱復情鍾(見/海)
(棠/賦)達士逍遥還能理遣(晉書衛玠曰人有不及可以/情恕非意相干可以理遣)但
使室廬畧定井竈粗安馮敬通之跌宕尚對孺人(見閨/秀序)
(恨賦敬通見􁗉罷歸田里左對孺人顧弄稚子/脫畧公卿跌宕文史揚雄自敘傳雄爲人跌宕)東方朔
之詼諧恒攜少婦(見看/奕賦)蘭成膝下長抱苟娘陶令門中
惟娛通子(見貞/女序)則睠西州之斷港於我何求(晉書羊曇/爲謝太傅)
(所知太傅亡後羊行不由西州路/嘗因大醉不覺過此羊悲感不已)訪南内之遺基(見鴻/客序)
干卿甚事(見實/菴序)或者臺城花草最耐興亡(見鴻/客序)建業山
河惟知歌舞(見禹/平序)亦可推黍離爲膜外置麥秀以旁觀
(見素/伯序)東陵瓜熟(見滕/王賦)雖顑頷以何妨(見半/繭賦)下潠田成(陶/淵)
(明集有下潠/田穫稻詩)縱棲遲而亦得(詩/)而乃飄飄社燕慣欲依
人(雜記燕以春/社來秋社去)瑟瑟神鴉惟思餞客(見梧/月序)一辭牛渚頻
爲西塞之遊再上蟂磯每有南荒之役(太平志府城北/下有磯曰牛渚)
(一名然犀浦蕪湖大江中有蟂磯蟂/老蛟也磯南有石穴甚深即蟂所居)楚天似墨仍然腸
斷之邦湘草如羅依舊魂銷之地(見井/叔序)意者巴陵銜怨
更甚鍾陵(岳州志劉宋曰巴陵梁曰巴州隋唐曰/岳州金陵志鍾山在府東北名鍾陵)沔水
無情還同江水也乎(輿志漢陽府即唐沔州有/沔水出其南書岷山導江)於是臺
城弔古(見鴻/客序)譜以銀箏漢口懷鄉(武昌志漢口乃/江漢合流之地)寫之
檀板别業結李皇城畔小令南唐(見鴻/客序)片帆疊庾亮樓
頭清言西晉(見歸/田序)雪雰雰以漸下篷颯颯以驚飛觀乎
止矣斯真吳札之後人(左傳吳季札請觀于周/樂爲之歌韶曰觀止矣)和者誰
與只仗杜陵之野老(昌黎集吾言之而和者誰/與杜詩杜陵野老呑聲哭)
　　曹南耕吳天石天篆疊韻詞序
布帽彈箏燕市有嵗寒之集(見渭/仁序)貂裘換酒吳天來疊
咏之吟(晉書阮孚爲散騎常侍以金貂換酒文心雕龍/雙聲隔字而每舛疊韻襍句而必暌珊瑚鈎詩)
(話雙聲疊咏狀/連駢嬉戲之態)訝兩地之同心喜一緘之逺到鼠鬚描
罷(筆髓王羲之得用筆法白雲先生遺之/鼠鬚筆筆鋒勁强張芝鍾繇皆用此)數行紅豆新
聲(見素/伯序)魚腹藏來(見尺牘序史陳勝以丹/帛書勝王字置魚腹中)半幅金荃麗
句(見樂府補序按温飛卿官/方山尉有握蘭金荃等集)頓令笑口亟趂花開(見三/芝序)
須付歌喉還隨蝶撲(見庭/表序)夫其飛揚䟦扈(見藝/圃序)頓挫淋
漓(書斷羲之觀公孫大娘/舞劍渾脫瀏漓頓挫)旁行側出韻數見以彌鮮鑿
孔縋幽押雖重而詎複石崇王愷競賽珊瑚(見憺/園賦)虢國
秦姨爭誇金翠(見海/棠賦)宜僚累十二而丸不墮實寓於虚
(見尺/牘序)庖丁更十九而刃若新技歸於道(莊子養生主庖/丁爲文惠君解)
(牛對曰臣之所好者道也進乎技矣今臣之刃十九年/矣所解數千牛矣而刀刃若新發于硎淮南子屠牛垣)
(一朝解十二牛而/刃遊衆虚之間)寸人豆馬不足稱竒(按豆人寸馬畫/家法也此疑誤)
楮葉棘猴何能鬬巧(楮葉見藝圃序韓子燕王好㣲巧/衛人曰臣能以棘刺之端爲母猴)
(王悅之養以五乘之奉王曰吾試觀客爲棘刺之母猴/衛人曰人主必半嵗不入宫中不飲酒食肉霽日出視)
(之晏隂之間乃可見燕王因/養衛人而不能觀其母猴)沉吟不置賞玩實多乃於
開巻之餘歘覩見懷之作僕也三年委贄莫逢休沐之
期(見雪/持序)千里懷鄉長負耦耕之約(論/語)年年濠上只想觀
魚(見園/次序)日日街頭長愁騎馬(詳夀/閻序)幸故人之見憶雖逺
道以相憐煩謝吳均并詢曹植(吳均傳均字叔庠吳興/人梁天監初爲主簿與)
(栁惲賦詩士多效之號吳均體武帝有撰齊/春秋後令作通史未成卒曹植見滕王賦)感卿愛我
願母忘息壤之盟(見季/青序)惟爾知余須一寄當歸之藥(蜀/志)
(姜維詣諸葛亮得母書令求當歸維曰但有逺志不在/當歸唐紀一行師臨卒封一物與明皇西幸發視之乃)
(蜀當/歸)
　　嵗寒詞小序
斗室恒關雙扉乆墐(詩義疏墐户庶人/蓽户冬則塗之也)餳香豆輭正當
祀竈之辰(玉燭寳典洛陽人家臘月造脂花餳蜡月二/十五日煑赤豆粥搜神記宣帝時隂子方臘)
(日晨炊竈神見以黄牛祀/之遂驟富臘日祀竈始此)釀熟雞肥恰值消寒之㑹(見/庭)
(表/序)三年執㦸急景匆匆(東方朔客難位不過侍郎官不/過執㦸註執㦸者侍郎之職)
五夜讐書浮踪落落(五夜詳/顧哀辭)悵門丞之欲去饑以􁀙盆
(月令通考吳中風俗除日先報百神奠神懸遺像夕送/舊神焚松柴謂􁀙盆方宴飲分嵗或守嵗達曙或深夜)
(祀床祀竈或抱鏡響卜按/門丞即門神􁀙粗飯也)兾如願之能來迎之蕡燭(錄/異)
(志廬陵歐明過彭澤湖忽見數吏來侯云青洪君使要/明甚怖吏曰青洪君有厚遺君勿取獨求如願耳如願)
(者青洪君婢也明請之歸數年大富雜錄有商人見清/湖君得婢名如願有求悉致之後因元旦如願晩起商)
(撻之走入糞壤中不見後家漸貧按正旦繫偶人投糞/中云令如願始此説文蕡雜香草周禮司烜氏供蕡燭)
(註蕡麻屬/又大也)端居不樂(見少/楹序)僵臥長愁(漢書袁安宇邵公/汝南人值大雪洛)
(陽令行部至安門無行/跡使人視之見安僵臥)乃有繡虎才人(見祖/德賦)乘羊猶子
(乘羊見雪持序/猶子詳銀臺啟)雙拈玳管(見天/篆序)倚小令以分吟並劈苔
牋(見尺牘/序註)向長宵而賭寫傳諸好事(見憺/園賦)目以詞豪播
在通都資爲談助(袁崧後漢書蔡邕得/論衡秘玩以爲談助)屬鄙人之技癢
(顔之推曰應邵風俗通云太史公記髙漸離變名姓爲/人慵保聞宋子有客擊筑技癢不能無出言謂懷其技)
(而腹癢也是以潘岳射雉賦徒心煩而/技癢今史記作徬徨蓋俗傳寫誤耳)更我友之神來
(見藝/圃序)和有數家鋟成一集嗟乎上陽宫外(見萬/栁啟)雪大如
鴉(補/註)宣曲觀前(見修/褉序)風饕似弩(補/註)山頭凍雀(見天/章序)覆鶴
毳以難温砌下寒蟲藉貂褕而詎煖(張衡四愁詩美/人贈我貂襜褕)何
來數子只欲雕冰頗怪羣賢偏工鏤雪(桓寛鹽鐵論畫/脂鏤冰費日損)
(功摭言劉夢得詩如鏤冰雕瓊語林良匠不能琢冰/女史魏文帝美人薛靈芸有神針雕冰藝采作詩)定
屬無聊之事(國策蘇秦曰上下/相怨民無所聊)心知不急之人(補/註)弆之
篋衍(見尺/牘序)且充壓歲之錢覆彼瓶盆(見懸/圃序)姑貯辭年之
酒
　　賀徐立齋先生新陞總憲序(原註代大司/馬宋夫子作)
蓋聞蘭臺始建標峻秩於三司(官制考都御史所居之/署後漢名御史臺亦名)
(蘭臺寺魏晉宋齊仍曰蘭臺梁名南司亦曰南臺所領/之屬唐仍隋制一曰臺院號爲臺端二曰殿院號爲副)
(端三曰察院號爲分察漢官儀御史/臺内掌蘭臺秘書省外督諸州刺史)栢寺初開躋巍班
於九列(漢書御史府亦名御史大夫成帝時列栢府中/有鳥數千集其上謂之栢臺亦謂烏臺韋𤣥成)
(傳註九列/九卿也)聲望踞南牀以上位本司空(唐制臺中㑹聚/于坐南設横榻)
(曰南牀不出累月遷南省故稱之又曰癡牀言倨傲/如癡漢制成帝更御史大夫爲大司空秩比丞相)勲
階在東漢而前權侔丞相(漢書漢選郡守相髙第爲御/史大夫任職者爲丞相復置)
(兩丞一曰御史/丞一曰中丞)晉室更稱臺主詎沿宫正之名宋時仍
曰中丞第易大夫之號(官制考晉初省御史大夫而因/漢以中丞爲臺主即御史大夫)
(之任隋以國諱省中丞置大夫爲臺/主宋仍唐制無大夫以中丞爲臺長)絳騶赤棒禮極尊
崇白簡青囊資兼華貴(晉史傅𤣥爲御史中丞毎有奏/劾或日暮則捧白簡整簮帶竦)
(誦不寐坐以待旦南史任昉有彈劾皆曰奉白簡以聞/宋紀顔延之爲中丞何尚之與以書曰絳騶載道白簡)
(生風漢官儀凡諫院/章表皆早囊封事)然而地以人宜名緣實副必也道
隆尼父始足當方朔之褒(下/註)如其人比趙堯方可代周
昌之位(史記丞相列傳周昌爲御史大夫爲人疆力敢/直言髙祖召昌謂曰公疆爲我相趙王吾極知)
(其左遷然非公無可者乆之髙祖持御史大夫印弄之/曰誰可爲御史大夫者熟視趙堯曰無以易堯遂拜爲)
(御史/大夫)從來文囿定産騶虞(詩義疏騶虞白虎黑文不食/生物者也文王仁民之餘恩)
(形于鵲巢而/及于騶虞)自昔唐階偏生屈軼(見瑞/木賦)玉峰立齋徐公
物望三君(後漢書陳蕃竇武/劉淑爲東漢三君)家風七穆(見園/次序)弱齡縝栗
夙髙照乘之稱(見歸/田序)綺歲清剛獨稟干將之氣(見園/次序)松
纔挺幹便已摩霄(漢書人望郭泰李膺/𣺌若松喬在霄漢)葵始成叢先能
向日(説文黄葵嘗/傾葉向日)况復栁遐官位夢實先呈(北史本傳/栁遐位大)
(將軍聞喜公梁書遐梁人仕周幼豪邁謝舉曰江漢英/靈見于此矣周書栁遐字子昇其世父慶逺特器異之)
(謂霞曰昔吾逮事伯父大尉公嘗語吾云昨夢汝登一/樓樓甚峻麗吾以坐席與汝汝後官必達吾今聊復晝)
(寢又夢將昔時座席還以賜汝汝之/官位當復及吾宜勉勵以應嘉祥也)羊祐功名人爲預
告(羊祐别傳人有相羊祐父墓後應出受命君祐惡其/言遂掘斷墓後以壞其勢相者立視之曰猶應出折)
(臂三公俄而祐墜馬/折臂後位至三公)畢萬之家必大厥有明徴(左傳初/畢萬筮)
(仕于晉得公侯之卦獻公以爲大夫賜以魏卜偃/曰畢萬之後必大註其後韓趙魏分晉爲諸侯)田文
之户偏髙寧無定數(史記田嬰有子四十餘人文以五/月五日生及長嬰曰五月子者長)
(與户齊將不利其父母文曰人受命于天乎將受命于/户耶必受命于天君何憂焉必受命于户則髙其户耳)
(誰能/至者)昔人可作姓乆署夫華堂來者多賢神蚤貽之金
篋(寰宇記岱宗上有金篋玉策能知人修短/漢武探策得十八因倒語曰八十後果然)爰以華年
掇兹大物風和紫禁受
先皇特達之知日麗彤雲際薄海雍熈之㑹公則儀觀
偉甚廷臣莫不傾心神彩凝然朝野於焉屬目
聖人當璧(見懸/圃序)雅重儒流才子埀紳欣逢盛世槖筆侍
螭㘭之次(槖筆見園次序/螭㘭見璿璣賦)懷鉛居虎尾之中(懷鉛見/尺牘序)而
或天閑騕褭躡景難攀臣馬驂驔追風每後(瑞應圗騕/褭者神馬)
(也日行萬八千里與飛兔同古今註秦始皇有七名馬/一追風二白兔三躡景四追電五飛翮六銅爵七晨鳬)
空荷九重之顧問誰酬片刻之諮詢按轡以思停鞭而
待諭兹大僕妙選龍媒(周禮大僕掌王之服御漢禮樂/志龍之媒天馬來應邵云天馬)
(者乃神龍之類今天馬已來此/龍必至之效也故曰龍之媒)俾彼詞臣不離鸞仗(古/今)
(註帝王儀/衛爲鸞仗)參差鹵簿逢　天笑之爲新(杜詩每逢天一/笑復似物皆春)
掩映乘輿識　聖顔之有喜(杜詩天顔有/喜近臣知)更以萬幾鮮
暇詎事田禽(書一日二日萬/幾易田有禽)然而三孽猶苞(詩/)敢忘蒐
獮(左傳春蒐夏/苗秋獮冬狩)六飛大獵命學士以旁觀(漢書袁盎諫/文帝曰今陛)
(下騁六飛馳下峻山/註六馬行疾若飛也)萬乘遥臨許宫坊爲縱視絳旓繡
繖勢欲彌空隼䍐蠭旗光還蔽日(蔡邕獨斷前驅有九/遊雲䍐注大旗也廣)
(雅蠭同蜂衆多也漢/書趙廣漢壯蠭氣)圍當合處猶虞駭獸之軼羣(西都/賦獸)
(駭值/鋒)陣欲圓時尚怵竒毛之觸網闞如鴟呌(見天/章序)雖文
僚亦爲興霸之聲(見梧/月序)矯若鷹飛至從官盡效張遼之
狀(函史魏臣志張遼者雁門馬邑人嘗赴吳軍前陷陣/衝壘入至權麾下權大驚走已見遼衆少圍之數重)
(遼左右衝擊竟突圍㧞衆出吳人披靡幾獲權後魏主/行合肥戰處歎賞者乆之魏志赤壁敗還留張遼屯合)
(肥/)而公則據鞍不動立馬如常臣惟屹若夫豈摶熊􁀙
兕之徒(國語叔向對晉平公曰先/君唐叔射兕于徒林殪)帝曰念哉是真履虎
執獶之士(易履虎尾樂記/註獶與猱同)援此一端該夫百行至若行
已端方居官詳慎壎箎鼎盛(詩伯氏吹壎仲氏吹/箎漢文春秋鼎盛)恒聆
持滿之言(越世家范蠡曰持滿者與天定傾者與人家/語孔子觀欹器曰世焉有滿而不覆者哉)
棣蕚聨翩(詩/)私厪席豐之懼(漢文席/豐履盛)處事則當仁赴義
軒軒轢千古之前宅衷則集木臨淵惴惴屈萬夫之下
(詩/)雅躭鉛槧(見尺/牘序)酷嗜縹緗(見園/次序)傅鶉觚之篋裏饒有
異書(見雪/持序)楊子雲之室中率多竒字(見昭/華序)不貪是寳所
貪者聊蒼洞厯之恢竒(漢書聊蒼爲侍中著/書號聊子洞厯補註)平恕爲懷
難恕者亥豕烏焉之蹐駁(亥豕見佳山序烏焉見樂府/補序莊子惠施多方其道蹐)
(駁孝經序/蹐駁猶甚)典墳之富(見天/篆序)踰彼劉歆(見尺牘/序註)鈔撮之勤
加於荀朂(晉荀朂傳朂字公曾爽曾孫武帝朝領秘書/監與張華依劉向别録整理錯亂又得汲冡)
(中古人竹書撰/次以爲中經)要夫至性尤可深言爾其彩袖仁親(見/憺)
(園/賦)白華將母(詩/)嬰情共氣甯氏則家有孤甥(見桐/初序)篤念
天倫汜毓則兒無常父(晋書汜毓字稚春武帝召辟不/就敦睦九族時人號其家兒無)
(常母衣無常主所/撰有春秋釋疑)孝子之䐹腒􁊍髓養志無方(周禮夏/宜腒䐹)
(註腒乾雉䐹乾魚也内則堇/荁枌榆免薧􁊍髓以滑之)鮮民之祥練虞􁇡臨喪中
禮(載喪/記)倚廬卒歲(詳夀/徐序)夜號而每學猿啼(見懸/圃序)不内三
年晝入而恒遭犬吠(齊書邢卲任丘人官太常卿兼國/子祭酒不以位望自尊坐臥小室)
(果餌皆置梁間客至下而共噉未嘗/内宿自云嘗晝入内閣爲犬所吠)以至一諾寧諼(詳/納)
(姬/序)寸長必録(卜居鄭詹尹曰尺/有所短寸有所長)蓽門圭竇之子將以聲
華(儒行儒有一畆之宫環堵之室蓽門/圭竇註荆竹織門其竇小如圭形)飛袿跕屣之倫
丐其膏馥(傳毅舞賦華袿飛髾而雜纎羅劉熙釋名婦/人上服謂之袿史記貨殖傳趙中山人鼔鳴)
(琴跕屣/游媚)誰能無過王輔嗣頗髙不怒之風(王弼别傳弼/字輔嗣少而)
(察惠何晏甚竒之何云聖人無喜怒哀樂王意頗不/同以爲聖人茂于天者神明也同于人者五情也)人
各有心江應元殊得稀言之益(晉書江績字仲元弟統/字應元静黙有逺志嘗)
(著徙戎論以警朝廷時人/語曰嶷然稀言江應元)揚其雅量固蠡測以難勝挹
彼沖襟兾管窺而莫罄(見佳/山序)此所以孚於
先帝留之保我子孫簡在
今皇藉爾率其僚屬也先是公以内閣學士禮部侍郎
奉監修明史之詔及拜是官仍兼厥職於是館中夀曄
院内班張(晉書陳夀字承祚師事譙周張華愛其才除/著作郎撰三國志范曄班固見庭表序張衡)
(見園次序按張華見左/思賦嘆曰班張之流也)以余鳴鳥之深交(詩鳥鳴/嚶嚶)令綴
雕蟲之巵語(雕蟲見璿璣賦巵/語見看奕賦註)嗟乎與公兄弟青松締
髫齔之交似我遭逢白首託班聨之誼(廣絶交論援青/松以示心指白)
(水以旌信韓詩外傳男八歲而髫齒女/七嵗而齔齒潘安仁楊綏誄曾未齔髫)譬諸草木何敢
差池(左傳晉人徴朝于鄭鄭公孫僑對曰謂我敝/邑邇在晉國譬諸草木吾臭味也何敢差池)如彼
瑟琴正資調劑(見桐/初序)起而爲吏(見二/齋序)詎忘將伯之呼(詩/)
出以圖君(檀/弓)只作卬須之賦(詩/)幸故人之得路欣在位
之多賢日者巽命初頒臺端霜肅(唐書侍御史號臺/端人稱之曰端公)新
綸甫渙柱後風生(詳田太/翁啟)雖宫闈宻勿沉沉造膝之嘉
謨(世説許詢嘗詣簡文共語簡/文不覺造膝共又手語逹旦)而道路流傳嘖嘖伏蒲
之讜論(見黄/門序)敷陳五疏全扛百斛龍文(見佳/山序)蹇諤連晨
(易/)蚤露一班豹采(世説王獻之觀人奕曰南風不競人/曰此即所謂管中窺豹時見一班)
屬承諈諉(見懸/圃序)用效賡颺書此日烏鳴府上(見祖/德賦)已膺
申錫之榮(詩/)他時鱣集堂前佇應三台之瑞(後漢書楊/震好學講)
(書有鸛雀銜三鱣魚飛集講堂前都講進曰蛇鱣/者人夫之象也數三者法三台也先生自此升矣)附注
(方朔侍武帝帝問孔顔道德何勝朔曰/顔如桂馨一山孔子如春風至萬物生)
　　送汪考功鍾如給假省親序
蕭蕭兮風也燕市從來餞别之區(見智/修序)青青者栁耶陽
關大抵送行之曲(見寳/汾序)越禽戀燠代馬懷寒(見無黍/序註)潞
河橋下畫舸連翩(通州志潞河橋古潞縣/地河間志潞河屬青縣)督亢城邊輕
裝絡繹(湪州志昔秦兵將入燕燕太子丹故/荆軻賫督亢圗以獻至今有督亢陂)爰有望郎
(見園/次序)亦遵前路(詩/)其人也犀角名家(見三/芝序)鶴㕔才子(西/京)
(雜記唐考功員外郎㕔事有薛稷畫/鶴宋之問爲贊後吏部因號鶴㕔)門庭蕭寂素無諧
際之心神彩端凝最得青蒼之氣在盛朝既頗急此賢
至吾黨益難爲斯别斜陽祖道(見滕/王賦)瀕行而挽子之袪
(詩/)長笛歌驪半起而攬君之袂(大戴禮驪駒逸詩篇名/客欲去歌之其詞曰驪)
(駒在門僕夫具存驪/駒在路僕夫整駕)賓徒眷戀願紆已授之綏親懿追
攀兾緩方遒之軫而先生則揮手離亭顧同官而致語
横衿曠野向我友以鳴懷疇昔之辰小人有母(見竹/逸序)蓋
以故鄉婺歙僑籍蘄黄(新安志隋歙州唐婺源今二縣/屬府黄州志北齊曰蘄州唐曰)
(黄/州)此地實當三巴百粤之衝(渝州記春秋巴子國閬水/與白水合流曲折三回形)
(如巴字稱閬中三水又以永寜爲巴郡合巴東巴西爲/三巴又以四川諸府皆巴郡地輿志廣西古百粤地戰)
(國爲楚粤之交/秦屬桂林郡)向年屬有豨突鴟張之事(豨突見玉巖/序鴟張見天)
(章序漢書狐假鴟/張自謂驍雄莫敵)時則苴蘭賊騎漸斥武昌(滇池記莊/蹻王滇時)
(建苴蘭城輿志漢江夏/地三國時吳曰武昌)洱海戈船(見竹/逸序)直浮夏口(武昌/志夏)
(口在荆江中/與沔口相對)烽火照劉郎之浦(寰宇記劉郎浦在荆州/府石首縣漢昭烈娶孫)
(夫人/地)鼓聲聞樊姥之山(武昌志樊山下有樊口/謝朓詩樊山開廣宴)陶士行
作鎮之地(見滕王賦/詳賀周序)棧閣千盤庾元規長嘯之樓(見歸/田序)
波濤萬斛倘若藏身鄉隴誰爲君側以馳驅如其戮力
京都疇過親闈而定省兩端莫決終傷時事之多艱二
者交縈尤念皇塗之未靖時則金牛堆畔灑淚登舟(幽/明)
(錄巴丘縣黄金潭古有釣此者獲一金鎖引之遂滿一/船有金牛出釣人駭懼牛因奮躍還潭元和郡國志梁)
(州金牛縣乃因秦伐蜀/言五石牛能糞金故名)黄鵠磯前束裝别母(武昌志黄/鵠山其下)
(有黄鵠磯昔仙人黄/子安騎黄鶴憩此)遂攝官而承乏爰投袂以從王(左/傳)
(齊師敗于鞌韓厥執縶馬前曰臣辱戎士敢/告不敏攝官承乏又楚子圍宋投袂而起)寧縻好爵
正天家有事之秋匪慕清班愧世上偷安之軰白雲北
望恒切關心(唐史狄仁傑授并州法曹親在河陽登太/行山反顧見白雲孤飛曰吾親舎在其下)
(悵望/乆之)錦鯉南來(見尺/牘序)彌期承臉何意别離以後屢動軍
愁覊宦而來頻叨鄉訊故園鄣郡(見鴻客/序註)偏遭鐡額之
燒焚(見商/尹序)舊業新安(輿志今徽州在唐爲/歙州在隋爲新安)洊值銅脛之
俘掠(見商/尹序)紅知賊火焰烘黄帝之丹罏(詳/下)白是刀鋒冷
逼烏聊之雪瀑(新安志府城有烏聊山隋末/嘗遷州治于此上有名泉)醜松怪栢
㑹此漂摇(詩/)雲海天都(雲海見季青序註九域志黄山/舊名黟山上有峰三十二溪二)
(十四洞十八浮丘公容成子與黄帝/駐天都峰煉丹於此今有浮丘仙壇)遭兹板蕩(詩/)杜陵
邑井倍牽遊子之腸(載杜/詩)庾信江關易入征夫之夢(見/素)
(伯序/註)至若仳離甫定(詩/)即届金妃設帨之辰(詳夀/閻序)烽燧
纔消便逢寳婺稱觴之日(晉杜預曰婺女爲已/嫁之女并詳葉母序)髙堂七
十長路三千及𤓰未代私心何敢以告人(左傳齊侯使/連稱管至父)
(戍葵丘𤓰時而/往曰及𤓰而代)休沐方賖(見雪/持序)臣職未遑乎將母(詩/)懷
中陸橘長結想於天邊(見憺/園賦)屋後姜魚獨含情於日下
(見瑞/木賦)茲者一官俄焉六載幸蠻荒之帖伏南徼初安喜
江介之承平北堂無恙况夫吕公灘畔(新安志歙縣水/勢湍急舟不易)
(渡唐刺史吕季重捐俸鑿/石遂成安流故名吕公灘)大有蓴鱸(見九/日序)吳口村中(補/註)
非無稻麥三江鱖美正上武昌之魚(張志和詞西塞山/前白鷺飛桃花流)
(水鱖魚肥註西塞武昌山也/吳志有建業水武昌魚之謡)一縣笋香不少黄州之竹
(輿志黄州産蘄竹按孟/宗江夏人與黄州接壤)耘𤓰負米捨此樂以何求(家語/曾子)
(芸𤓰而誤斬其根家語子路曰昔由事二親/之時常食藜藿之食爲親負米百里之外)扇枕驅蚊
失今時而莫待(晉書王延事親甚孝夏則扇枕冬則温/被漢黄香事同見前孝子傳羅威番禺)
(人夏日撤帳而臥曰吾/供蚊蚋恐蚋齧吾母)縱復邅迴仕版甚溺時名朝登
勲府之階夕畫選郎之諾(左傳勲在王室藏於盟府官/儀吏部謂之勲府後漢書宗)
(資爲太守任功曹范滂人歌曰汝南太守/范孟博南陽宗資主畫諾幷見二齋序)將恐家公致
誚說生平畏見貴人(見歸田/序註)父老興嘲謂此君不耐官
爵(宋向敏中傳敏中字常之太平五年試春雨如膏賦/及第後真宗朝進左僕射上使人覘之門闌悄然上)
(曰敏中大/耐官職)吾行已決幸故人鑒余烏哺之私(春秋斗運/樞飛翔羽)
(翮爲陽陽氣仁故烏反哺也成公綏烏賦雛既壯而能/飛兮乃銜食而反哺耆舊傳張霸爲㑹稽太守一郡慕)
(化童謡曰城上烏哺父/母府中諸吏皆孝友)此别無多但來年俟我鳯池之
上(晉書荀朂爲中書監除尚書令/人賀之曰奪我鳯皇池何賀耶)於是南浦霜紅擘琵
琶而促柱(後漢侯瑾箏賦急絃促柱變調改曲陳顧野/王箏賦調宫商于促柱轉妙音于繁絃幷見)
(子厚/序)西山日紫傾鑿落以行杯(白樂天詩金屑琵琶槽/銀含鑿落琖註鑿落盞)
(斚中鐫/鏤者)繞朝贈策羣公既立馬以歌詩(左傳晉士㑹奔/秦晉人忌秦用)
(士㑹乃使魏夀餘僞攻秦以誘士㑹秦使士㑹繞朝練/不聽㑹行朝贈之以策曰子無謂秦無人吾謀適不用)
(也/)疏廣還鄉(見滕/王賦)賤子亦班荆而作序(見禹/平序)
　
　
　
　
　
　
　
　陳檢討四六巻十一
欽定四庫全書
　陳檢討四六巻十二
　　　　　　　　　　翰林院檢討陳維崧撰
　序
　　賀周棣園先生南還廣陵序
蓋聞庶女撫膺赤帝見飛霜之異(見貞/女序)賤臣隕涕白虹
來貫日之竒(列女傳荆軻發後燕太子自相氣見白虹/貫日不徹曰吾事不成矣國策唐雎曰聶)
(政之刺韓傀/也白虹貫日)理無𣺌而不通物無㣲而不格(文賦理無/㣲而不綸)
矧夫名應球璜位班嶽凟(爾雅東嶽泰山南嶽霍山西/嶽華山北嶽恒山中嶽嵩山)
(江河淮濟爲四瀆按霍山一作衡/山記五嶽視三公四瀆視諸侯)而乃拾灰惑志於尼
父(見觀/槿序)掇蜂悼心於伯竒(見歸/田序)忠泉遘湧溢之悲(見歸/田序)
孝笋罹折摧之懼(見臞/菴序)此則玊馬似殷仁而出地(瑞應/圗玉)
(馬者王者清明/尊賢則至補註)金縢因姬旦以籲天者矣(書/)櫟園周先
生者德挺黄中性鄰殆庶(易/)袁司徒之家世名重兩京
楊太尉之丰裁望隆三事(見紫/來序)加以石奮家風史傳醇
謹(見歸/田序)于公門户人頌平反(漢書于公治獄多所平反/不平者平之誤之者反之)
(言獄平也並/見憺園賦)蚤膺華秩軍中呼公瑾爲郎(見鴻/客序)夙懋隂
功邑内以賈彪爲父(見歸/田序)自栽花而植栢預簉崇班(栽/花)
(見楚鴻序植/栢見祖德賦)由馴雉以乘驄洊登華省(後漢書魯恭爲/中牟令河南尹)
(使椽往㢘之恭隨行阡陌有雉止其傍傍有兒童椽曰/何不捕之兒言雉將雛椽曰螟不犯境化及鳥獸童子)
(有仁心此三異也續漢書桓典字公雅爲侍御史執政/無所迴避常乘驄馬京都畏之語曰行行且止避驄馬)
(御/史)屬　興朝之當璧正江左之粗安謂廣陵者北控淮
徐衢連闤闠(見滕/王賦)南通吳㑹户溢笙竽(左思詩南隣擊/鐘磬非里吹笙)
(竽/)顧自劉濞披猖之後盡苦灰釘(史記吳王濞者髙帝/兄劉仲之子也髙帝)
(立爲吳王景帝時與七國反初起兵廣陵西涉淮因并/楚兵陳霸先本紀九錫文云妖酋震懾遽請灰釘註闔)
(棺所須也魏畧王凌隂謀廢/立事覺凌知罪重試索灰釘)抑本髙駢狂惑之餘俱嬰
糜爛(唐僖宗紀髙駢爲浙西鎮海軍節度使乾符六年/破黄巢兵中和二年騈上表不遜遂絶貢獻都將)
(畢士鐸討/執殺之)俗變魚鹽之舊市無紈袴之家不藉撫綏奚
由安戢先生始以兵使者至則投匭不聞探丸罕警(唐/書)
(武后垂拱二年置匭四枚以銅鑄四面各依方色東曰/延恩南曰招諫西曰伸寃北曰通𤣥并見禹平序漢書)
(尹賞字子心守長安令長安無頼少年殺吏探丸得赤/丸者斫武吏黑丸者斫文吏得赤白者主治喪尹賞收)
(捕得數百人/納虎穴中)茱萸灣上時裝陶侃之船(揚州志茱萸灣/一名灣口今名)
(灣頭城之東北晉書宣武伐蜀裝船悉以作釘通鑑蘇/峻之亂温嶠軍食盡侃分米餉之陳敏遣陳恢寇武昌)
(侃禦之以運船戰并見歸田序/庾信哀江南賦陶侃空裝米船)楊栁堤邊還揮顧榮之
扇(隋紀煬帝詔民間植栁一株賞一縑江都有楊栁堤/晉書顧榮字彦先元帝時廣陵陳敏反假榮丹陽内)
(史榮以白羽扇揮之其軍自潰因號麾羽渡/楊修詩羽扇一揮風偃草策勲名藉顧丹陽)三年保障
十邑謳歌(國語趙簡子使尹鐸爲晉陽曰/繭絲乎保障乎簡子曰保障哉)兼之大德曰
生至仁不殺保全世族不隳郤克之宗(春秋晉殺其大/夫郤錡郤犨郤)
(至左傳胥童夷羊五帥甲八百攻三郤氏長魚矯以戈/殺之皆尸諸朝注郤錡乃郤克子郤缺孫郤缺即冀缺)
(缺之父冀苪嘗欲殺文公文公不以罪其子以/缺爲卿復與之冀後至厲公以外嬖誅三郤)擁䕶善
人獲免欒鍼之族(春秋襄公二十三年晉人殺欒盈左/傳晉士鞅曰武子之德在人猶周人)
(之思召公焉欒壓死盈之善未能及人註武子欒書壓/之父也盈壓之子也欒氏至盈而亡左傳鄢陵之戰郤)
(毅御公欒鍼爲右註鍼/乃書之子并詳翼王序)環來黄雀識爲衘恩(見素/伯序)珠出
丹蛇知因報德(見鷹/垂序)固已闗名䢴水居然朱邑之桐鄉
(揚州志䢴溝在廣陵城下吳王夫差鑿漢書朱邑字仲/卿舒人少爲桐鄉嗇夫㢘介遷北海太守以治行第一)
(拜大/司農)山號蜀岡宛爾羊侯之峴首矣(揚州志蜀岡在府/城西相傳地脈通)
(蜀故名峴首/見梧月序)無何移節八閩分符百粤(見考/功序)連天瘴癘
直暗銅標(見商/尹序)極地戈鋋(方言吳越間/謂戈爲鋋)偏侵石鼓(補/註)犀
船不返猶推徐福爲仙(見天/章序)兕甲無憑尚說田横有島
(左傳牛則有皮犀兕尚多註犀兕之皮皆可爲甲孫卿/子楚以犀兕爲甲堅如金石田横傳横爲故齊王榮弟)
(漢髙帝立横與其徒五/百餘人入居海島中)先生則灑涕而談登陴而誓(左/傳)
(子太叔授/兵登陴)温太真臨流釃酒袛傳慷慨居多(晉書王敦/薦嶠丹陽)
(餞别嶠起行酒至錢鳯前佯醉曰錢鳯何人温太真/行酒而敢不飲後鳯襲都下嶠督兵夾水戰破之)傅
修期馳檄飛書惟以悲哀爲主(魏志傅永字修期有氣/幹仕魏兩月間獻捷者)
(再帝嘆曰上馬能擊賊下/馬作露布惟有傳修期耳)終焉賊退屹爾城完
天子乃嘉厥元功膚斯重寄賜之蟬翼掌此烏臺爰
乃賈生痛哭願繫尉陀(賈誼疏序臣竊惟事勢可爲痛/哭者一漢書尉陀姓趙真定人)
(秦時爲龍川令依南海任囂囂死後僣號文帝遣陸賈/賜陀復南粤王遂稱臣賈誼策行臣之計必係單于之)
(頸而制/其命)徐樂直言只憂閩越(史記孝武元光中趙人徐/樂齊人嚴安俱上書言世)
(務各一事/詳翼王序)蓋始焉以梁代之忠臣蚤虞侯景(見琅/霞序)終焉
以晉朝之烈士見忌王彌(晉書自惠懷之亂中原雲擾/王伯根王彌以逆臣爲寇盜)
(漢劉聰遷懷帝/王彌引兵㑹之)雖深當宁之思已觸要人之怒然而囚
服還閩猶能殺賊赭衣出獄尚請嬰城(左傳取我衣冠/而赭之註赭衣)
(囚服也國䇿黄歇說秦昭王/曰嬰城而魏氏服矣註縈也)藍田箭盡徒奮手以射人
(見得仲序李陵傳陵自請曰願得自當一隊到蘭千山/南陵未至鞮汗山一日五十萬矢皆盡遂降按田疑作)
(山/)河橋路窮趣免胄而却敵(晉書陸機爲長沙王又敗/于河橋庾信連珠詞李都)
(尉之風霜上蘭山而箭盡陸平原之意氣登河橋而路/窮唐紀髙宗時突厥寇幷州薛仁貴擊之突厥曰聞仁)
(貴流象州死矣何以紿我仁貴免胄示之敵下馬列拜/稍引去代宗時回紇吐畨合兵圍涇陽郭子儀免胄釋)
(甲而進使人傳呼曰令公來回紇大/驚諸酋長皆下馬羅拜吐畨遂遁)此則射烏樓上最
可驚魂(福州/城南)螺女江邊堪爲動魄者也(輿志螺女江在/福州府城西北)
奈何忠豈勝讒功難止謗師師有位誰憐趙蓋之寃(漢/書)
(趙廣漢蓋寛饒/皆不得其死)穆穆羣公孰訟甘陳之枉(漢書元帝時/西城副校尉)
(陳湯與都䕶甘延夀矯制發兵襲擊匈奴郅支單于於/康居斬之石顯匡衡謂其矯制劉向因上疏論二人功)
(帝尋下詔封延夀義成/侯賜陳湯爵關内侯)既間關而對簿(見鴻/客府)復匍匐以
就臺(詩/)斯時也三千下客盡願相從七十老翁爭思自
剄(下/注)舉幡太學(通鑑鮑宣下廷尉王咸舉幡太/學下曰欲救鮑司𨽻者㑹此)甘栲掠
以如飴負鑕門徒棄妻拏而不恤俄焉覆盆漸白(司馬/遷傳)
(戴盆何以望天李詩願/借羲皇景甘心照覆盆)見晛終消(詩/)當南箕織罪之時
狂沙蔽野(詩哆兮侈兮/成是南箕)及北寺論功之日澍雨彌空(北/寺)
(見黄門序漢安紀永初三年三月旱至五月和熹鄧太/后幸洛陽省寃未還宫澍雨大降唐書顔真卿決獄而)
(雨號御/史雨)路人猶以為寃
天子遂為之動金雞初唱竟出王尊(晉天文志肆赦必/立雞竿漢王尊傳)
(尊為京兆尹被張忠誣害免官湖三老/公乗興上書訟寃復以尊為徐州刺史)丹鼎將成益思
李牧(李牧傳牧趙人爲趙將守雁門封武安君漢/書馮唐嘗對文帝及㢘頗李牧帝拊髀思之)攀龍
髯而莫逮(見孝/威序)憐馬角以初生(見觀/槿序)先生遇赦實順治
十八年正月初七日也涼秋八月南下廣陵於是郊迎
郭伋皆爲騎馬之兒(循良傳郭伋字細侯建武中除潁/川太守伋前在幷州素結恩德後)
(行部到西河兒童數/百騎竹馬迎拜道次)人識叔敖知是斬蛇之客(孫叔敖/傳叔敖)
(兒時于夢澤見兩頭蛇歸泣白其母曰吾聞見此者死/母曰蛇今安在曰恐後人見殺而埋之矣母曰吾聞有)
(隂德者必有陽報/復爲楚莊王相)竹西士女競獻壺漿(輿志揚州有竹/西境杜牧詩誰)
(知竹西路歌/吹是揚州)官閣賓朋咸摛詞賦(杜詩官閣疎梅動詩/興還如何遜在揚州)
某以不才適逢斯㑹昔年優渥曾陪明月之樓(見歸田/序註)
今日衰遲已作秋風之扇(見海/棠賦)當先生䝉謗之日正賤
子履險之辰王成漸老愧賣卜以何能(後漢李固傳固/下獄門人王成)
(得固子燮乘江東下變姓名爲酒家傭而成賣卜于市/各爲異人隂相往來積十餘年梁冀既誅燮乃還鄉里)
(并詳俊/三誄)甯武終愚恨槖饘之無力緑池不逺望王儉以
知歸絳帳非遙念馬融而思報聊鳴欣慶并序私恩
　　南耕席上送潘蓴菴入都序
月届仲春時維下浣桃將作綬草漸成茵㑹霽景之方
妍適故人之欲别萋萋綿羽送花縣以長征宛宛新荑
竚梅廬而小集飛文散藻客盡江蕭搖筆摛華人皆庾
鮑吹簫撥阮填紅杏之新詞射覆藏鈎騁碧雞之雄辨
觥船絡繹曉露纔晞燭樹駢羅參旗乍散(燭樹詳祭梁/文甘泉賦駢)
(羅列布鱗以雜沓兮景福殿賦參旗九旒周禮熊旗六/斿八象伐詩傳參伐也然伐一星以旗象參曰參旗史)
(天官書參爲白虎其西有勾曲九星一/曰天旗正義參旗九星在參西天旗也)華堂投轄(見得/仲序)
尚淋漓按拍而歌上客更衣(見藝/圃序)已慷慨登車而去僕
也河上枯魚枝頭窮鳥(莊子外物篇莊周謂鮒魚曰我/且激西江之水而迎子可乎鮒)
(魚曰吾得升斗之水然活耳君乃此言不如早索我于/枯魚之肆漢樂府古辭枯魚過河泣何時悔復及魏氏)
(春秋劉政投邴原日窮鳥入懷後漢文苑傳趙壹恃才/倨傲不爲鄉里所容作窮鳥賦以自遣有曰文籍徒滿)
(腹不如/一囊錢)無緣奮袂言隨祖逖之鞭(晉書劉琨聞祖逖被/用勝敵與親故書曰)
(吾枕戈待旦常恐/祖生先我着鞭)有意揮毫聊代繞朝之策(見考/功序)嗟乎
人非麋鹿志在麒麟(楚詞死日將至兮與麋鹿同坑孔/叢子子髙遊趙趙客有鄒文李節)
(爲友及别文節流涕交頥子高惟握手而已分袂就路/其徒問之子高曰人生有四方志豈鹿豕哉而常羣聚)
(乎漢書宣帝圗畫功臣十一人于麒麟閣首慱陸/侯霍氏終蘇武云按漢武以獲白麟故作麒麟閣)事尚
可爲君猶未老泰階已正(見雪/持序)即才人杖策之秋(後漢/書鄧)
(禹杖策追光武于鄴/註杖持也策馬箠也)皇路將平乃志士立名之日行矣
良朋勉㫋上國金臺在望(見九/日序)知斯行定得風雲(易/)玊
佩可要(曹植洛神賦解/玉佩以要之)只此去難忘花月(見舜/民序)不辭蛙
黽(楚詞蛙黽遊乎華池註聲衆也又齊魯間謂/蛙曰蟈黽耿黽魏都賦勾吳與鼃黽同穴)用告驪
駒(見考/功序)
　　送汪存菴廣文出都序
宫開碣石正才人委贄之秋(見九/日序)閣敞平津尤志士乘
時之日(見佳/山序)飯牛牧豕爭思奮跡於風雲(吕氏春秋甯/戚家貧無資)
(爲人挽車至齊國于車下飯牛扣牛角而歌桓公聞而/異之因授以政公孫𢎞傳𢎞家貧牧豕海上年四十餘)
(乃學春秋雜說武帝/舉賢良對策第一)附鳯攀龍咸願策名於日月(揚子/法言)
(攀龍鱗附鳯翼漢書耿純曰士大夫固望/攀龍附鳯以成其志耳策名見貞女序)於是銅街珂
里之胄盡簉雲衢(銅街見滕王賦/珂里見祖德賦)繩樞甕牖之賓半登
天府(莊子原憲桑以爲樞而甕牖二/室秦紀陳涉甕牖繩樞之子)鴻都鶴蓋無非爲
子求官(後漢書靈帝光和元年置鴻都門學註鴻都漢/門名鶴蓋見祖德賦漢明帝紀館陶公主爲子)
(求郎帝曰郎/官上應列宿)栁市花宮(栁市詳萬栁啟/花宫詳靈岩碑)大抵送人作郡
(見園/次序)綠蛇蟠肘(見祖/德賦)上焉既符竹之縱横(詳孟太/母啟)銀艾
垂腰其次亦騶徒之絡繹(漢書張奂字然明嘗曰吾前/後仕進十腰銀艾並見憺園)
(賦騶徒見天章序/魯靈賦縱横絡繹)光延宅畔爵弁薰天(見雪/持序)道政坊邊
丹緌溢地(見茹/惠序)於斯時也乃有人焉一官落落求爲噲
伍以何從(漢書韓信居常鞅鞅羞與絳灌等/列過樊將軍門出嘆曰生乃噲伍)十載棲棲
欲在王前而不得(國策齊宣王見顔斶曰斶前斶亦曰/王前宣王不悅斶對曰夫斶前爲慕)
(勢王前爲趨士使斶/慕勢不如使王趨士)陳編斷簡仍淹伏勝之一經(見昭/華序)
慱帶裒衣空負鄭䖍之三絕(唐書列傳鄭䖍字弱齊善/書畫嘗自寫其詩幷畫以)
(獻𤣥宗大署其/尾曰鄭䖍三絶)叢殘緺綬未階半刺之榮(褚先生滑稽/傳東郭先生)
(佩青緺説文綬紫青色曰緺晉庾亮集别駕舊與刺史/别乘同流宣王化于萬里者其任居刺史之半安可任)
(非其/人)憔悴青衫只壓百僚之底(書百僚/師師)堆盤苜蓿(唐書/薛令)
(之于開元初爲東宫侍講題詩于壁曰朝旭上團團/照見先生盤盤中何所有苜蓿長闌干後掛冠歸隠)挿
架縹緗(見尺/牘序)在旁人或訕其迂即自顧猶嫌其泠然而
性拙干時韻難適俗壯而筮仕(見賀徐/序註)終不離乎膠庠
少豈如人(見鞠存/啟註)雅習聞夫俎豆畧比抱關之禄自溷
師儒還同執籥之夫相安冗散(詩/)疇縻好爵姑策勲於
翰墨之塲詎鄙卑官聊肄業於辭章之圃此羣公出餞
共摛祖道之章(見滕/王賦)而賤子臨岐爲製贈行之序也僕
語未闌君行毋遽憶訂尹班之契(見尺/牘序)頗聨袁灌之交
(見半/繭賦)綠忩紅燭值肥腸滿腦之秋(見懸/圃序)白酒黄雞當鬚
奮髯張之候先生既㧞斾以摩旌賤子亦脫冠而免胄
(左傳㧞斾投衡又許伯曰吾聞致師者御靡旌/摩壘而還又郤至見楚子必下免胄而趨風)擲杯而
起誰云曲逆之長貧(魏志左慈字元放廬江人書操欲/殺之爲設酒云逺别願分杯飲㧞)
(簮一畫杯即中分擲杯化爲雙燕草碣詩擲下離觴指/亂山陳平傳平少家貧無與婚者有富人張負謂子仲)
(曰豈有羙如陳平而長貧者乎遂以/孫女嫁之後官至丞相封曲逆侯)蹋臂而遨自信買
臣之必貴(飛燕外傳趙后所通宫奴燕赤鳯連臂蹋地/歌赤鳯來曲漢宫故事十月五日上靈女廟)
(連臂踏歌梁書胡后思楊華使宫人連臂踏足歌之輿/志鍾陵西山遊者至中秋多召名姝握臂踏歌買臣傳)
(買臣家貧賣薪妻求去買臣曰我五十/當富貴今已四十九矣後爲㑹稽太守)由今溯昔曾幾
何時談天客去憮鄒衍以悲來(史記鄒衍迂大而宏辨/故齊人頌曰談天衍並)
(見三/芝序)繁露書成睠江都而涕下(漢書董仲舒對天人三/策帝以爲江都相作春)
(秋繁露十七卷行于世公孫𢎞嫉之册府元龜/仲舒說春秋文舉王杯繁露清明竹林之屬)山丘華
屋里巷宵迷(曹子建箜篌引生存/華屋處零落歸山丘)鬻畚吹簫朋遊星散
(鬻畚見無忝序/吹簫見雪持序)何期萬事之都非竊幸兩人之斯在蜀
鵑再到百年悵惘以安歸(詳孟太/母啟)遼鶴仍還四顧寂寥
而誰與(續搜神記遼東城門有華表柱忽有一鶴飛集/言曰有鳥有鳥丁令威去家千載今來歸城郭)
(如故人民非何/不學仙塜纍纍)陸平原之意氣(見孝威序/及賀周序)向子期之平
生(見得/仲序)能無惻愴窮塵(見琴/怨序)摩抄昔夢也乎(韓愈石鼓/歌誰復着)
(手更摩抄山谷書跋/余一夜摩抄囊腹)時則班馬齊鳴(左傳晉邢伯曰有/班馬之聲齊師其)
(遁註班别也夜遁馬/不相見故作離聲)華軒徐動論心闕下兾他日以能
來揮手風前囑故人其姑去(唐詩揮手自兹/去蕭蕭班馬鳴)
　　毛大可新納姬人序
曾聞初日只出東南(古樂府有日出東南/隅行亦曰日出行)又說髙樓惟
居西北(古詩西北有髙/樓上與浮雲齊)是以中山少女能移趙主之心
(國策司馬喜見趙王曰臣未嘗見人如中山隂姬者也/其眉目准額權衡犀角偃月乃帝王之后也趙王意移)
(大悅曰吾/願請之)燕市美人堪佐慶卿之酒(國策太子丹尊荆/軻爲上卿太子日)
(造門下供太牢具異物間進車騎姜女恣荆軻所欲以/順適其意涿州志燕丹與樊將軍飲于華陽臺出美人)
(佐/酒)過邯鄲之里乃有鳴箏(詳合/肥書)經淇水之濱纔逢巧笑
(詩/)詎須荆國始留神女之峯(㐮陽耆舊傳赤帝之女名/瑶姬未筓而亡𦵏巫山之)
(陽巫山有十二碧峯/曰神女峯見良輔序)何必炎荒方誌綠珠之井(嶺表錄/異綠珠)
(井在廣西白州雙角山下昔梁氏之女有容色石/季倫以真珠三斛買之飲此水者誕女多美麗)然而
燕瘦環肥要緣風土(燕瘦見昭華序小名錄楊貴妃小/字玉環唐小説飛燕瘦玉環肥)
越禽代馬互有便安(見無/忝序)悲哉北地之髙寒邈矣中原
之蒼莽(見渭/仜序)人雖善睞秋非水以何波女縱工顰春無
岫而奚黛曲眉纎靨相逢識是吳娥(楚詞大招曲眉規/只後漢志元嘉中)
(京都婦女作愁/眉細而曲折)偉幹豐頥不問知爲燕産畧如翁伯史
標短悍之稱(見懸/圃序)粗比薛公人奉魁然之號(史記孟嘗/過趙皆笑)
(曰始以薛公爲魁然也/今視之乃𣺌小丈夫耳)每覩賈妃之黑輒思衛女之頎
(晉史世祖欲爲太子娶衛玊女賈克妻郭槐賂楊后左/右納其女武帝曰衛氏種賢而多子美而長白賈氏種)
(妬而少子醜而短黑后固/以爲請從之詩碩人其頎)加之俗慣呰窳性多忼急(漢/書)
(食貨志民呰窳/媮生而亡積聚)尾箕分野(天文志冀北/分尾箕之宿)婦人皆果敢相
髙燕趙雄風女子亦悲歌成習(見九/日序)不諳操作闔門惟
飲噉爲工(説文噉啖噍/也與嘆同)寧解柔嘉㦸手以勃谿是尚(莊/子)
(室無空虚則/婦姑勃谿)填書甫判潛積猜嫌謬篆纔將妄思厓異
(宋王愔文志篆書百體有繆篆鳯篆填書魚書之/類梁庾肩吾書品論填飄板上繆起印中餘補註)於今
爲烈自昔而然乃有一人洵焉獨立張姓則天邊譜牒
(見祖/徳賦)未是小家(見集/生序)吳地則江表門楣原非傖楚(見天/章序)
(註按吳人罵/楚人曰傖)乆隨賓雁偶寄籍於燕山(月令鴻/雁來賓)差類傾
葵長近光於日下(見賀/徐序)疎籬織處青門種樹之翁(詳徤/松記)
纎籠攜來縞袂賣花之嫗(過見因果經瞿夷持花七莖/善慧追呼就買此女答言當)
(送内宫欲以上佛大藏一/覽賣花女者今耶輸是)姬則生而明綺幼即輕華鳴
蟬薄鬢(見琅/霞序)齡宛宛以初笄(見貞/女序)墮馬斜鬟(見皇/士序)歲盈
盈而待字(古詩盈盈樓上女崔顥少婦詩十五/嫁王昌盈盈入畫堂易十年乃字)陌頭脫
帽競看羅敷(古今註羅敷者邯鄲秦氏女也嫁千乘王/仁仁爲趙王家令羅敷採桑陌上趙王見)
(而悅之欲奪焉羅敷作陌上桑之歌以自明有曰行/者見羅敷下擔捋髭鬚少年見羅敷脫帽着悄頭)國
内求婚咸貪隂麗(東觀漢紀上㣲時過新野聞后美心/悅之後至長安嘆曰娶妻當得隂麗)
(華遂納/后于苑)不意老狂獲逢窈窕(詩/)楊還生柹(易/)縱調笑以
奚妨眉若療饑(南部烟花錄隋煬帝每視絳仙謂諸内/侍曰古人云秀色可餐絳仙可以療饑)
(矣一作降陸機樂府詩鮮/膚一何潤秀色若可餐)即蕭條而亦可且夫梯榮慕
利人本同情附熱增炎物之恒態倘使豢窮猩豹(六韜/殷君)
(必將熊蹯豹胎七發/山梁之餐豢豹之胎)被極羅紈南金北毳既充牣於箱
奩(沈約恩倖傳論南金北毳來悉方艚/註毳􁘠貂之屬魏都賦琛幣充牣)燠館涼軒(見澹/園賦)
復衺延乎衢術(衺延見/璿璣賦)則子南之在鄭國人目爲夫(左/傳)
(鄭徐吾犯之妹美子晳飾服入布幣而出子南戎服入/左右射超乘而出女自房觀之曰子晳信美矣抑子南)
(夫也適/子南氏)城北之有徐公衆矜其美(見􁁺/菴序)以觀我友展也
不然原思筮仕仍然環堵之家(莊子原憲居魯環/堵之室茨以生草)季路
居官不離緼袍之色(論/語)我躬不閱(詩/)縱捧檄以何歡(詳/潘)
(母/啟)來日大難(樂府古辭來日大難口燥唇乾樂府解題來/日大難即古善哉行亦曰日苦短曹植擬之)
(詞有曰日苦/短樂有餘)較處囊而倍困(詳毛太/母啟)此即燕齊智士悉
效斧柯晉楚謀臣盡輸籌畫樓緩播遊談於後蒯通掉
口辨於前(國策樓緩事趙王與虞卿論秦事高誘曰緩/魏相也過秦論樓緩之徒通其意蒯通傳通)
(爲楚漢時說士有權變武信君嘗用其策降燕趙三/十餘城韓信用其計遂定齊地自序其說號曰雋永)未
足勸其登車反以資其却幣况乎桓家郡主性極矜嚴
(王子年拾遺記桓温平蜀以李勢女爲妾/妻南郡主悍妬與數十婢㧞白刃襲之)吳國夫人理
多貴倨(漢紀昭烈妻孫夫人每/出入心未嘗不凛凛)王茂𢎞將膺九錫時多
悠繆之譚(妬記王導曹夫人性甚忌王公乃宻營别館/置衆妾一旦夫人于臺中望見命車駕自出)
(尋討王公亦飛轡出門乃捉麈尾以柄助御者驅牛得/先至他日蔡司徒聞而笑之曰朝廷欲加公九錫有短)
(轅犢車長柄麈/尾王公大愧)劉孝標永憾三同屬有紛紜之論(劉孝/標自)
(序余比馮敬通有同之者三異之者三其三曰/敬通有忌妻余有悍室此三同也並見閨秀序)倘陽臺
之别娶定怨連波(大周帝製竇滔有寵姬趙陽臺蘇氏/加捶辱滔深以爲憾蘇氏時年二十)
(一及滔鎮襄陽不與偕行乃攜陽臺之任絶蘇氏音問/蘇氏悔恨自傷因織錦爲回文詩寄襄陽滔覽之迎歸)
(漢南朕因述若蘭之多才復/美連波之悔過遂製此文)如犬子之他圖應悲卓氏
(史記司馬相如少時好讀書學擊故/其親名曰犬子卓氏見海棠賦註)或致責言之西至
(左傳晉獻公筮嫁伯姬于秦遇歸妺之暌史/蘇占之曰不吉其繇曰西隣責言不可償也)或傳輕舸
之南浮凡兹風鶴之來正在求凰之日(晉紀符堅兵敗/見八公山草木)
(聞風聲鶴唳皆以爲晉兵漢書卓文君新寡相如以/琴心挑之有曰鳯兮鳯兮歸故鄉遨遊四海求其凰)而
乃情堅一諾面許三生(楚諺得黄金百斤不如得季布/一諾續酉陽雜爼僧圗澤與李)
(源善約遊峨眉舟次南浦見婦人澤曰此婦孕三年遲/吾爲子今已見難逃以一笑爲信後十三年天竺寺當)
(相見及暮澤亡而婦産往顧果一笑後如期往天竺井/畔牧童歌有曰三生石上舊精魂後不知所之傳燈錄)
(一省郎遊華寺夢至碧巖下一老僧前烟縷極㣲僧云/此是檀越結願香烟存而檀越已三生矣註自𤣥宗至)
(憲皇時爲官三/生今省郎也)絶無猶豫之心蚤斷狐疑之志(見瑞/木賦)固
已識髙絡秀(詳毛太/母啟)俠甚女嫈者矣(刺客傳聶政爲嚴/仲子報仇刺殺韓)
(相俠累遂以死韓取聶政屍暴于市購問莫知誰子政/姊嫈曰是枳深井里所謂聶政者也妾奈何畏沒身之)
(誅終滅賢弟之名卒於/邑悲哀而死政之旁)於是雜㺯簡編閒親文史畫眉
樓畔(見少/楹序)即是書林傳粉房中(見銅/雀賦)便成家塾學新聲
於絃上詢難字於枕間硬黄紙滑竊書夫子之衘(書訣/硬黄)
(紙唐人以黄栢染之取其辟蠧其質如漿光澤瑩滑秘/閣所藏二王書皆唐人臨倣紙皆硬黄蘇軾詩硬黄小)
(字臨/黄庭)縹碧釵輕戯作門生之贄(李啇隠詩釵/茸翡翠輕)正恐香山
蠻栁恧此清新(見琴/怨序)還應司馬清娛慚斯獧巧(下/註)僕於
阮婦之新婚(詳夀/閻序)曾學劉楨之平視(見良/輔序)屏前乍見遽
訝天人(國語越王背屏而立夫人向屏墉城/仙録杜蘭香天姿竒偉真天人也)燭下潛窺
已驚絶世(見琴怨/序註)比值同官之被酒屢爲愛妾以徴名
諈諉彌殷(見懸/圃序)遷延未許以姬夙悟浄因新躭禪喜(淨/名)
(經清淨之因歸清淨之果起世經無色天並以禪/悅法喜爲食註此土兼用禪悅爲食法喜充滿)遂旁
稽夫梵夾爰肇錫以曼殊(藥師經曼殊/室利法王子)今日畫廊鸚䳇
已學呼小玉之名(唐蔣防霍小玉傳大厯中隴西李益/稱十郎年二十以進士擢第鮑十一)
(娘具語曰故霍王小女字小玊有絶色可見之引入庭/間有四櫻桃樹西北懸一鸚鵡籠見生入來鳥語曰李)
(生來宋紀郭小玉乃葛沙門之妻古詩/頻呼小玉原無事只要檀郎認得聲)他時繡褓於菟
還再贈阿侯之號(左傳鬬伯比滛于䢵子之女生子文/焉䢵夫人使棄諸夢中虎乳之楚人)
(謂乳榖謂虎於菟故命之曰鬬榖於菟梁武河中歌十/五嫁作盧家婦十六生兒似阿侯并見閨秀序龍輔女)
(紅餘志語曰欲知莫/愁美但看阿侯容)附注(羣玉堂帖趙清娛見神于褚/遂良自稱司馬遷侍姬褚作)
(墓/銘)
　　顧亓山印譜序
蓋聞六書初啟始變蟲魚(古三墳伏羲命臣飛龍氏造/六書曰象形指事㑹意諧聲)
(假借/轉註)八法相生未離蝌蚪(崔瑗授鍾繇永字八法歌側/蹲鴟而墜石勒緩縱以藏機)
(弩彎環而勢曲趯峻快以如錐策依稀而似勒掠彷彿/以宜肥啄騰峻而速進磔憶昔以遲移註㸃爲側横爲)
(勒竪爲弩挑爲擢左上爲策左下爲掠右上爲/喙右下爲磔乃蔡邕所書也蝌蚪見憺園賦)史游急
就實開篆籕之金科(漢書註史游于元帝時爲黄門令/凡書三十二章以教童䝉急就者)
(謂字之難知者緩急可就而求焉書斷蒼頡古文之祖/吕氏春秋蒼頡造大篆非也周太史籕始剏大篆李斯)
(繼作小篆八分書秦羽人上谷王次仲所作也章草史/游所作飛白蔡邕所作行書漢劉德昇作草書漢張伯)
(英作也文姬别傳臣父邕言割李/斯小篆去二分取八分爲八分書)許慎說文爰定册書
之玉尺(許慎傳慎字重叔博學經籍時人語曰五經無/雙許叔重又作說文解字十四篇漢獻帝時舉)
(孝/㢘)莫不音由轉注(見/上)體係凡將(下/註)載在蜼彛(爾雅蜼印/鼻長尾廣)
(川書跋考古圖曰蜼彛二首及/身有斑文似虎而岐尾如蜼)勒之寏豆(下/註)此則岐陽
獵碣(見梧/月序)岣嶁殘碑(見竹/逸序)藏之汲冡之中(見尺牘/序註)秘在
羽陵之内(見無/忝序)於今爲烈自古而然若夫韭花薤葉用
識姓名(韭花見琴怨序王愔文字志例薤書者小篆體/也或云出扶風曹喜蕭子良以爲仙人商務光)
(所/作)螭紐龍文尤尊符璽(蔡邕獨斷璽以玉螭/虎紐古者尊卑共之)冠軍驃騎
史著明稱(史記宋義爲卿子冠軍張晏註上將故言冠/軍若霍去病功冠三軍因封爲冠軍侯漢書)
(霍去病壯爲嫖姚校/尉後加驃騎大將軍)買得醜奴(詳合/肥書)家鐫私印(印譜在/公者爲)
(官印志姓字/者爲私印)既以珍同荆璧(見楚/鴻序)非徒玩比隋珠(見鷹/垂序)
上自李斯(見/上)下沿吾衍(元吾衍傳衍字子行仁和人操/行髙㓗隱居教授精于篆體)
陸龜䝉小名一録(説廓載陸龜䝉/小名録一册)代有雕鏤趙明誠金
石一書(見實/菴序)人誇楷𨽻長箋俱在古法攸存然而秦碑
漢篆恒殉荒陵玉血銅斑半歸寳庫婆娑蒼綠僅留黑
闥之名捫摸丹青難辨紅陽之姓等玉帳以飄零(以上/補註)
共金盤而嗚咽(見滕/王賦)龍章盡蝕虎氣終埋(初學記書法/有龍虎書龍)
(爪書麒麟書梁康元威論書書/有龍虎篆鳯魚篆雲篆蟲篆)悼古學之失傳慨斯文
之日謬吾友顧君夙工斯體筆將飛而欲落秋蜹盤釵
字欲整而猶斜彩鸞舞鏡(書斷唐太宗謂逸少書烟霏/霧結狀若斷而復連鳯翥龍)
(翔勢如斜而反直按書法有古釵脚范秦鸞鳥詩序昔/罽賓王結置峻卯之山獲一鸞三年不鳴其夫人曰聞)
(鳥見其類而後鳴何不懸鏡相映也王/從之鸞觀形悲鳴哀響中宵一奮而絶)㸃畫作鍾繇之
𨽻愛此空蒼(鍾繇傳繇乃皓之曾孫字元常封武亭侯/與胡昭並師劉德升書世傳胡肥鍾瘦嘗)
(曰用筆者天也/流美者地也)波(當作/啄)磔均韋誕之書訝其遒勁(喙磔/見上)
(註齊王僧䖍錄韋誕字仲將京兆人張芝弟子善楷書/漢魏宫館寳器皆誕手寫魏明帝起凌雲臺先釘牓而)
(未題以籠乘誕轆轤引之使/就牓書甚危懼誡子絶楷法)嗚乎亥豕相承(見佳/山序)墨猪
共誚(書斷王逸少云字/多肉少骨謂墨猪)苟成絶藝定足空羣填之翡翠
長爲鳯閣之竒觀(補/註)染以臙脂永誌虎頭之傑作(晉書/顧愷)
(之字長康義熈初爲散騎常侍世傳有三絶/才絶藝絶癡絶嘗爲虎頭將軍人號顧虎頭)附注(漢藝/文志)
(小學十家司馬相如作凡將一篇通雅古器祖癸豆姬/寏母並皆以銅爲之漫錄有人掘古塜得蒼玉上有黑)
(闥二字疑爲/劉黑闥殉物)
　
　
　
　陳檢討四六巻十二
欽定四庫全書
　陳檢討四六巻十三
　　　　　　　　　　翰林院檢討陳維崧撰
　序
　　夀閻再彭先生六十一序
雕蟲末技壯夫之所羞稱(見璿/璣賦)刻鵠㣲長髙人之所不
録(馬援誡兄子書刻/鵠不成猶類鶩)而崧猥以一室居貧十年少賤豪
門戩榖輒憑翰墨而兕觥(詩/)貴客添籌聊飾文辭爲羔
雁(老子滄海變桑田吾以一籌記之今籌滿屋矣世説/陳實子紀諶並著名世號三君每宰府辟召同時羔)
(雁成羣丞椽交/至當世榮之)紫絲步障半綴蕪篇(晉書王愷作紫絲/步障四十里石崇)
(作錦步障五/十里敵之)青瑣華軒恒懸鄙作(見憺/園賦)然而意所不期
情難自展平流祝嘏專尚鋪張薄俗祈年惟工頌禱語
夫世德人人皆七葉雙貂(見半/繭賦)述彼家風户户悉一門
千石(見歸/田賦)樓臺起處無非阿閣之三休(尚書中候黄帝/軒轅時鳯皇巢)
(于阿閣賈子翟王使使者之楚楚王欲誇之饗客章臺/三休乃止于上史記由余本晉人相西戎戎使聘秦穆)
(公示以宫室引/之三休之臺)甲第成時多是長廊之中宿(相如上林/賦步櫩周)
(流長途中宿註步櫩步廊也長途/樓閣間陞道中宿乃至其上也)金虀玉鱠薦自蓬池
(世説南人魚鱠以細縷金橙拌之號爲金虀玉鱠隋煬/帝所謂南方佳味也唐書學士初賜食悉曰蓬池鱠)
冰兔霜蟾來從桂殿(庾信詩天/香下桂殿)青琴擅舞矜十五之纎
腰(相如上林賦青琴宓妃之徒絶殊離俗伏/儼注青琴古神女也陸雲詩雅步擢纎腰)絳樹能彈
訝一雙之纎手(魏文帝與繁欽書今之善舞者莫妙于/絳樹清歌莫激于宋臘徐陵詩絳樹新)
(聲最/可憐)曽無故實但涉形容况復齒近期頥(禮百年/曰期頥)雅多
猜忌年踰不惑(論/語)便學拘牽或當搦管以成文每慮轉
喉而觸諱中山聞樂之對奚可施之歌舞之筵(見集/生序)次
公仰屋之談何堪妄預賓徒之末(漢書平恩侯許伯入/第蓋寛饒仰屋視而)
(嘆曰富貴無常忽則易/人如此傳舎所閱多矣)乃有生申吉日(詩/)翻爲騎省之
悼亡(見渭/仁序)揆覽靈辰(離騷皇覽揆/余初度兮)猥作子山之思舊(見/􁁺)
(菴/序)顧鄙人而授簡(見璿/璣賦)命下走以摛詞(史記太史公牛/馬走蕭望之傳)
(下走將歸延陵之臯阮籍奏記辟書始下/下走爲首西京賦走雖不敏註如言僕也)是則欽承曠
達雖𣺌慮以奚辭(陸機文賦𣺌/衆慮而爲言)便縱清狂(見浙/西序)遂放言
而不顧者矣淮安閻再彭先生者吾友百詩徴士之府
君也譜其州里則地入并汾(見雪/持序)詢厥門楣則望齊狐
趙(左傳晉公子重耳之從者狐偃趙衰顛頡/魏武子司空季子註五人賢而有功者)椒偏善衍
(詩/)著籍關東喬亦能遷(詩/)徙居淮右家近劉安城下代
有神仙(漢書淮南王安煉丹丹成九日上昇/餘藥在鼎庭中雞犬䑛之皆得飛昇)宅連韓信
橋頭人多節概(淮安志城西韓信橋即/信爲少年跨下所辱處)先生則幼嗜縹
緗(見園/次序)長躭鉛槧(見尺/牘序)侯子瑜居貧篤學暮即㸐柴(謝/承)
(後漢書侯瑾字子瑜傭作爲資暮㸐柴讀書獨處一室/如對嚴賓作矯世論以譏切當世西河人敬其才不敢)
(名之稱/爲侯君)髙文通處困攻文晝而漂麥(見懸/圃序)子雲之頗精
筆札極似相如(甘泉賦成帝時有薦雄文似相如者上/方郊祀甘泉泰畦汾隂后土以求繼嗣)
(召雄待詔/承明之庭)君山之最富典墳何知猗頓(見少/楹序)加以室有
同心人能偕隱章臺走馬之暇張敞則閒事畫眉(三輔/故事)
(張敞罷朝㑹走馬章臺街其地在長安舊城内庾/信謝馬啟張敞畫眉之暇直走章臺並見少楹序)南山
種荳之餘楊惲則還聽鼓瑟(見看/奕賦)蓋先生德配實惟丁
太孺人云孺人以濟陽人地競羨簮纓(濟南志濟陽/縣周邿國名)敬
禮門風兼長文藻(見憺/園賦)周南穠矣傳懿範于珩璜韓姞
爛其播徽音于筐筥(詩/)委禽以後(見貞/女序)交推桓氏之少
君(列女傳漢鮑宣妻桓少君始歸嫁貲甚厚宣不悅少/君乃悉歸侍御服飾更著短衣與宣共挽鹿車歸鄉)
(里拜公姑畢提甕/出汲修行婦道)弋雁而還(詩/)人說梁家之德曜(詳劉/太母)
(序/)若夫眉既能齊(見貞/女序)齒尤相若弧懸尚左剛聞蓂莢
之纔週帨設從西復在茱萸之上浣(禮男子生懸桑弧/蓬矢六以射天地)
(四方又男子生設弧于門左女子設帨于門/右蓂莢見璿璣賦按茱萸上浣九月初旬也)廷幃洗斚
龎公則每展一年(高隠傳龎德公襄陽人操冰鑑居峴/山南後與妻偕隱鹿門採藥不出)
子姓承筐鮑母亦時逢九月(詳葉/母序)曾寒暑之幾何乃家
門之非昔盧家之金椀猶在人間(見琴/怨序)嬴女之瓊蕭竟
歸天上(見藝/圃序)先生則齒届六旬孺人已殁將三載斯時
也庭萱不再籬菊猶存甫逢絳縣之期正躋丹丘之祝
(左傳晉絳縣人年長矣曰臣生之歲正月甲子朔四百/有四十五甲子矣師曠曰七十三年矣註每一甲子該)
(六十日楚詞仍羽人于丹丘兮註/丹丘晝夜長明之處海上神仙也)嗣君曰今無可待願
大人姑謀一日之歡先生曰事以如生詎阿奴竟忘疇
昔之事(世説周顗周嵩並列貴位嘗冬至置酒其母舉/觴賜三子曰伯仁志大而才小名重而識闇非)
(自全之道嵩性抗直亦不容于世唯阿奴/當在阿母目下耳註阿奴嵩弟謨小字也)必也重循往
例還待來年疇能贈我須爲破末季之拘攣(潘岳西征/賦陋吾人)
(之拘/攣)假以貽余母或蹈時流之剽襲庶其並提存沒不
令閫德之終湮極序生平竊兾老懷之暫慰乎於是祥
琴乍鼔(見憺/園賦)引滿何傷(抱朴子于公引滿一石而斷獄/益明漢書引滿舉白談笑大􁰣)
莊缶纔歌(見井/叔序)舉桮亦得此所以數髙門之上客舊有
三千(詳劉太/母序)問居士之頭銜新標六一也(歐陽修傳修/終老潁之西)
(湖自號六一居士謂集古一千巻藏書/一萬巻琴一張碁一局酒一壺鶴一隻)斯一事也有諸
美焉慨自庶姬驕蠱匹婦愚䝉名不絓於儒林(見憺/菴序)性
寧諳夫古籍以致馮敬通之僮奴頭無釵澤鄭康成之
婢獲人在泥中(見閨/秀序)甚而慣訴殺牛(世説隋時牛𢎞性/寛裕弟弼嘗酗酒)
(射殺𢎞駕車牛𢎞還宅妻迎謂曰叔射殺牛𢎞聞之曰/作脯坐定其妻又言叔射殺牛是大異事𢎞言已知)
惟忻射雉(見澹/菴序)莫習蘋蘩之節誰修翟茀之儀(詩/)此則
雖享同牢(見閨/秀序)而曠如秦越(韓文如秦人視越人之肥/瘠漠焉不加喜戚于其心)
縱居一室而渺若山河(世説王濬沖經黄公酒罏曰自/嵇阮既亡以來今日視此雖近)
(邈若/山河)何由戀德人已去而腸迴(見素/伯序)孰令懷賢跡雖遥
而腹痛(詳篇末易林/痛徹心腹)今覽所天之顧慕(見瑞/木序)益知淑儷
之幽貞敬頌孺人斯美一也且夫新婦有言士兼百行
(世説許允婦乃阮衛尉女德如之妹也竒醜初適許許/因謂曰婦有四德卿有其幾婦曰新婦所乏惟容耳士)
(有百行以德爲首君好色/不好德何也允遂敬之)古人所朂人重五倫若使谷
風召怨(詩/)室家抱王郎天壤之悲(世説謝道韞既往王/氏大薄凝之還謂太)
(傅曰一門叔父則有阿大中郎羣從兄弟則有封胡/遏末不意天壤之中乃有王郎按凝之羲之子也)皦
日渝盟(詩/)妻孥興生世不諧之恨(應邵漢官儀周澤爲/太常恒齋其妻怜其)
(老疲病問之澤大怒以爲干齋諺曰居世不諧爲太常/妻一歲三百六十日三百五十九日齋一日不齋醉如)
(泥既作事/復低迷)倘非守正宋𢎞何以結信於君(漢書宋𢎞威/容羣臣莫及)
(明帝姑湖陽公主新寡欲妻𢎞難斥言帝令公主坐屛/後從容謂𢎞曰富易妻人情乎𢎞曰臣聞貧賤之交不)
(可忘糟糠之妻不下堂/顧謂主曰事不諧矣)若令虧恩呉起必至見疑於友
(見井/叔序)今也遺簮不棄足徴至性之純故劒偏求用驗天
親之篤(見牛/叟序)即小可以知大觀往可以察來敬頌先生
斯美二也更有難焉凡爲子者堦前萊彩(見憺/園賦)惟傾延
夀之觴(漢郊祀志文帝時越人新垣平/使人獻玉杯刻曰人主延夀)園内潘輿(見憺/園賦)
徒藉長生之枕(神仙傳泰山父對漢武帝曰有道士教/臣作神枕枕三十二竅其二十四竅應)
(二十四氣其八竅應八風臣行之轉少生齒/庾信長孫夫人銘無延夀之杯缺長生之枕)斟酈縣菊
泉之水自許承歡(見琴/怨序)采葛洪丹井之砂相矜愛日(列/仙)
(傳晉葛洪字稚川句容人著書號抱朴子性好仙術以/勾漏多丹砂乃求爲勾漏令註勾漏山在容州普寧縣)
(古交趾地岩穴多勾曲/穿漏故名禮孝子愛日)未有善體親心曲全髙尚嘗聞
古語延年則惟畏貴人(見歸/田序)以况前賢曾晢則還生孝
子(孟/子)共傳我友真得卿狂(見竹/逸序)敬頌嗣君斯美三也於
是侈陳三善賤子既操觚揚觶而前(操觚見懸圃序/檀弓杜蕢揚觶)競
祝千春衆賓爰拾級厯階而上(記拾級聚足連步以上/左傳夾谷之㑹孔子厯)
(階而/升)惜哉廡下已無昔年舉案之人(見貞/女序)幸矣樽中尚
存昨日登髙之酒(見九/日序)附注(魏武祭喬大尉文殂逝後/不以斗酒隻雞相酧沃腹)
(痛勿怪此平時/嘻笑之言也)
　　夀徐徤菴先生序
節踰亞歲日居駿狼之山(宋書冬至受厲國稱賀其儀/亞于歲朝故云亞歲淮南子)
(日冬至駿狼之山夏至牛首之/山註駿狼南極山牛首北極山)律轉初陽星紀牽牛之
次(史記冬至一隂下藏一陽上舒/天文志日月五星冬至起牽牛)五紋弱線晷逢南至
以加長一寸飛灰候迫東皇而蚤暖(荆楚嵗時記晉魏/宫中以紅線量日)
(景冬至後日影添長一線厯律誌冬至則葭管累黍一/寸貯灰于緹室陽氣至則灰飛杜詩刺繡五紋添弱線)
(吹葭六管動飛灰/東皇見澹菴序)則有西豪貴胄南路華卿(後漢書荀/氏舊里名)
(西豪潁隂合康以髙陽氏有才子八人荀氏亦/八子改其里爲髙陽氏古諺南路徐北路于)大夫當
服政之年(禮五十曰/艾服官政)君子正懸弧之日(見夀/閻序)時則彯袿
飛組之輩騶騎雍容(見九/日序)懷文抱質之夫儀容爾雅(曹/植)
(與吳質書偉長懷/文抱質恬淡寡慾)攝衣上座非無北海之窮交(見九日/序及觀)
(槿/序)揚觶升階(見夀/閻序)大有東都之右姓(見天/章序)莫不鋪張官
閥揚厲髙門敷華振藻爭誇言論之魁雄散彩摇珠備
極文章之光麗千篇噴涌沫欲成河(詳田太/翁啟)百軸喧闐
門還類市(漢書哀帝問鄭崇卿門何以如/市對曰臣門如市臣心如水)僕也列于蒸
房折俎之旁(見觀/槿序)效夫鞠􁦪帣韝之事(見璿/璣賦)顧諸君善
禱(檀/弓)競誇有脊而有倫(詩/)詎賤子不文未克以南而以
雅(詩/)今夫人呼麟種𣲖出駒王(見憺/園賦)科名烜赫弟兄依
日月之光(史記蕭何依/日月之末光)族姓通明少長挾風雲之氣(見/園)
(次/序)一門獨貴五世其昌(見祖/德賦)要爲六合所習聞(吕氏春/秋神通)
(乎六合髙誘註四/方上下爲六合)亦屬八紘所共見(見璿/璣賦)寧須辭費盛
稱海若之汪洋(莊子秋水篇秋水時至百川灌河于是/河伯欣然自喜以天下之美爲盡在已)
(行至北海望洋向若/而嘆註若海神名)曷用文繁深贊崧髙之峻極(詩/)狀
雲霞之色縱繢畫以靡工(見尺/牘序)學鐘鼓之音即噌吰而
未省(見佳/山序)用有一言請陳四座憶賤子楮冠彈鋏之秋
(楮冠見懸圃序/彈鋏見楚鴻序)適先生苴杖倚廬之歲(禮爲父苴杖竹/也爲母削杖桐)
(也又親喪居于倚廬註/倚牆爲之無楣柱也)斯時也臯魚奉諱泣不成聲(見/憺)
(園/賦)和嶠居憂毁將滅性(晉書和嶠居父喪以禮法自持/量米而食劉毅對武帝曰嶠雖)
(寢苫食粥乃生孝耳若王戎不拘禮制而容貌/毁悴所謂死孝禮毁不滅性不以死傷生也)尋而九
重賜賵(春秋天王使宰咺來歸仲子之賵註知/生則賻知死則賵輿馬曰賵貨財曰賻)來天上
之哀榮(論/語)俄焉七日歌虞盡人間之怛愴(見瑞/木賦)亦可稍
酬湩乳之恩聊慰焄蒿之慕(説文湩乃乳汁也徐氏説/引漢匈奴傳不如重酪之)
(美亦作湩祭義焄蒿/悽愴此百物之精也)乃猶心摧窆石力瘁菆宫(周禮及/窆執斧)
(以涖匠師説文窆葬下棺也檀弓天子之/殯菆塗註用木叢棺四面塗按菆通叢)量踰僕射竟
辭桮杓之霑(世説周伯仁大飲酒嘗經三日不醒時人/謂之三日僕射陳喧與兄子秀書昔周伯)
(仁渡江惟三日醒吾不以爲少鄭康成一日三百盃吾/不以爲多北史齊髙祖欲用李元忠爲僕射其子請節)
(飲文忠言我作僕/射不勝飲酒樂)齋學太常長斷房幃之入(見夀/閻序)以致
三荆田氏樛成連理之枝(見憺/園賦)遂令大被姜肱(漢姜肱/傳肱同)
(二弟仲海季江俱以孝聞兄弟同被/而臥及各娶妻兄弟相戀不入房室)繅自同功之繭(見/雪)
(持/序)檀欒孝笋(見􁁺/菴序)觱沸忠泉(見歸/田序)厯指内行之修足驗
天休之集且夫叢殘古本匪同毳罽之華斷爛長箋詎
比象犀之貴何來釋褐(見玉/巖序)復事編摩豈有彈冠(見黄/門序)
仍需呫嗶(禮/)况又東朝僚屬秩未清通(見孝/威序)西邸班資
理宜貴倨(隋三禮圗長安街西五十四坊多王公貴人/之第齊書竟陵王子良開西邸延才俊自永)
(明末士人盛爲文章/談議者皆奏于西邸)温子昇不過馬坊之賤客(本篇/後注)段
干木居然駔儈之細流(漢郭泰傳段干木晉國之/大駔註牙儈狡捷者曰駔)欲藉
子將月旦邈若雲霄(漢書許邵字子將汝南人覈論鄉/黨人物每月輒更品題故有月旦)
(評初邵㧞樊子昭于市肆出虞承賢于客舎召李叔才/于無聞擢郭子瑜于小吏聞者莫不飭行司空楊彪辟)
(舉方正/不就)倘求文舉揄揚(詳毛太/母啟)曠猶秦越(見夀/閻序)掃門莫
恤(史記魏勃欲見齊相曹參貧無以通乃常早起掃齊/相舎人門舎人怪而問之曰願見相君無因故爲子)
(掃于是舎人引/見參以爲舎人)懷刺徒羞(見園/次序)而先生則縑帙連雲(見/懸)
(圃/序)牙籖曜日(見三/芝序)劉孫秋南陽博士雅志通經(漢書劉/珍字孫)
(秋南陽人永初中詔較定東觀五經諸子傳記/百家藝術及作建武以來名臣傳後遷郎中)黄文疆
江夏儒宗勤思積學(見琴/怨序)年經月緯沉湎在虫魚細碎
之中(見園/次序)輯栁編蒲整齊於亥豕淆訛之日(楚國先賢/傳孫敬在)
(太學編栁簡以寫經辰夜誦習漢書路温舒少貧/牧羊澤中截蒲爲牒編用寫書亥豕見佳山序)文鋒
隳突颯若升峻阪以截熊罷(廣韻隳與毁同凡卒/相見曰突又觸也)筆陣
轟豗(見禹/平序)霍如泅絶澗而殱蛟鱷(列子習于水/而勇于泅)何論杜
癖詎數劉淫(見憺/園賦)乃若掘門寒畯寵以聲華(戰國策蘇/秦特窮巷)
(掘門桑户棬/樞之士耳)委巷經師丐之譚論(孔叢子子思謂宋大/夫樂翔曰昔魯委巷)
(亦有似君之言者劉/峻絶交論丐其餘論)班荆贈紵(班荆見禹平序/贈紵見憺園賦)鹿車駢
問字之人(風俗通俗説鹿車窄小/裁容鹿問字見昭華序)倒庋傾箱(世説郗夫/人謂二弟)
(曰王家見二謝傾筐/倒庋汝軰則不然)馬帳溢横經之客(見修/禊序)銅溝清泚
(見滕/王賦)衎我嘉賓(詩/)黛館扶疎(補/註)綏余良士(書/)鄭莊置驛
(見憺/圉賦)遊龍而駟鐡爭馳(袁宏漢記建初二年馬太后詔/曰前過躍龍門上見外家車如)
(流水馬如遊龍/詩駟鐡孔阜)齡石飛牋流水則百函並發(晉書夏王勃/勃據咸陽劉)
(裕以朱齡石代鎮長安齡石/才資敏給常日發八十函)甚而言信於心屨及室皇
之外(左傳宋殺楚臣申舟楚子聞之投袂而起屨及于/窒皇劒及于寢門之外車及于蒲胥之市遂圍宋)
(杜註窒皇寢門/屨及言其速也)義形於色交深杵臼之間(見園/次序)吹箎客
到肯緣急難以爲嫌(見雪/持序)織屩人來遑假有無而自解
(髙士傳唐朱挑椎成都人夏則裸形冬則樹皮自覆每/織芒屩置路旁見者皆言朱處士屩也易米置其地朱)
(至夕取之/終不見人)其嗜書也如彼其得士也又如此固宜其風
規朗暢氣凌袁灌之浮沉義烈區明目短原嘗之輕俠
也(見半/繭賦)抑聞借臆攄情則啼笑猶虞其或假代人頌德
則情文終見其多虛何似脫驂越石直陳晏子之深情
(史記越石父賢在縲紲中晏子解左驂贖之載歸弗謝/曰吾聞君子詘于不知已而信于知已者知已而無禮)
(固不如在縲紲之中晏/子于是延入爲上客)寜如賃廡梁鴻自寫伯通之厚
誼(見集/生序)僕兮凡鳥(見􁁺/菴序)走也窮魚(走也見夀閻序/窮魚見天章序)夙無
結納之資素乏風颷之望黥奴詘辱人皆姗以爲愚(酉/陽)
(雜爼晉法奴子亡者以墨涅其面/曰黥漢貨殖傳桀黠奴人之所患)路鬼揶揄世競嗤之
曰鈍(見園/次序)雀來楊館謬托雕梁(見素/伯序)燕赴張巢叨依廣
厦(詳銀/臺啟)是即升天入地奚能殫厥形容繪影鏤空不足
窮其纎悉也遂逢大衍之辰爰效華封之祝(易大衍之/數五十堯)
(紀帝觀于華華封人曰嘻請/祝聖人使聖人富夀多男子)丹丘不逺(見夀/閻序)獻斯言請
居乘韋之先(見觀/槿序)碧海非遥(見琴/怨序)舉是觴願祝岡陵之
始(詩/)
　　夀季太翁八十序
維揚上郡延令名區(揚州志泰州即吳陵/一曰延陵又曰延令)扶風則鐡市
三條雒陽則銅街七里(庾信齊王憲碑文鐡市銅街風/飛塵起並見憺園賦及滕王賦)
星躔鶉火代産文人(詳鄴/園啟)兆叶鳯繇世鍾右族(見祖/德賦)巷
逢驄馬皆知鮑宣之家(列異傳鮑宣生子永永子昱三/世皆爲司𨽻而乘一驄馬京師)
(歌曰鮑氏驄三人司𨽻/再入公馬雖瘦行步工)户有佩刀盡識王祥之宅(晉王/祥傳)
(祥字休徴初吕䖍有佩刀工相之以爲必登三公可服/此刀䖍謂祥曰苟非其人刀或爲害卿有公輔之量故)
(以相/與)因翁季老先生瑞應乾符(班固東都賦/聖皇握乾符)祥徴坤軸
(見天/篆序)望齊孟叔著季氏之勲勞(左傳成季之將生也卜/曰男也間于兩社爲公)
(室輔按季友與孟叔/俱桓公後故稱三桓)名髙僑肸推行父之正直(漢紀孔/明見殷)
(禮嘆曰今之僑肸也按子産名僑叔向名肸左傳晉人/執季文子范文子曰季孫行父于魯相二君矣妾不衣)
(帛馬不食粟可不/謂忠乎乃赦季孫)關西則四世公卿寔由太尉(見憺園/賦及素)
(伯/序)瑯琊則六朝閥閱咸藉始興(王氏譜望出太原王子/晉之後出瑯琊齊田和)
(之後晉書王導輔相元明成三/世咸康初進位太傅封始興云)爰是起家乃先作宰循
良孔奮界是姑臧惠愛王尊地名安定(循良傳孔奮字/君魚爲姑臧宰)
(姑臧稱富邑居縣者不盈數月輒至豐積奮居職四年/清苦自若有訊之者答曰身處脂膏不能自潤凉州志)
(姑臧漢縣漢武威郡隋凉州漢書王尊舉從事上書擢/安定守戒屬吏貪墨威震郡中班彪北征賦指安定以)
(爲期輿志安定郡武帝置/在涇渭之間今平凉府)尋洊剔夫中臺(通典唐龍朔/二年改尚書)
(省爲中臺官制考尚書爲中/臺御史爲憲臺謁者爲外臺)用專膺夫吏部毛玠當塗
名士乃稱是科(魏志毛玠封丘人字孝先爲吏部無敢/華衣美食者魏武嘆曰孤之法不如毛)
(尚書蜀志譙周問杜瓊曰昔周徴君羣以爲當塗髙者/魏也瓊曰魏闕名也當塗言髙聖人取類言爾並見三)
(芝序/註)山濤典午清流始充其選(晉山濤傳巨源器量不/羣武帝朝爲吏部尚書)
(甄别人物時稱山公/啟事典午見素伯序)先生九品有章六曹無玷(魏志陳/羣爲尚)
(書置九品官人之法漢書成帝置尚書四人分四曹有/常侍曹二千石曹民曹客曹官制世祖分二千石曹爲)
(二曹又分客曹爲南主/客曹北主客曹凡六曹)貂蟬映日(見半/繭賦)惟掄東觀之英
(後漢書張衡爲侍中上疏請得專事東觀/收撿遺文畢力補綴註東觀藏書之所)棨㦸生風(見/閨)
(秀/序)詎較西園之市(見尺/牘序)繼值興朝之改玉蚤欽哲士之
挂冠(國語先儒有言曰改玉改行註玉所以節行步也/漢書逄萌見王莽謀簒且殺子王守曰三綱絶矣)
(解冠挂東都城門遂浮海南史/陶𢎞景掛冠神武門上表辭禄)陋漢季以聲名交扇既
爲黨論所莫加嗤晉末以門第相髙復爲時賢所不忌
瞻烏握粟(詩/)已覘達者之先幾鑿坏闔門(見天章/序註)聊誌
髙人之蚤見然而天祐善人世推隂德陸家之子弟仕
北尤多(見祖/德賦)庾氏之功名辭南益顯(見滕/王賦)兩馮並起已
聞繼踵爲官(漢諺馮奉世之子名立徙西河上郡與兄/野王相代爲太守民歌之曰大馮君小馮)
(君兄弟繼踵相因循/聰明賢智惠吏民)二杜齊名寧第夾河作郡(見祖/德賦)時
則給諫冠月先生就傅知名(見楚鴻/序註)有文在手(左傳成/季之生)
(有文在其手曰/友遂以命之)服官稱職義形於言循循三事之中(書/)
諤諤百僚之上(見禹/平序)當堦屈軼在聖主卒白其忠(見瑞/木賦)
繞砌芝蘭至慈父益稱其孝(見祖/德賦)侍御滄葦先生蚤升
華秩厯簉崇階府裏烏啼驗班資之蚤貴(見祖/德賦)殿前鵠
舉訝才望之尤竒(詳儲太/翁啟)惟躭典籍豸冠亦暇即囊螢
(輿服志廌冠即惠文冠漢法冠也獬廌一角獸觸不直/者故名今御史服之按其制以纚爲展筩其紗文輕細)
(如蟬翼故曰惠文惠者/蟪也囊螢見憺園賦)酷嗜圖書蘭臺亦坐而漂麥(見/懸)
(圃/序)惟性淡於簮纓時適賜其休沐(見雪/持序)蓋勤於王事帝
極憐仲孺有兄(見歸/田序)而志在承歡朝特予太公以子况
穆王八駿悉是家駒(穆天子傳八駿之乘右服驊騮而/左緑耳右驂赤驥而左白義次車)
(之乘右服渠黄而左踰輪右驂盜驪而左山子拾遺記/穆王八龍之駿一名絶地二翻羽三奔宵四超景五踰)
(輝六超光七騰霧八挾翼正義魯仲連年十二號千里/駒魏志曹休十歲太祖曰吾家千里駒晉書符朗爲堅)
(從兄子爽晤堅嘗曰吾家千里駒也北齊書元文遥閱/何遜集一覽便誦時年十餘叔暉業曰吾家千里駒宋)
(書權邦彦少時永叔/竒之曰真名家駒)孔氏四科無非國寳(後漢書鄭𤣥/曰仲尼之門)
(考以四科回賜之徒不稱官閥國語秦使使者往觀/楚寳器子西曰國之寳器在賢臣杜詩塞上得國寳)銅
盤晝食則屋列東西(見祖/德賦)金沓宵燃則巷分南北(補/註)雕
龍蠟鳯髫齔皆對食之兒(雕龍見三芝序蠟鳯見/雪持序髫齔見賀徐序)犀靸
珠鞭少長盡朝天之客濯龍門畔(見夀徐/序註)此爲道政之
坊(見茹/惠序)鬬鴨欄邊(見澹/園賦)即是浣衣之里(宋書江湛爲吏/部尚書無兼衣)
(嘗爲上所召遇浣衣稱/疾經日衣成然後起)又復王氏則金貂盈座(見半/繭賦)卑
者位過郎官楊家則棣蕚同居(魏志楊遁之家男女百/口緦服同㸑庭無間言)
幼者年踰七十謝東山之女詠絮無雙(見琴/怨序)王武子之
甥過江第一(見滕王序及/季青序註)馬援之誡兄子夙有門風(馬/援)
(傳援兄子嚴敦并喜譏/議援在交趾還書誡之)王况之事世叔備遵家教(庾信/豳國)
(公墓誌王况之事/世叔情深愛敬)姻連戚里步陸孤輦下名姬婚締强
宗紇豆陵天邊貴姓(庾子山集周譙國公夫人步陸孤/氏本姓陸吳郡人周趙國公夫人)
(紇豆陵氏本姓/竇扶風平陵人)至於一聲捉搦(見楚/鴻序)全部朝那(輿志安/定都冇)
(朝那縣陜西凉州第一城曰朝那按凉州/曲一名朝那班彪北征賦弔尉邛于朝那)鸞吟鳯舞(見/琴)
(怨/序)皆羊侃之侍兒(南齊書羊侃性喜音律有彈箏人陸/太喜着鹿角爪長七寸儛人張淨琬)
(腰圍一尺六寸時人謂能爲掌中舞又/有孫荆玉能反腰帖地衘席上玉簮云)鵲顧猿迴(鵲顧/補註)
(猿迴見/孟母序)悉李波之小妹(北魏書廣平人李波宗族强盛/殘掠不已當時百姓爲之語云)
(李波小妹字雍容褰裙逐馬如巻篷左射右射必疊雙/婦女尚如此男子安可逢刺史李安世設方畧誘波等)
(殺/之)柝鈴周匝複道多迷(詳葉/母序)箏板參差曲聲無誤(見良/輔序)
亦有負城作宅導水爲園栝栢千章芙蕖百畆重岡壘
嶂袤延酸棗之臺邃壑幽蹊下矗棠梨之館(見翼/王序)蓋已
隱夫冬綠(見海/棠賦)豈徒平仲春紅(見竹/逸序)於是候近青陽節
逢𤣥陸(見澹/菴序)桃結三千之實(詳徐/母序)酒傾八百之觴(見玉/巖序)
(註/)乃有四姓金張(見滕/王賦)三江潘陸(見園/次序)天上驂鸞之軰
人間控鶴之羣(見貞/女序)以及突廊曲厦舎旁撲棗之鄰(杜/詩)
(堂前撲棗/任西鄰)錦韀雕軒車下翳桑之客(左傳宣子田于首/山舎于翳桑見靈)
(輒餓/食之)楊子雲口多謇吃但解著書(見天/章序)管公明膽未堅
剛先求酒食(見藝/圃序)無不鞠􁦪㦸門(見璿/璣賦)承筐綺席(詩/)彷
彿咽三危之露依稀開四照之花(吕氏春秋水之美者/有三危之露王巾頭)
(陀寺碑四照之花萬里庾信啟花/開四照惟見其榮并見璿璣賦註)僕也何人幸逢斯㑹
渡江而謁卓茂已識盛朝褒德之侯(循良傳卓茂以儒/術遷宻令教化大)
(行光武即位詔拜/太傅封褒德侯)擁篲而拜伏生更俟他日傳經之歲
(史記鄒子如燕昭王擁/篲先驅伏生見昭華序)
　　崑山盛逸齋六十夀序
蓋聞白蓮碧薤三千鴻朗之函(補/註)絳闕瓊霄八百應真
之位(列仙傳天台司馬子㣲身居赤城名在絳闕文/選應真飛錫以躡虚按八百應真乃羅漢也)夜
摩天上(下/註)小紅開稱意之花(見琴/怨序)修羅宫中(法苑珠林/兠率天雨)
(摩尼珠修羅/天雨兵杖)重碧醖延齡之酒(見夀閻序杜康/酒論重醖重醴)由來才
子籍總屬於青城(成都灌縣記岷山連亘千里青城山/爲第一峰道書第五洞天乃神仙都)
(㑹之府庾信詩/綺門臨青城)自古髙人年盡班於絳縣(見夀/閻序)豈獨范
家一老夙號長生(下/註)寧徒謝氏諸郎蚤呼益夀(世説謝/混字叔)
(源小字益夀亦稱望蔡美風貎時/宋武帝稱混與謝晦爲兩玉人)玉峯盛逸齋先生者
吾友中書君珍示先生之介弟也(左傳楚伯州犁上其/手曰夫子爲王子圍)
(寡君之貴/介弟也)響答壎箎(詩/)枝駢蕚跗(見丁/香賦)雙丁兩到名髙
四姓之中七穆三明學在一門之内(見園/次序)荆山剖玉(見/楚)
(鴻/序)價並連城(見昭/華序)合浦生珠光俱不夜(見素/伯序)瓊瑶映日
寧誇宣子之環龍雀凌雲詎數茂先之劒(見園/次序)無何而
中書君簉羽中朝蜚聲天室岑之敬雅工詞筆藉甚南
陽(陳書列傳岑之敬字思禮南陽人五歲讀孝經毎楚/香獨坐親戚嘆異之十六擢髙第爲夀光學士轉南)
(臺侍御史征南/府諮議叅軍)顔之推博極文書翩然北闕(顔氏家訓/序顔協乃)
(顔子三十四世孫子之推字子分博學才辨嘗待詔文/林館齊亡入周爲御史上士開皇中召爲文學有文集)
(家訓/傳世)爰乃讀士衡之製作爭問士龍(見祖/德賦)傳孝穆之科
名羣思孝克(孝穆見滕王賦南史徐孝/克陵弟也并詳韓倬啟)然而楩柟杞梓
雖才地之皆同(見滕/王賦)橘柚樝梨實遭逢之各異(莊子人/間世匠)
(石之齊至于曲轅見櫟社樹曰是散木也是不才之木/也後櫟社見夢曰若將比予文木耶即楂梨橘柚果蓏)
(之屬熟則剥/故不終天年)蓋先生幼擅清嬴長多疢疾沉酣鉛槧(見/尺)
(牘/序)朱君固不愧五經(張璠漢記朱穆字公叔暉之孫五/歲好學明五經南史朱异字彦和)
(遍治/五經)憔悴豨苓李子則偏嘗百藥(進學解猶醫師以昌/陽引年欲進其豨苓)
(也唐書李百藥字重規幼多疾/祖母以百藥名之後年八十五)攬隱侯之腰帶息意紛
華(梁書沈約志望台司武帝終不用與徐勉書陳情曰/病已數旬革帶常移孔引手握臂率計月小半分欲)
(謝事求歸/老之秩)循騎省之顛毛何心仕進(見園/次序)柯亭有笛(見/天)
(篆/序)敢邀子野之知(伏滔長笛賦叙桓子野有故長笛傳/之耆老云蔡邕所製也按桓伊字夏)
(叔小字子野/人稱桓野王)㸑下餘琴難入中郎之聽(見佳/山序)滕曇恭之
惟敦行誼抗跡顔曾(孝子傳滕曇恭五歲知孝母楊氏/患熟思𤓰非其時曇恭厯訪不得)
(衘悲且行遇一僧問其故曰我有一𤓰相遺持歸/奉母舉室驚異梁天監初表異之時號滕曾子)杜京
産之不樂時榮希踪臺尚(漢書杜京産不樂仕進隱㑹/稽日門山建武中徴之不出)
(曰莊生持釣豈爲白璧所回齊袁彖贈廋易詩白日清/明青雲遼亮昔同巢許今覩臺尚註臺孝威尚子平也)
(尚一/作向)優焉游焉如是而已若乃纒綿至性庭集慈烏(見/澹)
(園/賦)惻愴人倫園生孝笋(見􁁺/菴序)番番黄髮(書/)頻繙内則之
篇(禮/)濟濟青袍羣奉少儀之訓(禮/)讀君陳之章友於兄
弟(書/)誦周南之什宜爾子孫(詩/)萬石君之門風刋爲庭
誥(見歸/田序)陳太丘之家法肅若朝儀(見憺/園賦)雖以伯子爲難
兄(見施/公誄)猶仗次公爲家督(越世家陶朱公長男/曰家有長子曰家督)至其澤
必旁流慈能逮下善人在難皆言緩急堪資窮子知歸
不以有無爲解劉寛雅量何妨侍女之汚衣(漢書劉寛/字文饒嘉)
(平中拜太尉當朝㑹夫人欲試寛令恚使侍婢捧肉羮/汚其朝衣寛神色不異乃徐言曰羮爛汝手乎其性度)
(如/此)杜老髙情一任鄰家之撲棗(見夀/季序)傾身障簏嗤祖約
之何愚(晉書祖約正料財物忽客至摒擋/不盡餘兩小簏著背後傾身障之)握算持籌哂
王戎之已陋(世説司徒王戎字濬沖區宅僮牧膏田水/碓之屬洛下無比契䟽鞅掌每與夫人燭)
(下散籌/算計)因已寄錦情於霞外大可暢笑咏於風前於是
棐几長廊油忩砥室(六帖王右軍嘗請一門生家見棐/几滑淨因書之招魂砥室翠翹註)
(以石爲内臥之/室平而滑也)藥欄曲折(見憺/園賦)半齋何妥之楊(南史何/妥字栖)
(鳯少機警住白楊巷蕭賚亦有雋才/住青楊巷語曰白楊何妥青楊蕭賚)苔坂鬖髿(見瑞/木序)滿
徑陶潛之菊(陶潛歸去來辭三/徑就荒松菊猶存)棕鞵桐帽摩挲於露濃
烟淡之秋茗椀爐熏掩映於山曉水明之候室内都無
長物(見祖/德賦)門前寧有雜賓(見憺/園賦)先生則抱膝㣲吟(詳劉/太母)
(序/註)搘頥獨笑(莊子漁父篇漁父左/手據膝右手支頥)鵝兒榨綠(見瀛/臺序)閒庭
㵼下若之醅(見園/次序)魚子番紅長日搨太清之帖(後漢蔡/倫傳和)
(帝時倫造敝布魚網以爲紙咸稱蔡侯紙事原宻香樹/紙文如魚子水潰之不潰爛又魚箋以粉粒染之名魚)
(子紅宋紀大觀年中徽宗以淳化/帖考選數帖重刻于太清樓下)漏痕釵脚(書斷或問/郭丘曹筆)
(法懷素以古釵脚對顔/魯公曰何如屋漏痕)缺齾行間(見樂/府序)鹿脯羊裙盤拏
腕下(顔魯公鹿脯帖病妻服藥/思鹿脯羊裙見紫來序)况復性愛丹青尤精皴
染深黄淺絳掩北宋之專家暈墨烘檀盡南唐之能事
(見瀛/臺序)雲偏滃几揮毫而螺髻爭呈蝶欲窺人擲筆而粉
鬚猶濕解衣盤礡依稀弦外之琴(莊子田子方篇宋元/君將畫圖有一史後)
(至解衣盤礡君曰是真畫者也陶潛傳淵明蓄素/琴一張絃徽不具曰但識琴中趣何勞弦上聲)蘸髮
淋漓彷彿詩中之畫(唐志張旭濡髪草書稱善語林蘇/軾云摩詰詩中有畫畫中有詩)
凡諸妙詣種自淨因攬厥多能工由禪喜(見納/姬序)蓋先生
自玉弩斜芒之後乆持鹿女之經(天官書有四星有弧/兵弩象也李白大獵)
(賦碎琅弧攫玉弩鹿經菩薩爲鹿其毛九種色角如白/雪珠林上古有二金仙修道東西巖其間母鹿生鹿女)
(形極美金仙養之後佛母生于鹿女/因名鹿苑乃佛成道初轉法輪處也)亦珠囊匿曜而來
(見鴻/客序)便禮龍華之懴(珠林龍華三㑹以花衘/龍口中作㑹以懴悔也)翟泉鵝出
(見懸/圃序)蚤悟空花(見舜/民序)洛下鵑啼(見􁁺/菴序)長皈正果(珠林學/道皈正)
(東/)楊枝作供詎談鍾岏之䱉(北史佛圖澄天竺人石勒/聞其名召試其術澄取鉢)
(盛水須㬰鉢中生青蓮花勒愛子暴病死澄取楊枝水/洒而咒之復蘓南史何𦙍侈于味後稍欲去其甚者猶)
(食白魚䱉脯糖蟹以為非見生物疑食蛆蠣使門人議/之學生鍾岏曰䱉之就脯驟于屈伸蟹之將糖躁擾彌)
(甚至于車螯蚶蚶蠣宜長充庖厨竟陵王子良見/岏議大怒後周顒與𦙍書勸令食萊遂絶血味)菰米
爲餐莫剪庾郎之韭(雜記菰之有米者曰雕杜詩香舂/菰米飯蕭子顯齊書庾杲之清素)
(自業食惟有韭附郭林/宗見友至冒雨剪韭)漉囊淨饌瓶中惟薝葡之花(戒/經)
(佛作食取水以絹或布幔江漉水作食方淨佛經譬如/入薝葡林中惟齅薝葡不聞餘香本草經薝葡即梔子)
(花/)禪板潮音枝上只迦陵之鳥(叢林記禪院開靜止靜/一板至三板名曰鉗錘)
(觀音經梵音海潮音勝彼世間音彌陀經迦陵頻/伽共命之鳥二鳥同身二首出流雅音念佛法僧)此又
緇白所以心傾人天爲之眉舞者也時則風標日上第
五還齊驃騎之名(見祖/徳賦)棲託彌佳安道常言家弟之樂
(世説戴安道既厲操東山而其兄欲建式遏之功謝太/傅曰卿兄弟志業何其太殊戴曰下官不堪其憂家弟)
(不改/其樂)荀家㑹食少長皆龍(荀淑傳淑字季和補朗陵侯/相子八人儉鯤靖燾汪爽肅)
(敷號八龍陳實詣其家淑使叔慈/應門慈明行酒餘六龍俱下食)薛氏行觴兄弟俱鳯
(唐史薛収字伯褒與弟元敬/從兄徳音齊名世稱三鳯)兒扶藤杖悉屬班香宋艶
之才(見瀛/臺序)孫舁藍輿都爲竹馬羊車之秀(陶潛傳每游/時弟子與子)
(舁以藍輿杜氏幽求子年五嵗有鳩車/之樂七嵗有竹馬之樂羊車見雪持序)清門盛事仁里
休徴慶花甲之初週驗椿齡之伊始(雜記六十曰花甲/莊子逍遥遊上古)
(有大椿者以八千嵗/爲春八千嵗爲秋)僕與玉臣舊連蘭契雲璈隊裡謬
充蓬島之賔(西王母傳王母與金闕聖君乗八景輿同/詣清虛上宫是時三元夫人馮雙禮彈雲)
(璈而答歌蓬/島詳徐母序)晝錦堂中兾獻麥丘之祝(宋韓琦傳琦有/晝錦堂歐陽爲)
(記蔡㐮書名/麥丘下註)屬有華軒之授簡悉慿綺席以抽毫殽烝
折爼敢辭乘韋之先(見觀/槿序)庭實加籩願附煇庖之末(左/傳)
(楚子入享于鄭庭實旅百加籩豆六品註庭實庭中所/陳國語定王饗晉隨㑹曰體解節折而共飲食之于是)
(有折爼加豆註既食後所加之豆其實芹/葅莵醢之屬祭統煇炮翟閽吏之賤者也)
附注(酉陽雜爼三十三天内有夜摩天崔鴻蜀錄范長/生青城山處士成主李雄欲迎以爲君長生不可)
(乃自立爲成都王拜長生丞相尊曰范賢韓詩外傳晏/子景公遊于麥丘其封人年八十五公曰夀哉子其祝)
(我/)
　
　
　
　
　
　
　
　
　
　
　
　
　陳檢討四六巻十三
欽定四庫全書
　陳檢討四六巻十四
　　　　　　　　　　翰林院檢討陳維崧撰
　序
　　贈閻梓勤二十初度序
劉伶臺闊時岀酒雄(淮安志劉伶臺在山陽縣/東北七里其南有杜康橋)韓信城
孤代生劍俠(輿志韓王莊在淮陰縣東北韓信/實生於此後名淮安為韓信城)漢淮南
著書之地賔客魁豪(淮南王傳劉安博雅好古著鴻烈/二十篇號淮南子並見滕王賦)
枚少孺作賦之鄉才華斐亹(漢書枚臯字少孺淮陰人/好詼諧善賦頌又極敏捷)
則有并汾右姓狐趙名宗(見壽/閻序)少蜚雛鳳之聲(見半/繭賦)長
被伏鸞之目(見懸/圃序)人傳衞玠何減佳人(見雪/持序)羣説黄香
無慚才子(見琴/怨序)一堂彪固擅門地于髫年(見庭/表序)兩世談
遷邁家風于綺嵗(見懸/圃序)爾其骨性清剛襟期朗暢絢斕
文章之圃赭若雲霞琮琤翰墨之場颯如風雨臨文陷
陣目攝魋肩突鬢之夫(史記蔡澤/魋顔蹙額)掣筆摩霄氣吞摘句
雕章之客書亡三篋補自胸中(見天/篆序)賦駕兩京成于座
上(見天篆/序注)况復分其餘技足了十人(梁書栁惲材藝兼/美帝謂周檢曰栁)
(惲可謂具美分/其材足了十人)量厥長才寧無一石(晉書謝靈運言天/下文章只一石曹)
(子建獨/得八斗)蘸筆作擘窠之字虎跳龍拏(見楚/鴻序)調鉛繪没骨
之圖鶯歌蝶舞(圖畫見聞誌李端愿有圖畫芍藥五本/云是公主房中物或云太宗賜文和其)
(畫皆無筆墨惟用五采布成旁題云黄居宷等定徐崇/嗣畫没骨圖以其無筆墨骨氣而名之但取濃麗生態)
(畫苑徐熈之子效/黄筌畫謂没骨圖)髹几則雕鑱金石油窻而箋釋蟲魚
(史記貨殖傳木器髹者千枚師古/注㯃㯃物謂之髹蟲魚見園次序)牆邊擫笛何妨脱畧
之名(見庭/表序)樹下摇琴大得清狂之譽(見浙/西序)謿詼敖弄半
由漫興以淋漓感激轟豗聊見餘波之綺麗較童烏之
夙惠此更堪多(揚雄傳雄子烏稱神童九嵗而夭子/雲嘗曰吾家童烏九嵗預吾𤣥文)倘
犬子以同時君應不讓(見納/姬序)觥觥吾友嶽嶽而翁(見祖/德賦)
猥於京國朋遊偶説家門子姓熟知婚媾(易/)并悉干支
(見瀛/臺序)懸弧值陶令春遊之日小字斜川(懸弧見壽間序/陶潛遊斜川序)
(辛丑正月五日天氣澄和風物/閒美與二三鄰曲同遊斜川)坦腹則南容兄子為妻
(坦腹見桐初序/南容載論語)婦家大阮(見祖/德賦)言之笑噱聽者顛狂詎
期羣紀之交(見楚/鴻序)更屬潘揚之戚(見尺/牘序)爰申讕語(見樂/府補)
(序/)用展私親我所聞于古人敬以陳之執事士先器識
誠哉長者之言人薄輕華允矣先民之論(唐紀聞喜憲/公裴行儉曰)
(士之致逺者當先器識而後文藝王楊蘆駱/雖有文華而浮躁淺露豈享爵祿之器耶)輪囷山木
經百折而壽始千年(鄒陽上梁王書蟠/禾根柢輪囷離詭)澎湃江濤過雙
崖而勢恒一束(上林賦洶/涌澎湃)相期大雅置身千古而前所
貴英賢折節萬夫之後并仗左汾為傳右晉脊鴒努力
(詩/)會看接翅于雲霄棣萼交柯(詩/)佇見聨鑣于殿閣寄
聲吾子勉旃來日之居諸(詩/)試問君家住者何人之里
巷(原註梓勤居淮/之竹巷狀元里)
　　徐母顧太夫人六十壽序
蓋聞桃開千嵗知為王母之花(漢武故事王母出桃七/枚以五與帝自啖其二)
(帝留核以種母曰此桃三/千年一實非下土所植也)桂實三秋識是姮娥之樹(集/仙)
(錄月中有丹桂羅隱/詩定知丹桂近姮娥)風名少女(魏志管輅過清河倪太/守時大旱輅言樹上已)
(有少女微風其雨至矣註東南/風也㢲為少女居東南故名)星號夫人(下/註)瑶扉璇嶺
宜春建延壽之宫(上林賦下棠黎息宜春郭璞註宜春/苑名在渭南杜縣東漢宫闕疏長安)
(有宜春宫/延壽宫)丹竈瓊田不夜築長生之館(寰宇記古有日/夜出于東萊故)
(萊子立城以不夜為名長安志天/寶六載立殿曰長生以備齋祀)女几山上鸞鳴天姥
之鄉(九域志河南府福冐縣本宜陽縣有女几山曰蘭/香神女上升遺几于此太真外傳𤣥宗登三鄉嶧)
(望女几山作霓裳曲詩紀/太白夢遊天台有天姥吟)珠母洋中(輿志合浦東南巨/海中出大蚌剖而)
(得珠曰/珠母海)龍出鮑姑之井(補/注)然而青天易老(見實/菴序)碧海多
濤(見琴/怨序)夸娥猶助以移山(列子太形王屋二山方千里/高萬仞愚公年且九十面山)
(而居懲山北之塞出入之迂也將移之帝感其誠命夸/娥氏二子負山一厝朔東一厝雍南自此冀南漢陰無)
(隴斷焉註太/形即太行)媧帝難辭夫煉石(見憺/園賦)河頭娶婦逋十萬
之緍錢華頂投壺負一雙之博箭(見三/芝序)須知天上還遜
人間彼夫九州富貴之家奚翅三島神仙之窟(郊祀志/蓬萊方)
(丈瀛洲三神/山在渤海中)則有四姓貴遊(見璿/璣賦)五陵甲族(見渭/仁序)户班
魯衞姻締譚邢(詩/)葭莩盡棨㦸之宗(漢中山靖王對羣/臣非有葭莩之親)
(注葭蘆也莩白色皮至薄言/無薄親也棨㦸見看奕賦)華跗悉貂蟬之彦(見半/繭賦)箕
疇五福(書/)華祝三多(見壽/徐序)而或者人發其祥天靳其寵
東方曼倩之婦未見成仙(見閨秀/序注)南宫敬叔之妻不聞
多福(論/語)霍驃騎齊名博陸稽家乗者祗稱異母之兒(漢/書)
(霍去病封冠軍侯加驃騎大將/軍異母弟光字子孟封博陸侯)班定逺接踵蘭臺(見觀/槿序)
修漢書者猶賴大家之女(見歸/田序)至若蘇誇軾轍宋美郊
祁(宋書蘇軾字子瞻弟轍字子由蜀人宋郊改名庠字/公序雍邱人稱大宋弟祁字子京稱小宋祁臚傳第)
(一以弟不可先兄命/庠第一兄弟翰林)此皆雙萼交輝未必三柯競爽燕
山五竇詎曾並擢巍科(見憺/園賦)洛下三張寧説咸登上第
(見祖/德賦)設云有是定疑史冊之多夸藉曰其然翻笑文人
之善謔何圖今日身親見之如我徐世母顧太夫人者
太夫人德懋珩璜職優組紃(禮女子治/織絍組紃)幽蘭紉佩㓜已
奉為女師(見三/芝序)香茗裁篇長不煩夫姆教(見昭/華序)爰以鹿
邑之名閨(見半/繭賦)歸我駒王之貴胄(見憺/園賦)恪遵内則洲既
咏夫睢鳩克相外庭弋又加於鳬雁(詩/)有無黽勉(詩/)鴻
妻宛宛以如賔(鴻妻見貞女序/如賔見井叔序)㫖畜辛勤(詩/)陶母殷殷
而召客(列女傳陶侃孤貧范逵嘗過侃倉卒無以待賔/母湛氏乃截髮為二髲易酒殽又撤柱為薪剉)
(薦給其馬逵曰非/此母不生此兒)遂以德門之瑞蔚為盛世之榮剪虬
龍之片甲徑欲成雲分鸑鷟之一毛便思映日(周語鸑/鷟鳴于)
(岐山注鸑/鷟鳳屬)三株玉樹盡拂青霄(唐書王福畤三子勔劇/勃皆著才名杜易簡稱)
(王氏三/株樹)滿穴丹雛齊騫碧漢(見祖德/賦注)彤墀䇿對羣推杏
苑之無雙(唐紀進士及第/宴會于杏園)紫禁臚傳共羨瓊花之有二
(嵗時記進士杏園初宴謂之探花宴令少俊二人為探/花使覓園中名花若他人先得名花則探花使被罰)
龍樓接武(見滕/王賦)不異趨庭(論/語)鳳沼羣棲(見考/功序)有如家塾
(禮/)矧乃乗龍快壻復首攀南國之花(楚國先賢傳黄憲/為司徒與李元禮)
(俱娶太尉桓焉女時人謂桓叔元兩女俱乗龍謂壻如/龍也後魏志郭瑀有女謂劉昞曰吾欲覓快壻昞曰延)
(明即其人/也遂妻之)至於繡虎諸孫(見祖/德賦)又人擅西園之賦(見尺/牘序)
太夫人受斯茀祿釐爾罄宜(詩/)和風襲襲翼此軨軒旭
日曨曨耀其褕翟(周禮内司服褘衣褕狄注褘與翬同/狄與翟同皆雉色三禮圖褕衣揄翟)
(刻青翟形采畫/雉綴于衣是也)謝道韞解圍逾妙郄夫人神明不衰(列/女)
(傳謝道韞王凝之妻謝奕女也獻之與客談論辭理將/屈道韞遣婢曰欲為小郎解圍施青步帳自蔽車前議)
(客不能屈世説王尚書惠詣王右軍郄夫人問眼耳未/覺惡不夫人時年九十答曰髪白齒落屬乎形骸至于)
(眼耳關于神明/那可便與人隔)褒綸稠疊踰於架上之書榮誥駢闐積
若床頭之笏(唐書崔儼為諫議大夫羣從數十人每嵗/時家宴以一榻置笏猶重李穆傳穆拜太)
(師贊拜不名一/門執象笏百人)而乃安不忘勤貴而彌儉春飇婉娩愛
提陌上之筐(詩女執/懿筐)秋景澄鮮貪響林間之杵(徐陵碑/文春鸝)
(始囀必具籠筐秋/蟀載吟競鳴機杼)兼之惠必逮人禮恒自下愔愔澣濯
(詩/)聿修女士之儀抑抑笄珈(詩/)用著閭門之範撲杜陵
之棗旁許隣家翳趙國之桑時無餓者(見壽/季序)律應熈春
時逢介壽六宫喧笑九天爭侈為美談百禮紛綸千載
猶欣其盛事脂田粉碓(詳顧/哀辭)賜出椒房(漢宫儀皇后稱/椒房以其實蔓)
(延以椒塗壁/亦取温煖)庭實嘏辭(庭實見逸齋序家語/祝嘏莫敢易其常法)充於柘館
(漢班婕妤賦痛陽祿于柘館/兮玉臺新咏序柘館隂岑)紇豆陵京都貴女(見壽/季序)饋
來芍醬千瓶(史記醯醬千瓿比千乗之家枚乗七發芍/藥之醬相如子虚賦芍藥之和具而後御)
(之/)侯莫陳輦轂名姬捧到鶴綾萬匹(庾信集有周大將/軍隴東郡公侯莫)
(陳君夫人竇氏墓誌/銘鶴綾見瀛臺序)長欄短巷繁燎熏天北壁南榮華
鐘殷地時則曉澗呈青春巖獻黛枝頭綿羽(見澹/菴序)飛來
戴勝之禽(月令季春之月戴勝/降于桑注織絍之鳥)砌畔新荑(見修/褉序)長就忘
憂之草(見看/奕賦)蘇臺百尺無非織女之臺(呉志呉王破越/越進西施呉王)
(乃築姑蘇臺高三百丈/晉宫闕名鄴有織室臺)崑玉千岡(見懸/圃序)半是安妃之玉
(見天/篆序)崧以不才歡承斯會島間石燕迎淑氣以爭飛(顧/凱)
(之啟䝉記零陵郡有石/燕得風雨則飛如真燕)㸑下焦桐遘賞音而欲奏(見佳/山序)
今日三明七穆(見園/次序)須知稱觥洗斚而來(詩/)詰朝十叟
八公(列仙錄邛人家有橘園橘盡收歛有大橘如三斗/盎巴人剖之每橘有二叟鬚眉蟠然肌體紅明皆)
(相對象戲談笑自若又有諸叟曰橘中之樂不減商山/又一叟于袖中出一草根以水噀之化為龍四叟乗之)
(而去幽怪錄載橘中只八叟神仙傳八公詣淮南王安/門閽人難之八公曰王薄吾老今則少矣皆變為童子)
(門吏驚報八童復化為老人/授王丹經與王白日升天)行見控鶴驂鸞而至(見貞/女序)
附注(三夫人星在紫/微天皇大帝旁)
　　葉母李太夫人六十壽序
葢聞玉衡散彩天邊競説李星(春秋運斗樞玉/衡星散為桃李)鳬舄昇
仙世上偏誇葉縣(見二/齋序)西河女子名已注於銀臺(杜陽/雜編)
(滄洲去中國數萬里所居或金闕銀臺玉樓紫閣庾信/步陸孤氏銘豈直西河女子獨見銀臺東海婦人先逢)
(金/闕)南嶽夫人位自班乎絳闕(陶𢎞景真靈圖南嶽魏夫/人西嶽將夫人集仙録魏)
(夫人晉司徒魏舒之女名華存嫁劉幼彦生二子性好/道有真人授以太上寳等書位為紫虚元君南嶽夫人)
(升天而去絳/闕見逸齋序)蘐庭日麗(見憺/園賦)時開長樂之花(見澹/菴序)柘館
風輕(見徐/母序)每種恒春之樹(見天/章序)何必廖家井上始獲尋
砂(抱朴子臨沅有廖氏家世多壽疑其/井水殊赤試掘井得丹砂數十斛)詎須酈縣泉邊
纔能采菊(見琴/怨序)同邑葉母李太夫人者都憲晴原公之
孫而編修集虚公之女也蛇蟠笥裏代䜟貴遊(見祖/德賦)鳳
吐懐中世徴才子(漢紀揚雄著太𤣥作甘泉/賦既成夢口中吐白鳳)千枝繡㦸
(見看/奕賦)文通武達之門(宋史檀珪求祿書曰僕一門雖謝/文通乃忝武達而令子姪飢死)
二等金釭學士尚書之第(何宴景福殿賦落帶金釭此/為二等漢書昭陽舎其璧帶)
(往往為黄金釭函藍/田璧並見看奕賦)夫人甫離毁齒蚤譽徽柔乍即勝
衣旋稱淑慎(毁齒勝衣見素伯序書/徽柔懿恭詩淑慎爾止)名齊鍾郝鏘雅韻
於珩璜(賢媛傳王渾妻鍾氏乃鍾琰之女太傳繇之孫/女也王湛少無婚自求郝普女郝門孤陋而女)
(有淑德後鍾郝為娣姒雅相親重鍾不以貴陵郝郝不/以賤下鍾東海家内則郝夫人之法京陵家内範鍾夫)
(人之禮晉書渾初襲父爵京/陵侯王汝南娶郝氏生東海)族壓譚邢扇芳芬於筐筥
(詩/)乃以隴西之淑女嬪彼南陽之象賢時則奉常香城
公九列升華(見賀/徐序)奕奕韋平之望(見智/修序)國學崙生君六
經論秀翩翩應阮之儔(見滕王/賦注)夫人爰自齊牢洎乎降
阼(見閨/秀序)太常齋日潔爾庶羞(見壽/閻序)夫子貧時遺其雜佩
(詩雜佩/以贈之)苕苕中外欲爭奉為禮宗(見貞女/序注)濟濟姬姜但
願師其閫範(詩/)兹者時逢設帨(見壽/閻序)禮屬加籩(見逸/齋序)星
連婺女之津(漢書越地婺女之分野/呉都賦婺女寄其曜)海湧麻姑之宅(見/舜)
(民/序)幸通門能知大概為壽母畧綴俚詞鋪揚疇昔資皇
娥拊瑟之懽(見雪/持序)詮次艱難博天姥投壺之笑(見琴/怨序)今
夫穠矣王姬多陳譜牒爛其韓姞每託篇章(詩/)而或者
運涉優游時非窞坎劉綱伉儷僅容盡室求仙(列仙傳/劉綱居)
(四明山及為上虞令慕漢葉令王喬乃受道于白君飄/然逺舉女仙錄樊夫人劉綱妻也鬚翠如雲肌潔如雪)
(同仙去伉儷/見牛叟序)鮑靚夫妻祗許闔門學道(漢書鮑靚為南/海太守嘗遇陰)
(長生授秘訣一日行部入海遇風飢/甚取白石煑食之後以女妻葛洪)吹簫棲上(見藝/圃序)竹
無涙以奚斑(見憺/園賦)擊缶田間(見看奕/賦注)鵑未啼而曷紫(見/天)
(章/序)假使不遭板蕩將忠臣無建節之年(古詩疾風知勁/草版蕩識忠臣)
譬諸勿遇憂危雖孝子鮮揚名之日而夫人則結褵未
久(詩親結/其褵)遽罹烽煙合卺無何(禮昏義合巹而酳注以瓠/分為兩瓢謂之巹壻與)
(婦各執一/片以為酳)倐經兵燹蒼鵝兆釁(見懸/圃序)偏增蕩析之悲(書/)
青犢呈妖(見觀/槿序)彌切仳離之嘆(詩/)免田單之老弱實藉
沈幾(見雪/持序)全智果之宗支允需明哲(下/注)茹茶不少集蓼
何多(詩/)然而以此言悲猶云未酷慨自斄亭之下(王忳/傳忳)
(為郿令至斄亭夜聞女子稱寃曰妾夫為涪令此亭長/殺妾家十餘口埋樓下忳問亭長姓名曰即今門下游)
(激也明旦詣問具/服同謀者並伏辜)瓊樹恒埋(詳俊/三誄)眢井之旁(左傳楚子/伐蕭還無)
(社對申叔展曰目于眢井而拯/之註欲其視無水廢井而拯已)金刀屢折(詳俊/三誄)王長史
僅登強仕已嬰玉碎於前(晉書王濛字仲祖亦稱長史/病篤寢臥燈下恃麈尾視之)
(嘆曰如此人曾不得四十濛别傳濛永和初卒/年三十九世稱王濛温潤恬和謝尚清高令達)羊南城
才過立年復蹈蘭摧於後(詳合肥啟庾信為齊王碑王/武子以上將開國未滿立年)
(玉碎蘭摧/見翼王序)葢崙生君一中副車(史記張良擊秦/皇誤中副車)屢迷岐
路(見竹/逸序)乍沈酣而齊物(見琴/怨序)終顑頷以傷生(見半/繭賦)夫人
則髽以當門(見貞/女序)孱焉持户(詳劉太/母序注)劑量旱澇躬收安
邑之租(詳萬栁/啟注)嗇縮錢刀先辦耏門之税(左傳宋公以/門賞耏班使)
(食其征謂之耏門注耏班善御公以關/門之征税賞之故即以班之姓名其門)入室則柝鈴周
匝疑過石慶之閭(唐制禁署嚴密内夫人宣事亦先引/鈴西京賦列卒周匝石奮傳奮次子)
(慶元鼎中拜相子孫至二千石者十三/人朱子小學取石慶家法為明倫善行)居家而婢獲精
勤咸守王褒之約(古今文集王褒字于淵以事至煎上/寡婦楊惠舍有一奴名便了子淵買)
(之乃作僮約按僮約/即券文也載文集)懐清築罷曩時之閥閲依然(史記/巴寡)
(婦清得丹穴擅利用財自衞人不敢犯/始皇以為貞婦而客之為築女懐清臺)石窌封來舊日
之門楣宛若(左傳齊侯自徐關入辟女子女子曰君免/乎曰免矣鋭司徒免乎曰免矣曰苟君與)
(吾父免矣可若何乃奔既而問辟司/徒之妻也齊侯以為有禮與之石窌)僉云有禮衆曰惟
賢然或伯鸞内助第勸賃舂(見集/生序)濬沖夫人徒工算碓
(見逸/齋序)才優封殖惟爭齊妾之桑(左傳晉重耳及齊將行/謀于桑下蠶妾在其上)
(姜氏殺之注齊/姜氏育蠶之妾)術擅贏餘但問西家之棗(見看/奕賦)雖復豐
荒鮮匱從容井臼之間(見井/叔序)俯仰兼資黽勉有無之際
(詩/)足稱中智之才未預上流之目夫人則器局恢𢎞機
神練達處世值亨屯之會(易/)知廢知興(漢書秦末天下/起兵陳嬰之母)
(謂嬰曰卒富貴不詳不如以兵屬人項籍取王陵母置/軍中漢使至陵母曰願告吾子善事漢王母以妾故持)
(二心遂伏劒死王命論/嬰母知廢陵母知興)置身在剥復之交(易/)不奢不儉
固類負羈之婦聲徹諸侯(左傳晉公子重耳之及于難/也及曹僖負羈之妻曰吾觀)
(晉公子之從者皆足以相國若以相夫/子必反其國反其國必得志于諸侯)還同冀缺之妻
名聞列國(見井/叔序)若乃引經傳義里中倚若長城割宅分
田門内尊為家督(見逸/齋序)袒分左右持平總賴夫片言(前/漢)
(書太尉周勃入北軍門令曰為吕氏/者右袒為劉氏者左袒軍中皆左袒)屋列東西(見祖/德賦)斷
决悉歸其一諾(見納/姬序)能持大體不詢臧谷之亡羊(莊子/駢􁀙)
(篇臧與穀二人相與牧羊而俱亡其羊問臧奚事則挾亡/筴讀書問榖奚事則博簺以遊二人者事業不同其于)
(羊均/也)景薄時榮遑計塞翁之失馬(見歸/田序)一門羣從官方
悉禀夫阮姑(見壽/閻序)阿大中郎(見壽閻/序注)家訓俱由於丘嫂
(史記高祖與客至丘嫂輟釡註丘空也/兄亡獨有嫂也又大嫂稱也見集生序)以至嵇康阮籍
舉邀品藻於山妻(世説山濤與嵇阮契若金蘭他日二/人來山妻韓氏勸公止宿具酒食夜)
(穿墉視之公入妻謂曰君才致不如正當以/識度相友耳公曰伊輩亦常以我度為勝)因而荀粲
范汪咸俟重輕於劉母(晉列女傳劉真長小時諸人比/之袁羊母有識鑒謂之曰此非)
(汝比勿受之又有方之范汪者劉復喜母/又不聽後真長年德轉升論者比之荀粲)料其才識縱
鬚眉遜為不如測彼神明尤巾幗傳為僅事加以夙嗜
丹鉛(見尺/牘序)尤躭丘索(見天/篆序)書籖翡翠翫銀鴨之宵移(李/賀)
(詩深幃金鴨泠商隱/詩睡鴨香罏換夕薫)硯匣琉璃聽銅蠡之晝滴(見園/次序)成
都粉紙(見園/次序)雙丸荳蔲之香(見海/棠賦)河北花箋(見尺/牘序)百軸
葡萄之錦(見三/芝序)共羨茂漪書格(見昭/華序)蚤擅簮花(見茹/蕙序)相
誇道韞詩名偏饒詠絮(見琴/怨序)然而每至臨文閒多削藁
續斑昭之别史無心留以示人(見歸/田序)斆令􁌫之雜文何
意出而問世(見閨/秀序)恒嗤閨閣價懸吕覽之書(見楚/鴻序)不艷
釵笄名挂蕭樓之選(見素/伯序)流傅奚益顧未亡何以文為
(杜預左傳註婦人/既寡自稱未亡人)讐勘寧疲庶兒輩知吾意耳爰乃德
容彌晬遐福逾遒會逢周甲之辰適遘敦牂之嵗(見九/日序)
賈家彪怒(見祖/德序)揄晝錦以帣鞲(晝錦見逸齋序/帣鞲見璿璣賦)王氏龍
超(晉書王導拜司空桓廷尉作兩髻葛裾䇿/杖路邊窺之曰人言阿龍超阿龍故自超)戲斑衣而
鞠□(斑衣見憺園賦/鞠􁇶見璿璣賦)魚軒阮氏佳兒逺過於許竒(左傳/歸夫)
(人魚軒杜注夫人車以魚皮為飾魏志許允子二人竒/字子太猛字子豹許允為晉景王所誅景王遣鍾會視)
(其子若才流及父當收允婦阮氏謂子曰汝等雖/佳才具不多率胸懐與語不須極哀兒從之卒免)翟茀
大家哲嗣更賢於曹榖(列女傳曹大家子榖為陳留/長大家隨至官作東征賦)羲
牀對設(見雪/持賦)半鸞坡鶴禁之詞臣(見澹/菴序)温鏡雙懸(温嶠/别傳)
(嶠姑有女屬嶠覓婿答曰佳婿難得如嶠者何如因下/玉鏡臺一枚聘之世説劉聰為玉鏡臺温嶠為劉越石)
(長史北征得/之以聘姑女)多鳯窟龍洲之上客(詳銀/臺啟)年均絳縣地盡
丹丘(見壽/閻序)矧此華筵偏當淑候千春行樂八公跨紫府
之鸞(八公見徐母序紫府見/丁香賦跨鸞見貞女序)七日為人百福錫紅旛之
燕(東方朔占書七日為人八日為穀嵗時記立春/日剪綵為燕戴之帖宜春字于門並見澹菴序)夫人
則迴環往劫(見琴/怨序)繡佛青鴦(見半/繭賦)感慨前塵(見琴/怨序)飯僧
白雀(珠林梁皇齋/僧白雀寺中)從此雍州無量之寺定現雙花(白帖/梁劉)
(孝儀作雍州金象寺無量壽佛像碑文有銘曰葉産梵/童花開釋子玉蓮交映銀河逓起虚空藏經寶手菩薩)
(手中出無量/花香瓔珞)嗣令石頭彌勒之碑還來四鶴(類涵梁劉/勰剡縣石)
(城寺彌勒石像碑銘有曰梵王四鶴/徘徊而不去帝釋千馬躑躅而忘歸)僕也昔與崙生情
深謝范(見雪/持序)今偕庭玉友在紀羣(見楚/鴻序)居叨孟母之鄰
門接延鄉之里(列女傳孟母舎近墓孟子少好遊為暮/間之事孟母曰此非所以居吾子也乃)
(去舎市旁其嬉遊乃賈人衒賣之事乂曰此非所以居/吾子也復徙舎學宫之旁其嬉遊乃設俎豆揖讓進退)
(遂居之陳留風俗傳高祖與項氏戰厄于延鄉有/翟母者免其難故以延鄉為封丘縣以封翟母)遂含
毫而製序爰灑墨而摛詞昔日士行宅畔曽分剉薦之
餐(見徐/母序)他時公瑾堂前長效承筐之祝(見良輔序呉志/周瑜與孫䇿同)
(年友善瑜推道南大宅舎䇿升/堂拜母有無通共詩承筐是將)附注(國䇿智果知智伯/之將亡乃别族于)
(太史為/輔氏)
　　壽劉太母韓恭人九十序
葢聞鳳凰六管聲必應夫雌雄(黄帝紀帝使伶倫采嶰/谷之竹吹之為黄鍾之)
(音于是制十二管以聽鳯凰之鳴其雄鳴為六律雌鳴/為六吕謂之律本抱朴子軒轅聽鳯凰而調律注軒轅)
(黄帝/諱)龍雀雙環形定鐫夫子母(見園/次序)丹青所載齊姜與
戴媯同編(見滕/王賦)典册所書季芉與孟嬴並錄(見翼/王序)至若
賜來黄玉識是仙姬(見天/篆序)望去赤城(見尺/牘序)知為天姥(見/徐)
(母/序)洗頭盆上(三峯記華山雲臺上有石臼可容水數斛/明瑩如玉中有碧水未嘗増減俗呼為玉)
(女洗/頭盆)却寒之帳千重(補/注)搗藥臼旁辟惡之香四兩(傳𤣥/擬天)
(問月中何有白兔搗藥秦嘉與婦書今奉麝香一觔可/辟惡氣十洲記武帝幸安定西胡月支國王遣使獻香)
(四兩大如雀卵黒于桑椹香氣聞數百里死者在/地未三月者皆活庾信鴛鴦賦辟惡生香寄韓夀)皇娥
汎瑟(見雪/持序)春風響穆滿之謡(見素/伯序)玉女投壺夜月起井
公之粲(見琴/怨序)緋羅天上首册真妃(下/注)白玉堂前(見茹/蓮序)尤
尊壽母(詩/)則有西王少女身居昴畢之間(列仙傳太真/夫人王母小)
(女也諱婉羅字勃遂又南極王夫人王母第四女名林/字容真又紫微夫人名青娥字愈音王母第二十女雲)
(林右英夫人名媚蘭字申林王母第十二女誠齋雜記/有書生遇神女胡僧指之曰此西王母第三女玉巵娘)
(也天文志昴日度畢/月度二十八宿之二)南嶽夫人(見葉/母序)位列恒華之右(詳/銀)
(臺/啟)如吾劉太母韓恭人者恭人海陵上族(見紫/𤣥序)江表名
家水汲鮑姑之井世享大年(見徐/母序)杏栽董奉之林人多
陰德(晉董奉傳奉字君異居廬山有道術為人治病不/取錢病重而愈者令栽杏五株輕者一株數年杏)
(成/林)幼即敦詩長而習禮(洛神賦嗟佳人之信/修羌習禮而明詩)詢余伯姊
(詩/)共遵陌上之桑(見閨/秀序)問我諸姑(詩/)自織盤中之素(見/閨)
(秀/序)窻名朱鳥(見三/芝序)祗議脯漿(禮/)帳號青牛(見尺/牘序)恒勤組
紃(見顧/母序)加以蘭英姓氏藉甚行間(詩品韓蘭英綺密甚/有名篇又善談笑齊)
(武帝謂韓媛云使生于上葉則/玉階之賦紈素之辭不足多也)香茗才情(見昭/華序)翩然林
下(見閨/秀序)掃眉才子(粧臺記漢武帝令宫人掃八字眉杜/牧詩掃眉才子于今少管領春風總)
(不/如)續成班固之書(見歸/田序)不櫛書生(南郡新書關逢之娣/好博經典逢曰吾家)
(有一女進士/惟恨不櫛耳)載入殷淳之集(見昭/華序)無何人頌春椒(見瑞/木賦)
時當穠李(詩/)遥遥華胄(見得/仲序)妙揀高門奕奕韓侯(詩/)親
求快壻(見徐/母序)韓康弱女才雅稱夫描鸞劉向佳兒人無
慚於奠雁(昏義婿執雁入揖/讓升堂再拜奠雁)翳誰比玉(禮君子比/德于玉)實係
卯金(見素/伯序)是時忠孕先生弱冠鋤經頻年種學不矜細
咳私肴核乎藝林頗好大言(見天/章序)獨畋漁夫文圃(見黄/門序)
張安世則博窮七篋(見天/篆序)朱齡石則才湧百函(見夀/徐序)然
而長貧高鳳非無憔悴之言(見懸/圃序)少賤王章(見天/章序)大有
幽憂之疾(見海/棠賦)易衣而出居賴賢妻(儒行易衣而出并/日而食篤行傳李)
(充兄弟六人/易衣而出)椎髻而前出成徤婦(范曄後漢書孟氏始/以裝飾入門七日而)
(鴻不答妻曰以觀夫子之志耳乃更為椎髻著布衣操/作而前鴻大喜曰此真梁鴻妻也字之曰德曜名孟光)
(古樂府徤婦持門/户猶勝一丈夫)寒機軋軋(古詩札札/弄機抒)相聞袁相之園
(補/注)鄰火熒熒共鑿匡衡之壁(見素/伯序)先生既身綰銀黄(見/二)
(齋/序)恭人亦躬膺翟茀(詩/)尋階藩轄洊歴參知高車駟馬
人誇蜀郡之夫(相如别傳成都有昇仙橋相如將東行/題柱曰不乗駟馬車不復過此橋後奉)
(使至蜀太守以下郊/迎縣令負弩矢先驅)象笏金蟬(象笏見徐母序/金蟬見紫來序)帝念鮑
宣之婦(見壽/閻序)往昔有言婦隨夫貴人情不免氣以居移
曠觀夫東京紆紫之倫逖稽夫西洛拖珠之客晨轅萬
騎胥盡室以南征暮幰千車悉舉宗而北指騶軒挈婦
第舎相望魚服隨夫輪蹄不斷恭人獨以家有舅姑鄰
無彊近(李密陳情表無/朞功彊近之親)一官就道輙辭夫子以家居數
載闔門恒相高堂而里食巵􁏔觹䚢(内則敦牟巵􁏔非/餕不敢用婦事舅)
(姑左佩刀/礪小觹)手自屏當(見庭/表序)緘管枲麻(内則婦右佩箴/管又執麻枲)親
為操作(見上/注)况復庭有廉泉(南史范栢年初見宋明帝/因言及廣州有貪泉帝問)
(卿州有此否對曰臣梁州惟有文川武鄉廉泉讓水又/問卿宅何處曰臣所居在廉讓之間帝善之授梁州刺)
(史方輿勝覽宋元嘉時報恩寺中一夕/霹靂湧地為泉時歸功太守名曰廉泉)堦生慈竹(見􁁺/菴序)
一門以内每聞自教其兒(世説謝公夫人教兒問太𫝊/那得初不見君教兒答曰我)
(常自/教兒)三尺之童未嘗笑見其齒又復下陳能充(晏子有/二女願)
(得入身于下陳注猶後列/也李斯書飾後宫充下陳)小星善逮(詩/)家人歸妹(易/)色
以次而能升樛木葛覃恩雖微而必及洎乎地隕珠囊
(見鴻/客序)天傾金鏡(春秋孔錄法有人卯金刀握金鏡雒書/秦失金鏡魚日入珠鄭元注金鏡喻道)
(明/也)參知則忠以騎箕(見藝/圃序)恭人則貞能矢日(詩有如/皎日)生
而不愧何殊荀息之君臣(公羊傳獻公謂荀息曰士何/如則可謂不食其言矣曰使)
(死者反生生者不愧乎其/言則可謂不食其言矣)隠矣焉文大類介推之母子
(左傳晉侯賞從亡者介子推不言祿祿亦弗及子推曰/身將隠焉用文之母曰能如是乎與女偕隠晉侯求之)
(不獲以綿/上為之田)時則令子孝亷愚公先生者王家誓墓永日
思親(見黄/門序)袁氏鑿坏彌年將母(漢書袁閎字夏甫居父/賀喪至孝後桓帝以安)
(車徴之及朋黨事作閎乃築土室潛身十八年旦暮向/母禮拜范滂美之曰隠不違親貞不絶俗可謂至賢矣)
吟成梁父漢丞相雅好栽桑(秦紀始皇封泰山禪梁父/注梁父泰山下小山琴操)
(曾子耕泰山之下天雨雪凍旬日不得歸思其父母作/梁父歌諸葛本傳亮臥南陽躬耕隴畝抱膝好為梁父)
(吟見歸田序栽/桑見看奕賦)家本潯陽晉徴君差堪挿柳(見海/棠賦)恭人
復念累葉簮纓傳家墳索(見天/篆序)雖機雲兄弟何必同行
(見祖/德賦)然王謝子孫無妨一出爰乃和熊教子(詳潘/母啟)絶髢
留賔(見徐/母序)閉門而躬受生徒畫荻而日傳章句(北史符/堅幸太)
(學博士盧壺曰周官禮注未有其師太常韋逞母宋氏/世傳父躬業自非此母無可授傳于是就其家立講堂)
(置生徒百三十人隔絳紗帳受業號宣文君列女傳歐/陽修四嵗而孤母鄭氏守節教育之家貧以荻畫地學)
(書/)於是僧彌為弟繼薦賢書(見皇/士序)太傅諸兒羣稱國器
(見滕王賦附隋末高孝基/見房𤣥齡曰當為國器)鳴鐘而食(詳合/肥書)階前之玉樹
駢枝(見祖/德賦)結駟以遊市上則璧人並轡(見雪/持序)凡諸子姓
矯若龍駒維彼曾𤣥劣猶虎豹(下/注)今嵗孟冬之月正恭
人大耋之辰郄夫人行年九十神明不衰(見徐/母序)齊田文
有客三千衣冠畢會(史記田文相齊招致/賢士食客嘗數千人)橘中十叟(見/徐)
(母/序)並擊雲璈(見逸/齋序)竹裏雙妃齊翻寶瑟(見憺園賦離騷/逺遊使湘靈鼓)
(瑟兮令/海若舞)麻姑獻壽(詳韓/倬啟)採來新息之珠(輿志交趾出明/珠按馬援討交)
(趾封新息侯載薏苡歸/譖者以為明珠即此地)月姊稱觴(見憺/園賦)織就扶風之錦
(見璿/璣賦)唱天上無愁之曲嬃女意錢(北齊書後主好自彈/琵琶自為無愁之曲)
(民間謂之無愁天子嬃女見雪持序資暇錄錢戲有每/以四文為一列者即史傳所云意錢俗謂之攤錢張仲)
(素詩席上/意錢來)賦人間行樂之篇羿妻蹴鞠(漢楊惲詩人生/行樂耳須富貴)
(何時羿妻見琴怨序鹽鐵論蹋鞠以革為圓囊實/以毛髮蹴蹋為戲劉向别錄寒食蹋鞠黄帝所造)夫人
城上夜已三更(晉史朱序鎮襄陽符堅攻之序母韓氏/見城西北角當先壊領百餘婢并女丁)
(斜築城二十餘丈賊攻西北角果潰衆守新城/號為夫人城按漢匈奴傳至范夫人城非此城)少女風
前人將百嵗(見徐/母序)則有刈瑯琊之稻(見竹/逸序)酒釀玻璃(唐/樂)
(史有玻璃七寶/杯西凉葡萄酒)餐度索之桃筵張玳瑁(十洲記東海度/索山大桃樹盤)
(屈三千里劉揁𤓰/賦薫玳瑁之筵)爰抽毫而作賦再拜母以登堂(見葉/母序)
附注(貴妃外傳妃坐便殿有青鸞銜書皆綠字丹文言/太真係緋羅天上侍女齊書王僧䖍誡子云王家)
(門中優者鸞/鳳劣猶虎豹)
　
　
　
　
　
　
　
　
　
　陳檢討四六巻十四
欽定四庫全書
　陳檢討四六巻十五
　　　　　　　　　　翰林院檢討陳維崧撰
　啟
　　徵浙江總督李鄴園先生詩啟
葢聞鯨波起陸倍資作又之臣(左傳古者明王伐不敬/取其鯨鯢而封之以為)
(大戮崔豹古今註鯨魚大者/長千里杜詩溟漲鯨波動)鶉火焚輪彌仗廓清之佐
(左傳晉史趙曰陳顓頊之族也嵗在鶉/火是以卒滅注鶉火南方柳星午位)夸父逐鄧林之
杖(列子夸父逐日而死棄其杖尸/膏肉所浸生鄧林並見天篆序)忠可回天(詳銀/臺啟)貳師
飛疏勒之泉誠能動地(見歸/田序)從來陰雨盡藎臣拮据之
秋(詩/)在昔雲雷正誼士經綸之會(易/)太常論定鐫以鐘
鏞(君牙紀于太常注太常王之旌旗也有功者書焉後/漢書崔駰傳達㫖詞曰乃將鏤元圭冊顯功銘昆吾)
(之冶勒景/襄之鐘)幕府功成(見滕/王賦)宣之鐃吹(漢樂府曲有短簫/鐃歌凡軍中所吹)
(謂之鐃/歌鼓吹)鄴園李老先生名叶瑤樞(見璿/璣賦)光分絳斗𣲖從
函谷(見天篆/序注)韜鈐工玉帳之書(抱朴子兵在太乙玉帳/之中不可攻也注將星)
(所坐前一位謂玉帳唐藝文志李靖/有玉帳經一巻其法出于黄帝遁甲)郡入平原人物禀
金精之氣(李白傳賀知章見白蜀道難詩曰公豈/天上星精耶注白禀長庚金精而生)䇿名
上第釋褐華年(見玉/巖序)甫由李郡之司(詳映/碧啟)便簉望郎之
署(見園/次序)風飄繡豸(見祖/德賦)蒞此臺端(見賀/徐序)霜冷啼烏陟於
卿貳(見祖/德賦)粤以班僚之貴膺夫簡畀之崇遂𨽻雄藩爰
申新命勲階屢擢服官騰儁烈之聲敭歴頻經率屬擅
清剛之譽然而弓開似月必逢貫蝨以稱竒(列子紀昌/學射于飛)
(衞曰視小如大視㣲如著而後可告昌以氂懸虱于牖/南面而望之旬日之間浸大也三年之後如車輪焉貫)
(虱之心而/懸不絶)劍淬成花恒為剸犀而耀彩(見園/次序)假若歴陽
未叛末由彰陶侃之忠(晉書蘇峻歴陽内史成帝咸和/二年舉兵入朝䧟京師陶侃温)
(嶠合兵/追斬之)如其并土無危奚自表劉琨之節(見歸田序按/劉琨為幽并)
(冀三州/都督)藥以獨摇而倍苦(見丁/香賦)路因九折而偏難(見半/繭賦)
(及商尹/序注)乃者八州作督之年竟遭三孽方苞之事(詩/)羣
陰肆狡謬效連雞(左傳申公謂莒子曰狡焉思啟封疆/國䇿秦惠王曰諸侯不可一猶連雞)
(之不能/止于棲)諸鎮潛謀妄營犄角(見翼/王序)王審知䲭張于海國
變起須㬰(見王/巖序)陳𢎞進豕􁂪於蠻天釁生呼吸(補/注)波將
漸及(左/傳)蔓恐難圖(左傳祭仲曰母使/滋蔓蔓難圖也)徧南戒以倉皇(見/天)
(章/序)屬西隣以臲卼(見納姬/序注)斯時也七閩關隘首説仙霞
(衢州志仙霞關為入閩之界宋史浩帥閩過仙/霞嶺以石甃路凡三百六十級在衢州江山縣)全浙門
庭惟憑太末(衢州志春秋為越西鄙姑/蔑地秦曰太末唐曰衢州)桓桓䇿府率虎
旅以嬰城(書尚桓桓如虎如/貔嬰城見賀周序)仡仡元臣奉蠟丸而建節
(麈史軍中密疏/以蠟丸封之)扼諸境上躬在行間﨑嶇䧟陣高搴姑
蔑之旗(見上/注)慷慨鼓儳硬挽錢塘之弩(左傳宋公楚人/戰于泓子魚曰)
(聲盛致志鼓儳可也唐書錢鏐封呉越王嘗築捍/海塘適江濤怒嚙鏐命彊弩數百射之濤為歛却)固已
六千君子(見懸/圃序)共明填海之本懐(見無/忝序)百二山河(詳孟/太母)
(啟/)咸喻補天之壯志矣(見憺/園賦)顧猶人各有心時方多難
飈當起處間生鳴鏑之心(漢書冒頓乃作為鳴鏑習勒/騎射左思詩邊城苦鳴鏑注)
(嚆矢/也)草欲枯時競作彎弧之狀(見素伯/序注)瀫水桐溪之界
(衢州志龍游縣唐縠州地有瀔水嚴州志桐廬縣有桐/君山下瞰桐溪有異人來采藥問其姓指桐以示因名)
青犢彌山(詳孟太/母啟)甬東於越之區(左傳越滅呉使呉王/居甬東寧波府志越)
(曰甬東有甬江樓紹興志禹㑹諸侯計功于此/曰會稽少康封少子無餘于會稽因名於越)蒼鵝蔽
日(見懸/圃序)公乃宵攜别隊鋭頭突鬢之夫(史記武安君小/頭而鋭􁂪鬢見)
(前/序)間挈輕軍扛鼎翹關之輩(漢書項羽力能扛鼎列子/孔子勁能招國門之關而)
(不肯以力聞注招與翹/同呉都賦翹關扛鼎)爬斯癬疥烹宋萬於軍中(鮮卑/著邊)
(陲之患手足之疥搔左傳宋萬弑閔/公奔陳宋人請南宫萬于陳醢之)潰厥癰疽縳陳豨
于帳後(史記陳豨傳陳豨宛朐人也高祖封為列侯/後豨反十二年冬樊噲軍卒追斬豨于靈丘)倐
王師之直下俄宗子之遄征浙土全收閩疆再造七年
擐甲力竭於飛牋草檄之中(左傳文公/躬擐甲胄)五夜援枹恩深
於伐畔侮亡之外(左傳右援抱而鼓林注/枹鼓槌也書取亂侮亡)遂使無諸城
上(見玉/巖序)依然茘子之紅(詳鞠存/啟注)頓令仙鯉洲邊(見玉/巖序)不
改㯽榔之綠(見孝/威序)葢力支大厦總天家之籌畫居多而
手障狂瀾實閫外之勤勞最著也(漢書大厦將傾非一/木所能支進學解障)
(百川而東之迴狂瀾于既倒馮唐/傳王者遣將曰閫以外將軍制之)所愧呉人原非越鳥
(見無/忝序)公也門高元禮尚阻登龍(見九/日序)僕兮員綴微班猶
慳執雉(曲禮凡贄大夫雁士/雉注取雉性耿介也)而乃濡毫頌德將母越境
之嫌(國語臧文仲曰外臣之言/不越境注言臣不外交也)削柹鳴情(語林宋任末/年十四便勤)
(學編莒為廬削/荆為筆一作柹)詎免隔垣之誚(見少/楹序)不知方事之殷(左/傳)
(楚子使工尹襄曰方/事之殷也注殷盛也)有鄰將􁒽(孟/子)向也三江浪湧(見樂/府序)
疑漂壽夢之墟(左傳呉子/夀夢名乗)五嶺烽横幾達專諸之巷(廣/州)
(記大庾始安臨賀桂陽掲陽為五嶺史記刺客傳專諸/者呉堂邑人也呉公子光具酒請王僚使專諸置匕首)
(魚炙之腹中因刺僚呉/志闔閭城内有專諸巷)公如暇豫疇免阽危迢迢厚德
高于迴雁之峯(見素/伯序)烈烈豐功訖彼無龍之國(補/注)凡兹
覆載並囿生成何况牛女同星(見玉/巖序)魯邾接柝(見尺/牘序)夙
有輔車之勢(見園/次序)原非牛馬之風(左傳齊伐楚楚子使/與師言曰君處北海)
(寡人處南海惟是/風馬牛不相及也)則今日興言偉伐豈徒為鄰室之歌
呼睠念成勞本不僅越人之肥瘠(見壽/閻序)賡謡詎僭揚扢
非誣猥逢降嶽之辰先效躋堂之祝(詩/)伏冀鴻都學士
(見存/菴序)虎觀詞宗(詳合肥/書注)分題翡翠之箋(見智/修序)爭捧珊瑚
之筆(見天/篆序)庶幾人同召穆(詩/)四詩賡分陜之勲(四詩見/天篆序)
(分陜見佳/山序注)還期文駕昌黎百尺勒平淮之頌(唐憲宗紀/李愬夜襲)
(蔡州擒呉元濟裴度入蔡州淮西平昌黎平淮西碑羣/臣請紀聖功被之金石皇帝以命臣愈臣愈再拜稽首)
(而獻/文)
　　徴大銀臺柯素培先生六十夀言啟
葢聞絳闕岧嶤鳥篆著桂陽之籍銀膏滴瀝鴦漿㪺菊
井之齡(唐說紫鴦/漿可延壽)十洲賦裏浮瑞炁於東瀛五嶽圖中
燭榮光於南戒(梁書宗炳字少文妙琴書工圖畫逺公/結白蓮社炳其一也以疾還江陵乃作)
(諸名山圖于室曰惟當臥遊耳/五嶽見賀周序南戒見天章序)彭籛嵗月(見玉/巖序)傅説星
辰(見藝/圃序)惟箕子之疇多(書/)故于公之門大(見憺/園賦)恭惟素
翁柯老先生武水名家魏塘右族百年喬木代擢珠柯
(見祖/德賦)五色甘𤓰世綿丹瓞(見滕王/閣賦)高蟬臨鬢(見祖/德賦)從來
雙㦸之門(見看/奕賦)吟鷺陪軒(鹵簿令白鷺鸞旗等車並駕/四馬白虎通諸侯路車大夫)
(軒車士飾車庾信呉明徹銘高蟬/臨鬢吟鷺陪軒按鷺車御史所乗)自昔三槐之里(宋史/王佑)
(字景叔手植三槐于庭曰/吾子孫必有為三公者)尊公楚蘅太老先生羽簉鵷
班(唐書上官儀曰御史供奉墀下接武龍䕫簉羽鵷鷺/豈判佐比耶蔡衡曰凡象鳳者有五多赤色者鳯多)
(青色者鸞多黄色者鵷多/紫色者鷟多白色者鵲)名標雁塔(西域記晉有比丘/見雙雁飛忽一雁)
(没下自隕乃瘞雁建塔古今詩話韋肇及第偶于慈恩/寺雁塔題名後成故事自唐神龍來同年中推善書者)
(紀之他時有將/相則朱書之)雙龍闕下人來杏苑以看花(見徐/母序)九鯉
河邊(見玉/巖序)官是榕城之司李(見映/碧啟)釋之治獄共號祥刑
(漢書張釋之字繼南文帝時拜廷尉時/人語曰張釋之為廷尉天下無寃民)永叔掄文交推
得士(宋書歐陽修字永叔觀子也/為學士知貢舉崇雅黜浮)緣兹隱德遂兆綠蛇
蟠笥之徵(見祖/德賦)惟厥高閎爰呈彩燕投懐之瑞(明皇實/錄張説)
(母夢玉燕自東來投入懐/中因而有孕生説後為相)先生夙譽鳳毛長誇犀角(見/三)
(芝/序)神姿軒異同趙㫤之在衆中(下/注)進止雍閒類裴休之
來座上(唐書裴休醖藉進止雍/閒宣宗嘗曰休真儒者)孟公則長踰八尺顧盼
非常(見得/仲序)子山則腰帶十圍儀觀甚偉(令狐德芬撰庾/信傳子山身長)
(八尺腰帶十圍容止頽然有過人者/晉書庾子嵩不滿七尺腰帶十圍)爾其韋平世胄接
踵巍科(見智/修序)崔蔡鴻篇騰聲上國(見紫/來序)青袍釋褐(見玉/巖序)
蚤製錦夫棗陽(製錦見二齋序襄陽志/棗陽縣漢蔡陽隋棗陽)銀艾牽絲(銀艾/見存)
(菴序牽絲/見歸田序)便飛鳬於花縣(飛鳬見二齋序/花縣見楚鴻序)斯時也慨三
尺之無人正四郊之多事襄陽堤上猶事提戈鄖口江
頭還聞傳箭(襄陽志周為榖鄧地春秋屬楚古蹟有大/堤城即郡城也鄖陽志古縻國地春秋屬)
(楚為錫穴/隋曰鄖鄉)將軍下瀨黄龍青雀之船(見滕/王賦)君子習流(見/懸)
(圃/序)繡鎧珠袍之隊(呉都賦珠/服玉饌)先生則􁎗此凋殘會斯旁
午(劉晏云邀請旁午注縱横割牲/也捷錄使者旁午注交錯也)青芻匝地遥連陶侃
之洲(詳李/母序)紅粟如山高並甘寧之壘(賈捐之對粟紅腐/而不可食呉都賦)
(䚕海陵之倉則紅粟流衍呉志甘寧為孫權將步則陳/車騎水則連輕舟以百餘兵禦曹兵四十萬並見梧月)
(序/)民無怨讟(左傳民不罷勞君/無怨讟一作黷)卒鮮譁呼(書/)張遼臨於
赤壁如行袵席之間(見賀徐序武昌志嘉魚縣即周瑜/破曹操處蘇軾誤為黄州周禮袵)
(席牀/第)王濬下於巴邱不改樵蘇之業(晉紀王濬為巴郡/太守遷益州刺史)
(出巴東作大筏又作火炬于是戰艦無所碍徑造建康/呉主皓詣降輿志漢巴邱今岳州府左傳請無禁樵採)
(者以誘之庾信哀江南賦張/遼臨于赤壁王濬下于巴邱)常聞元結詩紀舂陵(唐書/元結)
(字次山為道州刺史因安史之亂為民免徭役常作舂/陵行其序約云道州不勝賦税承諸使徵求符牒吾將)
(守官靜以安人待罪而已襄陽志棗陽縣有舂陵城漢/元帝時望氣者曰鬱鬱葱葱及光武即位改曰章陵)
又見羊公碑留峴首(見梧/月序)時則經畧洪公奬此殊猷緘
蠟丸而上表(見鄴/園啟)以暨一時督撫旌其偉績裂雁帛而
陳箋(漢書蘇武久留匈奴常惠教漢使謂單于曰天子/射上林中得雁足而繫帛書武等在某澤中單于)
(驚謝/歸武)疊承三命之褒揚(易/)屢被九重之賞歎帶垂赤茘
(見寶/汾序)風翻子産之衣(見憺/園賦)綬綻紅桃(見半/繭賦)日麗晏嬰之
宅(見憺/園賦)特拜黄門之職洊升青瑣之班(詳/下)敭歴諸垣翺
翔兩省(見黄門/序注)爾乃沈沈左掖白簡增寒(見黄門序/及賀徐序)諤
諤夕郎丹心不涅(衞宏漢儀給事中黄門侍郎令日/暮入對向青瑣門拜名曰夕郎)伏
蒲仗下(見黄/門序)恒牽已起之裾(魏志文帝欲徙冀州十萬/户辛毗諫帝不答而起毗)
(隨引/其裾)補牘懐中每斷將馳之靷(後漢書光武自將征隗/囂光祿勲郭憲諫曰東)
(方初定車駕未可逺征乃當車拔佩刀以斷車靷/帝不從後河東兵叛帝曰吾悔不用郭子横之言)加以
器宇端凝風裁峻整修篁獨挺只欲彈蕉(梁沈約修竹/彈甘蕉文長)
(兼淇園貞幹臣修竹稽首臣聞芟荑藴崇農夫之善法/無使滋蔓翦惡之良圖竊蘇臺前甘蕉一叢本無芬馥)
(之香柯/條之任)温樹忘言(見良/輔序)惟圖傾藿(曹植表葵藿之傾葉/太陽雖不回光然向)
(之者/誠也)夕陽亭下殊多解綬之人(見商/尹序)宣政樓前不少免
冠之輩(見黄門/序注)况復蒿目時艱(見佳/山序)惕懐民瘼(詩/)比有
松陵之客為言笠澤之間(詳潘/母啟)屬因水澇之頻仍以致
田廬之蕩析(書/)伍胥潮至一軍悉化為沙蟲(王充論衡/伍胥臨水)
(為濤錢塘志于胥死浮于江中因流揚波或見乗白馬/素車在潮頭因為立廟每嵗仲秋既望潮水極大杭人)
(以旗鼔迓之㺯潮之戲始此然或有沈溺者穆天子傳/穆王南征一軍皆化君子為猿為鶴小人為蟲為沙)
文種濤來三版將生夫鼃黽(文種傳種字子禽勾踐平/呉乃賜種劍遂自殺水經)
(注文種没後錢塘于八月望見有銀濤白馬依期往來/通鑑智伯圍晉陽而灌之城不没者三版沈竈産蛙民)
(無叛/意)先生則疾呼閶闔慷慨陳情曲繪閭閻淋漓入告
(宋書鄭俠字介夫監東京西上門/繪流民圖上之神宗越三日大雨)誠能格主遂蠲一嵗
之租力可回天獲請萬人之命(唐書張元素諫太宗修/洛陽宫魏徴曰張公論)
(事有回/天之力)夫其一節足槩千端此真全中牟之雉未能儷
此生成除雲夢之蛇不克方兹恩澤也(見賀/周序)迨積勲
資累遷卿寺日親紫闥(見瀛/臺序)佇踐黄扉(見佳/山序)而乃志切
瞻雲(見考/功序)情深愛日(見壽/閻序)時則先生太母俞太淑人已
將八袠矣於是斑衣奉母(見澹/園賦)晝錦娯親(見逸/齋序)冬缸夏
簟聊申烏鳥之私(見梧月序/及考功序)碧水丹山敢託烟霞之痼
(梁書江淹為建安令嘗言碧水丹山生平酷好何嫌僻/逺唐書田遊巖隱箕山高宗幸嵩山親至其門遊巖野)
(服出拜帝曰先生此佳否對曰/臣所謂泉石膏肓烟霞痼疾者)靈萱半畝藝在堂前(見/憺)
(園/賦)孝笋千竿森於砌下(見􁁺/菴序)翼版輿而登降依子舍以
邅迴(見憺/園賦)揚舲雪後瑁湖之萬頃堆銀(松江志瑁湖/為三湖之一)著
屐花前甫里之千枝綴玉(甫里見/􁁺菴序)驥兒繞膝(見祖/德賦)鴻案
齊眉(見貞/女序)趨庭是鳳竟踰薛氏之三會食皆龍不羨荀
家之八(見逸/齋序)人間盛事天上昌期乃者節屆青陽(見壽/季序)
筵開絳縣(見壽/閻序)屬新嵗履端之候(左傳先王之正時也/履端于始舉正于中)
(歸餘/于終)為先生週甲之辰(見逸/齋序)在銀臺公入侍魚軒(官制/唐立)
(銀臺司即今通政司/也魚軒見葉母序)敬謝引年之斚(詩/)在内翰孝廉君
輩出扶鳩杖(見映/碧序)願持介壽之觴(詩/)某等幸列通門(詳/鞠)
(存/啟)欣叨猶子(記曰兄弟之子猶/子也葢引而進之)千春蘭譜聿藉鳴鐘饌
玉之文(見少/楹序)十賚芝函(高士傳陶𢎞景作雲/林十賚賚其子弟)式逢駕鶴
驂鸞之會(見貞/女序)伏惟蚤惠瓊瑶更望廣徵珠玉椒觴湛
碧飛來縹碧之箋(崔實四民月令椒為玉衡之精服之/令人却老正月朔列先祖前子姓各)
(上椒栢酒于家長/碧箋見璿璣賦注)火樹舒紅唱去小紅之曲(蘇味道詩/火樹銀花)
(合小紅姜䕫詞小/紅低唱我吹簫)附注(唐書趙㫤字大東宛丘人神姿/軒朗而内沈厚兄犨子翊一家)
(三節/度)
　　儲太翁九十徵詩啟
陽羨儲孔恢先生(常州志宜興古蹟有/陽羨城秦曰陽羨)門第高華家聲
通顯庭施棨㦸(見閨/秀序)埒河北之崔盧(見楚/鴻序)座滿貂蟬(見/半)
(繭/賦)駕江東之顧陸(見尺/牘序)甲第則彯纓戛轂(見九/日序)清門望
重夫衣冠人文則削素含毫(見藝圃序/及鄴園啟)才子名標於翰
墨先生幼則岐嶷長而豪儁雍容鶴葢(見祖/德賦)不矜紈綺
之風(見玉/巖序)淹雅雞林(白居易别傳居易詩人爭傳之雞林/賈人取售異國率篇易一金按雞林)
(海外/國名)大得風雲之氣葢萬石諸郎俱擅無雙之譽(見歸/田序)
而燕山五桂(見憺/園賦)此為第一之枝(晉書郄詵曰臣對䇿/為天下第一猶桂林)
(一枝崑/山片玉)維時參藩公既藉甚朝班先生復翩然藝苑韋
家有子羣識𤣥成(漢書韋賢封侯其子𤣥成字少翁讓/弟嗣父爵衆高其節帝因召為郎論)
(五經于石渠閣父子俱以明經拜相封侯諺/云遺子黄金滿籝不如教子一經謂𤣥成也)劉氏諸賢
尤推孝綽(梁書劉孝綽族中七十人皆能/文孝綽名最重並見三芝序)於是映雪傳
經(見茹/蕙序)歌風見志(見佳/山序)誌亡書之三篋(見天/篆序)搜逸史于
百家西園結客(見尺/牘序)屏間汎鸚鵡之杯(見鷹/垂序)東觀論文
(見壽/季序)席上賦柟榴之枕(見季/青序)時論則諸生祭酒(事原周/封兄弟)
(同姓成王時彤伯/為祭酒秦漢因之)鄉評則大雅扶輪(見得仲序漢景十/三王傳夫惟大雅)
(卓爾/不羣)加以井里昇平家門豐豫呉季札延州貴胄雅號
知音(見初/明序)周公瑾江表英姿偏能顧曲(見良/輔序)時則羊侃
侍兒錦靴蹈地(見壽/季序)李波小妺薄鬢彎弓(見壽/季序)舞迴風
之十部(漢書武帝宫人名麗娟者身輕弱不欲衣纓拂/恐體㾗也于生芝殿唱迴風之曲庭樹為之翻)
(落并見/昭華序)歌落月以雙鬟(補/注)柝鈴周匝(見葉/母序)千條之紅燭
薫天(見園/次序)箏笛參差百丈之碧綾委地(見雪/持序)葢雄心欲
耗聊慷慨乎絲奮肉飛(見觀/槿序)而壯志難灰或􁀙唶乎酒
闌燈灺(見雪/持序)無何而世歴滄桑(見舜/民序)人堅松菊舞衫歌
扇惝怳前生酒陣文觴闌珊昔夢先生則篝燈課子含
飴弄孫(後漢紀馬太后曰/吾但當含飴弄孫)里名通德盡知此日之徵君
(見祖/德賦)江近潯陽共識彼中之高士(見園次序高士傳周/續之入廬山事釋慧)
(逺彭城劉遺民遁跡匡/山與淵明為潯陽三隱)道風彌邵至德可師(後漢書鍾/皓以篤行)
(齊名荀淑李膺常嘆曰荀君/清識難尚鍾君至德可師)爰乃文孫(書/)長能廣期軾
轍連鑣郊祁並轡(見徐/母序)張華兩劍同日干霄韓起雙環
一朝辭櫝(見園/次序)聲傾都會人倫俱奉為美譚名動公卿
戚里尤矜為盛事諸孫鵠峙處姊尚未適人羣㓜鸞停
此客得無小異(韓愈撰馬燧誌見王于北平猶高山深/林龍虎變化退見少傅翠竹碧梧鸞停)
(鵠峙按馬燧贈北平郡王少傅王之/子處姊見雪持序此客見三芝序)先生則年踰耄耋
聽視不衰齒近期頥神明自若(見徐/母序)矍鑠晴原尚臨風
而却杖摩娑畫閣或負旭以鈔書秋雨赴雞豚之社五
兩衝泥(詩葛屨/五兩)春燈占角觝之棚千觴醉月(樂府雜錄/角觝之戲)
(六國時所造李斯傳作觳抵張騫傳作角氐兩兩相當/角力相觸并詳田太翁啟注庾肩吾詩角觝良家兒李)
(白序飛羽/觴而醉月)姬人入道半已黄絁(詩紀有送宫人入道/題説文絁粗緒也)鄰
叟談禪都成白首洵號世間之人瑞直稱地上之行仙
今兹上浣之辰(見壽/閻序)正啟九旬之宴守淇澳武公之戒
敬慎威儀(詩/)授濟南伏勝之經表章經籍(見昭/華序)汾陽公
一門顯秩(唐書郭子儀華州人為天下兵馬副元帥/克復兩京封汾陽郡王八子七婿俱顯官)褒
德侯九袠崇班(見壽/季序)值此光榮可無揚扢當世名賢同
時先達賜之華衮(見懸/圃序)錫以瓊瑶(詩/)或孝養賦白華之
頌(見瑞/木賦)或遊仙賡紺雪之詞(詳任/丘啟)庶幾橘中八叟(見徐/母序)
並下始青之軿(度人經昔于始青/天中碧落空歌)芝田四皓(見映/碧序)齊鼓
小紅之曲(見銀/臺啟)
　　徵田太翁八袠壽言啟
河盤九曲出碣石而彌雄(河圖河水九曲長者入/于渤海碣石見渭仁序)玉耀
連城(見昭/華序)孕藍田而更貴(漢地里志藍田縣本秦孝公/置山出美玉三秦記玉之美)
(者曰球其次曰藍西京賦爰有藍田珍玉呉志諸葛恪/少有名孫權見其父瑾曰藍田生玉真不虚也晉書謝)
(𢎞微子名莊七嵗時宋公異/之曰藍田生玉豈虚也哉)人言松栢不産培塿(左傳/鄭子)
(太叔曰培/塿無松栢)共説山川能生雲雨(禮天降時雨/山川出雲)從來食福
必歸積德之家大抵成仙原屬修身之士華辰祝嘏(見/徐)
(母/序)羣公既薦幣以承筐(詩/)晝錦張筵(見逸/齋序)賤子且歴階
而揚觶(見壽/閻序)不辭固陋用效賡颺兹啟某翁田太老先
生者系自西河郡分京兆(詳/下)門風瓌麗漢宫題柱之聲
華(三輔决錄田鳳字季宗為尚書郎容儀端正每奏/事靈帝目送之因題柱曰堂堂乎張京兆田郎)才
地通明稷下懸河之苗裔(見九日序七畧齊田駢好談/論齊人語曰天口駢世説孫)
(興公謂郭子𤣥吐章/陳文如懸河㵼水)勝衣對客(見素/伯序)器自别於常兒毁
齒知名(見素/伯序)門詎書夫凡鳥(見􁁺/菴序)桑梓寄彌牟國内(詩/維)
(桑與梓登州志三面/距海春秋牟子國)枌榆偪離石城邊(枌榆見觀槿序/按山西永寧州)
(亦稱離/石城)晉卿六族此鮮其儔(史記晉六卿趙襄范宣/智襄韓簡荀文魏襄)齊
國諸田君真其後(見賀/徐序)然而雛方在鷇詎使摩霄(國語/里革)
(諌宣公曰鳥翼鷇卵注生哺/曰鷇莊子聖人鶉居而鷇食)桐甫稱孫空思向日(白居/易詩)
(梧桐老去長孫枝詩/梧桐生矣于彼朝陽)子推狷介并無綿上原田(見劉太/母序)
郭泰孤貧徒墊雨中巾角(郭泰别傳林宗丰儀秀偉嘗/遇雨巾一角墊時爭效之故)
(折巾一角其/見慕如此)漂摇邦國蕭瑟鄉關睘睘六尺之童落落
四方之志於是長懐樂毅只欲投燕(樂毅列傳樂毅仕/燕下齊七十餘城)
(後昭王死惠王立遂以騎刼代毅畏誅乃降趙後惠王/因騎刼敗悔失毅毅報書往來復通燕燕趙二國以為)
(客/卿)不效賁皇惟知奔晉(左傳楚若敖之亂伯賁之子賁/皇奔晉晉人與之苗以為謀主)
十四齡髫年羈貫(見雪/持序)扉屨疇資(左傳鄭申侯見齊侯/曰若出于陳鄭之間)
(共其資糧扉/屨其可也)百千年古道迢遥壺餐莫給(左傳晉侯問/原守于寺人)
(勃鞮對曰昔趙衰以壺飱/從徑餒而弗食故使處原)望滹沱而莫止瞻督亢以如
歸(漢書光武至滹沱河王霸曰氷堅可渡注/其地屬保定河間之界督亢見考功序)擇地在三
輔五陵之内(見渭/仁序)土厚泉甘卜居近千門萬户之旁(見/藝)
(圃/序)物華天寶(載王/勃賦)人如端木時來曹魯之間智擬居陶
頗用計然之䇿(史記貨殖列傳子貢既學于仲尼退而/仕于衞鬻財于曹魯之間又范蠡既雪)
(會稽之恥乃喟然嘆曰計然之䇿七越用其五而得意/既已施之國吾欲用之家乃乗扁舟于江湖之陶為朱)
(公陶天下之中貨物所交易也/按計然勾踐臣著有計然子)三年成聚褎然通德之
門五世其昌煥若集賢之里(見祖/德賦)爰乃文以情生禮緣
義起北堂饋食潔洗腆以娯親(書/)東道班荆(見禹/平序)結珩
璜而贈友一門輯睦椸無常主之衣(見賀/徐序)三黨雍和巷
有同功之火(晏子三黨待以舉火/者千人同功補注)井飛孝鯉恒依蘐草
之闈簷噪慈烏不去荆花之館(見瑞木及/憺園賦)以暨寛能逮
下王襃之僮約寧苛(見葉/母序)和以與人楊子之客嘲無怒
(見佳/山序)奚煩馮煖代為市義於薛中(國䇿馮煖謂孟嘗君/曰今君有區區之薛)
(臣竊矯君命以責賜諸民因燒/其券乃臣所以為君市義也)不類趙宣徒願沾恩於
桑下(見壽/季序)此又冽冽氿泉既注兹而挹彼濃濃桃李(詩/)
復自葉以流根者矣(文選張士然表曰臣聞春雨潤木/自葉流根䲭鶚恤功愛子及室)
如斯之類懿不勝書遂來韓起之雙環呈於膝下聿覩
張華之兩劒騰在雲邊(見園/次序)此荆巖太史才雄虎觀(見/鄴)
(園/啟)爭誇宋豔以班香(見瀛/臺序)而某年翁賦重鴻都(見鄴/園啟)羣
美庾清而鮑俊也(見瀛/臺序)兹惟夏季齒屆八旬論甲子於
桂陽瞠乎後矣(見銀臺啟按桂陽張碩/即遇神女杜蘭香者)遇老人於絳縣
公然過之(見壽/閻序)所望其譜妍詞均摇綵筆遐不謂矣朱
輪丹轂之賔(漢書劉向諫外家封事曰王氏乗朱輪/華轂者二十三人解嘲客欲朱丹吾轂)何
以觴之綠醥黄封之酒(綠醥見瀛臺序東坡/詩上尊白酒瀉黄封)按玉笙於
指下六月生涼燒絳爉於盤間三更若晝丁年玉樹跽
斟延壽之杯(見壽/閻序)􁁲字銅仙(左傳晉史趙曰􁁲有二首/六身下二如身林註古􁁲)
(字二畫在上三人在下故以二為首以六為身下􁁲字/上二畫䜿置身旁始身當為□字葢二首為二萬六身)
(為六千六百六十日喻絳縣老人七十三/也劉禹錫詩午橋良吏散􁁲字老人迎)笑聽長生之
曲(見徐/母序)則魚龍曼衍繅來雪藕之絲(漢書武帝作魚龍/角觝曼衍之戲師)
(古曰曼衍獸名為舍利之獸先戲于庭極畢乃激水化/成比目魚跳躍潄水作霧障日化成黄龍即西京賦云)
(海鱗變而成龍也李義山詩不須看盡魚龍戲終遣君/王怒偃師拾遺記周穆王集方士春霄宫與王母玉帳)
(高會進萬嵗氷/桃千年碧藕)鸞鶴繽紛濾就碧蓮之粉(終南山記山/有旱藕餌之)
(延年名碧/蓮類葛粉)伏祈惠我曷任跂余(詩/)
　　為溧陽彭太翁太母七十雙壽徴詩啟
呉雲入越(見園/次序)國山綿亘於平陵(呉志呉主皓時山頂/有大石自立皓封為)
(南嶽因名國山在宜興溧陽縣/志古稱平陵縣有平陵城古蹟)魯柝聞邾(見尺/牘序)瀨水瀠
洄於陽羨(瀨水見昭華序陽/羨見儲太翁啟)焙茶客去稔知彼地之高
閎斸笋人來詳述此中之巨閥則有門呼萬石(見歸/田序)人
號五經(見逸/齋序)虵能蟠綬偏呈集慶之符(見祖/徳賦)雀擬銜環
洊食發祥之報(見素/伯序)如我某翁彭太老先生者星分井
絡(晉左思蜀都賦岷山之精上為井絡註岷山為/東井星絡之維李商隠詩井絡天彭一掌中)系出
商賢(見玉/巖序)修兮儁烈夙標獨行之名(漢書彭修字子陽/年十五時父為盜)
(所刼修拔刀向盜曰父辱子死盜驚曰童子義士遂遁/去嘗作呉令從太守討賊賊請降曰自為彭君非為太)
(守/也)宣也淹長蚤擅通經之目(漢書彭宣師事張禹受易/禹薦宣明經博古有威重)
(可任政事除右扶風拜司/空王莽專政見險而止)門風烜赫繡㦸連雲家學淵
源彩毫滴露曾祖南陽公升華紫闕㒺希簪組之榮父
雅存公䇿儁青袍甘蹈丘園之秀(陸機連珠詞丘園/之秀因時則揚)數
傳積德詎願人知屢世行仁祇承家訓先生姿稟通明
才鋒瑰異髫年製錦名更噪於楊梅(見素/伯序)壯嵗摛文價
倍高於鸚鵡(見少楹及/商尹序)况復政施門内(書/)爻繫家人(易/)
庭羅讓木(見禹/平序)紛敷而下茁忠葵(見賀/徐序)井溢廉泉(見劉/太母)
(序/)觱沸而旁飛孝鯉(見瑞/木賦)陸智初幼多至性橘常墮於
懐中(見憺園賦按陸績字公紀懐/橘遺母智初乃陸續字誤用)呉隱之毁不勝喪鶴
為鳴於庭下(見憺/園賦)生事則羶薌䐹腒婉以承懽(羶薌見/瀛臺序)
(䐹腒見/賀徐序)廬居則窆繂練祥貧能中禮(䘮/記)以兹篤厚足覘
鳯卜之昌(見祖/德賦)緣彼恩勤定兆駟門之大(見憺/園賦)而乃天
躓其才物屯其遇九鏖文戰(通典赴貢試院謂鏖/戰棘闈集韻鏖戰器)兩中
副車(見葉/母序)朝朝爨下燒殘蔡氏之桐(見佳/山序)嵗嵗堂前漂
去高家之麥(見懸/圃序)奏凌雲而莫惜(見實/菴序)撫流水以疇憐
(見園/次序)是則楊朱失路達人亦以此興懐(見竹/逸序)李廣難封行
路亦於焉致嘆(見素/伯序)繼而令嗣蒃洲先生掞藻金閨(見/園)
(次/序)蜚英玉局(翰林志史/館為玉局)次公早貴(見歸/田序)伯兄復望重飛
鳬(見二/齋序)仲孺先鳴(見歸/田序)季弟又才高繡虎(見祖/德賦)一門鵲
起(見祖/德賦)三雅鴻騫(見商/尹序)華貂挿鬢(見半/繭賦)雲霄則姑付諸
郎皎兔懸空風月則長歸老子(見歸/田序)人情不逺亦己稍
酬翰墨之勲時論相同謂宜早受絲綸之錫先生則興
來撫掌(見樂府/補序)終愛聞絃(見桐/初序)醉後搔頭(易林左/手搔頭)難忘
見獵(見桐/初序)廉頗矍鑠猶存車中擊刺之形(史記頗出犇/魏趙王復思)
(之使人視頗頗見使者一飯斗米肉十/斤披甲上馬以示可用並見看奕賦)馬援飛揚尚為
鞍上拍張之狀(漢列傳馬文淵年八十餘聞武陵五溪/蠻反自請行據鞍顧盼以示可用帝笑)
(曰矍鑠哉是翁也/拍張詳掌亭誄)陶謙素性只樂幡旗(補/註)劉峻本懐惟
躭書巻(見憺/園賦)耆齒七十皇路三千猥以來春始賔太學
桃堪染綬(見半/繭賦)肯令䜿子成名(國䇿龎涓曰遂成䜿子/之名晉書阮籍嘗登廣)
(武觀楚漢戰處曰時無/英雄遂使䜿子成名耳)柳用裁衣(見寶/汾序)不礙老夫作達
(見季/青序)固已朱顔緑髪無須鴻烈之仙方(見贈閻序/及徐母序)碧柰
黄精無假喬松之秘訣矣(拾遺記崑崙山有柰冬生子/碧色九華真妃詩仰掇碧柰)
(花抱朴子黄精一名兔絲一名救窮一名垂珠神仙傳/尹軌字公度常服黄精花聖主得賢臣頌何必呴嘘呼)
(吸如喬松眇然絶俗離世哉王子喬見滕王賦列仙傳/赤松子者神農時雨師也服水玉以教神農仙術神異)
(傳黄初平改/字為赤松子)加以性尚蕭疎不為崖異胷惟坦率詎設
畦町(莊子人間世蘧伯玉謂顔闔曰彼且為無町畦亦/與之為無町畦彼且為無崖亦與之為無崖註無)
(畔岸無/涯際也)長日赴雞豚之會桐帽椶鞋晴天赴櫻笋之筵
酒旗戲鼓傾葢而何分少長三命逾恭(家語孔子之郯/遭程子于道傾)
(葢而語終日甚相善焉左傳孟僖子曰孔丘聖/人之後也昔正考父佐戴武宣三命兹益恭)銜杯而
莫問春秋千觴必醉(見儲太/翁啟)婆娑里閈都忘兒是貴人
(見歸田/序註)跌宕琴尊(見初/明序)其羨翁真徤者(見無/忝序)此又葆其
純一知上士之天已全(莊子其/天全也)享此期頥(見壽/閻序)驗仁者
之徵必壽也(論/語)德配呉太夫人鴻案相莊(見貞/女序)鹿車對
挽(見壽/閻序)盤􁏔事舅(見瑞/木賦)允宜夫子之家雜佩留賔(詩/)聿
起佳兒之譽羣稱閫範交頌禮宗(見葉/母序)際此華辰張兹
綺讌逓進千齡之祝同開七袠之觴河將駕鵲(見憺/園賦)乃
金妃設帨之期(神異錄木公為東王公金母為西王母/男子行道名𨽻木公女子行道名𨽻金)
(母神仙傳西華至妙之氣化生金母集仙錄王母者/龜山金母也居崑丘非飈輪不可到設帨見壽閻序)嶺
正舒梅(詩註嶺上/十月有梅)是綘縣懸弧之旦(見壽/閻序)德門盛事嘉
耦齊年(左傳晉師服/曰嘉耦曰妃)不揣秕糠(見黄/門序)敢先乗韋(見觀/槿序)伏
願廣賡雅唱徧惠鴻文葡萄百軸(見三/芝序)篇篇飛杜曲之
花(見禹平序/及紫來序)翡翠千箱(見智/修序)字字織扶風之錦(見璿/璣賦)則
繽紛麗句遥從青鳥以俱來(見瀛臺/賦註)縹緲靈璈(見逸/齋序)逺
逐彩鸞而並至矣(見貞/女序)
　　任丘龎先生七十徵詩文啟
瀛海名區鄭州沃壤(河間志漢曰渤海曰河間隋唐曰/瀛州宋曰瀛海所屬有任丘縣乃)
(高陽氏顓頊地漢任丘宋鄭州按漢/中郎將任丘繕城遂以其名名城)一帆鴨綠遥接蠡
吾(詞譜有鴨頭綠題李詩遥觀漢水/鴨頭綠保定志蠡縣漢曰蠡吾)十里鵝黄(見鷹/垂序)斜
籠趙北(任邱志地西/北有趙北口)疎汀曲沼霏霏菱芡之鄉雨艇煙
檣歴歴魚蝦之市天連輦下野因蒼莽而彌雄(見渭/仁序)水
似呉中境以崢泓而倍敞生斯地也大有人焉安敦以
吉殊多鳩杖之賔(見映/碧序)美秀而文(左傳子太叔/美秀而文)尤數鹿
門之胄(見壽/閻序)維我某翁龎老先生北路高閎西豪望姓
(見壽/徐序)貂蟬溢巷(見半/繭賦)珠屢濬於璇源(詳孟太/母啟)棨㦸臨軒
(見看/奕賦)玉每生於崑嶺(書/)先生幼篤天倫長敦獨行分田
授宅為兄則忍處於肥(詳施/公誄)讓棗推梨食果則願分其
小(文士傳孔融年四嵗與諸兄食梨輙引/小者人問其故答曰小兒當取小者)加以居常不
競衆推涉世之含𢎞性本靡爭咸服秉心之平恕偶談
一二足槩生平當塞翁失馬之年(見歸/田序)有楚國亡猿之
事(見舜/民序)波將洊及(見鄴/園啟)株乃相連(詳潘/母啟)在上官原無投
杼之嫌(國䇿甘茂對秦王曰昔曾子處費有與曾子同/名族者而殺人人告參之母曰參殺人母不信)
(告之者三母投杼而/起言讒者之甚也)乃旁人盡抱拾灰之懼(見觀/槿序)而先
生坦然義命委以虚舟(莊子山水篇方舟而濟于河有/虚船來觸舟雖有惼心之人不)
(怒/)率爾襟情期之飄瓦(莊子復讐者不折鏌干雖有忮/心者不怨飄瓦註飄瓦無情也)
將予無怒詎鳴趙壹之寃(漢紀趙壹恃才倨傲後屢抵/罪㡬至死賴友人救得免壹)
(乃作疾/邪賦)謂我何求寧訟冶長之枉(論/語)斯之雅量夫豈恒
情足知五世之其昌(見祖/徳賦)蚤信此門之必大(見憺/園賦)至若
鮮芳饋母陸橘懐深羶毳承親江魚手進(見瑞/木賦)千蟠孝
笋緣簷溜以偏生(見􁁺/菴序)百匝慈烏繞庭柯而不去(見憺/園賦)
以兹貽厥致彼刑于(詩/)邊孺人孝先貴裔(漢書邉韶字/孝先才思敏)
(捷嘗自言腹/便便五經笥)居然冀缺之妻(見井/叔序)王孺人子晉華宗(見/滕)
(王/賦)展也梁鴻之婦(見貞/女序)一門友愛桁無不易之衣(見賀/徐序)
三族雍諧室有同功之火(見田太/翁啟)居王彦方邑屋即細
人亦畏其名(漢王烈傳烈少師陳寔以孝義稱鄉里有/盜牛者主得之盜請罪曰形戮是甘勿使)
(王彦方/知之)聞韓康伯風流縱女子亦知其號(見無/忝序)况復夙
躭墳史(見天/篆序)雅愛縹緗(見懸/圃序)保兩世之芸編屈惟嗜芰
(國語屈到嗜芰召其宗老而/屬之曰祭我以芰註蓤也)守百年之螙簡董不窺園
(見憺/園賦)歸亡書於兵燹之後趙璧終完(見貞/女序)贖遺經於闤
闠之家秦關竟出書真足寶彌旌貫日之誠(見賀/周序)硯可
成田(詩話唐人以硯為良田舌耕而/筆耒坡詩我生無田食破硯)遂獲凌雲之報(見/實)
(菴/序)以故一枝擢秀(見儲太/翁啟)先標上苑之名而三樹駢柯
俱擅連城之譽也(見昭/華序)兹當降嶽之期正值生申之候
(詩/)昔君家三世之高曾為近代兩間之人瑞或則年逾
八袠或則齒過百齡朱霞紺雪味若恒饈(穆天子傳穆/王集方士春)
(霄宫王母進嵰山紅雪漢武外傳王母七月七日以絳/雪三黄諸丹授帝列仙傳薛昭遇仙女得絳雪丹開元)
(中内人趙雲容問申元之乞延生藥得絳雪/丹一粒後果再生按仙家上藥有𤣥霜絳雪)閬圃瓊樓
(閬圃見閨秀序/瓊樓見瀛臺序)視為珂里(見祖/德賦)宜先生之不煩金竈已
知益壽之方無假銀房蚤悟延年之訣也(見得/仲序)伏冀鴻
都上客惠以華繒(見存/菴序)鶴市名流貽之麗句(見半/繭賦)則玉
虚名館便為元圃之臺(集仙録仙人居玉虚之館又周/穆王升崑崙于元圃閬苑會西)
(王/母)金字題門即降青毛之節矣(漢武外傳王母降帝宫/乗紫雲輦從官執綵旄)
(之節以玉盤乗/桃一顆其色青)
　　徵淮安張鞠存先生雙壽詩文啟
葢聞真府傳觴金液瓊膏之酌(武帝外傳王母七月七/日有九丹金液紫虹華)
(英太清紅雪之漿授帝老氏聖記呉猛純孝後登廬山/見數人與猛語服玉膏終日按道人亦以嚥𠻳津為瓊)
(膏/)弇山紀石(穆天子傳天子驅馬升于弇山乃紀丌跡/于弇山之石而樹之槐眉曰西王母之山)
(註弇兹山/□所入也)白雲黄竹之謡(見素/伯序)瑶池舒七葉之祥(補/註)花
開四照(見壽/季序)銀漢炳雙星之瑞(見貞/女序)景麗重輪(拾遺記/昔人皇)
(蛇身九首肇自開闢于時日月重輪山明海靜崔豹古/今註明帝時為太子樂府詞曰日重光月重輪星重輝)
(海重/潤)鸞吟法曲(唐禮樂志初隋有法曲其聲/清新而近雅元宗酷愛之)鏗鏘頌禱
之音(禮/)鶴纈宫袍(杜牧之詩花塢團/宫纈註纈文繒也)照耀縑緗之色(見/懸)
(圃/序)咸資雅詠用佐華筵千春颺昭代之禎符奕世紀德
門之盛事淮山張老先生繡㦸高甍(繡㦸見看奕賦/高甍見玉巖序)銅
街貴宅(見滕/王賦)姓聨翼軫瑶天著籍之宗(見祖/德賦)號擅金張
青史書名之族(見滕/王賦)蓮開華井夙稱關隴名家(華山記/山頂有)
(池池中生千葉蓮因名華山韓愈詩/太華峯頭玉井蓮花開十丈藕如船)桂滿淮堧(見滕王/賦史記)
(註堧同壖謂/緣河邉地)僑寓烟霞福地(僑寓見初明序寰宇記/洞天福地皆名山之稱)舉
宗饌玉(見少/楹序)筐贏彩鳦之徵(吕氏春秋有娀氏有二妷/女為九成之臺飲食以鼔)
(帝命燕往視之二女覆以玉筐發而視之燕遺卵而北/飛女吞之生契毛詩註天降𤣥鳥乃􁈆也西京雜記竇)
(太后在家有白燕銜石墮后績筐中后剖視之有/文曰母天地遂合之不開後為皇后名曰天璽)盡室
鳴珂笥溢緑蛇之兆(見祖/德賦)迨容部公讋蠻邦而定國本
事關宗祏之間(史記索隠高容為商家禮樂之官後以/禮署稱容部左傳鄭原繁曰桓公命我)
(先人典司宗祏註宗/廟中藏主石室曰祏)洎户曹公却蟻賊而斥貂璫(蟻賊/見素)
(伯序儀制貂璫侍中/之師并見半繭賦)烈載旂常之上(見鄴/園啟)生還接武真
成揚震之孫(漢靈帝紀揚震曾孫竒為侍中帝問曰朕/何如桓帝對曰陛下之于桓帝亦猶虞舜)
(比德唐堯帝不悦曰卿彊項真/揚震子孫死後必復致大烏矣)没亦留芳並祀欒公之
社(見祖/德賦)豬肥鵠痩(見亓/山序)家家摩虀臼之碑(見昭/華序)茘碧蕉
丹户户賽羅池之廟(韓愈羅池廟碑羅池廟者故刺史/栁侯廟也作迎享送神詩遺栁民)
(俾歌以祀焉其辭曰茘子丹/兮蕉黄雜肴蔬兮進侯堂)先生幼即岐嶷(詩/)長而清
綺揮毫蚤嵗既髫鬌以知名(見懸/圃序)釋褐中朝(見玉/巖序)遂馳
驅而筮仕(見智/修序)時則督漕之蜍光夜蝕(史記天官書日/月薄蝕韋昭註)
(氣往迫之為薄虧毁為蝕李白詩蟾/蜍薄太清蝕此瑶臺月并見琴怨序)以致楚州之鴟喙
宵張(見玉巖/序註)羣奸擇肉(捷録擇/人而食)細民生萇楚之悲(詩/)大
猾磨牙(李白詩磨牙吮/血殺人如麻)瘠土抱黍離之痛(詩/)先生則敷
宣利弊片言爰以回天(見銀/臺啟)捍衛鄉關羣小因而見晛
(詩/)九重動色萬姓更生是則甫纓簮組旋為桑梓以分
憂乍離衡茅便為枌榆而請命矣(見觀/槿序)尋由畫省(見懸/圃序)
洊簉清通復自薇階(見黄/門序)陟升華要校士則搜竒剔異
既楩楠柟杞之兼收(見滕/王賦)居官則緝雅歌風亦顧陸潘
楊之咸集(見尺/牘序)人傳毛玠此是望郎羣羨山濤斯真吏
部(見壽/季序)若乃鄉邦以内人倫既奉為楷模(見祖/德賦)梱閾之
中天性尤徵其篤摯閔予同氣體鳲鳩專一之仁敬厥
所生𢎞葛藟本根之誼(詩/)以至請蠲議賑則里閭共藉
其干棷(見歸/田序)及夫濟乏扶菑則黨族交資為筦庫(禮趙/文子)
(舉晉國管/庫之士)人沐張長公之德施不少(見憺/園賦)抑緣閆太君
之内助居多葢銘椒賦菊固伯輿棨㦸之門(銘椒見瑞/木賦晉書)
(武帝左貴嬪作菊花賦滕王閣序都督閻公之/雅望棨㦸遥臨註閻嶼字伯輿為洪州都督)而習禮
通詩亦立本丹青之裔(唐書太宗命閻立本圖畫十八/學士像立本素工畫姜恪以戰)
(功俱為相人曰左相宣/威沙漠右相馳譽丹青)華齡降阼(見閨/秀序)徽柔不讓夫禮
宗(見葉/母序)吉日齊牢(見閨/秀序)靜好無煩於姆教(見昭/華序)當夫子
食貧之嵗(詩/)牛衣無憔悴之容(見天/章序)暨大夫服政之年
(見壽/徐序)象服表河山之色(詩如山/如河)慈能逮下待澤者期功
彊近之親(見劉太/母序)惠以宜家頌義者籥翟煇庖之輩(見/逸)
(齋/序)嘘其善氣衍作吉祥種厥仁心蒸為戩榖(詩/)羮鳬臛
雁(見瀛/臺序)堂前羅三代之賔蠟鳯騎羊(見雪/持序)門内備五宗
之慶(詳掌/亭誄)綠鞲繡褓跳擲屏幃(東方朔傳綠幘傳韝蔡/邕獨㫁董偃青綠幘繡)
(褓見納/姬序)犀角龍媒(犀角見三芝序/龍媒見賀徐序)嬉遊奧渫頷之而己
莫分羣從之名(郭子儀傳子儀八子七婿孫數十人問/安時不能盡辨但㸃頷示之而巳壽九)
(十餘/終)小者誰何不辨諸郎之貌(見/上)其立德也如此其食
福也又如彼屬在今春倐逢盛事
聖主闢翹材之館　熙朝開博學之科枚臯枚乗(漢枚/乗傳)
(乗字叔景帝詔其孽子/賦平樂館文受詔輒成)其揮毫於鳷鵲樓頭(見閨/季序)崔瑗
崔駰同獻賦於鴛鴦殿下(崔駰傳駰字亭伯著詩賦銘/頌婚禮酒警合二十篇與班)
(固齊名子瑗字子玉能世父業/舉茂才崔湜詩草綠鴛鴦殿)笑語歴雲霄而上父子
俱榮賡歌在殿陛之間君臣交泰而先生則謂舒祺年
小幸充珥筆之臣(戰國䇿趙左師觸讋見太后曰老臣/賤息舒祺最少願得補黒衣之缺以)
(衛王宫漢制御史珥筆以紀/過註執也陸機詩珥筆華軒)燭武精銷應作歸田之叟
(左傳鄭使燭之武見秦君辭曰臣之壯也猶不如人今/老矣無能為也已國䇿田光語太子丹曰太子聞光壯)
(盛之時不知吾精已銷/亡矣歸田見三芝序)一出一處洵哉顯晦之攸宜為
箕為裘(禮/)展也後先之濟美更以來年欣聞雙壽太君
則六旬設帨庚申度值其初先生則九月懸弧甲子方
踰其二(見壽/閻序)班衣粲錦(見憺/園賦)遥飛千里之觴仙醴流霞
(詳謝呉啟許碏醉歌/滔滔王母九霞觴)合祝萬年之嘏(見徐/母序)某等與毅文
兄分擬荀陳(見壽季/序註)情叨孔李(孔融傳融十嵗隨父到/洛時李膺有盛名詣門)
(者皆俊才清望及中表親戚乃通文舉至門自謂與李/為戚閽者通入坐膺問曰高明祖父與僕有舊恩乎對)
(曰先君仲尼與君先人伯陽同道而相師友/則融與君累世通家膺及賔客莫不異之)丹崖春霽
宜陳朱萼之篇(疑朱/鷺篇)綠野秋開(見楚/鴻序)應賦白華之句(見/瑞)
(木/賦)喜霄虹之並跨筆繡江毫(見看/奕賦)欣海鶴之雙飛(詩話/東坡)
(生日李委作鶴/南飛曲以獻)文舒羅鳥(見璿/璣賦)佇聆雅唱敢告名賢謹
啟
　
　
　
　
　
　
　
　
　
　
　
　
　陳檢討四六卷十五
欽定四庫全書
　陳檢討四六巻十六
　　　　　　　　　　翰林院檢討陳維崧撰
　啟
　　徵呉太母六袠詩文啟
秋生閬苑(見閨/秀序)方編勝國之春秋月冷瀛洲(唐紀太宗/選房杜等)
(二十八人為學士/時謂之登瀛洲)正輯前朝之紀載撫昔賢之往蹟光
景恒新睠獨行之留芳音徽未沫下稽家乗上覽史宬
(説文宬屋/所容受也)忠貞殉節半由閫德之同心貞婦貽謀定衍
箕疇於奕世(書/)仙雛接翅知為西母之禽桂子駢枝識
是嫦娥之樹(見瀛/臺序)於今為烈自古而然呉母徐太夫人
者前壬戌進士福建巡撫諤齋公之冡婦而前癸未庶
吉士介子先生之淑配也孺人浙水名門語溪望族(嘉/興)
(志崇德縣有語溪一名語兒涇又名/禦兒按崇德以避年號今易石門縣)家多鳳子寧誇薛
氏河東(見逸/齋序)派出駒王(見憺/園賦)盡説徐公城北(見􁁺/菴序)里名
崇讓牙幢繡㦸之家(按李義山有崇讓宅詩詳孟太母/啟牙幢見皇士序繡㦸見看奕賦)
坊號光延(見雪/持序)粉碓銅溝之宅(見銅/雀賦)而乃嬿婉明經柔
嘉習禮(詩/)髫齡賦菊(見鞠/存啟)羣已奉為女宗(列女傳宋鮑/仕衞三年而)
(娶外妻其妻不妬養姑愈/敬宋公表其閭曰女宗)早嵗銘椒(見瑞/木賦)本無關乎姆
教(見昭/華序)爰夫待字(見納/姬序)以暨初笄(見貞/女序)風詩詠之子於
歸易彖演家人之吉一燈佐讀用成夫子之名百兩宜
家善得尊嫜之志抑有感焉所尤難者雖溷裙笄之列
思在古人縱居紈綺之儔身通大義弔屈原于楚澤便
知嬃女之賢(見雪/持序)懐聶政於韓郊即慕姊嫈之行(見納/姬序)
曾聞書冊娥乃移山(見徐/母序)詎學尋恒婺偏恤緯(見歸/田序)固
已㢲為少女氣感風雲(見徐/母序)城是夫人情關家國者矣
(見劉太/母序)愧明季之不綱(漢靈帝紀鴻圖/不綱西園成市)致鴻都之失守
(見存/菴序)文鴦匹騎雲繞成都(見琴怨序按魏志文欽子鴦/嘗乗匹騎䧟陣衝􁂪驍勇絶)
(倫/)青犢千羣飇馳京室(詳孟太/母序)時則庶常公甫簉皇途
初登仕版鴻騫乍遘(見禹/平序)豨突何堪(見玉/巖序)凄涼馬角(見/觀)
(槿/序)誓排閶闔以呼天(見雪/持序)縹緲龍髯(見孝/威序)矢墜虞淵而
捧日(淮南子日薄於虞泉是謂黄昏魏書崔昱少時夢/上泰山兩手捧日狄仁傑贊取日虞淵洗光咸池)
(魏徵傳徴少/時夢捧日)﨑嶇東下瑣尾南還(詩/)尋一旅之終摧(左/傳)
(有衆/一旅)况孤城之嗣没五溪路阻(見竹/逸序)標銅柱以何時(見/商)
(尹/序)八陣圖空(見懸/圃序)返錦城而奚日(成都記孟後主于城都/城上種芙蓉如錦因名)
(錦宫城一/云錦宫)願為袁粲(見琅/霞序)竊附臧洪(臧洪傳洪字子源/守東郡為袁紹所)
(執不屈殺之張超嘗曰子源天下義士洪嘗復陳琳/手書其畧有曰足下徼利于境外臧洪投命于君親)憤
飛疏勒之泉(見歸/田序)怨塞黎陽之土(見實/菴序)鷄陂夜夜(見藝/圃序)
翻為化鶴之鄉(見存/菴序)螢苑年年(後補/注)竟作啼鵑之路(見/孝)
(威序/注)愴何如乎悲可知也斯時也撫軍方解組巖疆孺
人適從親官舫船過茘浦(平樂府志茘/浦在修仁縣)忽傳庾信之難
歸(見素/伯序)幡出榕城(見銀/臺序)或報王琳之不返(見素/伯序)封霽雲
之斷指聊代刀環(唐書張巡守睢陽尹子竒圍之巡令/南霽雲犯圍而出乞師于賀蘭進明)
(見其無出兵意因囓落一指以示進明曰霽雲既不能/達主將之意請留一指以示信歸報座中皆為泣下)
慰徐淑以遺言勉支井臼(見閨/秀序)孺人則靡笄一慟城欲
全頽(見貞/女序)截髪長號(列女傳犍為相登妻名度嫁登一/年而寡守令呉原欲妻之度引刀)
(截髮/乃止)石思立化(見海/棠賦)銀瀧雪浪冀追伍員之忠䰟(見銀/臺啟)
碧澥黄泉希蹈曹娥之孝蹟(見貞/女序)誓為鮫妾訴薄命以
啼珠(見茹/蕙序)擬作寃禽畢微軀于填海(見無/忝序)寧煩再計亦
又何求既而舅姑正色付以諸郎童穉牽裾憐其尚小
遂躊躇而飲血終慷慨以旌心(見佳/山序)是則杞梁有媍未
能踰此哀離(見貞/女序)湛母無夫不足方斯悱惻者矣(晉陽/秋日)
(陶侃之父丹娶新淦/湛氏女生侃丹早逝)若乃鄉關傾覆廬舍漂摇盼堂前
之舊燕去向誰家(見玉/巖序)問膝下之新雛歸于何黨(見貞/女序)
僕慚李善(後漢書李善本李元蒼頭元家俱疫死惟孤/兒續始生數旬而貲財千萬諸奴欲謀殺續)
(分其財善潛負續逃亡及長為理舊業光/武聞其行詔拜善及續並為太子舍人)友乏王成(見/賀)
(周/序)并無潼乳之資(見壽/徐序)絶少餦餭之計(詳索/餅啟)秋蘆詎絮
(見集/生序)疇衣任昉之兒(梁書任昉素清貧卒後其子西華/冬日著葛帔練裙劉孝標乃著廣)
(絶交論譏/其舊交)春笋非糧(續晉安帝紀豫州刺史司馬尚之/為桓𤣥將馮該所攻倉儲稍竭是)
(時蘆笋時也尚之指笋曰且噉此足解三日/將士離心遂敗庾信為慕容寧碑春笋非糧)難飼叔敖
之子(見竹/逸序)而孺人則殫厥恩勤俾其成立機邊織作春
無嵗以非秋帳底咿唔晝無時而非夜以至最憐庭竹
只欲成斑(見憺/園賦)不忿園葵居然似錦(陸遊詩錦子/葵花買上原)孫鸞
罷舞永無臨鏡之期(見亓山序崔顥詩/鸞鏡埋塵罷曉粧)荀鴨空温長斷
薫香之日(見天/石序)皈心乾竺(見佳/山序)託命金仙(詳靈/岩碑)可不謂
書之青史泣甚羊碑(見梧/月序)彈入氷絃(見海/棠賦)悽踰帝瑟者
乎(王子年拾遺記黄帝使素女鼔庖犠氏之瑟鼔五十/絃滿座悲不能已後破為二十五絃注素女方術之)
(女補史記神農作五絃之瑟按五絃十五絃/小瑟也二十五絃中瑟也五十絃大瑟也)葢孺人之
稱未亡人也(見葉/母序)纔二十六嵗其撫藐諸孤也(見翼/王序)歴
三十七年母以兼師怙而加恃(詩/)此雙駒汗血(補注天/馬歌霑)
(赤汗兮/沫流赭)所以並起于南天而一樹瓊枝(見璿/璣賦)尤見先栽
夫北闕也某等與青壇兄秋風雁塔(見銀/臺序)或附齊年夜
月龍池或稱同館(内翰林志院/内有龍池)芸閣紬書之暇(見澹/菴序)獲
聆賢母之芳風花磚珥筆之餘畧悉高門之盛事(唐李/程傳)
(程字表臣北㕔前階有花磚道冬中以日影及八磚/為入直之候程性懶日過八磚乃至號八磚學士)兹
當臘月小春適遘華筵六袠桃開蓬島星妃設帨之辰
(見壽/閻序)菊滿金屏月姊稱觴之候(見憺/園賦)人間節孝行看表
雙闕以烏頭(補/注)天上褒嘉佇見降九重之紫綍(禮/)伏冀
彩毫才子(見看/奕賦)惠以瓊瑶肜管文人(詩/)編之珠貝(見璿/璣賦)
庶使赤城霞起(見尺/牘序)長開四照之花(見壽/閻序)將令絳縣春
生(見壽/閻序)永秀萬年之草
　　徵孟太母王太夫人六十壽言啟
葢聞蓮開華井(見鞠/存啟)峰頭留玉女之盆(見劉太/母序)桃熟層
城澥畔築瑶姬之館(桃熟見徐母序淮南子崑崙山/有層城九重瑶姬玉女居之)西
池王母(見素伯序注穆天子傳王使造父為御西巡狩/見王母于瑶池十洲記崑崙山有瑶池閬苑并)
(見彭太/翁啟注)胸懸五嶽之圖(見銀/臺啟)南極夫人(見葉/母序)名冠十洲
之籍(見銀/臺啟)歴數興王之日必資褒鄂之勲(見觀/槿序)恒開積
慶之家(易/)定藉釵笄之助醴泉萬斛滙自璿源(白虎通/醴泉者)
(美泉壯如醴文苑英華鄭璘諸王/詩云璇源分正𣲖玉葉衍靈根)美玉千重生由瓊圃
於今為烈自古而然兹啟孟太夫人者三韓孟聿修之
祖母而川陜總督忠毅公之淑配也巍峩甲第系本烏
衣(見少/楹序)清綺門楣支分紫塞(見海/棠賦)昔者齊姜宋子家號
上流(詩/)顧媍潘姨人稱右族(顧媍見閨秀/序潘姨補注)烏石蘭樂陵
著姓(庾信集有周冠軍公夫/人烏石蘭氏墓誌銘)步陸孤呉地名閨(見壽/季序)俱
不足以儷此風華均其焜燿者矣太夫人之歸我忠毅
公也年甫十四葢奉我
太宗皇帝之諭㫖云乍委文禽(見貞/女序)宫中助聘纔鳴彩
雁(詩雝雝/鳴雁)天上催糚(見牛/叟序)時則忠毅公貳我秋官副兹
都綂亳都將建未離負鼎之年(見佳/山序)姬籙方興猶在釣
璜之日(尚書大傳太公釣磻溪得玉璜于魚/腹中刻曰姬受命吕佐之報在齊)太夫人則
黽勉庭除綢繆牖户江頭鴨緑(輿志鴨緑江在東方朝/鮮國西北唐太宗征高)
(麗耀兵/于此)便為濯錦之川(見園/次序)峪口鴉青(見天/章序)即是採桑
之陌(見閨/秀序)聿襄駿業克纘鴻名洎乎
真人當璧
聖主膺圗豐沛羣豪蕭相國功名第一(見歸/田序)南陽諸將
鄧仲華謀略無雙(鄧禹傳禹杖䇿追光武/扵鄴由是為帝任使)屬九域之初
平尚庶頑之未靖斯時也峩峩雪棧逺道三千(皇輿考/巴西棧)
(道千里通于/蜀漢並詳下)杳杳金城提封百二(韓子雖有金城湯池/非粟不可鹽鐵論秦)
(地金城于里漢高帝紀田肯賀上曰秦形勢之國也帶/河阻山懸隔千里持㦸百萬秦得百二焉蘇林注秦地)
(險固二萬人足當諸侯百萬也漢刑法/志提封萬井注舉其封内之總數也)葭萌關内(史記/貨殖)
(傳秦破趙諸遷虜處葭萌/括地志葭萌關馬謖守此)杜鵑之剰壘何多(蜀志昔有/姓杜名宇)
(王蜀號曰望帝宇死化為子規鳥蜀人聞子規鳴曰是/我望帝也許慎説文望帝淫其相妻慙亡去為子巂鳥)
(蜀人聞之皆起華陽國志魚鳬王後有王曰杜宇稱帝/教民務農更名蒲卑會有水災其相開明决玉壘山以)
(除水患遂禪位隱西山時適二月子鵑鳥鳴故/蜀人悲焉巴亦化其俗而力農農時先祀杜主)麥積山
邊(鞏昌志秦州積麥山狀如/麥積稱秦地林泉之冠)陳寶之遺倉不少(見天/篆序)公
孫述正憑陵于劒閣路梗褒斜(後漢書公孫述字子陽/扶風人也王莽時為導)
(江卒正更始立述恃其地險衆附遂自立為帝蜀都賦/公孫躍馬而稱帝劒閣見無忝序史記天水隴西棧道)
(千里無所不通惟褒斜綰轂其口西京賦右/界褒斜隴首之險注南口曰褒北口曰斜)姚弋仲猶
崛強于秦州烽迷汧渭(弋仲見子厚序注秦州見實菴/序注汧渭見子厚序漢書伍被)
(曰倔強/江淮間)公于順治初年膺川陜總督之命爰乃慷慨陳
師糾桓鞠旅(詩/)西平回紇(見雪/持序)煙消徐福之船(見觀/槿序)東
鏟姜瓖(補/注)霧散張超之市(見觀/槿序)他若銅頸鐵額之輩(見/商)
(尹/序)疇能兔脱于林間(孫子兵始如處/女後如脱兔)以及赤眉青犢之
倫大半魚遊于釜底(光武紀鄧禹進説于帝曰今山東/未安赤眉青犢之屬動以萬數注)
(賊號後漢書張嬰詣張綱/降曰某等若魚遊釜中)凡忠毅公廓清耆定之功皆
太夫人左右劻勷之力屢援枹鼓(見鄴/園啟)以𨽻戎旃罕御
貂襜而親韎韐(詩/)溉來黛椀只用傳餐卸得紅褠(廣雅/江南)
(人士以巾褠/為交際盛服)惟思立幟(見懸/圃序)城上起夫人之號(見劉太/母序)
軍中得娘子之稱(唐紀平陽公主嫁柴紹引兵七/萬與秦王定京師號娘子軍)既而
忠毅公勩以忘身忠偏致命旗摧麾下星殞營門(晉陽/秋有)
(星赤而芒角自東北西南/流于諸葛營中俄而亮卒)夫人則明駝千里蹀躞還鄉
(雜記明駝千里脚謂駝臥屈足而腹不著地/為漏明者最能逺行也宋樂府躞蹀青驪馬)寡鵠一軍
(見貞/女序)間關赴闕維時
世祖章皇帝嘉其盡瘁軫此成勞給内帑以營喪命太
常而製謚恩隆存没天仾驃騎之塋(見觀槿/序注)詔寫丹青
日照凌煙之畫(唐紀太宗貞觀十七年/圖贊功臣于凌烟閣)太夫人愀愴家
難悚惶朝命由郊勞訖于錫襚(周禮秋官小行人及郊/勞眡館將幣為承而擯)
(之左傳卿出郊勞公/羊喪事衣被曰襚)慟必城頽(見貞/女序)自卒奠以至歌虞
(見瑞/木賦)髽而路祭(見貞/女序)通都歎息咸推秉禮之女宗(見呉/母啟)
闔境觀覘羣羨知書之姆教(見昭/華序)榮哀交盡律度靡愆
至于瞻戀鄉關徘徊丘壠盧龍極望長懐梧檟之悲(永/平)
(志盧龍縣古肥子國在冀州東北秦為遼西右北/平二郡地魏曰盧龍左傳伍子胥曰樹吾墓檟)遼鶴
重歸(見存/菴序)永結松楸之慕(見祖/德賦)苔纒馬鬛(檀弓孔子之/喪子夏曰昔)
(夫子言曰吾見封之若堂者矣見若防者矣見若覆夏/屋者矣見若斧者矣從若斧者焉馬鬛封之謂也注馬)
(鬃鬛之上其肉薄封/形似之儉而易就)願留灑埽之人(見歸/田序)雨裂牛眠冀
斷樵蘇之客(晉書陶侃將葬親家中忽失牛遇一老父/謂曰前崗見一牛眠山塢中其地若葬位)
(極人臣矣言訖不見侃尋牛得之因葬其處國䇿昔者/秦攻齊令有敢去柳下季壟五十步而樵採者死不赦)
幸邀俞㫖獲遂私情則又誠格尊親感孚穹壤者矣况
復儉以持家恩能逮下公父文伯之母克懋坤儀(國語/公父)
(文伯退朝朝其母注文伯魯大/夫公父穆伯之子母敬姜也)南宫敬叔之妻式彰閫
範(見徐/母序)人傳孝友何殊石奮之庭(見歸/田序)祚卜享嘉詎遜
于公之戸(見憺/園賦)固已宅呼崇讓(宣室志崇讓里在東洛/西谿叢語洛陽崇讓坊)
(有河陽節度/使王茂元宅)非徒里字集賢(見祖/德賦)于是一門少長綬吐
文蛇(見祖/德賦)七葉箕裘(七葉見半繭/賦箕裘載禮)印蟠銅虎(典彚漢文/帝初頒銅)
(虎符于刺史又為竹使符隋造玉/麟符以代銅虎符又唐為銅魚符)玉河夾宅(見祖/德賦)翩翩
顧陸之家(見尺/牘序)畫㦸盈衢(見閨/秀序)奕奕崔盧之裔(見楚/鴻序)伯
子領諸侯之貴坐擁朱幡(漢書詔令二千石長史車朱/兩轓畫輪續漢志二千石皆)
(皂葢/朱幡)仲君居御史之尊臺連烏府(見祖/德賦)猗歟季子藉甚
㓜公金貂蘭錡已膺二品之崇班(見半/繭賦)帶礪山河永保
萬年之世爵(見孝/威序)可不謂胄踰薛鳳族邁荀龍者乎(見/逸)
(齋/序)而太夫人猶以撥亂固思奮武守成尤尚揆文(書/)時
賡清晏詎矜馬槊之勲資世際雍熙莫倚弓刀之門胄
種雖猿臂(漢書李廣猿臂善射注猿通/臂輕捷善緣能于空中輪轉)敢薄雕蟲(見璿/璣賦)
家本龍驤(班固史述贊雲起龍驤化為侯王晉羊祜傳/呉童謡云阿童復阿童銜刀遊江東不畏岸)
(上虎但畏水中龍祜知王濬字阿童/因表龍驤將軍按符堅姚萇亦加此)宜躭繡虎(見祖/德賦)遂
以三遷之母誡用成一代之詞宗(見葉/母序)此我聿修所以
䇿雋春闈名登甲榜文孫令子武達文通(見葉/母序)洵哉盛
世之禎符抑亦　興朝之瑞應兹以嘉平之月(見憺園/序注茅)
(盈内傳始皇三十一年聞/巴謡歌因改臘曰嘉平)適逢揆覽之辰(見壽/閻序)錦筵獻
斚酒泛珊瑚綺軸徴詩書標翡翠願編珠貝(見璿/璣賦)祝貺
瓊琚(詩/)喜見金堂列女(集仙録王母居金堂/之苑并見鷹垂序注)盈階開四
照之花(見壽/季序)欣逢璚笈真妃繞砌擁萬層之璧
　　徵松陵潘母六十壽言啟
垂虹淼淼碧鱸紅樹之莊笠澤茫茫茶竈筆牀之所(見/􁁺)
(菴序呉江志松陵江即古笠澤江也自太湖分𣲖/由縣東門外垂虹橋北合龎山湖轉入長洲界)由來
此地多産畸人今日潘君偏躭肥遯(易/)意者三高祠畔
人稱隱士之鄉(齊東野語呉江三高祠䲭夷子皮張季/鷹陸魯望有以蠡為呉仇不當祀詩云)
(可笑呉癡忘越憾/却誇范蠡作三高)不知十字碑前母為讓王之𦙍(江陰/志季)
(札墓在江陰申浦孔子題其碑/曰嗚呼有呉延陵季子之墓)實本慈親之教用成我
友之賢木傳貞女之名果得隱夫之號(見海/棠賦)如潘母呉
夫人者尤足誌焉夫人棨㦸高門(見閨/秀序)簪纓上族敘其
姻婭既椒衍人間(詩/)譜厥高曾亦履聞天上(班固漢書/鄭崇字子)
(游擢尚書僕射每見上曳革/履上曰我識鄭尚書履聲)夫人㓜即端莊生而淑慎
菊花製頌(見鞠/存啟)晨風遵栁絮之庭(見琴/怨序)蘭葉成銘(補/注)夜
雨直條桑之館(漢書孝文皇后為太后幸蠶館率皇后/及列侯夫人桑于郊外唐書高宗時里)
(有桑條韋樂之歌後/韋后祀蠶則奏之)若乃性解仁親書工内則(禮/)笙龡
華黍孝娥題黄絹之碑(見昭/華序)經授宣文伯姊設絳紗之
帳(見劉太/母序)固已德容婉嫕(宋玉神女賦性淡清靜其/愔嫕兮注婉嬺柔順貎)獨
擅女宗(見呉太/母啟)圖象温恭(洛神賦骨像應圖注應圖畫/也庾信步陸孤氏銘應圖令)
(淑又趙國公夫人銘云夫/人有象應圖并詳顧哀辭)無煩姆誡(見昭/華序)且也奉異本
之萱枝情逾自出撫旁根之荆樹恩甚同生(見憺/園賦)此又
輓近所難能恒流為莫逮者矣迨歸我某公先生鹿車
對輓(見壽閻/序注)鴻案相莊(見貞/女序)䘏其絡緯(見歸/田序)焦勞洮櫛
之餘(禮/)問彼有無黽勉醪鹽之側(詩/)斯時也遺雛弱息
(漢書吕公重高祖狀貌曰臣有弱息願奉/箕帚注與賤息舒祺同息乃少之通稱也)懼傷夫子之
心斷縷零緘厥有前人之緒而夫人乍詠齊牢(見貞/女序)遽
為代匱(左傳凡百君子莫不代匱/注匱乏之時須人承代)賣來寶鏡甫牽嬌女
之烏羊(隱逸傳王敬𢎞以女適孔淳之之子以/烏羊繋所乗車轅提壺為禮至則盡歡)析罷珠
鈿旋奠佳兒之錦雁(見貞女序注/及劉太母序)經營婚嫁以畢晨昏
屏當資裝(見劉太/母序)何分寒暑無何而一痛離鸞(見貞/女序)長
甘蓐螘(見映/碧啟)入室抱磨笄之恨(見貞/女序)倚廬銜截髢之悲
(見呉太/母序)次耕則年始六齡㓜子則生為遺腹夫人憤願
損生忠能託命存一綫于未亡之手(見葉/母序)閫内程嬰(趙/世)
(家趙氏孤兒已脱程嬰杵臼謀取他人嬰兒負之諸將/殺杵臼與孤兒皆喜然趙氏真孤乃反在程嬰卒與俱)
(匿山/中)哺藐諸以待盡之年女中荀息(見劉大/母序)和熊午夜
無忘爾父之辛勤(列女傳唐栁仲郢母韓氏公綽妻也/嘗粉苦參黄連熊膽和為丸諸子夜)
(學含之以資勤苦後牛/僧孺謂仲逞有父風)剉薦中閨仰賴羣公之訓迪(見/徐)
(母/序)誠堪返日(淮南子魯陽公楚將也與韓遘戰酣日暮/援戈而揮之日為返三舍九域志汝州魯)
(陽關即揮/戈返日處)志可回天(見銀/臺啟)孱然膝下之孤蔚爾區中之
秀臣力於兹竭矣所天不既慰乎抑在鄙人猶餘深感
今夫牛衣老媍(見天/章序)艷心西舍之貂蟬(見半/繭賦)馬磨窮婺
(見懸/圃序)動色東隣之翟茀(詩/)斷機佐讀期邀稽古之榮(列/女)
(傳孟子既學而歸孟母方績問所學自若也孟母以刀/斷其織曰子之廢學若吾斷斯織也孟子因勤學不息)
畫地傳書冀食干時之報(見劉太/母序)捧毛生之檄便詡文
人(漢史毛義廬江人家貧以孝稱張奉往候之府檄適/擢為安陽令義捧檄而喜奉心薄之後親没屢辟不)
(起奉嘆曰賢/者固不可測)絶温嶠之裾還誇學者(晉書温嶠欲詣建/康母止之絶裾而)
(行/)此即堂前漂麥(見懸/圃序)閣上燃藜(見映/碧啟)墨穿作穴(五代/史桑)
(維翰嘗鑄鐵硯示/人曰硯穿則改業)惟工温飽之圖(宋王曾傳曾曰平/生之志不在温飽)書
積成倉(見懸/圃序)僅想風雲之會(易/)古今一致愚智同揆在
末俗而皆然詎達人其遂免夫人則絶意時名忘情好
爵教兒學易止占箕子之爻(易/)課子攻書不習揚雄之
論(李充論揚雄論秦劇稱新之美上封事露才/以躭寵溺情以懐祿素餐所刺何以加焉)但使粗
知成敗雖蓬葆以如飴(説文草叢/生曰葆)假令畧識興亡縱飢
寒其靡悔身將隱矣願成綿上之操(見劉太/母序)勿以母為
益勵黨人之節(漢書范滂詣獄母曰汝/與李杜齊名吾復何恨)高人數等自古
為難然或者徒甘淡泊止厭紛華將采菽以終年(詩/)願
辟纑而用老(孟/子)正復蕭條一室未足深竒隱約三時奚
容過羨無如時值驚飇運逢駭弩楚國有亡猿之事(見/舜)
(民/序)崑岡當失火之年(見懸/圃序)回思謗書之獄初興維時賢
門之禍最烈褒方在難株恐連融(漢書孔褒與張儉有/舊匿儉事泄褒弟融)
(曰舎藏者融也褒曰彼來求我非弟之過母曰/家事任長妾當其辜一門爭死株連後補注)儀既遭
誣𤓰將蔓廙(見憺園賦儀廙初勸魏武立植後文帝誅/儀廙并其男口明史文皇赤景清族籍其)
(郷轉相扳染/謂之𤓰蔓抄)羣兒第解琢釘之戲盡室彌深累卵之憂
(世説孔融被收時融兒大者九嵗小者八嵗二兒故琢/釘戲徐進見融曰大人豈見覆巢之下復有完卵乎並)
(詳掌亭誄説苑晉靈公造九層臺荀息諫/曰累十二棊子加九卵其上靈公曰危哉)夫人則厝火
不驚(漢賈誼疏抱火/厝之積薪之下)餘波何惧(見鄴/園啟)原鴒急難(詩/)肯因
弟瘦為辭(詳施/公誄)幕燕漂摇(見看/奕賦)寧以李僵為恨(漢樂府/鷄鳴題)
(桃生露井上李樹生桃旁/蟲來齧桃根李樹代桃僵)卒之臨危鎮定免小弱于糜
爛之餘遇變安貞全家室于流離之頃震雷虩虩(易/)未
見焚身(左傳象有齒/以焚其身)洚水湯湯(書/)何常滅頂(易/)深沈之
畧即偉人猶歎勿如變化之才雖俠士奚能逺過凡諸
卓犖筆不勝書兹逢周甲之辰適在履端之候(見銀/臺序)釵
飛戴勝(見徐/母序)競投玉女之壼(見琴/怨序)屏轉倉庚(詩有鳴倉/庚注即黄)
(鸝/)爭煉媧皇之石(見憺/園賦)其在夫人桃李不言復何心於
往事(史記李廣賛諺曰桃/李不言下自成蹊)至于次耕樵蘇不爨詎有望
于諸賢(韓信傳李左車曰樵蘇後爨師不宿飽文選應/璩書云幸有袁生時步玉趾樵蘇不爨清淡而)
(已/)然我同人可無高作拜四海濳夫于堂下(王符傳符/著潜夫論)
(以譏/世)不羨鳴珂戛玉之交(見祖/德賦)擅千秋絶唱於行間如
聞控鶴驂鸞之曲(見貞/女序)
　　徵沈韓倬太史母周太孺人八十詩啟
葢聞南嶽夫人(見葉/母序)玉軸履登真之籍西池王母(見孟/太母)
(啟/)瓊扉敞介壽之觴玫瑰之砧杵千尋星應字女(詳祭/梁文)
(按女星為二/十八宿之一)翡翠之窻􁂻十扇月許稱妃(補注歴志/日君月妃)是
知鶴來緱氏已占瑞叶仙靈(見滕/王賦)况夫龍出渥洼復見
祥開風雨(漢書武帝元鼎四年天馬生渥洼水中輿志/渥洼在陜西沙州即漢肅州地杜詩驄馬行)
(時俗造次那得致雲霧晦冥方降精注天馬龍/種龍于渥洼中風雨大作與馬合方降精也)紅藥秀
萬年枝上(紅藥見紫𤣥序景福殿賦綴以萬年注晉武/帝華林園中有萬年樹二十四株江左謂之)
(冬青樹丹鉛餘錄草木疏云檍木取/檍萬之義改名萬年樹非冬青也)青鸞歌九子鈴中
(青鸞見銀臺啟注禽經注天下安寕則鸞見其音如鈴/周之法車綴以大鈴如鸞聲也西京雜記昭陽殿設九)
(金龍皆銜九子金鈴五色流蘇帶每風日照曜一殿鈴/鑷之聲驚動左右潘妃傳帝為潘貴妃起三殿有玉九)
(子鈴皆取以施殿/飾乃莊嚴寺中者)孺人系本盤龍(南史周盤龍北蘭陵/人以軍功封晉安侯)
門施行馬(周禮掌舎設梐枑再重注梐枑者乃互其木/遮闌其門謂行馬漢官儀光祿勲特施行馬)
(人臣用行馬始此魏志楊彪拜光祿/大夫令門施行馬置吏以優崇之)施衿結帨(榖梁傳/女嫁諸)
(母施鞶紳皇甫謐女怨詩婚禮既/定婚禮臨成施衿結帨三命丁寧)㓜工秋菊之銘(見鞠/存啟)
説禮敦詩(見劉太母序左傳/説禮樂而敦詩書)長善春椒之頌(見瑞/木賦)乃以
汝南之閨秀歸我呉興之大賢時則笏翁先生七葉高
蟬時時臨鬢(見祖/德賦)三宫吟鷺日日陪軒(見銀/臺啟)畫省宿青
綾之被名動公卿(漢官儀八座受成事决于郎下筆為/䇿其入直臺廨官供縑白綾被或青)
(錦緤/為之)鳳城鳴白玉之珂風生殿陛(見瀛/臺序)洊膺駕部預典
兵機(唐書天寳中置/職方駕部庫部)夏卿五屬中臺有妙選之稱(周禮/夏官)
(司馬中臺/見壽季序)首曹七兵郎吏服當官之望(官制考魏始置/五兵尚書謂中)
(兵外兵騎兵别兵都兵晉太康中以/中兵外兵分為左右置七兵尚書)孺人則翟茀以偕
(詩/)佩環而相(列女傳后妃進退必鳴玉偑/環崔顥詩鳴環佩玉生光輝)機絲軋軋洵
哉女德幽貞裙布垂垂(見劉太/母序)允矣婦功儉恪既著相
夫之烈還聞鬻子之勤三遷母訓(見葉/母序)兒是麟膠(十洲/記鳳)
(麟洲以鳳鳴麟角作膠名續絃膠漢書武帝時西/海以鸞血作膠獻帝帝射弦斷膠續之終不斷)八詠
門風(南史沈約集有東陽八詠輿/志婺州有八詠樓在州南)人呼犀角(見三/芝序)庭花
四照(見壽/季序)羣高四傑之名(見祖德/賦註)人玉雙清共羨雙珠
之號(三輔决錄後漢韋康字元將弟誕字仲將俱有時/名孔融與其父端書曰不意雙珠近出老蚌晉書)
(孟昶字彦達與弟顗並美風姿人謂雙珠晉書韋孝寛/與獨孤信號連璧陸凱傳凱子道暉與弟恭之稱雙璧)
(又見集/生序註)於是西京太學盡重劉陶(東漢爭臣傳劉陶潁/川人濟北貞王勃之)
(後也桓帝時以太學生屢上疏直言後拜諫大夫竟死/職漢紀帝徴朱穆詣廷尉劉陶等數千人上書訟穆寃)
(帝乃/赦之)東觀名賢(見壽/季序)交推郭泰(郭泰傳泰字林宗博學/善談論李膺曰吾見人)
(多矣未有如林宗者也魏照字德公/㓜時事泰曰經師易得人師難遭)更羨次公之蚤貴
尤驚子幼之先鳴官簾夜月明蟾映金匱之書(見憺/園賦)御
苑秋風快馬扈玉河之獵(順天志玉河自玉/泉山流入大内)堂前設帳
夫人猶身自教兒(見劉太/母序)閣下傳餐太史每歸而遺母
(南史徐孝克性至孝後為國子祭酒每侍宴取珍果納/紳帶中以遺母宣帝嗟嘆良久敕自後孝克前饌並遣)
(將還以/遺其母)又若倉通驍騎祖孫更先後同曹(杜氏通典漢/有騎衞將軍)
(謂之雜號武帝以李廣為之永平年詔云左右/驍騎宜通文武文官則用腹心武官則用功臣)然船是
孝廉(見祖/德賦)兄弟復聨翩競爽(詳掌亭/誄註)謝益壽風前玉樹
(見壽/季序)繡韀趨風(集韻韀與􁀙帴通用/杜詩雪没錦韀鞍)陸子春車上璧人
(漢書陸閎字子春為潁川守姿容如玉喜著/越布單衣光武見之嘆曰南方固多佳人)錦綳羅拜
(説文束兒襁褓/曰綳或作䙀)孺人則含飴以弄(見儲太/翁啟)遶膝而嬉(見/看)
(奕/賦)郗夫人年踰耆艾神明不衰(見徐/母序)宣文君坐有生徒
講論自若(見劉太/母序)顧一門之遏末徧為摩娑(見皇/士序)列四
世之曾𤣥都能省記酡顔舞鶴已同天上之皇娥(見雪/持序)
白髮和熊(見潘/母啟)還作人間之家督(見逸/齋序)兹以仲冬榮登
八袠起居八座綵箋賦劈詞頭遊戲千春寶柱箏彈曲
尾(補註杜詩起居/八座太夫人)於焉張融宅後(見紫𤣥/序註)鐵市銅街之
路(見壽/季序)李膺門外(見九/日序)朱輪丹轂之賔(見田太/翁啟)莫不户
奏笙竽人持牛酒西河女子(見葉/母序)供來九節菖蒲(神仙/傳漢)
(武上嵩見仙人曰吾九疑人也聞中岳有石上菖蒲一/寸九節食之可長生故來采之忽不見帝曰此必中岳)
(之神以喻朕耳古逸詩石上生菖蒲一/寸八九節仙人勸我飡令我好顔色)東海婦人(雲笈/七籖)
(仙人鍊食雲母東海女子賣鹽/遂求䝉山隱居並見葉母序註)進以三山芝草(見天/篆序)某
等潘楊密戚(見尺/牘序)孔李通門(見鞠/存序)葢既為陶侃之賔(見/徐)
(母/序)宜進拜周瑜之母(見葉/母序)更望譜以聲詩鐫之琬琰(見/尺)
(牘/序)則筵開天姥(見徐/母序)庶能博笑以投壺(見琴/怨序)酒泛麻姑
(神仙傳王逺字方平嘗過呉門蔡經家遣使與妹麻姑/相聞俄頃即至坐定各進行厨皆金盤玉杯香氣達户)
(外擗麟脯/而行酒)用效為歡於織錦(見璿/璣賦)賡兹高詠留作美譚
　　徵李母董太宜人六十壽言啟
葢聞勾漏丹砂井誌延齡之號(見壽/閻序)南陽紫菊泉留益
壽之名(見琴/怨序)恒春樹下(見天/章序)皇娥惟拊瑟為歡(見雪/持序)長
樂花前(見澹/菴序)玉女以投壺而笑(見琴/怨序)赤芝三秀(見天/篆序)人
間高天姥之峰(見徐/母序)黄玉九華雲裡秘安妃之籙(見天/篆序)
正屆氷桃之讌(見田太/翁啟註)况逢彩線之辰(見壽/徐序)珂里昌期
(見祖/徳賦)㦸門盛事(見看/奕賦)兹啟李母董太宜人者觀察某先
生之淑配而太史紫瀾先生之壽母也畫雉名閨(周禮/皇后)
(六服註翟雉名畫雉於衣以為/祭服庾信竇氏銘衣留畫雉)珥貂上姓(見半/繭賦)龍能就
豢(見舜/民序)夙呼將相之門(史記孟嘗君曰文聞將/門必有將相門必有相)杏欲成
林競目神靈之後(見劉太/母序)宜人幼即端莊長而淑慎縱
處綺紈之胄靡愆蘭􁉤之儀(禮婦人或賜之蘭/􁉤賜受獻諸舅姑)雅聞髫
鬌之年(見懸/圃序)便協珩璜之節(見徐/母序)人推鍾郝(見葉/母序)族擅
譚邢(詩/)洎乎降阼更成林下之風爰暨齊牢(見閨/秀序)彌起
房中之譽(漢書唐山夫人製房中曲韋昭註唐山姓也/夫人漢高帝姬困學記聞典平調清調瑟調)
(皆周房中/之遺音)時則先生海岱俊民青齊才子根盤月窟獨
標仙李之門(見映/碧序)名列天衢屢宰潘花之縣(見楚/鴻序)旋由
茂宰洊簉虞衡(杜詩茂宰得材新周禮山虞林衡澤虞/川衡虞衡作山澤之材明紀置虞衡司)
復自臺郎(見園/次序)出膺觀察(官制考漢刺史唐十道觀察/諸使宋轉運諸使之職後名)
(按/察)故城則地連瀛海(見任/丘啟)樗杜之畝必千鍾(見鷹垂序/漢書武帝)
(使吾丘壽王除宜春諸地為苑以便微行東/方朔謂酆鎬樗杜畝價一金不可為苑者三)豐邑則界
錯彭城芒碭之雲皆五色(徐州志豐邑之名始於秦搜/神記籛鏗封於彭曰彭城春)
(秋楚圍宋彭城註古大彭氏國漢曰徐州漢紀高祖微/時隱芒碭山嘗有五色雲吕后與人求嘗得之註山在)
(徐/州)咸因循卓樹厥官方俱以清廉承夫宸眷尋冬官之
夕拜俄水部之晨遷(周禮冬官考功記唐官儀制工部/尚書所屬四部一曰工部二曰屯)
(田三曰盧部/四曰水部)一官秉憲臺霜飛桂象之區(通典御史為/風霜之任故)
(曰霜臺九域志桂林象郡古百粤地𨽻廣西按/秦桂林郡即今桂林府秦象郡今廉州府地)萬里宣
猷卿月照湘灕之㟁(書卿士為月栁開記桂林全州分/水嶺下二水分南北而離北為湘)
(水南為灕/水稱二江)凡我先生馳驅鞅掌之勲(詩/)皆太宜人左右
劻勷之助輶軒北上則服翟茀以俱來(詩/)畫舫南浮亦
著縞衣而偕下(詩/)翠翹金雀敢言命婦之榮(招魂砥室/翠翹註翠)
(鷸鳥翹羽也炙轂子高髻多鳳髻上有珠翠翹/後漢輿服志皇后簮上為鳳雀命婦載周禮)載石封
䱹交勵藎臣之志(後漢書陸績字公紀為鬱林太守後/罷去過洞庭湖舟輕載黄石壓之謂)
(之廉石唐書張祐知南海但載羅浮石歸陶侃别傳侃/少時作魚梁吏嘗以䱹餉母母封䱹責以書曰汝以官)
(物見餉非惟不益反增吾憂也一作孟/宗為雷池監事一作孟仁事藎臣載詩)颺其懿媺洵堪
君號義成(列女傳漢崔篆母師氏通經學百家/之言王莽寵以殊禮賜號義成夫人)溯厥芳
華寧祗户封石窌(見葉/母序)加以地是女牀盈柯皆鳳(山海/經女)
(牀之山有鳥其狀如翟而五彩/文名曰鸞郭璞贊曰鸞翔女牀)門同合浦(見素/伯序)拊掌成
珠(見三/芝序)龍文蹀躞(龍文見紫來序蹀/躞見孟大母啟)人言桓馬之工(見/賀)
(周序按桓典乗驄鮑宣馬工乃/二事此借用馬工見壽季序)犀角璘𥚹(見三/芝序)兒識賈
彪之怒(見祖/德賦)長邑令先生望崇仙令績已著夫飛鳬(見/二)
(齋/序)次太史紫蘭先生文擅省元才更誇夫繡虎(見祖/德賦)蛟
生字裡(見祖/德賦)燃藜在白玉之堂(見映/碧序)鳳吐篇中(見季/母序)授
簡直黄金之殿(見璿/璣賦)矧幼君之鵠峙(見儲太/翁序)更季子以
鴻騫(見禹/平序)鸞翔鵲顧(見壽/季序)一門皆倚馬之才(見閨/秀序)雁塔
螭㘭(雁塔見銀臺啟/螭㘭見璿璣賦)五夜食和熊之報(見潘/母啟)其婦職也
如此其母儀也又如此兹當花甲之籌添(見壽/閻序)恰遘黄
鍾之律轉(樂書註黄鍾十一月律也黄中和之色/鍾動也陽氣動於黄泉而能動養萬物)華筵
祝嘏(見徐/母序)筆花隨蓂葉以俱敷(見璿/璣賦)緹室書祥蘐草並
葭灰而共煖(見壽/徐序)凡我金閨(見園/次序)盡懐彤管(詩/)平日覽
北堂往訓(見澹園/賦註)輙咨嗟滂母之賢(漢書黨錮獄起滂/詣縣獄母曰汝與)
(李杜齊名/死亦何恨)居恒諷東觀遺書(見壽/季序)每太息萊妻之行(劉/向)
(列女傳楚老萊子耕於䝉山之陽楚王至其門老萊方/織畚王曰願先生臨之萊將應之王去萊妻戴畚挾薪)
(而歸問其故妻曰妾聞可授以官爵者可/隨以鈇鉞老萊子遂隨其妻至江南而隱)何圖斯世有
此徽柔詎可吾賢不為揚扢頌桓釐之閫德寧徒沛國
諸生(見壽/閻序)奉陶母為女宗遑後長沙人士(陶侃傳母湛/氏為陶丹妾)
(生侃拜太尉封長沙郡公侃鎮武昌時賔佐燕集必有/飲限曰約時多酒失慈親見約故不敢踰并見徐母序)
(女宗見呉/太母啟)伏望廣輯瓊瑶(詩/)速編珠貝(見璿/璣賦)庶幾忩窺
朱鳥(見天/篆序)摛文俱五嶽之圖(見銀/臺啟)輪馭斑龍(漢武内傳/七月七日)
(二更後西王母至或駕龍虎或乗麟/鶴王母乗紫雲之輦駕七色斑麟)捧斚悉十洲之客
(見銀/臺啟)
　　徵毛太母黄太孺人八十壽言啟
漢殿傳經萇乃箋詩之客(見昭/華序)趙家養士遂為脱頴之
賔(平原君傳秦攻趙邯鄲趙使平原君求救於楚君約/其門下食客與俱毛遂自薦君曰賢士譬之錐處囊)
(中其末立見今先生處勝門下三年勝未有所聞也遂/曰臣乃今日請處囊中耳若蚤處囊中乃脱頴而出非)
(特末見/而已)流連碣石之宫論心雪後邂逅黄金之館握手
花前(見九/日序)言偶及夫家門用獲詳其鄉國自言壯嵗疇
希薦禰之榮(孔融薦禰衡疏有曰𢎞羊潛計安世黙識/史魚勵節任座抗行以衡準之誠不足恠)
(鷙鳥累百/不如一鶚)祗説衰宗莫罄報劉之志(見集/生序)粗陳梗槩畧
敘生平乃知遂安毛母黄太孺人者(遂安詳/健松記)實某先生
之生母而友人允大之大母也孺人族著燕都望齊江
夏(見琴/怨序)敦詩習禮(見劉太/母序)幼誇季女之風(詩有齋/季女)賦菊
銘椒(左芬菊花頌有云英英麗質秉氣靈和/春茂翠葉秋耀金華銘椒見瑞木賦)長擅大家
之譽(見歸/田序)弱齡就傅便號禮宗(見貞女/序註)綺嵗于歸即稱
家督(見逸/齋序)蘋蘩不匱擬尹姞以無慚(詩/)榛栗相將(禮女/贄不)
(過榛栗脯棗左傳榛/栗棗修以告䖍也)較郝鍾而何讓(見葉/母序)書􁌫内則(禮/)
實閫裡之黄香(見琴/怨序)福衍箕疇(書/)本仙家之毛女(見貞/女序)
然而竹痕善暈不逢涕淚以奚斑(見憺/園賦)劍氣嘗横匪遇
沈埋而曷紫(見園/次序)忠臣許國恒遭盤錯以彌伸(漢虞詡/傳鄧隲)
(惡詡出為朝歌長時朝歌多盜故舊皆/弔之詡曰不遇盤根錯節何以别利器)健婦持家(見劉/太母)
(序/)每遘漂摇而益厲(詩/)但使雍容井臼未足徵其慷慨
之竒徒令黽勉虀鹽猶難顯厥艱貞之烈也(見井/叔序)孺人
命實不猶家偏多難(詩/)葢司馬騎箕之嵗(見藝/圃序)即石麟
墮地之年(見憺/園賦)絰以免身(禮/)髽而就蓐(髽髻見貞女序/就蓐見映碧啟)
茁蘭芽於身後(昌黎馬君志馬燧幼子娟好/靜秀瑶環瑜珥蘭茁其芽)弱息疇憐
(見潘/母啟)萎梁木於生平(檀弓夫子病子貢請見夫子方負/手曳杖逍遥於門歌曰泰山其頽)
(乎梁木其壊乎/哲人其委乎)藐孤奚托(見翼/王序)况復運有平陂(見楚/鴻序)時
更凉燠撫門前之棨㦸(見看/奕賦)燕去誰家(見玉/巖序)檢篋裏之
貂蟬(見半/繭賦)鶴歸何處(見存/菴序)梁朝才雋將為衣葛之人(見/呉)
(太母/啟)楚國公卿竟有負薪之子(見竹/逸序)凡兹大厦之傾危
(見鄴/園啟)總驗未亡之節操(見葉/母序)偉兹巾幗荷此門楣錦因
受濯而逾鮮(見園/次序)玉以遭焚而倍潔(見懸/圃序)春風夜月開
殘貞女之花(見海/棠賦)碧海青天填盡帝娥之石(見無/忝序)鼓絃
聲之嘹嚦一曲將雛(古樂府有鳳將/雛雉將雛曲)玩藥影之葳𬎼(見/瑞)
(木/賦)半欄獨活(見丁/香賦)燈下則紅顔暗老紅淚全枯膝前則
黄口將乾黄泉可見(家語孔子見羅雀所得皆黄口小/雀因問之對曰大雀善驚小雀易)
(得耳左傳不及/黄泉無相見也)庶其成立畢我劬勞(詩/)詎期噩夢之未
終(見竹/逸序)更遇驚飈之不定(見潘/母啟)子還生子更加失母之
憐悲以增悲轉觸所天之痛舒祺哀此兒尚小(見鞠/存啟)范
匄實童子何知(左傳晉楚遇於鄢陵范匄趨進曰晉楚惟/天所授何患焉文子執戈逐之曰國之存)
(亡天也童/子何知焉)乃猶輾轉含飴(見儲太/翁啟)咿唔課讀和熊食蓼
用成博士之名(和熊見潘母/啟食蓼載詩)截髲封䱹勿墮尚書之業
(截髲見徐母序/封䱹見李母序)以至割郈成之宅出自釵笄(見半/繭賦)築巴
婦之臺成於織絍(見葉/母序)情通任䘏歌壽母者千家誼篤
恩勤鞠遺雛者兩世此誠彤管所難名抑亦青閨之僅
見矣比者浪湧三江潮飛兩浙(見樂/府序)笳吹郭外驚蟻陣
之縱横(見天/章序)燧暗山中(見滕/王賦)駭狐鳴之搶攘(見天/章序)惟兹
蕞爾(左傳註蕞爾國/藐小如蕞也)亦致焚如(易/)火延趙禮之家箭入
薛包之室(詳施公誄杜詩箭入/昭陽殿笳吹細柳營)而能鎮以安閒處夫義
命臨危不擾頗多達者之言遇變能全蚤著哲人之見
歴稽前媛逖覽曩編雖饁耕隴畔賢哉冀缺之妻(見井/叔序)
設饌堂前藉甚伯仁之母(世説周浚為安東將軍行獵/值暴雨過李氏李有女名絡)
(秀作數十人飲食事事精辦不聞有人聲密覘之狀貎/非常浚因求娶父兄不許絡秀曰門户殄瘁何惜一女)
(父兄從之遂生伯仁兄弟浚語伯仁等曰我所以屈/節汝家者門户計耳伯仁由此與李氏世為姻婭)烏
能嫓此芳華均其憔悴者乎僕也夙附通門(見鞠存/啟註)新
承把袂(見曜/菴序)躋堂介壽知八袠之旋登上國掄英况羣
賢之畢集五十載菤葹之草心緣屢摘而多傷(南越志/寧郷縣)
(草多菤葹拔心不死一稱宿莽離騷夕攬中洲之宿莽/郭璞贊巻施之革拔心不死屈平嘉之諷詠以此李詩)
(卷施心獨苦/拙却死還生)三千年松栢之枝節以後凋而益茂(語/)佇
希編貝(見璿/璣賦)莫辜良友之心伏冀摇珠(見壽/徐序)徧拜仁人
之賜
　陳檢討四六巻十六
欽定四庫全書
　陳檢討四六巻十七
　　　　　　　　　　翰林院檢討陳維崧撰
　啟
　　徵萬柳堂詩文啟
都城海岱門之東沙河門之内有地一區益都相國馮
公顧而樂之節縮其祿米所入買以為園名曰萬柳園
先是元亷公希憲有堂名萬柳距都門不三十里而近
當時趙承㫖諸公奓作詩歌以詠之其遺址在今豐臺
左右公慕廉孟子之為人又園中種柳不啻以萬計故
仍以為名爾其迢迢紫陌(見瀛臺/序註)袤矗厜㕒(袤見璿璣/賦上林賦)
(崇山矗矗註聳上也説文厜㕒/峰頂巉崖貌爾雅崒者厜㕒)歴歴黄圖(廣雅黄圖/帝都也)遥
連厓隒(張衡西京賦設切厓隒説/文切通砌山形如甑曰隒)物豐氣盛映龍樓鳳
閣之光沙暖泥融分蓮勺杏園之勝扶輿蜿蜒直衞天
垣(韓文中州清淑之氣蜿/蜒扶輿天垣見璿璣賦)碩大蕃滋原稱陸海(左傳隨/季良曰)
(奉牲以告謂其畜之碩大蕃滋也漢書東方朔曰漢興/去三河之地止灞滻以西都涇渭之南謂天下陸海之)
(地西都賦陸海藏珍註高平曰陸萬物/出于海關中地高物産饒富是謂陸海)百昌膴膴地則
居日月之旁萬彚芃芃上乃有雲霞之氣乃復林壑澄
鮮郊坰明瑟不離闤闠澤以秀而能臞雖處京華土以
敦而彌壽風喧夕碓已無三市之笙簫煙靄晨鐘竟隔
九衢之車馬(見九/日序)紅牆三里大抵僧廬白板千家居然
村舍川原寂歴頓成華子之岡(西安志輞川白墅有華/子岡王維有詩咏之)
溪澗崢泓不減袁家之渇(方言楚越之間謂水之反流/者為渇永州志袁家渇在零)
(陵南柳記云渇中重洲小溪澄潭淺/渚小山美石嘉木香草轇轕摇揚)野芳襲襲境尚緬
而先迎室翠陰陰路非賒而仍誤如尋栗里舎此安之
(輿志栗里在潯/陽淵明所居處)若訪桃源去人不逺(陶潛桃花源記晉/大元中武陵人捕)
(魚沿溪行忽逢桃花夾岸遂異之行盡水源得一山有/小口入豁然男女衣著悉如外人見漁人驚問設酒食)
(自云先世避/秦亂來此)公乃體崇卑之撰(易/)積德積刑(家語子夏/曰商聞山)
(書曰山為積/德川為積刑)濬仁知之胸樂山樂水(論/語)經綸泉石抽黄
扉補衮之餘絲(詩/)揮灑煙雲藉紫閣為霖之鉅手(書黄/扉紫)
(閣見佳/山序)若夫纔窺鶴徑便得清蒼一渡虹梁遽然空濶
(見憺/園賦)紅藤百折虚堂遥峙於林端碧蘚千盤傑閣半浮
於天際然而長堤既窈定須紺岫以縈迴曲檻將斜轉
賴清湍之潄激假使峰非峭蒨(見瀛/臺序)奚以顯層樓複觀
之竒如其水鮮淪漣何能覩月榭煙廊之致爰乃蹠巨
靈之掌只擬成河(述征記華山與首陽本一山河水當/此曲行昔河神巨靈手擘其上足蹈)
(其下分為兩以通河流今指掌之形在華嶽上/足跡在首陽山下西京賦巨靈贔屭高掌逺蹠)繫彭祖
之腰惟圖觀井(輿志徐州城北隅祖舊宅在焉有彭祖/井陳靖常作觀井圖并敘觀井圖序彭)
(祖觀井覆以車輪繋腰以/繩恐墜井中註言其慎也)黎陽有土(見實/菴序)漫勞夸父以
移山(見徐/母序)燕市無臺(見九/日序)終想女媧之煉石(見憺/園賦)纔聞
覆簣(論/語)須臾而赤壁騰空乍見濫觴俄頃而素波衝岸
(孫卿子子路盛服見孔子孔子曰江出岷山其始出源/可以濫觴及其至江之津也不方舟不避風不可涉也)
(今汝衣服既盛顔色/充盈孰肯諫汝乎)穿渠決溜翠競粘天架壑支峰蒼
俱拔地簷前㶁㶁任呼白鷺之洲(方言㶁㶁激水也輿/志白鷺洲在金陵西)
(南江/中)牕外森森直喚青猿之洞(補/註)嵌之臺榭歴亂於丹
崖絳嶺之中被以房櫳參差於雁子鳬雛之側何期輦
下孕此仙都不信人間逢兹福地(見玉/巖序)此固東漢王根
之宅青瑣非華抑亦南陽樊重之家綠墀掩嫮者也(見/半)
(繭/賦)然而客起而言人將有請昔者永嘉太傅墅曰東山
(見修/禊序)洛下相公園名獨樂(温公獨樂園自記畧曰迂叟/平日讀書志倦體疲則逍遥)
(徜徉因命/之曰獨樂)未央宫外無非蕭相之田園(漢紀高祖至長/安蕭何建未央)
(宫史記客説蕭相曰胡不/多買田地賤貰貸以自汙)晝錦堂邊不少魏公之邸第
(見逸/齋序)以及裴家綠野(見楚/鴻序)李氏平泉(見藝/圃序)紅薑紫芋預
營歸老之圖(魏都賦薑芋充茂張衡南都賦/蘇蔱紫薑唐詩紫收岷嶺芋)白酒黄雞
蚤辦引年之計(見佳/山序)要皆不逺枌榆(見觀/槿序)未踰桑梓(詩/)
南翁北叟徜徉里社之間西陌東阡嘯咏鄉關之内公
則故園北海舊業東齊且又屢申予告之祈頻上乞身
之表(孟康曰前漢律吏二千石有予告有賜告予告者/在官有功最法所當得也賜告者疾滿三月當免)
(天子優賜其告使歸家治病/後漢書三公年老以疾乞身)而乃結廬越境築屋他鄉
峰雖落雁安能挾以俱飛(名山志太華山有落雁峰李/白登此曰呼吸之間想通帝)
(座/)石縱成羊未必鞭之便走(見憺/園賦)所慮關梁迢逓難浮
天畔之槎(見孝/威序)還嗟樓閣虚無徒結海中之市(見半/繭賦)情
寧易喻理或難期莫窺君子之心未測通人之意不知
公也捐一切而不居棄萬緣而何有翔於寥廓寧為燕
雀之謀(見少/楹序)視若塵埃不慕爽鳩之樂(見臞/菴序)付託則園
丁牧䜿無非此地之主人總𬋩則山鳥溪花便是吾園
之家督(見逸/齋序)相逢野老竟許看花但值高人何妨載酒
聊成故事敢云來者之無賢大似閒田竊恃故人之知
我於是栽之櫸柳間以楓杉永豐闌角乞求踠地之長
條(見紫/來序)灞水橋南借得銷魂之弱縷(西安府志漢時送/行者多至霸橋折)
(柳相贈鄭綮嘗曰詩思/在霸橋風雪中驢背上)或自亞夫營裏折取數枝(見昭/華序)
(漢書周亞夫封條侯屯兵細柳/慕幽咏柳詩千樹低垂太尉營)或從子夏市中移來幾
本(漢書萬章字子夏長安熾甚街閭各有/豪俠章在城西柳市號曰柳市萭子夏)或憐擁腫(見/半)
(繭/賦)幾同宣武之十圍(世説桓温嘗鎮金城植柳後北伐/還見柳已十圍嘆曰樹猶如此人)
(何以堪攀枝執/條凄然流涕)或愛蕭疎大類泉明之五樹(見海/棠賦)或將
眠而乍起(三輔故事漢苑中有柳狀如人/形號曰人柳一日三眠三起)曾遮何妥齋
頭(見逸/齋序)或似笑以如顰(劉勰新論春葩含日似笑秋葉/泫露如泣唐太宗柳詩半翠幾)
(眉/開)夙植王恭閣後(見得/仲序)莫不延緣坂隰䍡􁶋坡陀(見丁/香賦)
(及瀛/臺序)倚曲水以輕狂竚迴風而甸線(宋邕詩坐對/玉山難甸線)鵝黄
乍醉(見鷹/垂序)已成二月之花蛾綠方闌(見昭華/序註)便作三春
之雪(韓退之詩楊花揄莢無/情思惟解漫天作雪飛)時則濛濛欲下只糝絲韁
漫漫欲飛偏縈繡騎遊童絡繹競投光孝之坊貴客連
翩儼入康崇之巷(補/註)固已都下共傳為勝蹟奚止羣公
皆奉以美談然而揆厥由來推其所自僅侈遊觀之美
詎是本懐惟矜眺覽之宜要非篤論彼金谷銅駝以後
(見半/繭賦)既高臺曲館之何存(見雪/持序)即津陽沁水諸園(廣川/書跋)
(元嘉二十五年改開陽門為津陽漢以洛/陽宫為名而南朝效之沁水見滕王賦)并細柳新蒲
而不見(杜詩江頭宫殿鎖千/門細柳新蒲為誰綠)鴛鴦濼冷滿湖飄墜粉之
紅(補註集韻濼陂澤山東名濼幽/州名淀杜詩露冷蓮房墜粉紅)螞蟻墳空(補/註)獨夜咽
殘花之紫(見紫/來序)終成昔夢徒記前遊空存前代之亭臺
未審何年之羅綺達人致嘆曠士增欷公則午橋莊裏
(洛陽名園記唐裴晉公致仕歸建/午橋莊嘗種文杏百株名碎錦坊)育嬰兼以放生奉誠
園中(長安志司馬兼侍中馬燧宅在安邑里貲甲天下/燧子暢亦善殖財貞元末神䇿中尉楊志廉諷使)
(納田里遂獻舊/第為奉誠園)仁民因而愛物史譏染指何心鼎内之
黿(見觀/槿序)易象朶頥(易/)詎忍籃中之蛤(地理志廣陵龍江/寺僧有夢數百人)
(求濟者翌早見人擔螺蛤往市贖放於潭續酉陽隋帝/嗜蛤忽有蛤肉自脱有光現一佛二菩薩像帝悔不食)
從此雀辭楊館定解懐恩(見素/伯序)便令燕别張巢還思報
德(見銀/臺啟)至於生憑廩竹亦荷矜全(見憺/園賦)源出空桑咸資
顧復(列子伊尹生於空桑吕氏春秋有侁氏采桑得嬰/兒於空桑之中獻之其君曰其母伊水之上嘗夢)
(神人告之曰臼出水而東走母明日視臼果出水乃走/十里而故邑盡為水身因化為空桑故命之曰伊尹徐)
(陵與楊愔書自非生憑廩竹源/出空桑行路含情猶其相愍)夙依蜾臝(詩/)熙熙多含
哺之民(莊子馬蹄篇夫赫胥氏之/時民含哺而熙鼓腹而遊)小字於菟(見納/姬序)粲粲
有圜橋之彦(後漢儒林傳序明帝初建三雍躬詣講學/諸儒執經問難冠帶縉紳之士圜橋而觀)
(聽者葢/億萬計)此皆功德之難刋祗患揄揚之莫罄伏冀同人
共賡雅唱或詩或賦千章謝朓之咏(齊書謝朓字𤣥暉/宋僕射景仁從孫)
(一作謝朓為隋王功曹美文章清麗可愛李白傳白嘗/登華岳落雁峰曰恨不攜謝朓驚人句一問青天耳)
為序為銘滿架徐陵之筆(見天/篆序)庶使楊林渡口(見銅/雀賦)長
謡君奭之甘棠(詩/)將期柳宿星中(天文志柳宿乃/二十八宿之一)共指
公孫之大樹(見鷹/垂序)
　　請周翼微篆刻圖章啟
月晴紫陌只照青衫秋老渾河(見九/日序)漸添黄葉荆軻一
去市中饒感慨之人(見智/修序)樂毅無歸臺畔足飄摇之客
(見田太/翁啟)爰有汝南才子婁水名流摛文則翡翠盈箱(見/智)
(修/序)織句則蒲桃竟幅(見三/芝序)固已江東僑肸(見壽/季序)推以君
宗(詩/)河北温邢(見園/次序)呼為祭酒(見儲太/翁啟)爰觀石鼓(見梧/月序)
偶客金臺(見九/日序)劉公幹之逸氣籍甚都中(魏文帝與呉/質書公幹有)
(逸氣但未道耳謝靈運集詩序楨文最有氣所得頗/經竒漢書陸賈游公卿名聲籍甚音義狼籍甚盛)王
輔嗣之清談斐然都下(見賀/徐序)五侯接席都為樓䕶傳鯖
(見瀛/臺序)千里知名競以陳蕃下榻(漢書陳蕃為豫章守罕/所接見惟設一榻以待)
(徐穉來則下之去則懸之/郭林宗稱穉為南州高士)昨與同人為言剰技周瑜顧
曲之暇(見良/輔序)間涉説文(見亓/山序)伯仁飲酒之餘(見壽/徐序)兼摹
繆篆(見納/姬序)爛銅破玉頻鐫蝌蚪之形(見憺/園賦)漢印秦章屢
畫蛟螭之狀(見亓/山序)然此微長原無足述如斯小道亦又
何之僕笑而言君何不達今夫華章麗句或偏知已之
難逢鉅製鴻裁恒慮賞音之莫遘若夫見蔡中郎之鳥
篆則傳觀盡訝其精(見憺/園賦)觀戴安道之雞碑則好事羣
驚其竗(見無/忝序)葢形而下者易為知形而上者難為喻也
然而聊為遊戲何妨暫揮郢客之斤(見半/繭賦)姑與周旋何
須不刻宋人之葉(見藝/圃序)嗟乎絶技可傳多能有屬祗論
一藝願諸君無失此人若問其他恐當世竟無其亞譬
訪君平卜筮亟趁其百錢罷肆之前(見季/青序)如求王宰丹
青幸需之十日一山而後(畫斷王宰家于西蜀能畫山/水意出象外杜甫題王宰圖)
(歌十日畫一水五日畫一石能事/不受相促迫王宰始肻留真跡)
　　徵刻今文選今文鈔啟
粵稽結繩邈矣代有篇章(見園/次序)斷竹斐然人多述作(古/彈)
(歌斷竹續竹飛土逐宍劉勰云斷竹黄歌乃二言之始/註黄帝歌也呉祐傳註古人寫書以竹簡其簡用火炙)
(令汗出拭去易書/復不蠧曰汗青)洎於伏勝陳農之輩(見映/碧啟)沿及王儉
任昉諸人(宋書王儉言論造次必依儒者自比謝安梁/書任昉樂安人通經術號五經笥尤長載筆)
藝文之錄價重連城(見昭/華序)館庫之林名班七畧(見尺/牘序)然
而間有亡書(見天/篆序)悉多善本(東都事畧世之藏書以宋/次道家為善本書皆校讐)
(三五遍住春明坊晉昭陵時士/大夫多僦書其側便于借觀)書淫左癖(見憺/園賦)好古者
奚翅連珠(見尺/牘序)宋豔班香(見瀛/臺序)臨文者寧無編貝(見璿/璣賦)
逸詩缺史行是丈人(漢史單于曰漢/天子我丈人行)汲冡秦碑禮先一
飯(汲冡見尺牘序秦碑見歸田序路史餘論禮食必祭/祭先飯祭乎其始飯者也國語夫差求成於勾踐曰)
(寡人禮先一飯矣註言已年/稍長于越王覺差一飯之間)此既無藉於表童我亦何
煩夫鈔撮若乃勝衣所見(見素/伯序)每遇上流總角之交(詩/)
恒逢才子左家籓溷(見憺/園賦)借鉛槧為畋漁(鉛槧見尺牘/序畋漁見􁁺)
(菴/序)王氏巾箱(見尺/牘序)以文章作衣食斷自本朝而上溯乎
就傳以還(禮十年出/就外傳)曾通音譯名作居多(珠林晉鳩摩/羅什通辨夏)
(言舊經多有乖謬乃考校/三百餘巻皆其所音譯)間奉鞭弭高文不少(史記假/令晏子)
(而在雖為之執鞭所欣慕焉/左傳左執鞭弭以與君周旋)遂燃脂而瞑寫爰弄筆以
晨書(見得/仲序)不幸中更兵燹洊歴亂離帳中之秘(見黄/門序)與
銀雁以俱飛(見半/繭賦)篋衍所藏(見尺/牘序)共珠囊而不見(見鴻/客序)
他若庾開府生平所作五存五亡杜荆州疇昔之碑一
山一谷(見黄/門序)凡諸遁甲(事原遁甲書/王母授黄帝)以及秘辛(楊慎題/辭漢雜)
(事秘辛一巻載桓帝懿憲梁皇后被選及六禮册立事/而呉姁入后燕處審視一段最為竒艷載津逮秘書)
老兵既裂以補袍(唐本事詩開元中頒賜邊將纊衣製/于宫人有兵士于短袍中得詩曰沙)
(塲征戍客寒苦若為眠戰袍經手作知落阿誰邊邊帥/進之𤣥宗命示六宫有一宫人自言萬死帝憫之遂以)
(嫁得/詩者)里媪亦藉之覆醬(見懸/圃序)殘通惡棧爛然四部之珠
英敗紙煙煤宛似五車之玉屑(四部五車見園次序王/安石詩人間榮願付苓)
(通註苓豬矢通馬矢山谷書跋往時士大夫罕能道宣/獻書札之美者今始于敗紙蛛絲煤尾之餘軸以象玉)
(晉書胡母輔之字彦回吐佳言如鋸/木屑霏霏不絶沈約序笑玉屑之諫)集逢作賊視沈約
而彌慚(三圖典畧魏收每陋邢邵文邵嘗云任昉文體/本疎收非直摹擬亦大偷竊收聞之乃曰邵嘗)
(于沈約集中作賊/何意道我偷任語)詩供撏撦較義山而逾酷(古今詩話/李義山西)
(崑體後進效之多竊取詩句嘗内宴優人有為義山者/衣服敗裂告人曰吾為諸館職撏撦至此聞者大噱)
能無歎息良用酸感是以遘彼雞林(見儲太/翁啟)探其象罔
(見璿/璣賦)都為一集派以兩家斆秦漢六朝者入蕭家文選
之中(見素/伯序)倣韓柳歐蘇者歸茅氏文鈔之部(按茅鹿門/選八家文)
(名文/鈔)庶幾兩美(離騷兩美/其必合兮)要可單行(補/註)所望高賢共成
勝事至夫往昔篇章古今墳索(見天/篆序)上者作聖世之笙
簧(見素/伯序)下者代閒居之博奕(論/語)若有性喜刺譏語工怨
悱宋玉既口多微辭(見良/輔序)孫盛復直書時事者(晉書孫/盛字安)
(國著晉陽秋世稱良史桓温見其書枋頭敗衂之事怒/謂盛子曰若此史行自是關君家門户諸子因號泣盛)
(前盛不從諸/子潛改之)鄙人惟怯不登楊惲之歌(見看/奕賦)君子温柔
母為趙壹之賦(見蓴菴序/及任邱啟)有一於此勿付典籖苟有他
樂敢求記室(書有一于此未或不亡左傳雖有他/樂弗敢請也典籖記室見尺牘序)
　　徵刻呉園次宋元詩選啟
何地無愁(見翠/怨序)有天長醉(見觀/槿序)英雄未老藉選句以移
情(見井/叔序)嵗月多閒仗鈔詩而送日(見觀/槿序)維時祝融煽虐
(月令孟夏之/月其神祝融)鶉火揚輝(見鄴/園啟)流金爍石如逢十日之年
(楚詞十日代出流金鑠石淮南子堯時十/日並出焦禾稼殺草木堯乃使羿射之)望雨瞻雲若
在無龍之國(見鄴/園啟)乃約論文之侣同過看奕之軒忽有
微凉濯予煩暑繅來氷繭爽氣襲於牀頭(拾遺記東海/員嶠山有氷)
(蚕長七寸以霜雪覆之然後作繭取之織/為文錦入水不濡投火不燎一作霜蚕)啖罷哀梨好
風生於帳裏(世説秣陵有哀仲家梨甚美大如/升入口消釋古詩好風從東來)迫而視
之是編斯在夫其語必生新篇皆矜雋龍編鳥篆(龍編/見半)
(繭賦鳥篆/見銀臺啟)書得之壊冡之中(見尺/牘序)禁臠侯鯖味或在庶
饈之外(見瀛/臺序)么絃急拍務尋歴代之遺聲(見懸/圃序)迂叟漫
郎詎錄三唐之殘客(司馬光傳光因論新法忤時居洛/十五年自號迂叟漫郎見􁁺菴序)
(梁書張纘為尚書僕射與何敬容居權貴賔客輻輳有/詣纘者纘拒之曰我不能對敬容殘客三唐見瀛臺序)
問石家之厮養衣火浣者三千(厮養見皇士序世説石/崇厠常有十餘婢侍列)
(麗服藻飾列子西戎獻周穆王火浣/之布浣之必投于火皓然疑乎雪)詢趙氏之璵璠酬
名城以十五(見歸/田序)洵他選所莫收亦諸賢所未逮者也
然欲私之篋衍(見尺/牘序)既恐令其破壁而飛(水衡記張僧/繇于金陵安)
(樂寺畫兩龍不㸃睛每云㸃之即飛去人強㸃其/一須叟雷電破壁一龍上天一龍不㸃者猶存)念將
懸以國門(見楚/鴻序)又難使彼不脛而走(列子連城之璧夜/光之珠無翼而飛)
(不脛而走人之為之也孔融云/珠玉無脛而自至者人好之也)不揣鄙人質之大雅但
獲稍加嗇縮便成文苑之竒觀儻其廣致揄揚尤屬詩
壇之嘉話始則計巻以徵貲後乃償書而給直勿云刈
桂炊珠君乃為此度越恒情之論(國䇿蘇秦之楚三月/乃得見王曰楚國食)
(貴于玉薪貴于/桂王曰聞命矣)所賴鐘鳴谷應世自不乏流連古曲之
人(方朔傳漢武時未央宫殿前鐘自鳴方朔曰臣聞銅/者山之子山者銅之母子母相感山有奔弛者故鐘)
(先鳴後南郡太守果上言山奔魏書魏殿鐘自鳴茂/先言此蜀郡銅山奔耳殷浩曰銅山西奔靈鐘東應)
　　謝柯翰周惠爐扇啟
裁來皎月詠自班姬(見海/棠賦)滃得香雲製緣丁緩(西京雜/記長安)
(巧工丁緩作臥褥香爐為機環轉四周而罏體常/平可置之褥被又作九層博山罏鏤以竒禽怪獸)瘦骨
截湘妃之竹(見憺/園賦)蟬雀分行(齊書何戢為呉興太守孝/武賜蟬雀扇顧景秀所畫)
(時美其巧絶一作齊高帝好/畫扇何戢以顧所畫獻之)同心煎荀令之香(見紫/𤣥序)鷓
鴣成片(香譜擇香木之曲幹以刀斫/成坎經年結斑㸃名鷓鴣斑)睡茱萸之複帳(見/昭)
(華/序)有鴨皆紅(見葉/母序)舞翡翠之晴牕(見韓/倬啟)無鸞非彩(下/註)擎
諸掌上藏並奩中然而九華乍御金獸先啼(曹植九華/扇賦形五)
(離而九折蔑釐解而縷分註其製不圓不方其/中結成文羅隱詩噴香瑞獸金三尺見上註)四和纔
烘畫羅遥妬(下/註)維四時之代謝故兩美之難兼並荷蘭
閨之澤(後漢皇后紀/贊頒政蘭閨)恨不同時俱邀柘館之榮(見徐/母序)愁
難相見今某雙承雅貺兩藉殊頒握彼兔華之下(見璿/璣賦)
驟識春遒擁於麝火之旁(見黄/門序)旋知秋盡無冬無夏咸
銘踰量之施倐燠倐寒彌切撫時之感附注(劉禹錫團/扇歌上有)
(乗鸞女山居清要用梨棗核栢/葉蔗查為末名四和香焚之)
　　代友謝送湖綿花褐選頴燈檠啟
七襄駞褐桃花映水以爭鮮(詩義疏織女星在漢旁自/卯至酉當更七次曰七襄)
萬縷紅絲柳絮因風而乍起(見琴/怨序)産於塞外叢編載㧘
毲之名(後漢西南夷傳能作青頓㧘毲註青頓今名絲/頓㧘毲今紫毾也乃蠻夷毛罽叢編見紫來序)
浴自盆中(見雪/持序)脞史記芮温之號(吕覽必已篇不食榖/實不衣芮温註芮絮)
(也芮取細密温燠/義脞史見尺牘序)至於日之夕矣(詩/)在旁惟一二燭奴
(天寶遺事申王宫中以龍檀木刻成童子/彩衣束帶每夜集列執畫燭謂之燭奴)客則休乎(莊/子)
(許由謂堯曰/歸休乎君)侍側只十雙毛頴(見昭/華序)孫康則映階少雪
(見茹/蕙序)祗圖續命蚖膏(淮南子萬畢術取蚖脂/為燈置水中即見諸物)江淹則入
夢無花(見園/次序)長冀乞靈鼠尾(見疊/韻序)俱珍藝苑並豓書幃
今某東海釣魚(莊子任公為大鈎巨緇五十犗為餌蹲/于會稽投竿東海期年得大魚腊之自)
(淛河以東莫/不饜若魚者)詎有輕肥之望(論/語)西華衣葛(見呉太/母啟)敢興
安襖之思(詩/)兔毫秃盡班生投矣而未遑(班超傳超傭/書養母嘗投)
(筆嘆曰大丈夫無他志畧猶當效傅介/子張騫立功異域安能久事筆研間乎)鳳脛燒殘(見雪/持序)
山鬼吹之而亦得(楚詞屈原九歌山鬼其一也有曰若/有人兮山之阿被薜茘兮帶女蘿杜)
(詩山鬼/吹燈滅)何來高誼逮及羈人緰㠿捧至豓欲凌霞(説文/緰貲)
(布之尤精者註/㠿與貲音義通)紕絮貽來柔如疊雪(詩素絲紕之鄭註/織組也説文繰餘)
(為絮杜詩香/羅疊雪輕)曳之沃若(詩/)布何羨於賨人(晉食貨志南/蠻嵗令輸布)
(一匹小口二丈謂之賨布晉中興書巴人謂賦為賨因/名巴賨左思蜀都賦奮之則賨旅風俗通巴有賨人剽)
(勇漢高取/之定三秦)繅處巻然紅定煩夫女手(見憺園賦註/及雪持序)别有
深情託於長物(見憺/園賦)年年鑿壁(見素/伯序)贈伊懸火之銅釭
日日鈔書貽爾臨池之玳管管城子脱冠以至(毛頴傳/始皇封)
(諸管城號管城子後/拂拭之因免冠謝)一架珊瑚(見天/篆序)不夜侯秉燭而來
兩行菡萏(補註庾信對燭賦銅荷/承淚蠟按荷即菡萏也)從此蠏筐蠶績頓忘
范叔之寒(檀弓蠶則績而蠏有筐史記范睢入秦拜相/須賈使秦睢敝衣微行見賈賈驚曰范叔一)
(寒至此哉乃取/一綈袍與之)自兹鵝帖螢牕益進昌黎之學(書斷王/羲之為)
(右將軍性愛鵝山陰道士好畜鵝羲為寫道德經籠鵝/而歸相傳有鵝羣帖螢牕見憺園賦昌黎傳愈以正學)
(自持學者仰之/為泰山北斗)銜恩莫罄鏤德何窮此啟
　　謝友人賚石榴啟
壓簷窋吒産自塗林(補註陸機與弟書張騫使外國/十八年得塗林即安石榴也)隔
膜臙脂呼為丹若(李義山詩榴膜輕明榴子鮮酉陽/襍俎石榴一名丹若一名金櫻)張
騫槎到(見孝/威序)新移海外之枝(元稹詩何年安石國萬里/貢榴花迢遞河源道因依)
(漢使/槎)李靖編成(補/註)夙號天漿之汁(酉陽襍俎石榴/甜者謂之天漿)既可
施之作枕賦就張紘(見季/青序)還堪染以為裙詩裁武后(見/海)
(棠/賦)懸焉似瘤既標劉杙之名(補/註)重一可論斤亦著離斯之
國(續酉陽雜俎大食勿/離斯國石榴重五斤)某愁同平子(見少/楹序)渇類相如(見/智)
(修/序)幸沾珍果之頒獲飽上林之味客來筵上纍纍不夜
之珠(張載石榴賦剖之則珠散含之/則冰釋崔湜詩珠房折海榴)藏向奩中歴歴記
歌之豆(見素/伯序)偏譏栗罅殻冗青毛欲鬭離支綃籠紅肉
詎止伽藍作記白馬寺之甜實直牛(洛陽伽藍記白馬/之村出榴大如斗)
(甜如蜜語曰白馬/甜榴一實值牛)須知伯起曾言安德妃之榴房多子
(見看/奕賦)飲君雅意貺我成言
　　謝園次賚衣啟
鴛鴦作匹(見瀛/臺序)扶風織錦之家(見璿/璣賦)蛺蝶為羅叢臺袨
服之客(杜詩花羅封蛺蝶藝文志趙武靈王建叢臺于/邯鄲前漢書全趙之時武力勇士袨服叢臺之)
(下一旦成市/註盛服也)今某裘類蘇秦服來久敝(蘇秦傳黑/貂之裘敝)衣同
到溉著處還穿(梁書到溉性率儉不好聲色庭室單牀/旁無姬侍冠履十年一易朝服或至穿)
(補並見/園次序)猥以班荆(見禹/平序)於焉贈縞(見澹/園賦)仙園獨繭擣須
新市清砧鄴館雙絲濯用成都粉水(列子詹何楚人也/以獨蚕絲為綸引)
(盈車之魚列仙傳園客種五色香草有五色蛾上香草/末生桑蚕有女與客俱蚕繭大如盆繰訖莫知所之上)
(林賦曳獨繭之褕絏梁元帝駌鴦賦文生新市之機李/義山詩地逈更清砧魏志舊綾機五十綜者五十躡六)
(十綜者六十躡庾信謝賚絲布啟關尹津梁之織鄴/地雙絲扶風彩文之機仙園獨繭粉水見園次序)訝
獸罏之不暖(見謝/柯啟)憎鶴氅之猶寒(見紫/𤣥序)遂使季路縕袍
(論/語)忽現藍花之色(見琴怨/序註)將見原思露肘俄成綟葉之
形(家語原憲正冠則纓絶振衣則肘見納履則踵决莊/子曾子捉衿而肘見納履而踵决杜詩衣䄂露兩肘)
(説文綟帛戾/草染色也)姬人裂帛(史記褒姒好聞裂繒聲左/傳召使者裂裳帛而與之)競詢
何處紅蠶(補/註)嬌女挽鬚(見看/奕賦)預索此中紫鳳(杜甫北征/詩海圖折)
(波濤舊繡移曲折天呉/及紫鳳顛倒在短褐)
　　謝劉王孫示西洋諸器詩啟
青宫愛子曾傳如意之銘(補註神異經東明山有宫青/石為牆門有銀榜以青石鏤)
(題曰天地長男之宫註太子曰青宫震為長男東屬震/故主宫于東曰東宫金陵志漢時秣陵有掘得銅匣者)
(開之得白如意皆/刻螭虎蠅蟬等形)朱邸親王(見滕/王賦)夙擅屏風之作(禮記/註天)
(子負斧扆而立屏風扆遺象也三禮圖屏風之名出于/漢漢書梁孝王賔客有羊勝賦屏風按梁簡文有謝賚)
(屏風/啟)十層胡粉解染妍詞(見楚/鴻序)百􁚗蠻牋工書艷曲(蠻/牋)
(見三芝序東觀餘論小宋太一宫詩仙圖幾弔開自註/以真誥一弔為一巻不知真誥所謂􁚗即巻字葢從省)
(文真誥音亦/爾非弔字也)錦襵與蟬鬟並亂(説文衣襵不知註襵/同褶蟬鬟見琅霞序)金
筒共麝月同飄(金筒補註張正見詩裁金作小靨散麝/起微黄酉陽雜俎近代妝尚靨如射月)
(曰黄星靨靨鈿之名玉臺新咏序金/星與婺女爭華麝月共嫦娥競爽)某深愧陳琳(見滕/王賦)
(註/)幸逢劉向(見映碧啟註按劉向字/更生以避諱改字子政)齎來蝌蚪(見憺/園賦)疑
焚辟惡之香(見劉太/母序)躍出娵隅(世説郝隆為桓公南蠻/參軍三月三日會作詩)
(隆作云娵隅躍清池桓問/之答曰蠻名魚為娵隅)似被若亡之縠(補/註)光同不夜
體比宜春(見徐/母序)假令司馬為郎還通卭僰(見劉太/母啟)若使
仲容追婢定是鮮卑(世説阮仲容先幸姑家鮮卑婢及/居母喪姑當逺移初云當留婢既)
(發仲容借客驢著重服自追之累騎/而返曰人種不可失即遥集之母也)
　　謝呉伯成明府賚酒米并炭啟
條風未播(淮南子猶條/風之時灑)誰貽范叔之綈(見代/友啟)珂雪將零
(補/註)只減梁鴻之竈(見天/章序)畫從馬援豈足療飢(馬援傳援/説光武破)
(隗囂于帝前聚米/為山谷指畫形勢)噀自欒巴何由取醉(見天/章序)食惟一溢
(補/註)年年貸向監河(莊子外物篇莊子家貧/故往貸粟于監河侯)量減三升(見/藝)
(圃序/註)夜夜酤從蜀肆(成都志山濤治郫邑時刳大竹酴/醿釀釀作酒兼旬方開香聞百步)
(蜀人傳之為郫筒酒杜/詩酒憶郫筒不用沾)乃者辱憐臣朔之飢(東方朔傳/朔對上曰)
(侏儒長三尺餘俸一囊粟錢二百四十朔長五尺餘/亦俸一囊粟錢二百四十侏儒飽欲死臣朔飢欲死)猥
念寛饒之醒(見禹/平序)舂成精鑿與綠蟻以偕來(張載酒賦/縹蟻䓑布)
(芬香酷列曹植七啟浮/蟻鼎沸註杯面浮花也)刈自瑯琊(見竹/逸序)並玉蛆而俱至
(李白傳太白好飲玉浮梁註即浮蛆/酒脂也東坡詩桑落初嘗艷玉蛆)除芒紅稻(見􁁺/菴序)聚
來作城郭之形(見/上)壓榨金漿釀就得雲霞之氣(抱朴子/碩曼卿)
(入山學仙自言仙人以流霞一/杯與我輙不飢渇註天仙酒名)况頒擣炭(詳/下)用代燃薪
貯之寶鴨(見謝/柯啟)鳥無事於避風(國語海鳥曰爰居止于/魯東門之外展禽曰夫)
(廣川之鳥獸恒知而避其/災也是嵗也海多大風)刻作紅獅(語林晉羊琇字雅/舒性豪侈洛下少)
(林木琇乃擣小炭為屑以物和之作獸形/温酒昭明錦帶書温獸炭而袪透心之冷)鶴奚為而訝
雪(見滕王賦註/及舜民序)
　　戲與李渭清索餅啟
叚家食品先譜牢丸荀氏饌經尤推薄夜(見瀛/臺序)溲成䬯
餥(方言陳楚之間相謁而食謂之/䬯餥爾雅餥食也説文餱也)易汚靈寶之衣(補註/小名)
(錄桓𤣥字敬道生而/有光照室少名靈寶)蒸作餢􁨤(齊民要術有餢􁨤篇云/餢􁨤滑而美按餢􁨤起)
(餅也發酵使麫輕高浮起炊/之賈公彦以為起膠餅也)慣賣安丘之市(見祖/德賦)齊民
要術競傳不托之名(後魏書高陽太守賈思勰撰齊民/要術數巻五代史李茂真傳昭宗)
(云朕與宫人一日食粥一日/食不托註不托乃俗語即餅)南楚新聞(補/註)亦擅紅綾之
號(見瀛/臺序)在六季則呼之為䬳至兩州則名以為䭔(南史/郭平)
(原感文帝帝崩日食麥䬳一枚又齊衡陽王鈞生母病/不食五色䬳註六朝人呼餅為䬳李萼饞語詩拈䭔䑛)
(指不知休註蜀/人呼烝餅為䭔)詎須束晳纔賦安乾(見瀛臺/序註)寧假虞悰
惟誇米粣(南史虞悰作扁米/粣註即今饊子)僕託處掘門(見壽/徐序)棲遲藿
食(家語孔子厄于陳蔡藜羮不糝/韓子粗糲之飯藜藿之羮也)家原呉地夙躭鮭菜
之風遊到梁園偶習餦餭之味(楚詞粔籹蜜餌有餦餭/些註粔籹環餅也餦餭)
(餳也以蘖熬米為之亦/謂之飴此則其乾者也)酒壚傝傉偕鈴卒以加餐(説文/傝傉)
(下材不肖之人或作􁚧/冗古詩弩力加餐飯)葱肆􁁜􁁜共騎奴而屬饜(梁書/吕僧)
(珍兄子求官僧珍曰汝等當速歸葱肆世説羊祜/有鶴善舞客試之□􁁜不肻舞左傳屬饜而已)自客
都亭長懐宛雒(見憺/園賦)人非雁鶩何求澤畔之糧(國䇿燕/太后曰)
(賴先王雁鶩之餘食九辨鳬雁皆唼/夫梁藻兮廣絶交論分雁鶩之稻糧)行類侏儒并乏囊
中之粟(見謝/呉啟)猶憶前宵曾䝉設食膏環一捻玲瓏映字
以俱明(唐摭言宣帝賜韋澳孫宏銀餅餤皆乳酪膏腴/之所為清異錄金陵士大夫鼎鐺有七玅餅可)
(映字其/一也)粔籹千堆(見上齊民要術/膏環一名粔籹)柔弱因風而欲起(見/瀛)
(臺/序)徧驕座客還託家僮頗餘望蜀之思(後漢書光武賜/岑彭等書曰人)
(苦不知足既得隴復望蜀/註隗囂平復擊公孫述也)仍作發棠之請(孟/子)想何年歸
去細説於荒橋野店之旁來日過從大嚼於淡月輕烟
之候不煩髀臄(詩/)以慁公為但有寛焦(補/註)可遲賔至無
嫌惡客縱懐矣而何妨(漢書公孫𢎞曰寧逢惡賔/莫逢故人懐餅見憺園賦)倘屬
戲言即畫之而亦可(魏志盧毓言名士如/畫地作餅不可啖食)
　
　
　
　
　
　
　
　
　
　
　
　
　
　
　
　陳檢討四六巻十七
欽定四庫全書
　陳檢討四六巻十八
　　　　　　　　　　翰林院檢討陳維崧撰
　書　碑　頌　記　誌銘
　　上合肥先生書
載别旌門四更蓂莢(見璿/璣賦)感知慕德泣更劇於虵珠(見/鷹)
(垂/序)怨老嗟卑身竟同於燕石(唐李翔賦衆囂囂而雜處/兮咸嘆老而嗟卑闞子宋)
(之愚人得燕石于梧臺之東藏以為寶周客聞而觀焉/主人革匱十重緹巾十襲客見之掩口而笑曰此特燕)
(石耳其與/瓦甓不殊)馳惶無地哽懼自天(莊子哽而不止註/哽咽又悲塞也)譬之
越禽戀燠終思近日之鄉代馬衝寒恒有凌颷之氣(見/無)
(忝序/註)人之情也能無嘆乎粤自南陽雉雊陳寶雞鳴(見/得)
(仲/序)日月炳乎八紘(見璿/璣賦)乾坤奠其四極(見佳/山序)恩波湛濊
北通弱水之邦(書/)瑞氣昭回東被無龍之國(見鄴/園啟)凡夫
稟氣靡不䝉慈獨有文人善於失職(見園/次序)餘姚書佐(見/竹)
(逸/序)不無拾橡之時(東觀漢記李恂餉遺無所受/居新安關下拾橡實為食)丹陽布
衣(下/註)或類翳桑之客(見壽/季序)而崧薄劣猥荷帡幪(杜詩薄/劣慚真)
(隱揚子震風凌雨然後知厦屋/之為帡幪也註旁曰帡上曰幪)予以吹嘘長其聲價(鄭/泰)
(傳泰對董卓曰孔公緒清談高論嘘枯吹生/李白與韓荆州書一登龍門則聲價十倍)此則蜹毛
蚉翼悉藉生成枯木朽株咸歸雕飾(鄒陽上梁王書有/人先談則以枯木)
(朽株樹功/而不忘)頌颺曷極銘鏤奚言自入中原於兹三載託
貴遊之後乗厠幸舎之末行徧歴兩河頻經八郡百凡
風緒彌觸悲辛聊借叢談(見庭/表序)以兹撫掌(見樂府/補序)慨自
蛾飛玉塞蟻潰金堤(蛾飛見素伯序李白賦明妃玉塞/楊巨源詩玉塞含悽見雁行註張)
(掖郡北有玉門關故云玉塞韓子千丈之堤以蟻穴而/潰漢書王尊守東都河水浸瓠子金堤尊祀神許身填)
(之/)既七聖之路迷(莊子黄帝見大隗于具茨之下七聖/皆迷雲笈七籖黄帝周遊以訪真道)
(令方明為御昌宇驂乗張若謬扅道焉昆/昏滑稽從車而至襄城之野七聖皆迷)亦百年之運
替(見滕/王賦)漢臺晉闕共廢壘以縱横伊鼎姜璜並頽垣而
蕪没(伊鼎見佳山序姜/璜見呉太母啟)兔苑賦詩悵鄒枚之不作(見璿/璣賦)
吹臺縱酒盻高李以何從(陳留風俗傳浚儀有師曠倉/頡城城上有列仙吹臺乃王)
(子晉吹笙處東京記吹臺側後有繁氏居之里人呼為/繁臺師曠建梁孝王増築之孔帖杜甫從李白高適過)
(汴州酒酣登吹臺慷/慨懐古人莫測也)復奚言哉此固然矣若乃邯鄲為
遊俠之魁朝歌乃輕華之窟(史記邯鄲亦漳河之間一/都會也古詩役使邯鄲倡)
(高適詩邯鄲城南遊俠子自矜生長邯鄲裏見子厚序/水經註朝歌本沫邑紂有新聲靡樂號邑朝歌墨子迴)
(車顔淵不舍按紂都此/漢屬河内今衛輝府)玫瑰作墄(西京賦右平左墄註/墄階齒也玫瑰見滕)
(王/賦)東京樊重之家(見半/繭賦)玳瑁為梁(沈佺期詩海燕/雙棲玳瑁梁)西洛
石崇之宅(見憺/園賦)或奕洛瓌之所割據或賀六渾之所攘
竊(北史慕容廆小字奕洛瓌割地為北燕北齊書魏高/歡謂爾朱榮曰明公雄武霸業可舉靸而成此賀六)
(渾之意也按賀六渾/歡小字後簒魏為齊)三條夜啟遊騎歌鐘五劇晨開販
脂削脯(西京賦擊鐘鼎食連騎相過史記貨殖傳販脂/辱處也而雍伯千金洒削薄枝也而郅氏鼎食)
(胃脯簡微耳濁氏連騎馬醫淺方耳張里擊鐘漢書食/貨志翁伯以􁎴脂而傾縣邑濁氏以胃脯而連騎質氏)
(以洗削而鼎食張里以馬醫而擊鐘晉灼註胃脯今大/官以十日作沸湯燖羊胃以末椒姜坋之訖曝乾使燥)
(者也如淳註削洗謂作刀劍/削也三條五劇見憺園賦)此皆歴代名都累朝勝域
今則空餘風月無復綺羅淇泉罕巧笑之人(詩/)趙國乏
報恩之士(詳掌亭/誄註)魁肩齲齒(見贈閻序/及茹蕙序)即曰洛陽女兒
(見閨秀/序註)葱肆餅傖(見索/餅啟)便是叢臺年少(見賚/衣啟)詎堪揚扢
徒滋閔嘿(列子仲尼篇商太宰嘿然心計九章孔靜幽/嘿鬱結紆軫兮離慜而長鞠註嘿通黙慜痛)
(也/)是以刻意矯除刮磨豪習孤行峭厲消耗壯心抱螙
簡以終年(廣雅螙同蠧/見澹菴序註)託螢編而永日(見憺/園賦)玉杯一巻
(見存菴/序註)珠海千函非狷非狂如是而已(補/註)所幸學善陸
沈性甘徽纆(莊子則陽篇孔子之楚舍于蟻丘之漿其/隣有夫妻臣妾登極者仲尼曰是陸沈者)
(也註極屋棟也陸沈人中隠者譬無水而沈并/見看奕賦註揚雄酒箴牽于纆徽註井索也)賔從念
劉楨之疾(劉楨詩余嬰沈痼疾竄/身清漳濵見滕王賦)主客知原憲之貧(見/謝)
(園次/啟)濁酒素琴差無患苦(稽康與山濤書濁酒一盃彈/琴一曲恨賦濁醪夕引素琴)
(晨/張)宵鐘夜漏聊用襄羊(相如上林賦消摇乎襄羊/郭璞註襄羊猶彷徉也)以此
自寛母煩相譬(見井/叔序)且夫楚腰信美(見梧/月序)不登展氏之
牀(家語展禽名獲字季居柳下/嘗納女懐中國人稱其不亂)秦缶雖工難悦趙王之
耳(史記秦趙會于澠池秦王請趙王鼓瑟秦御史書曰/秦王令趙王鼓瑟藺相如曰請秦王奏盆缶秦王不)
(許相如曰五步之内請以頸血濺大王矣秦王一/為擊缶相如召趙御史書曰秦王為趙王擊缶)何則
意脗者易為容而情乖者難為洽也是以越石抵掌於
晏嬰之側(見壽/徐序)於期搤腕于慶卿之前(史記秦將軍樊/於期得罪亡之)
(燕燕太子丹受而舍之荆軻私見於期曰願得將軍首/獻秦王臣左手把其袖右手揕其胸於期慨然遂自刎)
(國䇿蘇秦見趙王于華屋之下抵掌而談張儀/傳天下之士莫不扼腕以言蜀都賦扼腕抵掌)魏齊亡
命乃客虞卿(史記魏之諸公子曰魏齊因范睢為相亡/走趙匿平原君所秦昭王遺書趙王欲殺)
(之魏齊夜亡出見趙相虞卿虞卿解其相印與魏/齊亡間行欲因信陵君以走楚亡命見素伯序)鬷蔑
不聊爰投羊舌(左傳鬷蔑惡欲觀叔向立于堂下一言/而善叔向曰必鬷明也林註蔑即鄭然)
(明其貌醜叔向聞其言而知/其賢叔向乃羊舌職之子)無他素䝉根柢之知則畧
其疻痏夙荷優容之雅則假以羽毛耳(鄒陽上梁王書/欲忠當世之君)
(而素無根柢之容西京賦所好生毛羽所/惡成瘡痏註羽毛言飛揚瘡痏言瘢痕也)崧之藉庇廿
餘年矣不幸崩摧酷遭割罰年幾知命尚乏嗣𦙍漸成
張壯武之心疾時類羊南城之淚流(藝文類聚阮光祿/大兒喪哀過遂得)
(失心疾壯武見懸圃序晉羊祜傳祜封南城侯無子封/其夫人夏侯氏萬嵗鄉君庾信傷心賦張壯武之心疾)
(羊南城/之淚流)已於商邱(歸德府志陶唐遷閼伯于商/邱即今商邱縣漢曰睢陽)擬置一
媵非云曼倩之小妻(見看/奕賦)聊比樂天之粗婢(見琴/怨序)或者
李家先德尚産衮師(見看/奕賦)阮氏清門將生遥集(見西洋啟/阮孚别傳)
(咸與姑書曰胡婢遂生胡兒答書曰魯靈光殿賦/曰胡人遥集于上楹可字曰遥集故孚字遥集)蓬頭
歴齒(見看奕賦註宋/玉賦蓬頭歴齒)妄思以買得為名(小名録桓冲字/幼子彝之子兄)
(温甚器之初彛亡兄弟並小家貧母患須羊以解乃以/冲為質羊主甚富言欲為質幸為養買得郎註冲小字)
執繖擎箱謬計以醜奴作氏(補註古詩足下絲履五/文章平頭奴子提履箱)然
而客本畏人居尤不易(杜詩畏人成小築詩話白居易/少時以詩投顧况况戲曰長安)
(物貴居大不易及見原上草/篇曰有才如此居亦何難)必賴汝南長者寵以輜軿
許下羣公惠之談論(汝南見憺園賦開封志許州周曰/許國魏曰許昌後漢書袁紹賔客)
(所歸輜軿柴轂説文軿車前衣車後為輜晉書謝朓/見會稽孔闓謂人曰此子聲名未立無惜齒牙餘論)此
其萍跡或免蓬科(潘岳西征賦飄/萍浮而蓬轉)倘有高軒入魏幸言
朱􁁲於市中(李賀傳賀七嵗能詩韓愈皇甫湜探之作/高軒過詩史記侯嬴謂信陵君曰臣有客)
(在市屠中願枉車騎過之公子/引車入市侯生下見其客朱􁁲)至於絳綬遊呉願述伯
鸞居廡下(見集/生序)用兹仰凟伏冀台慈更有鄙懐綂祈尊
鑒崧以盧蒲髮短(左傳盧蒲嫳見齊侯泣曰余髮如此/種種余奚能為子尾欲復之子雅曰)
(不可彼其髮/短而心甚長)燭武精亡(見鞠/存序)處處揶揄(見園/次序)年年􁁜􁁜
(摭言落榜而縱飲謂/之打􁀙燥一云􁁜􁁜)正使石填武擔(見庭/表序)詎塞愁倉土
運黎陽(見實/菴序)難平恨棧瑶姬無掃塵之竹(瑶姬見納姬/序鄭緝之東)
(陽記崑山去蕪城山十里上有員池池邊竹極大風至/垂屈掃地恒淨潔如人掃也永嘉記卜江緣岸有仙石)
(壇有仙竹嬋娟風來枝/動掃石壇壇上無塵)玉女寡洗頭之盆(見劉太/母序)將畫
葉公之龍遂牽荀息之馬(莊子葉公子高好龍雕文畫/之于是天龍聞而下之葉公)
(見之棄而還走是葉公非好真龍也好夫似龍而非者/也榖梁傳晉滅虞荀息操璧牽馬而前曰璧則猶是而)
(馬齒加/長矣)雖復井公縱博寧能索笑於仙家(見三/芝序)即令鍾
子刺船詎便移情於海上(見井/叔序)方今成均廣闢(周/禮)石鼓
𢎞鳴(見梧月序晉書武帝時呉郡崩出一石鼓擊之無/聲張華云以蜀中桐木刻作魚形扣之則鳴如言)
(聲聞數/十里)六館之側(漢書何蕃居太學六/館之士不敢從亂)負笈者三千(見/祖)
(德/賦)四庫之旁(見園/次序)横經者十九(後漢書章帝會諸儒白/虎觀講五經同異諸生)
(横經捧/手詣問)若獲䇿其謭劣竭此涓埃(史記李斯傳能薄材/謭註淺也杜詩未有)
(涓埃答/聖朝)一觀太學之碑(見憺/園賦)便脱諸生之籍未知此語
果合事宜佇望台裁以為進止嗟乎來曰大難(見納/姬序)獨
居不樂(補/註)天上之愁萬里人間之怨千年(見琴/怨序)困豫且
之赤鯉猶然仰沬於洪波(呉越春秋呉王欲從民飲伍/子胥諫曰不可昔白龍為魚)
(漁者豫且射中其目若白龍不化豫且不射/今萬乗而從布衣飲臣患其有豫且之患矣)燒爨下之
焦桐尚爾驚魂於妙曲(見佳/山序)辭寧敘意書不宣心附注
(劉穆之傳穆之布衣時往妻兄/江氏乞食多見辱後任丹陽尹)
　　靈巖寺重建大殿碑
葢聞須彌蘭若即號青鴛(見半繭賦華嚴經願一切衆/生常安居止阿蘭若處釋氏)
(要覽𣑽言阿蘭/若此言空靜)洛下伽藍原穪白馬(見石榴啟過去因/果經諸僧伽藍竹)
(園僧伽藍最為其始要覽梵語題云僧伽藍摩此云衆/園漢書明帝遣蔡愔張騫等往天竺取佛經以白馬䭾)
(經乃起白馬/寺于雍門外)永興推宅恒鐫淨果於許詢(建康實錄晉/許詢捨永興)
(山陰二宅為寺既成啟奏孝宗詔曰山陰舊為祗洹寺/永興舊為崇化寺造四層塔猶欠露槃相輪一夕風雨)
(相輪自具曰/是剡縣飛來)宜壽聞鐘長託勝因於荀朂(伽藍記宜壽/里包信縣令)
(段暉宅内地下常聞鐘聲時見光怪暉遂掘光所得金/像一軀併一菩薩趺上銘曰晉太始三年五月十五日)
(中書監荀勗造暉/遂捨宅為光明寺)絳雲成葢人間開舍利之城(涅槃經/佛般涅)
(槃茶毘既訖一切四衆收取舍利置七寶瓶當于拘尸/那城四衢道中起七寶塔註舍利身骨也焚後五色如)
(珠光瑩堅固古樂/府有舍利佛題)綠玉為階海上現辟支之佛(法華經/羅漢得)
(道全繇佛教以聲聞為名辟支得道或聞因緣而解脱/或聽環佩而得悟故以緣覺為名水經註于闐國城有)
(利刹寺中有石鞾石上有足跡彼俗言是/辟支佛跡寰宇記伏虎菴有辟支佛化身)何必蓮河葱
嶺給孤始解捐金(梁元帝阿育王像碑纔度蓮河即處/天冠之寺按葱嶺在天竺唐詩葱河)
(雪漫漫即葱嶺之河也經律異相須達多長者白佛言/弟子欲營精舍請佛住惟有祗陀太子園廣八十頃可)
(居白太子太子戲曰滿以金布便當相與長者出金布/八十頃精舍告成故曰祗樹給孤獨園註須達多常施)
(孤貧惸獨故/曰給孤長者)豈惟鷲苑猿江大士方能捨室(水經註靈/鷲山胡語)
(云耆闍窟山是山青石逺望如鷲鳥形因名法華經山/形如鷲釋迦常居此注即靈山猿江補註維摩經維摩)
(現病釋迦遣諸大弟子問安各説本因俱不敢赴惟/文殊師利至大士頓空方丈容八萬四千獅子之座)呉
郡靈巖山者具區勝壤(見􁁺菴/序註)硯石名山(呉郡志靈巖/山呉王館娃)
(宫故地其上硯石山有西施洞採香徑名香水溪/下瞰太湖望洞庭兩山滴翠浮碧在白銀世界中)離宫
標越絶之書(越絶書美人宫周五百九十步勾踐習教/西施處越絶者勾踐抑強扶弱絶惡反之)
(于善/也)張樂夸呉都之賦(左思呉都賦幸乎館娃之宫張/女樂而娯羣臣羅金石與絲竹)
(若鈞天/之下陳)煙濤歕礡朱長文錄入圖經(宋史朱長文呉縣/人著書閲古元祐)
(中為秘書郎正字嘗著經史有/文集三百巻載有靈巖勝蹟)川瀆紛綸孫承佑形為
塔記(補/註)若其旁綴由姑斜垂青嶁峰連鄧尉纓綺岫以
攢霄(見竹/逸序)徑轉車箱(補/註)冠朱峰而碍日(西都賦豊冠山/之朱堂魏都賦)
(首冠/靈山)四百八十(見鴻/客序)蒼蒼薝蔔之林(見逸/齋序)三萬六千淼
淼芰荷之所(見􁁺/菴序)縈晴結暝太湖伴佛髻以偕青蘸水
繚煙兩崦共天花而並翠(楞嚴經世尊座天雨百寶蓮/花青黄赤白間雜紛􁀙維摩)
(經會中有一天女以天花散諸菩薩皆墮落至大弟子/便著不墮天女曰結習未盡散花著身結習盡者花不)
(著/身)一聲谷響疑賡講院之鐘(見宋元/詩啟)三闋漁歌似亂梵
窻之唄(王勃賦漁歌唱晩唐書王縉佐代宗作内道場/晝夜𣑽唄法苑西方有唄猶東國有讃讃者從)
(文以結草唄者短偈/以流頌名異實同)筠籠笋箬風送茶舲蕙畝松寮雨
沾梅屐展矣塵寰之淨域洵哉欲界之仙都(見玉/巖序)爾其
沃壤眠芊平疇奥衍秋清獨眺閶門之萬瓦爭流春霽
遥看茂苑之孤城入畫(呉郡志夫差都闔閭以天門通/閶闔故名閶門水經註若建瓴)
(而倒流李義山詩茂苑城如畫/閶門瓦欲流茂苑見孝威序)金椎匝路(漢文隠/以金椎)毬門
牙仗之家鐵埒盈衢(見銅雀賦/即金埒也)里儈市魁之窟况夫名
都故址伯業遺基兔葵燕麥盡昔王酣讌之場(古樂府/道旁兔)
(絲何嘗可絡田中燕麥何嘗可穫博物志兔葵苗如龍/芮花白莖紫葉燕麥草似麥亦曰雀麥詩話劉禹鍚後)
(遊𤣥都觀惟見兔葵雀麥動/摇春風註大菊曰燕麥籥麥)綠水丹山半過客悲歌之
地(見銀/臺啟)前塵一去館娃無響屧之廊(見三/芝序)舊蹟猶存宫
監乏采香之港(見篇上皮日休館娃宫詩響屧/廊中金玉步採香徑裏綺羅身)綺羅奚
代惻愴偏多簫鼓何年流連曷極魚山一曲翻成迦葉
之居(彌勒成佛經彌勒佛讃言大迦葉比丘是釋迦牟/尼佛大弟子釋迦于大衆中常所讃嘆頭陀第一)
(傳燈録釋迦在靈山會上/手拈一華示衆迦葉微笑)豨巷三條難問要離之冡(通/鑑)
(外記呉王僚子慶忌居衞養士報仇闔廬患之子胥薦/要離離乃殺妻子奔衞慶忌信之遂與渡江抽戈擊慶)
(忌力薄不制慶忌捽而投之江赦之離曰臣已辱矣伏/劒而死一作投慶忌于水即自殺高士傳臯伯通葬梁)
(鴻于要離冡傍/註冡在常熟界)亦曰悴哉吁其悕矣假使城上高臺不
遊麋鹿(見園/次序)古來樂事長屬爽鳩(見􁁺/菴序)梧宫無一夜之
愁(述異記梧桐園夫差舊園一名琴川梧園宫在句容/縣傳云呉王别館有楸梧成林古樂府梧宫秋呉王)
(愁/)浣女有千年之笑(見園/次序)闔閭無恙山中之劒氣還騰
(越絶書闔廬塜在呉縣閶門外名曰虎邱下池廣六十/步桐棺三重澒池六尺盤郢魚腸之劒在焉卒十餘萬)
(人取土臨湖葬之三日金/精上騰為白虎蹲踞其上)伍相重來市上之簫聲未歇
(見雪/持序)則秦關錦砌常依繡嶺宫前(見子/厚序)蜀地花磚永保
摩訶池上(見庭/表序)汾河月白年年明鸛雀之樓(見天/章序)淮水
波紅夜夜浴鴛鴦之殿(見鞠/存啟)無如繡囊慣解(補/註)金鏡能
虧(見劉太/母序)蕭條棧閣偏增望帝之悲(見孟太/母啟)屑瑟關河
彌切憤王之恨(南史呉興有項羽/廟土人名為憤王)潮鳴文種(見銀/臺啟)空喧
塞鼓于傳芭谷應公孫祗唱迎神于醉覡(下註周禮註/事鬼神者男)
(曰覡女曰巫一作男曰/巫曰覡女名巫無覡)銀牀屈曲徒盛玉女之漿(古樂/府淮)
(南王自言尊百尺高樓與天連後園鑿井銀作床金/瓶素綆汲寒漿名義考銀床非井欄乃轆轤架也)石
鏡晶熒終類武擔之石(見實/菴序)此則天親菩薩樂施懴悔
之方(珠林彌勒天親二大菩薩迺昆弟因佛説經天藏/乃造論一藏所謂經律論三藏傳燈録六祖惠能)
(大師曰懴者懴其前/愆悔者悔其後過)香積如來願仗皈依之力也(維摩/經維)
(摩居士禮佛言願得世尊所食之餘于是香積如來以/衆香鉢盛飲與之眺逈曰本覺名如始覺名來本始不)
(二名曰如來佛經皈依佛/皈依法歸依僧為三歸)於是七重䦨楯代植祗林(彌/陀)
(經七重竹樹梵經祗陀太子/施祗樹為佛説法處見篇上)五色琉璃時修蓮界(觀經/下有)
(金剛七寶金幢擎琉璃地臨濟曰龍生金鳳子衝破碧/琉璃傳燈錄釋迦佛生刹利王家放大智光明照十方)
(世界湧金蓮花華嚴經佛土生五/色蓮一華一世界一葉一如來)燈燃多寶醒歴刼之
沈迷(藥師本願經禮多寶佛塔然七層/之燈不遭衆難歴刼見琴怨序)經演三車救衆
生之熱惱(法華經初長者以羊車鹿車牛車立門外引/誘諸子出離火宅之難然後但賜諸子大白)
(牛車而/度脱之)架瓊梯於震旦搆紺榭以由旬(傳燈錄初祖達/摩曰當在震旦)
(設大法樂謂中國也成光子曰震旦即神州之號震為/東方日所出之地故以東國為震旦國法苑珠林須達)
(爾時為蠰佉國大臣名須達多此園地還廣一由旬純/以七寶布地奉施如來起為住處支僧載外國事由旬)
(者晉言/四十里)寺所由來爰云舊矣然而迢迢貧里(補/註)亦有平
陂(見楚/鴻序)寂寂化城非無隆替(法華經有一導師多諸方/便于險道中化作一城是)
(時疲極之衆前入大城/生已度想生安穩想)河傾酸棗(漢溝洫志孝文/時河決酸棗)波漂
鹿女之經(見逸/齋序)燄縱咸陽(見天/篆序)灰燼鴿王之座(珠林昔/一鴿被)
(鷂所逐即往舍利佛肩躱避身猶戰悚後/飛向佛安然無恙六度集經菩薩為鴿王)岧嶤寶樹攀
少室以恒彫(大集經金多羅樹白銀葉花銀樹琉璃葉/花頗黎樹馬腦葉花馬腦樹車渠葉花車)
(渠樹真珠葉花真珠樹黄金葉花嵩山/志旁少室山禪林有達摩面壁故蹟)杳藹慈航渡恒
河而每涸(珠林般若者苦海之慈航彌陀/疏抄恒河在西域無熱河側)鬼謀人社(見/得)
(仲/序)濫及花宫(白帖佛寺曰/蓮界花宫)星貰天錢償之柰苑(見三芝/序按西)
(域有樹成果果中有女子王收為妃以地施佛故/名柰苑洛陽伽藍記白馬寺有柰林故寺稱柰苑)不有
所廢其何以興此千秋金刹(見半/繭賦)每苔纒蘚泐於前朝
而六代琳宫(空洞靈章經/衆聖集靈宫)仍矢棘翬飛於今日也(詩/)然
其始也廬峰乍闢豈能銀殿飛來(補/註)漢觀初成未必玉
梁自下(玉笥山記漢武時玉笥山民感山之靈異祈禱/立應乃置觀以表靈跡搆殿缺中梁一條將選)
(竒材經旬未獲忽一夜震雷風烈天降白玉梁一/條因號玉梁觀至魏武時亭午震雷化白龍而去)鵲毛
徒秃詎便成橋(見憺/園賦)唇氣空嘘焉能結市(見藝/圃序)不藉鴦
摩之願寧還龍樹之觀(五燈會元鴦窟摩羅救産難因/緣摩訶摩耶經正説衰微有一)
(比丘曰龍樹善/説法燃正法炬)時則沙門僧鑑者妙湧言泉廣揮智刃
(瑞應經太子出北城門天帝復化作沙門太子曰何謂/沙門對曰舍妻子捐棄愛欲也論衡吾言潏淈而泉出)
(文賦思風發于胸臆言泉流于唇齒陸贄傳/贄思如泉湧維摩經以智慧劍破煩惱賊)既貫花而
卓錫復挿草而唱緣(纓絡經帝釋尊天以花貫諸纓絡/供佛初學記梁景泰禪師居忠州)
(寶積寺無水師卓錫于地泉湧數尺地志梁時寶誌公/與白鶴道人同欲往鍾山之麓誌公云某以卓錫處為)
(記大智論菩薩用錫杖五燈會元釋迦與賢于長者過/一寶坊世尊云此處宜建一梵刹長者挿草一莖云建)
(刹已竟僧肇論禪典唱無緣之慈經/曰無緣生慈以斯而唱物無不周)金容再煥艱同夸
父之移山(見徐/母序)香界還新勇比秦王之鞭石(見憺/園賦)菴羅
之樹又見華開(一綂志真臘國有菴羅樹花葉如棗實/似李菴羅園闡義此樹花開生一女園)
(既屬女女常守/䕶後以園奉佛)必鉢之林重聞鳥囀(大智度論菩薩為/迦頻闍羅鳥與大)
(象獮猴友共在必鉢羅樹下時大象負獼猴鳥在猴上/周游而行五燈會元摩耶夫人手攀畢鉢羅樹枝佛從)
(右脇/降生)信屬金仙之呵䕶(後漢書漢明帝夜夢金人長丈/餘以問羣臣傅毅對曰臣聞西)
(域有神曰佛其形長丈六而黄金色本/行經忍辱修行三千二百刼始証金仙)尤資善信之捐
施(見上/註)凡諸居士誰非喜捨之蘭陀(白帖迦蘭陀長者/先以園施外道後)
(見佛逐諸外道以/園施佛建立精舍)維我宰官本是再來之摩詰(普門品/經應以)
(宰官身得度者即現宰官身而為説法維摩經維摩詰/是金粟如來再來發迹經淨明大士是往古金粟如來)
於是伐彼青珉鏤之紫篆珊瑚七尺春蠶織無量之碑
(見葉/母序)鸚鵡雙棲古蠆繡頭陀之碣(六度集經菩薩為鸚/鵡王有徒衆三千有)
(兩鸚鵡力勢踰衆口銜竹衡以為車乗王集其上飛止/游戲古蠆見懸圃序要覽天竺言頭陀此言斗藪斗藪)
(煩惱故曰頭陀姓氏英賢/錄王巾頭陀寺碑在鄂州)附注(呉越春秋夫差避越兵/于陽山三呼公孫聖而)
(三/應)
　　醴泉頌
總督三省尚書白公宿應鈎陳(見璿/璣賦)星躔華葢(西京賦/華葢承)
(辰士贇曰天皇大帝上九星曰/華葢所以蔽覆大帝之座也)弓刀褒鄂(見觀/槿序)從龍居
日月之鄉甲第崔盧(見楚/鴻序)躍馬得風雲之氣陶太尉門
第尤高專作八州之督(見鄴/園啟)郭令公班資最貴親總九
路之師(見儲太翁啟按唐分天下為十/五道宋分天下為二十三路)籌邊而玉帳摩
天(見鄴/園啟)料武而金笳沸地(見渭/仁序)於是盧龍城上獨設雄
關(見孟太/母啟)涿鹿州前還開䇿府(見孝/威序)矧㡉海實神京之
臂指(地里志㡉縣屬東萊郡有鹽官吕忱為泓令通考/省作弦賈誼䇿令海内之勢如身之使臂臂之使)
(指/)至宛雒猶天下之咽喉(見憺/園賦)齊宫魯殿悉凛兵符(徐/陵)
(九錫文寧秦宫之可/顧豈魯殿之猶存)滎澤敖倉咸遵節制(晉書滎陽郡/滎陽縣地名)
(敖秦置敖倉者地理通釋敖倉漢屬河南今鄭/州滎澤滎陽二縣地滎澤在開封中牟縣北)若恒嶽
若岱嶽若嵩嶽(見賀/周序)朱旂殷日一歸統轄之中(廣雅轄/一作鎋)
(猶管也􁀙空褁之以金/如管也管轄之義取此)為冀州為兖州為豫州(書/)鐵騎
嘶風羣在指麾之下(見渭/仁序)公則望重甘霖化𢎞時雨躬
斟大斗以膏黍苗(詩/)手挽銀河而洗兵馬(杜詩安得壯/士挽天河淨)
(洗甲兵/常不用)廉泉不竭(見劉太/母序)吏民霑濯溉之需古井無波
(孟郊詩妾心古井/水波瀾誓不起)掾佐飲汪洋之度無何而邑多眢井
(見葉/母序)㕓盡醎泉公於署旁親加相度畚鍤甫及渟泓已
盈先是我公曾徴吉夢陽休之將登三事夢見蓮花(宋/書)
(陽休之字子烈以文章擅聲北史陽休之在洛將仕夜/夢見黄河北驛道上行從東向西道南有一冡極高大)
(休之步登冡頭見一銅柱迭為蓮花形休之從西北登/一柱礎上以手捉柱柱遂右轉休之呪曰柱轉三匝吾)
(至三公柱遂三匝而/止休之尋寤後果騐)達奚武正典同州夢邀甘㴻(北史/達奚)
(武字成興代人少倜儻事周文帝以戰功拜太傅初武/在同州時武帝勅武祀華岳武于岳上藉草而宿夢一)
(白衣來執武手曰快辛苦甚相嘉尚武遂/驚覺至旦雲霧四起俄而㴻雨逺近霑洽)公則天㪺聖
水兆始他年神灌香河祥呈今日(順天志良鄉縣有琉/璃河即古聖水又香)
(河縣古/武清地)甘同玉女之漿(見靈/巖碑)清比康王之谷(一統志廬/山康王谷)
(秦王吞六國楚康王隱避于此故名内有水/簾洞陸羽題云㵼從千仞石寄逐九江船)徘徊嘉歎
顧而樂之夫橘井鮑姑(見徐/母序)徒誇諺誕球欄綺幹祗益
奢靡(王􁄴洛都賦玉井珠欄伽藍/記河間王琛置玉井金幹)靡有當於休嘉究何
關於盛德至夫張陸二宅井以人名(見紫/𤣥序)瑯琊兩山泉
因釀著(九域志晉元帝封瑯琊王因以名山巖谷深/逺有溪自兩山夾流而下曰釀泉在滁州)亦
苐文士之風流詎屬名賢之感召若乃廣利貳師拔佩
刀而山泉自出(漢書貳師將軍李廣利破大宛圍山/絶水廣利乃拔刀刺山飛泉湧水)耿
恭疏勒正衣冠而井水横流(見歸/田序)忠誠動夫天地語豈
誣乎志氣協於高深公其是矣爰則繞以□廊沓之銅
甃(風俗通甃聚/磚修井也)鏤楹髹楯垂鏡裏之雙虹(名園記霍仙/鳴别墅開七)
(井雕鏤為井盤覆之夏月坐其上髹楯見/贈閻序李詩兩水夾明鏡雙橋落綵虹)素綆銀牀(見/靈)
(巖/碑)舞天邊之獨鶴(謝宣城詩獨/鶴方朝唳)時乃上日落成羣僚戾
止鞾刀夜壓(見紫/來序)數碣石之雁飛(地理通釋碣石在海/旁有雁門鹽澤并見)
(渭仁序淮南子馮遲大丙/之御也過歸鴻于碣石也)閣道晨遊看滹沱之木落(見/田)
(太翁/啟)兵欄月冷(見素/伯序)盧從事因而賦詩(補/註)壘府星高鮑
參軍於焉命酒(見瀛臺/序註)欣兹盛事廣以流傳某忝屬員
恭為斯頌頌曰於爍
皇清介兹祉福上帝命之奠乃九服地不愛寳天用降
康白麟萃囿朱英集房桓桓我公出鎮燕涿左綰淄
青(見歸/田序)南襟糓洛(見映/碧啟)我公至止文恬武熈(韓愈平淮/西碑相臣)
(將臣文/恬武嬉)含和飲德浥我嘉師非惟浥之又滲漉之(相如/封禪)
(文頌曰滋液滲/漉何生不育)雨澤瀌瀌(詩/)復氾濩之(見瑞/木賦)祁寒暑雨
(書/)我公是咨木穰金飢(見觀/槿序)我公是毗(詩天子是/毗註附也)水非
資車旱非資皮(貨殖傳計然曰旱則資/舟水則資車物之理也)我公在焉康斯
阜斯三江既濤九河既灑(説文灑滌/也亦作洒)北通朱户南暨黄
腄(秦始皇紀東過黄腄註東萊郡縣名/漢主父偃傳飛芻輓粟起于黄腄)溝鮮捶罌(廣雅/捶同)
(椎以杖擊泥漢書韓信以木/罌度軍博古圖罌温水器也)士醉而僛(説文僛/醉舞貌)城無負
汲百雉䯱髵(西京賦猛毅䯱髵/説文多毛鬚貌)瀼瀼湛露爰降於軒匪
降於軒有命自天帝則為之神為告焉何以餴糦冽彼
汍泉(毛詩註餴糦/以水炊米也)石乳遜飴天漿失鮮(列仙傳卬疏者/周封史也煑石)
(髓而服之謂之石鍾乳酉陽雜俎石榴甜者謂之天/漿瑞應圖甘露者神靈之精一名天乳一名仙酒)公
拜而受以祀以崇眷彼鴻濛食兹溟涬(莊子雲將東遊/適遭鴻濛註自)
(然元氣也按/溟涬清貎)飾以文石縆之修綆(説文綆汲/井索也)斟之酌之
井渫用慶(易註井渫者泥/不停汚曰渫)瓴甋既周豐碑屹然(漢高紀/猶居高)
(屋之上建瓴水也禮公/室視豐碑三家視桓楹)我人作頌億萬斯年
　　遂安方氏徤松齋記
昔者關稱楊葉(庾信枯樹賦北陸以楊葉/為關南陵以梅根作冶)冶字梅根(見/鴻)
(客/序)高臺留酸棗之名别館得棠梨之號(見翼/王序)將軍營裏
樹或千尋(見鷹/垂序)故侯陵邊𤓰皆五色(見滕/王賦)紅薑繞砌知
為馮衍之家(見天/章序)素柰盈墀識是潘尼之館(潘尼賦飛/甘𤓰于浚)
(水投素柰于清/渠並見天章序)莫不載在珠林錄於玉海(釋書有法苑/珠林梁書朱)
(异猶玉海千尋窺映不測/南史宋張融有集名玉海)過其旁者攀條而興沃若之
思生其後者摘葉而切猗儺之感(詩/)境由地顯物以人
傳然而海易成田(見舜/民序)陵偏作谷(詩/)淮王一去竟無仙
桂之叢(見滕/王賦)湘女重來并少斑篁之㸃(見憺/園賦)陶潛故里
菊已全稀(見翼王序歸去/來詞松菊猶存)董奉空林杏還不見(見劉太/母序)
豈非霜凋楚畹(見海棠/賦註)則芝蘭隨蕭艾同枯(見翼王序/註淮南子)
(巫山之上從風縱火/紫芝與蕭艾俱死)風悴鄧林(見鄴/園啟)則杞梓與楩柟交
盡者乎(見滕王賦劉峻辨命論火炎崑嶽礫石與/碗琰俱焚嚴霜夜零蕭艾與芝蘭共盡)遂安
方氏有徤松齋焉吾友方渭仁尊公先生之别業也縣
名新定(嚴州志孫呉新定縣/晉曰遂安後因之)衺連天子障前(補/註)山曰武
疆遥亘客星巖畔(嚴州志遂安縣有武疆山甚險峻盜/不能攻故名又桐廬縣富春山一名)
(嚴陵山前臨桐江即釣臺臺下有客星/閣按餘姚為子陵故里亦有客星山)林臯明瑟代産
高人水木崢泓生多隱士先生則韋平世胄夙厭紛華
(見智/修序)王謝門風惟躭簡寂(見少/楹序)雖類晏嬰之近市而託
興丘園即同潘岳之背城而結情薖軸(見紫𤣥序/薖軸載詩)屢引
風前之嘯時披霞上之襟用搆小園爰名勺圃夫其凉
房燠館映以長川粉壁青垣繚之華薄(見合肥/啟註)溯潺湲
而架壑(見懸/圃序)渡界畧以沿堤(見憺/園賦)籬編麂眼野花碧碧
以黄黄浪織靴紋(梁簡文詩風吹鳳皇䄂/日映織成靴註同鞾)水蓼疎疎而
密密左抵蕉鄰之舎傍翼桑園右通竹士之軒斜紆琴
閣丹曦染幌羣峯獻翠以爭來素魄縈忩叠嶂排青而
不去此結廬之勝槩而築室之大凡也若夫倪寛隴畔
只欲荷鋤(見海/棠賦)陶侃齋頭雅能運甓(見紫/𤣥序)臺孝威之暇
日采藥何妨(見孝/威序)潘安仁之平生栽花不免(見楚/鴻序)效丈
人而抱甕命稚子以巾車(莊子天地篇子貢南遊于楚/反于晉過漢陰見一丈人方)
(將為圃畦鑿隧而入井抱甕而出灌左傳巾/車脂轄歸去來詞稚子候門又或命巾車)﨑嶇種樹
長愧槖駞窈窕尋源還憐阿叚(柳文郭槖駝傳云槖駝/病僂傴善種樹風土記)
(獠國無姓名惟以長㓜次第呌之丈夫稱阿暮阿叚婦/人稱阿姨阿等杜甫示獠奴阿叚詩郡人入夜爭餘瀝)
(稚子尋源獨不聞病渇三更迴白首傳聲一注濕/青雲歸去來詞既窈窕而尋壑亦﨑嶇而經丘)此又
逸民之勲業而幽士之經綸也無何而祠内狐鳴(見天/章序)
郭門蛇鬬(見懸/圃序)女子抱采蝱之嘆大夫嬰離黍之悲(詩/)
盜滿平林冦瀰新市(光武紀招新市平林兵註新市縣/屬江夏郡今郢州並見滕王賦註)
蚍蜉競起(見素伯序/即蟻賊也)媳婦傳八百之稱(雲南建置沿革/世傳土酋有妻)
(八百各領一寨因名八百媳/婦元初征之道路不通而返)鵝鸛長飛(左傳公子城與/華氏戰于赭丘)
(鄭翩願為鸛/其御願為鵞)君子有六千之號(見懸/圃序)盧循萬舸(見佳/山序)直
下嚴灘(見上後漢書嚴光餘姚人光武除為諫議大夫/不屈乃耕富春山後人名其釣處為嚴陵瀨一)
(名七/里灘)張角諸軍(見素伯序註漢書靈帝時張/角聚三十六萬衆皆著黄巾)分馳桐嶺
(見鄴/園啟)烽摇列郡(見滕/王賦)盡成糜竺之家(蜀志糜竺字子仲/東海人資累巨億)
(從洛還家行未到數十里路傍逢一婦人求車寄載行/二十里婦人謝去曰天使我燒糜竺家感君義故相告)
(竺懇請之曰快去我緩行竺急歸盡出財日中果/火發按竺進妹為先主夫人出金銀貨幣以給軍)霧捲
千村大類張超之市(見觀/槿序)趙威豪時丁喪亂每被俘囚
(後漢書趙苞字威豪為遼西守遣吏迎母及妻子為鮮/卑冦鈔載之賊出母示苞苞涕泣謂曰昔為母子今為)
(君臣苞即破賊母妻皆死苞殯𦵏靈帝䇿第封侯/既而曰食祿避難非忠殺母全義非孝遂嘔血死)朱文
季運值流離恒遭畧奪(東觀漢紀朱暉字文季南陽宛/人年十三與舅母家屬入宛城)
(道遇賊欲奪婦女衣暉拔刀向賊曰錢/物可得諸母衣不可得賊義之遂放遣)斯時也鶴到歸
時已無城郭(見存/菴序)燕將巢處更少門庭(見玉/巖序)周顒蚤韭
(五代史周顒字彦倫隠鍾山後為/海鹽令嘗慕春初早韭秋暮晩菘)半供莊蹻之樵蘇(見/竹)
(逸/序)張翰秋蓴(見九/日序)都作王彌之蒭牧(見賀/周序)雖歴歴月中
之桂而斧亦相尋(列仙傳呉剛學道有過謫伐月桂/桂高五百丈斫之而斧痕隨合)縱
芒芒天上之榆(古樂府天上何所/有歴歴種白榆)而波還濫及(見鄴/園啟)藥
難獨活(見丁/香賦)果只寄生(本草圖經桑寄生出𢎞農山谷/桑上今處處皆有之樂府遺聲)
(有曲名樹中草/註謂桑寄生也)而頻經板蕩(詩/)猶存碩果之遺(易/)洊歴
漂摇(詩/)不改後凋之舊(論/語)五株屹若狀類秦官(秦記始/皇上太)
(山風雨暴至休于松/下因封為五大夫)獨樹巋然形同魯殿(見滕/王賦)杜拾遺
之堂下畧比人長(杜甫草堂四松詩四松初移時大抵/三尺強别來忽三嵗離立如人長按)
(甫為左/拾遺)王給事之門邊何知鱗老(杜詩何謂西庄王給事/柴門空閉鎖松筠註王)
(維于開元中擢左拾遺給事/王維詩種松皆作老龍鱗)固已青針乍茁賦客歎其
峨峨(世説有人哭長輿曰峨峨若千丈松崩一/云峨峨若泰岱松古詩松針穿破嶺頭雲)紫蘚初
縈騷人歌其鬱鬱者矣(左思詩鬱/鬱澗底松)葢松之來也實於新
安許氏之園而樹之植也粤惟順治甲午之嵗時先生
之殁已幾閲春秋而令嗣之悲乃倍踰疇曩云於是風
高暗撫嶷如虎豹之姿(歸去來辭撫孤松而盤桓杜/甫雙松詩白摧朽骨龍虎死)霜
降閒哦歘作蛟螭之勢(昌黎文集崔斯立為藍田丞日/對二松吟哦其間蛟螭見璿璣)
(賦/)枝枝抝鐵落滿徑之清陰日日吹竽沸半簷之天籟
(杜甫雙松歌屈鐵交錯迴高枝魏都賦鐵條悲鳴聲化/竽籟古詩松風類笙竽莊子齊物論南郭子綦謂顔成)
(子游曰汝聞人籟而未聞地/籟汝聞地籟而未聞天籟)王右軍作字砉若鸞拏(見/紫)
(來/序)桓元士掀髯怒成蝟磔(見天/章序)蒼皮裂處軒皇媧后之
身(雙松歌兩株慘裂苔蘚皮五帝紀黄帝諱軒轅生而/日角龍顙列子伏羲女媧蛇身而人面有大聖之德)
翠鬛張餘韋偃畢宏之畫(名畫記韋偃京兆人寓于蜀/作老松異石筆力勁徤人知)
(其善畫馬不知松石更上也畫㫁畢宏大歴年間為給/事中畫石于左省㕔壁好事者皆詩咏之杜詩天下幾)
(人畫古松畢宏/已老韋偃少)脂千齡而孕珀根萬載以蟠苓(博物志/松脂淪)
(入地中千嵗為茯苓/茯苓千年化為琥珀)髣髴張良廟後永晝亭亭(張良傳/願棄人)
(間事從赤松子遊劉/公幹詩亭亭山上松)依稀𢎞景院中嚴颷謖謖(梁書陶/𢎞景時)
(愛松風庭院皆植松每聞其響歡然為/樂世説世目李元禮謖謖如勁松下風)嗟乎恒河剝蝕
(見靈/岩碑)百卉俱腓(詩/)塵刼蒼茫羣芳並歇(見琴/怨序)而乃過王
家之舊宅尚有庭槐(見銀/臺序)問劉尹之當年非無故樹(呉/均)
(齊春秋劉瓛字子圭晉丹陽尹惔六世孫也袁粲在郡/嘗于後堂夜集劉為祭酒在坐袁指庭中栁樹謂劉曰)
(人謂此是劉尹時樹每想高/風今復見卿可謂清德不衰)火燒㫁節(抱朴子山中夜/見火光者皆古)
(枮木所作勿怪也枯樹賦火入空心/膏流斷節薛能詩幾處松筠燒後死)恒換鵑紅(見天/章序)月
挂枯枝定開華白爰修牆屋頓還童冠之前遊聊固垣
墉用誌高曾之手澤(見祖/德賦)并成記敘用識嵗年登斯堂
也或婆娑而賦松耶(戰國䇿秦使陳馳誘齊王建入秦/遷之共處之松栢之間餓而死齊)
(人怨建聽姦人賔客不蚤與諸侯合從/以亡其國歌曰松耶栢耶建共者客耶)後有人焉應俛
仰而思遷者(見無/忝序)
　　王母張宜人墓誌銘
宜人姓張氏山東濟南府鄒平縣人曾祖仁軒公諱一
元前巡撫河南都御史祖華東公諱延登前都察院左
都御史謚忠定公父扣之公諱萬鍾前江南鎮江府推
官母李孺人生母景碩人譜其氏牒則張姓連天(見祖/德賦)
敘厥門楣則齊姜右族(詩/)三條貴里(見憺/園賦)銅街鐵市之
衢(見壽/季序)七葉高軒蘭錡金貂之第(見半/繭賦)宜人幼即端莊
生而敏淑言為典誥象應画圖(見潘/母啟)纔踰毁齒(見素/伯序)遂
工秋菊之銘(見鞠/存啟)甫届勝衣(見素/伯序)便涉春蠶之館(見潘/母啟)
(前漢書上林蠶所也元后春幸繭館東/觀漢紀馬后置織室蠶室于濯龍中)誨誡無煩於師
氏幽閒有合於風人數嵗許字新城翰林侍讀王阮亭
先生葢先生伯兄吏部亦娶于張即宜人從姊也門内
機雲(見祖/德賦)仍呼僚偦(雜記江東呼/同門為僚偦)梱中姊姒原屬同生
用為秦晉之美談允作朱陳之勝事(左傳晉侯使吕相/絶秦曰昔逮我獻)
(公及穆公相好重之以婚姻輿志朱陳村屬豐縣白詩/徐州古豐縣有村曰朱陳去縣百餘里桑麻青氛氲一)
(村惟兩姓世/世為婚姻)然而時會前明運丁末造扣之公一官羈
絆百口飄蓬田單之值亂離全宗人以鐵籠(見雪/持序)杜林
之免細弱載妻子于鹿車(後漢經學行義傳杜林字伯/山茂陵人杜鄴之子王莽末)
(避地河西隗囂外示優容隂令刺客于道遮殺之客見/林身推鹿車載弟䘮行千里感嘆不忍害後建平中卒)
宜人轉徙江淮﨑嶇京峴猥以髫齓之辰(見賀/徐序)洊抱蓼
莪之痛(見憺/園賦)爰乃弱不勝䘮哀能備禮鋭司徒之弱息
流涕何窮(見葉/母序)許穆公之夫人銜悲曷已(見尺/牘序)屬
興朝定鼎之曰為闔門出坎之秋(易/)馬角歸鄉時惟丙
戌(見觀/槿序)雀屏諏吉嵗紀庚寅(太平廣記竇皇后父毅嘗/謂妻曰此女有竒相豈妄)
(與人因畫一孔雀于屏間請婚者射二矢陰約中目則/得之射者皆不合唐高祖最後射各中一目遂歸之)
葢是年宜人實生甫十四云兩姓高門百年嘉會絲羅
既託(見昭/華序)東諸侯之閥閲巋然喬木斯存(見祖/德賦)内夫人
之纓裾秩若孌彼諸姬爛其韓姞(詩/)高曾在上操箕箒
以前(國語諸稽郢行成于呉曰一/介嫡女執箕箒以䀭于王宫)舅姑在旁鳴珮環而
相(見韓/倬序)婆娑鶴髪方伯公之笑口常瑳(詩/)婉娩鸞雛兩
尊人之歡頥欲解(見昭/華序)睠言顧之樂可知矣乃其聲高
宋子德懋邢姨(詩/)溯夫廟見之初暨彼入官而後始終
一致榮悴齊觀攬厥生平洵資揚扢當侍讀文禽初委
之時(見貞/女序)正鳳翮將翔之日宜人則鬻釵佐讀剪髲供
餐(見徐/母序)短布垂垂(見壽閻/序註)影亂青袍之色寒機軋軋(見/劉)
(太母/序)韻諧洛誦之聲勉成夫子之名用纘前人之緒及
夫一行釋褐(見玉/巖序)盡室之官鞠衣耀日駕文駟以北來
(周禮註外命婦孤之妻服/鞠衣其色黄象桑葉始生)畫鷁呼風汎綠波而南下(見/祖)
(德/賦)而宜人受寵不驚處膏彌潔山河被服何心翟茀之
榮風雨綢繆不改裙笄之素(詩/)摻摻筐筥用芼蘋蘩(詩/)
肅肅袿褵(釋名袿褵/婦人服)爰將榛栗(見毛太/母啟)施衿設帨(見韓/倬啟)
承顔在視聽之先宿肉異粻養志居口腹之外(禮五十/異粻六)
(十宿肉七十貳/膳八十常珍)衣經再澣誰熏省内之香室倚一燈不
傅署中之粉賜來纎縞祗獻高堂製得釵璫為遺太母
婉容愉色(禮/)得諸姑伯姊之歡(詩/)布惠流慈逮籥翟煇
庖之賤(見逸/齋序)至若侍讀公者東都有道(見天/章序)西邸名賢
(見壽/徐序)閣鈴未掣(見竹/逸序)騶已哄夫當關(左傳使訓羣騶知/禮哄喝聲也當關)
(見雪/持序)巷柝將闌賔尚窮於投轄(見得/仲序)而宜人則黽勉有
無(詩/)屏當鮭菜(見庭/表序)鵝肪雞蹠既朐末之咸宜(曲禮左/朐右末)
(註朐脯也精/細者為末)緑糈紅秔亦咄嗟而立辦以至一雙跳脱
(列仙傳晉穆宗時仙女萼綠華降羊權家致火澣/布手巾金玉跳脱各一註臂飾即釧也一作條脱)時供
計吏之租車幾緉絇絲(玉藻童子不屨/絇註絇帶之屬)恒代良人為贈
縞(見憺/園賦)傾奩佽助(毛詩鄭箋佽謂手指/相次比也又助也)歡踰京兆之畫
眉(見少/楹序)梯几喧豗(山海經西王母梯/几戴勝註梯慿也)快比如臯之射雉
(見澹/菴序)其淑慎也如此其任䘏也又如此固宜其祥鍾五
福(書/)邑以延鄉(見葉/母序)瑞叶三休(見壽/閻序)封之石窌也(見葉/母序)
維崧間嘗逖稽枯菀歴有明徴(見雪/持序)悉數平陂非無左
驗(見楚/鴻序)古來憔悴之姬姜(逸詩雖有姬/姜無棄憔悴)多是文人之伉
儷(見牛/叟序)是故高才失職(見園/次序)季女斯飢(詩/)伯鸞德配舉
鴻案以增悲(見貞/女序)仲孺賢妻臥牛衣而隕涕(見天/章序)年年
饁畝傷哉冀缺之貧(見井/叔序)日日移山惜矣夸娥之拙(見/徐)
(母/序)亦有齊牢嘉耦合卺華年(見閨/秀序)領千騎於上頭(見閨/秀序)
(註/)列首行之命婦(見李/母啟)而或者浮雲南北(見素/伯序)溝水東
西(見季/青序)悲纒盤裏空貽伯玉之詩(見憺園賦滄浪詩話/玉臺集有蘇伯玉妻)
(作寫之盤中/屈曲成文也)泣上樓頭長寄連波之錦(見納/姬序)甚至燕去
瑶筐(見鞠/存啟)蘭凋錦砌(見翼/王序)弄牀頭之繡褓(史記註繡褓/嬰兒服也)
只有緹縈(漢書太倉令淳于公有罪當刑少女緹縈上/書願没為官婢以贖父刑天子憐其意詔除)
(肉/刑)騎堂下之羊車(見雪/持序)何來遏末(見皇/士序)縱使媧皇煉石
詎易填愁(見憺/園賦)即令玉女投壺焉能博笑(見琴/怨序)獨有宜
人殊斯遭遇意者茫茫蒼昊適當醉博之年(見三/芝序)梦梦
黄輿(禮視天夢夢/并見琴怨序)亦在滄桑之候乎(見舜/民序)不知一歸才
子未必全亨但號上流安能常泰自壬子仲秋遘姑孫
太宜人之變宜人毁不欲生擗而祈死作婉孌之臯魚
(見憺/園賦)髽而泣血(見貞/女序)效悲歌之嫈姊(見納/姬序)烈以屠腸(見/貞)
(女/序)時則侍讀公方典試西川先是宜人又再捐愛子傷
心曷極茹苦何多盻刀環於萬里(見無/忝序)目斷金牛(見考/功序)
埋蘭蕙以連枝(見翼/王序)神傷青雀(見滕/王賦)沈疴遂篤疢疾寧
多名香四兩(見葉/母序)人間無換骨之方(漢武内傳王母謂/帝曰子但愛精握)
(固閉氣吞液一年易氣二年易脉四年易肉五年易髓/六年易筋七年易骨八年易髪九年易形陶𢎞景雜錄)
(苦茶輕身換骨杜/詩相哀骨可換)菊水一杯天上少延齡之術(見琴/怨序)乃
以康熈十五年九月十五日卒於新城之里第春秋四
十嗚乎哀哉千秋灑泪長依思子之碑(述異記中山有/韓夫人愁思臺)
(望子/陵)九日登高立化望夫之石(見海/棠賦)侍讀公以十六年
某月某日葬宜人於某鄉花磚改秩(見呉太/母啟)雖未分榮
寵於紅奩韭葉題旌(見琴/怨序)猶克表幽貞於彩筆銘曰齊
魯名家瑯琊著姓猗歟宜人塞淵以敬樛木流徽螽斯
衍慶頻摧弱息(見潘/母啟)一慟慈姑(潘岳哀永逝文/慈姑兮垂矜)海乾蛟
蜃(見舜/民啟)月蝕蟾蜍(見鞠/存啟)筐留玉燕(見鞠/存啟)墳歸寶鳬(見半/繭賦)
樹薆西靡(詳敬/哉文)風號北陸(見澹/菴序)千尺喬松幾枝斑竹花
簟留痕琴歌輟曲既􁌫姆教(見昭/華序)亦擅女宗(見呉太/母啟)瑶
姬館寂(見孟太/母啟)嬴女樓空(見藝/圃序)嗚乎令範隧此幽宫(左/傳)
(註隧墓道也徐陵與/李那書歡此幽宫)
　
　
　
　
　
　
　
　
　
　
　
　
　
　
　陳檢討四六巻十八
欽定四庫全書
　陳檢討四六卷十九
　　　　　　　　　　翰林院檢討陳維崧撰
　誄　哀辭
　　楊俊三誄
玉樹徂春金刀掩夜(晉書庾亮卒何充嘆曰埋玉樹于/土中使人情何能己巳南史王規)
(字威明尚書騫之子幼稱孝童年十二通五經為昭明/太子所禮亡後簡文與湘東王繹書曰威明實陵人也)
(一爾過隙永歸長夜/金刀掩鋩長淮絶涸)淑問猶宣惠心永謝嗚乎哀哉君
才調英竒篇章卓絶言泉流吻思風扇臆(見靈/巖碑)剖𤣥晰
奥纎若蟬翼鋪文雕采縟以龍梭(見半/繭賦)南朝人士眷爾
清新東第衣冠嗟其綿麗加以德性幽婉標舉簡令神
鋒内歛道器外張雋不累理淡不却物故能靜表温純
動形潤栗弱年繡虎雅擅綺才(見祖/德賦)髫齡蠟鳳頓饒妍
慮(見雪/持序)雄辨驚其父客(見素伯/序註)高名厠於時賢譽重南
金價侔東箭(晉書薛兼入洛張華見而竒之曰此南金/也虞翻以所註易示孔融融曰乃知東南)
(之美者非獨竹箭也晉書贊顧衆虞潭/並起兵討峻贊曰顧實南金虞惟東箭)洎乎運丁百六
世遭陽九(王湜大乙肘後備檢凡四百五十六年而一/陽九二百八十八年而一百六陽九竒數也)
(乃陽數之窮百六偶數地乃陰數之窮皆所為厄會也/漢書音義元之中有九戹陽戹五陰戹四陽為旱陰為)
(水運初入元百六嵗有陽戹故曰百六之會漢食貨志/易無妄曰一元之中四千六百乙十七嵗各以數至陽)
(阨故云百六按四千五百嵗為一元/呉都賦世濟陽九魏都賦運距陽九)令府君維斗先生
忠搆身危義積家禍石城哀卞(石城見皇士序/哀卞詳掌亭註)白下悲
袁(金陵志府西北有白下城古蹟唐立縣/于此以白石壘之故名悲袁見琅霞序)君時竄跡倉
皇遘會孤露(見集/生序)程嬰轉徙私匿其兒(見潘/母啟)李燮飢寒
但依其姊(漢書李固下獄死有子名燮燮姊文姬謀預/匿之告父門生王成曰李氏存滅其在君矣)
(並見賀/周序)呉門乞食(見雪/持序)合浦賣珠(見素/伯序)晨繁絃以引悽
昏促管以會泣令伯陳情之作極此纒綿(見集/生序)右軍誓
墓之文彌為悲惋(見黄/門序)無何軍書少弭戎馬暫寧親串
稍通音問間嗣會丹輪于城郭時有唱酬(見田太/翁啟)修輕
苔於几闥不無贈答(見尺牘/序註)時則金聲逾振玉色罕渝
朱齡石百函并發(見壽/徐序)劉穆之五官互用(宋書劉穆之/内總朝政外)
(供軍旅目覽詞訟手答牋書耳/行聽受口并應酬悉皆贍舉)巧心所濬酌而不竭(頭/陀)
(寺碑遥源濬/波酌而不竭)惠匠所琢剔而益麗樵蘇不爨終焉而已
(見潘/母啟)將謂務疎道親(任彦升薦士表室/邇人曠物疎道親)身阻意泰(見閨/秀序)
保幽貞於物表棲軒冕於塵區永為藜藿之夫(見索/餅啟)甘
作丘園之秀(見彭太/翁啟)而人惡其潔天墜其芳猥以虎豹
之姿竟際龍蛇之嵗(見翼/王序)情深撤瑟慟擬登牀(禮士無/故不撤)
(琴瑟世説顧彦先喪家人常以琴置靈牀上張季鷹往/哭之不勝其慟遂徑上牀鼔琴作數曲竟因又大慟晉)
(書王子猷子敬俱病篤而子敬先亡子猷不哭知子敬/素好琴便徑入坐靈牀上取子敬琴彈弦既不調擲地)
(云人琴俱亡/因慟絶良久)春秋二十有三襧衡臨殁之年尚虚其一
(見雪/持序)終軍奄逝之紀祗過其三(見黄/門序)夫人乃松陵呉兹
受先生淑女而吾友𢎞人聞夏漢槎賢妹也劉氏祭夫
手調薑橘(見閨秀序劉氏祭夫徐敬業文敢遵/先好手調薑橘素俎空乾奠觴徒溢)徐姬答
外情綢鏡釵(見丁香賦/及尺牘序)嗚乎哀哉爰為誄曰兩儀肇始
皇䧏分區乾坤盤礴氣數昭蘇靈鍾牛斗(天文志斗牛/禹貢揚州之)
(域/)寶産勾呉(呉志勾呉太/伯始所居地)頑豓靡均清濁鮮符猗歟是
人洵邦之彦(詩/)秀外惠中(盤谷序秀/外而惠中)曰温曰善學圃増
泓文峰日倩(見懸/圃序)宅心簡棲措躬澄練既稱第一亦曰
無雙藻嫓陸海麗甚潘江(見園/次序)文明映物經緯華邦清
瑟聿拊洪鐘既樅命之不猶國家多難袁有愍孫顧惟
元歎(宋書袁粲太尉淑兄子也父濯早卒祖母哀其幼/孤名之曰愍孫嘗慕荀奉倩改名為粲字景倩呉)
(志顧雍字元嘆從蔡邕學琴蔡異之曰以吾名與卿顧/遂名雍為人寡言領尚書令封侯而家人不知孫權嘗)
(曰顧侯在坐/令人不樂)申志悲凉遣言哀斷(徐陵與李那/書發言哀斷)雜作豫
厠(見舜/民序)浮沈嵇鍛(見半/繭賦)術衰齒盛道蹇業隆雕鎪羣象
染綴化工明詩習禮誦雅歌風魏雀辭金(見銅/雀賦)漢盤泣
銅(見滕/王賦)豈其王頍(補/註)不如沈勁(晉書將軍沈勁以父充/死于逆亂志欲立功雪)
(恥后陳祐以燕兵逼洛陽糧絶無援度不能守乃以五/百人付勁守之勁喜曰吾志欲致命今得之矣洛陽陷)
(勁被執神/氣自若)柰何伊人不永其命大火流暉(詩/)玉衡移柄
(天文志玉衡/斗柄星名)巷軫絶絃(見園次/序註)衢凝分鏡(見翼/王序)南皮曩
侣(魏志呉質南皮人魏文帝築燕友臺欵質後遺書曰/南皮之游不可忘也梁武帝詩總轡游南皮沈約詩)
(論采南皮之高韻按/河間府有南皮縣)北府名流(見尺/牘序)今悲雨散昔溯風
流(揚雄美新霧集雨散鸚鵡賦何今日/以雨散王粲詩風流雲散一别如雨)九京可作萬䙫
難求(國語趙文子與叔向游于九京曰死者如可/作也吾誰與歸註九京晉墓地一作九原)青松
郭外(見祖/德賦)紅粉樓頭(見尺/牘序)
　　宣城文學施公誄
惟康熈十有八年春王正月四日文學砥園施公卒於
宣城里第春秋七十有八嗚乎哀哉大道淪胥微言放
失十室之邑衆喙爭鳴(莊子秋水篇/無所開吾喙)一閧之中百家競
作(法言一閧之市必立/之平韓文諸子百家)俗儒奉夸毘為指歸(詩/)曲士緣
辭章為傳㑹轉相剽竊祗益波靡推厥所由本之先撥
(詩/)其要教不基之門内則葛藟之誼靡敦學不本之躬
行乃鳲鳩之仁未渥也(詩/)施公生經文煨燼之餘當人
心陷溺之日而能汜濩醇風(見瑞/木賦)彌縫絶業(左傳彌縫/其缺相如)
(難蜀父老繼/周氏之絶業)襮之以藝彪之以文(揚子君子言則成文/動則成德以其弸中)
(而彪外也張華詩体之以質彪之/以文韓文道弸于中而襮之以藝)源始門閭達於鄉塾
慥慥乎抑亦光輝篤實之君子矣天不憗遺(左傳孔丘/卒公誄之)
(曰旻天不弔不憗/遺一老註憗且也)哲人其逝(見毛太/母啟)時則公之猶子愚
山先生受官輦下僦舍都亭悵噩夢之宵徴(見竹/逸序)痛訃
音之旦至遂搏膺而相告用抆血以為言(九章孤子唫/而抆淚恨賦)
(抆血/相視)葢分雖叔父而誼篤所生服止期年而情隆自出
馬伏波之誡兄子造就居多(見壽/季序)第五倫之鞠弟妷恩
勤不少(通鑑或問第五倫有私乎曰兄子病一夜十起/而安寢子有病雖不省視通夕不寐謂無私乎)
聆愚山先生所敘述則公之崖畧可知矣崧也景至德
之難名緬遺徽之未沫揄揚莫罄敢摇筆而成郭泰之
碑(詳掌/亭序)洄溯靡從爰綴文而製展禽之謚(見合肥書列/女傳柳下惠)
(死其妻誄之畧曰夫子之不伐兮夫子之不/竭兮夫子之謚宜為惠兮門人從之以為誄)誄曰厥初
生民萬彚芸芸權輿遂古(見天篆序天問遂古之/初誰傳道之註遂往也)原始
皇墳剛柔攸判仁羿爰分(見天/篆序)孔學惟􁏃軻乃闢荀(史/記)
(世家孔子適周問禮于老子揚雄法言古者楊墨塞路/孟子辭而闢之廓如也韓文孟子醇乎醇者也荀與楊)
(大醇而/小疵)嬴燔典籍(見樂府/補序)羣言牴牾漢工箋疏宋精訓
詁異𣲖同臻殊塗畢赴宰我堪雕顔回可鑄(見佳/山序)猗歟
濂洛發源泗洙(宋紀周茂叔程灝時稱濓洛記曾子謂/子夏曰吾與汝事夫子于洙泗之間)
道求實踐爻繫中孚(易/)而彼末流相沿詭趨旴江龍溪
淪𤣥襲虚(理學錄旴江羅汝芳號近溪又王畿師/事王陽明有龍溪集皆主良知之學)薪盡
思傳文衰欲起(莊子養生主指窮于為薪火傳也不知/其盡也註薪有盡而所傳之火不盡韓)
(文公廟碑文/起八代之衰)姑山峨峨句溪瀰瀰(補/註)疇紹前賢曰中名
子主敬存誠致知窮理二子競爽(詳掌亭/誄註)述明砥園棠
華並鞾箎唱交宣(詩/)思探象罔(見璿/璣賦)悟絶言詮家惟曾
史(莊子駢拇篇雖通如曾史非/吾所謂臧也註謂曾子史魚)人企淵騫(論/語)嗚乎述明
不幸蚤世僝彼藐孤(見翼/王序)疇依疇字疇為含哺(見徴萬/栁啟)
實維叔氏茹我以荼(詩/)沐兒以涙遺雛漸長奮翮天衢
為國名臣為時大儒臯比泰岱(宋書張載嘗坐虎皮講/易從遊甚衆朱熹贊曰)
(勇徹臯比一變至/道註即虎皮也)觀察鄱湖(觀察見李母啟/鄱陽見滕王賦)服官講學
與古為徒公喜而言是兒可教石奮家規延之庭誥(見/歸)
(田/序)詩詠素絲爾惟則傚(詩/)姪官於外公偃林泉敬宗睦
族立塾置田欒公建社(見祖/德賦)原氏名阡(漢書原陟自以/先人墳墓儉約)
(非孝也乃大治冡舎初武帝時京兆曹氏葬茂陵民謂/其道為京兆阡陟慕之乃買地開道立署曰南陵阡人)
(不肯從祗謂/之原氏阡)朝㬢夕魄幌雨籬烟趙禮推肥薛包讓産
(漢書趙禮值㐫嵗為餓賊所得兄孝聞之即詣賊曰禮/瘦不如孝肥賊驚並放還顯宗聞其行拜諫議大夫薛)
(包傳包字孟嘗後母憎包逐出包悲啼感親因還之及/諸弟求析産包悉取朽敗者後弟産盡包復與之建武)
(中徴拜/侍中)每逢家諱恒虔祀典肴核維藇豆邊有踐(詩/)老
則兒啼(髙士傳老萊子七十著斑衣取水/上堂跌仆臥地為小兒啼以悦母)祭焉必泣(見/少)
(楹/序)鄰有死喪賻之禭之(見壽徐/序註)族多寠乏衣之食之有
窮者鰥若敖餒而(見祖/德賦)丐錢營婚資其帨褵劉君伯陽
公之老友敗屋陳編苔纒蝸繡殁于公殯袝之塋右三
尺殘碑大鐫誰某敦仁處義履信懷貞遇人急難赴義
如爭其或負公􁀙篋攘籝(莊子􁀙篋篇將為􁀙篋探囊/發匱之盜而為守備註􁀙開)
(也探手/取之也)摇首置之流觀太清(詳仲/衡文)敬亭翠抹琴溪雪濺
(宣城郡圖經敬亭山宣城縣北十里輿志/涇縣溪側有石臺相傳琴高控鯉上昇處)卯嵗輕帆與
公一見漉酒邀賔剪燈張讌語必纒綿詩皆雅徤謂公
淳樸定享期頥(見壽/閻序)何圖奄謝遽至于斯公之猶子適
宦京師去官度尚恨不同時(補註後漢書度尚字博平/為上虞長後為荆州刺史)
(平長沙賊封侯按/度尚為八厨之一)暏墅棋收(見半/繭賦)竹林觴罷(見􁁺/菴序)歎鳳
嗟麟(拾遺記孔子相魯有神鳳遊集至哀公之末不復/來翔子曰鳯鳥不至可謂悲矣嗟麟見素伯序)
傾河坼華(世説顧長康哭桓宣武聲如/震雷破山泪如傾河注海)我觀今古總悠
悠者衆庶馮生庸愚怛化(莊子大宗師子來有病喘喘/然將死其妻子環而泣之子)
(犂往問之曰叱避無怛化註怛/驚也謂無以哭泣驚將化之人)而我識公學定神全(列/子)
(醉者之墜于車/也其神全也)彭殤一致生死齊觀(莊子南郭子綦曰/莫壽于殤子而彭)
(祖為/天)中明祠内蕉碧楓丹(見鞠/存啟)繼志纘緒復稱二難(漢/書)
(陳元方子長文與季方子孝先爭論父功德/于太丘太丘曰元方難其兄季方難其弟)我獨銜悲
百身難贖(詩/)國鮮典型邦無耆宿顔愴淵明潘哀汧督
(何法盛晉中興書顔延之為始安郡道經尋陽常飲淵/明自晨達昏及淵明卒延之為誄極其思致臧榮緒晉)
(書馬敦為汧督立功孤城為州/司所枉死于囹圄潘岳誄之)敬撰蕪辭冀颺芳躅
　　嘉定侯掌亭先生誄
某年某月某日嘉定掌亭侯先生卒嗚乎哀哉慨自陳
寶鷄鳴翟泉鵝出(見天/篆序)君子則將成猿鶴(見銀/臺啟)賢人則
遂值龍蛇(見翼/王序)練川百里(地志練川屬嘉定昔/人稱練川楮陸之平)既三户
以無成(見尺/牘序)上谷一門(見翼/王序)旋五宗之同盡(漢書徐自/為曰古有)
(三族而王温舒罪至同時而五族乎陳琳/檄所愛光五宗所惡滅三族註宗亦族也)褒融并日(見/松)
(陵/序)舉畢命於灰釘(見賀/周序)盱眕同時並捐生於斧鑕(晉成帝/紀卞壼)
(督軍討蘇峻苦戰而死二子眕盱隨之亦赴敵死其母/撫屍而哭曰父為忠臣子為孝子夫何恨乎國䇿樂毅)
(報燕王書曰恐/抵斧鑕之罪)雖吕錡射月事原無補於存亡(左傳晉/楚遇于)
(鄢陵晉吕錡夢射月中之退入于泥占之曰姬姓日也/異姓月也必楚王也射而中之退入于泥亦必死矣)
而夸父移山誼則總關於家國(見徐/母序)亦曰瘁哉於乎悕
矣先生則佹也猶存慬而獲免晉家趙武幾同置袴之
危(見禹/平序)楚國伍胥頻蹈覆漿之難(呉越春秋伍員渡江/漁父為持麥飯鮑魚)
(羮盎漿餉之子胥誡曰掩子之盎漿勿令其露/漁父諾胥行數步漁者自沈于江並見昭華序)亡命則
秦關趙厠之内蹤跡偏多(亡命見素伯序秦關見/翼王序趙厠見舜民序)謀身
則販脂織薄之餘生涯絶少(販脂見合肥書史記周勃/以織薄為生註薄簾也南)
(宋書沈麟士居貧織簾號織/簾先生説文木曰林草曰薄)將軍臺上序舊事以悲來
(薊州志將軍臺/管四十關塞)國士橋邊逢故人而泣下(國䇿趙襄子/將出豫讓伏)
(所過橋下襄子面數之豫讓曰智伯國士遇/臣臣故國士報之輿志豫讓橋在平陽府)門前客到
盡傳元節之難歸(見翼王/序註)海上人來或曰邠卿之尚在
(見祖/德賦)靡能有定亦又何言既而雨不終朝(語林驟雨/不終朝)雪
還見晛值　新朝之當璧每示含宏遇
聖主之乗乾慣存寛厚名除北寺終全李杜之家門(見/禹)
(平/序)運啟南朝(見楚/鴻序)免錮袁劉之子弟(魏志袁紹愛少子/尚後譚熈尚三子)
(舉兵相攻而亾劉表愛少子琮/後長子琦與琮舉兵遂傾覆)弱齡去國壯嵗還鄉荒
蕪綠野之莊(見楚/鴻序)憔悴黄冠之約(見觀/槿序)乃以藐爾之王
頍(見俊/三誄)竟作裒然之周黨(見映/碧啟)燕仍巢於梁上(見玉/巖序)三
月樓臺(見天篆/序註)鶴乍返於人間千年城郭(見存/菴序)時則赤
縣昇平(古今通論崑崙東南方/五千里謂之神州赤縣)黄圖豐暇(見萬/栁啟)庶邦卿
士非無三明七穆之儔(見園/次序)列國知交屬有贈䇿班荆
之事(贈䇿見考功序/班荆見禹平序)西園則徐劉應阮(見滕/王賦)南國則顧
陸朱張(見尺/牘序)蒞冠裳之會子産有辭(左傳鄭子産壊晉/館垣叔向曰子産)
(有辭諸/侯賴之)尋玉帛之盟荀罃是主(左傳知武子謂獻子曰/非禮何以主盟姑盟而)
(退註知武子即/荀罃一稱知罃)舟船成市車騎如流(見壽徐/序註)先生則夙
號耆英(見映/碧序)羣推祭酒(見儲太/翁啟)文章華貴激昻四座之
間(見禹/平序)冠劍雍容籠葢萬夫之上(見懸/圃序)騁其逸氣譜私
史於金陀(見樂序/補序)奮厥雄詞薈高文於玉册聲齊琬琰
(見尺/牘序)言郁椒蘭(孫卿子好我芬椒蘭漢五刑志鄰國望/我芬若椒蘭劉峻絶交論言鬱郁于蘭)
(茝/)然而酒不忘憂(見智/修序)花難蠲忿(見看/奕賦)漸離擊筑初非
行樂之資(見智/修序)子野彈箏詎是為歡之用(晉書王國寶/搆謝太傅于)
(孝武太傅患之一日帝召桓子野桓請以箏歌便歌曹/子建怨詩曰為君既不易為臣良獨難忠信事不顯乃)
(有見疑患聲節慷慨太傅泣下捋其鬚曰/使君於此處不凡帝有慙色按子野名伊)念累世原子
孝臣忠之裔自有生平况此身自家亡國破而還何心
人世彼交稱袁灌不過志士之無聊(見半/繭賦)即兒命融修
或在才人而有託(禰衡别傳衡與孔融楊修善常曰大/兒孔文舉小兒楊德祖餘子碌碌莫)
(足/數)高臺曲沼半屬前塵(見雪/持序)醇酒婦人無非末路(見舜/民序)
誠恐海不能乾石偏易爛(見庭/表序)誰云善謔陵跖無開口
之期(莊子盜跖篇孔子説跖跖怒曰人生上壽百嵗中/壽八十下壽六十除病瘐死喪憂患其中開口而)
(笑者一月之間不/過四五日而已)何可無年籛叟乏繫腰之術(見萬/栁啟)於
是羽服朝元瑶篸禮醮(王子年拾遺記周昭王晝而假/寐夢白雲中一人衣服皆羽毛)
(王求上仙之術因名羽人老子内傳受元君神圖寶章/變化之方及還丹伏火水永液金之術雍錄天寶七載)
(𤣥元皇帝見于朝元/閣瑶篸見滕王賦)花深春晩叩碧磬以琅琅月悄秋
清吹紫簫而寂寂瑶姬圃内(見徐/母序)惟栽益壽之花(本草/甘菊)
(一名益壽花/見翼王序註)玉女窓間(見貞/女序)祗種掃塵之竹(見合/肥書)謂此
間之甚樂(晉書帝問後主曰頗思蜀/否曰此間樂不思蜀也)嗟來日其大難(見/納)
(姬/序)何圖金竈難成(見得/仲序)玉棺蚤下(風俗通王喬令葉縣/天下一玉棺于㕔事)
(前喬曰天帝召吾沐浴寢其中葢/便自覆之宿葬城東土自城墳)八公一去倚桂畔以
徬徨(見滕/王賦)十叟不來望橘中而惆悵(見徐/母序)樵人看博(見/看)
(奕/賦)驚舟壑以潛移(莊子大宗師夫藏舟于壑藏山于澤/謂之固矣然而夜半有力者負之而)
(走昧者/不知也)仙子逢棊訝鴻泥之歘滅(東坡詩人生到處知/何事應似飛鴻踏雪)
(泥/)遂使青松鬱鬱長遮樗里之墳(史記樗里子傳樗里/子名疾秦惠王之弟)
(也時號智囊將卒葬于渭南章臺之東曰後百嵗當有/天子之宫夾我墓漢興長樂宫在其東未央宫在其西)
(武庫正/在其北)白日悠悠不照滕公之室(見瑞/木賦)怨何如乎悲可
知矣每覽寰區私相歎詫極文人之九命慨遺恨以三
端亦有寢類田蚡小踰臧紇(史記武安傳武安侯田蚡/貎寢生貴甚以孝景皇后)
(之弟為相左傳臧紇救鄫侵邾敗于狐駘國人誦之/曰朱儒朱儒使我敗于邾杜註臧紇短小故曰朱儒)形
容闒冗哀駘寧足喻其竒(莊子德充符篇哀駘它衞人/貎惡魯哀公召而觀之果以)
(惡駭天下欲授以國政孔子/曰是必才全而德不形者也)狀貌􁁜􁁜(見索/餅啟)江神或自
嫌其陋(見懸/圃序)君則姿神瓌麗儀態嵬峩長身玉立灼如
天半之朱霞勁翮凌秋矯若雲中之白鵠(世説劉訏與/從兄歊各覆)
(高操族祖孝標曰訏超超越俗如天半朱霞歊矯矯出/塵如雲中白鶴魏書公孫度目邴原為雲中白鶴非燕)
(雀之網所/能羅也)彼兮何幸偏工不死之方此也何寃未識長
生之訣斯其未喻一也又有學昧蹲䲭(顔氏學訓蜀都/賦注蹲鴟為芋)
(江南有一權貴誤以為羊字人饋羊肉答書云饋蹲鴟/青棠集張九齡送芋與蕭炅書稱蹲䲭炅不學答曰損)
(惠芋拜嘉惟蹲鴟未至耳按芋頭類鴟/鳥之居蹲坐也居也故貨殖傳名之)人􁌲疥駱(補/註)王
家敬則但曉拍張(南史王敬則臨淮射陽人好刀劍元/徽初歸誠高帝侍宴華林使各效伎)
(敬則脱朝服奮臂拍張曰臣/以拍張得三公不可忘拍張)高貴鄉公不知反語(補註/魏志)
(高貴鄉公諱髦文帝孫初封郯縣高貴鄉公羣臣迎之/即帝位後攻司馬昭賈充令成濟弑之賈充與朝士宴)
(庾純曰高貴鄉/公何在充慚怒)此皆高軒繡㦸(高軒見合肥書/繡㦸見閨秀序)秀齒龎
眉(漢書顔駟/龎眉皓齒)君則對成孔雀幼已霸於詞場(見素/伯序)賦就
柟榴壯益雄其筆陣(見季/青序)三長互擅(通鑑劉知幾曰史/才須有三長才學)
(識/也)直登班范之堂(見庭/表序)五采相宣(書/)竟奪庾徐之壘(見/園)
(次/序)而乃王濛不祿(見葉/母序)謝朏無年(梁史謝朏字敬冲謝/莊子幼聰慧十嵗能)
(屬文初與何㸃受徵不至後朏一旦詣闕梁/武帝以為司徒朏素憚煩不省職事早卒)何來天上
頻葬神仙(見上/註)豈料冡中只埋賢達(見俊/三誄)斯其未喻二
也抑有惑焉尤其甚者清河獄吏乃聞安世之於湯(史/記)
(酷吏傳張湯磔䑕文如老獄吏後為長安吏稍遷大中/大夫後三長史䧟之湯曰湯無尺寸功起刀筆吏陛下)
(幸致為三公無以塞責遂自殺漢書湯/子安世字孺少以父任為郎見園次序)江表叛宗詎意
沈充之有勁(見俊/三誄)大抵狂騃之胄(廣雅童/昏曰胄)間出佳兒(見/素)
(伯/序)私疑回遹之家(詩/)每邀庸福(古諺庸庸/多厚福)君則三世清
忠一門義烈闔戸受屠腸之酷(見貞/女序)𤓰蔓期功(見潘/母啟)舉
宗罹破卵之傷株連細弱(並見潘母啟魏氏舂秋孔融/見收二子方八嵗九嵗奕棋)
(端坐不起左右曰而父見執二子曰/安有巢覆而卵不破者哉遂俱見殺)乃復鬼不憐才天
寧悔禍(左傳鄭莊公曰天/其以禮悔禍于許)風吹琪樹(山海經崑崙之墟/北有珠樹及玉樹)
(琪樹琅/玕樹)不留若木之一枝(見璿/璣賦)火烈崑岡(書/)詎賸荆山
之片玉(見楚/鴻序)斯其未喻三也嗟乎向子期之鄰家笛聲
斯在(向秀思舊賦序余少與稽康吕安居止其後各以/事見法經山陽舊廬于時隣人有吹笛者發聲寥)
(亮追思曩昔感音/而嘆故作賦云)稽叔夜之栁下鍜跡猶存(見半/繭賦)千春
毅魄長依杜氏階前(屈原九歌魂魄毅兮為鬼雄左傳/晉獲杜回秦之力人也初魏武子)
(妾無子武子疾謂顆曰必嫁之疾甚曰必以為殉及卒/顆嫁之曰疾甚則亂吾從其治也及輔氏之役顆見老)
(人結草以亢杜回杜回躓而顛故獲之夜/夢老人曰爾用先人之治命余是以報)三尺桓碑(見/醴)
(泉/頌)永勒羅池廟後(見鞠/存啟)爰為斯誄以告哀詞詞曰余方
羈貫(見雪/持序)文籍是搜或示一編詞條最遒作者誰歟疁
城六侯(見翼/王序)英裁綺合壯采葩流(見天/篆序)余本清狂幼而
逋峭腦滿腸肥(見懸/圃序)翩然城鷂手把是編獨身而跳扣
角狂謳(見存/菴序)擊壺大呌(見紫/𤣥序)日中則昃(書/)月滿而虧(禮/)
惜彼文中蘭凋蕙萎(見翼/王序)黄巾載亂(見徤/松記)青葢旋飛(呉/志)
(孫皓使尚廣筮并天下曰吉丙子/嵗青葢入洛陽及亡嵗實在丙子)靈旂幾道白骨同歸
(楚詞靈旗兮電騖甘泉賦樹靈旗世説潘岳金谷園詩/有云白首同所歸後孫秀既恨崇不與綠珠又憾岳不)
(遇之以禮收崇同/日收岳乃成其䜟)㷀㷀智含又弱一箇(左傳齊公孫竈/卒晏子曰子旗)
(不免殆哉二惠競爽猶可又弱一箇焉姜其危哉/註二惠子尾子雅也子雅即公孫竈生子子旗)秬園
掌亭相逢飯顆(李詩飯顆山/頭逢杜甫)並泣牛衣(見天/章序)雙悲馬磨
(見懸/圃序)琴已罷彈(見俊/三誄)篪還寡和(詩/)掌亭才徤颯若犀蛟
與余握手壬癸之交僧廬酒舫月墅煙郊風荷百頃露
竹千梢我讀我書葑溪之涘(呉志蘇州十三門葑/門其一也溪有葑溪)同舎
三人維侯與計計子其龍視人若蟻所不如吾唾猶泥
滓(李陵與蘇武書言為瑕穢/動増泥滓説文滓澱也)謿詼坌涌(孔融薦禰衡/表溢氣坌涌)口
語瀾翻(見楚/鴻序)而君屹若更復凝然朗如列屋(世説朗朗/在白屋間)
嶷如斷山當時介我狂狷之間鄧尉山頭(見靈/巖碑)白公堤
上(輿志白樂天築堤于虎/邱山下後名白公堤)蘋葉初齊(招魂菉蘋齊葉/兮白芷生寒)苕
華大放(詩/)君㺯輕舠時摇細浪畫縠半奩綠蓑一桁晩
而聞道老筆紛披絳園作賦石鼎聨詩(白帖佛寺為紺/園昌黎詩有石)
(鼎聨詩題昌黎序衡山道士軒轅彌明自衡/山來指爐中石鼎謂侯喜曰子能賦此乎)文鐫碑版
句勒盤􁏔風雷凌厲鱗爪之而(見觀/槿序)所極難忘小人失
母馬鬛雖封(見孟太/母啟)雞碑曷有(見無/忝序)君惠大文畀之不
朽已矣何言悲哉竟負自君殁後萍梗飛翻一悲甫草
再慟秬園追維疇曩流想生存雨零宿草雪擁陳根(見/映)
(碧/啟)君之哲嗣家駒國寶(見壽/季序)祖德是遵先疇是保葺君
年譜編君文稿命余排次屬余蒐討余才已盡君誼難
酬空銘郭泰徒誄黔婁(續漢書郭泰卒蔡邕為作碑曰/吾為人作銘未嘗不有慙容惟)
(有道碑頌無愧耳列女儔魯黔婁死曾子曰先生之死/何以為謚其妻曰以康為謚曾子曰先生何樂于此而)
(謚為康乎其妻曰先生不戚戚于貧賤不忻/忻于富貴其謚為康不亦宜乎並見井叔序)山陽舊雨
(見篇/上)河渚前遊昔陪歡讌今斷風流嗚乎哀哉
　　尤母曹孺人誄
維康熈十有七年九月十九日尤母曹孺人卒於家春
秋五十有八此吾友悔菴先生之淑儷而孝廉珍文學
瑞之賢母也孝廉邸中聞訃既素鞞星奔麻衣遄返悔
菴方金門待詔玉几求賢築館都亭授餐閣下屢申請
急之祈未驗還鄉之夢援琴以哭(見俊/三誄)悽踰巴峽之猿
(見懸/圃序)皷缶而吟(見井/叔序)愁甚衡陽之雁(見素/伯序)時則燕齊魁
壘之士彯華組者三千(見九/日序)鄒魯文學之賔捧珠盤者
十九(見園/次序)聆斯哀曲咸致神傷况我良朋尤為心痗(詩/)
昔者三年未返還吟零雨之篇六日不詹尚謡采綠之
什(詩/)樓前送客界粉成痕陌上懐人結眉表色(見良/輔序)何
况瓊田大去(十洲記祖洲有不死草生于瓊/田張正見雪詩雲夢起瓊田)碧海無歸
(見琴/怨序)廖家眢井(見葉/母序)想竊藥以何年(見琴/怨序)酈縣寒泉(見/琴)
(怨/序)擬煎香而無術(見劉太/母序)暫遊京雒便為鶴返之期(見/蓴)
(菴/序)小别鄉園遽應牛眠之䜟(見孟太/母啟)良云已甚亦又何
言此則染湘江之竹未能踰此酸辛(見憺/園賦)彈蜀國之絃
不足宣其悱惻者矣(左思蜀都賦巴姬彈絃註成都雪/氏善琢琴故曰蜀琴古樂府題有)
(蜀國/絃歌)夫蕙叢早殞元微之所以悲來(元微之墓誌銘序/公前夫人京兆韋)
(氏無祿/詳下註)遺挂猶存潘安仁于焉泣下(見井/叔序)此皆伉儷之
恒情(見牛/叟序)何况裙笄之令範可無揚扢用表幽貞嗟乎
金閶城下遥連齊女之門(呉志金閶亭在閶門外梁鴻/墓所齊門者呉聘齊女女思)
(齊而病乃起望齊門令女遊其/上闔閭城一名閶門見靈巖碑)石鏡山邊即是武擔之
路(見實/菴序)誄桓釐之行曾傳沛國諸生稱陶母之賢競説
長沙人士(見李/母啟)爰為斯製以志予哀其辭曰余與悔菴
門夾葑溪(見掌/亭誄)花紅戸向栁綠簷齊俱邀戲馬(見九/日序)並
載聽鸝(見憺/園賦)橋分鷁誤(見祖/德賦)巷肖鶯迷時過君家約為
文社雪霽窓融風狂燭灺倦或呼觴豪偏索炙隔帷食
器每鏘中夜乃知吾友室有鴻妻(見貞/女序)寧憂釡鑠(見集/生序)
詎誚糠肥(漢書或問陳平何食而肥/其嫂疾平曰食糠覈爾)貰來村釀乞得鄰
醯拔釵詎惜剉薦誰疲(見徐/母序)紞紞鼔聲漏踰三下君為
余言婦真徤者(見劉太/母序)敏既踰班(見歸/田序)慧偏鑠謝(見琴/怨序)
手擷蘋蘩(詩/)躬親桑柘(見潘/母啟)施衿結帨(見韓/倬啟)習禮敦詩
(見劉太/母啟)猗與季女孌彼諸姬柔嘉維則淑慎其儀聲高
璜瑀譽溢盤􁏔愉色婉容承顔堂上婦職攸勤女紅無
曠鞠􁦪而前(見璿/璣賦)鳴環以相(見韓/倬啟)私朂青雲(揚子解嘲/當塗者升)
(青/雲)頻褰絳帳(見修/褉序)君言未竟余喜而呼何期淑女儷我
鴻儒問訊他人斯寧有諸人言不爽君語非誣呉質長
愁(見澹/菴序)襧衡善罵(見雪/持序)我友高才文場雄霸猨臂難封
(見素伯序及/孟太母啟)蛾眉不嫁(見鴻客序及茹蕙序註樂府/捉搦歌老女不嫁只生日)對
酒讙呶(詩載號載/呶註讙聲)臨風悲吒晩紆尺組人喜君嗔噲寧
堪伍(見存/菴序)龍實難馴(顔延年五君咏其咏稽康曰/鸞翮有時鍛龍性誰能馴)孺人
笑歡一語聊陳不聞毛義捧檄娯親(見潘/母啟)君顧孺人欣
然道左月照城樓天仾箭垜(唐六典兵部試用一曰箭/長垜天寶元年改長垜限)
(以十/箭)白草煎霜紅旗掣火為窮塞主亦無不可(補/註)北平
數載(見孟太/母啟)綦縞言歡(詩/)其或尼君鐫其一官孺人含
笑家本呉關非無樵笠亦有漁竿椎髻歸田(見劉太/母序)耘
𤓰斸笋梅福雙仙(見園/次序)龎公偕隱(見壽/閻序)酒賣相如琴彈
楊惲(見看/奕賦)絃索宫詞(見琅/霞序)琵琶院本(輟耕錄唐有傳竒/宋有戲曲唱諢詞)
(説金有院本雜劇院本一曰副/末古謂之蒼鶻鶻能擊禽鳥)君舞斑衣(見憺/園賦)孺人六
珈(詩/)君悲窆繂(見彭太/翁啟)亦絰而麻助君沐槨(見憺園/賦註)從
君輓車(見壽/閻序)江通孝鯉(見瑞/木賦)樹止慈鴉(見憺/園賦)先是贈公
為君析宅舍後一區水雲俱白詎用高甍底須列㦸(見/閨)
(秀/序)俾請于翁于斯偃息君聞是語起舞而旋能如是乎
與汝偕焉(見潘/母啟)編籬竹次抱甕花間層廊映水小艇尋
烟往復循環盈虚依倚于門不大古無斯理(見憺/園賦)未在
其身必於其子果以卯秋佳兒鵲起(見祖/德賦)非惟鵲起亦
有鴻騫(見商/尹序)拔茅連茹(易/)爰應今年羣公薦士天子徴
賢翹才千百(見九/日序)君實褎然(前漢書武帝賢良詔曰今/子大夫褎然為舉首朕甚)
(嘉之註/盛服貌)竹徑松門臨行搔首將我重來能無恙否孺人
欵語分張詎久白月明明為君治酒西風葉落忽滿長
安何來惡耗竟墮君前發函凄哽伸紙汍瀾(見祖/德賦)身留
北闕淚寄南天來嵗新春凌雲賦噪(見實/菴序)洊受重封仍
膺叠誥而我所悲禮宗是悼(見葉/母序)杳杳黄壚(見壽閻/序註)飛
飛丹旐附注(元微之本事詩紀妻韋氏字/蕙叢韋逝為離思詩悼之)
　　王母張孺人哀辭
孺人姓張氏家世由大同徙長安遂為長安人余友給
事中王黄湄先生繼室也扶風城下夙傳織錦之鄉(見/璿)
(璣/賦)京兆街中本是畫眉之里(見少/楹序)父興官都司陰符半
帙(國䇿蘇秦得太/公陰符之書)玉帳傳來(見鄴/園啟)遁甲一函(見徴刻/文啟)霜
弧射下(見懸/圃序)因君城守粤西柳州故孺人從焉天呉紫
鳳(見謝園次啟山海經朝陽/之谷神為天呉是為水伯)蹁躚於明鏡湖邊(栁/州)玳轂
鈿車捉搦在羅池廟後(列仙傳仙女杜蘭香詣張碩玳/轂鈿車青牛飲食服玩皆備捉)
(搦見楚鴻序羅/池見鞠存啟)鬱林紺石(見葉母/序註)慣染修蛾(見少/楹序)象郡
黄柑恒熏纎手(見李/母啟)既而盡室西旋途經鄢郢(左傳註/鄢郢楚)
(地/)扁舟南下路次沱潛(禹貢沱潛既道註二水江漢别/流之在梁州者與荆州不同按)
(此乃指荆/州之水)時則給事君㞐官安陸出宰江陵(輿志安陸/州古竟陵)
(地明世廟時陞為承天府所領潛江縣即漢江陵地宋/曰潛江按荆州府唐曰江陵今所領縣首曰江陵又德)
(安府有縣/曰安陸)曾逢别鶴之辰(見琅/霞序)續有委禽之事(見貞/女序)盈
門嘉耦迨泮華年(詩/)若乃天上張星(見祖/德賦)應甘泉之圖
畫(漢武外傳李夫人少而早卒上思念不已圖畫其形/于甘泉宫漢書金日磾母教誨兩子甚有法度病死)
(詔圖畫于/甘泉宫)樓頭嬴女(見藝/圃序)親灞岸之蠶桑(見潘/母啟)仰事則
堊廬髽髻毁以居䘮(見貞女序周禮註大䘮疎/賤者居堊室與倚廬相對)俯育而
靧雪丸熊勤能鞠子(説文靧沬洒面也/丸熊見潘母啟)鳲鳩廣惠樛木
流慈(詩/)洵稱巨閥之禮宗(見貞/女序)僉謂高門之令婦不幸
蕣華蚤謝(詩/)蟾彩難圓(見鞠/存啟)瑶姬鮮益壽之方(見納/姬序)玉
女乏長生之術(見天/篆序)遂使波衝東渭(見懸/圃序)長流嗚咽之
聲(見實/菴序)月挂西秦永罷團圞之夢(見子/厚序)衘酸曷極流歎
何窮(見觀/槿序)給事中徬徨故劒惻愴亡簮(見貫/花序)人誇彩筆
(見看/奕賦)彌工傷逝之篇(見琴/怨序)官是黄門(官制漢明帝始置/小黄門後以諫職)
(名/之)慣作悼亡之賦(見渭/仁序)緣余同病(呉越春秋楚白喜奔/呉子胥曰吾之怨與)
(喜同子不聞河上歌乎/同病相憐同憂相救)屬以序哀僕也曾經此恨甫當
除服之時(見井/叔序)何以為情况届營齋之日(見壽/閻序)香餘幄
裏倍知奉倩之愁(見渭/仁序)粉賸奩間偏悉子荆之痛(見井/叔序)
吟纒楚些(宋玉/招魂)響託秦箏(見子/厚序)詎曰臨風以慟祗關長
史多愁(見滕/王賦)亦云載筆而書莫罄桓釐至行云爾(見李/母序)
辭曰鄙人逋峭(見掌/亭誄)瑟居尠歡(見楚/鴻序)惟偕給事馥郁椒
蘭(見掌/亭誄)激昻藝圃(上林賦游于/六藝之圃)汎濫文瀾(見佳/山序)笙必交
吹琴無隻彈勝業坊前(補/註)樂遊原左(西京雜記漢宣帝/樂遊廟一名樂遊)
(苑亦名樂遊原其地最高四望寛敞/李詞樂遊原上清秋節註西安府南)每值春來穠花勝
火雨裛千枝晴開萬朶紫菂璘斒瓊葩璀瑳隨君花下
以敖以嬉君獨攀條悄焉不怡為言亡婦雅好惟斯靚
服凝粧擷而玩之房闥繽紛簾櫳䓤倩(見滕/王賦)及其亡也
百花枯徧君語未終淚承於面時一穉子循於衣畔蘭
芽玉茁(見毛太/母啟)氷膚雪肌(莊子藐姑射之山有神人焉/凝肌若氷雪綽約若處子)
君言亡者僅育此兒徒存末婢(晉中興書末婢謝琰小/字琰字瑗度安少子開)
(率有/大度)尚留衮師(見看/奕賦)如何奄忽能不漣洏(李陵詩仰視/浮雲馳奄忽)
(互相踰易泣血漣洳王粲/詩中心孔悼涕淚漣洏)宛宛恭人愔愔令德巾簟飄
颺音容髣髴(潘岳悼亡詩長簟竟/空牀又髣髴覩爾容)屢易週星(禮星迴/于天)頻
更朏魄(見璿/璣賦)腹痛之悲(見壽/閻序)宛同新没四載中間嗟余
越鄉每摛蕪製為人悼亡虞歌竟篋(見瑞/木賦)挽唱聨箱(漢/書)
(田横死門下作歌詞有曰薤露何易晞干寶搜神記挽/歌者喪家之樂執紼者相和之聲也續酉陽雜俎據左)
(傳齊公孫夏歌虞殯則/挽歌非始于田横也)間一臨文心疑不祥詎意斯悲
我躬洊及猶有餘波(見贈/閻序)助君霑臆(杜詩人生有/情涙霑臆)隴水
蒼茫(見實/菴序)秦山突兀(見歸/田序)勒此哀辭眎兹鑱刻
　　顧夫人哀辭
維康熈某年某月某日合肥龔夫人顧氏卒於京邸嗚
呼哀哉夫人城圯天地為之無光(見劉太/母序)少女風悲星
宿於焉失色(見徐/母序)七襄機斷(見代/友序)五嶽圖懸(見銀/臺啟)家纒
寶婺(見葉/母序)荀奉倩所以神傷(見渭/仁序)念軫瑶妃王武子因
而泣下(見井叔序晉孫楚傳孫楚悼亡/王武子賢之凄然増伉儷之重)某舊簉登龍(見/九)
(日/序)新聞别鶴(見琅/霞序)素縑一匹非稱誦德之賔繐帳三重
(見銅/雀賦)或有步虚之佩(古樂府有步虚詞呉競樂府解步/虚道家所唱備言縹渺輕舉之美)
(異苑魏陳思王遊山忽聞空中有誦經聲/清逺遒亮解音者則而冩之作步虚聲)乃為辭曰哀
伊人之信淑盡時命之不猶(詩/)恒茀衣之奄逝(左傳葬/敬嬴用)
(葛茀註引柩繩也又/作婦人車旁蔽塵者)駕玉軸以周流朝晞髪於層城夕
捐玦於中洲(層城見孟太母啟少司命篇晞汝髪兮陽/之阿又夕晞余身乎九陽離騷朝發軔于)
(蒼梧兮夕余至乎縣圃/九歌捐余玦兮江中)發浩唱兮揚笙竽(呉都賦琴筑/并奏笙竽俱)
(唱/)練時日兮睠靈修(見九日序離騷夫惟靈修之故/也註靈神也修逺也喻君也)若
乃幼習椒蘭(見祖/德賦)長親桑柘(見潘/母啟)三條望族(見憺/園賦)家居
鐵鳳街前(見園/次序)四姓良家(見璿/璣賦)名著濯龍門下(見壽徐/序註)
既守禮以稱詩亦歌風而肄雅孫莘之子裙飄琥珀之
盂左氏之兒纓拂珊瑚之架(補/註)至若性多幽靜質本柔
嘉草稱蠲忿(見看/奕賦)玉號辟邪(見藝/圃序)四德秉姬姜之教三
從推尹姞之家(家語婦有四德德容言功婦有三從在/家從父出嫁從夫夫死從子也尹姞載)
(詩/)恒銘秋菊(見鞠/存啟)鮮玩春花鏘璜琚而應節(詩/)掞藻繢
以披華(見璿/璣賦)宛彼諸姑以及伯姊(詩/)爭傳道韞之芬芳
(見琴/怨序)競愛蘭英之清綺(見劉太/母啟)訝織錦之既工羨揮毫
之絶美(見璿/璣賦)賦成香茗(見昭/華序)聲傳長樂之宫(見滕王賦/漢武故事)
(建章長樂皆輦道相屬/懸楝飛閣不由徑路)畫出天仙(見潘母啟玉臺新咏/序寵聞長樂畫出天)
(仙潘妃傳帝為潘貴妃/起殿窓間畫神仙形)名滿扶風之士(見渭/仁序)爰有東都
才子(見天/章序)西邸名卿(見壽/徐序)三春迨吉百兩初迎(詩/)斯時
也彈琴司馬己非憮悴之年(見納/姬序)贈婦士龍即是風雲
之日(文選陸雲為顧彦先贈婦詩有曰悠悠君/行邁煢煢妾獨止註乃代婦答誤為贈婦)陸子春
之姿制人士無雙(見韓/倬啟)王右丞之詩歌門風第一(補/註)於
是高柔愛婦(見閨/秀序)王渾賢妻(見葉母/序註)並駐馺娑之側(見/銅)
(雀/賦)同居鄠杜之西(見鷹/垂序)月騰窓而皎皎草映砌以萋萋
紅綬多情(見雪/持序)銜來夜合(本草夜合草一名合懽/一名合昏並見琴怨序)金丸
有意彈去羈雌(西京雜記韓嫣以金為彈丸一日失數/十每出兒童隨之長安語曰苦飢寒逐)
(彈丸羈雌/見孝威序)張敞退朝之餘黛眉親畫(見少/楹序)潘岳入直之
暇纎手同攜(見滕/王賦)况復地望高華班資赫奕袁司徒東
朝世德(見紫/來序)領袖人倫(孫盛晉陽秋裴秀有風標十餘/嵗時人語曰後進領袖有裴秀)
(晉魏舒傳舒字陽元為鍾毓長史後拜/司徒有威望時曰魏舒堂堂人之領袖)張尚書西雒名
流交通賔客(見茹/蕙序)實内助以相成乃相夫之必力招賢
館内勞五夜之機絲(漢儀中黄門持五夜顔氏家訓或/問一夜五更何訓答曰漢魏以來)
(謂甲乙丙丁戊又謂五/更機絲見劉太母序)食客堂前散兩宫之脂澤(列子/膚色)
(脂澤晉書安帝九年左丞相張項監議瑯琊及/湖熟界有皇后脂澤田四十頃㕘詳以借貧人)女中班
固修十巻之漢書(見歸/田序)閨裏馮驩免萬家之薛責(見茹/蕙序)
爰乃副珈婉娩(詩/)褕翟煇煌(見徐/母序)銅蠡咽而未歇(見園/次序)
銀箭耿而猶長(見丁/香賦)晝掩金屏聽王裴之諮議(見季/青序)夜
㸐絳蠟跋潘陸之文章(見園/次序)誦威儀于栢府(見祖/德賦)流姓
氏于椒房(見徐/母序)至或鮑宣言事偶觸龍鱗(見黄/門序)竇武上
章暫辭鳳闕(俊漢書竇武字游平扶風人也李膺杜密/坐黨事武上疏諫出之後謀誅中官曹節)
(等矯詔殺之按/武女為皇后)又或唐䝉奉使遂到牂牁(見竹/逸序)馬卿馳
驛遥投巴僰(見劉王/孫啟)間斗帳之香寒(釋名小帳曰斗形/如覆斗并見天石)
(序註蕭子範落花/詩飛來入斗帳)亦蕙罏之熏歇思雙笑而已遐含獨
悲而難洩生平離别如此而已其他形影靡不同焉洵
玉臺之可紀(見閨/秀序)而錦瑟之堪傳(見天/篆序)柰何璇閣摧紅
瓊閨悴綠㦸門麗日纔彈獬豸之冠(見壽/季序)瑶席凝塵遽
罷鳯凰之曲(見納/姬序)日漫漫而多愁風蕭蕭而猶哭痛翡
翠之千箱怨臙脂之十斛嗟乎夫人夫子方榮藁砧初
貴(見皇/士序)珠袍冠長信之班(珠袍見銀臺啟/長信見澹菴序)鈿車驟武安
之樂(鈿車見王母辭/武安見歸田序)榮陽郡主擅南國之風華(補/註)尉遲
夫人推北朝之聲勢(庾信集周儀同松滋公夫人尉遲/氏墓誌銘云夫人洛陽人父太師)
(柱國/公)金椀印其餘芳(見琴/怨序)鈿盒鐫其私誓(太真外傳貴/妃没後道士)
(楊通幽以術引上皇至玉妃太真院玉妃取金釵鈿盒/拆其半授方士方士復請當時一事不聞于他人者騐)
(于太上皇玉妃曰昔天寶十載秋牽牛織女相見/之夕宻相誓心願世世為夫婦此獨君王知之耳)嗟乎
夫人諸姨窈窕羣從神仙族連灞滻(見子/厚序)宅列藍田(見/田)
(太翁/啟)小弟盤桃花之馬長兄飾栁葉之韉(見琅/霞序)極繁華
於斯世宜安享於百年胡為乎壁存遺挂(見井/叔序)琴留斷
絃(初學記漢武命趙后彈琴絃忽㫁后悲曰㓙兆也帝/以外國所進鸞血膠續之終日彈不斷后竟以太子)
(幼賜死後漢書蔡邕女年六嵗邕夜彈琴絃絶琰曰一/絃斷也邕以為偶中後故折一絃琰曰第四絃斷也)
悵金蚕之永錮傷璧月之難全(見滕王/賦註)魂斷悼亡之作
(見渭/仁序)音凄永逝之篇(見琴/怨序)聽回風之繞壑流悲曲以結
泉嗟乎泉途已宫鏡臺長隔(見葉母/序註)紺唾黦而猶華(見/琴)
(怨/序)玉魚凉而終熱(西京雜記大明宫宣政殿初就每夜/見數騎遊往高宗敇巫祝劉明奴問)
(其由鬼云我楚王戊太子死葬于此因詔改葬鬼曰我/死時天子歛我玉魚一雙今勿奪也及發掘玉魚宛然)
(貴妃外傳妃患肺/熱含玉魚以活肺)凄凉思子之臺(漢紀武帝憐太子無/辜作思子宫為歸來)
(望思/之臺)寂寞望夫之石(見海/棠賦)黄腸給大内之錢(後漢梁商/傳賜黄腸)
(玉匣註黄腸槨名以/柏木黄心為槨也)彤管紀昭陽之筆(爾雅癸/曰昭陽)哀哉溘
浮雲而上征(離騷溘埃風余上/征註溘猶奄也)馭瀣氣以扶輪(屈原逺/遊食六)
(氣而飲沆瀣兮張衡思𤣥賦飡沆瀣以為糧註六/氣中冬則飲沆瀣北方夜半氣也扶輪見得仲序)叩帝
閽而陳詞(楚詞吾令帝閽開關兮甘泉賦/選巫咸兮呌帝閽并見銀臺序)兾昭質之獲
申(離騷惟昭質/其猶未虧)驂宓妃於天衢(見庭/表序)偕洛靈於雲津(見/銅)
(雀賦/註)襲充堂之葐蒀(見瑞/木賦)羌日暮而愁人倚玉女之窓
扉(見貞/女序)盻金母之蜺旌(見彭太/翁啟)眷層思以顧慕(見瑞/木賦)聊
述哀於斯文
　
　
　陳檢討四六巻十九
欽定四庫全書
　陳檢討四六巻二十
　　　　　　　　　　　翰林院檢討陳維崧撰
　祭文　跋
　　祭王敬哉先生文
地折幽燕峰頺恒霍(見賀/周序)珠斗芒寒(見璿/璣賦)蒼穹氣薄咸
陽之樹西靡(皇覽冡墓記東平王冡在東平傳言王思/歸京師其冡上松栢皆西靡劉峻答劉詔)
(書東平之樹望/咸陽而西靡)箕尾之星夜落(見藝/圃序)百身莫贖悼神理
之芒然萬䙫難追歎儀型之閴若　　　臨朝罷講
九重重以咨嗟設位盈衢百辟聞而震愕葢賢良道喪固率
土之所同悲而師弟情深尤微忱之所獨覺聲因激楚
而不成管以哀傷而難握緬太夫子之遭逢歴古今而
烜爍恩榮則位極人臣名位則朝尊舊學一門宗伯先
後登八座之榮兩世巍階父子享同朝之樂入直則秩
宗司馬共聽待漏之鐘(宋紀元和初置待/漏院王禹偁作記)問寢而亞相
仙郎(金華子御史大夫謂之/亞相仙郎見存菴序註)羣獻引年之爵(見佳/山序)箕裘
則笏以盈牀(見徐/母序)壎篪則花皆並萼(詩/)此雖備福命之
崇隆猶未殫史書之揚㩁乃其學術醇深文辭卓犖汪
汪千頃之波(漢書郭林宗曰黄叔度汪汪若/千頃波澄之不清淆之不濁)矯矯半天
之鶴(見掌/亭誄)論事而頡頏韓歐(宋紀韓琦歐/陽修皆名臣)晰理而折衷
濂洛(見施/公誄)詩歌則陶情寫臆歎三唐兩宋之非工(見瀛/臺序)
纂錄則摘奥搜竒哂夾漈貴與之未博(夾漈見玉巖序/宋書文學别傳)
(馬端臨字貴與宋亡隱居教授鄉里著/有大學集傳多識錄文獻通考等書)綜衆説之異同
準百家之詳略寅清議禮(書/)定郊壇袷褅之焜煌翰苑
陳書兼雅頌典謨之渾噩(見佳/山序)載於金匱之編(見憺園/賦註)
副在石渠之閣(詳同/年文)固猶未足罄其心傳抑豈遽以窮
其教鐸葢躬行心得之際既言有物而行有恒至家庭
屋漏之間尤仰不愧而俯不怍冲襟而霽月光風粹質
則金精玉璞(宋書黄庭堅云周茂叔人品甚高胸次灑/落如霽月光風晉書山濤為吏部王戎目)
(之為璞玉渾金人但/知其寶莫能名其器)雖履功名之盛貴以彌温即當耆
耋之齡老而逾恪愧賤子之菲葑(詩/)荷名賢之繩削代
侍韋平之函丈久藉熏陶(見智/修序)附窺洙泗之宫牆深䝉
袚濯(見施/公誄)廿年之口澤猶新(禮母没而杯棬不能飲/焉口澤之氣存焉耳)兩
世之師門如昨數疇昔之遊從景高山之岝㟧(呉都賦/石林之)
(岝㟧按支道林/所居山名岝㟧)保傅而能全韋布之交久要而不負平
居之諾挂徐君墓劍(見實/菴序)曾還大阮之金(大阮見/祖德賦)報劉
峻遺書記返潮州之槖(補/註)不忘良友之成言足慰故人
之密託此皆親炙於覩記之頃竊嘆為至性之肫肫抑
即徧觀於載籍之林亦鮮此高風之嶽嶽(見祖/德賦)惟仁者
壽自應優游不死之庭得聖之和奚須别訪長生之藥
方共祝夫岡陵(詩/)遽上征於寥廓(鵬鳥賦寥/廓忽荒)何梁木之
傾摧(見毛太/母啟)詎昊天之渺邈霜凄凄而入幃霧靄靄而
襲幙鵑啼而雪縞千峰猿嘯而風悲萬壑彼人之哭公
者為師臣帝佐而悲纒而我之哭公者因世道人心而
嘆作有蔬載搴有酤載酌聊一痛以陳辭冀神靈之來
格
　　公祭同年陳子遜文
嗚呼痛哉伯牙逝而賞音亡(見園/次序)惠施去而微言絶(淮/南)
(子惠施死而莊寢説/言世莫可為語也)惟友道之在人實五倫之㞐一故
大易繫斷金之辭風人賡伐木之什存既喻馥郁於椒
蘭(見掌/亭誄)殁復况纒綿於膠漆(見素/伯序)左桃羊角交情倍切
於死生(關中流寓志羊角哀與左伯桃聞楚王賢往歸/之道經郃陽遇雪度不能俱生乃并衣與角哀)
(伯桃入樹死角哀至楚為上大夫/王備卿禮𦵏伯桃角哀自殺以徇)蘇武李陵友誼更深
於離别(庾信趙國公序蘇武/李陵生于離别之世)然覩陳根而輟哭(見映/碧序)猶
獲引達人齊物之談(見琴/怨序)遘宿草而彌悲(見映碧/啟註)尚得
援太上忘情之説(見海/棠賦)未有遊好方新歡娯永畢甫給
相如之札(見瀛/臺序)便丁賦鵩之辰(賈誼傳誼在長沙三年/有鵩飛入誼舎自恐壽)
(不得長故為/賦以自廣)纔彈貢禹之冠(見黄/門序)即會泣麟之日(見素/伯序)
是則罄安仁之誄筆(晉潘岳傳安仁辭藻絶/麗尤善為哀誄之文)何能敘此
酸辛殫庾信之銘言(見園/次序)未足形兹悽惻者矣慨資格
之困人緬賢豪而同嘆鸞何事而受笯(屈原懐沙賦鳯/凰受笯雞雉翔)
(舞/)桐何為而遭爨(見佳/山序)問天無買賦之金(見天篆/序註)閲世
少翹才之館(見九/日序)鬼憎赴洛之陸機(見祖德賦及紫𤣥/序白帖二陸入洛)
(三張/減價)客笑離家之王粲(見滕王賦楚詞去鄉離家兮來/逺客庾信哀江南賦逢赴洛之)
(機雲見離/家之王粲)惟我
皇之盛德邁漢武與周宣既崇儒而重道聿籲俊以招
賢頓八絃而羅屈宋(馬融廣成頌然後舉天網頓八紘/曹植與楊修書顧八紘以掩之崔)
(實本論舉彌天之網羅海/内之雄屈宋見楚鴻序)設四科以召淵騫(論/語)翡翠簾
垂殿上寫沈香之句(李白傳天寶中白供奉翰林禁中/初種木芍藥移值興慶池東沈香)
(亭會花開命白立進清平調三章/白承詔有云沈香亭北倚闌干)琉璃匣啟(見園次/序註)宫
人分織錦之箋(見紫/來序)縹緲龍樓詞賦則　午門
御覽焜煌鳳燭姓名則　乙夜親填時則紫禁啼鶯紅牆
語燕草纈青袍(見半/繭賦)桞飄金線(見萬/栁啟)雲移雉尾(崔豹古/今註殷)
(高宗以雉雊之徴服章多用翟故/有雉尾扇杜詩雲移雉尾開宫扇)詩成而兩省傳觀(見/黄)
(門序註按漢丞相與/御史大夫稱兩府)日映螭頭(見璿/璣賦)賦就而
九重稱善千百國實異響以畢臻五十人乃同時而
召見爰修天禄之書復拜　大官之膳繄陳君之卓犖冣要眇
以宜修(屈原九歌美要眇/兮宜修註好貌)綺嵗騰蛟於甬上(騰蛟見祖/德賦甬上)
(見鄴/園啟)弱齡繡虎於明州(見祖德賦寧波/府志唐曰明州)船是孝廉(見祖/德賦)
才調則爭誇彩筆(見看/奕賦)縣成仙令(見二/齋序)勤勞則具在黄
流(詩/)慶瑶瑛之既採慚瓦礫之俱收吾儕何幸獲偕君
子並轡銅街聨鑣金市(見滕/王賦)正擬花磚(見呉太/母啟)同繙芸
史(見澹/菴序)何連茹之彚征(易/)遽一枝之先萎依稀昔夕彷
彿同車火城正盛(詳祭梁/田文)銀箭還賒(見璿/璣賦)星輝輝而半
吐河耿耿以將斜曉風吹夫南内(見鴻/客序)殘月曖夫東華
(前輩戲語西湖風月不如東華軟/紅香土註東華百官出入之門)趨朝待漏下直還家
音徽未沫笑語猶譁人今往矣非耶是耶(見皇/士序)嗟乎蝶
化䝉莊(見藝/圃序)鵑迷蜀棧(見孟太/母啟)皓月難圓彩霞終散三
千里呉關越岫驛路偏長十二日金馬石渠流光甚短
(金馬見園次序三輔故事石渠閣藏秘書漢宣帝令諸/儒講五經劉更生亦校書于此兩都賦序内設金馬石)
(渠之/署)槐宫之蟻陣空酣(唐書淳于棼宅南有古槐常醉/臥其下夢入大槐安國尚公主)
(守南柯及覺乃蟻穴按蟻陣見天/章序淮南子魯陽公與韓酣戰)椒殿之鶴書恨晩(椒/殿)
(見徐母序北山移文鶴書赴隴蕭子良古今篆𨽻書鶴/頭書與偃波書俱詔版所用在漢謂之尺一彷彿鵠頭)
(故有/其稱)我聞天上亦有嬋娟(見琴怨序離騷/女嬃之嬋娟兮)葛洪貴客(見/壽)
(閻/序)許邁仙班(列仙傳晉許邁字叔𤣥時鮑靚隱迹邁往/候探其至要辟榖服氣先娶呉郡孫宏女)
(為妻後為書謝遣之/入蓋竹山為地仙)莫倚蛾眉輕為語言(離騷衆女嫉/余之蛾眉兮)
須馴龍性(見尤/母誄)善與周旋保令名於璚笈(見呉太/母啟)享遐
祉於珠田(見尤/母誄)祗我同人哀悰難剖園内之茱萸徧挿
已少斯人(王維詩遥知兄弟登高/處遍挿茱萸少一人)堦前之芍藥徒翻長
思我友(見紫𤣥序謝元暉直中/書省詩紅藥當階翻)返雙流而合葬未審何
年(庾信步陸孤銘雙流返葬按水經註成都縣/有二江雙流蜀都賦帶二江之雙流此借用)緣一慟
以脱驂定知誰某(檀弓孔子之衛遇舊館人之喪/哭之哀使子貢脱驂而賻之)冀蹔
駐夫靈旂(見掌/亭誄)庶來歆夫絮酒(見觀/槿序)
　　祭仲衡先生文
丙申春暮余客西興(輿志西陵渡在蕭山錢/鏐忌陵字易名西興)翁訪吾翁
扁舟是乗畫溪櫓摇銅峰屐登(湖州志長興縣有罨畫/溪古木夾岸可十里許)
(武康縣有銅官山呉王濞/採銅于此唐名武康山)二老風流觚飛爵騰(杜甫寄/贊上人)
(詩與子成二老來往亦風流儀禮騰觚於賔註凡觴一/升曰爵三升曰觚傳毅舞賦騰觚爵之斟酌兮曹植詩)
(騰觚飛/爵闌干)吾翁見背是年夏月孤子流離狂奔呉越遇翁
武丘别翁倉猝漬血交頥含哀刺骨嗟嗟余弟十四稱
孤作贅睢陽(歸德府志/漢曰睢陽)單衣路隅上鮮郄公疇憐淳于
(揚雄蜀都賦若其漁弋郤公之徒左思蜀都賦王孫之/屬郤公之倫註豪俠也史記滑稽傳淳于髠者齊之贅)
(壻也滑/稽多辨)卵翼惟公(左傳楚子西曰勝如卵余翼/而長之註子木之子名勝)立其户
樞自古而然俗疵文雅或與翁言彼陳生者癡王伯輿
(見滕王賦世説王長史/曰人言會稽王癡真癡)狂桓子野(見掌/亭誄)慎勿與通暱生
者寡弟歸告兄嫉彼啁啾兄笑而言彼其何尤翁定知
人人言勿憂所恨於中關河阻修余到中原實維己酉
滎澤波飛成臯雪阻(見醴泉頌一綂志戰國成臯古邑/名本東虢國地又名虎牢漢成臯)
(縣屬河南郡今開封汜水縣有成臯阪古蹟/吕氏曰滎陽成臯自春秋來為天下重地)遂踦翁閭
與翁握手跌宕詞場(見初/明序)激揚文藪(漢谷永疏贊命/之臣靡不激揚)宋
中四月名花盛開大者如柈(見子/厚序)霞蒸絳堆翁曰觀乎
幸子能來繞燧人陵經閼伯臺(輿志燧人氏陵在歸德/府左傳昔高辛氏有二)
(子伯曰閼伯季曰實沈不相能也帝遷閼伯于商丘主/辰故辰為商星歸德志城西南有閼伯墓廟傍有臺)
老輩誰與徐公健在(原註謂/恭在)躡電追風君家叔岱吹竹
彈絲呼盧博簺(昌黎文代張籍書云未必不如聽吹竹/彈絲敲金戛石也呼盧見梧月序博簺)
(見葉母/序註)食酒衫汚抝花帽戴(古樂府抝折楊柳枝輟耕/錄南方或謂折花曰抝花)
(元微之詩今朝/誰是抝花人)聨旬浹夕喧豗譟呼余戲謂翁人言有
諸狂耶癡耶夫我何居翁曰非癡狂應不誣余舞蔗竿
(見半/繭賦)脱身而跳翁果知余仰天大笑(史記滑稽傳淳于/髠見齊王仰天大)
(笑冠纓/索絶)桂醑重斟(見九/日序)梨園再召(唐紀𤣥宗選弟子三/百人按曲于驪山繡)
(嶺下謂之/梨園子弟)花竹幽軒箏琶絶調余倚酒悲告翁倦遊擬
欲從翁卜其菟裘(見季/青序)翁顧徐公叔岱是謀茂陵小婦
為余訪求(見海棠/賦註)嗟嗟聚散何常之有欲别翁歸悲難
出口餞我城東為余折柳(見􁁺/菴序)顧語陳生定能來否余
揖翁言翁乎莫愁人愛賢豪鷹貪臂鞲(漢紀桓虞謂趙/勒曰良吏如良)
(鷹下鞲即中鮑昭詩昔/如鞲上鷹註鞲臂衣也)白日在天酸風射眸(李賀詩東/關酸風射)
(眸/子)余所遲來罰余酒籌泗水如油淮帆若箭(慎子沙下/龍門流駛)
(竹箭駟馬/追之不及)别翁半載夢中常見昨者南徐浪花雪濺睢
州使君(輿志睢州/屬歸德府)召余文讌酒中語我翁竟仙遊余驟
而疑詎有此不嗣後弟書來自商丘(見/上)發函伸紙涕泗
横流翁之盛德淵騫曾史(見施/公誄)翁之精明博聞強記(禮/)
天祐善人豈宜有是反覆徬徨終無信理所可差慰家
有璆琅(書/)鳯毛犀角(見三/芝序)巨闕干將(越絶書歐冶子五/劍曰純鈎湛盧豪)
(曹魚腸巨闕按/干將見園次序)司成棨㦸令子文章翁無憾矣乗雲帝
鄉(堯紀華封人曰去而上/仙乗彼白雲至于帝鄉)我所聞翁殁之前夜飲類公
榮(晉書劉公榮飲酒雜穢非類或譏之答曰勝公榮者/不可不與飲不如公榮者又不可不與飲是公榮輩)
(者又不可不與飲/故終日共飲而醉)聲如興霸(見梧/月序)歌板未收金缸猶㵼
揮手人間奄然而化蟻觀八極(莊子田子方篇揮斥/八極并見璿璣賦註)驂
鸞太清(見貞女序太真科三清之間各有正/位聖登玉清真登上清仙登太清)翁齊物化
我憶交情高山不作流水無聲嗚呼已矣盡此生平
　　祭同學董文友文
於戲我友去年今夜櫟園司農酌余館舎秋霖㶁㶁(見/萬)
(柳/啟)街鼓礌琅(左思呉都賦菈擸雷琅/韓愈詩乾坤擺雷琅)子已在焉傫然以
尫(史記趙武靈王廢太子章/羣臣見故太子傫然也)廣陵宗生新安汪子與我
與君四人而已君時憊甚(公羊傳楚子反謂/宋華元曰甚矣憊)覓几而慿
食一溢米酒不半升(見謝/呉啟)余心怦焉(宋玉九辨心/怦怦兮諒直)口與
心計念欲沮君俾無入試君悲久􁀙誓奮文場余言中
茹囁嚅自傷(盤谷序口將/言而囁嚅)戰罷而歸江颿若箭(見仲/衡序)東
舫西船曠焉不面凉秋報罷匿影蓬根(見得/仲序)日薄虞淵
(見呉太母啟向秀思舊賦/于時日薄虞淵寒氷凄然)子訃在門嗚呼天耶痛纒心
髓重趼狂奔(國䇿公輸般為楚設機械攻宋墨子百舎/重繭往見般以却之淮南子申包胥累繭)
(重胝至/秦庭)哭君百里鳴呼我友交君廿年詞場跳盪(見藝/圃序)
文讌流連得草而呼聞音而喜(莊子夫逃虚空者聞/人足音跫然而喜)生
我者親相知惟子子之文學蛟龍蜼螭(周禮九章虎蜼/為首註似獮猴)
(而大黄色螭/見璿璣賦)劌怵胃腸(桓譚新論揚雄作甘泉賦始成/夢腸出收而内之明日遂卒金)
(樓子揚雄作賦有夢腸之談曹植為文有/反胃之論潛確類書王仁裕刻腸為文)放為瑋詞抉
電鞭霆山移壑飛岣嶁岐陽鐫之剔之(岣嶁見竹逸序/岐陽見梧月序)
子之績學博聞強誦纎窮蜹翼細穿針孔夾漈後先貴
與伯仲(見敬/哉文)射覆發矇應弦而中(漢東方朔傳上嘗使/諸家射覆置守宫盂)
(下射之註于覆器之下置諸物令暗射之按方朔與郭/舎人射覆知蟁楚檮杌楚庭有神白猿射莫能中養由)
(基射之未發猿擁柱/而號既發應弦而下)子之行誼忠信楷模砥行潔身皭
然不汚(見貞/女序)鼓鞴元氣(補/註)笙簧典謨(見素/伯序)英英哲人煌
煌大儒其或少時婞直自遂(離騷鯀婞直/以亡身兮)意所齟齬(九/辨)
(圓鑿而方枘兮知/其齟齬而難入)唾猶泥滓(見掌/亭誄)壯而折節刮磨淬礪
人或不知畏其鋒鋭君少為文詭麗萬方中年聞道筆
陣堂堂(孫武子無擊/堂堂之陣)刋落鉛華(見茹/蕙序)一歸老蒼而彼小
儒沸猶蜩螗(詩如蜩如螗/如沸如羮)疇昔之言記其八九君曾語
我人生何有誰為後死託之不朽誰知君碣遽落吾手
(杜詩不意青草/湖扁舟落吾手)一語更悲曾顧余云昔賢名集迪功舎
人(徐昌榖集序昌榖明神宗時人負才善屬文不得志/位甚卑僅為迪功郎因名其詩為迪功集行于世)
最可懼者百年奄忽(見王/母詞)呼之茂才(見雪/持序)以當官閥(見/壽)
(季序/註)何知今日果䜟斯言方干羅隱萬古同寃(唐書方/干字雄)
(飛桐廬人羅隱字昭諫錢塘人貌俱寢陋工于詩不第/光化中韋莊奏才人不遇者如李賀陸龜䝉羅隱羅鄴)
(方干賈島温庭筠劉德仁十餘人請追賜/及第以慰地下一作宰臣張文蔚所請)而我識君飄
飄雲氣(見浙西/詞序)百軸龍文扛之入地(見佳/山序)燈䦨淚盡濺
雨驚沙百靈惶惑萬感槎枒(見觀/槿序)空庭無人明河欲斜
我之哭君醒耶夢耶倘余未死息壤在彼(見季/青序)傳君遺
文誨君幼子苟或不然臣力竭矣柱絶絃摧(見鷹/垂序)報君
僅此
　　公祭梁老師母呉夫人文
嗚呼哀哉竹殞湘江(見憺/園賦)蓮凋華井(見鞠/存啟)簫愴嬴樓(見/藝)
(圃/序)笙悽緱嶺(見滕/王賦)麝粉千堆(見紫/來序)兔華萬頃(見謝/柯啟)天上
春沈人間夜冷維予夫子名在旂常(見鄴/園啟)家傳鴻案(見/貞)
(女/序)國賁龍章同牢尹姞佐饋姬姜(詩/)絃調燥濕琯叶陰
陽萬樹梅開六街燈罷我儕小子羣遊輦下並屬提攜
俱䝉奬借問字花朝(見昭/華序)執經雪夜(紀善錄游定夫楊/子立初見伊川伊)
(川瞑目而二子侍立既覺顧謂曰爾輩尚在/此乎今既晩且休矣乃出門門外雪深三尺)彩毫掞賦
(見看/奕賦)錦瑟填詞(見天/篆序)公與生徒朝斯夕斯值公屢日端
居不怡微聞德曜(見劉太/母序)沈疴中之我黨私憂時還竊
擬天相夫人勿藥定喜(易/)何圖惡耗(見尤/母誄)遽入於耳未
遇金膏(見鞠/存啟)難逢石髓(見半/繭賦)夫人閥閲(見皇/士序)實冠三河
一門畫㦸(見閨/秀序)七葉瑶珂(見祖德賦/及半繭賦)眉分恒嶽(眉分見/閨秀序)
(恒嶽見/銀臺啟)錦濯滹沱(錦濯見園次序滹/沱見田太翁啟)香奩咏絮(見琴/怨序)綺
嵗牽蘿(見昭/華序)鳴雁相呼(詩/)彩鸞旋嫁(見憺園/賦註)歸我尚書
茜袍珠帕(見憺/園賦)四姓門楣(見璿/璣賦)二姚姻婭(左傳伍員曰/昔少康逃奔)
(有虞妻之以二姚杜註姚虞姓虞君/妻以二女也離騷留有虞之二姚)法酒杯傾宫香扇
惹尚書昔載暫臥棠村潭園雨歇蕉屋烟渾看花北郭
命酒西園(見尺/牘序)夫人克相嬿婉琴尊(詩/)海國珠洋(見徐/母序)
渦漩雪吼(爾雅渦辨回川註旋流也劉禹錫詩/八月濤聲吼地來巻起沙堆似雪堆)爰
敕尚書樓船疾走手豢蛟龍(見舜/民序)口銜星斗(後漢書劉/陶訟朱穆)
(寃曰中官手握/王爵口銜天憲)夫人在家摒擋箕帚(摒擋見庭表序/箕帚見王母銘)桄
榔葉黒茘子枝鮮(見玉/巖序)鐃歌返斾(見鄴/園啟)花鳥歸船亞相
還朝(見敬/哉文)夫人從焉象服翟衣(詩/)犀翹爵鈿滿院銅琶
(見蓴菴/序註)一簾樺燭(國史補宋朝京師每正旦曉漏以前/宫相使執金盤皆以樺燭百具照之)
(號火城註以樺木皮/巻之為燭或褁松脂)下直餘閒闔門休沐(見雪/持序)粉黦鸕
鷀(補/註)硯斑鸜鵒(歐陽修研譜端谿子石以注水不耗為/佳有鴝鵒眼為貴俗以子石為紫石)
竹脆絲清茗香釀熟桓妻偕老(見壽/閻序)鮑女雙仙(見葉/母序)花
名並蒂(見憺/園賦)鶴必千年(見良/輔序)何期玉臼便上瑶天(列仙/傳裴)
(航過藍橋渇老嫗令雲英以漿水飲/之航得玉杵臼與嫗後遂娶雲英)鸞難膠續(見顧哀/辭禽經)
(鸞血作膠可以/續弓弩琴之弦)桂以香煎(莊子人間世楚狂接輿曰山/木自冦也膏火自煎也桂可)
(食故伐之漆/可用故割之)嗚呼夫人蘭摧玉毁(見翼/王序)嘆昔文人亦多
如是延壽靈光賦成蚤世(見滕/王賦)豪氣三千弱齡廿四名
閨韶齒雖與同殤然而遭遇獨擅幃房夫人八座(見韓/倬啟)
命婦頭行(見李/母啟)榮封一品綵舞諸郎(見憺/園賦)長信宫中(見/憺)
(菴/序)日華門左(宫闕志日華門在左/掖杜詩我住日華東)面藥口脂(官儀臘月/宣賜口脂)
(面藥所以盛之者翠管銀/罌杜詩口脂面藥隨恩澤)釵梁翠朶賜出彤樓捧歸青
鎖(見憺/園賦)似此殊恩仙遊亦可况徴蘭夢(見三/芝序)蚤茁苗哥
(原註梁蒼巖先生夢人貽宋繡松下/茁五苗是嵗生第五郎因名苗哥)犀錢繡褓(坡公集/有賀人)
(生子詞云犀錢玉果/利市平分霑四座)蠟鳳銀鵝(蠟鳳見雪持序王建/詩金鳳銀鵝各一叢)芳
華不沫金石誰磨名分月姊位列星娥(見憺/園賦)所未忘悲
師門誼在坤範空存母儀不再蕙幄消紅(見少楹/序註)松門
掩黛敬芼芳蓀(爾雅芼搴也郭璞曰拔取萊也楚詞蓀/橈兮蘭旌上林賦葴橙若蓀註蓀香草)
(也/)公陳哀誄
　　祭徐母顧太夫人文
嗚乎哀哉天姥峰傾(見徐母/壽序)皇媧石徙(見憺/園賦)少女風微
(見徐母/壽序)夫人城圮(見劉太/母序)鵑有血而都紅(見孝/威序)竹無班
而不紫(見憺/園賦)春凋翠水之桃(下/註)夜落丹丘之李(真人王/褒内傳)
(五雲丹山上有𤣥/雲李食之得仙)盆翻玉女(見劉太/母序)千尋之箭筈何存
(華山記箭筈峰上有穴纔/見天攀緣自穴中而上)井竭鮑姑(見徐/母序)百丈之轆轤
長已(見靈岩碑註名義考轆轤井上圓轉木收綆者/李涉詩深院梧桐夾金井上有轆轤青絲索)五
嶽則羣真失位(見銀/臺啟)馳吊夸娥(見徐母/壽序)三湘之衆水驚
流(見看/奕賦)騰悲嬃姊(見雪/持序)於是荀龍摽躃薛鳯摧傷(見逸/齋序)
(詩寤躃/有摽)淚浮碧落(見觀槿序紀聞談唐陽冰見有碑篆/十餘字愛其中碧落二字謂之碧落)
(碑/)哭撼瑶閶(見靈/巖碑)白馬溢延秋之里(魏都賦西闢延秋/東啟長春註俱端)
(門/外)素車填通德之坊(見祖/德賦)日邊則翟茀魚軒(見葉/母序)髽而
致祭(見貞/女序)天上則朱牆碧翣(見瑞/木賦)賻以行喪(見壽/徐序)七日
歌虞(見瑞/木賦)文士鏗鏘之製千秋誄德(玉臺新咏序非/無誄徳之詞)元
公焜燿之章然而頌美終賒揚徽易賸賦嬴芊者(見翼/王序)
僅許其門第之華誇尹姞者(詩/)祇數其遭逢之盛雖復
穹碑槩日高蟠贔屭之文(見萬栁啟註左思呉都賦巨/靈贔屭註大龜蟕蠵之屬好)
(負重今石碑/龜趺象其形)縱令健筆凌雲(杜詩健筆凌鸚鵡/凌雲見浙西詞序)麗燦蛟
龍之詠難形寸草之心莫罄慈萱之行(見憺/園賦)惟太母之
令善在代匱而彌彰(見潘/母啟)伊蚤齡之處約覘裕後之方
將若乃時甫遭屯家方多難鳳既摧頺雛猶爛熳嵗無
春而匪秋時有宵而曷旦鬼謀孟母之鄰(見葉/母序)人笑梁
家之案(見貞/女序)時則授經膝下課史牀前何妨雌伏不受
䕫憐(世説後漢趙温字子柔為京兆郡丞嘆曰丈夫當/雄飛安能雌伏遂棄官去莊子秋水篇䕫憐蚿蚿)
(憐蛇蛇憐風風憐日目憐心山海經䕫無角/一足而行蚿百足蟲註以一足憐百足也)豈有神方
隨羿妃而入月(見琴/怨序)非無微志效漆室以憂天(漆室見/觀槿序)
(列子杞國有人憂天地崩墜者因往/曉之曰天積氣耳柰何憂崩墜乎)是以金方處礦(杜/詩)
(金璞無/留礦)珠已潛淵(莊子天地篇藏金/于山藏珠于淵)荻既書殘(見劉太/母序)
化作行行玉樹(見祖德/賦註)薦經剉盡(見徐/母序)變成院院金蓮
(唐紀令狐綯字子直呉興刺史白敏中薦之綯承/㫖夜對禁中上命以金蓮炬送歸累官同平章)訝天
心之竟爾稔人事之宜然抑太母之艱貞在履亨而不
忒緬盛德之持盈詎殊榮之偶獲至乃錢皆萬選(唐書/張鷟)
(字文成號青錢萬選以/文章瑞朝廷為學士)萼必連枝(見憺/園賦)陋競爽之郊祁
參三駕兩哂齊馳之軾轍蓮耦為竒(見徐/母序)再續元燈掇
名省之巍科羣推快偦(見徐/母序)三喧臚唱奪曲江之上第
定屬佳兒(唐書貞元中羅玠及第開宴曲江池後遂為/故事相如賦臨曲江之隑洲註在杜陵西漢)
(武帝/造)斯時也看銅街之對舞宫袍即達者將母色喜見
繡陌之交縈綵仗縱高人未免情移而太夫人則談笑
無驚神明自若熏成蓮座皈晩唄以生香(見靈/岩碑)織得花
機逐春梭而不落(庾信謝賚白羅啟鳯不去/而恒飛花雖寒而不落)貴能思儉
䱹雖㫖而常封(見李/母序)安不忘勞綿自温而每却(南北史/朱百年)
(貧傷母逝後甘飢寒嘗就宿友人/覆以綿康醒曰綿定竒温卒却之)一座盡貞觀將相屏
間識彼豪英(唐書列女傳王珪微時母盧氏嘗云子必/貴但未見汝與遊者珪一日引房𤣥齡杜)
(如晦過之母/曰汝貴無疑)半堂皆濂洛生徒(見施/公誄)帳後資其酬酢(見/劉)
(太母/序)勿以吾為致念(見潘/母啟)房杜何人(唐房杜相謨房梁/公𤣥齡字喬臨淄)
(人杜蔡公如晦字克/明杜陵人後俱為相)誰言善不可為富歐宜學(唐名臣/紀有富)
(弼歐/陽修)是則白麟遜瑞(見醴/泉頌)赤雁非禎(見梧/月序)既嘉祥之洊
集將純嘏其駢臻何圖日在禺中(淮南子日臻于衡陽/是謂禺中對于昆吾)
(是謂/正中)遽返瑶池之駕(見孟太/母啟)陽生嶰谷(律歴志黄帝使/伶倫取竹于嶰)
(谷/)遄為元圃之征(見任/邱啟)閭里鮮舂人之相(見憺/園賦)街衢多
夜哭之聲(禮/)嗟乎禮備榮哀(論/語)名標圖畫(見王/母辭)知神理
之彌新(世説戴公見林法師墓曰德音未逺而拱/木已積冀神理綿綿不與氣運俱盡耳)寧有
生之怛化(見施/公誄)然而某等纒悲奚極雀未酬恩(見素/伯序)蛇
難報德(見鷹/垂序)洛陽金盡(蘇秦傳黄/金百鎰盡)恒分壽母之釵鐺(見/徐)
(母/序)范叔袍寒(見代/友啟)屢費太君之刀尺(張衡賦秉刀持尺/郭泰機詩衣工秉)
(刀/尺)感實切於生平遇難忘夫疇昔今年春少桑枯滿路
之花(商書太戊時五/日而祥桑枯死)昨嵗寒多雪縞千山之色藉椒醑
之清芬(見九/日序)佇靈旗於彷彿(見掌/亭誄)附注(西王母傳王母/所居左帶瑶池)
(右環/翠水)
　　益都馮相國壽詩跋
粤以徒維敦牂之嵗(天皇紀天皇氏制十干十二支之/名十干内已名屠維十二支内午)
(為敦牂/此疑誤)月在元枵(左傳梓慎曰宋鄭其飢乎嵗在星紀/而淫于𤣥枵註𤣥枵在虚危之次潘)
(岳西征賦嵗次/𤣥枵註壬子也)日纒北陸(見澹/菴序)益都馮夫子(青州志益/都縣漢武)
(封淄川王子胡/為益都侯故名)以三台之上佐(見賀/徐序)躋七􁑋之遐齡時
則縹纓飛組之士羣集國門(見九/日序)懐蛟夢鳥之賔咸依
闕下(懐蛟見祖德賦/夢鳥見璿璣賦)莫不藉鉛槧以攄忱(見尺/牘序)託箋繒
而寫志霞蒸綺爛筆欲摩天(見天章/序註)玉戛金舂聲俱擲
地(見鷹/垂序)其門下士陳玉璂彚而獻之弆以一函(見尺牘/序註)
區為四頁作者凡若干人計詩凡若干首縚並朱繩(見/玉)
(巖/序)裝俱玉軸(見三/芝序)琉璃滿篋(見園/次序)還熏荳蔲之香(見海/棠賦)
菡蓞盈箱仍襲葡萄之錦(見三/芝序)傳之輦下播在藝林亦
曰盛哉猗歟偉矣在昔槐㕔重相(夢溪筆談學士院第/三㕔閤子當前有一)
(巨槐素號槐㕔舊傳/居此間多至入相)鶴禁元僚(見澹/菴序)西京則爵埒蕭曹
(見壽徐/序註)北宋則名齊韓富(韓富三相謨韓忠獻公琦字/稚圭相州人富文忠公弼字)
(彦國河南人慶歴中軍中稱/韓范治平中相業稱韓富云)當其齒届期頥年踰艾耋
(禮/)兩宫祝哽(禮/)賜几杖以入朝(卓茂傳光武詔以茂為/太傅賜几杖車馬後漢)
(書包咸字子良光武時入授太子論語每進見錫以几/杖按李充字太遜延平中徴為博士後年八十以為國)
(三老賜/以几杖)五等稱觥班臣鄰而陪位(周/禮)清文燦爛樂奏三
終麗製鏗鏘音調六佾(樂/記)九如頌嘏(詩/)無非殿上之金
張(見滕/王賦)五福陳疇(書/)大抵天家之岐薛(唐紀睿宗景龍/三年岐王隆範)
(為左衛率羽林大將軍薛王隆業為/右衛率薛逢詩雲外笙歌岐薛醉)至於援据喜祥鋪
張官閥(見壽季/序註)彭籛斟雉未必皆真(天問彭鏗斟雉帝/何享壽命永多夫)
(何長註彭祖好和滋味進雉羮于/帝帝饗之而錫以壽考至八百嵗)玉女投驍何常盡實
(見昭/華序)頌揚典故不過六朝綺麗之詞役使虚無要皆五
利浮夸之術(漢武紀欒大言仙人可/致拜五利將軍尚公主)登西洛王侯之第
便言碧柰成林(見彭大/翁啟)過東都將相之家遂説青毛降
節(見任/邱啟)差無事蹟略助談諧雖昔説之所曾聞亦達士
之所不尚今我公之初度也芝蘭異氣盡欲揚芬笙磬
殊音咸思發響三明七穆既歌風緝雅而來(見園/次序)一介
單門亦躡屩擔簦而至(見季/壽序)甚者齊秦烈士汾晉畸人
夙標耿介不隨魏勃為掃門(見壽/徐序)素秉幽貞并乏襧衡
之滅刺(見園/次序)亦復踴躍歸仁激昻慕義欣逢降嶽(詩/)操
敝帚而思前(見園/次序)幸值懸弧(見壽/閻序)踵高甍而恐後(見玉/巖序)
孤竹二君亦頌大年於釣渭(見孟太/母序)商芝四叟(見映/碧啟)還
歌眉壽於封留(漢紀高祖欲易太子張良請/四皓以為客按良封留侯)溯龍編鳥
篆而後(龍編見半繭賦/鳥篆見銀臺啟)固曠百世以難儔暨崦嵫濛汜
之鄉(天問出于暘谷次于䝉汜淮南子日入崦嵫經細/柳入虞泉之汜曙于䝉谷之浦垂景在樹端謂之)
(桑/榆)亦渺八紘而僅見(見璿/璣賦)若乃時有指歸文多倫脊(詩/)
堦前獻賦感萬間庇士之殷懐(杜詩安得廣厦千萬間/大庇天下寒士俱懽顔)
筵上歌詩述三握求賢之至意(史記周公世家周公戒/伯禽曰我一沐三握髮)
(一飯三吐哺/起以待士)挽其在位願黄扉紫禁以長歡(見佳/山序)請必
無歸縱碧水丹山而奚慕(見銀/臺啟)賡颺莫罄更及於丈人
屋上之烏(六韜武王登夏臺以臨殷民周公旦曰/愛其人及屋上烏憎其人憎其儲胥)愛戴
何窮兼詠夫劉尹當年之樹(見健/松記)不學青牛關上謹侈
諛詞(見天/篆序)非如朱鳥牕前徒誇摭説(見三/芝序)崧以菲才獲
承盛事鐘鳴谷應(見詩/選啟)知感召所從來草偃風行(論/語)識
吟謡之有自恭題數語敢為衆作之前驅敬附一言用
託羣公之末簡然而遊晝錦之堂(見逸/齋序)琳瑯觸目(九歌/璆鏘)
(嗚兮琳瑯世説有人詣王太尉遇安豐大將軍丞相在/座往别屋見季胤平子還語人曰今日之行觸目皆見)
(琳瑯/珠玉)赴耆英之社(見映/碧啟)巻軸連雲(見懸/圃序)長箋短幅收之
此帙而還贏妙染高文概以斯編而未備人思借錄如
披河間之碑(晉書張衡為河間相四年卒崔瑗為作碑/文按張衡相河間有前後碑庾信馬射賦)
(階無玉璧既/異河間之碑)客盡傳觀似玩秦庭之璧(見貞/女序)儻緘篋底
蠧魚食此而長生(雜錄璧魚入經函中食神仙字/則身有五色人吞之可致神仙)設在
船中蛟龍守之而不去(見玉/巖序)
　　跋余淡心所藏詩巻
此端毅公乙巳長安所贈廣霞先生詩册也公也百僚
模楷(見祖/德賦)四海君宗(詩/)猥於烏帽之儔(補/註)彌結青松之
契(見賀/徐序)縱天長海濶而魚訊恒通(見尺/牘序)值肉奮絲飛(見/觀)
(槿/序)而鸞吟間作(見琴/怨序)文無加㸃筆不能休(見少楹/序註)每當
三爵之油油(禮/)便覺萬言之纚纚(見黄/門序)發狂言而驚座
(見樂府序陳遵傳時列侯有與遵同姓字者每至門座/中震動號曰陳驚座書㫁陳遵每一書一座皆驚杜牧)
(詩忽發狂/言驚四座)盡訝神來(見藝/圃序)押硬句以盤空(見佳/山序)何愁腕
脱(見藝/圃序)此則當時驛裏(見憺/園賦)未獲擬其彫華文舉筵前
(見九/日序)無以方斯敏妙者也僕在京華亦霑歡讌西堂剪
燭(温州府志府内有西堂即謝靈運思詩夢弟惠連/得池塘生春草之句處宋玉九辨蟋蟀鳴此西堂)頗
多知已之言(見尺/牘序)北渚揚舲(北渚見藝圃序/揚舲見半繭賦)大有消魂
之賦(見無/沗序)情深積刼感歴窮塵(見琴/怨序)曾昔夢之幾何竟
哲人之不作流連烟月惻愴關河何意先生視余斯巻
嗟乎賈逵碑上字字生金(王隱晉書永嘉初陳國項縣/賈逵石碑之中生金人鑿取)
(賣賣已復生此江東之瑞按輿志/繁昌縣授石碑亦生金表送上)庾信集中篇篇是玉
(補/註)敬告典籖幸加藏弆(見尺/牘序)勿使蛛縈蠧蝕負荆軻一
片之心(見智修序李賀咏劍/詩直是荆軻一片心)就令紙敝墨渝(見樂府/補序)存
鮑叔千秋之誼(見園/次序)
　陳檢討四六巻二十
