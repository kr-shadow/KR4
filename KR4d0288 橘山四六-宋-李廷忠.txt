#+TITLE: 橘山四六-宋-李廷忠
#+DATE: 2018-05-12 10:19:35
#+SOURCE: github.com/kanripo/KR4d0288 master b3d3b0a4                
欽定四庫全書　　　　集部四
　橘山四六　　　　　　　别集類三(宋/)
　　提要
　　　　(臣/)等謹案橘山四六二十巻宋李廷忠撰廷
　　　　忠字居厚橘山其號也於潛人淳熙八年進
　　　　士歴無為教官旌徳知縣終於䕫州通判宋
　　　　史無傳厲鶚作宋詩紀事載所著有洞霄詩
　　　　集今亦不傳惟是編尚存明萬厯中丹陽孫
　　　　雲翼為之箋注雲翼自序稱所藏原係抄本
　　　　甲申應貢之京師偶攜是帙遂取繙閱隨手
　　　　箋釋後隨牒炎徼左僻多暇爰取訂正稍加
　　　　詮次云云蓋向無刋版自雲翼箋釋後始授
　　　　梓行世也廷忠名位不顯故集中啟劄為多
　　　　大抵候問酬謝之作而第十四巻内乃皆賀
　　　　正賀冬至箋表中有乗軺䕶漕等語與廷忠
　　　　仕履不合必非其所自謂案洪邁容齋四筆
　　　　稱宋時所在州郡相承以表奏書啟委教授
　　　　因而餉以錢酒此必廷忠為教官時代州守
　　　　及憲臣所作特原本未及注明遂不可辨耳
　　　　北宋四六大都以典重淵雅為宗南渡末流
　　　　漸流纎弱廷忠生當淳熙紹熙之間正風會
　　　　將變之時故所作體格稍卑往往好博矜新
　　　　轉傷繁冗然織組尚為工穩其佳處要不可
　　　　掩固當存之以備一家至雲翼箋注尤多蕪
　　　　雜未足以資考核以其裒綴頗勤故姑仍舊
　　　　本録之不復刋削焉乾隆四十六年五月恭
　　　　校上
　　　　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　　　　　總　校　官(臣/)陸　費　墀
橘山四六原序
先大父曲水翁喜藏異書多宋人抄本橘山四六其一
也甲申嵗翼應貢之京師初擬陸行不復挾䇿尋附便
舟眠食之外終日兀坐搜笈中偶以是帙䕶郡牒遂取
繙閱日必數過已而厭之顧無可以游心寓目者因倣
古人𨽻事之意隨手箋釋日得數則比至天津簡端已
滿後亦不復省錄頃隨牒炎徼地僻多暇念席蓐之舊
不忍捐棄爰取訂正稍加詮次第出於風塵羈旅無所
考證多蔓引影合不無燕郢之謬葢特借此以銷其寥
落之況非敢妄意於著述之事也或曰竿牘小智行之
不逺何足措意竊謂不然彼三都近俳非壯夫所為而
張載劉逵以博洽通儒咸為之訓詁西州逸士皇甫謐
從而序之今雖不敢上方古人庶幾猶賢乎已耳萬厯
丁未夏五望日曲阿孫雲翼序
欽定四庫全書
　橘山四六巻一　　　　　宋　李廷忠　撰
　　　　　　　　　　　明　孫雲翼　注
　　通王樞相(宋㑹要樞密使帶相即為樞相自後唐/始按宋史光宗朝王淮為右丞相兼樞)
　　(密院使措置營砦/檢視沿江守備)
喬木參天一國仰世臣之重(東坡詩故國非喬木興王/有世臣又故國依然喬木)
(在典刑復見老成人杜詩喬木上參天又黛色參天二/千尺又中有松栢參天長周平園賀張尚書啟數朝士)
(於貞元春風屢改得世臣於故國喬木猶存熊克賀吕/侍郎啟故國非謂喬木紹世業於韋平學者仰如泰山)
(極師資/於游夏)餘波在泮諸侯容食客之閒(詩思樂泮水白虎/通泮宫者半於天)
(子宫也但南面禮儀之方有水耳其餘壅之説文泮宫/諸侯饗射之宫也西南為水東北為墻五經通義諸侯)
(不得觀四方故缺東以南半天子之學故曰泮宫左傳/其波及晉國者君之餘也史記孟嘗君傳食客數千人)
(信陵君傳致食客三千人劉長卿詩食客雖多/誰報恩杜詩甫也諸侯老賔客又蚤作諸侯客)問其姓
名嘗挂於文衡(文選使名挂史筆又道不挂於通人李/嶠與崔少府書通人未嘗接賞談士不)
(以挂言桞文不意相國垂愍特記姓名又名勞長者記/薛逢上崔相國啟咨達姓名瑣瑣形骸或希記憶王建)
(詩仙侣何因記姓名桞文夫觀文章宜若懸衡然増之/銖兩則俯反是則仰裴皥詩宦途最重是文衡温庭筠)
(上蔣侍郎啟洛陽仲暠猶記姓名建業張逢方𢎞採/拾楊萬里啓或聞庸下之姓名已辱暗中之摸索)想
其面目豈紆於記軫(文選無面目之可顯兮韓文面目/可憎呉朱温強識與人一面數十)
(年不忘梁楊愔性強記一見皆不忘其姓名韻㑹紆縈/也又勞也楚辭鬱結紆軫兮謝莊月賦情紆軫其何託)
(王逸注紆曲也吕安書沉思紆結文選望墳思紆軫又/我思鬱以紆又紆鬱游子情又何為憂懐心煩紆韓文)
(軫其寒飢杜詩人事經年記君面陳后山詩平生天上/張公子尚記門間半面人方秋崖啟似是故人恍記車)
(中之半面不幾失子/曽聞堂下之一言)屬當冷次(杜詩廣文先生官獨冷/東坡詩冷官無事屋廬)
(深/)忽有榮逢僭憑魚素之傳(古樂府客從逺方來遺我/雙鯉魚呼童烹鯉魚中有)
(尺素/書)進候鉉台之適(易鼎黄耳金鉉又鼎玉鉉説文鉉/舉鼎具胡犬切三台星名詳見後)
(文選納旌/弓於鉉台)恭惟某官貴名皦於朝日(荀子貴名白而天/下治又君子務積)
(於身則貴名起之如日月而天下應之如雷霆郎顗傳/潔白之節情同皦日趙彦端啟形容王度神化麗於丹)
(青焜燿家聲貴名升乎日月熊克/啟貴名起乎日月新渥照乎乾坤)直節凜乎秋霜(禰衡/傳忠)
(果正直志懐霜雪孔融傳與崑玉秋霜比質晉書傳贊/勁松方操嚴霜比質文選峻節貫秋霜又志烈秋霜心)
(貞崑玉韓儀行成汭制氣合冬日志烈秋霜唐卓行傳爭/元徳秀以徳陽城以鯁峭司空圖知命其志凜凜秋霜)
(嚴韓思彦傳志烈秋霜唐詩志與秋/霜潔李商隐啟春日同和秋霜共冽)負慷慨之志而當
世事不足為(説文慷慨壯士不得志於心也長門賦志/慷慨而自卬歸田賦感蔡子之慷慨繁欽)
(牋懐慷慨之節趙充國辛慶忌傳慷慨風流敘傳志節/慷慨禰衡傳弱冠慷慨晉書宋矩傳慷慨有志節陸機)
(傳贊言論慷慨冠乎終古唐書羅宗道慷慨尚節義又/張建封慷慨尚氣自許以功名杜詩嗚呼壯士多慷慨)
(晉書王猛傳猛氣度雄深細事不干其慮桓温入闗/被褐謁之一面談當世之事捫蝨而言旁若無人)吐
峥嶸之論而在廷臣莫能過(峥嶸亦作崝嶸説文山峻/貌漢書下峥嶸而無地兮)
(揚子似紫宫之峥嶸李白集吐峥嶸之髙論開浩蕩之/奇言杜詩峥嶸吐髙論韓詩髙言軋霄峥髙祖紀賢趙)
(臣田叔孟舒等十人召見與語漢廷臣無能出其右者/注古者以右為尊言才用無能過之者方巨山啟言語)
(妙天下魯諸儒何以尚之智/畧輳上前漢廷臣無出右者)上沃冕旒之聽(説文沃灌/溉也尚書)
(沃朕心説文冕大夫以上冠也邃延垂瑬纊紞旒垂玉/也冕飾周禮王五冕圖云衮冕十二旒以則天數陸佃)
(云王五冕旒皆十二不如是不為蔽明/亦曰繁露或作游杜詩衣冠拜冕旒)徧儀筆槖之華
(南史徐杏傳周捨問杳尚書著紫荷槖相傳云挈囊竟/何所出杳曰張安世傳云持槖簪筆事孝武皇帝數十)
(年韋昭張晏注並曰槖囊也/簪筆以備顧問互見第二巻)有行於時不負所學(陸䞇/傳䞇)
(為相所言皆拂帝短懇到深切或譏其太過對曰吾上/不負天子下不負所學遑他恤乎洪平齋啟昌黎之熏)
(濃涵浸大放厥辭敬輿/之懇切剴深不負所學)發為兩漢之詔令(東都事畧王/珪知制誥其)
(文典麗有兩漢風陸游啟所冀如三代禮/文大備之時抑亦追兩漢文章爾雅之體)追還三代之
禮文(班固兩都賦序大漢之文章炳焉與三代同風東/坡集將以追兩漢之餘而漸復三代之故趙彦端)
(啟逺追三代之風/茂輯一王之典)肅綱紀於本朝(詩勉勉我王綱紀四/方荀子人君用之則)
(勢在本朝而宜蕭望之傳雅志在本朝法真傳/光贊本朝四子講徳論陳懇誠於本朝之上)憺威稜
於絶域(李廣傳威稜憺乎隣國文選威稜則夷羿震盪/又威稜遐厲又闡肆威稜又威稜章臺顛髙適)
(詩幕府盛威稜漢書注神靈之威曰稜憺/動也長楊賦遐方疏俗殊隣絶黨之域)江渚振東歸
之羽(詩江有渚又我東曰歸爾雅小洲曰渚晉書樂/志樂我君惠振羽來翔徐陵詩歸來振羽儀)星
辰聽直上之聲(鄭崇傳崇為尚書僕射數求見諌諍上/初納用之每見曳革履上笑曰我識鄭)
(尚書履聲杜詩聽履上星辰洪适賀林吏書啟望/峻官儀上星辰而聽履私無賔謁指風月以飛談)乃朞
月入贊於政鈞(左傳而收吾憎使贊其政詩秉國之鈞/四方是維顔師古云陶家名轉者為鈞)
(葢取周回調均之義賈誼傳大鈞播/物注言造化為人猶陶之造瓦也)不淹旬繼顓乎兵
柄(袁盎傳絳侯為/太尉本兵柄)惟難合之義不屈(耿弇傳落/落難合)故勇退
之風獨髙(宋錢若水謁陳摶摶曰當作神仙有紫閣老/僧曰不然他日富貴但能急流中勇退耳東)
(坡詩勇退當年正急流余元一啟中世大夫官為家/常倒行於日暮知幾君子介如石乃勇退於急流)凡
其用舍行藏係乎内外輕重(裴度傳度威譽徳業侔於/郭子儀出入中外以身繫)
(國之安危為時之/輕重者二十年)垂紳正笏安若泰山之四維(歐陽公/畫錦堂)
(記垂紳正笏不動聲色而措天下於泰山之安戰國䇿/僕有一言而使君富貴於萬嵗寧於泰山四維嚴助傳)
(天下之安猶秦山而四/維之也注維謂聨繫之)緩帶輕裘賢於長城之萬里(晉/書)
(羊祜傳祜鎮南夏在軍常輕裘緩帶身不披甲鈴閣之/下侍衛不過十餘人唐書太宗曰煬帝不擇人守邊勞)
(中國築長城以備虜今我用李勣守并突厥不敢南賢/於長城逺矣白樂天集倚為長城永固中夏桞文隐然)
(長城朝野倚賴又萬里長城九重安枕唐詩天與三台/座人當萬里城杜牧詩用賢無敵是長城熊克啟扛百)
(斛之鼎歎髙文大冊之豪折千里之衝想緩帶輕裘之/暇余日華啟料敵臨機智畧夙推於武庫折衝壓難威)
(名逺過於長城龔茂良啟欲得君重耳隐然/大國之長城無以公歸兮用作蒼生之霖雨)祠官所以
優耆徳(晦翁語録本朝設祠禄之官以佚老/優賢楊誠齋詩晚嵗祠官是地仙)書殿所以
寵儒臣(劉賔客詩書殿沗聨銜宋詔書殿之職號為清/優曲阜行孫永制進書殿之寵名頒真宫之優)
(秩謂觀文資政端明/等殿大學士學士也)雖名爵居然而益尊而才業施之
而難盡渡江所未有當求諸北士之中(南齊書張緒字/思曼為中書令)
(善談𤣥王儉常云緒過江所未有北士可/求之耳不知陳仲弓黄叔度能過之否)蒼生其如何
行起自東山之下(晉書謝安傳桓温請安為司馬將發/新亭朝士咸送中丞髙崧戲之曰卿)
(屢違朝旨髙卧東山諸人毎相與言安石不肯出將如/蒼生何蒼生今亦將如卿何安甚有愧色駱賔王詩謝)
(公還欲卧誰與濟蒼生李詩謝公終一起相與濟蒼生/杜詩蚤作丞相東山起楊萬里啟安石如蒼生何已􁈩)
(老成之起司馬相中/國矣佇觀書贊之新)葢先皇留為數世之用惟嗣聖急
於舊人之圖(尚書亦惟圖任舊人共政楊萬里啟太上/皇非不知耆徳之深留遺嗣聖新天子欲)
(盡復中原之/舊首擢我公)佇揚贊書(孔光傳已刻侯印書贊注贊進/也延進而拜之書贊者書贊詞)
(於䇿/也)遂正宰席(宋制擢/陪宰席)某學無根柢(杜詩詞林/有根柢)器乏準
繩(楊子法言大器者猶䂓矩準繩/乎先自治而後治人之謂大器)徒以古貌古心而讀
古書粗明操守(韓退之詩孟生江海士古貌又/古心嘗讀古人書謂言古猶今)不能圓
言圓行而應圓物祗坐困窮(元次山惡圓篇安知異日/不言圓行圓動圓静圓以)
(終身乎又吾與汝圓以應物圓以趨時非圓不預非圓/不為方秋崖啟古貌古心而讀古書自忘其拙圓言圓)
(行而應圓物/要非所長)志益凋摧於憂患之林分宜投棄於閒散
之地(韓文投閒置散乃分之宜權徳輿書/以劉秩為祭酒置之國庠似在散地)仰階符之逺
耀(漢書音義泰階三台也黄帝泰階六符注每台凡二/星六符六星之符驗也詳見第六巻左傳陳厲公生)
(敬仲其少也陳侯使筮之曰此其代有陳國乎不在此/其在異國非此其身在其子孫光逺而自他有耀者也)
悵門仞之乆違(文選宫墻重/仞允得其門)獻藝春卿舊出埏鎔之域
(柳文獻藝春卿當三黜之辱埏和土也老子埏埴以為/器董仲舒傳猶泥之在鈞惟甄者之所為猶金之在鎔)
(惟冶者/之所鑄)授文淮服辱居衮繡之鄉(詩我覯之子/衮衣繡裳)於二十
年流落之餘(白樂天詩二十年來拆太多霍去病傳流/落不耦杜詩流落劍三千又流落意無窮)
(劉夢得詩流/落感温涼)得千萬間依棲之所(杜詩安得廣厦千萬/間大庇天下寒士俱)
(歡/顔)惠自天假謀豈人為顧師範自慙於不堪(後漢書李/膺風格形)
(儀皆可師範趙壼傳學成師範縉紳歸慕法言務學不/如務求師師者人之模範也模不模範不範為不少矣)
(嵇康與山濤絶交/書有必不堪者七)在恩門寧忍於終棄(恩門謂座主唐/孫光憲北夢𤨏)
(言相國裴公坦李漢侍郎狀元及第慚舉業未精遽此/叨忝未嘗曲謝座主辭歸别墅三年肄業掩闗勤苦文)
(格乃變然始到京獻恩門文章辭采典麗舉朝稱之范/攄雲溪友議渤海髙公三牓一百二十人多平人得路)
(若桞棠者誠負恩門舉主是知座主稱恩門也趙嘏詩/家去恩門四千里只應從此夢旌旗李商隐啟逺敦世)
(故容在/恩門)國人之賴子産不妨學校之游談(左傳鄭人游/于鄉校以論)
(執政然明謂子産曰毁鄉校如何子産曰何為夫人朝/夕退而游焉以議執政之善否其所善者吾則行之其)
(所惡者吾則改之是吾師也若之何毁之然明曰蔑也/今而後知吾子之信可事也小人實不才若果行此其)
(鄭國實賴之豈惟二三臣仇覽傳覽入太學時諸生符/融有髙名與覽比宇賔客盈室覽常自守不與融言融)
(心奇之乃謂曰今京師英雄四集志士結交之秋雖務/經學守之何固覽乃正色曰天子修設太學豈使人游)
(談其中髙/揖而出)弟子之從朱雲竊幸相君之加禮(朱雲傳雲/常居鄠田)
(時出乗牛車從諸生所過皆敬事焉薛宣為丞相雲/往見之宣備賔主禮其教授擇諸生然後為弟子)寸
悰所激(選詩戚戚若無悰謝靈運詩瞻涂/意少悰孟浩然詩心緒並無悰)尺喙難宣(莊/子)
(丘有喙三尺唐陸餘慶善論事而謬於判事時嘲之曰/説事喙長三尺判事手重五斤東坡詩欲吐狂言喙三)
(尺/)
　　通商知府(商葢嘗為無為軍學職今復為州守李/時亦任此州學職故上此啟詳其文意)
　　(可/見)
升堂而聞絲竹緬懐孔子之舊居(魯恭王傳恭王初好/治宫室壊孔子舊宅)
(以廣其宫聞鐘磬琴瑟之聲遂不敢復壊説文緬徵絲/也廣韻逺也又思貌國語緬然引領南望賈逵注緬思)
(逺也喬𤣥傳曹操奠𤣥墓文邈哉緬矣又懐舊惟顧念/之悽愴潘岳寡婦賦緬懐兮長乖文選緬邈若飛沉又)
(緬然若雙潛又遵途歎緬邈又緬邈區中/緣李詩英風緬猶存韓詩前心空緬邈)在泮而觀旂
鸞復喜魯侯之戾止(詩思樂泮水薄采其芹魯侯戾止/言觀其旂其旂茷茷鸞聲噦噦)
顧瓦礫之賤猥出其後(晉書孫綽傳綽性通率好譏調/嘗與習鑿齒共行綽在前顧曰)
(沙之汰之瓦礫在後習曰簸之揚之糠粃在前和帝紀/任尚代班超為都䕶謂超曰小人猥承君後任重慮淺)
(宜有以/誨之)賴膏馥之餘沾及者多(杜甫傳贊甫渾涵汪洋/千景萬狀兼今古而有)
(之他人不足甫乃有餘殘/膏賸馥沾匄後人多矣)矧當幕府之初開(李廣傳莫/府省文書)
(馮唐傳上功莫府注莫府者以軍幕為義軍旅無常居/止故以幕府言之後漢書獨行傳李充為侍中鄧隲曰)
(幕府初開欲辟天下奇偉班固傳幕府新開廣延羣俊/四方之士顛倒衣裳崔瑗傳大將軍梁商初開幕府首)
(辟之邊讓傳幕府初開博選清華杜詩幕府/初交辟又白頭趨幕府髙適詩幕府制中權)辱在賔筵
之末至(詩賔之初筵温庭筠詩賔筵得/佳客文選相如末至居客之右)敬持尺素(陸機/文賦)
(涵綿邈於尺素周𢎞讓復王裒書蒼鴈頳鯉時傳尺素/清風明月俱寄相思李詩手把尺素書如天落雲錦劉)
(長卿詩自非傳尺素誰與論衷腸岑參/詩水底鯉魚幸無數願君别後垂尺素)僭凂中㳙(史記/曹參)
(以中㳙從又萬石君為中㳙受書謁如淳曰中㳙如中/謁者師古曰㳙潔也言其在中主潔清洒掃之事葢親)
(近左/右也)恭惟某官特立真儒(禮記儒行篇其特/立獨行有如此者)間生賢佐
奥學淵源乎千古(董仲舒傳/師友淵源)懿文轇轕於三光(漢書雜/遝轇轕)
(以方馳注轇轕猶交加也車馬喧雜貌楚辭云騎膠葛/以散亂是也一曰室宇曠深貌相如賦膠葛之宇一曰)
(鋒㦸形揚雄賦撠膠葛又上清之氣文選膠葛無垠柳/文其文皆汗漫煇煌呼吸陰陽膠轕三光陶鎔帝王此)
(轇轕指上/清之氣)璧沼談經發施孟梁丘之藴(詩正義辟雍天/子之學圓如璧)
(壅之以水又天子靈臺在太廟之中壅之以靈沼謂之/辟雍白虎通天子立辟雍所以行禮樂宣教化也辟者)
(象璧圓法天雍之以水象教化流行儒林傳丁寛作易/説三萬言授同郡碭田王孫王孫授施讐孟喜梁丘賀)
(繇是有施孟/梁丘之學)彤庭射䇿邁晁董公孫之流(説文彤丹飾/也堂下至門)
(謂之庭西都賦玉除彤庭謝朓詩彤庭赫𢎞敞沈珣行/裵休制彤庭射䇿陳列升班蕭望之傳以射䇿甲科為)
(郎孔氏雜説漢射䇿與對䇿不同射者謂難問疑義書/於䇿量其大小署為甲乙之科不使彰顯欲射者隨其)
(所釋而得之對者顯問以故事經義觀其所對文辭以/定髙下武帝紀詔賢良明於古今王事之體受䇿發問)
(咸以書對於是董仲舒公孫𢎞等出焉晁錯傳/詔有司舉賢良文學士錯在選中上親䇿詔之)其志有
行所試輒驗以模範之良而通禁籍(陳湯傳宜以時解/縣通籍注通籍不)
(禁止令得出入也/杜詩謬通金閨籍)以絃歌之最而登朝行(吕氏春秋宓/子賤治單父)
(彈鳴琴不下堂而單父治李詩范宰不買名絃歌對前/楹説文最犯取也犯而取故軍功上曰最下曰殿宣帝)
(紀丞相御史課殿最以聞注殿後也課居後也最者凡/要之首課居先也隋蘓威薦房恭懿為新豐令政為三)
(輔最唐韋嗣立累調雙流令政為三河最宋制縣/令罷任委知州考察四善三最韓詩始獲升朝行)端操
不移(屈原逺遊内惟省以端操兮文選樂而無節端操/或虧又弱植慕端操符載愁賦聳端操而不爽)
髙懐自適思錦繡溪邊之遺事(錦繡溪即雙溪在無為/州西南一名錦繡池宋)
(楊傑詩十里喧闐錦繡川鞦韆人健趁飛鳶花明桞暗/丹青國日薄雲濃水墨天按李自注學宫在錦繡溪上)
厭蓬萊山上之清遊(史記海中有三神山蓬萊方丈瀛/洲仙人居之後漢書竇章傳章少)
(好學冇文章與馬融崔瑗同好更相推薦永初中學者/稱東觀為老氏蔵室道家蓬萊山太僕鄧康薦章入東)
(觀為校書郎注老子為守藏史復為柱下史四方所記/文書皆歸柱下言東觀經籍多也蓬萊海中神山為仙)
(府幽經秘籙/並皆在焉)亟請左符(漢制竹符篆書與郡守各留其/半右留京師左以與之杜詩頭)
(白猶堪乞左符劉禹錫詩曽主魚書輕刺史今朝自請/左符來宋王楙野客叢書古之符節左以與郡守右以)
(留京師謂郡守往囘以所授之左符合京師之右符以/防其偽其或遣使調發於郡國則請内庫之右符以合)
(郡國之左符如魏公子無忌入王卧内竊/虎符以召晉鄙之兵救平原之難是也)少寛西顧(詩/乃)
(眷西顧㓂恂傳髙祖任蕭何於闗中無復西顧之憂房/𤣥齡傳太宗伐遼𤣥齡留守京師詔曰公當蕭何之任)
(朕無西顧憂矣陸游啟關中留蕭丞相遂寛西顧之憂/江左有管夷吾共望中興之盛余元一啟闗中付酇侯)
(可以寛西顧之憂河内得冦君然後成/北伐之業卲傳啟暫寛西顧即佇東歸)手種堂前之桞
今見幾春(晉書桓温傳温自江陵北行往觀少時所種/桞皆已十闈慨然曰木猶如此人何以堪攀)
(枝執條泫然流涕南齊書王敬則使魏於北館種楊桞/後虞長曜北使還敬則問我昔種楊桞今各大小長曜)
(曰虜中以為廿棠六一居士集手種堂前垂桞别來幾/度春風又應憐手種樹成陰宋張邦基墨莊漫録揚州)
(大明寺平山堂前歐陽文忠/公手種桞一株謂之歐公桞)眼看觀裏之桃恍如前度
(䴤史劉禹錫為主客郎遊𤣥都觀舊無桃花貞元末至/京師則有道士植仙桃滿觀如紅霞劉賦詩曰紫陌紅)
(塵拂面來無人不道看花囘𤣥都觀裏桃千樹盡是劉/郎去後栽後太和初劉重遊𤣥都觀已蕩然無一株惟)
(兎葵燕麥動搖春風再題詩曰百畆庭中半是苔桃/花浄盡菜花開種桃道士歸何處前度劉郎今又來)推
所作三萬言之師説(儒林傳丁寛字子襄作易説三萬/言訓詁舉大義而已柳文游太學)
(授師/説)移而為二千石之教條(漢書百官公卿表郡守秦/官秩二千石薛宣傳宣為)
(吏賞罰明用法平而必/行所居皆冇條教可紀)觀聽具孚聲實罙著(文選蜚英/聲騰茂實)
(罙音彌深也/詩罙入其阻)重慰去思之俗(何武傳武為兖州刺史徙/京兆尹其所居亦無赫赫)
(名去後常見思晉書謝安傳安為呉興太守在官無當/時譽去後為人所思樂廣傳所在為政無當時功譽然)
(每去職遺愛為人所思文選/何武不赫赫遺愛常在去)競喧來暮之謠(東觀漢記/廉范為蜀)
(郡太守舊制禁民夜作以防火范乃削毁先令但嚴儲/水而已百姓歌之曰廉叔度來何暮不禁火民安作昔)
(無襦今五袴白居易行范傳正制去思之歎來暮之謠/張説姚崇神道碑去思觀頌來暮聞歌駱賔王上兗州)
(刺史啟坐堂敷惠恩纒去/思剖竹垂仁式歌來暮)中郎豈薄淮陽耶聊煩卧䕶
(汲黯傳召黯拜為淮陽太守黯伏謝不受印綬上曰君/薄淮陽耶顧淮陽吏民不相得徒得君重卧而治之張)
(良傳卧而䕶之唐書詔裴度節制河東度辭老病帝/曰為朕卧䕶北門可也劉禹錫詩肯放淮陽髙卧人)朝
廷深知弱翁矣行即召歸(魏相傳相遷揚州刺史考案/郡國守相多所貶退丙吉與)
(相書曰朝廷已深知弱翁治行方且大用矣願少慎事/自重藏器於身王矅軒啟淮陽非薄長孺已藹治聲朝)
(廷深知弱翁/即趨嚴詔)某愚無襪線之長(唐孫光憲北夢瑣言韓/昭仕蜀為禮部尚書文)
(思殿大學士粗有文章至于琴碁書算射法悉皆涉獵/時有朝士李台嘏曰韓八座事藝如拆襪線無一條長)
(者時人/韙之)貧為斗粟之計(陶濳傳潛素簡貴不私事上官/郡遣督郵至縣吏曰應束帶見)
(之潛歎曰吾不能為五斗米/折腰拳拳事鄉里小兒耶)憂熏所積(詩憂心如熏東/坡集積憂熏心)
苦味莫囘(東坡橄欖詩待得㣲甘囘/齒頰已輸崖蜜十分甜)蚤嵗宫袍已作半
枯之葉(東坡詩敝袍霜雪空慙綠又青山半作霜葉枯/危㢲齋啟青衫勃窣半成霜葉之枯白髪蕭疎)
(但覺雪根之長方秋崖啟舉眼視八荒綠髪/已霜蓬之短折腰為五斗青衫半荷葉之枯)窮年燈火
終無太喜之花(韓文矻矻以窮年又燈火稍可親杜詩/燈花何太喜李梅亭啟初年筆硯燈無)
(太喜之花繼世簪/裳袍已半枯之葉)飢驅出門(陶詩飢來驅我去不知竟/何之又此行誰使然似為)
(飢所/驅)強顔來客(司馬遷傳及已至此言不辱者所謂強/顔耳柳文操斧於班郢之門斯強顔耳)
少嘗問學而可郡學惟鄧禹之敢當(馬武傳帝與功臣/諸侯燕語從容言)
(曰諸卿不遭際㑹自度爵禄何所至乎髙密侯鄧禹先/對曰臣少嘗問學可郡文學博士帝曰何言之謙乎周)
(書梁元帝賜劉璠書鄧禹文學/尚或持戈葛洪書生且云破賊)晨入先生以誨諸生非
昌黎而安取(韓文國子先生晨入太/學招諸生立館下誨之)幸大賢由此而發
軔(軔止車之木行則發之/離騷朝發軔於蒼梧兮)故斯文復賴以主盟(左傳晉/禮主盟)
(又狎主齊盟歐文/主斯文之盟㑹)芹藻生輝(泮水詩薄采其/芹又薄采其藻)布韋増氣
(文選布衣窮居韋帶之士王公大/人所以屈體而下之者為道存也)藐是羈孤之迹(謝希/逸賦)
(羈孤遞進注羈孤者清潔耿介不羣之貌杜詩臨老羈/孤極又骨肉滿眼身羈孤李詩緬書羈孤意東坡詩羈)
(孤毎自笑温庭筠啟/羈孤牽軫藜藿難遇)悉歸覆露之仁(嚴助傳陛下垂徳/惠以覆露之晁錯)
(傳覆露萬民注覆/蔭也露膏澤也)竊取坐氊要是公家之舊物(晉書王/獻之傳)
(獻之夜卧齋中而有偷兒入其室盜物都盡獻之徐曰/偷兒青氊我家舊物可特置之羣盜驚走杜詩坐客寒)
(無氊又卿家舊物公能取义遙憶舊青氊周必大謝復/益國公表華陽黒水裂地而封舊物青氊從天而降程)
(厚端賀邵宣撫啟但慙黄絹難陪記室/之好辭莫棄青氊要是君家之舊物)舉揚教鐸庶幾
君子之遺風(尚書遒人以木鐸徇于路鬻子禹曰教事/以事者振鐸大鈐軍法文事振木鐸武)
(振金鐸循吏傳庻幾/徳讓君子之遺風矣)
　　通王運使(轉運使之名起唐先天中/宋制沿革不常詳見各條)
二天行部偃淮草以知名(蘇章傳章遷冀州刺史故人/為清河太守章行部按其姦)
(贓乃請太守為設酒殽陳平生之好太守喜曰人皆有/一天我獨有二天杜詩二天開寵餞戎昱詩人戴兩重)
(天薛宣傳為刺史行部張萬福傳徳宗以萬福為濠州/刺史召謂曰先帝改爾名正者所以褎也朕謂江准草)
(木亦知爾威名若從所改恐賊不曉是卿也文選偃齊/猶草宋璟詩徳風邉草偃山谷詩塞上威名草木知余)
(日華啟譙闉改觀草木知名劉珙/啟草木亦知其名藜藿為之不采)半水充員及齊瓜而
往戍(服䖍曰天子水匝為辟雍諸侯水不匝至半為泮/宫禮綂曰半有水而半有宫左傳齊侯使連稱管)
(至父戌葵丘𤓰時而往及𤓰/而代李詩及𤓰歸日未應遲)密邇使臺之節制(左傳以/陳蔡之)
(密邇於楚杜詩/情依節制尊)倍増吾道之聲光斂板欲前(板手板即/笏也亦謂)
(之簿周禮疏在君前以笏記事後代用簿簿今手板梁/書到溉傳溉斂板對職林州别駕治中見刺史持板拜)
(刺史答拜歐陽公啟逮親而得斗禄雖慰於子心斂板/而揖上官遂成於俗狀劉後村啟乆願執鞭於平日何)
(期斂板/於下風)奏書敢後(朱慱傳文學儒吏時有奏記文/心雕龍公府奏記郡將奏牋)恭惟
某官天球粹稟(説文球玉也尚書天球河圖詩受小球/大球山谷詩天球不琢中粹和李商隐)
(啟日觀同光/天球並價)時棟髙標(説文棟極也爾雅棟謂之桴釋/名中也居屋之中郭林宗與盛)
(仲明書曰足下諸人為時棟梁文選釋褐中林鬱為時/棟又太朴既虧則高尚之標顯李詩髙標絶人喧杜詩)
(髙標跨蒼穹又妙選異髙標韓/詩髙標揖太𤣥又髙標凌秋巖)寶畫一之法以傳家(曹/參)
(傳講若畫一注畫一言整齊也前漢書陳咸欽躬寵忠/世典刑法郭躬傳躬父𢎞為決曹掾用法平郭氏自𢎞)
(數世皆傳法律雍嶠後漢書河南呉雄以法/律斷獄平子訢孫恭三世廷尉為法名家)富襲六之
文而飾吏(司馬相如傳將襲六為七注六經加一為七/也公孫𢎞傳吏事縁飾以儒術循吏傳董仲)
(舒公孫𢎞兒寛三人皆儒者通於世務/明習文法以經學潤飾吏事天子器之)當今盛事惟我
名門稱釋之下無寃民陰有開於後嗣(于定國傳張釋/之為廷尉天下)
(無寃民又于公治門令少髙大容駟馬髙葢車我治/獄多陰徳子孫必有興者東坡詩知君治獄有陰功)舉
皋陶逺不仁者妙相繼於殊科(杜氏通典唐常貢之科/有秀才有明經有進士)
(有明法有書算宋史刑法志士初試官皆習法令熈寧/中復置明法科熊克啟自首掇於殊科即薦敭於華貫)
(又洗空凡馬蚤自擢於殊科/飛上九霄薦親承於異渥)復尋棘署之游(王制凡聽/五刑之訟)
(成獄辭史以獄成告於正正聽之正以獄成告於大司/寇聽之于棘木之下春秋元命苞樹棘槐聽訟於其下)
(棘赤心有刺言治人者原其心不失赤實事所以刺入/其情令各歸實易坎上六係用徽纆寘于叢棘三嵗不)
(得凶㓂榮傳置於嚴棘之下注嚴棘謂獄也鄭氏綺談/大理曰大棘唐詩棘寺初銜命署音曙官舍曰署國語)
(位政之建也/署位之表也)積著槐堦之望(周禮秋官朝士掌建邦外/朝之法面三槐三公位焉)
更迭尤髙於陳義(説文迭更迭也漢書注古者正卒無/常人皆迭為之一月一更此卒更也)
(富者雇貧者月二千此踐更也班固西都賦更盛迭貴/沈珣行韋損制屢更中外迭處清崇莊子屠羊説居處)
(卑賤而陳/義甚髙)踐揚罙顯於疇庸(薛廷珪行崔昌遐制踐揚/華顯尚書疇咨若時登庸)
泥軾朱轓課優三輔(循吏傳賜車葢特髙一丈别駕主/簿車緹油屏泥於軾前以章有徳)
(漢志二千石皂葢朱轓注轓車之蔽也三輔京兆尹左/馮翊右扶風尹翁歸傳翁歸守右扶風盜賊課常為三)
(輔/最)讞書銓筆位炳列星(讞議獄也張湯傳奏讞疑又上/所是受而著讞法注書於讞法)
(挈令以為後式也説文銓衡也文選轉吏部尚書執銓/以平注銓所以稱物晉起居注選曹銓管人材唐選法)
(尚書銓掌七品以上選侍郎銓掌八品以下選流外謂/之小選百官志吏部以三銓之法官天下之人材亦作)
(輇莊子輇材諷説之徒注輇量人物也山谷詩胷中無/冰鑑敢當吏部銓史記天官書太㣲五星五帝座後聚)
(一十五星蔚然曰郎位蘇味道/詩逺從南斗外遙仰列星文)欲圖邊瑣之寧(丙吉傳/案邊長)
(吏瑣科條其人注瑣録也/東坡詩論兵臨老付邉瑣)猶借使華之重(詩序皇皇者/華君之遣使)
(臣也送之以禮樂/言逺而有光華也)千里廣舳艫之運(漢武帝紀舳艫千/里薄樅楊而出注)
(舳船尾持舵處也/艫船頭刺櫂處也)百城奏獄犴之空(犴犬所以守故謂/獄為犴詩宜犴宜)
(獄今文作岸楊子狴犴使人多禮漢書刑法志獄犴不/平之所致韓詩外傳鄉亭之繫曰犴宋志狴犴屢空亦)
(作/豻)粟峙如山(文選椎紒而守敖庾海陵/之倉則山坻之積在前矣)錢流於地(劉晏/傳晏)
(能權萬貨輕重使天下無甚貴賤/而物常平自言如見錢流地上)煥四組之駢集(嚴助/傳文)
(二之組楊僕傳懐銀/黄垂三組組即綬也)總六條之按廉(漢百官表武帝元/封五年初置部刺)
(史掌奉詔條察州治一條強宗豪右田宅踰制以強凌/弱以衆暴寡二條二千石不奉詔書遵氶典制倍公向)
(私旁詔守利侵漁百姓聚斂為姦三條二千石不恤疑/獄風厲殺人怒則任刑喜則淫賞煩擾刻暴剥截黎元)
(為百姓所疾山崩石裂訞詳訛言四條二千石選署不/平苟阿所愛蔽賢寵頑五條二千石子弟恃怙榮勢請)
(託所監六條二千石違公下比阿附豪強通行賄賂割/損正令也漢舊儀初分十三州假刺史印綬以秋分行)
(部御史為駕四封乗傳到所部郡國各遣一吏迎之界/上所察六條白六帖後周蘓綽六條清心志敦教化盡)
(地利擢賢良恤獄訟均賦役唐貞觀中以六條黜陟天/下沈隐侯集振采六條宣風萬里㢘亦察也趙廣漢傳)
(察亷為陽翟令/白帖廉察諸侯)自非長才安能獨任(高帝紀陳平智/有餘然難獨任)然
實闗中者由四塞之積(蕭何傳轉漕闗中給食不乏婁/敬傳且實關中無事可以備胡)
(𤨏籍傳闗中阻山帶河/四塞之地塞悉則切)清天下者自一路而推(宋紹興/詔監司)
(朝廷耳目之官今天下無事恤民為/先得其人則一路安不可不擇之也)相業有歸公言無
遜某器資極陋問學不根(嚴助傳朔皋不根持論桞/文少嘗學問不根師説)十
載憂居安有當世功名之望(謝安傳安雖處衡門/自幼有公輔之望)五年
冷次但見諸公臺省之登(杜詩諸公衮衮登臺/省廣文先生官獨冷)憔悴山
林(國語日以憔悴屈原漁父顔色憔悴亦作顦顇柳詩/士林顦顇泣相逢又十年顦顇到秦京又作癄瘁禮)
(記纖㣲癄瘁之音作而民思憂又作焦瘁班固答賓戲/朝為榮華夕為焦瘁又作蕉萃左傳雖有姬姜無棄蕉)
(萃/)棄沉泥滓(杜詩吾獨何為在泥滓/白侍郎詩冼抜出泥滓)痛絶流波之雅操
(文選伯牙息流波之雅引吕氏春秋伯牙鼔琴志在流/水鍾子期曰善哉湯湯乎若流波子期死終身不復鼔)
(琴以為世無賞音者王勃集波流柱響波無入柱之因/霜落鐘鳴霜非扣鐘之具駱賓王啟清音動聽賞流水)
(于牙絃妙思通神/叶成風于郢匠)羞持明月以暗投(鄒陽傳明月之珠/夜光之璧以暗投)
(人於道衆莫不按劒相眄者何則無因而/至前也文選珪璋雖特達明月難暗投)矻矻窮年誰
念焚膏之苦(韓文焚油膏以繼/晷惟矻矻以窮年)漫漫長夜徒興扣角之
悲(史記寗戚欲仕齊侯桓公出牽牛扣角而歌曰南山/矸白石爛生不逢堯與舜禪短布單衣適至骭從昏)
(飯牛薄夜半長夜漫漫何時旦桓公用之馬融傳聽寗/戚于大車羅隐啟寗戚扣歌不惟長夜魏舒對䇿近至)
(申/年)迫於稻粱之謀(廣絶交論分鴈騖之稻粱沾玉斚之/餘瀝庾信詩稻粱俱可戀杜詩各有)
(稻粱謀又恐致稻粱難/又自古稻粱多不足)澹乎芹藻之味僅能免俗(阮咸/傳咸)
(與籍居道南諸阮居道北北阮富而南阮貧七月七日/北阮盛曬衣服皆錦綺燦目咸以竹竿挂大布犢鼻禈)
(於庭或怪之答曰未能免俗聊復/爾爾東坡詩泮宫先生非俗儒)何以為師(韓文何以/教人為)
坐三鱣之堂顧慙於倚席(楊震傳震客居於湖不答州/郡禮命數十年衆人謂之晚)
(暮而震志愈篤後有鸛雀銜三鱣魚飛集講堂前都講/取魚進曰蛇鱣者卿大夫服之象也數三者法三台也)
(先生自此升矣鱣張連切説文以為鯉郭璞及本草以/為即今鱘黄魚非鸛雀所能銜按續漢書及摉神記鱣)
(作鱓字韓非説苑皆曰鱓似蛇葢鱣魚黄地黒文故曰/卿大夫服之象也後漢書儒林傳安帝覽政薄於藝文)
(博士倚席不講朋徒相視怠散學舍頽蔽鞠為園蔬牧/兒蕘孺至於薪刈其下李絳請崇國學疏博士有倚席)
(之談生徒無鼓篋之志唐彦謙詩寂寥方倚席王/勃啟祥鱣應符觀先上國飛龍成卦利見大人)望四
牡之駕竊幸於執鞭(詩序四牡勞使臣之來也詩四牡/騑騑周道倭遲史記伯夷傳雖為)
(之執鞭所/欣慕焉)儻憐其困躓之蹤必假以隆寛之庇即學宫
試誦論喜逢何武之按臨(何武傳行部必先即學宫見/諸生試其誦論問以得失然)
(後入/傳舍)開賢閤參議謀願與平津之推擇(公孫𢎞傳封丞/相𢎞為平津侯)
(嚴助傳公孫𢎞起徒步數年至丞相開東閣延賢人與/參謀議閤音合小門也東向開之韓信傳家貧無行不)
(得推擇為吏注無善/行不得推舉選擇)深心所屬短韻難宣
　　通楊知府(李自注新/除利路漕)
諸侯之學曰頖宫乆切頌僖之志(禮記王制天子曰辟/雍諸侯曰頖宫鄭注)
(頖頒也所以頒政教明堂位頖宫周學也漢書注頖半/也五經通義諸侯不得觀四方故缺東以南半天子之)
(學故曰頖宮袁氏叢書云按通典魯郡有泗水縣泮水/出焉則泮乃魯水名而僖公建宫其上非名學宫為泮)
(宫鄭氏注頖者頒也則頖宫非泮水明矣韻㑹以頖與/泮通用葢承通義之誤詩序泮水頌僖公能修泮宫也)
五經之教為博士未窮反魯之宗(儒林傳夏侯始昌通/五經后蒼亦通詩禮)
(為博士又孔子以聖徳遭季世知道不行廼歎曰自衛/反魯然後樂正雅頌各得其所於是叙書稱樂論詩綴)
(禮因魯春秋繩以文武之道成一王法至獲麟而止儒/林傳贊自武帝立五經博士開弟子員設科射䇿勸以)
(官禄傳業寖盛枝葉蕃滋一經説至百餘萬言大師衆/至千餘人葢利禄之路然也又博士江公為魯詩宗注)
(為魯詩者/所尊仰也)顧北面禮豈庸謬之敢當(家語伯常騫問於/孔子曰騫固周之)
(賤吏也不自以不肖將北面以事子于定國傳身執經/北面備弟子禮鄭𤣥傳北面稱弟子文選莫不北面人)
(宗自同/資敬)賴東道主有仁賢之易事(左傳若舍鄭以為東/道主李詩君為東道)
(主/)遙瞻麾節(麾旗屬周禮巾車建大麾或作戲漢/書項籍傳戲下節旌節使者所擁)敬奏
書函(劉穆之傳穆之與朱齡石並便尺牘嘗與武帝座/並答書自旦至日中穆之得百函齡石得八十函)
(殷浩傳浩答桓温書開閉者數十竟達空函陶/侃傳吾威名已著一函紙足耳文選發函伸紙)恭惟某
官儒服宗工(匡衡傳贊咸以儒宗居宰相位服儒衣/冠傳先王語王荆公詩宗工四海瞻)鄉
科名彦殊能異器天賦者厚矣清標雅韻人望而敬之
摶風展雲翮之髙(莊子摶扶搖而上者九萬里故九萬/里則風斯在下矣杜詩秋鷹整翮當)
(雲霄翮鳥/之勁羽)溜雨挺霜皮之勁(杜詩霜皮溜雨四十圍余/日華啟玉壺懸秋銅柯溜)
(雨/)游刃所歴在州縣則獄訟財賦之優為(莊子恢恢乎/其於游刃有)
(餘地/矣)予環而歸居朝廷則禮樂詩書之清選(説文環璧/也肉好若)
(一謂之環荀子絶人以玦反絶以環柳文未賜大夫環/注大夫待放於竟君賜之環則還山谷詩黄州逐客未)
(賜環王制春秋教以禮樂冬夏教以詩書左傳説禮/樂而敦詩書卲博啟暫膺推轂之求即奉賜環之對)天
子愛丞哉之不負(韓文丞哉丞哉余/不負丞而丞負余)國人望賢者以來
蘓幕府𢎞開春生淮草(李詩令行/草木春)鈴齋晏坐夕寢邊烽
(太守有鈴閣李詩掣鈴交通二千石韓詩趨蹌閣前鈴/白樂天詩便留朱綬還鈴閣林和靖詩虎牙熊軾隐鈴)
(齋説文烽候表也邊有警則舉火本作㷭相如賦超㷭/㸂賈誼傳斥候望烽燧不得卧注邊方備胡寇畫則燔)
(燧夜則舉熢祭遵傳論/卧鼓邊庭滅烽幽障)政成靡俟於合符(傅爕傳郡將/范津名知人)
(舉爕孝廉及津為漢陽/與爕交代合符而去)詔下就升於持節(東坡詩又見/子卿持漢節)
木牛之運斜谷佇觀蜀道之平(蜀志建興九年亮復出/兵圍祁山始以木牛運)
(十二年春亮悉大衆由斜谷出始以流馬運米集斜谷/口漢書高帝紀巴蜀道嶮李詩蜀道難難於上青天)
金馬之來大宛未覺天門之逺(漢書貳師將軍李廣利/斬大宛王首獲汗血馬)
(來作西極天馬之歌曰天馬來從西極涉流沙丸夷服/又武帝時相馬者鑄作銅馬法獻之詔立於魯班門外)
(更名魯班門/曰金馬門)師瞻已具(詩赫赫師尹/民具爾瞻)公歸無徐某智短
乏資身之謀(韓信傳寄食於漂/母無資身之䇿)骨寒非食肉之相(班超/傳超)
(行詣相者相者曰祭酒布衣諸生而當封侯萬里之外/超問其狀相者曰生鷰額虎頭飛而食肉此萬里封侯)
(相也山谷詩管城子無食/肉相孔方兄有絶交書)動輒顛頓分甘棄沉自有立
至無聞之年皆憂居及逺次之日坐閱千帆之競過(東/坡)
(詩坐閲諸公半廊廟宋王楙野客叢書云僕嘗用古人/全句合為一聨曰籠中翦羽仰看百鳥之翔側畔沉舟)
(坐閲千帆之過自以為工近觀漫録謂任忠厚有投時/相啟正有此一聨但改側字為岸字耳上句乃韓退之)
(詩翦翎送籠中使看百鳥翔下句乃劉夢得詩沉舟/側畔千帆過枯木前頭萬樹春東坡詩流落千帆側)傍
無一髪之相牽(馬援傳孤立羣貴之/門傍無一言之佐)未免徇虀鹽之謀
(韓文大學十/年朝虀暮鹽)曷嘗聞俎豆之事起浮圖於病躄強以為
師(桞文躄浮圖有師道少而病躄日愈以劇今年他有/師道者悉以故去學者倀倀無所師遂相與出躄浮)
(圖以/為師)對巧匠以汗顔信非能斵(韓文不善為斵血指汗/顔巧匠旁觀縮手袖間)
正想和鑾之戾止(和鑾鈴也和通作鉌鑾通作鸞詩和/鸞雝雝又八鸞蹌蹌左傳鍚鸞和鈴)
(漢五行志登車有鸞和之節毛注和在軾鸞在鑣郭璞/云在軌曰鸞在軾曰和説文人君乗車四馬鑣八鸞鈴)
(象鸞鳥聲和則敬也崔豹古今注五輅衡上金雀者朱/鳥也故謂朱雀鸞也口銜鈴謂之鑾又謂之和鑾朱氏)
(曰鈴在鑣曰鑾馬口兩旁各一四馬故言八鸞韓詩外/傳鸞在衡和在軾前升車則馬動馬動則鸞鳴鸞鳴則)
(和應詩魯/侯戾止)忽聞濡轡以驅馳(詩我馬維駒六轡如濡/載馳載驅周爰咨諏)賴
有成摹(説文摹規也/謂有所規倣)猥容竊吹(韓非子齊宣王好竽必/三百人齊吹南郭先生)
(不知竽而濫吹於三百人之中以食禄宣王薨後王曰/寡人欲一一吹之南郭乃逃孔稚圭北山移文竊吹草)
(堂駱賔王集竊混吹於齊竽濫飛聲於郢路/文選濫吹乖名實温庭筠詩名亦濫吹竽)馬相如逡
巡而至悵莫奉於俊遊(謝惠連雪賦召鄒生延枚叟相/如末至居客之右又相如避席)
(而起逡巡而揖枚乘傳為大國上賔與英俊並/游歐文逖懐英俊之並游恨無羽翮而飛肉)召康公
蔽芾之居幸得依於美䕃(詩蔽芾甘棠勿翦勿伐召伯/所茇蔽芾草木盛貌説文茇)
(舍也莊子有一蟬方得美蔭以忘其身温庭筠啟劉/尹稜陵之桞尚有清風召公陜服之棠空留美蔭)搖
旌所嚮(詩中心搖搖又心如搖旌戰國䇿心搖搖如懸/旌而無所終薄文選翩翩如懸旌李詩羈心搖)
(懸旌杜牧之詩君意如鴻/髙的的我心如斾正搖搖)涉筆難宣(韓文涉筆占/位署唯謹)
　　通金府判(髙宗日厯常同劾陸寘疏寘乃内侍王/通之客為明州通判避通名改稱倅州)
　　(今浙東有州軍呼通判/為府判者自寘始也)
流化半於刺史夙欽譽望之髙(漢書成帝紀流化於天/下晉書庾亮與郭游書)
(别駕舊與刺史别乗同宣王化於萬里之外其任居刺/史之半安可用非其人續通典唐以堂吏朱儉亷為華)
(州别駕給事中蕭倣駁曰别駕為治中從事與刺史同/宣教化任居刺史之半豈宜以人吏兼副政之名杜詩)
(半刺已翺翔東坡/詩風流半刺史)冷官獨是廣文幸托按臨之末緬想
箳篂之初駕(説文車當謂之屏星韻㑹箳篂車蔽當也/車上竹席障壅前曰籓後曰箳旁曰翰總)
(曰茀通作屏星豫章列士傳孔恂字巨卿為别駕别駕/車舊有屏星如刺史車曲翳儀式刺史因怒欲去之恂)
(曰撤去屏星毁國舊儀别駕可去屏星/不可去乃投傳去刺史追謝之乃止)已増學泮之餘
輝同及𤓰時(杜詩𤓰時猶旅寓荀/濟詩𤓰時猶未還)喜忘肉味恭惟某官
橋門萬人之傑(後漢儒林傳序中元元年初建三雍明/帝親行其禮尊養三老五更饗射禮畢)
(正坐自講諸儒執經問難於前冠帶縉/紳之人圜橋門而觀聽者葢億萬計)名經千佛之雄
(唐王保定摭言張倬柬之之孫數舉進士不第捧登科/記頂上戴之曰此千佛名經也楊誠齋詩強仕初登千)
(佛/名)所學造乎淵㣲斯文賴以宗主發為世用蔚有吏聲
(蔚音尉亦音鬱草木盛貌/又文深密貌易其文蔚也)以論道之賢而掌勾稽(通典/主簿)
(掌勾稽省署抄目糾正縣内/非違羅隐詩朱篆勾稽官)以多能之聖而親㑹計雖
一時視之若屈而諸公繇是相知(張湯傳造請諸/公不避寒暑)日邊
騰一鶚之書(晉書明帝紀帝年數嵗屬長安使來元帝/問日與長安孰近對曰長安近不聞人從)
(日邉來居然可知也王勃詩長安在日邉李詩西入長/安到日邉杜詩病肺幾時朝日邉禽經鷙鳥之善摶曰)
(鶚蒼頡解詁鶚金喙鳥也孔融薦禰衡表鷙鳥絫百不/如一鶚陳後山詩薦人餘一鶚顧雲啟禽中一鶚異文)
(舉之明知獄底雙/龍庶茂先之必識)江滸下雙鳬之舄(爾雅涯為滸説文/水涯也詩江漢之)
(滸音虎風俗通王喬顯宗時為鄴令有神術每月朔望/朝帝怪其來數令太史伺之言其臨至有雙鳬從南飛)
(羅得雙鳬乃所賜尚書屬履也杜詩/看君宜著王喬履真賜還疑出尚方)小試輒驗大任可
期尚煩闗決於藩條(萬石君傳事不闗決於慶常衮行/李深制藩條之重理行尤彰釋皎)
(然詩外鎮/藩條最)葢欲輯寧於邊圉(尚書輯寧爾邦家左傳亦/聊以固吾圉也注邊陲也)
登臺四望稱月欄風戸之平分(李自注郡有四望臺今/按臺在無為州治宋滿)
(維藩所築有通夕闌干隨月倚納凉牕戸趂風開之句/李時為其州教授古詞獨倚胡床庾公樓外峯千朶與)
(誰同坐明月清風我别乗一來有/唱終須和自從添箇風月平分破)召節一頒上玉署金
坡之邃直(楊誠齋詩召節自天回使節漢官儀侍中有/玉堂署翼奉傳乆汙玉堂之署續翰林志唐)
(徳宗移學士院於金鑾殿學士院與金鑾殿相接故學/士院號金鑾宋沈括夢溪筆談唐翰林院在禁中乃人)
(主燕居之所玉堂承明金鑾殿皆在其間唐制自宰相/而下初命皆無宣召之禮惟學士宣召葢學士院在禁)
(中非内臣宣召/無由得入也)某規繩不治模範奚施恐未免羣弟子
之私嘲(邉韶傳韶以文學知名教授數百人曽畫日假/卧弟子私嘲之日邊孝先腹便便懶讀書但欲)
(眠韶潛聞之應時對曰邊為姓孝為字腹便便五經笥/但欲眠思經事寐與周公通夢静與孔子同意師而可)
(嘲出何典記/嘲者大慙)幸其有上大夫之易事悵鴒原之日逺(詩/脊)
(令在原兄弟急難毛注脊令雝渠飛則鳴行則搖陸璣/云首尾相應以況兄弟杜詩令原荒宿草王元之詩錦)
(標争屬/鶺鴒原)憶鴈塔之年齊(鴈塔在慈恩寺中今西安府曲/江池側西域記昔有比丘見羣)
(鴈飛翔一鴈投下自殞衆曰此鴈垂戒宜旌彼徳乃瘞/鴈建塔類説佛在西域時有比丘見鴈飛空乃念曰摩)
(訶薩埵可充我費鴈乃墮地佛曰此鴈王也不可食乃/立鴈塔宋馬永卿懶真子唐𤣥奘法師往五印度取經)
(得如來舍利一百五十粒梵本六百五十七部皇太子/治建大慈恩寺居之師乃於寺造甎浮圖以藏梵本恐)
(火突也所以謂之鴈塔者用西域故事也王舍城中有/僧婆窣堵波僧婆者唐言鴈也窣堵波者唐言塔也師)
(至王舍城嘗禮是塔因問其因緣云昔此地有伽藍依/小乗食三浄食三浄食者謂鴈也犢也鹿也一日衆僧)
(無食仰見羣鴈飛翔輒戲言曰今日衆僧缺供摩訶薩/埵豈知其引前者應聲而墮衆僧飲泣遂依大乗更不)
(食三浄仍建塔以鴈埋其下故師因此名塔薩埵者好/施之稱也古今詩話唐韋肇及第偶於慈恩寺鴈塔題)
(名後人效之逐成故事摭言神龍以來杏園宴後皆於/慈恩寺鴈塔題名同年中推善書者記之他日有將相)
(則朱書之及第後知名或過未及第時題名處則為添/前進士字故昔人有詩云曽題名處添前字送出城人)
(乞舊詩白樂天詩慈恩塔下/題名處十七人中最少年)詩墨猶新夜雨失對牀之
約(韋蘓州詩那知風雨夜復此對牀眠東坡詩對牀欲/作連夜話野客叢書云人多以夜雨對牀為兄弟事)
(如東坡與子由詩引此葢祖韋蘓州示元真元常詩也/然韋贈令狐士曹云秋簷滴滴對牀寢山路迢迢連騎)
(行則夜雨對牀於朋友亦然白樂天招張司業詩云能/來同宿否聽雨對牀眠此善用韋意不膠於兄弟也又)
(觀鄭谷訪元秀上人詩云且共髙僧對榻眠思圓昉上/人詩云每思聞浄話夜雨對繩牀則夜雨對牀亦有施)
(於僧者第韋詩為東坡拈出故人承用為兄弟故事耳/李自注云公與先兄同舍同年復為宣城同官嘗寄詩)
(云憶昔爐亭興味長飯餘一笑步修廊如今鴈塔聨兄/弟夜雨何時復對牀按爐亭在今宣城宋太學亦有爐)
(亭宋岳珂桯史云國學以古者五祀之義凡列齋扁榜/至除夕必相率祭之遂以為爐亭守嵗之酌是知宋太)
(學有爐/亭也)坐氊方缺海沂逢别駕之臨(晉呉隐之傳隐之/冇清操拜度支尚)
(書太常以竹蓬為屏風坐無氊席杜詩坐客寒無氊王/祥傳徐州刺史吕䖍檄祥為别駕委以州事時冦盜充)
(斥祥率勵兵士頻討破之州界清浄時人歌之/曰海沂之康實賴王祥邦國不空别駕之功)惠及同
根(曹植詩本/是同根生)契由先世顧衰門之落落公實憐之(耿弇/傳落)
(落難合注落落猶疏闊也馮衍傳落落如石左/太冲詩落落窮巷士劉長卿詩落落惟心在)假䕃宇
之潭潭予不孤矣(韓詩潭潭府中居陳符賀張相公啟/潭潭公府比幸遂扵鳬趨兩兩台符)
(即莫寧/於燕賀)
　　通莫運幹(職官分紀熈寧三年召諸路轉運司奏/舉京朝官知縣資序二人充本司勾當)
　　(建炎初避髙宗諱/改勾當為幹辦)
強顔分教難希夫子之循循接武登臺坐視諸公之衮
衮(禮堂上接武上官儀傳接武夔龍東坡詩/内朝接武知何日包何詩晨趨接武歡)信英遊之
莫並幸王事之偶同搖此心旌寫之書尺(劉琨傳萬里/之心存乎尺)
(書孔文舉傳奏咫尺之書顔/氏家訓書奏尺牘千里眉目)恭惟某官奮由華閥(韻㑹/閥閲)
(功狀史記明其等曰閥積其功曰閲又門在左曰閥在/右曰閲車千秋傳無閥閲功勞通作伐左傳大夫稱伐)
(漢紀非/有功伐)見謂軼材(軼與逸同王褒傳奏襃有軼材蔡邕/傳伯皆曠世軼材邊讓傳讓天授逸)
(材/)郎星卿月交輝乎其前(尚書卿士惟月續通典惟月/膺名象河稱重杜詩卿月昇)
(金掌桞詩桂陽/卿月光輝徧)伯塤仲篪迭奏於其後(塤本作壎説文/以土作六孔郭)
(璞云鋭上平底形如稱錘爾雅篪竹為之大者八孔小/者七孔聲從孔出詩伯氏吹壎仲氏吹篪杜詩塤篪鳴)
(自/合)獨優吏事(循吏傳以經術飾吏事温庭筠啟專門/有暇曽習政經閉戸無營因窺吏事)克
紹家聲(杜詩家聲葢六合又家聲同令/聞劉賔客詩家聲赫奕葢前賢)稍聨步武於日
邊已徹姓名於天上方華使攬皇皇之轡宜上賔登秩
秩之筵(枚乗傳為大國上賔詩賔之初/筵左右秩秩杜詩肅肅秩賔筵)兩路計權坐資
婉畫(文選婉婉/幕中畫)羣山傑觀日奉勝遊(穆天子傳天子北/征還癸巳至於羣)
(玉之山四徹中䋲容氏所守先王之所謂䇿府/也温飛卿詩承平事勝遊韓詩江山得勝遊)儻非負
卓犖之竒(犖音洛史記天官書此犖犖大者班固傳卓/犖乎方州注卓犖殊絶也楊修箋賢士卓犖)
(固所以殊絶凡庸也陳登傳竒逸卓犖吾敬孔文舉/文選卓犖觀羣書韓文卓犖為傑又卓犖變風騷)安
能受特達之遇(文選特達而相/知者千載之遇)為羅以致幕下已自空
羣(韓文以禮為羅羅而致之幕下乂伯樂一過冀北之/野而馬羣遂空夫冀北馬多天下伯樂雖善知馬安)
(能空其羣耶解之者曰吾所/謂空非無馬也無良馬也)若錐之處囊中㑹須脱頴
(史記平原君傳夫賢士之處世譬若錐處囊中又臣乃/今日得處囊中耳使遂得早處囊中乃脱穎而出非特)
(末見而已歐陽詹文長松在林/利錐處囊森疎脱穎鋒幹特見)發揮逺耀躐占要津(杜/詩)
(賔從雜遝實要津又立登要路/津又何不䇿髙足先據要路津)某學殖不根(左傳夫學/殖也不殖)
(將落周必大啟性/資甚鈍學殖浸荒)宦途益落(韓詩宦途/竟寥落)初著青衫而尚
少今驚白髮之已秋(杜詩將軍昔著從事衫李詩白髮/我先秋白樂天集白髮更添今日)
(鬢青衫不改去年身又/青衫不改白髮已多)猥以積憂之餘得其思樂之所
(詩思樂/泮水)遡風伊邇(遡向之也詩如彼遡風/文選鳯遡風而欲翥)取庇何多官
有同寮未覺采芹之獨冷(詩我雖異事及爾同寮左之/傳先蔑之使也荀林父止)
(曰同官為寮吾嘗同寮敢不盡/心乎韓詩吾嘗同寮情可勝)客居右席尚為蟠木之
先容(文選相如末至居客之右鄒陽傳蟠木根柢/輪囷離奇而為萬乗器者以左右先為容也)
　　通巫幹使(宋提幹有二一為提舉常平司幹辦公/事此常平幹也宣和間置茶鹽提舉屬)
　　(官一員此/茶鹽幹也)
繡衣上客乆聞一座之傾(武帝紀天漢二年遣直指使/者暴勝之等衣繡衣杖斧分)
(部逐捕通典江充拜繡衣直指使王賀武帝時為繡衣/御史暴勝之亦為之後漢譙𤣥為繡衣御史沈約云繡)
(衣御史光武省順帝復置魏罷之趙充國傳使繡衣來/責將軍蘓味道詩殊章動繡衣列女傳孟嘗君田文食)
(客數千人上客食肉中客食魚下客食菜漢書焦頭爛/額為上客司馬相如傳相如為不得已而強往一坐盡)
(傾注皆傾慕其風采也杜詩一見能傾座洪适/啟飛談捲霧一座盡傾游刃發硎千人皆廢)絳帳窮
儒實受六條之察(馬融傳融才髙博洽為世通儒達生/任性不拘儒者之節居宇器服多存)
(侈飾常坐髙堂施絳紗/帳前授生徒後列女樂)方藉游談之為重可忘寓記以
相先(左傳子産寓書於/子西注寓寄也)恭惟某官儲秀天躔(方言躔歴/也日運為)
(躔月運為踆文選次/舍為躔又星變其躔)聨華帝胄車馬在庭而稽諸古(桓/榮)
(傳榮為少傅賜以緇車乗馬榮大㑹諸生/陳其車馬印綬曰今日所蒙稽古力也)詩書發政而
顯於今韙才具之素優(説文韙是也左傳犯五不韙又/君子韙之蔡邕傳韙其是而矯)
(其非増韻/美之之意)紛事叢而立斷(酷吏傳罔密事叢唐/劉道祥傳日薄事叢)吏計必
當亦知夫子之嘗為丞位既髙孰云刺史之不察(韓文/丞位)
(髙而偪朱博傳敕告吏民欲/言縣丞尉者刺史不察黄綬)鼎來召檄(匡衡傳無説詩/匡鼎來注鼎猶)
(言當也若言方且來也賈誼傳天子春/秋鼎盛賈捐之傳鼎貴注方且欲貴也)參與謀帷笑談
清四塞之塵(終軍傳邊境時有風塵之警李詩為君/談笑静塵沙鮑昉詩猶將談笑静風塵)決
讞廣二天之澤士固伸於知己(晏子春秋越石父賢在/縲紲中晏子解左驂贖)
(之載歸弗謝入閨石父請絶曰吾聞君子屈於不知已/而伸於知己者方吾在縲紲之中彼不知我也夫子既)
(感寤而贖我是知已矣知已/而無禮則不如在縲紲之中)人自無於間言和玉櫃藏
籍甚連城之價(蔡邕琴操卞和者楚野民得玉璞以獻/懐王王使樂正子占之言石王以為欺)
(謾斬其一足懐王死子平王立和復獻之平王又以為/欺斬其一足平王死子立為荆王和欲獻之恐復見害)
(乃抱玉而哭畫夜不止涕盡繼之以血荆王遣問之於/是和隨使獻玉王使剖之中果有玉乃封和為陵陽侯)
(卞和辭不就而去作退怨之歌曰悠悠沂水經荆山精/氣鬱洽谷岩中中有神寶灼明明穴山採玉難為功於)
(何獻之楚先王遇王暗昧信讒言斷截兩足離余身俯/仰嗟歎心摧傷紫之亂朱粉墨同空山欷歔淚龍鍾天)
(鑒孔明竟以彰沂水滂沱流於汶進寶得刑足離分斷/者不續豈不怨韓文卞和之匱多美玉陸賈傳名聲籍)
(甚注狼籍甚盛文選價越萬金貴重連城又連城既偽/往荆王亦真還杜詩連城為寶重李詩俱是連城珍)
淮珠苞貢蔚為内府之儲(尚書淮夷蠙珠暨魚又厥包/橘柚錫貢周禮内府掌受九)
(貢九賦九/功之貨賄)某進無新功退失故步(莊子且子獨不聞夫/壽陵餘子之學步于)
(邯鄲未得國能又失其故步矣歐陽文進無取當塗之/資退已失故時之步李詩夀陵失本步笑殺邯鄲人)
徒使濫巾於師席(文選竊吹草/堂濫巾北岳)何能垂範於子衿(詩青/青子)
(衿爾雅衿交/領與襟同)幸隣徳以不孤(杜詩餘波/徳照隣)知芘身之有所
(説文庇蔭也或作芘/任彥昇集庇身有地)滌垢慮於半環之水允賴激揚(韓/詩)
(惟思滌瑕垢唐詔彰/善癉惡激濁揚清)望華躅於千金之臺尚思攀附(躅/音)
(逐増韻行貌復古編云住足也又迹也班固叙傳伏周/孔之軌躅東坡詩我亦繼芳躅新序燕昭王置千金於)
(臺上以延天下士謂之黄金臺於是樂毅往燕委質為/臣孔融與曹操書燕昭築臺以尊郭隗傅逵述遊賦出)
(北薊歴良鄉登金臺顧武陽任昉述異記燕昭王為郭/隗築臺今在幽州燕王故城中土人呼為賢士臺亦謂)
(之招賢臺選詩豈伊白璧賜將起黄金臺李詩燕昭延/郭隗遂築黄金臺又何人更掃黄金臺杜詩郭隗義結)
(黄金臺又攬涕黄金臺呼天哭昭王皇甫嵩詩燕相謀/在兹積金黄巍巍桞詩燕有黄金臺逺致望諸君羅隱)
(詩百尺黄金郭隗臺今按上谷郡圖經臺在/易水東南十八里揚子法言攀龍鱗附鳯翼)寸悰所激
尺楮奚殫
　　通梁提幹(宋制二提幹之外又有提泉官屬亦署/幹辦公事詳此啟文意當是提泉幹辦)
謀幄從容有光鐵使(玉海咸平三年馮亮以江南運副/兼都大提㸃坑冶鑄鐵錢鹽鐵使)
(李惟清言非便度支使魏羽請行於一州乃命安易往/川陜鼓鑄嵗僅得三千餘緡罷之景徳中張泳鑄大鐵)
(錢於嘉卭詔行之一當十興國中益利/䕫三州皆有鐵冶宋鐵錢凡行四路)坐氊寥落無異
冰㕔(唐趙璘因話録祠部謂之冰㕔言其清/且冷也歐陽公詩獨坐冰㕔卧帝闗)幸一時寮
寀之偶同(爾雅宷寮官也郭璞曰/同地為寀同官為寮)豈千里緘縢之敢廢
(莊子攝緘縢固扄鐍杜詩未敢闕緘縈余日華啟敢後/緘縢之達尚期蔭樾之依余崇龜啟心寓緘縢兎秃毫)
(而難盡情傾墻仞/燕賀厦於已成)恭惟某官揚英昭代濟美清門(左傳/八元)
(八愷此十六族也世濟其美不隕其名杜詩將軍魏武/之子孫於今為庶為清門元㣲之詩房杜王魏之子孫)
(雖及百代/為清門)廩廩然言語侍從之遺風(循吏傳此廩廩庶/幾徳讓君子之遺)
(風矣注廩廩言有丰采也班固西都賦言語侍從之臣/若司馬相如吾丘夀王東方朔枚皋王裒劉向之屬朝)
(夕論思日月獻納華嶠集散騎以從容侍從承答顧問/為職又掌贊詔命平處文籍故前世多參用言語文學)
(之士唐書學士之職本以言/語文學備顧問出入侍從)淵淵乎禮樂詩書之厚澤
(楊雄傳散以禮/樂風以詩書)發諸吏事蔚有時名蜀道天髙曽是仙
官之部曲(李廣傳行無部曲行陣注漢大將/營五部部有校尉一人部下有曲)長安日近
聊從管庫之薦論(禮記趙文子所舉於晉國管庫之士/七十有餘家注管鍵也庫之藏物以)
(管為開閉之/限者賤職也)屬皇華臨按之初在圜法更新之後(漢食/貨志)
(太公為周立九府圜法黄金方寸重一觔錢外圓/函方輕重以銖注圜即錢也圜一寸而重九兩)簡求
參佐屈致儁才(杜詩自公多暇延參佐左傳/酆舒有三儁才注儁絶異也)贊婉畫於
幕中衍流錢於地上東閣杯觴之勝暫奉清游甘泉筆
槖之華佇尋故事(史記上幸甘泉注甘泉/在雲陽本秦靈光殿)某少粗有立
長益無聞二十年憂棘之相仍(説文革急也通作棘詩/玁狁孔棘又匪棘其欲)
五千巻荒蕪之已乆(北史崔儦大署其户曰不讀五千/巻書者無得入此户盧仝詩惟有)
(文字五千巻東坡詩平生五千巻一/字不療飢又撑膓柱腹文字五千巻)倚席自慙於非據
(易非所據而據焉身必辱王莽傳贊處/非其據桓豁傳階藉門寵遂叨非據)有隣還喜於不
孤魯侯芹藻之宫信莫來於貴冑(唐會要詔𢎞文崇文/生貴胄子孫不專經)
(業依今式考試張鷟/集殊季珪之貴冑)晉公鵷鷺之客想未棄於閒官(唐/裴)
(晉公自蔡州入覲以詩示幕中賔客韓退之為司馬和/一篇其畧云鴛鷺欲歸仙仗裏熊羆還入禁營中長慙)
(典午非才職得就閒官即至公又知/公不日歸鈞軸應許閒官寄病身)誠欵所將(文選不/任空欵)
(又效欵/欵之愚)宣言罔既
　　通呉檢法(宋熙寧六年置提刑司檢法/官一員從吕惠卿之請也)
登黄金之臺賔筵藉甚招青佩之子(詩青青/子佩)師道缺然
屬當受察之初(韓文受容受/察不復進謝)允藉同寅之助(尚書同/寅協恭)恭
惟某官昻霄棟幹(唐書房𤣥齡幼聰敏五嵗能讀毛詩/髙孝基謂裴矩曰僕觀人多矣未有)
(如此郎者必為偉器但/恨不見其聳壑昻霄耳)跨海羽翰(翰音寒毛羽也詩如/飛如翰楊子鳯鳴而)
(鷙翰杜詩念/君惜羽翰)薄金籝之遺而超出於貴遊(籝本作籯方/言陳楚宋魏)
(之間謂筲為籯説文笭也顔師古云箱籠屬韋賢傳賢/四子長子方山為髙寢令次子𢎞至東海太守次子舜)
(留魯守墳墓次子𤣥成復以明經歴任至宰相故鄒魯/諺曰遺子黄金滿籝不如一經謝朓謝隨王賜左傳啟)
(既困而學括羽瑩其蒙心家藏賜書籝金遜其貽厥周/禮師氏凡國之貴游子弟學焉陸機表服冕乗軒仰齒)
(貴游抱朴子貴游子弟未免襁褓而加青/紫之秩顔氏家訓貴游子弟多無學術)富玉律之文
而一歸於欽恤(陳子艮陳子幹誄金科是執玉律逾明/薛仲暉判冀必協於金科庶不乖於玉)
(律/)乆其踐歴多所平反(雋不疑傳即不疑多有所/平反反音幡奏使從輕也)獄掾
刑曹皆君子盡心之地(掾俞絹切從手掾官屬倪寛傳/以寛為奏讞掾以古法決疑獄)
(于定國傳父于公為獄吏郡決曹禮記刑者侀/也刑者成也一成而不可變故君子盡心焉)廷平憲
屬尤天下取法之官(漢刑法志置廷平/秩六百石員四人)居然别利器於
盤根(詩居然生子文選能否居然别杜詩居然成濩落/虞詡傳詡為朝歌長故舊皆弔詡笑曰志不求易)
(事不避難臣之職也不遇/盤根錯節何以别利器乎)殆若駕輕車於熟路(韓文若/駟馬駕)
(輕車就熟路而王良/造父為之先後也)從容侍席(元帝紀嘗侍燕從容言/季布傳君何不從容為)
(上言之張良傳與從/容言天下事甚衆)特達知心葢自有幕中婉畫之相
資豈專以柱後惠文而從事(張敞傳當以柱後惠文彈/治之耳注秦時獄法吏冠)
(柱後惠文言欲以刑法治梁晉書輿服志趙惠文王所/造因以為名亦云惠者蟪也其冠文輕細如蟬翼故名)
(惠/文)拔其尤得温造已空佐吏之羣(韓文以温生為才以/禮為羅羅而致之幕)
(下又朝取一人焉拔其/尤暮取一人焉拔其尤)選於衆舉皋陶佇正士師之任
某宦途益落學圃就荒(上林賦翺/翔乎書囿)強扶躄病以為師寧
免腹便之見誚竊榮河之餘潤(尚書中候帝堯即政榮/光出河文選青雲浮洛)
(榮光塞河莊子河潤九里武帝紀河海潤千里郭伋傳/河潤九里冀京師䝉福洪适啟備員仁里借潤榮河)
容冷泮以偷安(漢書引日偷安晉/書偷安樂目前)開東閤處翹材君已
是登龍之客(西京雜記公孫𢎞為相開東閤以延賢人/一曰欽賢館以待大賢次曰翹材館以待)
(大材次曰游士館以待國士世説李元禮風格秀整髙/自標持欲以天下名教是非為已任後進之士有升其)
(堂被其容接者皆以為登龍門又袁昻在朝謇/諤雅有倫鑒游處不雜入其門者號登龍門)遣公車
召博士我尚為附驥之人(劉向傳章交公車儒林傳武/帝立五經博士開弟子員庾)
(信詩誦書徴博士史記伯夷傳顔淵雖篤學附驥尾而/行益顯樊噲傳贊附驥之尾注葢以蚊䖟為喻言附驥)
(之尾則涉千里隗囂傳蒼蠅之飛/不過數步即託驥尾得以絶羣)傾跂罙深(跂亦作企/垂足也莊)
(子離跂自/以為得)宣言罔既
　　通張運幹
漢使者參佐之賢選由屬邑(王尊傳數嵗以令舉幽州/刺史從事注漢儀注刺史)
(得擇所部二千石卒吏與從事雋不疑傳門下諸從/事皆州郡選吏注選州郡吏之最者乃得為從事)唐
博士教授之職猥出寒門(通典唐置博士二人掌教文/武官三品以上及國公子孫)
(諸州府亦有經教博士一人劉禹錫詩/相門才子髙陽族學省清貧五品官)唯吾儕臭味之
本同(説文儕等輩也左傳吾儕小人又今譬草木寡人/在君君之臭味也又譬諸草木吾臭味也而何敢)
(差池文選臭味風雲千載無爽又及爾臭味異苔同岑/王勃集言忘意得臭味相求目擊道存神明已接洪平)
(齋啟託臭味於蘭/同付襟期於栢悦)在官僚情分之不薄敢憑魚素進候
燕羞(燕亦作宴安也劉向傳清燕之間/羞進也未飲食曰薦既飲食曰羞)恭惟某官受材
不貲(漢書不貲之軀貨殖傳家亦不貲注/言無貲量可以比之貴重之極也)蓄徳有裕(易/多)
(識前言往行以蓄其徳尚書若徳裕乃身周必大/啟冇令聞廣譽而施諸身識前言往行以蓄其徳)窮源
聖閫洞瀝液之羣言(文選究先聖之壺奥又傾羣/言之瀝液潄六藝之芳潤)掞藻
天庭妙縱横之千字(文選摛藻掞天庭李詩髙文掞天/庭庾肩吾詩愧乏天庭藻宋呉處)
(厚青箱雜記夏文莊公竦舉制科對䇿罷方出殿門遇/楊㣲之見其年少遂與語曰老夫他則不知惟喜吟咏)
(願丐賢良一篇以卜他日之志公援筆欣然曰殿上衮/衣明日月研中旗影動龍蛇縱横禮樂三千字獨對丹)
(墀日未斜楊公歎服數四曰真將相器也魏秦東軒筆/錄夏鄭公以潤州金壇主簿應制科對䇿庭下冇老宦)
(者前揖曰子閲人多矣俔賢良他日必貴以呉綾/手巾乞詩公乗興題云云二説不同未知孰是)一鳴
而驚衆聽(戰國䇿三年不/鳴一鳴驚人)四達而盡通衢(爾雅四達/謂之衢)正
自得時尚煩試使月搖金瀨難留東野之詩人(唐孟郊/字東野)
(為溧陽尉縣冇投金瀨平陵城林薄䝉翳下有積水郊/往來水傍裏囘賦詩越絶書伍子胥行至溧陽界中見)
(一女子擊絮於瀨水之中子胥曰豈可得託食乎女子/曰諾即發簞飯出其壺漿而食之子胥食已而去謂女)
(子曰掩爾壺漿毋令之露女子曰諾子胥行五步還顧/女子自縱於瀨水之中而死後子胥欲報不得其家投)
(金瀨水而去故名在溧陽縣西北四/十里韓文孟郊東野始以其詩鳴)波汎玉芝來與西
堂之宴席(張衡思𤣥賦羞玉芝以療飢桓冲傳帝餞於/西堂賜錢五十萬㐲滔傳孝武帝嘗㑹於西)
(堂滔預坐還呼子孫謂之曰百人髙會天子先問㐲滔/在坐否此固未易得魏鄭公諫錄太宗坐於丹霄門外)
(之西堂引公及李靖温彦博/等入宴此西堂未詳所指)想賔主相忘於勢(韓文蔚/乎其相)
(章煥乎其相輝志同而氣合魚/川泳而鳥天飛賔主之相得也)非親故安知其才(唐徳/宗謂)
(崔祐甫曰人言卿擬官多親故何也對曰夫薦擬/者必須悉其材行如不聞知何由得實帝然之)露布
上聞健筆尤髙於琳瑀(續博物志露布捷書之别名以/帛書掲之竿魏武奏事謂之露)
(布通典後魏攻戰克捷欲天下聞知乃書帛建於漆竿/上名為露布後漢鮑昱傳當司徒露布李雲傳露布上)
(書文章緣起漢賈洪為馬超伐曹操作世說袁宏倚馬/前作露布齊明帝云上馬能擊賊下馬作露布惟傳修)
(期耳杜詩聲華當健筆又健筆凌鸚鵡又凌霄健筆意/縱横岑參詩雄詞健筆皆若飛杜牧之詩將㩦健筆干)
(明主劉禹錫詩健筆髙科蚤絶倫宋陸務觀老學庵筆/記南朝詞人謂文為筆故沈約傳云謝𤣥暉善為詩任)
(彦昇工於筆約兼而有之又庾肩吾傳梁簡文與湘東/王書論文章之弊曰詩既若此筆人如之又曰謝朓沈)
(約之詩任昉陸倕之筆任昉傳又冇沈詩任筆之語老/杜寄賈至嚴武詩云賈筆論孤憤嚴詩賦幾篇杜牧之)
(亦云杜詩韓筆愁來讀似倩麻姑癢處抓亦襲南朝語/爾王粲傳廣陵陳琳字孔璋陳留阮瑀字元瑜太祖並)
(以為司空軍謀祭酒管記室軍國書檄多琳瑀所作也/魏文帝典論琳瑀之章表書記今之雋也顧雲啟呉中)
(草檄始召陳琳鄴下裁牋方徴阮瑀咸持綵筆以掌軍/書羅隱啟王儉望髙芙蓉比幕陳琳筆健玳瑁為簪)
公車促召俊游難屈於鄒枚(枚乘傳以安車蒲輪徴乗/鄒陽傳陽與呉嚴忌枚乗)
(等俱事呉杜詩並召賔客延鄒枚李/詩梁苑傾鄒枚韓詩卓犖延鄒枚)某苟焉為竊禄之
謀似不䝉稽古之力青衫半破白髪漸生尚猶容於諸
侯未必賢於弟子(韓文弟子不必不如/師師不必賢於弟子)幸趨風之寖邇
(戎昱詩已恨趨風相識遲東坡詩趨塵拜下/風周必大啟雖莫遂於趨風顧敢稽於賀厦)容擇地以
為隣(晏子春秋君/子居必擇隣)門外綠楊宜作兩家之春色(白樂天/與元八)
(卜隣詩明月好同三徑/夜綠楊宜作兩家春)牀頭黄巻尚分半壁之燈光(顔/氐)
(家訓黄卷五經赤軸三史晉書褚陶傳聖賢備在黄卷/中拾此何求狄仁傑傳黄巻中與聖賢對語遯齋閒覽)
(古人以蘖染紙以辟蠧故謂之黄巻唐詩黄巻業長貧/東坡詩相逢黄巻中戰國䇿甘茂謂蘓代曰臣聞貧人)
(女與富人女㑹績貧人女曰我無以買燭而子之燈光/幸有餘子可分我餘光今臣困君方使秦而當路願君)
(以餘光振之㑹績事又見列女傳徐吾又西京雜記匡/衡字稚圭勤學而無燭隣舍冇燭而不逮乃穿壁引其)
(光以書映光而讀之劉孝標廣絶交論冀宵燭之末光/邀潤屋之㣲澤李詩願假東壁輝餘光照貧女駱實王)
(啟分其斗水齊濡沬之枯鱗惠以餘光照孀棲之寒女/又漏㣲潤於江波流末光於隣燭又儻餘光之可照庶)
(寒灰之重然李商隐啟分光隣女貸潤長河顧雲啟志/同隣女止希蘓代之餘光身類鮒魚惟冀莊周之一勺)
喜溢於中言宣罔既
　　通交代楊教授
長松小草臭味本同(黄山谷詩青松出澗壑十里聞風/聲小草冇逺志相依在平生又小)
(大才刖殊氣/味固相似)去馬來牛步趨難及(杜詩去馬來牛不復/辨莊子夫子步亦步)
(夫子趨亦趨夫子馳亦馳夫子/奔逸絶塵而囘瞠若乎其後矣)強理詩書之故習猥承
庠序之遺規恭惟某官以天覺而先斯民(文選覺/在民先)由鄉
秀而升之學(禮記命卿論秀士升之司徒曰選士司/徒論選士之秀者而升之學曰俊士)澤
宫獻藝應泰階兩比之符(禮記天子習射於澤宫韓詩/屢入澤宫射史記魁斗下三)
(星兩兩相比者/曰三能能音台)文陛䇿勲亞北斗四魁之列(文選陞降/文陛注天)
(子殿陛也左傳䇿勲焉注書勲勞於䇿猶今之紀功也/又發爵䇿勲春秋運斗樞斗第一天樞第二璇第三璣)
(第四權第五衡第六開陽第七搖光第一至第四為/魁第五至第七為標合而為斗居陰播陽故稱北)在
儒紳無出其右宜帝席亟為之前(賈誼傳至夜半文帝/前席注漸促近誼聽)
(説其/言也)獨愛官曹之清(杜詩事業富清/機官曹正獨守)中有名教之樂(文/選)
(本自諸生取樂名教樂廣傳王澄胡毋輔之等皆任放/為達或至裸體廣聞而笑曰名教中自有樂地何必乃)
(爾王舒傳激揚風俗𢎞長名教桓彞傳遺道徳於性情/顯忠信於名教世説李元禮髙自標持欲以天下名教)
(是非為已任陸龜䝉幽居賦樂令有名教之樂蘓頲行/韋杭制藝能素優名教為樂韓詩始知樂名教何用苦)
(拘/儜)周情孔思從容經腹之便(李漢韓文序日光玉潔周/情孔思洪适啟周情孔思)
(酌道徳之淵源堯醴舜熏絶翰墨之畦徑李樓啟周/情孔思探鳯髓以調膠宋豔班香拔鯨牙於刺手)魯
詠齊吟傾倒詩頥之解(隋書漢申公受詩於浮丘伯作/訓詁為魯詩轅固作傳為齊詩)
(匡衡傳匡說詩解人頥李詩若惜方寸心待誰可傾倒/徐陵與楊遵孟書匡丞相解頥之説樂令君清耳之談)
斯文増煥於道彌尊藉藉有聞(江都王建傳國中口語/藉藉劉屈氂傳事藉藉)
(如此李詩髙名動京師天下聞藉藉岑/參詩藉藉名更香髙適詩時譽何藉藉)行行莫禦(古詩/行行)
(道轉逺韓詩/行行將遂歸)且負此青雲之器孰不竒之(史記范雎傳/不意君能自)
(致於青雲之上文選仲容青/雲器李洞詩青雲懸器業)縱盛之白玉之堂特其小
耳(史記玉堂璧門漢武故事玉堂内殿十二門階陛咸/以玉為之門門二層基髙十餘丈椽首欂以璧為之)
(因名璧門西都賦金華玉堂西京/賦宣室玉堂杜詩上君白玉堂)某動輒遇坎(賈誼傳/乗流則)
(逝兮遇/坎則止)居然面墻(風俗通率皆面墻苟兹充位李商隐/啟剖心寡竅對面多墻駱賔王啟墻)
(面難用灰/心易寒)屈指同登九萬里扶搖直上(呉志顧譚省簿/書未嘗下算惟)
(屈指心計盡發疑謬莊子摶扶搖而上者九萬/里李詩扶搖直上九萬里杜詩九萬一朝摶)顧影自
弔二十年憂患叢中(華陽國志李宓常言吾獨立於此/顧影為儔文選顧影凄自憐又顧)
(影獨留又弔影慙魂又履影弔心又廓孤立兮弔影又/顧影兮傷摧杜詩弔影䕫州僻栁文兢魂弔影王勃啟)
(俛首屈膝逡巡多士之林/弔影慙魂骯髒文昌之府)筆研塵埃(欒城集筆研/生塵空度日)心形
灰槁(莊子形如槁/木心若死灰)雅慕先春之徳(東坡集更被先春之/暖又妙語先春發病)
(顔陳筠窻啟和氣/先春讙謠不夜)來追半水之游獨冷奚堪告新是望
謫仙遇四明之傑期尊酒以交驩(李詩四明有狂客風/流賀季真長安一相)
(見呼我謫仙人范傳正李白墓碑在長安時秘書監賀/知章號公為謫仙人杜詩何時一尊酒重與細論文陸)
(賈傳君何不交/驩太尉深相結)鄙儒為五經之師視良模而有愧(叔孫/通傳)
(若真鄙儒注鄙言不通張酺傳顯宗為四姓/小侯開學於南宮置五經師酺以尚書教授)
　　通錢簽判(宋太宗以諸州戎幕缺官選朝士補之/俾分理事且試其才此簽判之始葢選)
　　(人則為判官京/官則為簽判)
贊府治於六聨之首夙仰俊游(周禮小宰以官府/之六聨㑹邦治)得英
才於三樂之餘濫司名教同寅有助獨冷何嫌由兹定
累世之交(晉書何劭袁毅有累世之交/文選申以婚姻著以累世)詎敢廢先言之
禮(禮記君子約/言小人先言)恭惟某官奮乎名閥之後得諸古人之
中(魏志陳登字元龍劉備曰元龍文武膽志當求於古/人耳晉書王衍傳武帝聞衍名問王戎曰夷甫當世)
(誰比戎曰未見其比當從古人中求耳宋書韓延之與/宋武帝書司馬平西體國忠貞欵愛待物當於古人中)
(求耳杜詩似君須向古人求王格齊啟聖人不生/豈在乎子弟之列大雅既熄當求諸古人之中)藏金
坡之遺書仙風固在(宋錢若水字淡成十嵗能屬文入/華山陳摶一見以為有仙風道骨)
尋銀臺之舊事公望攸歸(宋㑹要銀臺司掌受天下奏/狀李詩承恩初入銀臺門華)
(陽志趙瑤字元珪以令徳著聞少有公望晉書王湛傳/器量隤然有公輔之望虞􁒂傳䮟乃虞潭之兄子王導)
(謂􁒂曰孔瑜有公才而無公望潭有公望而無公才兼/之者其在卿乎杜詩公望各端倪唐錢徽字蔚章中進)
(士第遷中書舍人加承旨憲宗稱其長者諌内無名貢/獻任庶子却韓公武賂錢二十萬時稱有公望此公望)
(葢指徽孫逖行崔隐甫制士林之秀公望攸歸白居易/行許孟容制在臺閣間藹然公望玉堂遺範藹是公望)
(居然/國珍)彯纓坦坦之衢(彯音飄韻㑹彯彯長組貌文選彯/纓天閣又仕子彯華纓駱賔王詩)
(彯纓陪紱冕劉禹錫問大/鈞賦坦坦之衢萬人所趨)游刃恢恢之地(莊子恢恢乎/游刃必有餘)
(地矣余日華啟奏牛刀於肯綮之間共/推餘地振鷺羽於泬寥之上亟躐通津)茂林脩竹陰接
鸞棲(王羲之蘭亭序此地有崇山峻嶺茂林修竹仇覽/傳考城令王渙聞覽以徳化人署為主簿謂之曰)
(陳元之過不罪而化得無少鷹鸇之志耶覽對曰鷹鸇/不若鸞鳯渙謝曰枳棘非鸞鳯所棲百里非大賢之路)
(今日太學曳長裾飛名譽皆主簿後耳野客叢書今人/有作縣尉啓誤用鸞棲事或者笑之僕觀劉長卿送任)
(少府詩云惜君滯南楚枳棘徒棲鳯是以簿事為尉用/也張説送廣武令岑羲序云河洛東門俯棲鸞於製邑)
(是又以簿事為令用矣古/人用事正不如此拘拘)綠水紅蓮香流燕寢(南史王/儉用庾)
(杲之為長史蕭緬與儉書曰盛府元寮每難其選庾景/行汎綠水依芙蓉何其麗也時人以儉府為蓮花池韋)
(蘓州詩燕寢凝清香楊誠齋詩合/于玉笋班中立却向紅蓮幕裏行)矧西州道院之勝(孫/寶)
(傳寶著名西州馬援傳拔自西州黄山谷西州道院賦/江西士夫秀而文其細民險而健名曰珥筆之民惟筠)
(懐獨不嚚于訟故筠守號為江西道院樓攻媿詩道院/無忘山谷賦又逺侍雙親官道院按官閒事簡皆謂之)
(道院宋王闢之澠水燕談錄云江陰軍北距大江地僻/鮮遇客無將迎之煩所𨽻一縣公事絶少通州南阻江)
(東北濵海士民罕至居民魚鹽自給不為盜訟獄希簡/仕宦二州者最為優逸故士夫以江陰為兩浙道院通)
(州為淮南道院李料院賀游瑞州啟江西道院南服名/邦趙提刑賀游瑞州啟製菡蓞於劔池古稱道院憇甘)
(棠于南國今得仁侯馬裕齋囘游瑞/州啟郡真成于道院民胥得于湖山)有東都主人之賢
(班固西都賦設西都/賔東都主人以相難)特達遇知從容嘯諾(黨錮傳汝南/太守宗資任)
(功曹范滂南陽成瑨亦委功曹岑晊二郡人為謠曰汝/南太守范孟博南陽宗資主畫諾南陽太守岑公孝𢎞)
(農成瑨/但坐嘯)為禮羅致温石見謂上流(韓文大夫烏公以鈇/鉞鎮河陽之三月以)
(石生為才以禮為羅羅而致之幕下未數月也以温生/為才于是以石生為媒以禮為羅又羅而致之幕下劉)
(屈氂傳貨賂上流注上流/執事者文選金貂總上流)持從槖繼嚴徐願觀盛舉(文/選)
(晚屬天飛比嚴徐而待詔/韓詩東馬嚴徐已奮飛)某為貧來客起廢為師浩乎
學海之未航(王子年拾遺記何休作左氏膏盲公羊廢/疾糓梁墨守謂之三闕言理幽㣲非知機)
(藏往者不可通焉及康成鋒起而攻之求學者不逺千/里贏糧而至如細流之赴巨海京師謂康成為經師何)
(休為學海法言百川學海而至于海駱/賔王集挫三端於情峰朝九流於學海)濫矣侯宫之竊
吹方事契之云始遂依仁而不孤(杜詩此邦方尚/武何處且依仁)車馬
過門豈復有坐氊之冷文書插架尚須分隣壁之光(韓/詩)
(鄴侯家多書/架插三萬軸)傾跂罙深染濡莫既(東坡詩惟將/翰墨留染濡)
　　通張知録(即錄事參軍杜工/部有送侯知錄詩)
幕府省文書雅重賔僚之選(李廣傳幕/府省文書)閨閤傳教令濫
陪弟子之游(文翁傳翁毎出行縣益從學官諸生明經/飾行與俱使傳教令出入闔閣縣邑吏民)
(見而榮之數年争/欲為學官弟子)憮一時聨事之有榮豈千里結言之
敢後(范式傳三年之别千里/結言何相信之審耶)恭惟某官瓌材秀發(瓌姑/囘切)
(或作瑰司馬相如傳/玫瑰説文火齊珠)懿度疏明漢幄中之籌復為世用
(張良傳運/籌帷幄中)秦柱下之史自得家傳(張蒼傳秦時為御/史主柱下方書)舒
翹英雋之林(栁文今之聖智莫不/舒翹揚英推類援朋)奮足功名之㑹梅邊
清隱綽有仙風(梅福山在舒城縣西七十里亦名梅山/舊傳梅福尉南昌棄官隐於此上有梅)
(仙/祠)松下長吟了無公事(韓文斯立對二松日吟哦其間/有問者輒對曰予方有公事子)
(姑/退)自應鳴履而登文石(梅福傳福補南昌尉願一登文/石之陛涉赤墀之塗當戸牖之)
(法坐盡平生之愚處文選升降文陛注天子階陛以文/石砌之權徳輿崔元翰文集序接武侍從登文石之陛)
(杜牧詩文石/陛前辭聖主)聊兹拄笏以對銀屏(王徽之傳徽之為桓/冲騎兵參軍冲嘗謂)
(曰卿在府日乆比當相料理初不酬答直髙視以手板/拄頰曰西山朝來致有爽氣耳山谷詩拄笏看度南山)
(雲/)想從容贊畫之間有特達知心之遇北多良馬遂空
幕下之羣南有嘉魚樂與賢人之共(詩序南有嘉魚樂/與賢也其詩云南)
(有嘉魚君子有酒/嘉賔式燕以樂)佇觀顯拔式究逺圖某學昧知新(成/帝)
(紀儒林之官四海淵源宜皆明於古/今温故知新通達國體故謂之博士)分宜置散假之以
丈席之地(禮記凡講席間函丈函/容也容杕足以指畫)苟焉為斗食之謀(戰/國)
(䇿自斗食以上至尉内史及王左右史記始皇帝紀斗/食以下注一日得斗粟為料薛宣傳為大司農斗粟注)
(禄少計一斗為數漢百官表百石以斗有斗食佐史之/秩是為少史注計日而食一斗二升故云斗食也後漢)
(書禮儀志下至斗食令史百官志斗食/奉月十一斛注斗食禄日以斗為計)來登仰髙之堂
(詩髙山仰止文選方髙山而仰止趙壹傳仰髙希驥歴/年滋多儒林傳皆注意髙仰之按仰髙堂在無為州宋)
(郡守米芾所/建自撰記)遂歌既見之什(詩既見君子/我心則降)隣光照夜冷
署囘春使無訟乎正有賴同寅之助謂之文也恐莫當
下問之恭抃蹈之私染濡奚罄
　　通施司理(宋開寶中始置諸州司冦參軍/以進士及選人為之後改司理)
官曹獨冷愧臨錦繡之溪王事同寅喜近芙蓉之幕永
言寮好先倩郵傳(倩假也陸䞇疏姑息如倩人語林殷/洪喬作豫章去郡人寄百餘函書悉)
(擲水中咒曰沉者沉浮者浮殷洪喬/不能作置書郵杜詩肯作置書郵)恭惟某官魯夫子
之門人(史記仲尼弟/子有施之常)田王孫之家學(儒林傳施讐為童/子從田王孫受易)
出其緒餘聊見於飾吏(莊子道之真以治身/其緒餘以為國家)發其底藴
自足以康時(魏徴傳徴所上/奏展盡底藴)北部之洪威既宣(漢地理/志陰平)
(道有北部都尉治又北部都尉治休屠城又北部都尉/治灑水障又髙望望松増山皆有北部都尉治白帖宣)
(威北部注曹操為洛北尉造五/色棒懸於市門此言施先為尉)西山之爽氣可致龍眠
舊隱來聽漏箭之穿花(龍眠山在舒城縣西南形若卧/龍宋李公麟字伯時肆意此山)
(作龍眠山莊圖與二弟號龍眠三李東坡詩伯時有道/真吏隐國史補越僧僧澈得蓮花漏於廬山傳之江西)
(觀察使韋丹初惠逺以山中不知更漏取銅葉製器狀/如蓮花置盆水上底孔漏水半之則沉每晝夜十二沉)
(為行道之節雖冬夏長短雲隂月黒無所差也㑹要燕/肅上蓮花漏壺上當中為蓮花覆之花心有竅容箭下)
(揷箭首與花心平青箱雜記龍圖燕公肅多巧思嘗作/蓮花漏獻於闕下其制為四方之壺參差置水器於上)
(刻木為四方之箭箭四觚面二十五刻刻六十四面百/刻總六千分以效日凡四十八箭一氣一易著金蓮承)
(箭銅烏引水下注金蓮浮箭而上/東坡詩那知箭起蓮謂蓮花漏也)雀角素明坐見圜扉
之鞠草(詩誰謂雀無角何以穿我屋文選鞠茂草于圜/扉詩鞠為茂草隋劉曠傳曠為平鄉令七年風)
(教大洽獄中無繫囚囹圄皆生草北史宣帝紀齊天寶/初大赦郡中無一囚獄内櫓上桃木蓬蒿並滿謂之神)
(門駱賔王詩園扉長寂寂疎網尚恢恢余日華啟刑期/於無殆見圜扉之鞠草告猷則有佇膺禁路之持荷)
在吏民咸服之乆况賔主相知之深推轂於朝(劉澤傳/本推轂)
(髙帝就天下鄭當時傳其推轂士/注言薦舉人如推轂之轉運也)賜環有日(栁詩賜環/留逸響)
某貧謀斗食愚乏寸能雖青衫慰年少之心乃白首作
諸侯之客(杜詩白頭/趨幕府)奇窮已甚幸㑹方來旁分隣燭之
光頓覺坐氊之暖聨其官治信五刑五教之相資(尚書/明於)
(五刑以/弼五教)藥以忠言尚三沐三熏而有請(家語忠言逆耳/利於行良藥苦)
(口利於病文選言窮藥石國語三沐三熏韓文方將坐/足下三沐而三熏之李處全賀單諫議啟一貴一賤真)
(泥蟠而天飛三沐三熏願景從於焱舉龔茂良賀單諫/議啟三沐三熏夙忝摳衣之列旅進旅退莫將賀厦之)
(趨陳筠牕啟一拜一起雖阻陪門闌賔客/之游三沐三熏猶及效道路歌謠之獻)
　　囘廬江劉知縣
來客諸侯偶屬半環之水愛人君子寵貽五朶之雲(韋/陟)
(傳陟嘗以五采牋為書記使侍妾主之其裁答受意而/已皆有楷法陟惟署名自謂所書陟字若五朶雲時人)
(慕之號郇/公五雲體)事契方新佩情過厚恭惟某官辟塵清表(嶺/表)
(異錄有/辟塵犀)耀頴奇材(呉質書愧無毛/遂耀頴之才)游戲翰墨之塲雖老
先生為之避席(内典言游戲三昧東坡詩游戲得自在/又游戲於斯文杜詩出游翰墨塲賈誼)
(傳每詔令議下諸老先生未能言賈生盡為之對人人/如其意所出諸生於是以賈生為能孝經曽子避席灌)
(夫傳獨故人避席熊克啟侍言西掖諸老先生所未能/將命朔庭雖古膚使而猶劣洪适啟典禮樂而草儀法)
(老先生意未能言成書詔而/周事情他學士筆不得下)奮迅事功之㑹在古能吏
可以並肩(荀子並肩而存栁文雖古人/文雅之盛世不能並肩而立)所至有稱其進
莫禦暫屈九霄之步(東坡集暫屈雲霄之步一蘓嶺嶠/之民方干詩身去青霄一步間陳)
(後山詩雲/霄一步趨)坐提萬井之封(漢刑法志提封萬井注提封/舉其封内之總數杜詩提封)
(漢天/下)舉扇仁風盡歸桃李(晉書袁宏傳宏自吏部郎出/為東陽太守謝安欲以卒迫)
(試之臨别取一扇授之曰聊以贈行宏應聲答曰輒當/奉揚仁風慰彼黎庶文選仁風扇越又𤣥澤旁流仁風)
(潛扇張説詩扇逐仁風轉髙湘詩千里仁風一扇清駱/賔王啟徳音洽詠仁風飄十地之雄道化徧謠惠露灑)
(二天之渥又披裳問疾垂愛景以/字人褰幄廣聽穆熏風以扇物)隨車甘雨徧滿稻粱
(謝承書百里嵩為徐州刺史州境遭旱嵩行部傳車所/經甘雨隨注後漢鄭宏遷淮陰太守行春隨車致雨宋)
(陳戩知處州下車雨沾足人以為隨車雨張説詩車隨/零雨流駱賔王啟甘雨隨車雲低輕重之葢珠還合浦)
(波含逺/近之星)想奏最以上聞即參華於近列某未能律已何
以模人歎出塵入坱之徒勞(栁文毫聨縷緯塵出坱入/又髙步謝塵坱梁竦傳州)
(縣之職徒/勞人耳)思朝虀暮鹽之為樂家推其良子弟乃肯從
游(栁文送崔子符罷舉序以今世尚進士故凡天下/家推其良公卿大夫之名子弟國之秀民舉歸之)邦
有是賢大夫願安承教屬方弛擔(左傳羈旅之臣弛/於負擔君之惠也)未
果作牋(牋亦作箋杜詩/巴牋染翰光)惠問先之靦顔多矣(詩有靦面/目疏靦見)
(人之貌國語雖靦然人貌哉實禽獸/也陳子昻集顧揣涯分實靦心顔)
　　囘史檢法
聞魯君子之賢幸聨鄉品念鄭廣文之冷來赴襟期(杜/詩)
(廣文先生官獨冷又時赴鄭老同襟期世説顧顯嘗以/酒勸周顗顗不受因移勸柱曰詎可棟梁自遇周得之)
(欣然遂為襟期也梁書髙澄與/侯景書繾綣襟期綢繆素分)使幕陞華吾寮増氣恭
惟某官粹然玉立(桓温表抗節玉立白樂天集玉立不/倚金和有聲崔嘏行裴諗制風儀玉)
(立器宇川停杜詩趙公王立髙/歌起唐文玉立於風塵之表)藉甚金聲(尚書大傳莫/不玉音金聲)
(班固傳玉潤而金聲魏志王基薦管寜曰金聲玉色乆/而彌彰徳行卓絶海内無偶晉書傳贊荀范令望金聲)
(逺暢潘尼傳鋪以金聲光以玉潤衛瓘傳昔王輔吐金/聲於中朝此子復玉振於江表文選玉質幼彰金聲夙)
(振褚淵碑金聲玉振寥亮於區宇駱賔王集玉潤金/聲蘭馨桂馥于邵送王少府序玉立増映金聲自逺)直
道著於孔門(史鰌字子魚/死以尸諌)茂徳流於漢畹(漢史恭為宣/帝外家以舊)
(恩受封諸子皆為侯/漢書肺腑於戚畹)當經史之暇而游戲於斷律出軒
冕之後而自奮於大科富貴由此而階文章特其餘事
俛從外補(俛音免説文俯也源乾曜傳請出二息外補/以示自近始王荆公集哀祈外補冀幸少休)
服在初筵奉羣山觀之勝游決九州民之滯獄拔其尤
得温造共推從事之能(葢延傳歴郡列掾州從事注古/者王公下至郡縣皆有掾屬續)
(漢志建武十八年立刺史十二人人莅一州皆有從事/後漢書百官志外有十二州毎州刺史一人皆有從事)
(史假佐本注曰員職畧與司𨽻同無/都官從事其功曹從事為治中從事)選於衆舉皋陶佇
正士師之任某宦遊不遂(司馬相如傳長卿/乆宦㳺不遂而歸)師説非長
方將親有徳之隣何止見似人而喜(莊子子不見越之/流人乎去國數月)
(見所知而喜去國旬月見所嘗見於國中者而喜及/期年也見似人而喜不亦去人滋乆思人愈深乎)髙
懐特異嘉聞先臨烹魚荷來客之勤屬饜已乆(左傳以/小人之)
(腹為君子之心屬饜而已杜預云言小/人之腹飽猶知厭足饜通作厭平聲)繫馬坐到官之
冗拜報有稽(杜詩廣文到官/舍繫馬堂階下)尚賴惠慈(刑法志忠信之/長惠慈之帥)
特垂清察
　　通無為蘓知縣(無為商巢國地漢為廬江郡隋省/入巢置無為鎮宋置無為軍又増)
　　(無為/縣)
茂宰才髙素洽絃歌之化(文選弱冠步鼎鉉既立宰三/河流聲馥秋蘭摛藻艷春華)
(徒美天姿茂豈謂人爵多謝𤣥暉詩茂宰深遐眷杜詩/茂宰得才新李詩天子思茂宰李嘉祐詩吏曹難茂宰)
(又題詩/招茂宰)廣文官冷猥從衿佩之游(詩青青子衿又青青/子佩陳篔牕賀髙教)
(授啟佩衿晨入青青亂和嶼之/雲燈火夜陳耿耿映棲樓之月)矧廩士之具悉出於規
繩則跂賢之心宜寫之竿牘(莊子小夫之智不過苞苴/竿牘注竿牘竹簡為書相)
(問遺之/具也)恭惟某官岷峨山之文派(記纂淵海汶山即禹/貢岷山也在茂州汶)
(山縣列鵝村江水出焉益州記峨眉山在犍為南安縣/南界當縣南八十里山首相望如峨眉文派謂三蘓父)
(子/)麒麟閣之勲名(蘓武傳上思股肱之美乃圖畫其人/於麒麟閣杜詩今代麒麟閣何人第)
(一功又功/名圖麒麟)惟義氣忠風耀乎前者無隣故奇才偉行濟
其美於奕世(韻㑹奕葉/累世也)嘗為委吏矣允髙㑹計之能端
不負丞哉自得吟哦之樂奏課欲觀於三異(漢書奏課/連最後漢)
(書李忠傳奏課為天下第一魯恭傳恭為中牟令河南/尹袁安使掾肥親往亷之恭隨行阡陌有雉過止其旁)
(旁有童兒親曰兒何不捕之兒曰雉方將雛親矍然起/曰所以來者欲察君之政迹耳今蟲不犯境一異也化)
(及鳥獸二異也童子有仁心/三異也還府具以狀白安)提封來領於一同(左傳天/子之地)
(一圻列國一同康廷芝判思甄三異之能式/舉一同之善余日華啟政布一同績騰三異)布宣寛條
(白孔六帖一同布政百里宣風/後漢侯霸請毎春行寛大之詔)鎮撫善俗詩書發政亶
為忠信十室之光衣鉢相傳重見父子一門之盛(襌家/相傳)
(法謂之傳衣鉢唐人科名與主司同者亦謂之傳衣鉢/東坡詩傳家有衣鉢言家學有素也摭言唐進士自狀)
(元以下到主司下馬綴行而立斂名紙通呈與主司對/拜主事者云請狀元謝衣鉢謂謝與主司同名第者中)
(間有與主司先人名第同者即謝大衣鉢齊傳綽子倓/並為山陰令父子並有奇績世云諸傅有治縣譜子孫)
(相傳不/以示人)某第名已濫客食尤慙茫乎學海之津涯陋矣
師宫之矩範允藉同寅之助庶逃羣起之謿吸清溪錦
繡之光尚堪滌垢(李詩清溪勝桐廬山木有佳色韓詩/蕩瑕滌垢清朝班又惟思滌瑕垢)
依茂林松竹之䕃或可偷安(韓詩出宰山水縣讀書松/竹林蕭條捐末事邂逅得)
(初/心)
　
　
　
　
　
　
　
　
　
　橘山四六巻一
欽定四庫全書
　橘山四六巻二　　　　宋　李廷忠　撰
　　　　　　　　　　　明　孫雲翼　注
　　謝揚州范給事舉自代并謝到任
禁涂推轂未酬一字之榮(涂亦作塗宋制延閣禁塗糓/梁傳一字之褒寵踰華衮之)
(贈蔡謨傳山公/以一字拔人)邊障剖符又借十連之重(邊邊陲障謂/塞上要險之)
(處别築為城因置吏士而為障蔽以禦冦也漢舊儀邊/郡太守將萬騎行障蔽張湯傳行一障間髙帝紀剖符)
(封功臣馮衍傳擢選剖符文選剖符專城白孔六帖剖/竹分符禮記王制五國以為屬十國以為連白樂天集)
(周以十連帥諸侯/若今之兼符也)辱知惟舊取芘益新祝此瓣香(陳后/山詩)
(向來一瓣香敬為曽南豐諸禪開堂至第三瓣香推其/得法所自則云此一瓣香敬為某人陳后山師南豐故)
(云/)寫之尺素切以黄鍾登廟敢云牛鐸之調同(晉書荀/朂傳朂)
(嘗於路逢趙賈人牛鐸識其聲及掌樂音韻未調乃曰/得趙之牛鐸則調矣遂下郡國悉送牛鐸果得諧者山)
(谷詩牛鐸調/與黄鍾同)斷木在溝信與犧尊之文異(莊子百年之/木破為犧尊)
(靑黄而文之其斷在溝中比犧/尊於溝中之斷則美惡有間矣)誤䝉提引不使棄沉葢
特達大賢之逢非尋常流俗之比(賈誼傳彼尋常之汙/瀆兮注八尺曰尋倍)
(尋曰/常)平生無一日之雅(王章傳平生獄上呼囚注平生/先時也谷永傳無一日之雅左)
(右之介注雅素也/言非宿素之交)出處有萬里之殊堂下片言薢茩相
契(左傳賈辛將適其縣見於魏子魏子曰辛來昔叔向/適鄭鬷蔑惡欲觀叔向從使之收器者而往立於堂)
(下一言而善叔向將飲酒聞之曰必鬷明也下執其手/以上遂如舊知詳見第六巻韓文堂下之言不書於傳)
(記叔向㩦手以上詩邂逅相遇適我願兮又如此邂逅/何説文不期而遇也從辵解后聲酉陽雜俎王安貧武)
(陵記四角三角曰芰兩角曰菱芰一名水栗一名薢茩/此用薢茩對下從容皆借用草名好竒之過也宋馬永)
(卿嬾真子云今人尺牘中以薢茩字易邂逅字非也離/騷經云製芰荷以為衣兮王逸注云芰菱也秦人作薢)
(茩薢音皆茩音苟僕仕於闗陜之間不聞此呼正恐王/逸别冇義爾後又讀爾雅薢茩芵茪注云芵明也或云)
(䔖也闗西謂之薢茩以僕所見芵明者即今之草決明/也可治目疾葢謂可以解去垢穢得名又爾雅云蔆蕨)
(攗注云蔆也今水中芰則蓤自冇正名不謂之薢茩明/矣然則薢茩非蔆即決明初無不期而遇之義也駱賔)
(王啟片善經心揖仲宣於蔡席一言合道接然明於鄭/堦又堂上百里鬷明無撤器之因門下三千毛遂乏處)
(囊之/地)座間小異從容黙窺(晉書孟嘉傳嘉少知名褚褒/有器識庾亮大㑹州府人士)
(嘉坐次甚逺襃問亮江南冇孟嘉其人何在亮曰在坐/卿但自覓襃歴觀指嘉曰此君小異得無是乎亮欣然)
(而笑喜襃得嘉竒嘉/為襃所得乃益器焉)乃至遜持荷而弗居(野客叢書前/輩謂尚書紫)
(荷囊事按晉志八坐尚書荷紫以生紫為袷綴之外服/加於肩上又梁史周舍問劉杳尚書著紫荷槖竟何所)
(出杳曰張安世傳持槖囊也荷乃負荷之荷人讀為平/聲遂冇此誤雖歐陽文忠公宋景文公有所不免僕謂)
(不然紫荷囊事其説已久非歐宋之誤觀唐類表冇云/佩蒼玉負紫荷歐宋之語豈無自耶考之沈約宋志蕭)
(子顯齊志皆曰紫袷囊俗呼曰紫荷或曰負荷以行隋/志曰朝服綴紫荷錄令左僕射左荷右僕射尚書右荷)
(則是紫荷之説自/晉宋以來有之)強積薪之相繼(汲黯傳陛下用羣臣/如積薪耳後來者居)
(上野客叢書此語出於文子/黯葢引而言之積子賜切)僥踰已甚循揣奚堪(張𤣥/晏啟)
(循涯積感/揣分増榮)如某者志勤自修器乏逺用詩書政拙喜有
藻芹松竹之舊緣(文選此亦拙者之政也陽城傳催/科政拙東坡詩政拙年年祈水旱)功
名事疎付諸鴻鵠蜩鳩之分定(史記燕雀安知鴻鵠之/志莊子蜩與鷽鳩笑之)
未為時棄亦與朝行終然苦味之莫回幸甚賞音之不
薄(文選雖實唱髙猶賞爾音王/荆公詩忍向時人覓賞音)同堂贊治(隋置/贊治)接席論
文自非相求以道相知以心(李陵報蘓武書人/之相知貴相知心)未免半
信其言半疑其迹方斗州之得請(南史宋氏晩運典籖/之權重宗慤為豫州)
(典籖每多連執慤大怒曰慤年六十得/一州如斗大不能復與典籖共臨之)屬藩閫之繼開
但思龍節之光傍資臨照(周禮澤國用龍節/李詩餘輝傍照人)豈料鶚書
之寵首及孱庸(孱弱也史記/吾王孱王也)兹葢伏遇某官四葉紫薇
之春(楊彪傳累世清徳四葉重光通典中書之官舊矣/謂之中書省自晉魏始焉後魏謂之西臺隋初改)
(為内史省光宅元年改為鳯閣開元元年改為紫薇省/劉攽傳攽拜中書舍人請復古制建紫薇閣於西省岑)
(參詩三殿花香入紫薇白樂天詩紫薇花對紫薇郎宋/沈括夢溪筆談唐貞觀中勅下度支求杜若省郎以謝)
(朓詩云芳洲採杜若乃責坊州貢之當時以為嗤笑至/如唐故事中書省中植紫薇花何異坊州責杜若然歴)
(世循之不以為非至今舎人院紫/薇閣前植紫薇花用唐故事也)十圍古栢之操(杜工/部古)
(栢行霜皮澑雨四十圍陳讜啟良玉五瑴/當居庭實之先大木百圍要是棟隆之吉)葢帝傍論思
在乎昌所學(東坡詩飄然乗風來/帝旁文選朝夕論思)而天下名爵豈能淫
其心直聲乆洽於聽聞(張敞傳朝廷不聞直聲東/坡詩直聲猶在履聲中)公望
亶隆於近輔髙牙宣淮海之畧遽勇於行(兵書牙旗者/將軍之精黄)
(帝出軍決有所攻伐作五采牙幢青牙旗引住東赤牙/旗引住南白牙旗引住西黒牙旗引住北黄牙旗引住)
(中孔氏雜説牙者旗也大司馬掌武備猛獸以牙為衛/故軍前大旗謂之牙旗後漢汪真人水鏡經凡軍出立)
(牙必令堅完若折將軍不利是以古兵法擇吉日祭牙/後漢滕輔晉袁宏顧愷之宋王誕皆有祭牙文呉胡綜)
(有大牙賦皆謂武備之意楊億集大斾髙牙任/雄節制栁詩貔虎負崇牙尚書淮海維揚州)寶圖分
河洛之符特優其奬(青箱雜記本朝太宗御書及典籍/圖畫寳瑞之物並藏於龍圖閣東)
(坡謝龍圖閣學士表中禁寳儲上應/奎壁之象先朝謨訓逺同河洛之符)未嘗忘國尤更推
賢(尚書推/賢讓能)然職重而許與難道髙而遇合寡獨以孤外
(歐文敢期孤/外特與恩頒)獻之上前某敢不祗服華襃堅持素守寸
有長而必勉(屈原卜居尺有/所短寸有所長)尋無枉以自汙未善操刀
僅可試淮陽之小壘(左傳猶未能操/刀而使割也)若令代斵豈不愧
甘泉之從臣(老子是代大匠斵代大匠斵者希有不傷/手矣揚雄傳每上甘泉法從楊億乞郡表)
(虚忝甘衆之從臣/終作若敖之餒鬼)惟務激昻(王章傳不自激昻揚雄傳/激昻萬乗之主注激昻抗)
(揚之/意)以圖報稱
　　囘黄州陳知府
得斗大之州已慙過分望寶隣之國何幸分光(左傳親/仁善隣)
(國之寳也劉後村啟瞻羊公於峴首阻趨/鈴閣之嚴依劉表於荆州竊有寳隣之幸)念都門舊忝
於從遊而邊圉今固於守䕶(賈誼傳守/圉之臣)解裝甫定染翰
先臨(潘岳秋興賦染翰揮紙選詩朋/來當染翰杜詩染翰欲無聊)恭惟某官抱負奇
才發揚令徳宰天下亦如此肉矣藹聞主社之風(陳平/傳里)
(中社平為宰分肉甚均里父老曰善陳孺子之為宰平/曰嗟乎使平得宰天下亦如此肉矣酈郯傳陳平教里)
(社終居天下宰藹多貌説文臣盡力之美詩藹藹王多/吉士毛傳云藹藹猶濟濟也又叢雜貌蘓頲詩聲華藹)
(有餘廣韻晻/藹樹繁茂貌)大丈夫安事一室乎雅有清時之畧(陳蕃/傳蕃)
(年十五常閒處一室而庭宇蕪穢薛勤來候之謂蕃曰/孺子何不灑掃以待賔客曰大丈夫處世當掃除天下)
(安事一/室乎)乃廉於進(韓文可以進而進焉/不必廉於自進也)未究所施聊曽
借海沂之水以福京畿何獨巻泰山之雲而蘓淮服(公/羊)
(傳觸石而出膚寸而合不崇朝而/徧雨乎天下者其泰山之雲乎)建旟多暇(説文旟錯/革鳥其上)
(所以進士衆者也爾雅錯革鳥曰旟詩既設我旟太守/隼旟熊軾晉書良吏傳建旟剖竹布政宣條錢翊行李)
(褎制建隼在旟畫熊當軾栁詩建旟翻鷙鳥/陸倕詩宗英出建旟蘓頲詩為邦建綵旟)保障不驚
(左傳且成孟氏之保障也史記趙簡子使尹鐸為/晉陽曰以為繭絲乎以為保障乎簡子曰保障哉)黄岡
雨雪之樓清吟可繼(黄岡山在黄州王禹偁竹樓記黄/岡之地多竹竹工破之代陶瓦因)
(作小樓二間夏宜急雨有瀑/布聲冬宜密雪有碎玉聲)赤壁風月之笛勝賞猶存
(赤壁山在蒲圻周瑜破曹操處山谷詩赤壁風月笛玉/堂雲霧牕東坡年譜公在黄州生日置酒赤壁磯下笛)
(聲起於江上客有知音者謂公曰笛聲有新意非俗工/也問之則進士李委聞公生日作新曲曰鶴南飛以獻)
(墨莊漫錄黄州赤壁本赤鼻磯故東坡長短句故壘西/邊人道是三國周郎赤壁葢傳疑也今岳陽之下嘉魚)
(之上有烏林赤壁葢公瑾自武昌列艦風帆便順泝流/而上遇戰於赤壁之間也杜牧寄岳州李使君詩云烏)
(林芳草逺赤壁健帆開/此真敗魏軍之地也)方從容逸駕之攀已迫促翹車之
聘(翹車使者車也漢勅/翹車著咏箋帛垂文)某取名不勇為計甚疎貪豆區
之祿以奉親(區音歐豆區皆量名四升為豆四豆/為區四區為釡左傳豆區釡鍾之數)詭尺
寸之能於試郡(京房傳臣出郡守自詭效功注/詭責也孔光傳無尺寸之效)過䝉專
使寵問潛郎(山谷詩琢磨/佳句問潛郎)厪渠荆渚之書賢於逺矣(漢/文)
(紀厪身從事楊雄賦其厪至矣師古曰厪古勤字韻㑹/渠渠勤也晉陽秋劉𢎞為荆州刺史每發手書郡國丁)
(寧欵密莫不感悦咸曰得劉公一紙書賢於十部從事/按𢎞專督江淮部從事乃都督屬官先是每有興發乃)
(勅部從事分行所屬惟𢎞則以手書/徴之無擾而易集故曰賢猶勝也)健羨魯邦之政兄
以事之(韻㑹健通作鍵服䖍曰門戸健牡也説文羨貪/欲也詩無然歆羨司馬遷傳去健羨馮立與兄)
(野王相代為五原太守人歌之曰大馮君小馮君兄弟/繼踵相因循聰明慈愛惠吏民政如魯衛徳化均周公)
(康叔猶/二君)欣荷罙深占言罔旣
　　賀謝右相除少保(按宋史寧宗慶元六年/以謝深甫為右丞相)
皇輿旣返(文選皇輿凱歸又旋皇輿於夷庚/又皇輿否隔又睹皇輿之軌躅)使節有光
成湯簡在帝心擢亞保衡之任(尚書惟簡在上帝之心/又在太甲時則有若保)
(衡/)召公居於王右夐髙孤棘之班(桓郁傳成王幼小越/在襁褓周公在前史)
(佚在後太公在左召公在右中立在朝四聖維之元稹/教太子書成王所近皆賢聖也舉其近則周公左而召)
(公右伯禽魯而太公齊江統傳成王之為太子也周召/為保夐虚政切廣韻逺也増韻冠絶也用禮朝士掌外)
(朝之法左九棘/孤卿大夫位焉)大冊渙旉(旉芳無切亦作/敷説文布也)列紳咸暢恭
惟某官道該衆美(韻㑹該/備也)智矚萬微(韻㑹矚視之甚也/文選流日矚巖石)
探囊試活國之方(杜詩活國名公在又論道/邦國活又於今國猶活)列鼎正調
元之味(彭宣傳三公鼎足承君又三公鼎司無所不統/明帝紀鼎象三公環齊要畧三公者象鼎三足)
(共承其上晉書正位上台光餁鼎實/栁文調和鼎實杜詩調和鼎鼐新)以天下之公而決
大計以儒者之勇而折遐衝(家語不出尊俎之間折衝/千里之外馬融傳安不忘)
(危治不忘亂帝王之所以耀神武而折遐衝也馮奉世/傳折衝宿將賈復傳有折衝千里之威李尋傳本強則)
(精神折衝注言有能衝/突為害者則能折挫之)主睠聿隆士心允洽如髙山大
岳之蓄泄雲氣人䝉其潤而不自知(韓魏公行狀公姿/貌英特圖繪傳之)
(天下人以為如髙山大岳望之其氣象雄傑而包育細/㣲蓄泄雲雨藏竒匿怪葢自然也王邁啟泰山喬嶽無)
(連動之迹人䝉潤而不知祥風和/氣以長養為心物有生而自遂)若長江巨海之呼吸
川流物有所歸而無弗受(木𤣥虚海賦嘘呼百川洗滌/淮漢郭璞江賦呼吸萬里吐)
(納靈/潮)屬王家之多難(詩未堪/家多難)賴元輔之宣忠(文選欽若/元輔體㣲)
(知章又王宰/宣哲於元輔)洛浦波平䕶廞儀而徑渡(廞音歆説文陳/輿服於庭也周)
(禮巾車掌大喪飭遣車遂廞之行大夫喪廞其樂器崔/祐甫獨孤及墓誌廞衣楚挽徘徊墓田李華權文公墓)
(誌廞襚納書禮優職衮李嶠文廞衣夕陳祖奠朝設宋/景文真宗挽歌廞翣浮晨旭邊簫咽暝霞周平園皇祐)
(哀書桂輪隐/曜椒掖廞儀)漢陵土復返吉仗以奏功孝治昭宣(戰國/䇿大)
(王以孝治聞於天下吕布傳/以孝治天下者不害人之親)襃章狎至(息夫躬傳羽檄/重迹而狎至注)
(狎若狎習之狎言/相因而至或作押)一命衮服已積具瞻(王制三公一命/巻若有加則賜)
(不過九命注三公八命復加一命則服龍衮與王者之/後同多於此則賜非命服也荀朂傳三公具瞻所歸不)
(用非/其人)五采篆車尚煩特置(周禮春官巾車服車五乗孤/乗夏篆注謂五綵畫轂約也)
亶増華於揆路(文選揆路揚/輝台庭改觀)資弼亮於天工(尚書弼亮/四世又欽)
(哉惟時/亮天工)今魯侯進封國之名稱豈特衍租而食(詩乃命/魯公俾)
(侯於東錫之山川土田附庸漢書諸侯王表諸侯惟得/衣食租税不與政事宋意傳衍食他縣注衍謂流衍旁)
(食他縣劉後村賀史丞相加恩啟非/止衍戸畬之入葢益隆巖石之瞻)昔孔子歸侵疆之
事業又將秉筆而書(左傳定公十年齊人來歸鄆讙龜/陰田法言魯用孔子齊人章章歸)
(其侵/疆)端坐泰階永為隆棟(易棟隆吉又隆棟之言不撓/乎下也髙柔傳公輔之臣國)
(之棟梁文選上𢎞/棟隆下塞民望)某退循苦窳(韻㑹窳病也又器中空/史記舜陶河濵器不苦)
(窳/)乆費埏陶(韻㑹埏和土也老子埏埴以為器淮南子/造化之攫援物也譬猶陶人之埏埴也)
齒中台里之衣冠自憐生晩(晉書三公在天為三台主/開徳宣符上台司命主夀)
(中台司中主宗室下台司祿主兵所以昭徳塞囘也蔡/茂傳中台之位白居易詩天上中台正韓翊詩並列中)
(台/貴)望翹材館之劒佩徒悵身遙(杜詩劒佩聲隨玉墀步/岑參詩花迎劍佩星初)
(落/)側耳榮除(周吕傳吕后側耳於東箱聽韻㑹拜官曰/除漢書注師古云凡言除者去舊官就新)
(官韓文除官赴闕宋彭乗墨客揮犀云除拜官職謂除/去舊籍不然也除猶易也以新易舊曰除如新舊嵗之)
(交謂之嵗除易除戎器戒不/虞以新易敝所以備不虞也)洗心善頌(檀弓晉獻文子/成窒晉大夫發)
(焉張老曰美哉輪馬美哉奐焉歌於斯哭於斯聚國族/於斯文子曰武也得歌於斯哭於斯聚國族於斯是全)
(要領以從先大夫於九原也北面再拜稽首君/子謂之善頌善禱東坡詩知君善頌如張老)恃其出
造化之末(文選自頂至/踵功歸造化)恐或在存記之中六摯辨儀方
仰正班朝於東面(周禮大宗伯以禽作六摰辨等諸臣/孤執皮帛卿執羔大夫執鴈士執雉)
(庶人執騖工商執雞夏官射人掌國之三公孤卿大夫/之位三公北面孤東面卿大夫西面其摯三公執璧孤)
(執皮帛卿執/羔大夫執鴈)一麾假庇敢忘固封守於西邊(夢溪筆談/今之守郡)
(謂之建麾葢用顔延年詩誤延年謂一麾者乃指麾之/麾如武王右秉白旄以麾之麾非旌麾之麾也延年阮)
(始平詩云屢薦不入官一麾乃出守者謂山濤薦咸為/吏部郎武帝不用後為荀勉一擠逐出始平延年被擠)
(以此自託耳自杜牧之有擬把一麾江海去之句始繆/用一麾遂成故事野客叢書僕考唐人詩如杜子美桞)
(子厚許用晦獨孤及劉夢得陸龜䝉等皆用一麾事獨/牧之謂把一麾為露圭角似失延年之意如張説詩湘)
(濵擁出麾如此用則何害筆談謂今人以守郡為建麾/用顔詩事自牧之始亦未然觀三國志擁麾守郡文選)
(建麾作牧此語在牧之前乆矣謂把一麾/之誤自牧之始則可謂建麾之誤則不可)抃蹈之私染
濡莫既
　　賀邵中書即真兼直院
即西掖之真除(漢官儀左右曹受尚書事前世文士以/中書在右因謂中書為右曹又稱西掖)
(劉楨贈徐幹詩誰謂相去逺隔此西掖垣唐/詩太㣲西掖鳯池邊又西掖深沉大帝居)仍北扉之
舊直(夢溪筆談學士院名北扉者為其在浴堂之南便/於應詔又學士院在樞密宣徽之北表其深嚴宥)
(密故謂/之北扉)明命初播僉言具孚竊以司獻納於雨露之邊
(杜詩獻納司存雨露邊韋承/慶直中書省詩恩深雨露邊)鼓號令於雷風之表(法言/鼔萬)
(物者其雷風乎鼔萬民者其號令乎余日華啟鼔六合/芝風雷方快湧衆之思沛八紘之霖雨即膺秉國之鈞)
故詞垣為文士之極任(杜佑通典唐自永淳以來天下/文章道盛臺閣髦彦無不以文)
(章達故中書舍人為文士之極/任朝廷之盛選諸官莫比焉)而翰苑稱天子之私人
(唐書百官志翰林學士專掌内命凡拜免將相號令征/伐皆用白麻其後選用益重而禮遇益親至號為内相)
(又以為天/子私人)古今尤難内外並掌(翰林與中書/分為兩制)妙五花之
判非大手筆以安能(唐故事中書有軍國大事中書舍/人各執所見雜署其名謂之五花)
(判事徐陵傳國家有大手筆必命陵草之王珣傳珣為/桓温掾夢人以大筆如椽與之既覺曰比當有大手筆)
(事唐職林朝廷每有大手筆令李嶠為之劉肅大唐新/語張説三秉大政掌文學之任幾三十年為文思精老)
(而益壯尤工大手筆善用所長又蘓/頲張説以文章顯號燕許大手筆)煥六經之麻有兼
人材而乃辦(唐翰林志中書用黄白二麻為綸命其後/翰林專掌内命中書所出獨得用黄麻其)
(白麻皆在北院杜詩紫誥仍兼綰黄麻似六經韓文南/陽公文章稱天下其所辟皆閎辨通敏兼人之材也周)
(必大啟黄麻之似六經方觀制/作洪鈞之轉一氣即預埏陶)簡在上意允屬巨公恭
惟某官學包九流(漢書叙傳劉向司籍九流以别注謂/儒道陰陽法名墨從横雜農也王坦)
(之傳彌貫九流𤣥同彼我蘓頲行劉幽求制學綜九流/文窮三變周必大啟道該衆美學綜九流徐湘啟學貫)
(九流身/兼數品)名滿六合(杜詩家聲/葢六合)道比孟軻而過況雄為不
少(韓愈傳贊昔孟軻拒楊墨去孔子才二百年愈排二/家乃去千餘嵗撥衰反正功與齊而力倍之所以過)
(向雄為不少矣栁文退之所敬者司馬遷揚雄遷於退/之固相上下若雄者如太𤣥法言及四愁賦退之特未)
(作耳作之决加恢竒/至他文過揚雄逺盛)文似子長而視崔蔡豈足多(栁宗/元傳)
(宗元才實髙名葢一時韓愈評其文曰雄深雅健似司/馬子長崔蔡不足多也文選楊雄崔蔡之徒謂崔駰蔡)
(邕也程端厚賀邵宣撫啟忠頥勤勞類孔明/管晏莫能過雄深雅健追太史崔蔡豈足多)渾然天粹
不琢之姿(法言天精天粹萬物作類/山谷詩天球不琢中粹和)凛乎嵗寒後凋之
操雖軒冕儻來非志之所樂(莊子古之所謂得志者非/軒冕之謂也物之儻來寄)
(也故不為/軒冕肆志)而舟楫大用何時而弗宜(尚書若濟大川/用汝作舟楫)特
達宸旒之知穹窿朝著之望(爾雅穹蒼蒼天郭璞曰天/形穹窿然馬融傳窿穹璨)
(囘左傳朝冇著注著定朝/内列位常處謂之表著)夾紫宸香案而立已髙躡於
禁班(梁王僧辯表紫宸曠位江淹詩衍教紫宸唐六典/紫宸殿即内朝正殿也兩京記大明宫有紫宸殿)
(在宣政殿北即内衙正殿唐㑹要右補闕施敬本疏紫/宸殿者漢之前殿周之路寢唐史天子御正殿則起居)
(郎居左舍人居右若仗在紫宸内閣則起居舍人夾香/案分立殿下元㣲之詩我是玉皇香案吏謫居猶得近)
(蓬萊唐張鷟奏承明之有直廬方步八磚之日紫宸之/夾香案更依五朶之雲余日華啟侍玉皇而夾香案髙)
(柱下二史之班逼華葢而/瞻客星煥天上五雲之瑞)分金鑾燭跋之光方密承於
睿眷(六典大明宫有金鑾殿兩京記龍首山支隴起平/地上有殿名金鑾殿殿傍坡名金鑾坡㑹要學士)
(院在銀臺門内又置東翰林院於金鑾殿西五代㑹要/殿因金鑾坡以為名李詩著書獨立金鑾殿跋本也禮)
(記燭不見跋注疏本謂把處古未有蠟燭呼火炬為燭/火炬易盡則藏所然殘本唐書栁公權文宗朝為中書)
(舍人每召見燭見跋語猶未盡又令狐綯為翰林承旨/夜對禁中燭盡帝以乗輿金蓮花炬送還院吏望見以)
(為天子來及綯至皆驚唐仲友啟金蓮列炬共驚宫燭/之歸綵殿宣麻便趣沙堤之拜余日華啟北門視草燭)
(搖内相之金蓮西掖判/花班綴從官之玉筍)俄驚一佛之出世(楊文公談苑/太宗尤重内)
(外制之任嘗曰詞臣之選古今所重朕聞朝廷每除舍/人六親相賀諺曰一佛出世豈容易哉李商隐啟一佛)
(出世萬人所望余日華啟綸閣之對紫薇僉曰/一佛之出世翰林之逼華葢粲然五色之成文)共知四
户之得人(齊景暢齊書永明元年熒惑入紫㣲時中書/通事舍人四人各注一戸謂之四戸既總重)
(權勢傾天下㑹𤣥象失度太史奏云宜修福/禳之太尉王儉謂帝曰天文乖仵此由四戸)増重持荷
參陪視草(淮南王傳召司馬相如等視草乃遣翰林志/學士於禁中草書詔雖宸翰所揮亦資檢校)
(謂之/視草)以舍人様而見賞葢才識之素優(職林徐堅字元/固聖厯中揚再)
(思王方慶為東都留守引堅為判官表奏專委之方/慶嘗稱曰掌絲綸之選也再思曰此鳯閣舍人様)謂
宰相器者非諛即詔辭而可決(薛宣傳宣知方進名儒/有宰相器何武傳太守)
(何壽知其有宰相器冦恂傳經明行修名重朝廷所得/秩俸厚施朋友及從吏嘗曰吾因士大夫以致此可獨)
(享之乎時人歸其長者謂有宰相器龎參傳參入為大/鴻臚虞詡薦參有宰相器能後周范質漢初加中書舍)
(人户部侍郎周祖征三叛毎朝廷遣使齋詔處分軍事/皆合機宜周祖問誰為辭使者以質對周祖歎曰此宰)
(相器也劉禹錫李絳集序唐之貴文至矣後王纂承多/以國柄付文士元和初憲宗遵聖祖故事視有宰相器)
(者貯之内庭由是釋筆硯/而操化權者十常八九)要觀偉業以濟昌時某乆被
隆恩初無異技(栁文無異技/枵然大耳)見西施自憎其貌惡(文選/見西)
(施之容歸憎其貌韋應物詩/西施且一笑衆女安得妍)捨伯樂難遇於已知(韓文/以某)
(在公之宇下是生於匠石之圃而長於伯樂之廐者/也於是而不得知假有見知者千萬人亦何足云)昔
常聞君子之愛人(禮記君子/愛人以徳)今得與諸侯之下客方歎
坐氊之冷載欣除綍之温(禮記王言如/綸其出如綍)凡一時稽古所
䝉使千里聞風而起坐甘棠之舍愛美蔭之猶存登紅
藥之階覬清芬之旁及(謝元暉直中書省詩紅藥當階/飜謂紅芍藥也束晢傳贊祖游)
(後出亦播清芬李詩可以躡清芬又夫子揚清芬又徒/此揖清芬又空仰此清芬又清芬播無窮栁文世有顯)
(懿揚其/清芬)寸悰所激尺喙難宣
　　賀張中書即真兼祭酒
升班槖侍正席綸闈(職官分紀張洎擢第不十年正綸/闈之任白樂天詩暫留書殿多稱)
(屈今入綸/闈即可知)大手筆之文章上應紫㣲之直圜橋門之冠
帶彌瞻北斗之尊(孔融家傳孔文舉英雄特傑如衆星/之有北辰韓愈傳贊自愈沒其言盛)
(行學者仰之/如泰山北斗)式重舊圖載光新命惟皇家任賢之篤極
士林稽古之榮(余日華啟彰聖世右文/之盛極儒臣稽古之榮)妙言語以鼓舞
萬民(賈捐之傳君房下/筆言語妙天下)富道徳以淵源四海(成帝紀儒/林之官四)
(海淵/源)於今號為盛選自昔罕遇通才(班彪傳以/通儒上才)徐舍人
推經學之宗未聞並任(晉中興書徐邈字景山以東州/儒素少好學尢善經傳烈宗始)
(覽典籍招延理學之士後將軍謝安舉邈應選補/中書舍人專在西省撰正五經音訓學者宗之)田祭
酒領侍臣之職葢匪真除(職官分紀五代時田/敏任祭酒兼侍郎)疊此殊
恩歸於耆哲恭惟某官隆隆偉器(揚雄傳隆隆者絶注/隆隆雷聲也五行志)
(隆隆如雷聲孔融/傳髙明必為偉器)鬱鬱清門七十子之肖仲尼争睹鳯
麟之美(法言速哉七十子之肖仲尼也又羣鳥之於/鳯也羣獸之於麟也形性豈羣人之於聖乎)五
百年而得韓愈競傳龍虎之文(東坡六一居士集序五/百年而得韓愈學者以)
(愈配孔子葢庶幾焉班固答賔戲浮英華湛道徳矕/龍虎之文舊矣呉質牋摛藻下筆鸞龍之文舊矣)讀
盡唐虞以來之簡編(韓文自唐虞以來簡篇所存大之/為河海髙之為山嶽明之為日月)
(幽之為鬼神纖之為珠璣華實變之/為雷霆風雨奇辭奥旨靡不通達)發為稷契無前之
事業(韓文事業窺稷卨又/揚厲無前之偉績)乆矣在帝心之簡(耿秉傳訪/以邉事多)
(簡帝/心)翕然為天下之師(翕通作歙鄭當時傳山東諸公/以此翕然稱鄭莊韓延壽傳郡)
(中歙然匡衡傳/學士歙然歸仁)潤色紫泥旋躋華於西省(李吉甫制詞/潤色王度白)
(帖迴翔青瑣典掌紫泥漢儀天子制誥以紫芝為泥以/封唐詩紫泥初熟詔書來又鳯凰丹禁裏銜出紫泥香)
(中興書范寗拜中書侍郎即專/掌西省唐詩紫泥西省掌泥書)佩服蒼玉亶増煥於東
庠(通典散騎常侍乆次者為祭酒金蟬絳服佩蒼水玉/晉志祭酒服進賢兩梁冠佩蒼水玉唐制蒼王崇班)
(威髙石室杜詩羣公蒼玉佩韓詩峩峩進賢冠耿耿水/蒼佩禮記養國老於東膠養庶老於虞庠王制有虞氏)
(養庶老於下庠注下庠左學小學也在國之東前秦錄/建元七年髙平蘓通常樂劉祥並以碩學名儒為祭酒)
(通為禮記祭酒居於東庠祥為儀禮祭酒/處於南序毎月朔旦率百僚親臨講論)然命令之地
匪輕而盤誥之風已逺(韓文周誥殷/盤詰屈聱牙)追還古作喜得老
成(詩雖無老成人尚有典刑晉蔡洪與/周浚書聖王之老成明時之俊乂)秀出一時端有
峻峰激流之勢(唐書許景先齊澣等更知制誥以文翰/見稱中書令張説嘗稱曰許舍人之文)
(雖乏峻峰激流之勢然/屬詞豐美得中和之氣)貴傾同列知是凌霄聳壑之材
(宋錢若水有人倫之鑒與王旦同列每曰/王君凌霄聳壑棟梁之材非吾所及也)顓面非遙(李/尋)
(傳天官上相上/將皆顓面正朝)跬步可至(跬犬橤切説文半步也司馬/法一舉足曰跬跬三尺兩舉)
(足曰步步六尺漢書跬步獨進注半步曰跬荀子跬步/不休跛鼈千里孔叢子注跬一舉步也倍跬謂之步)
某起身龍(闕一/字)竊食鴞林(詩翩彼飛鴞/集於泮林)顧佔畢小子豈
足以模人(曲禮今之教者申其佔畢多其訊言注佔/視也畢簡也吟諷其所視之簡牘佔覘同)惟
禮樂先進實為之盟主(左傳秦之不為盟主也/宜哉注謂主盟於中國)雖阻拜
履絇之耀(絇音劬玉藻童子不履絇孔子家語然則章/甫絇履紳帶縉笏者賢人也後漢儀服志赤)
(舄絇履以承大祭又知天者冠弁知地者履絇或作句/周禮黄繶青句莊子冠圜冠者知天時履絇履者知地)
(形王莽傳句履/注其形岐頭)已屬饜翰墨之香逖聞除音喜至舞手
(東坡詩我聞/其來喜欲舞)五色天瑞下臨飜藥之堦(唐鄭仁表豪爽/有文為起居郎)
(以門閥文章自尊時語曰天/瑞有五色雲人瑞有鄭仁表)一紙春風尚到採芹之水
(楊誠齋詩春風半/張紙立地作由敖)永言向慕未易占陳(朱博傳口占檄/文注隐度其言)
(口授/之)
　　賀俞右史
宸廷孚號(説文宸屋宇也賈逵云室之奥者後人指帝/居曰宸廣韻天子之居増韻帝居北宸宫故)
(從宀從辰昜揚于/王庭孚號有厲)柱史升班(張衡傳聊朝隐於柱史晉/天文志北極東一星曰柱)
(下史主記過左/右史之象也)左右第一流分直玉堦之侍(翰苑新書/唐又言左)
(右史當用第一流劉禹錫嘉話開成末韋絢自左補闕/為起居舍人時楊嗣復已除起居舍人于殿下先奏曰)
(左補闕韋絢新除起居舍人未申謝奏取進止帝頷之/李珏招而引之絢即操筆札於玉堦欄檻之右疾趨而)
(置詞拜/舞焉)上下數千載仍紬金匱之藏(司馬遷傳贊貫穿/經傳馳騁古今上)
(下數千年之間斯以勤矣史記/紬金匱石室之書注紬繹也)儒者至榮懦夫亦起(文/選)
(後學擊節懦夫増氣王勃啟懦夫増氣先/歌易水之風壯士投心思赴呉宫之火)惟鄉國江山
之秀發矧王都日月之照臨(尚書如日/月之照臨)冠倫魁者葢傑
特而間生(揚雄傳迺搜逑索耦皋伊之徒冠倫魁注冠/等倫而魁傑洪适啟才冠倫魁曹陸羞稱於)
(童子文兼衆妙屈/宋當作於衙官)登法從者方寂寥而復振(揚雄傳每/上甘泉常)
(法從注從法駕也説文寂無人聲也寥空虚也亦作􁤐/楚辭寂􁤐兮収潦而水清注􁤐與寥同通作漻子虚賦)
(寂漻/無聲)趙固多士(江充傳充為人魁岸容貌甚壯帝望見/而異之謂左右曰燕趙固多竒士韓文)
(燕趙古稱多感/慨悲歌之士)秦豈無人(左傳晉人患秦人之用士㑹/也謀歸之士㑹行繞朝贈之)
(以䇿曰子無謂秦無/人吾謀適不用也)盡空凡馬之羣當繼絶麟之筆(杜/預)
(左傳序麟鳯五靈王者之嘉瑞也今麟出非其時虚其/應而失其歸此聖人所以為感也絶筆於獲麟之一句)
(者所感而起固所以為/終也李詩絶筆於獲麟)恭惟某官清才脱頴奥學逢原
繁星麗天所敬者五行獨擅詞華之美(劉禹錫栁宗元/文集序貞元中)
(上方嚮文章昭回之光下飾萬物天下文士争執所長/與時而奮燦然如繁星麗天而芒寒色正人望而敬者)
(五行而已河東桞子/厚斯人望而敬者與)他流入海莫如於四瀆共推道術
之尊(法言仲尼之道猶四瀆也經營中國終入大海他/人之道者西北之流也綱紀夷貉或入於沱或淪)
(於漢唐書許敬宗曰瀆之言獨也不因餘水獨能赴海/者也杜詩不有萬穴歸何以尊四瀆文選昭昭若三辰)
(之麗於天滔滔猶四瀆之紀於/地唐文粹四瀆宗海衆星拱天)豈特居周進士之先(禮/記)
(大樂正論士之秀者以告於/王而升諸司馬名曰進士)葢未許漢廷臣之右方弱
水歎仙帆之引去(弱水出吐谷渾界窮石山封禪書三/神山在渤海中去人不逺患且至則)
(船風引/而去)至太㣲虚郎位以召歸(楊秉傳太㣲積星/名為郎位詳見前)鷄舌
含香度琳琅之雅奏(應劭漢官儀尚書郎含雞舌㕿伏/奏事黄門郎對揖跪受故稱尚書)
(郎懐香握蘭六典欲使氣息芬芳/也韓詩平生千萬篇金薤垂琳琅)螭坳和墨吸沆瀣之
清光(螭抽知切説文若龍無角而黄坳幺交切韻㑹地/坳也不平也莊子置杯水於坳堂之上増韻亦作)
(凹宋趙彦衛雲麓漫抄唐制起居舍人在紫宸内閣則/夾香案立殿下直第二螭首和墨濡筆皆即坳處號為)
(螭頭所謂螭首葢殿陛間壓階石上鐫鑿之飾今僧寺/佛殿多有之或云唐殿多于陛之四角出石螭首不應)
(史云殿下第二螭首也沆胡朗切瀣音械北方夜半氣/也王逸楚辭六氣注春食朝霞日欲出時黄氣秋食淪)
(陰日沒時赤黄氣冬食沆瀣北方夜半氣夏食正陽南/方日中氣并天𤣥地黄之氣賈誼惜誓吸沆瀣以充虚)
(司馬相如大人賦呼吸沆瀣兮餐朝霞仲長統詩沆瀣/當餐九陽代燭周必大啟自秉螭坳之筆即裁鶠閤之)
(文劉後村啟觀玉樹琳琅之標覺我/形穢挹金莖沆瀣之氣使人意消)要人主無過舉之
可書(家語昔者明王萬乗之國/有争臣七人則君無過舉)賴侍臣有嘉猷而必告
(尚書爾有嘉謀嘉猷/則入告爾后於内)載之青汗垂萬世以不刋(呉祐傳/注火炙)
(簡令汗出取易書謂之汗簡古文苑揚雄以文示張伯/松伯松曰是懸諸日月不刋之書也文選既絶故老之)
(口必資不刋之書説文刋丘寒切剟/也削也不刋之書言不可削除也)趂此黒頭作三公
而亦肯(晉書諸葛恢傳恢弱冠知名為臨沂令名亞王/導庾亮謂曰明府當為黒頭三公王珣傳珣弱)
(冠與謝𤣥為桓温掾温嘗謂之曰王掾當作黒頭公後/魏宗室元彧少有才學時譽甚美侍中崔光謂人曰黒)
(頭三公當此人也趙彦端啟精神聚於黄屋勲業成/於黒頭辛棄疾啟青雲器之天姿黒頭公之物望)某
月評所棄(許劭傳劭與從兄靖俱有髙名好共覈論鄉/黨人物每月輒品題故汝南俗有月旦評)
年拜且疎雖長松不嫌小草之依而汙渠自愧清溝之
映(韓詩二十漸乖/張清溝映汙渠)地方聨於禁近天將惠於羈窮出綍
有光彈冠欲舞(王吉傳王陽在位貢公彈冠言其取舍/同也蕭肓傳蕭朱結綬王貢彈冠周必)
(大啟削蕭氏之牘雖結戀於離/羣濯貢禹之冠敢嬰情而效喜)鄧禹之可文學敢自劣
於郡曹嚴助之厭承明想未忘於邑子(嚴助傳君厭承/明之廬勞侍從)
(之事注承明廬在石渠閣外直宿所止曰廬朱買臣傳/買臣上書乆不報㑹邑子嚴助貴幸薦買臣拜為中大)
(夫與助俱侍中尹翁歸傳于定國欲屬/託邑子兩人注邑子同邑人之子也)其為悦慕未易
敷云(説文云言也語辭也陸佃曰有/應之言也汲黯傳吾欲云云)
　　賀韓尚書(當是/侂冑)
渙揚帝制(易渙汗/其大號)晉長民曹(漢百官志成帝初置尚書/四人分四曹常侍曹主公)
(卿事二千石曹主郡國二千石事民曹主吏民上書事/客曹主外國夷狄事世祖分客曹為南北主客凡六曹)
聽履而上星辰方密承於睿睠掌圖而知地域宜坐衍
於邦儲(周禮大司徒之職掌建邦之土地之圖與其人/民之數以佐王富邦國以天下土地之圖周知)
(九州之地域廣輪之數王隐晉書裴秀/為司空作禹貢地域圖奏上藏於秘府)在於觀瞻孰不
抃蹈恭惟某官名震六合才雄萬夫(李白送孟贊府還/都序雖長不滿七)
(尺而心/雄萬夫)豐功盛烈銘彞鼎而被絃歌亶有傳於相業(歐/陽)
(公晝錦堂記其豐功盛烈所以銘彞鼎而/被絃歌者乃邦家之光非閭里之榮也)正聲勁氣諧
韶濩而沮金石將逺暢於賢謨(韓文正聲諧韶/濩勁氣沮金石)屢試劇
煩亟膺鑒拔由甘泉筆槖之侍居北斗㗋舌之司(詩出/納王)
(命王之㗋舌李固傳陛下之有尚書猶天之有北斗也/北斗為天之㗋舌尚書亦陛下之㗋舌崔子玉尚書箴)
(出入王命王之㗋舌兑結其和巽吝其頰唐/制明光畫省務總樞要建禮仙門職惟㗋舌)不須問錢
穀之幾何(王陵傳上問丞相勃曰天/下錢榖一嵗出入幾何)葢深識源流之所
自(荀子百姓時和事業得叙者貨之源也等賦府庫者/貨之流也故明主必謹養其和節其流開其源而時)
(斟酌焉詳/見第四巻)六卿倡九牧民財允藉於阜成(尚書六卿分/職以倡九牧)
(阜成/兆民)四世為三公禮冊更崇於並命(後漢袁宏袁紹四/世五公又自楊秉)
(至彪四世太尉徳業相繼/與袁氏俱為東京名族)某乆違列署逺䕶荒邊望華
躅以難攀聽除音而欲舞震凌何懼方觀厦屋之成(法/言)
(震風凌雨然後知厦屋之為帡幪也余日華啟雲霧滃/而蛟龍翔竊慶亨衢之盛風雨震而燕雀賀自知大厦)
(之/成)罷瘵未蘓尚緩繭絲之責(罷或作疲説文勞力也瘵/側界切韻㑹病也詩士民)
(其瘵文選/為彫為瘵)其為嚮慕未易占陳
　　賀李侍郎即真
輿圖衍賦(史記三王世家奏輿地圖周禮大司徒職方/氏注若今司空輿地圖輿載也載在地者皆)
(圖之詳/見上條)槖侍升班滿嵗稱職為真宜膺褎渥(平帝紀吏/在位二百)
(石以上一切滿秩如真韓/延燾傳嵗滿稱職為真)理財正辭曰義益奮顯庸(易/理)
(財正辭禁民/為非曰義)邦本安強(尚書民惟邦/本本固邦寧)士論清穆(詩吉甫/作誦穆)
(如清風晉書王導傳/乞自貶黜以穆朝論)恭惟某官令猷經世卓識際天羽
儀髙龍鳯之稱輕視餘子(易其羽可用為儀李揆傳揆/同平章事帝曰卿門地人物)
(文學皆當世第一信朝廷之羽儀乎禰衡傳唯善魯國/孔融及𢎞農揚修嘗稱曰大兒孔文舉小兒楊徳祖餘)
(子碌碌莫足數也魏志陳登曰閨門雍肅有徳有行吾/敬陳元方兄弟淵清玉潔有禮有法吾敬華子魚清修)
(疾惡有識有義吾敬趙元達博聞強記竒逸卓斚吾敬/孔文舉雄姿傑出有王伯之畧吾敬劉𤣥徳餘子瑣瑣)
(亦焉足録哉孫逢吉啟視碌碌餘子之輩/顧非其儔閲衮衮諸公之升何有於我)文章富花蕚
之集自成一家(唐書李乂字尚真趙州人年十二能屬/文薛元超曰是子且有海内名沉正方)
(雅識治體時謂有宰相器兄弟俱以文章名同一集共/二十巻號李氏花蕚集漢書敘傳勒成一家大畧孔明)
簡記特深凌厲捷出(文選凌厲捷出又凌厲中原顧眄/生姿羊祜鴈賦進凌厲乎太清李)
(詩獨鶴思凌厲杜/詩凌厲不飛翻)左民號為劇部(晉職官志尚書雖有/曹名不以為號漢靈)
(帝以侍中梁鵠為選部尚書始見曹名及魏又有左民/客曹五兵度支凡五曹尚書并令僕三為八座陸納傳)
(徴拜左民尚書領州大中正諸葛恢傳遷左民尚書梁/書到溉為左民尚書白居易制㑹計事劇出納孔殷)
貳卿必擇通才(東坡集文昌二/卿位次八座)往哉汝諧居然試可(尚/書)
(往哉汝諧又/試可乃已)揚鞭妙馬上之算(唐語林劉忠州晏通百/貨之利自言如見地上)
(錢流毎入朝乗/馬則為鞭算)從車正豹尾之聨(揚雄傳在屬車豹尾/中注屬車八十一乗)
(作三行尚書御史乗之最後一乗縣豹尾豹尾以前皆/為省中晉書五行志豹尾儀服之主大人所以豹變也)
顧委任之既專庶獻納之匪懈(文選朝/夕獻納)大夫有以利國
深識源流朝廷喜得其人佇躋樞要某分符有守望履
無階聞疾置以載欣(田儋傳至尸鄉廐置李陵傳因騎/置以聞文帝紀以給傳置注置者)
(置傳驛之所/因名置也)知宏覆之可託賦邉頭之政已自拙於征
科(杜詩邉頭公/卿仍獨驕)運上前之籌尚少寛於程督其為嚮慕
未易占陳
　　賀單侍郎
起自瓊臺(宋人以寳文閣/為寶宇瓊臺)對揚金戺(戺音俟爾雅作􁐢/落時謂之􁐢一曰)
(砌文選金/戺王階)從甘泉之法駕式重舊圖聽棘木之祥刑載
光新命賢者亦樂民自不寃(于定國傳定國為/廷尉民自以不寃)恭惟某
官百吏宗師(薛宣傳所在而/治為世吏師)三朝耆哲入則鳴珂簪筆
論思簡在於帝心(珂音軻服䖍通俗文勒飾曰珂爾雅/翼貝大者珂黄黒色其骨白可以飾)
(馬杜詩興在驪駒白玉/珂韓詩送以紫玉珂)出則授鉞建牙提封幾半於天
下(摰虞新禮儀漢魏故事遣將出征符節即授鉞於朝/堂唐渾瑊傳徳宗巡守山南瑊以諸軍衛入谷口帝)
(臨軒授鉞用漢拜韓信故事文選授鉞四六岑參詩授/鉞辭金殿杜詩授鉞築壇聞意旨兵書凡䜿牙必以剛)
(日魏志典韋初為張遼士屬趙寵牙門長大莫/能勝韋一手建之文選桓桓梁征髙牙乃建)人方延
頸望洪鈞之播(張良傳天下莫不延頸願為太子死者/蕭望之傳天下之士莫不延頸企踵争)
(願自效以輔髙明冦恂傳郡國莫不延頸傾耳望風歸/命陳蕃傳天下之士莫不延頸想望太平杜詩一氣轉)
(鴻鈞賈誼傳/大鈞播物)公獨袖手從赤松之遊(韓文巧匠旁觀縮/手袖間張良傳願)
(棄人間事從/赤松子遊耳)年未及於從心禮豈容於謝事(禮記大夫/七十而致)
(事若不得謝則必賜之几杖四朝國史李東之/子孝基同謝事年纔五十士大夫比之二疏)有嘉亷
退庸侈襃升以西清直學士之班(上林賦青龍蚴蟉於/東箱象輿婉僤於西)
(清注西清者西箱清静之處甘泉賦覽樛流於髙光兮/容方皇於西清注西清西箱清閒之處宋治平四年置)
(寶文閣學士待制詔曰乃規層閣邃在西淸元祐中蘓/轍奏祖宗御集皆於西清建重屋以藏其書為不朽計)
(傅誠啟天列西清仍峻河圖之/直地連南粤有光節鉞之臨)當司刑少常伯之任(唐/龍)
(朔二年改刑部侍/郎為司刑少常伯)擇其人得道裕式佐唐興(唐書唐太/宗時刑部)
(侍郎闕令執政者妙擇其人累奏皆不可太宗曰朕得/其人矣往者將作少監李道裕議張亮云反形未具此)
(言當矣雖不即從至今追/悔遂授道裕刑部侍郎)選於衆舉皋陶宜居舜右(尚/書)
(大傳昔者舜左禹而右/皋陶不下席而天下治)某退慙疲輭之質(賈誼傳罷軟/不勝任歐陽)
(公集某不佞疲/軟不能強筋骨)雅慕惠慈之風忽聽郵傳遂依帡覆紆
丈二之組門墻有阻於先登(嚴助傳陛下以方寸之/印丈二之組鎮撫方外)遵
畫一之規獄市尚思於勿擾(曹參傳參去後屬其後相/曰以齊獄市為寄慎勿擾)
(也後相曰治無大於此者乎參曰不然夫獄市者所/以并容也今君擾之姦人安所容乎吾是以先之)
　　通交代時大卿(自注/漕使)
借才月寺將命星軺(李郃傳郃善河洛風星和帝即位/分遣使者皆㣲服單行各至州縣)
(觀採風謠使者二人當到益部投李郃候舍夏夜露坐/郃因仰觀問曰二君發京師時知朝廷遣二使耶二人)
(黙然驚相視曰不聞也問何以知之郃指星示云有二/使星至益部分野故知之耳軺音堯説文小車也食貨)
(志算軺車平帝紀立軺併馬服䖍曰立乗小車併駕驪/馬又所在為駕一封軺傳申公傳乗軺傳至京師髙適)
(詩月卿臨幕府星使出/詞曹杜詩喧呼閲星使)昔聨步武於漢廷無能出右今
託交承於淮滸有愧居前(滸音虎説文水厓也爾雅厓/為滸釋云水邉厓岸也詩率)
(彼淮浦乂江漢之滸唐楊烱/嘗曰吾愧在盧前恥居王後)憑魚腹以傳書問馬蹄之
及境(唐詩馬蹄無入朱門跡/又馬蹄今夜入誰家)恭惟某官軒昻人表(韓詩/劃然)
(變軒/昻)清白吏師(楊震傳或勸震為子孫開産業震不肯/曰使後世稱為清白吏子孫以此遺之)
(不亦/厚乎)富玉律之文而潤飾以詩書妙金科之選而優游
於政事(文選金科玉條詩不/剛不柔敷政優游)五郡洽袴襦之惠(白集膏/雨吾土)
(袴襦吾民李深之集袴襦之惠及/其幼稚東坡詩童子遙知領袴襦)三朝結冕旒之知(司/馬)
(遷傳有竒䇿才力/之譽自結明主)筆雙賜而合分舊説臺郎之俊(通典/丞郎)
(月賜赤管大筆一雙隃麋墨一丸杜詩合分雙賜筆沈/佺期詩惠遺雙管筆羅隐詩雙筆依前賜望郎漢官儀)
(尚書郎初從三署郎選詣尚書臺試毎一郎缺則試五/人先試牋奏初入臺稱郎中滿嵗稱侍郎裴秀奏事臺)
(郎皆朝之俊選當其處事宜辨正凝滯也晉起居汪臺/郎御史邦之俊茂李詩臺郎選才俊張渭詩共識臺郎)
(俊蘓味道有贈崔馬/二御史並拜臺郎詩)獄一成而參聽共推廷尉之平(張/釋)
(之傳廷尉/天下之平)君子於此盡心天下為之吐氣(杜甫舂陵行/序當天子分)
(憂之地得元結輩十數公落落然參錯天/下為邦伯萬物吐氣天下乂安可待矣)尚煩華遣殊
鬱具瞻訪邊頭之耕桑已有生意輳上前之智畧即對
清光(吾丘壽王傳武帝賜璽書曰子在朕前智畧輻輳/及連十餘城之寄任四千石之重職事甚廢盜賊)
(縱横甚不稱在前時何也/晁錯傳莫能望陛下清光)中階非遙(藝文志泰階六符/中階上星為諸侯)
(三公下星/為卿大夫)一武可至(陳后山詩青/雲一步趨)某賦姿不韻(唐韋夏/卿好古)
(有逺韻楊萬里詩/依然風韻合還他)乗傳罔功(髙帝紀乗傳詣洛陽注傳/若今之驛古者以車謂之)
(傳/車)投老勌游乆作歸田之夢(王羲之傳懐祖正當尚書/耳投老可得僕射載記慕)
(容垂曰吾投老扣囊底智足以尅之司馬相如傳長卿/故勌游李令伯詩人亦有言有因有緣仕無中人不如)
(歸田左太冲詩長揖歸田廬杜詩比興展歸田/李詩種黍展歸田薛逢詩却思平子賦歸田)䝉恩入
覲復收去國之蹤居然無毫髪之可書來者尚瑕垢之
是掩(六一居士詩/後功掩前羞)鄭子産相識如舊雅好未忘(左傳季/札聘於)
(鄭見子産如舊相識與之縞帶子/産獻紵衣焉韓詩還如舊相識)楚令尹必告以新良
規何有期於叱馭(王尊傳王陽為益州刺史行部至卭/郲九折坂歎曰奉先人遺體奈何數)
(乗此險後以病去及尊為刺史至其坂問吏曰此非王/陽所畏道耶吏對曰是尊叱其馭曰驅之王陽為孝子)
(王尊為/忠臣)慰此搖旌
　　通新漕時大卿(自注/太守)
寵對恩綸肅持簜節(周禮地官掌節皆以英簜輔之簜/待朗切説文大竹也詳見第十一)
(卷/)朝行相望卿惟月以最高使指下臨我有天而自喜
(司馬相如傳宣其使指使百姓皆/知天子意馮奉世傳奉使有指)奏書疾置(平帝紀置/奏上注謂)
(立文奏/而上陳)進候行臺(唐百官志武徳初置總管以統軍加/號使持節葢漢刺史之任有行臺有)
(大行/臺)恭惟某官絶識照時逺猷方古球琳不琢中函一
氣之和(余日華啟玉井/無波金球不琢)松栢後凋獨傲千霜之勁(荀子/嵗不)
(寒無以知松栢事不難無以知君子張説集松栢青青/不受令於霜雪劉賔客詩火後見琮璜霜餘識松栢陳)
(讜啟雪見睍而自/消栢經霜而彌茂)法律乃其游戲詩書有以發揮㜑娑
棘木之間尤詳決讞(㜑娑猶偃息也詩㜑娑其下又市/也㜑娑文選㜑娑於九列又㜑娑)
(翰林乂紓餘㜑娑又㜑娑乎人間王述傳不為此公婆/娑之事陶侃傳老子㜑娑正坐諸君輩韓詩我今官閒)
(得婆娑王制正以獄成告於大司冦聽之於/棘木之下郭躬傳躬奏讞法科多所生全)蔽芾甘棠
之下屢最蕃宣(詩四國于蕃/四方于宣)簡在清衷(文選莫不總制/清衷遞為心極)
(王荆公集/深軫清衷)召還舊署郎舍得馮唐而借重(馮唐傳唐以/孝著為郎中)
(署/長)廷尉賴定國之持平(于定國傳其決疑平法/惟在哀鰥寡罪疑從輕)凡君子
曲盡其心皆聖人欽恤之意即合持荷而獻納尚勞攬
轡以馳驅凜凜先聲破黠吏舞文之膽(黠音轄尹翁歸/傳縣縣收取黠)
(吏豪民漢明帝紀吏黠不能禁劉賔客集黠吏斂手杜/詩奈何黠吏徒漁奪成逋逃劉長卿詩黠吏偏驚隼張)
(湯傳舞文巧詆以輔治汲黯傳好興事舞文法唐桞公/綽行部至鄧縣縣吏有納贓舞文二人公綽判曰贓吏)
(犯法法在奸吏弄法法亡誅舞文吏谷永傳臣所以破/膽寒心蒯通傳披心腹破肝膽賈誼傳破膽而不敢謀)
(梁崔寔傳破/姦軌之膽)融融和氣慰老農望嵗之懐(左傳其樂也/融融又閔閔)
(焉如農夫望嵗又國人望君如望嵗焉杜詩農夫望/嵗稔韓魏公詩須臾慰滿三農望斂却神功寂若無)恐
未容孔席之温(班固答賔戲孔席不暇/暖杜詩聖有不暖席)行且見曹裝之
促(曹參傳告舍人促治/行注謂修治行裝)某強鞭下乗濫剖邊符國既無
年力已疲於荒政(周禮大司徒之職以/荒政十有二聚萬民)民或未信志敢
逞於淫刑(左傳已則不明而殺人以逞不亦難/乎又楚多淫刑其大夫逃死於四方)顧遲鈍
不及事之為憂(翟方進傳號遲頓不/及事注頓讀曰鈍)賴髙明有容徳之
可恃(尚書有容/徳乃大)自收蹟於鵷鸞之後慕用寔勤(文選收/蹟府朝)
(栁詩憲府初收蹟/陳涉傳慕用之誠)今望塵於駒駱之傍依棲最便(趙咨/傳望)
(塵不及南史阮孝緒字士榮屏居一室未嘗出户任昉/欲造而不敢欽慕風譽者莫不懐刺斂袵望塵而息又)
(何㸃不入城府豫章王嶷命駕造㸃㸃從後門遁去竟/陵王子良曰豫章王尚望塵不及吾當望岫息心説文)
(馬二嵗曰駒駱馬白色黒鬛尾/也詩我馬維駒又我馬維駱)其為舞抃未易占陳
　　通新漕時大卿
借楚卿之材(左傳晉卿不如楚其大夫則賢皆卿之材/也杞梓皮革自楚往也雖楚有材晉實用)
(之/)持漢使之節(漢昭帝紀始元元年遣王平等五/人持節行郡國杜詩漢節野童看)淮山
草木見震服於威名泮水衣冠願親承於禮樂魚傳不
敏(左傳使士文伯謝不敏焉/韓詩買羊沽酒謝不敏)燕賀惟厪(淮南子湯沐具/而蟣蝨相弔大)
(厦成而燕雀相賀杜詩髙飛燕雀賀新成東坡詩驚飛/賀厦燕陳讜啓鴻鵠逺舉竊仰睇於雲霄燕雀賀成愧)
(不離於竿牘楊萬里啟龜魚竊新亭之蔭/亦有肺腸燕雀賀大厦之成恨無羽翼)恭惟某官允
矣老成卓然大雅(景十三王傳贊夫惟大雅卓/爾不羣河間獻王近之矣)負經逺
之業而沉酣乎道徳傳畫一之規而潤飾以詩書自獻
藝於秋官即蜚名於天陛(文選蜚/英聲)中外盤根之歴試後
先華躅之相望(望平聲詩令聞令/望易萬夫之望)寛和若黄次公乃二
千石共理之最(循吏傳黄霸字次公㢘察為河南太守/丞俗吏尚嚴酷以為能而霸獨用寛和)
(為名又孝宣由仄㣲而登至尊興於閭閈知民事之艱/難嘗稱曰民所以安其田里而亡歎息愁恨之聲者政)
(平訟理也與我共此/者其惟良二千石乎)詳練如劉可乆葢四十年用法之
平(宋劉可乆為大理卿性沉毅方正在/廷尉四十年用法平允以仁恕稱)淑問藹如(詩淑/問如)
(皋陶在/泮獻囚)清衷簡在積星之聨月寺既盡心焉列棘之去
槐階特跬步耳(南史九卿位為/列棘作事成務)屬凝旒之西顧(陳充送/陳學士)
(入川安撫詩凝/旒西顧蜀川民)見叱馭之南來一札初攽(循吏傳光武/天下已定務)
(用安静以手迹賜方國者一札十行細書成/文勤約之風行於天下攽亦作頒周禮匪攽)四組交集
問決獄問錢穀諒有成摹(王陵傳上問丞相勃曰天下/一嵗決獄幾何勃謝不知問)
(天下錢穀一嵗幾/何勃又謝不知)為保障為繭絲尚存遺愛(左傳子産/卒仲尼聞)
(之出涕曰古/之遺愛也)少俟澄清之驗(范滂傳少勵清節時冀州/飢荒盜賊羣起乃以滂為)
(清詔使按察之滂登車攬/轡慨然有澄清天下之志)即歸獻納之班(杜詩獻納司/存雨露邉)
某潢潦無根(説文潢積水也潦雨水大貌曲禮水潦降/月令丘隰水潦注大雨故世謂霪雨為潦)
(又路上流水左傳潢汙行潦之水/韓詩潢潦無根源朝滿夕已除)碔砆非寶(碔砆石次/玉戰國䇿)
(碔砆類玉山海經㑹稽山下多砆石亦作武夫董仲舒/傳猶武夫之于美玉子虚賦礝石武夫注武夫赤地白)
(采/)心妍面醜自不入於時宜(後漢后紀雖惠心妍狀愈/獻醜焉韓文影與形殊面)
(醜心/妍)意廣才疎復何闗於世用(孔融傳融負其髙氣志/在靖難而才疏意廣迄)
(無成/功)半生多難垂老愈窮編斷蒲以著書(路温舒傳父/使温舒牧羊)
(温舒取澤中蒲截以為牒編用寫書文選集螢映/書編蒲緝桞劉禹錫詩編蒲曽苦思垂竹愧無名)采寒
芹而當食衮衮誰憐於官冷皇皇幸託於使華(杜詩皇/華吾善)
(處於汝/定無嫌)繡斧先聲(武帝紀遣直指使者暴勝之/等衣繡衣杖斧分部逐捕)布韋同
耀即學宫而見問喜居何武之部中開賔閣以相延尚
在勝之之門下(雋不疑傳暴勝之為直指使者索聞不/疑賢至渤海遣吏請與相見不疑冠進)
(賢冠帶櫑具劍佩環玦襃衣博帶盛服至門/上謁勝之開閣延請躧履起迎深接以禮意)傾依冞極
敷染奚殫
　　賀揚州趙安撫(安撫使自梁酈道元始歴代相沿/其屬有勾管機宜文宇勾當幹辦)
　　(淮東安撫司/治在揚州)
疇庸已試拜命為連(王制千里之外設方伯五國以為/屬屬有長十國以為連連有帥三)
(十國以為卒卒有正二百/一十國以為州州有伯)地官小司徒夙重神皋之領
(周禮小司徒之職掌建邦之教法乃分地域而辨其守/施其職而平其政文選禹穴神皋又實惟地之奥區神)
(皋又神皋載穆又神皋隩區注/皋地也其地肥沃故曰神皋)江呉大都㑹重訢督府
之開(漢書地理志呉東有海鹽章山之銅三江五湖之/利亦江東之一都㑹也廣陵志長淮之區綿亘數)
(千里揚其都㑹也温公集江淮一都㑹唐百官志大都/督府都督一人從二品掌督諸州兵馬甲械城隍鎮戍)
(糧廩武徳初邊要之地置總管以統軍葢漢刺史/之任七年改總管曰都督總十州者為大都督)初令
肅然休稱籍甚恭惟某官才名跨乎賀白(杜詩才名三/十年李賀唐)
(諸王孫李白凉武昭王/暠九世孫唐編屬籍)徳望冠乎毛原(唐宰相贊周之/卿士周召毛原)
(皆同/姓也)巨緡釣東海之鯨壯懐慨慷(莊子任公子為大鉤/巨緇五十犗以為餌)
(蹲乎㑹稽投竿東海旦旦而釣期年不得魚已而大魚/食之牽巨鉤滔沒而下驚揚而奮鬛白波若山海水震)
(蕩聲似鬼神/憚赫千里)赤手縳南山之虎奇畧深沉(吉温傳若遇/知己南山虎)
(不足縛東坡詩赤手攬犀/象又更能赤手縳於莵)駭文陛之一鳴見華衢之四
達宣外勞則侯壤使天之惠洽儀内署則郎星卿月之
輝聨六曹惟劇於左民三輔莫難於内史(漢百官公卿/表主爵都尉)
(秦官景帝中六年更名都尉武帝太初元年更名右扶/風治内史右地與左馮翊京兆尹是為三輔張敞傳京)
(兆典京師長安中浩/穰於三輔尤為劇)獨以論思之暇兼夫彈壓之能(文/選)
(彈壓山川桞仲郢傳輦轂之/下先彈壓都邑之治本惠養)乃眷雄邊實惟舊部木牛
流馬熟聞濡轡之驅赤岸洪濤曽借髙牙之重(赤岸在/廣陵泰)
(興縣南兖州記𤓰步山東五里江有赤岸山南臨江中/濤水自海入江衝激六七百里至此岸側其勢始衰文)
(選鼓洪濤於赤岸又南極赤岸又臨赤岸又起洪濤/而揚波杜詩赤岸水與銀河通又山木盡亞洪濤風)遺
恩猶在新命載攽兒童至於拜迎(郭伋傳王莽時為并/州牧建武中復為牧)
(伋前在并州素有恩徳始經行部到西河美稷有兒童/數百騎竹馬於道次迎拜伋問兒童何自逺來對曰聞)
(使君到喜故來奉迎辭謝之及事訖諸童復送至郭外/問使君何日當還伋謂别駕從事計日當告之行部既)
(還先期一日伋重達信於諸兒遂止於野亭須期而入/李詩竹馬數小兒拜迎白鹿前含笑問使君日晩可迴)
(旋/)草木為之鼓舞玉闗坐鎮想無奔命之書(玉門闗在/燉煌漢紀)
(光武閉玉門闗謝西域之貢班超傳超乆在西域年老/思土上疏願生入玉門闗文選玉門清柝李詩玉闗此)
(去三千里杜詩漢使玉闗回文選坐鎮雅俗左傳申公/巫臣遺子反書曰爾以䜛慝貪惏事君而多殺不辜余)
(必使爾疲於奔命以死雀寔傳胡虜入雲中朔方殺畧/吏卒一嵗至九奔命昭帝紀發犍為蜀郡奔命擊益州)
(注聞命奔去/故謂之奔命)鼎席正虚行有追鋒之召(晉志追鋒車去/小平葢加通幰)
(如軺車駕二追鋒之名葢取其迅速也魏志司馬望給/追鋒車一乘傅暢晉諸公贊帝常與中護軍司馬望散)
(騎常侍裴秀等講宴於東堂并屬文論帝性急請召欲/速以望在外特給追鋒車虎賁卒五人毎有集㑹望輒)
(奔馳而至晉書武帝紀乗追鋒晝夜兼行五行志乗追/鋒車南渡河杜預傳拜征南大將軍給追鋒車盧欽傳)
(給追鋒/軺車)某器非適用分合歸耕(夏侯勝傳經學不明不/如歸耕文選喜曽氏之)
(歸耕/兮)念無地以置錐(莊子堯舜有天下子無置錐之地/史記枚皋傳舜無立錐之地以有)
(天下漢食貨志貧/者無立錐之地)僅得州而如斗幸依仁之密邇且事
契之疊重並席題名頗記曲江之勝集(撫言進士俱捷/謂之同年列名)
(於慈恩寺謂之題名大/宴曲江亭謂之曲江宴)同臺贊治難攀禁路之清遊悵
門仞之乆違屬藩封之大啟頓足自喜(楊惲傳頓足起/舞王温舒傳温)
(舒頓/足歎)此身不孤異姓後同姓之天敢不敬也(左傳周之/宗盟異姓)
(為/後)小國仰大國之雨願以膏之(左傳小國之仰大國也/如百穀之仰膏雨焉詩)
(芃芃黍苖/陰雨膏之)
　　賀俞大監除中書舍人
簡自中宸(文選消氛埃於中宸韻林中宸/天地交㑹之際儀宸太子居也)擢居右掖大
哉燕許之筆發揮聖謨(唐書文苑傳序索理致崇雅黜/浮氣益雄渾則燕許擅其宗蘓)
(頲傳張説以文章顯稱望/畧等故時號燕許大手筆)雅有元白之風鼓舞羣動(唐/書)
(元和主盟實在元白宋謝絳/字希深權知制誥有元白風)朝言胥允禁戸増光(白集/崔羣)
(制寵以正名/式光禁職)恭惟某官徳粹而行方材宏而識茂自唐
虞以來之編簡歴歴蟠胷視漢魏而降之文章軒軒獨
步(宋書自漢至魏四百餘年詞人才子文體三變相如/工為形似之言二班長於情理之説子建仲宣以氣)
(質為體並標能擅美獨映當時栁文殷周之前其人簡/而野魏晉以降則盪而靡得其中者漢氏漢氏之東則)
(既衰矣袁山松後漢書陳仲舉軒軒如千里驥傳子王/黎為黄門郎軒軒然得志煦煦然自樂世説海西時諸)
(公毎朝朝堂猶暗惟㑹稽王來軒軒然如朝霞舉酉陽/雜俎李白神氣髙明軒軒若霞舉李陽冰李白集序自)
(三代以來風騷之後馳驅屈宋鞭撻揚馬千載獨步惟/公一人後漢戴良傳良才既髙逺而論識尚奇多駭流)
(俗同郡謝季孝問曰子自視天下孰可為比良曰我若/仲尼長東魯大禹出西羌獨步天下誰與為偶又袁淑)
(謂謝莊曰江東無我卿當獨步王坦之傳江東獨步王/文度二陸贊文藻宏麗獨步當時杜詩獨步才超古又)
(獨步詩/名在)涵蓄既富婘知亦深快摶風九萬里之程冠登
瀛十八人之選(唐褚亮傳太宗命閻立本圖十八學士/像藏之書府在選中者天下所嚮慕謂)
(之登灜洲/詳十七巻)將梯階於政路資潤色於詞垣氣得中和何
止動武夫之泣(唐書許景先為中書舍人張説稱其屬/辭豐美得中和之氣又徳宗幸奉天所)
(下制書雖武夫悍卒無/不感動流涕詳十二巻)地分清切莫非極文士之榮(杜/詩)
(地分清切任賢才劉楨詩拘此清切禁上官/儀詩清切丹禁静韋承慶詩清切鳯凰池)佇需廷告
之頒式重國成之業(詩誰秉國成不自/為政卒勞百姓)某欣聆除目(姚/合)
(詩一日觀除目三年損道心/洪适啓獲觀除目偶抗塵容)倍激懦衷(東坡詩凛/凛激貪懦)身繫
魚符借榮光而有託(唐循吏傳唐初刺史得佩魚品卑/者假魚佩栁詩銅魚亦共頒注唐)
(制銀莵符改為銅魚/符易守令則給之)神馳鳯閣睹真様以無從(唐光宅/中改中)
(書省為/鳯閣)
　　賀陳殿院除太常少卿(宋制殿中侍御史二人掌/言事分糾大朝㑹及朔望)
　　(大參官/班序)
渙敷大號(易渙汗/其大號)晉陟少常(杜牧有送崔少/常出鎮夏州詩)法星懸火
旻尊矣朝廷之望(黄石公陰謀秘法熒惑火之精御史/之象劉禹錫詩鷙鳥得秋氣法星懸)
(火旻唐書李勉拜監察御史屬朝廷右武勲臣恃寵多/不知禮大將管崇嗣於行在朝堂背闕而坐言笑自若)
(勉劾之拘於有司肅宗特原之/歎曰吾有李勉始知朝廷尊矣)卿月昇金掌煥焉禮樂
之新(杜牧送崔少常/詩登壇禮樂卿)十目聳瞻一詞贊慶恭惟某官植
操孤整受才閎通直道而行以萬乗為知己奥學有用
信六經非空言入禆右轄之司(白居易庾承宣尚書右/丞制昔我太宗皇帝嘗)
(謂尚書丞百職綱轄事一失中則天下有受其弊者因/命戴胄魏證及杜正倫劉泊輩繼領是職分居左右官)
(修事理人於今稱之故吾前命崔從持左/綱令命承宣操右轄衆口籍籍頗為得人)深藹中都之
譽(史記孔子初仕為中都宰趙禹傳以佐史補中都官/注京師諸官為吏也通典𤣥宗開元九年置中都李)
(詩試宰中/都天下聞)動搖山嶽之任方振肅於朝儀(唐書常思謙/擢監察御史)
(嘗曰御史銜命出使不能搖動山嶽震慴州縣誠曠職/耳熊克賀陳察院啟九重總攬方沙汰於江河三院峻)
(雄可動搖/於山嶽)職典天地之司復簡求於時望(初學記太常/漢官宋百官)
(春秋昔唐虞伯夷作秩宗典三禮周則春官宗伯/掌禮樂並其任也周禮春官宗伯掌天地神祗)峻躋
九列(通典漢以太常光禄勲衛尉太僕廷尉大鴻臚宗/正大司農少府謂之九寺大卿後漢九卿分屬三)
(司韋𤣥成傳恤我九列注九列/者卿之位也陳蕃疏備位九列)允屬多聞蒐舉百代之
闕文粉澤一王之成法凡伯夷降典之治(尚書伯夷降/典漢書太常)
(古官云伯夷秩宗典三禮欲令/國家盛大社稷常存故稱太常)乃周公入相之階某假
守荒陬(説文陬阪隅也周亞夫傳奔壁/東南陬韓休傳贊身播逺陬)阻趨崇仞鵬隨
天運莫量摶擊之程(莊子鵬之背不知其幾千里也海/運則徙於南溟水擊者三千里摶)
(扶搖而上/者九萬里)雀喜宫成庶作震凌之庇
　　賀林察院除殿中侍御史
光奉綠綈(綈音提説文厚繒也漢書外戚傳中黄門持/詔記盛綠綈方底封御史中丞印蘓千能啟)
(綠綈錫命白簡察廉周必大賀鄒中書啟/綠綈方底四輩載馳紫㣲青宫一朝並命)進持白筆(魏/畧)
(帝嘗大㑹殿中御史簪白筆側堦而坐上問左右此為/何官何主左右不對辛毘曰此謂御史舊時簪筆以奏)
(不法今者直備官俱眊耳晉書輿服志笏者有事則書/之故常簪筆今之白筆是其遺象三臺五省二品文官)
(簪之北齊司馬子端箴簪白/筆以繩違馭驄馬而明目)居殿中察非法方觀直道
之行(陳咸傳内執法殿中續百官志舊制監察御史在/殿中舉察非法通典魏蘭臺遣御史二人居殿中)
(伺察姦非孔帖殿中侍/御史掌殿庭供奉之儀)近君所必正人亶有忠言之告
觀瞻所繫抃蹈惟均恭惟某官耿介拔俗之標(文選耿/介抜俗)
(之操瀟灑/出塵之想)閎偉幹時之具(三國志注朱雋稱袁遺有冠/世之懿幹時之量文選思夫)
(人之政術實/幹時之良具)仁經義緯得天地之純全(文選仁經義緯/敦睦於闈庭)
文艷詞香冠古今之述作(杜牧詩髙摘屈宋/豔濃薰班馬香)回翔頗乆
(禮記囘翔焉文苑英華乆囘翔而不振彌貞吉以/自多又囘翔青篾李納行盧𢎞正制囘翔中外)藴蓄
罙深漢廷方重於老成唐院式資於廉察(唐書武后文/明元年改御)
(史臺曰肅政臺光宅元年分左右臺兩/臺嵗再發使八人春曰風俗秋曰㢘察)蔚有殊效擢居
副端(唐書侍御史六人乆次者一人知雜事謂之雜端/殿中監察掌臺内事專決亦號臺端次一人知公)
(廨次一人知彈分京城諸司及諸州為東/西次一人知西推贓贖二司受事號副端)　賢聖相逢喜
巨魚之縱壑(王褒聖主得賢臣頌翼乎如鴻毛/之遇順風沛乎若巨魚之縱大壑)邪姦不
起知猛獸之在山(葢寛饒傳山有猛獸藜藿為之不採/國有忠臣姦邪為之不起趙彦端啟)
(鵰鶚横秋但聳藩籬之望/山林伏猛庶全藜藿之生)辯天下之公是非論朝廷之
大利害用此恢張於綱紀(舊唐書魏謩為御史中丞兼/户部侍郎判本司事謨奏曰)
(御史臺綱紀之地不宜與泉貨吏雜處又髙元裕進御/史中丞即建言紀綱地官屬須選有不稱職者請罷之)
宜其秉執於鈞樞某敬慕下風(漢書竊髙下風之行又/得佐下風陸士衡詩承)
(顔下/風)欣聆成渙想國勢重於九鼎(史記毛先生一至楚/而使趙重於九鼎大)
(宫/)致邊圉固於四維屬拘守符莫陪賀履鵰鶚豈衆禽
之偶方此頡頏(唐肅大唐新話韋仁約在憲司於王公/卿相未嘗行拜禮人或勸之答曰鵰鶚)
(鷹鸇豈衆禽之偶奈何設拜以狎之且耳目之官固當/獨立耳頡頏鳥飛貌本作翓􁀙上曰翓下曰􁀙詩頡之)
(頏之揚雄傳鄒衍以頡頏而取世/資頏或作䀪揚雄傳魚頡而鳥䀪)鷦鷯得一枝之安悉
繄庇䕶(莊子鷦鷯藏於深林不過一枝余元一啟鼯鼠/之有五技深愧已窮鷦鷯之巢一枝庶幾可託)
　　賀施察院除右正言(唐置左右補闕左右拾遺宋/改左右補闕為左右司諌左)
　　(右拾遺為/左右正言)
光奉詔恩進司言責(谷永傳事君之義/有言責者盡其忠)為中郎入禁闥
而補遺闕密奉燕閒(汲黯傳召黯拜為淮陽太守黯泣/曰臣嘗有狗馬之心今病力不能)
(任郡事臣願為郎中出入禁闥補過拾遺臣之願也劉/向傳願賜清燕之閒蔡義傳願賜清閒之燕注燕安息)
(也/)與天子立殿陛而争是非允資鯁直(歐陽公上范司/諌書立於殿陛)
(之前與天子争是非者諌官也陳/平傳彊項骨鯁之臣詳見第八巻)有識相慶不戒而孚
(易翩翩不富以/其隣不戒以孚)恭惟某官碩望巍峩瓌姿竒特(孔帖張/守珪姿)
(榦瓌壯又温造姿表瓌傑又吕元/膺姿儀瓌秀又張鎬姿狀瓌偉)身以稷契而自許(杜/詩)
(許身一何愚/自比稷與卨)道非堯舜而不陳(洪适啓公固自任非堯/舜之道不陳人亦有云)
(豈管晏之/功可許)上簡冕旒之知内分耳目之寄山林伏猛而
藜藿不採天日開明而奴𨽻皆知(韓文鳯凰芝草賢愚/皆識為美瑞青天白)
(日奴𨽻亦知其清明洪适啓白日青天掲/髙明於輿皂黄鐘大吕備和粹於律同)驟從三院之
聨(唐書御史臺大夫一人中丞二人其屬有三院一曰/臺院侍御史𨽻焉二曰殿院殿中侍御史𨽻焉三曰)
(察院監察/御史𨽻焉)擢預七臣之列(通典諌議大夫秦置掌議論/無常員隋置七人屬門下省)
(劉瑜傳設罝七人以廣諌道孝經古者天子有争臣七/人注謂三公及前凝後丞左輔右弼周必大啓曩繇六)
(察進列/七人)雖聖朝無闕不煩杜老之諌書(岑詩聖朝無闕/事自覺諌書稀)
而治世可憂合上田公之奏議(宋田錫天姿骨鯁宋白/舉直言極諌公對事奏)
(經史中治體之要三十篇真宗手詔襃奬拜御史知雜/事遷諫議大夫嘗曰此朕之汲黯也東坡有田表聖奏)
(議/序)虚心見納顓面可期某濫擁邊麾阻趨賔戺喜正人
之登用容善類之有歸寢淮南之謀固知有道(辛慶忌/傳衛青)
(在位淮南寢謀汲黯傳淮南王謀反憚黯曰黯好直諌/守節死義至説公孫𢎞等如發䝉耳王嘉傳近事汲黯)
(折淮南/之謀)赦雲中之守何敢言功(馮唐傳令唐持節赦魏/尚復以為雲中守而拜)
(唐為車/騎都尉)方切帡幪但増舞抃
　　賀鄭監簿除監察御史(唐武徳初軍器監置/主簿一人宋沿其制)
晝接疏恩(易晝日三接韻㑹疏分/也黥布傳疏爵而貴之)風聞抗論(漢書尉陀/曰風聞老)
(夫父母墓已壊削晉書顧和謂王導曰明公作輔寜使/網漏吞舟何緣採聽風聞以察察為政耶文選風聞東)
(海王源嫁女與富陽滿氏又與風聞符同唐百官志故/事御史臺不受訟有訴可彈者畧其姓名託以風聞)
文采居正色之地百僚具瞻(大唐新語韋仁約彈褚遂/良出刺同州遂良復職黜)
(仁約為清水令或慰勉之仁約對曰丈夫當正色之地/必明目張膽以報國恩終不能為碌碌之臣保妻子耳)
明主可忠言之時千載一合(趙充國傳明主可與忠言/遂上屯田奏唐仲友賀王)
(察院啓明主可為忠言天其或者君子有恃不恐身親/見之劉珙啓惟明主可與盡言既賴納忠之益而仁人)
(宜在髙位果/膺不次之除)絲綸寵甚綱紀肅然恭惟某官氣塞堪輿
(甘泉賦屬堪輿以壁壘兮張宴曰堪/輿天地總名説文堪天道輿地道也)識該流畧(劉向總/羣書而)
(奏其七畧有輯畧有術數畧有方伎畧有六藝畧有諸/子畧有詩賦畧有兵書畧唐太宗授顔師古秘書監詔)
(學該流畧詞兼典麗唐太平内制學該流畧文麗風騷/駱賔王啓弋志書林咀風騷於七畧耘情藝圃偃圖籍)
(於九/流)韜韞深而用之不竭砥礪固而介然不移(鄒陽傳/砥礪名)
(號者不以利傷行/馮衍傳砥礪其節)萬里溟鯤擊水但聞於一息九秋霜
隼刺天不羨於羣飛(説文隼祝鳩也詩鴥彼飛隼注急/疾之鳥陸佃曰鷂屬今鷹之摶噬)
(不能無失獨隼為有凖毎發必中師古曰即今所謂鶻/杜牧制漢家授侍御史多以立秋葢以風霜始嚴鷹隼)
(始擊王義方彈李義府疏霜簡與秋典共清忠臣將鷹/鸇並擊又張元一目蘓味道為九月得霜鷹劉禹錫詩)
(鷙鳥得秋氣杜詩魏侯骨聳精神𦂳華嶽/峯尖見秋隼韓文一斥不復羣飛刺天)果被簡知寖
階顯拔簿領方嚴於戎監(齊書王儉謂張緒云孔廣來/使人廢簿領文選沉迷簿領)
(書注領録也易除戎器以/戒不虞戎監謂軍器監)班聨俄聳於憲臺(六典注漢/名御史府)
(後漢曰憲臺魏晉宋齊曰蘭臺/梁陳後魏北齊隋皆曰御史臺)得李御史而朝廷始尊
允藉糾繩之助(劉珙啓得李勉而朝廷始尊葢上當於/帝意舉皋陶而不仁者逺即參穆於政)
(途龔茂啓有李勉而朝廷尊家聲/益振用韓休為社稷計主眷可量)用魯真儒而天下無
敵佇登宥密之司(法言孔子用於魯齊人章章歸其侵/疆魯不用真儒故也如用真儒無敵)
(於天下安得削王禹偁制宥密之府/總樞密於萬幾楊文公表宥密之司)某乆矣慕賢勇於
立懦側聽十行之布偶拘一障之乗(張湯傳居一障間/又遣山乗障鮑昭)
(詩乗障逺和戎徐知/仁詩乗障坐消煙)顧燕雀以何知猶厪賀厦(陳勝傳/燕雀安)
(知鴻鵠/之志哉)置狐狸而弗問終賴包荒(孫寶傳故吏侯文以/剛直不苟合寶以恩)
(禮請文文求署為掾以立秋日署文東部督郵入見勑/曰今日鷹隼始擊當順天氣取姦惡以成嚴霜之誅掾)
(部渠有其人乎文卬曰無其人不敢虚受職寶曰誰也/文曰霸陵杜穉季寶曰其次文曰豺狼當道不宜復問)
(狐狸張綱傳順帝漢安元年遣八使循行風俗餘人受/命之部而綱獨埋車輪於洛陽都亭曰豺狼當道安問)
(狐狸遂劾奏大將軍梁冀河南尹不疑條其無君之心/十五事易包荒用馮河曽丰賀謝殿院啓獬豸有威李)
(金吾猶為之震懾狐狸不/問韋青州或可以偷安)
　
　橘山四六巻二
欽定四庫全書
　橘山四六巻三　　　　　宋　李廷忠　撰
　　　　　　　　　　　　明　孫雲翼　注
　　賀張寺簿除監察御史(宋皇祐中宋祁乞增置太/常寺主簿一員勾檢在寺)
　　(文書及/掌出納)
疏榮鳳檢(説文檢書署也徐氏曰書函之葢也三刻其/上繩緘之然後填以泥題書而印之也)
(漢書武帝紀注封禪有金䇿玉函金泥玉檢謂以/玉為檢束也一説俗謂燕尾今世書袠簽後漢書)
(公孫瓚傳皂囊施檢張鶩奏芝泥發彩宣/鳳藻而騰文蘭檢浮香潤龍縑而動色)分察烏
臺(職官分紀成帝時御史臺有烏集故謂之烏臺/白帖朱博為御史大夫府中列栢常有野烏數)
(十棲其上朝與暮集因名烏臺/謂之朝夕烏唐制烏臺峻秩)當感㑹風雲之秋
正人得路(班固答賓戲彼皆躡風雲之㑹後漢書/論感㑹風雲奮其忠勇晉書戢鱗潛翼)
(思屬風雲王猛傳斂翼待時候風雲而後動杜詩/風雲感㑹起屠釣韓詩風雲一朝㑹變化在一身)
(元稹詩風雲㑹一/合呼吸期萬里)居動揺山嶽之任邪士革心有
偉觀瞻可量懽愜(説文愜快也本作㥦/漢本紀未有㥦志)恭惟某官
聲宏而實大(韓文大本深而末/茂形  而聲宏)氣和而志剛以伯夷
之廉而據古不阿(貢禹傳禹乞骸骨歸鄉里天子/報曰朕以生有伯夷之廉史魚)
(之直守經據/古不阿當世)如孟軻之敬而當今誰舍特達冕旒之眷
凌厲紳緌之行(楊彪傳纓緌縉紳鄭𤣥禮記注緌冠飾/也紳帶也文選纓緌之徒紳佩之士宋)
(制紳緌輝煥陳讜啟/郵傳四馳紳緌交慶)方賛奉常之討論(初學記初秦置/奉常漢祖更名)
(太常惠帝又曰奉常顏師古曰太常王者旌旗也畫日/月焉王有太事則建以行禮官主奉持之故曰奉常也)
(後改為太常尊大之義也書序討論墳典東都事略/楊傑官太常者連數任一時禮文之事傑與討論)俄
冠惠文而彈治鳳凰景星之瑞出於明時(韓文朝廷之士/引領東望若鳯)
(凰景星之始見也/争先睹之為快)鷹隼嚴霜之威行乎直道振一臺之
綱紀(唐書狄兼謨為御史中丞帝曰御史朝廷紀綱一/臺正則朝廷正朝廷正則天下治卿梁公後當嗣)
(家聲唐孫逖行宋鼎制/綱紀一臺爰資右轄)植兩地之梯階(韓詩以為/已梯階)使當
世想埋輪之風將奕世繼珥貂之業(韻㑹奕葉累世也/揷於後曰珥文選)
(金張襲世業七葉珥貂蟬張安世傳安世子孫相繼自/宣元以來為侍中中常侍諸曹散騎列校尉者凡十餘)
(人漢官儀侍中冠武弁大冠亦曰惠文冠加金鐺附蟬/為文貂尾為飾故謂之金貂侍中插左常侍插右晉書)
(輿服志應劭漢官云金取剛强百錬不耗蟬居高飲清/口在腋下貂取内勁悍而外柔弱又蟬取清高飲露而)
(不食貂則紫蔚柔潤而毛采不彰灼金則貴其寶瑩胡/廣曰昔趙武靈王胡服之制秦始皇破趙得王冠賜之)
(侍/中)某濫叨符守側聽郵傳豈惟國勢之强九鼎増重抑
使邊封之固一塵不驚(終軍傳邊境時/有風塵之警)帡幪所加抃蹈
滋極
　　賀單侍郎除刑部尚書
紫泥䟽寵陞文昌八座之尊(史記斗魁戴匡六星曰文/昌宫晉志文昌六星在北)
(斗魁前天之六府也荀綽晉百官表注尚書為文昌天/府李庾西都賦環以文昌二十四署六部提統按分星)
(度王湛傳或寄重文昌允釐於衮職或任華綸閣密勿/於王言陳後主授江總尚書令冊文文昌政本司㑹治)
(經唐百官志光宅元年改尚書省曰文昌臺俄曰文昌/都省劉伯疏八座比於文昌二丞方於管轄蔡謨傳八)
(座之任非賢莫居唐六典後漢以令僕射六曹尚書為/八座魏氏省為五曹則僕射有二若僕射省一則尚書)
(有六今以二丞相六尚書為八座陳壽魏志評八座尚/書即古六卿之任馬永卿嬾真子云尚書謂之八座其)
(來久矣然學者少究其源或以六曹二丞為八座或以/六曹二僕為八座皆非也此事載於晉書職官詳録於)
(左漢光武以三公曹主嵗終書課諸州郡事改常侍曹/為史曹主選舉祠祀事民曹主繕修功作鹽池苑囿事)
(客曹主䕶駕羌胡朝賀事二千石曹主辭訟中都官/主水火盗賊三公為六曹并令僕二人謂之八座)丹
筆持平聽司冦五刑之訟(㑹稽典錄盛吉拜廷尉性多/哀矜毎冬月罪囚當斷夜省)
(刑狀其妻執燭吉手持丹筆夫妻相對垂泣張南史詩/持刑慎丹筆周禮小司寇之職以五刑聽獄訟求民情)
雖云序陟實自僉諧恭惟某官性履純深器資端亮富
貴勲名之自致(史記蔡澤傳富貴吾所自有歐陽公晝/錦堂記所謂將相而富貴皆公所宜素)
(有李詩富貴吾自取韓詩/富貴由身致誰教不自强)詩書法律之兼該(葢寛饒傳/以法律為)
(詩/書)選在九官藹臯陶之淑問(劉向傳舜命九官濟/濟相讓和之至也)蕃于
四國偉申伯之成功(詩維申及甫維周之翰/四國于蕃四方于宣)華班久列
於西清崇論屢闗于上聽(司馬相如傳崇論宏議佞倖/傳公卿皆有關説注言由之)
(而納説亦如行/者之有關津)謂練詳於時政庸晉擢於秋卿(唐制秋/卿恤刑)
(事無/撓枉)斗為天舌之司葢資出納(江統表漢制五曹今分/六尚近喻喉舌逺譬樞)
(斗杜詩北/斗司喉舌)獄者人命所繫方睹明清(晉書慕容廆傳獄/者人命之所懸也)
(不可不慎唐書戴胄傳大理少卿缺帝曰大理人命所/繫胄清直其人哉即日命胄徐有功傳有功謂所親曰)
(今身為大理人命所懸必不順㫖/詭辭以求苟免尚書明清於單辭)益展論思之懐佇登
宥密之任某久欽先達(韓文士之能享大名顯當世者/莫不有先達之士負天下之望)
(者為之/前焉)阻造下陳(史記充下陳娯心意漢書外戚傳充/下陳於内庭崔駰傳充下館列後陳)
身繫一麾喜聽爽鳩之命(左傳爽鳩氏司寇也張鷟奏/爽鳩之為司寇務在擇仁)
情馳尺札少伸賀燕之誠(郊祀志卿有札書司馬相如/傳令尚書給筆札注札木簡)
(之薄小者時未多/用紙故以札書)
　　賀江州王狀元除禮部郎中(晉置江州隋改九江/郡即今潯陽灃浦也)
北闕疏恩(高帝紀蕭何治未央宫立東闕北闕注未央/殿雖南向而上書奏事謁見之徒皆詣北闕)
(公車司馬亦在北焉是/則以北闕為正門也)南宫寓直(王鞏見聞錄禮部郎/中掌省中文翰謂之)
(南宫舎人宋神宗與宰執議更官制至禮部郎中曰此/南宫舎人非他曹比可除劉摯杜詩南宫吾故人白馬)
(金盤/陀)召從州刺史熟知公範之才(舊唐書許盂容字公/範少以文詞知名為)
(濠州刺史無㡬徳宗知其才徴為禮部員外郎有公主/之子請補𢎞文館諸生孟容舉令式不許公主訴於上)
(命中使問狀孟容執/奏竞得遷本曹郎中)用作尚書郎高壓馮唐之老(馮唐/傳父)
(老何事為郎注言年已老矣何乃自為郎也荀悦漢紀/馮唐白首屈於郎文選馮都尉皓髪於郎署杜詩老儒)
(不用尚書郎又/垂白馮唐老)恭惟某官斗間異氣(張華傳初呉之未/滅也斗牛之間常)
(有紫氣及呉平之後紫氣愈明豫章雷煥曰寳劔之氣/上徹於天華曰吾少時有相者言吾年出六十仕登三)
(事當得寶劔佩之斯言豈效歟因問在何部煥曰在豫/章豐城即補煥豐城令煥到縣掘獄屋基得一石函光)
(氣非常中有雙劔並刻題一曰龍泉一曰太阿其夕斗/牛間氣不復見焉遣使送一劔與華一留自佩華曰詳)
(觀劔文乃干將也莫邪何復/不至杜詩紫氣鬱鬱猶衝斗)海内大名(隋書柳碩博學/希所推許見虞)
(世基曰海内共推一人非吾儔/所及杜詩諸葛大名垂宇宙)憲六學統聖真富矣潛
心之業(班固敘傳世宗曄曄思𢎞祖業成功既抗亦廸/斯文憲章六學統一聖真又六學分析是綜是)
(理儒林傳六學者王教之典籍先聖所以明天道正人/道至治之成法也傳贊言諸六學始自炎漢法言顏子)
(潛心於/仲尼)挫萬物籠天地超然獨步之文(陸機文賦籠天/地於形内挫萬)
(物於/筆端)屬興運之半千(王荆公集晚陪興運唐房普䇿惟/徳動天文雲開其五色惟賢濟俗)
(大運符其半千趙彦端啟晁董奏書處/漢廷之第一丘軻正統承堯運之半千)居儶科之第一
(杜詩射䇿君/門期第一)修程方展雅操不移弱水片帆乗風引去
東方千騎奉詔來歸(漢書東方千騎長人古樂府東方/千餘騎夫婿居上頭張于湖詩千)
(騎東方/白玉鑣)對揚蠖濩之居(蠖屋郭切濩黄郭切揚雄甘泉/賦蜵蜎蠖濩之中張宴曰刻鏤)
(之形師古曰言/其屋之深廣也)進陟馨香之署(杜詩馨香粉署妍以諸/郎握蘭舎香故云馨香)
述禮文於三代之上舍我誰哉掌制誥於百日之間特
其小耳(春明朝退錄禮部郎中百日内湏知制誥/故王兀之與宋給事詩須知百日掌絲綸)某坐
縻邊瑣逺借榮光賢路肇開聽出綸而滋喜(萬石君傳/乞骸骨避)
(賢者路文選/在疚妨賢路)朝行夐隔分賜筆以無從激此寸悰寓於尺楮
　　賀張中書知太平州(太平州秦屬鄣郡漢屬江都/晉以其地置宣城郡宋改平)
　　(南軍又改/太平州)
祕殿陞華(宋有觀文資政端明三殿學士謂之曰秘殿/四朝國史王珪傳英宗召珪至蘂珠殿傳詔)
(令兼端明學士謂之曰秘殿之職非直/器卿於翰墨間二府有缺即出命矣)名藩倚重公卿
多學士孰踰一佛之尊(漢書儒林傳自此以來公卿大/夫士更彬彬多文學之士矣食)
(貨志當是時招尊方正賢良文學之士或至公卿/大夫郊祀志招賢良趙綰王成等以文學為公卿)岳牧
用詞人罙覺二天之廣(杜詩幽燕通使者岳牧用詞人/陳讜啟岳牧用詞人暫煩卧䕶)
(霖雨思賢佐/行遂登庸)有識相慶不戒自孚恭惟某官北斗舒華
南金擅價(晉薛惠清素有器守少與紀瞻閔鴻顧榮賀/循齊名號為五儁張華見而竒之曰皆南金)
(也陳虞世基與弟世南歸隋孔奐見之歎曰/南金之貴屬在斯人杜詩許身愧比雙南金)藝通游夏
仁履顔閔集厥大成(郎顗傳漢中李固通游/夏之藝履顏閔之仁)文過屈宋
道出羲黄達於逺用(杜詩先生有道出羲/黄先生有文過屈宋)胄教尊主盟
之任(尚書命汝典樂教胄/子李嶠表教胄之班)王言資潤色之工(尚書大哉/王言唐志)
(王言之制有七一曰冊書二曰制書三慰勞/制書四發勑五勑旨六論事勑書七勑牒)故天下皆
翕然師之在朝廷無出其右者忽厭紅藥紫薇之署去
尋丹湖白紵之游(丹陽湖在太平府東南亦名路西湖/周三百餘里當塗溧水以湖中為界)
(李詩湖與元氣連風波浩難止天外賈客歸雲間片帆/起白紵在太平府城東本名楚山晉桓溫擕妓遊山奏)
(樂好為白紵歌因名晉書樂志晉俳歌云皎皎白緒節/節為雙呉音呼緒為紵疑白紵即白緒也今按晉白有)
(白紵歌其畧云質如輕雲色如銀愛之誰遺贈佳人桓/溫所歌豈即是歟李詩時枉白紵詞放歌丹陽湖王安)
(石詩白紵衆山頂江湖下縈/帶浮雲捲晴明可見九州外)筆槖清流宜優以二千石
之祿袴襦惠政難淹夫九萬里之程佇用老成徑躋近
輔某側聆制綍喜動心旌當開幕之云初顧奏牋之敢
後齊大非吾耦儻容隣寶之修(左傳人各有耦/齊大非吾耦也)鄶陋不
成邦尚賴餘波之及(山谷詩我詩如曹鄶淺陋不成邦/公如大國楚呑五湖三江左傳其)
(波及晉國者君之餘也杜詩/餘波及老身又餘波期救涸)其為悦慕未易敷云
　　賀王檢詳除大理少卿(宋熈寧中詔以編修經武/要畧官四人檢詳樞密院)
　　(諸房文字禮遇/視中書檢正官)
輟彼樞屬擢置卿聮(周禮太宰以八法/治官府三曰官聨)決千里之勝於
帷幄之中方資婉畫聽五刑之訟於棘木之下克紹前
規寵詔疊攽列紳僉允恭惟某官惠和育徳明茂凝姿
冠兩京之吏而修飾以儒苞九流之學而游戲於律功
名自奮如就熟路而駕輕車中外迭更惟遇盤根而别
利器(杜牧行崔璪/制敭歴中外)甘棠美於藩輔紅粟富於計臺(貢禹/傳太)
(倉之粟紅腐而不可/食杜詩日聞紅粟腐)九陛動懐香之思(賈誼傳陛九級/上亷逺地則堂)
(髙應劭漢官儀尚書郎含鷄舌香奏事黄門/對揖跪受故稱尚書郎懐香握蘭趨走丹墀)一札下追
鋒之召便殿賜對論事天回(武帝紀髙園便殿災注几/言便室便坐皆非正大之)
(處唐制天子日御前殿朝見羣臣曰常參朔望薦食陵/寢有思慕之感不能臨前殿則御便殿謂之入閤前殿)
(宣政殿便殿紫宸殿立仗於前殿喚仗則自東西閤入/故曰入閤張𤣥素傳太宗欲修洛陽宫左庶子張公素)
(諫止之魏徴聞之曰張公論事有回天之力文選回大/倒日之力劉禹錫李絳文集序龍鱗收怒天日回照)
華貫參陪本兵地重(袁盎傳本兵柄注執兵權之本宋/名臣言行錄樞府本兵兵權甚大)
(乂范祖禹言於哲宗曰祖宗制兵之法天下之兵本於/樞密有發兵之權而無握兵之重熙寧詔國家以西樞)
(内輔翼贊本/兵任為重矣)凜遐衝之坐折焕異數之鼎來(左傳名位/不同禮亦)
(異/數)月陞金掌而焜燿於羣瞻氷置玉壺而明清乎庶獄
(鮑明逺詩直如朱絲繩清如玉壺氷李詩白玉壺水氷/壺中見底清杜詩烱然清氷出萬壑置之迎風寒露之)
(玉壺又氷置玉壺/多始見清皎潔)仲孫之世其業既步武之相望(郭躬/傳躬)
(字仲孫父𢎞習小杜律太守冦恂以𢎞為决曹掾斷獄/至三十年用法平躬為廷尉正躬家世掌法務在寛平)
(及典理官决獄斷刑多所矜恕自𢎞後/數世皆傳法律子孫至廷尉者七人)曼倩之民不寃
實權輿于大用(于定國字曼倩為廷尉民自以為不寃/拜相封西平侯爾雅權輿始也詩經不)
(承權輿校獵賦/萬物權輿於内)某自惟僕遬(息夫躬傳諸曹以下僕/遬不足數注凡短之貎)乆
託埏鎔方明府為登仙之行(文選縉紳羡其登仙郭泰/傳泰博通墳典善談論美)
(容姿游於洛陽始見河南尹李膺膺大竒之於是名震/京師後歸鄉里衣冠諸儒送至河上林宗唯與李膺同)
(舟而濟衆賓望之以為神仙焉唐班景倩自揚州採訪/使入為大理少卿路出大梁倪若水為郡守西郊盛設)
(祖席宴罷景倩登舟若水望其行塵謂掾史曰/班公是行何異登仙乎為之騶殿良所甘心)屬賤子
有校文之役(樓護傳邑居樽下稱賤子上壽鮑昭詩主人/且勿喧賤子歌一言應休璉詩避席跪自)
(陳賤子實空虚杜詩丈人試静聽賤子請具陳王維詩/賤子跪自陳可為帳下不西京賦天禄石渠校文之處)
(徐安貞詩校/文常近田)迄能竣事(竣音逡博雅止也又退也國語/有司已事而竣徐曰退立也)
歸即卧痾(文選卧痾對空林/杜詩卧痾遣所便)首厪荆渚之華牋下照泮
林之冷署(詩翩彼飛鴞/集於泮林)凌兢拜賜(揚雄甘泉賦馳閶闔/而入凌兢注言寒凉)
(戰慄/之處)感激涕流(李商隠啟詞多力殆感激涕繁羅衮啟/輝華而賤質增榮感激而雄眸有淚)
擬涉筆以自文聽出綸而滋喜賀書不敏雖獨後於衆
人裦字猶新想未忘於故吏(胡廣傳廣與故吏陳蕃陳/咸並為三司袁紹傳袁氏)
(故吏遍天下竹林七賢/傳王戎故吏多至大官)
　　回江東葉提舉(宋江東路提舉常/平司治在池州府)
顯對宸綸易持倉節陜以東之疆井屢經彈壓之餘(公/羊)
(傳自陜而東者周公/主之尚書殊厥疆井)江而北之藩籬又託照臨之末(過/秦)
(論北築長城/而守藩籬)積有天幸(穰侯傳天幸為多矣霍去病/傳軍亦有天幸未嘗困絶也)信
匪人謀(易人謀鬼謀/百姓與能)恭惟某官世業有傳風流是似(王/珣)
(傳風流之義公私所寄文苑傳仲初之文風流可尚殷/浩傳風流雅勝聲葢當時杜詩風流吾賢紹東坡詩自)
(聞出守風流似詩無/曰予小子召公是似)聮跗齊穎門萬石以何榮(文選聫/跗齊頴)
(接蕚均芳萬石君傳奮長子建次甲次乙次慶皆以純/行孝謹官至二千石於是景帝曰石君及四子皆二千)
(石人臣尊寵迺舉集其門號奮為萬石君嚴延年傳延/年兄弟五人皆有吏材至大官東海號其母曰萬石嚴)
(嫗馮勤傳勤曾祖父揚宣帝時為𢎞農太守有八子皆/二千石趙魏間榮之號曰萬石君唐張文瓘四子潛魏)
(州刺史沛同州刺史洽衛尉卿涉殿/中監父子皆至三品時謂萬石張家)舒翹揚英已千能
而莫敵(栁文今之賢者莫不/舒翹揚英推類援朋)澆灌以禮義詩書之澤頡
頏乎功名富貴之途上眷方隆外庸疊著颺水鳬之地
愛棠舍之相隣騎竹馬之童喜繡衣之重覩(劉禹錫詩/騎竹見新)
(童劉後村啟騎竹迎細侯固難入小兒/之隊尋花訪野老尚能和大尹之詩)奎文寓直(孝經/援神)
(契奎主文章注奎星屈/曲相鉤似文章之畫)星傳有華珍海熬波方整四鹽
之令(張融海賦漉沙搆白熬波出素周禮四鹽謂盬鹽/散鹽飴鹽形鹽隋志後周掌鹽掌四鹽政令散鹽)
(煮海以成之盬鹽引池以化之形鹽掘地以出飴鹽於/戎以取之玉海宋鹽亦有四種一曰末鹽海鹽也其次)
(顆鹽解州鹽澤及晉絳潞澤所出又次井鹽鑿井取之/又次崖鹽生土崖之間沈存中夢溪筆談鹽之品至多)
(前史所載夷狄間自有十餘種中國所出亦不减十數/種今公私通行者四種一者末鹽海鹽也河北京東淮)
(南西浙江南東西荆湖南北福建廣南東西十一路食/之其次顆鹽解鹽澤及晉絳潞澤所出京畿南京京西)
(陜西河東襃劔等處食之又次井鹽鑿井取之益梓利/䕫四路食之又次崖鹽生於土崖之間階成鳯等州食)
(之唯陜西路鹽有定課嵗為錢二百三十萬緍自餘盈/虚不常大約嵗入二千餘萬緡惟末鹽嵗自抄三百萬)
(供河北邊糴其他皆/給本處經費而已)財淵峙粟載塵六轡之驅(唐書第/五琦傳)
(琦見肅宗彭原奏事曰今之急在兵兵之强弱在賦賦/所出以江淮為淵若假臣一職請悉東南寶貨飛餉函)
(洛肅宗用為江淮租庸使遷/轉運人不益賦而用以饒)斂散適宜(食貨志民有餘/則輕之故人君)
(斂之以輕民不足則重之故人君散之以重凡輕重斂/散之以時則凖平職源提舉常平司掌常平義倉免役)
(市易坊塲河渡水利之法因民之有無嵗之豐/凶而斂散賑濟之周必大詩斂散新陳倚繡衣)澄清可
俟凡富國裕民之䇿乃經邦論道之基恐坐席之未温
計贊書之已刻某退慙薄質久借榮光擊柝相聞乎百
里之間受㕓再出於二天之下逮兹護塞復爾親仁
自聞除目之頒曷勝舞手之極負弩矢迎使者悵莫預於
前驅(司馬相如傳縣令負弩矢先驅霍/光傳河東太守郊迎負弩矢先驅)修書札問專城
反有勤於下使(文選剖符專城李白詩虎符合專/城白居易詩連持使節歴專城)報珍
不辦臨楮尤慙
　　回運幹許廷評
顯奉詔函榮參漕畫(杜詩慎爾/參漕畫)崔評事為入幕之彦雖
少屈於鶱騰(韓昌黎有送崔立之評事詩又與崔羣書/云足下賢者宜在髙位託於幕府則不為)
(得其所郗超傳桓温懐不軌欲立霸王之基超為之謀/謝安與王坦之嘗詣温論事溫入超帳中卧聽之風動)
(帳開安笑曰郗生可謂入幕之賓矣杜詩入幕諸彦集/李詩入幕推英選栁文假以羽翼偶之騫騰杜詩騫騰)
(訪知已又騫騰坐可/致李詩不日思騫騰)鄭廣文有同襟之歡復何憂於坎
坷(杜子美贈鄭䖍醉時歌時赴鄭老同襟期又徳尊一/世常轗軻韻㑹轗車行不平也軻車接軸也通作埳)
(坷亦作坎坷文選喟南巢/之坎坷兮注坎坷不平貌)聳聽佩馬敬奏緘魚恭惟某
官鼎鼐名門(白帖鼎絶大謂之鼐圜掩上謂之/鼒詩鼐鼎及鼒杜詩調和鼎鼐新)衣冠上
列有文必有武信偉業之可傳(家語有文事者必有武/備説文有文無武無以)
(威下有武無文民畏不/親文武俱行威徳乃成)讀律又讀書即殊科而自奮(張/鷟)
(奏評事不讀律博士不尋章東坡詩/讀書萬巻不讀律致君堯舜終無術)軒軒振步籍籍飛
聲挈令明廷方著平星之望(張湯傳受而著讞法廷尉/挈令注挈獄訟之要也書)
(於讞法挈令以為後式晉志三台南四星曰内平近職/執法平罪之官也天文録平星主建廷平平天下之獄)
(事若今廷尉之象故星讚/曰平星執法正乎綱紀)聮華計府肻從惟月之游(高/帝)
(紀賢士大夫有/肯從吾游者)何取名之甚廉信藏器而有待(易君子/藏器於)
(身待時/而動)賓筵盡狐趙不妨尊酒以論文(韓詩賓筵盡狐/趙導從多衛霍)
法從要嚴徐行見介珪之入覲(常衮詩西漢盛嚴徐詩/以其介珪入覲於王)
某欽誦名徳(郎顗傳慕顗名徳杜/林傳林以名徳用)積有歳華久動草蟲
之思(詩喓喓草蟲趯趯阜螽/未見君子憂心忡忡)忽成玉樹之倚(世説毛何/與夏侯𤣥)
(共坐時人謂之/蒹葭倚玉樹)五雲灑翰荷惠問之先臨半水談經資
隣光之旁照報箋不敏倒履是期(魏志王粲傳蔡邕見/粲而竒之時邕才學)
(顯著貴重朝廷常車馬填巷賓客盈坐聞粲在門倒屣/迎之崔駰傳候見竇憲憲倒屣迎世説王右軍郄夫人)
(謂二弟愔鑒曰王家見二謝來傾筐倒履見汝輩來平/平耳杜詩倒屣喜旋歸劉禹錫詩欲迎先倒屣洪适啟)
(貢牘揺心敢贊典籖之喜/捉衿布武莫勤倒屣之迎)
　　賀淮東梁漕(宋淮東轉運/司治在真州)
顯奉詔恩肅將使指塞上倚金湯之固權方重於計臺
(蒯通傳皆為金城湯池注金以喻堅湯以喻沸不可近/光武紀贊金湯失墜北齊唐邕守并州或曰并州金城)
(湯池帝曰非也唐邕是金/城湯池杜詩河岳空金湯)海濱氶繡斧之光禮尤加於
郡學(雋不疑傳為郡文學暴勝之為/直指使者請與相見接以禮意)澄清二路歡喜一
詞(東坡集傳聞四/海歡喜一詞)恭惟某官碩望巍峩瓌姿藴藉(薛廣/徳傳)
(為人溫雅有醖藉匡張孔馬傳賛其醖藉可也注醖言/如醖釀也藉有所薦藉也桓榮傳温恭有藴藉注藴藉)
(言寛博有餘也裴休傳/休為人醖藉進止雍閒)繼文昌八座之後綽有遺風在
才子十人之中軒然獨步宗邸暫煩於糾率(漢平帝詔/髙帝子孫)
(今十有餘萬人雖有王侯之屬/莫能相紏郡國置宗師以紏之)宸旒罙結於眷知人皆
歆豔中都之遊(歆虚音切貪羡也豔歆羡也通作鹽/禮記鹽諸利注讀為豔使歆豔也)公
獨勤勞四方之寄熊轓再駕治行久聞於朝廷(景帝紀/令長史)
(二千石車朱兩轓注轓車之蔽也職源雙旌五馬熊伏/軾前此太守之儀也魏相傳朝廷已深知弱翁治行方)
(且大/用矣)驛傳四馳部封幾半於天下(傳張戀反髙帝紀乘/傳詣洛陽注傳者若)
(今之驛古者以/車謂之傳車)俄聞渙寵故畀將輸(韻㑹將送也詩百/兩將之説文輸委)
(輸也從車俞聲徐/曰以車委輸也)川合東西盡瞻於使節(杜詩川合東/西瞻使節)
地分南北允藉夫邊籌想出令崇朝之間已著效長
淮之上濡轡而馳原隰熟知王事之勞(詩皇皇者華于/彼原隰又王事)
(靡/盬)聽履而上星辰佇復家聲之舊(杜詩燀赫/舊家聲)某癖惟好
古鈍不適時鳴絃於積憂之餘濫巾乎思樂之所空坐
縻於嵗廩(韓文歳/縻廩粟)安得譽於時髦(詩譽髦/多士)客有薦雄文
僅置在十科之列(揚雄傳客有薦雄文似相如者成帝/詔雄待詔承明之庭宋司馬光請設)
(十科以舉士十科謂行義純固節操方正智勇兼人公/正聰眀經術精通學問該博文章典麗善聽獄訟善治)
(財賦練習法令/詳第十二巻)生乃與噲伍猶未離七選之階(韓信傳/嘗過樊)
(將軍噲噲趨拜送迎言稱臣大王乃肯臨臣信出門笑/曰生乃與噲等為伍東坡詩失勢今為噲等伍四朝志)
(文階官之等三十武選官之等五十有六幕職州縣/官之等七散官之等九皆以左右髙下分屬四選)忽
有二天之照臨詎令半水之寂寞(揚雄傳惟寂寞自/投閣又寂寞為尸)逖
聞新命倍激懦衷雖阻陪弩矢之前驅其敢廢緘縢之
先贄大厦庇寒士豈勝燕賀之私(杜詩安得廣厦千萬/間大庇天下寒士俱)
(歡/顔)東閣延賢人尚遂鱗攀之願(法言攀龍鱗附鳯翼㢲/以楊之勃勃乎其不可)
(及/也)
　　賀廬州丁帥(宋保信軍節度淮西路/安撫制置司俱在廬州)
涣敭明指(揚古/作敭)榮建崇牙奪帡幪於婺女之區部封更
闊(爾雅須女謂之婺女於辰在丑越之分野越地星紀/之次牽牛婺女之分野谷永傳日食婺女之分隋唐)
(置婺州天寶曰東陽郡/包何詩江山婺女分)壯藩垣於廬子之國威令初伸
(廬州古廬子國烈王都之春秋時/屬舒戰國時屬楚秦為九江郡)震耀十連驩呼四起
恭惟某官氣塞宇宙(魏文帝典論/美聲塞宇宙)學包古今壯志有行
直欲斬樓蘭之首而懸北闕(傅介子傳平樂監傅介子/持節使誅斬樓蘭王安歸)
(首懸之北闕其封介子為/義陽侯杜詩樓蘭要斬時)上心簡在自應接后䕫之武
而供赤墀(唐髙宗以雍州司士參軍韋絢為殿中侍御/史或疑左遷西臺侍郎上官儀曰此野人語)
(耳御史供奉赤墀下接武䕫龍簉羽鴛鷺豈雍州判佐/此乎時以為清言梅福傳願陟赤墀之塗説文墀塗地)
(禮天子/赤墀)獨巻經世之才自詭治民之要(京房傳臣出守/郡自詭效功注)
(詭責也自以為憂責也王莽傳自詭期/㑹蕭望之傳所用皆更治民以考功)一麾出守譽望
已高萬里長驅光華益逺半夜動宸旒之想青霄看使
節之回(杜詩漢節/野童看)凌厲朝行便蕃睿婘(左傳便蕃左右/亦是率從晉書)
(外戚傳繾綣恩私便蕃任遇權/載之集便蕃清切烜赫光大)謂京師諸夏之根本故
須借月卿之重以保釐(民勞詩注京師者諸夏根本尚/書以成周之衆命畢公保釐東)
(郊高適詩月/卿臨幕府)念河東吾郡之股肱又復起雲觀之賢而
鎮撫(季布傳河東吾股肱郡故特召/君耳宋宫觀使華州有雲臺觀)屬九重之謀帥(離/騷)
(君之門兮九重/左傳晉謀元帥)啟十乗以臨邊(詩元戎十乘/以先啟行)内則陞蓬
萊山論撰之華(元萬頃傳武后詔諸儒論撰禁中宋制/肇營書殿邃在蓬山維時論撰之聫必)
(在譽髦/之選)外欲為濡須水守禦之備(濡須水在今廬州府/巢縣一名天河水俗)
(呼馬尾溝源出巢湖漢建安中曹操與孫權相拒於/濡須月餘權與操書曰春水方生君宜速去操乃還)過
召公之棠舍遺䕃猶存(説苑召公述職當桑蠶之時不/欲變民事故不入邑中舍於甘)
(棠之下而聽斷焉陜間之人皆/得其所是故後世思而歌詠之)訪叔敖之芍陂餘波寖
廣(崔寔月令楚相孫叔敖作期思陂即芍陂也按芍陂/在鳯陽府壽州乃孫叔敖所築灌田可萬頃通典章)
(帝建中初王景為廬江太守郡部安豐縣有孫叔敖起/芍陂先是荒廢景重修之境内豐給晉書食貨志以劉)
(馥為揚州刺史鎮合肥廣屯田修芍陂以溉稻田公私/有積宋文帝元嘉七年劉義欣為荆州刺史治壽陽於)
(時境土荒毁義欣隨宜經理/芍陂良田萬頃由是遂稔)邊人不敢縱南下之牧(過/秦)
(論邊人不敢南下而牧/馬文選馬不敢南牧)天子遂可寛西顧之憂肥口百
萬師想真儒之莫敵(肥水在廬州水出鷄鳴山自安縣/流入經壽春縣北又西入淮爾雅)
(歸異出同曰肥晉謝安破苻堅梁韋叡堰水以灌合肥/皆在此法言魯不用真儒故也如用真儒無敵於天下)
(安得削傅喜傳子玉為將則文公側席而坐/及其死也君臣相慶百萬之師不如一賢)潁川二千
石信大拜之可期(黄霸傳制詔御史其以賢良髙第揚/州刺史霸為潁州太守秩比二千石)
(徴為太子太傅遷御史/大夫代丙吉為丞相)某濫吹偏州空餐再嵗(王文公/集積愧)
(空/餐)鴻儔鵠侣蚤嘗規英俊之躔(左思蜀都賦鴻儔鵠侣/振鷺鵜鶘博物志鴈多)
(羣而鴻寡侣文選未知英秀之所躔宋制乘槎問/漢敢妄意於英躔又英躔逸軌杜詩蚤晚到英躔)虎略
龍韜今幸託詩書之府(黄石公三畧謂上中下三計太/公六韜謂文韜武韜龍韜虎韜)
(豹韜犬韜左傳晉謀元帥趙衰曰郤縠可臣亟聞其言/矣說禮樂而敦詩書詩書義之府也禮樂徳之則也)
望行輶之及境(説文輶輕車也/詳見第五巻)引賀履以無階淮揚君
薄耶正倚靖綏之效灞上兒戲耳全資容護之恩(周勃/傳鄉)
(者灞上棘門如兒戲耳栁詩細栁/開營揖天子始知灞上如嬰孩)
　　謝王樞使舉充監司科(自注代/金倅)
游君子之鄉已愧坐輿之濫(漢書齊置士鄉越有君子/鄉後漢書陸烈為呉令行)
(稱鄉里里人共稱所居曰君子鄉又周景為刺史辟陳/蕃為別駕蕃不就景題别駕輿曰陳仲舉坐不復更辟)
(蕃起視職唐制西京展驥道/掩題輿右輔憑熊風超露寃)開賢人之閤敢希受粲之
榮(爾雅粲餐也飯也詩適子/之館兮還予授子之粲兮)偉鈞造之曲成(莊子偉哉/夫造物者)
(將以子為/此拘拘也)焕華襃之下墮(范寗春秋序一字/之襃榮於華衮)揆量匪稱
刻著有歸(説文刻鏤也著直/畧切麗也黏也)竊以監司之任豈易居(晉/太)
(康初詔曰二千石專治民之重監司清峻於上此經久/之體也王國寶傳懦弱非監司體宋史髙宗謂執政曰)
(安民之要無過監司又曰/監司耳目之官不可不擇)大臣之薦不輕予觀風問俗
要須求耳目之明(後漢書譙𤣥為繡衣御史持節與/太僕任惲等分行天下觀覽風俗)拔
善舉能是以藉股肱之重然而位高者難接勢逺者多
遺苟時無特達之知則士有阨窮而已如周公之家富
身貴罕能躬吐哺之勞(荀子孔子曰周公其盛矣乎身/貴而愈恭家富而愈儉勝敵而)
(愈戒韓文周公之為輔相其急於見賢/也方一食三吐其哺一沐三握其髪)方張綱之年少
官微孰識有埋輪之操(張綱傳順帝漢安元年選遣八/使廵行風俗皆耆儒知名多歴)
(顯位唯綱年少官秩最微餘人受命之部而綱獨埋其/車輪於洛陽都亭遂奏梁冀尹不疑無君之心十五事)
(書御京/師震竦)慨古風之久寂忽今日之相遭置在選中出於
望外如某者奮由寒窶(窶本作寠音與巨同説文無禮/居也徐云階阼升降所以行禮)
(貧無禮故先見於屋室/霍光傳諸生多窶人子)見謂迂疎葢嘗窺英俊之闗粗
有志事功之㑹先鞭漫著難驅不武之資(晉書劉琨傳/琨少負志氣)
(好交勝已而頗浮誇與范陽祖逖為友聞逖被用與親/故書曰吾枕戈待旦志梟逆黨常恐祖生先吾著鞭其)
(意氣相期若此杜詩先鞭不留滯李詩先著祖生鞭野/客叢書前輩用著鞭二字多引劉琨傳祖逖事按三國)
(志蜀何祗謂楊浩曰故吏馬不敢駛但明府/未著鞭耳世人局於所見推究不廣類如此)絜矩自持
恐蹈有過之地(文選保身勑行不/敢蹈有過之地)天付與拾青之末第
(夏侯勝傳勝為太子太傅每講授謂諸生曰士病不眀/經術經術苟明其取青紫如俛拾地芥耳青紫卿大夫)
(之/服)人知為垂白之偏親(杜欽傳誠哀老姊垂白注言白/髪下垂也杜詩昭代將垂白又)
(慰我垂白泣李處全啟念偏親/垂暮之年落窮裔非人之境)一官鞅掌以抗塵(詩王/事鞅)
(掌注鞅荷也掌捧之也負荷捧持以趨走言促遽也一/曰鞅掌失容貌詩䟽煩勞狀鄭云鞅如馬鞅之鞅掌以)
(手拘物詩補傳鞅掌皆所以拘物謂王/事所拘北山移文抗塵容而走俗狀)千里攜扶而逐
食問子路蒲城之政徒有技窮(家語子路治蒲三年孔/子入其境曰善哉恭敬)
(以信矣入其邑曰善哉忠信以寛矣至其庭曰善哉明/察以斷矣荀子梧䑕五技而窮注梧䑕當為鼯鼠五技)
(謂能飛不能上屋能縁不能窮木能游不能渡谷能穴/不能掩身能走不能先人顔氏家訓多能少善不如執)
(一鼯䑕五能不成技術野客叢談藝文類聚以鼯䑕編/入鼠門按本草廣雅皆以為螻蛄孔穎達注易晉如碩)
(䑕引蔡邕勸學編云碩䑕五能不成一技並為螻蛄也/惟魏詩爾雅所謂碩䑕皆謂大䑕亦有五技陸機云今)
(河東有之然則螻蛄與此䑕皆名碩䑕皆有五技但螻/蛄技窮而此䑕技不窮耳陸農師埤雅謂五技而窮者)
(為飛生與/諸説不同)求王祥海國之功初無治最雖兩地誤鶚書
之交上而長塗窘駑駕之莫前(王陵傳陛下不知其駑/下石奮傳疲駑無以輔)
(治荀子驥一日而千里/駑馬十乘則亦及之矣)自非有力量之巨賢何以借聲
光於下吏(温飛卿詩韶光如/見借寒谷變風塵)杜陵之依嚴武偶成錦里
之遊(杜審言傳甫棄官客秦州㑹嚴武節度劔南東西/川徃依焉武再帥劔南表為參謀檢校工部員外)
(郎杜詩錦里/逢迎有主人)郭隗之見燕昭謬得金臺之貯(杜詩黄金/臺貯俊賢)
(多/)片辭假寵十目皆驚兹葢伏遇某官霖雨真賢(尚書/若嵗)
(大旱用汝/作霖雨)斗樞舊弼(春秋運斗樞/斗第一天樞)恢恢乎經體揆元之
業(韓文贊元經體不治細微王文/公集經體贊元更誤選賢之舉)凜凜然折衝禦侮之
才(詩予曰/有禦侮)朝廷知弱翁方入佐中興之運(韻㑹中陟仲/切當也詩序)
(蒸民尹吉甫美宣王也任賢使能周宣王中興焉左傳/序紹開中興宣帝紀賛功光祖宗業垂後嗣可謂中興)
(徳侔殷宗周宣矣漢安帝紀受命中興恢/𢎞神緒杜詩漢運初中興又新數中興年)兒童誦君實
胡退從獨樂之遊(東坡詩兒童誦君實走卒知司/馬持此欲安歸造物不我捨)葢出
處得聖人之時而安危繫天下之望非喬木也世臣之
謂也已具巖瞻有衮衣兮我公其歸兮復觀柄用(詩是/以有)
(衮衣兮無以我公歸兮無使我心悲兮谷永/傳永知鳯方見柄用注言任用之授以權也)方且霽崇
威而接下(魏相傳丙吉與相書/相善其言為霽威嚴)洪雅度以包荒寸能可
錄則為有味之言(鄭當時傳每朝候上間説未嘗不言/天下長者其推轂士及官屬丞史誠)
(有味乎其言常引以為賢於已注有味者其言甚美也/楊升庵丹鉛總錄有味其言之正在之字謂常引以為)
(賢於已之言愚謂有味謂津津然言/之甚甘所謂不啻若自其口出也)匹夫失所則軫若
推之念(韓文古之君子相其君也一夫不獲其所若已/推而納之溝中今有人生七年而學聖人之道)
(以修其身積二十年不得已一/朝而毁之是亦不獲其所矣)致此輪囷之質(増韻輪/囷屈曲)
(盤戾貎鄒陽傳蟠/木根柢輪囷離詭)亦歸坱圠之工(方言坱圠不測也左/思呉都賦地勢坱揠)
(劉逵曰髙下不平貎又無涯際貎賈誼傳大鈞播物坱/揠無垠通作軮軋揚雄甘泉賦鞅軋無垠應劭曰其氣)
(軮軋非有/限劑也)某益當恪謹素修激昂懦志有名列乎八使
固懐竊吹之羞(周舉傳順帝遣八使循行風俗皆選素/有威名者乃拜舉為侍中與侍中杜喬)
(守光禄大夫周栩前青州刺史馮羡尚書欒巴侍御史/張綱兖州刺史郭遵太尉長史劉班並守光禄大夫分)
(行天下號/曰八俊)知音況是三公敢廢瓣香之祝(韓詩三公盡/是知音人曷)
(不薦賢陛下聖揚雄傳師曠之調鐘竢知音者之在後/也文選痛知音之難遇注伯牙善鼓琴而鍾子期善知)
(伯牙琴音鍾子期死伯牙絃絶/不復鼔琴痛知音之難遇也)
　　干廟堂(自注代/金倅)
無介而見大人敢憚掃門之役(高彪傳承服風問從來/有年故不待介者而謁)
(大君子之門高五王傳魏勃少時欲求見齊相曹參家/貧無以自通乃常獨蚤掃齊相舍人門外舍人怪之以)
(為物而伺之得勃勃曰願見相君無因故為子掃於是/舍人見勃曹參因以為舍人杜詩自愧掃門士誰為乞)
(火/人)薦名而齒下士妄希入閤之榮(韓文曽不得列名薦/書齒下士於朝以仰)
(望天子/之光明)輒作缶鳴(缶瓦器秦人擊之以節歌詩坎其擊/缶亦作缻史記秦王擊缶温庭筠啟)
(持擊缶之凡音嗣操琴之舊事陳子昂啟洪鐘在/聽不足論擊缶之音大羮斯烹安可薦藜藿之味)仰干
鈞播(賈誼傳大鈞播物注今造瓦者謂所轉/者為鈞言造化為人亦猶陶之造瓦也)凡步武三
階之峻(厯書天文志三台為天階泰乙躡以上下一曰/泰階上階上星為天子下星為女主中階上星)
(為諸侯三公下星為卿大夫下階上星為士下星/為庶人所以和隂陽而理萬物也互見第六巻)率門
闌四海之英(説文闌門遮也杜詩門闌蘇生在又/門闌誰送歸元微之詩甲第門闌大)拔茅
咸樂於彚征(易經拔茅茹/以其彚征吉)采菲無嫌於下體(詩采葑采/菲無以下)
(體/)周公旦為親叔父猶禮夫白屋之賢(文選王曰叔父/親莫昵焉韓文)
(周公以聖人之才憑叔父之親蕭望之傳恐非周公致/白屋之意説苑周公下白屋七十人而天下之士皆至)
(高彪傳垂/接白屋)谷子雲遇大將軍乃擢自皂衣之吏(谷永傳/永字子)
(雲永奏書謝王鳯曰永斗筲之材質薄學朽無一日之/雅左右之介將軍説其狂言擢之皂衣之吏厠之争臣)
(之/末)片言苟善或攜之堂上匹夫未澤如納之溝中葢將
持衆美而效之君是以思多士之生此國(詩思皇多士/生此王國)
在朝廷用旁招之道(尚書旁招俊/乂啟廸後人)宜山林無長往之人
(王貢兩龔鮑傳贊山林之士徃而不能反朝廷之士/入而不能出後漢書隠逸傳賛江海㝠滅山林長徃)伏
念某朴魯不文支離何徳(韻㑹支離自異之意莊子支/離其形者猶足以寄其身終)
(其天年况支/離其徳乎)虀鹽牢落粗聞虞學之典謨(文選翩綿連/以牢落兮又)
(牢落凌厲三禮義宗虞氏之學名庠/庠養也所以養國之子弟使成雋徳)文字扶疎繆綴漢
廷之科甲(揚雄傳作太𤣥五千文枝葉扶疎儒林傳嵗/課甲科四十人為郎中乙科二十人為太子)
(舍人丙科四十人補文學掌故云何武傳以射䇿甲科/為郎揚雄傳䇿非甲科行非孝廉文選總禮官之甲科)
足不蹈有過之地名未掛通人之門(文選道不挂於通/人聲未達於雲閣)
(鄭𤣥傳在位通人處逸大儒又未以/通人許之通人謂通達古今也)念無地以歸耕徒將母
而逐食(詩王事靡盬/不遑將毋)三霜蒲邑初非健令之才(李太白/集憇迹)
(於此至移三霜焉杜詩三霜楚户砧馮魴傳魴遷邳令/郟賊延袤攻縣魴率吏士力戰城䧟乃去光武稱之曰)
(此健令也後蜀趙匡逺開元中為咸池令時兩川/連衡盗賊尤甚匡逺所在擒捕當時號為健令)十暑
淮邦安有康沂之詠(杜詩十暑/岷山葛)惟知精一意以效撫摩
之力窮五技而為禆贊之功外臺交剡以上聞(漢以謁/者為外)
(臺宋以監司為外臺謝夷吾傳第五/倫薦夷吾曰尋功簡能為外臺之表)舊弼半言而引重
(朱博傳欺謾半言灌/夫傳兩人相為引重)或錄於荒政之局或列在監司之
科皆出於特達之知初不以請求而得方薦賢之弊極
亦當路者厭聞競俗爭馳未免濫竽而並進(文選悠悠/風塵皆奔)
(競之/士)正臣在上孰云藻鏡之能逃(栁文藻鏡洞開秋毫/在照韓安國傳清水)
(眀鏡不可/以形逃)舍此不言是為自棄(楊敞傳敞不言故不得/侯李嶠上高長史書昔)
(時薑桂蚤因得地而生今/兹桃李飜以無言受棄)恭惟某官聖人之耦儒者所
宗(師丹傳丹經/為世儒宗)淵淵造六學之醇堂堂秉三代之直棟
幹隆而任重經緯逺而用周有一徳享天心首正阿衡
之任(尚書惟尹躬暨湯咸/有一徳克享天心)總衆職稱上意中扶炎祚之
興(魏相傳宣帝練羣臣核名實而相總領衆職甚/稱上意贊孝宣中興丙魏有聲文選炎祚中微)壓多
難之衝而安若泰山(辛慶忌傳賢人立朝折衝壓難勝/於無形注壓抑也未有禍難之形)
(豫勝之也劉琨傳折衝壓難惟存戰/勝之將除暴討亂必須知畧之臣)起殊隣之畏而隱
如敵國(長楊賦遐方疏俗殊隣絶黨之域李詩髙價動/殊隣權徳輿詩殊隣覆露同呉漢傳諸將見戰)
(陣不利多惶懼失常漢意氣自若帝時遣人觀大司馬/何為歸言方修戰具乃歎曰呉公差强人意隠若一敵)
(國/矣)威弧潜曜(史記天苑東有大星曰天狼下有四星曰/弧合誠圖曰弧主司弓矢象晉書天文志)
(弧九星在狼東南天弓也主備賊盗常向於狼弧矢動/移不如常者多盗賊胡兵大起狼弧張害及胡天下大)
(亂後漢書文苑傳親發狼弧文選彎威/弧之㧞刺兮河東賦彏天狼之威弧)和燭宣輝(爾雅/四時)
(和謂之/玉燭)既能轉乾坤於掌握之間(文選國綱天/憲置諸掌握)將見清
河洛於笑談之頃(杜詩長驅河洛昏/李詩談笑静胡沙)大收偉績永輔熙
圖方將持謙柄以下賢(鄭處誨行鄭薫制操守必修其/謙柄進退常踐於徳藩文選勞)
(謙得其柄和/光良獨難)張禮羅而拔士公平一念貴賤兩忘溺由
巳溺飢由巳飢存吾心於不忍老及人老幼及人幼錫
爾類以惟均(詩孝子不匱/永錫爾類)故令極陋之蹤亦有曲成之
望願留衡聽毋使陸沈(東方朔傳陸沉於俗避世金馬/門莊子是陸沉者也注人中隠)
(者譬如無水而沉也文選陸沉之羽與翔鴻撫翼乂違/世陸沉避地獨竄又道勝貴陸沉杜詩忘機陸自沉)
探驪龍頷而取明珠輒敢犯重淵之險(莊子河上有家/貧恃緯蕭而食)
(者其子没於淵得千金之珠其父謂其子曰取石來鍜/之夫千金之珠必在九重之淵而驪龍頷下子能得珠)
(者必遭其睡也使驪龍/而寤子尚奚珠之求哉)市駿馬骨而招絶足庶幾輕千
里而來(史記郭隗謂燕昭王曰古人有以千金使㳙人/求千里馬馬已死買其骨五百金而反王大怒)
(㳙人曰死馬且買況生者乎馬今至矣不期年而千里/馬至者三今王欲致士先從隗始況賢於隗者豈逺千)
(里哉孔融與盛孝章書燕君市駿馬之骨非欲騁道路/乃當以招絶足也李詩攬涕黄金臺呼天哭昭王無人)
(貴駿骨騄耳/空騰驤)
　　賀費尚書
渙號揚庭(易揚於王庭/孚號有厲)春官正位(周禮乃立春官使/率其屬而掌邦禮)有
能典禮久勤夙夜之論思(尚書有能典朕/三禮夙夜惟寅)稱職為真増
煥星辰之步武一頒除目四達懽聲恭惟某官學統聖
真文窺天巧(莊子其學無所不窺/韓詩文字窺天巧)堂堂間氣偉岷山巴
水之所鍾(玉堂遺範天毓間氣時推上材楊舉行韓建/制星緯炳靈山河間氣楊巨源詩間氣登三)
(事又廟謨膺間氣劉長卿詩間氣生真宰又大才生間/氣蜀都賦岷山之精上為井絡三巴記閬水東南流三)
(折如巴字故曰三巴鮮于侁詩三川㑹合遶城下巴/字體勢何盤盤却疑天工勅水帝戲冩鳥跡傾波瀾)卓
卓竒才陋東箭南金而不數(文選卓卓若人爾雅東南/之美者有㑹稽之竹箭焉)
(南方之美者有華山之金石焉晉書顧衆虞潭贊顧實/南金虞惟東箭呉志虞翻㑹稽人以所注易示孔融答)
(曰昔延陵之禮樂與吾子之治易乃知東南之美非獨/㑹稽之竹箭也駱賓王啟片善必甄揖虞翻於東箭一)
(言可紀許顧/榮以南金)談經而冠華選(伏恭傳太常試/經第一拜博士)奉詔而寘
周行(詩嗟我懐人寘彼周行左傳王及公侯伯子男甸/采衛大夫各居其列所謂周行也新唐書倪若水)
(劾奏祝欽明亂常改作希㫖病君人之不才遂至於此/請從黜放以肅周行杜詩周行獨坐榮韓詩當今賢俊)
(皆周/行)以忠嘉之言開廣上聰以正大之道發明後覺瑣
闈批敕勇可回天(元后傳赤墀青瑣注刻為連瑣文而/青塗也衛宏漢儀黄門屬黄門令日)
(暮入對向青瑣闈拜名曰夕郎爾雅宫中門謂之闈沈/佺期詩東曹拜瑣闈又籍向瑣闈通王維詩夕奉天書)
(拜瑣闈唐書李蕃遷給事中勅有不可遂於黄紙批之/吏曰宜别連白紙蕃曰別連白紙是文狀豈曰批勅耶)
(羅隠詩左省曾批勑東坡詩/平生批勑手淡墨寫黄紙)銓部掄材清如止水(韻㑹/掄擇)
(也周禮凡邦工入山林掄材而不禁莊子人不鑑於流/水而鑑於止水蘇頲行裴耀卿制唯才是舉方慿止水)
(之/明)結九重之異眷疊四組於華塗宗伯之諧萬民居然
試可(周禮乃立春官宗伯又三曰禮典/以和邦國以統百官以諧萬民)文昌之列八座
咸以為宜俄驚綸綍之頒大愜紳緌之望雅猷宏闡熙
典彌新見此漢官之威儀初未多於綿蕝(光武紀三輔/吏士東迎更)
(始見諸將過皆冠幘而服婦人衣莫不笑之及見司𨽻/僚屬皆歡喜不自勝老吏或垂泣曰不圖今日復見漢)
(官威儀蕝租悦切説文朝㑹束茅表位曰蕝引春秋國/語茅蕝表坐如淳曰以茅剪樹為纂位尊卑之次叔孫)
(通傳為綿蕞野外習之注立竹及茅索/營之習禮儀其中師古曰義與蕝同)文以周公之制
作尚克正於鈞衡某嘗厠朝聮(杜詩官曹/可接聨)適縻吏鞅聽
鵲傳之吉語(唐趙璘因話錄孔温裕貶郴州司馬久之/得堂兄温業書報云憲府欲用汝作御史)
(又云宰相以右史處之皆無音耗一曰有鵲喜於庭直/若語狀孩稚拜且祝云願蚤得官鵲既飛去墜下方寸)
(紙有補闕二字無㡬却除此官宋學士院有雙鵲常棲/於海棠上或鳴噪必有大詔令或宣召之事因謂之靈)
(鵲杜詩浪傳鳥鵲喜元稹詩鵲報語詀諵皮日休喜鵲/詩喜語晴花裏六一居士集日暖風輕言語軟應將喜)
(報主人知陳湯傳不出五日當有吉語聞栁文奚虜聞/吉語矣韓詩哀情逢吉語韋承矩詩蓬巷㡬時聞吉語)
(薛逢詩吉語/云云海外傳)動螽躍之私情(説文螽蝗也文選/草蟲鳴則阜螽躍)近如社
稷之臣裁加潤色(汲黯傳古有社稷之/臣至如汲黯近之矣)逺而原隰之使
預有光華
　　又賀費尚書
明廷孚令常伯升班(唐百官志龍朔元年/改尚書為太常伯)時禮文之闕
猶多聊煩共治(南齊書孔逷為尚書儀曹郎屢箴闕禮/多見信納上謂王儉曰孔逷真所謂儀)
(曹/也)今儒者之效已試宜即真除國有正人士無異論恭
惟某官賦才宏贍履徳清方惟卓爾而不羣(景十三王/傳贊夫惟)
(大雅卓/爾不羣)故褎然而為首(褎去聲音䄂董仲舒傳子大夫/褎然為舉首注褎然盛服貎詩)
(褎如/充耳)一鄉雋譽與雪山雲峽以爭雄(雪山在威州保寜/縣西南積雪不消)
(杜詩公來雪山重公去雪山輕雲峽即三峽/杜詩雲來氣接巫峽長月出寒通雪山白)萬里脩程
望金馬石渠而平步(公孫𢎞傳待詔金馬門注武帝時/相馬者東門京作銅馬法獻之立)
(馬於魯班門外更名魯班門為金馬門施讐傳與五經/諸儒雜論同異於石渠閣蔡邕傳孝宣㑹諸儒於石渠)
(章帝集學士於白虎唐藝文志漢興學校復創石渠雄/向校讐於前馬鄭論次於後西都賦天禄石渠典籍之)
(府葛龔反遂初賦考天文於蘭閣覽羣言於石渠三輔/故事石渠閣在未央殿北以藏秘書者其下礲石為渠)
(以導水故名白居/易詩平步取公卿)左右書其言動朝夕罄乎論思直哉
批勑之風公矣掄才之鑒能讀倚相之八索(左傳楚子/與令尹子)
(革語左史倚相趨過王曰是良史也子善視之是能讀/三墳五典八索九丘楊升庵云九丘即九州也八索即)
(八澤也見淮南子互見第四巻周益公啟徧觀流畧豈/徒窮八索九丘之淵源洞察幾微固已熟六狄五戎之)
(利/害)勒成太史之一家(司馬遷傳究天人之際通古今之/變成一家之言敘傳錯綜羣書古)
(今是經勒成一/家大畧孔明)凡數器以身而兼之(薛宣傳經術文雅/足以謀王體斷國)
(論身兼數器有/退食自公之節)豈諸公可跂而及者吾從先進具知宗
伯之能何以假為就正文昌之任(史記韓信傳大丈夫/定諸侯即為真王耳)
(何以/假為)葢將蒐舉百王之墜典發揚三代之餘風黼黻太
平肅清羣慝曳尚書之履已素熟於帝聰秉師尹之鈞
將益昌乎相業(詩尹氏太師維周之氐/秉國之鈞四方是維)某久依崇戺喜
聽嘉音想野外綿蕝之儀斯文有賴旅門下高冠之士
厥路無繇蹈抃惟深染濡奚既
　　又賀費尚書
日觀疏恩春卿正位三禮之能已試復何讓於夔龍(尚/書)
(有能典朕三禮又伯/拜稽首讓於䕫龍)八座之職為真信無慙於元愷(謝/靈)
(運晉書古者重武事貴射御取其㨗御如僕各置一人/尚書六人謂之八座參攝百揆出納王命古元愷之任)
(也/)師虞允穆(尚書出入/自爾師虞)儒效加多恭惟某官貫穿九流
(貫音冠穿也易貫魚以宫人寵説文穿通也從牙在穴/中司馬遷傳貫穿經傳馳騁古今唐詩貫穿學問骨洪)
(适啟古學貫/穿時名暴白)標準百世岷精垂東井之曜鍾此竒才(文/選)
(江賦岷精垂曜於東井地理志秦地於天/官東井輿鬼之分野也南有巴蜀廣漢)魁星應北斗
之樞冠乎華選仁義之塗肩丘而袂旦(司馬相如傳游/衍乎六藝之圃)
(馳騖乎仁義之塗韓文行之乎仁義之/塗郭璞詩左揖浮丘袖右拍洪崖肩)篇章之囿超馬
而躡劉(呉質答魏太子牋優游典籍之塲休息篇章之/圃晉書陸機文辭深而雅義博而顯故足逺超)
(枚馬髙躡王劉百/代文宗一人而已)介珪來朝鳴珂入侍對君直二史之
筆拔人公一字之題(晉書蔡謨傳父克素有雅量克未/仕時河内山簡嘗與瑯琊王衍書)
(曰蔡子尼今之正人衍以書示衆/曰山子以一字㧞人然未必可稱)朝説金華之書(班固/敘傅)
(時上方嚮學鄭寛張禹朝夕入説尚書/論語於金華殿中注金華殿在未央宫)夕批青瑣之詔
便蕃寵數凌厲周行容臺觀藻色之新久厪管攝(史記/索隠)
(商容商家禮樂之官知禮容所以禮署稱容臺淮/南子夏桀之時容臺振而掩覆注行禮容之臺)禁路
聽履聲之舊益峻班聮且繼商周者損益可知歴漢唐
則廢興靡定故賈誼舒向皆為之發憤(漢書禮樂志大/漢繼周久曠大)
(儀未有立禮成樂此賈誼仲舒王吉劉向之徒所為發/憤而增歎也後漢書傳論漢初天下創定朝制無文叔)
(孫通頗採經禮參酌秦法雖適物觀時有救崩敝然先/王之容典葢多闕矣是以賈誼仲舒王吉劉向之徒懐)
(憤歎息所/不能已也)雖魏徵房杜未免於有慙(唐書禮樂志太宗/時中書令房𤣥齡)
(秘書監魏徴與禮官學士等因隋之禮增之為貞觀禮/可謂盛矣而不能至於三代之隆者具其文而意不在)
(焉/)今資鴻碩之討論(校獵賦鴻生鉅儒文選/三事九司宏儒碩才)乃備燕閒
之顧問佇蒐曠典増賁昌辰移斟酌元氣之工(漢書北/斗天子)
(喉舌斟酌元氣運乎四時尚書出納王命賦政四海所/謂制氣之臣也李嶠上高長史書撫八翼而登泰階提)
(七星而/酌元氣)居坱圠大鈞之任某棲棲冷舍落落窮途(文選/窮途)
(悔短計杜詩/窮途愧知已)曽未埽先生之門遽䝉推長者之轂逖聞
顯拜倍激懦𠂻斯文抑何幸與此生亦不孤矣刺六經
作王制允藉洽聞(漢郊祀志博士諸生刺六經中作王/制注刺取之也劉向傳博物洽聞)
徵諸生起朝儀終歸汲引(叔孫通傳通之降漢從弟子/百餘人然無所進專言諸故)
(羣盗壯士進之弟子皆曰事先生數年幸得從降漢今/不進臣等專言大猾何也通乃謂曰漢王方蒙矢石争)
(天下諸生寜能鬭乎故先言斬將搴旗之士諸生且待/我我不忘矣及與諸生共起朝儀拜為奉常因進曰諸)
(弟子儒生隨臣久矣與共為儀願陛下官之髙帝悉以/為郎諸生乃喜曰叔孫生聖人知當世務李翺集汲引)
(之惠如/㠶得風)其為闓懌(司馬相如傳昆蟲闔/懌注闓懌皆悦也)未易敷云
　　賀顔直院
渙敷龍檢晉直鼇扉(韻㑹鼇海中大鼈作鰲非李衛公/詩畫壁看飛鶴仙圖見巨鼇注内)
(署垣壁北畫松鶴西畫海中曲龍山筆/談宋白賈黄中皆先達鉅儒同在鼇禁)百日掌綸方播
南宫之詠九天落筆果參内相之游(杜詩觀我落/筆中書堂)稽古
所䝉有識相慶恭惟某官器度凝重才質疏明校藝最
優出太學三萬人之上(儒林傳順宗感張酺之言乃更/修黌宇凡所造千八百五十室)
(自是游學增多/至三萬餘生)紬書益富居瀛洲十八士之先凜特操
之不回樂外庸之自詭襆被而去則五袴之謠起(襆音/伏或)
(作幞晉書魏舒傳舒遷浚儀入為尚書郎時言沙汰郎/官非其才者罷之舒曰吾即其人也襆被而出同寮素)
(無清論者咸有愧色談/者稱之韓文襆被入直)攬轡而行則萬庾之課登(文選/位登)
(萬庾/積)宵衣動前席之思星駕促介圭之覲(詩星言/夙駕)坐粉
闈而典瑞既推鴻碩之才(白樂天詩文昌新入有光輝/紫界宫墻白粉闡葢尚書省)
(皆以粉塗壁畫古賢列士曰畫省亦曰粉省唐百官志/禮部郎中員外郎掌圖書祥瑞景星慶雲為大瑞其名)
(物六十四白猿赤兎為上瑞其名物三十八蒼烏赤鴈/為中瑞其名物三十有二嘉禾芝草木連理為下瑞其)
(名物十二又周禮大宗伯之屬有典瑞/中士二人令狐楚詩開箱何處送新圖)登玉署以摛詞
仍奉燕閒之問便蕃帝渥從臾儒流(從臾亦作慫慂方/言南楚凡已不欲)
(喜怒而旁人説者謂之慫慂亦作縱臾衡山王傳日夜/縱臾如淳曰縱才勇切臾讀作勇師古曰奬勸也文選)
(鬱從臾/而未揚)將以高文大册鼔羣動之情(西京雜記軍旅之/際戎馬之間飛書)
(馳檄用枚皋廟堂之上朝/廷之中髙文大策用相如)必有崇論谹議沃四聰之聽
(谹音宏説文谷中嚮司馬相如傳必持崇論谹議創業/垂統為萬世䂓揚雄傳夫閎言崇議幽微之途葢難與)
(覽者/同也)能引君於當道信為國之有人頗牧在吾禁中隠
然輿望(畢諴傳諴入翰林為學士党項擾河西宣宗召/訪邊事諴援質古今條破羌狀甚悉帝悦曰不)
(意頗牧在吾禁中宋李廸為學士真宗問陜西兵幾何/對曰臣向在本道以小册書兵馬糧草之數以備調發)
(今猶在佩囊中帝令探取之曰不意頗牧在吾禁中徐/湘啟將謀邊事稱頗牧於禁中豈止文書繼陸呉於庭)
(内邵博傳中禁自得頗牧當饋不忘蕭曹洪适啟壯/猷經武定堂下之孫呉妙畧緯文得禁中之頗牧)周
召相於王右由此階升某邊部有行下陳莫旅編之詩
書而無愧爭覩雲章(韓文編之乎詩書之䇿而無愧措/之乎天地之間而無虧詩倬彼雲)
(漢為章/於天)送以禮樂而有光正資波潤(詩序皇皇者華君/遣使臣也送之以)
(禮樂言逺而/有光華也)其為開懌罔既輸陳
　　又賀顔郎中兼直院
龍光錫命(詩為龍為光又何天之龍/鄭注讀作寵榮名之謂)鼇直登賢獨誦儀
曹之書學豈專於一藝(南史梁武帝問僕射徐勉求一/有學藝解朝儀者為尚書儀曹)
(郎勉曰孔休源識見清通詳練故事自晉宋起居注誦/畧上口即日除尚書儀曹郎每議建訪前事休源即以)
(所誦記隨機決㫁曾無疑/滯吏部任昉謂之孔獨誦)兼綰翰林之誥文酷似乎六
經(杜詩紫誥仍兼/綰黄麻似六經)朝論穆清儒林震耀恭惟某官識涵
今古聲塞天淵(楚詞聲盈/塞乎天淵)極高明之性而蹈乎中稟剛
大之氣而養以直為梁辟雍之海久矣上游(詩造舟為/梁班固辟)
(雍詩廼流辟雍辟雍湯湯聖/辟雍海流道徳之富三輔黄)　(蒞止造舟為梁西都賦/辟雍水四周於外象四)
(海也桓彜傳豁/陵厲於上游)鼓枻蓬萊之池翩然捷出(枻音曵棹也/一曰柂楚詞)
(鼓枻而去漢書建章宫北太液池中/有蓬萊方丈瀛洲壺梁象海中神山)人皆期之以不次
之用(袁盎傳待以不次之位明帝紀僕從射𨽻皆受不/次之位荀子賢能不待次而舉曲阜行上官均制)
(俎豆之議著為典常牋奏之文傳為口實/秩清望重時儒所貴不次之擢多此途出)公獨凜然有
難進之風(韓詩致君豈無/術自進誠應難)忽辭瑞錦之窩(春明朝退錄/禮部員外郎)
(為瑞錦窩李昉討衣惹御香拖瑞錦鄭谷詩錦帳名郎/重錦窩余日華詩儀曹之號錦窩牋奏是掌容臺之起)
(綿蕝禮/樂攸司)暫偃凝香之寢(偃偃息也詩或息偃在牀/韋應物詩燕寢凝清香)豈有
第一流之清望(白居易行賈餗中書舍人/制非第一流不在其位)乃令閲四載
以外居趣駒駱之轡以勞還(詩序四牡所以/勞使臣之來)排虎豹之
闗而直上(離騷虎豹九闢/兮害下人些)擄陳益壯眷奬甚濃有郎位
於積星之間亦云舊矣知制誥於百日之内尚竊遲之
想湧泉之思如傾(蘇頲傳𤣥宗平内難書詔填委獨頲/在太極後閣口所占授功狀百緒輕)
(重無差吏白曰丐公徐之不然手脱腕矣李嶠曰舍人/思若湧泉吾所不及文選文若春華思若湧泉藝文類)
(聚沉思泉涌/華藻雲浮)驚燦花之詞立就(天寳遺事李白説論皆/成句讀如春葩麗藻燦)
(乎齒牙時號/燦花之論)遵上志於四方萬里之逺感士心於一札
十行之間非有軼材孰當華選豈惟文章追兩都之舊
抑欲禮樂還三代之醇大宗伯之討論仍資婉畫(杜詩/春官)
(驗討/論)真學士之除拜佇錫贊書某學校閒官門牆故吏
自視溝中之斷曽䝉堂下之攜喜聆嘉音頓起懦志仁
人念舊忍令席蓐之棄捐(晉文公至河令席蓐捐之咎/犯哭曰席蓐所以卧也見君)
(棄之臣/不勝哀)下客希榮但把衣冠而拂拭(王吉與貢禹為友/吉為益州刺史貢)
(聞之拭/冠以待)其為慶抃罔既言宣
　
　
　
　
　
　
　
　橘山四六巻三
欽定四庫全書
　橘山四六巻四　　　　　宋　李廷忠　撰
　　　　　　　　　　　　明　孫雲翼　注
　　賀程侍制(侍制唐官永徽中命𢎞文館學士一/人日侍制於武徳殿始有侍制之名)
　　(永泰初勅裴冕等並集賢侍制始有侍制之所/宋景徳初置龍圗閣侍制元祐令從四品掌侍)
　　(從備/顧問)
端宸錫命延閣陞班(劉向七略武帝廣獻書之路百年/之間書積如丘山外有太常太史)
(博士之藏内則延閣廣内秘室之府文選府之延閣束/晳傳贊攝官延閣裁成言事之書六典漢書有延閣内)
(書庫也温公詩延閣屹中/天山谷詩延閣排霄起)賦祠祿於上京密奉燕閒之
問(宋在京宫觀有醴泉萬壽祐神等/觀王荆公集祠庭置使實近闗門)聮恩華於右府益
崇定省之權(汪應辰制通班右府禮昏定晨省宋樞/密副使制朕用禁林之老典温省之務)榮
冠中朝(劉輔傳中朝左將軍辛/慶忌注中朝内朝也)光流奕世(敘傳奕世載/徳貤於子孫)
恭惟某官禮樂先進文章老成擢秀喬林鬱鬱千霜之
幹(晉書文苑傳擢秀士林文選植根芳苑擢秀清/流杜詩偶然擢秀非難取又隂崖却承霜雪幹)埀芒
巨闕燀燀百錬之剛(巨闕劔名荀子闔閭之干將莫邪/巨闕辟閭此皆古之良劔也張協)
(七命形冠豪曹名珍巨闕曹植寶刀賦踰南越之巨闕/超西楚之太阿呉越春秋越王允常聘歐治子作為劔)
(五枚一曰純鉤二曰湛盧三曰豪曹四曰魚腸五曰巨/闕秦客薛燭善相劔取豪曹巨闕示之曰非寳劔也取)
(魚膓示之曰逆理之劔復取純鉤湛盧示之燭矍然曰/光乎如列星之芒如水之溢塘此純鉤也美哉五金之)
(英太陽之精可以折衝拒敵此湛盧也又見越絶書燀/居延切廣韻火起貎韻㑹光明貌古今注百錬青犢漏)
(景呉大帝三寳刀也袁宏東都賦精金百錬在㫁能割/魏武帝論刀曰所謂百鍊利器所以辟邪唐元徳秀傳)
(蕭頴士若百鍊之剛不可屈文苑英萆拂青萍之出匣/百鍊無前又明㫁一堅純剛百鍊劉琨詩何意百鍊剛)
(化為繞指柔孟郊詩不有百鍊火孰知寸金精周必大/賀呉殿院啟髙標聳壑仰喬木之千尋利器切泥别良)
(金於百鍊余日華賀林察院啟凝姿勁肅凛百鍊以彌/剛植操森嚴矗千尋而不撓洪适啟金百鍊而繞指不)
(柔玉三獻而/刖足非罪)藴此良材樹為佳政(杜詩頃來樹佳/政皆已傳衆口)麾節
所臨皆二天之境衣冠最盛屬一門之賢(唐蕭氏自瑀/及遘八世宰)
(相有衣冠盛事圖東坡詩揮毫/欲作衣冠表盛事終當繼八蕭)家傳經學之純世濟儒
科之美愛其有子(左傳士鞅曰武子之徳在民如周人/之思召公焉愛其甘棠況其子乎)
忠於事君鳳凰方在於近樞固知得地(通典自晉魏以/來中書監令掌)
(贊誥命記㑹時事典作文書以其地在樞近/多承寵任是以人固其位謂之鳯凰池焉)騏驥未甘
於伏櫪猶擬追風(王敦傳敦每醉後輙咏魏武帝樂府/歌曰老驥伏櫪志在千里烈士暮年)
(壯心未已以如意打唾壺為節壺遂盡缺按晉書拂舞/歌詩神龜雖壽猶有竟時騰蛇乘霧終為土灰老驥伏)
(櫪志在千里烈士暮年壯心不已盈縮之期不但在天/養怡之福可得永年幸甚至哉歌以詠志文選絶景追)
(風之騎古今注秦王有七馬一名追風杜詩/須君櫪上追風驪東坡詩一騎追風抹馬蹄)動丹扆之
深思促蒲輪而入覲(枚乗傳以安車蒲輪/徴乗注以蒲裹輪)禁路榮躋於
次對(宋制延閣禁塗唐貞元七年詔每遇延英引見常/參官二人訪政道謂之次對官開成元年勑入閣)
(日次對官於東階松下待宰相奏事退至香案前奏事/左右史待奏事訖同出大中三年詔侍制官與刑法官)
(諌官次對宋真宗詔令常參官轉對如故事其預次對/者聽封奏熊克啟西清次對為侍從之臣右府贊謀用)
(儒學/之士)殊庭式燕於真游(郊祀志幾至殊庭焉/注蓬萊中仙人庭)特優養老
之恩庸示教忠之勸(左傳晉懐公命無從亡人狐突之/子毛及偃從重耳在秦懐公執狐)
(突曰子來免對曰子之能仕父教之忠古之制也䇿名/委質貳乃辟也今臣之子名在重耳有年數矣若又召)
(之教之貳也王荆公集雖愧皋陶/濟美之材敢忘狐突教忠之義)班攙紫槖為漢法從
之上流(攙初/銜切)詠播緇衣看周司徒之並命(詩序緇衣美/武公也父子)
(並為周司徒善於/其職國人宜之)某叨乘使傳阻綴賓儀(叔孫通傳大/行設九賓注)
(九賓則周/禮九儀也)奕奕慶門方有聚星之喜(劉賓客集奕奕四/世崔為之冠汝南)
(先賢傳頴州陳實有子曰元方次曰季方並以名徳稱/兄弟孝養閨門雍穆海内慕其風四方並命無所屈就)
(兄弟嘗過同郡荀爽夜/㑹宴飲太史奏徳星聚)渠渠廣厦信無凌雨之虞(詩于/我乎)
(夏屋渠渠余崇龜啟大厦渠渠敢布燕雀生成之賀亨/塗衮衮益知雲霄步武之髙楊升菴丹鉛總錄云屋古)
(注云具也字書厦屋大俎也今以為屋居非矣周禮有/房俎又禮童子幘無屋以房俎為房室謂童子冠屋其)
(可/乎)
　　賀曽右史
孚號宸庭升班柱史贊中臺之造命詔墨未乾(職官志/唐改尚)
(書省為中臺楊億表中臺職司願講求於故實杜詩制/書題未乾劉禹錫詩親賜魚書墨未乾宋董徳元詩御)
(筆題封/墨未乾)立右陛以記言汗青有耀(宋制執筆殿/陛子言汝記)恩華狎
至懽頌交騰恭惟某官才敵萬夫學該百氏露瓌揚藻
蔚乎瑞世之文(蜀志或語秦宓曰足下自比巢許何故/揚文藻見瓌穎乎宓曰虎生而文炳鳯)
(生而五色豈以五采自飾畫哉天性自然也朝野僉載/張鷟為兒時夢紫文大鳥五色止於庭以告祖父曰赤)
(文鳯也紫文鸑鷟也汝殆以文章瑞朝廷乎遂名鷟/栁河東幽州刺史吕君誄君之文章宜瑞於百世)帶
矩佩衡偉矣尊朝之徳(揚雄反離騷帶鉤矩而佩衡兮/履攙槍以為綦注鉤䂓也矩方)
(也衡平也熊克啟進有徳則/朝廷尊拒壬人則蠻夷服)位積星之間而交光於麾
節班文石之上而參畫乎鈞樞共推鴻筆之高(王充論/衡鴻筆)
(之臣晉書文苑傳鴻筆之彦陳壽傳贊奮鴻筆於西京/騁直辭於東觀世説以鴻筆為鉏耒以紙札為良田崔)
(嘏行紇干泉制/皆推鴻筆之資)俄進螭頭之直(許渾詩纔歸龍尾含鷄/舌又立螭頭運兎毫)
董狐號古良史宜君舉之必書(左傳趙穿弑晉靈公董/狐書曰趙盾弑其君孔)
(子曰董狐古之良史也書法不隠/又君舉必書書而不法後嗣何觀)魏謨有文貞風信民
瞻之已具(魏徴謚文貞五世孫謩宣宗朝為宰相讜直/無所回畏帝嘗曰謩名臣孫有祖風朕心憚)
(之/)三階在望一武可登某吏鞅見嬰賓儀阻綴望五雲
之瑞方游縹緲之都(木𤣥虚海賦神仙縹緲飱/玉清涯杜詩築居仙縹緲)借一木
之隂尚税馳驅之駕(舍車曰税詩駕我乘馬説於株野/又星言夙駕説於桑田説音税李)
(斯傳吾未知所税駕注猶解駕/言休息也文選息徒税征駕)
　　賀張侍郎
召還槖英晉陟銓部前裴馬後盧李共揚清鑒之名(盧/從)
(愿傳髙宗時吏部號稱職裴行儉馬載及是從/願與李朝隠為有名故號前有裴馬後有盧李)上唐虞
下商周仍侍細旃之講(王吉傳廣厦之下細旃之上明/師居前勸講在後上論唐虞之)
(際下及商/周之盛)恩襃寵甚公論翕然恭惟某官徳尊而行方
道逺而任重念天下之欲治舍我其誰想當代之論才
如公者幾(杜詩當世論才/子如公復幾人)收聲雋軌振歩華塗肅風憲
以糾繩(唐㑹要御史臨制百司紏繩不法若事/簡則風憲自肅若事煩則綱紀轉輕)總台司
之綱轄(許劭傳自致台司袁紹傳累世台司/文選位亞台司李詩望重必台司)教尊師氏
以六經之文為倡於諸儒(周禮師氏以三徳六行教國/子唐書韓愈傳贊愈以六經)
(之文為諸儒倡障隄末/流反刓以樸剗偽為真)令出舍人以單札之辭折衝於
千里雖毁譽之言交至而進退之節裕如迭著民庸益
儲物望二星照臨乎逺邇五袴歌謠於後先俄出綍以
疏榮復鳴珂而入侍天臺秉筆擅激揚清濁之權(李重/集選)
(曹箴序銓管九/流品藻清濁)帝幄繙經輔緝熙光明之學(幄幕也周/禮注帷幙)
(皆以布為之四合象宫室曰幄張酺傳侍言帝幙楊秉/傳勸講帷幄賀知章詩謀成帷幄中莊子孔子繙十二)
(經以説老𣆀注繙㠾亂取/之也詩學有緝熈於光明)賢謨斯暢公輔可期某邊傳
所縻賀裾莫綴小宰嚴掌貳之職已借帡幪(周禮天官/小宰之職)
(掌邦之六典八法八則之/貳以逆邦國都鄙之治)大儒善調一之功更資埏埴
(荀子大儒者善調一天下者也無百里之地則無所/見其功又陶人埏埴而為器注埏擊也埴粘土也)有
懐開懌罔罄輸陳
　　逺迎趙倅
綸詔明揚緹屏肅駕(黄霸傳别駕主簿車緹油屏泥於/軾前以彰有徳岑參傳别駕得王)
(祥/)周有治中舊矣實專綱紀之司(通典秦置郡丞以佐/守漢因之于定國條)
(州大小為設官員治中别駕諸郡從事晉因之而省郡/丞唐以堂吏朱儉廉為革州别駕給事中蕭昉駁曰别)
(駕古為治中與刺史同宣教化豈宜以人吏兼副政/之名續通典録事參軍綱紀一郡杜詩君行佐紀綱)唐
以皇族為之益重腹心之寄(通典分紀唐武徳元年改/郡丞為别駕又改雍州别)
(駕為長史髙宗即位改別駕為長史别/駕以皇族為之至開元中始通用庶姓)輝光所燭(文選/燭代)
(輝梁楊盈川皇族志光輝則/若木十枝被潤則長河九𣲖)歡忭惟均恭惟某官雅度
川沖(晉書文苑傳金相/玉潤林薈川冲)英標山峙(謝萬嵇康賛邈矣先/生英標秀上魏略許)
(劭山峙淵停/行應䂓表)傳四十篇之古樂(禮樂志河間獻王采禮/樂古事稍稍增輯至三)
(百餘篇景十三王傳武帝時/獻王來朝獻雅樂對三雍宫)奏三千字於帝庭籍籍有
聞軒軒孰禦天下半為姬姓孰比徳於宗英(敘傳河間/賢明禮樂)
(是修為漢宗英晉書/清徽至範為晉宗英)江間號曰番君遂通名於禁籍(呉/芮)
(傳秦時番陽令也甚得/江湖間民心號曰番君)錦繡山又煩於小試(錦繡山在/無為州即)
(繡溪發/源處)松竹林猶有於清隂正須題仲舉之輿(陳子昂/集題輿)
(佐岳無展驥之能盧藏用詩輿回仲舉/題杜詩述職景題輿李詩題輿何俊發)未足展士元之
驥(蜀志龎統字士元南州士之冠冕也以從事守耒陽/令不治免官魯肅遺先主書曰龎士元非百里之才)
(使處治中別駕之任始當展其驥足/耳乃以為治中張祐詩展驥莫先龎)自濡塢之既築在
淮郡以為藩(濡須塢在無為州東北接巢湖之東南有/石渠鑿山通水名東關口相傳夏禹所鑿)
(名濡須塢其地髙峻險狹實守扼之所呉諸葛恪於東/關作大堤遏巢湖左右依山夾築兩城使全端守之魏)
(人圍東關圖/壊其堤不克)必資通守之賢乃全外禦之力若時妙柬
(説文東分别之也又選/也擇也或作㨂通作簡)屬我名流志在雄飛雅有故家
之風烈(趙典傳溫子柔初為京兆郡丞歎曰/大丈夫當雄飛安能雌伏遂棄官去)佇看濶步
入陪近侍之論思某結約無竒(張敞傳敞與朱邑書曰/敞逺守劇郡馭於繩墨)
(胸臆結約固亡竒也雖有亦安所施注/約屈也邵博啟結約亡竒羈單不偶)媻珊不進(司馬/相如)
(賦媻珊勃窣上金堤注謂行/於叢薄之間詳見第六巻)迫窮愁而來客(虞卿傳卿/非窮愁不)
(能著書自/見於後世)起廢病以為師春禮冬書昧於誦説(王制春/秋教以)
(禮樂冬夏教以詩書于峴/判春詩秋禮日就月將)月錢嵗廩徒爾費靡(韓文月/費俸錢)
(嵗靡廪粟子不/知耕女不知織)方甘寂寞之游何幸清明之睹昔居鄰
壤嘗傾耳於鳴絃(韓信傳傾耳以待命者吕氏春秋宓/子賤治單父彈鳴琴終日不下堂而)
(單父/治)今託下寮許强顔而竊吹靜言所遇(詩静言/思之)足慰
此生賴别駕而國不空行有詠歌之樂念廣文之官獨
冷尚希眄睞之榮(文選咳唾為恩眄睞為飾汝南先賢/傳察其眄睞則賞其心睹其顔步則)
(知其道古詩/眄睞小通意)
　　賀淮東梁總領(總領宋南渡後所置官位在轉運/副使之上天下凡四總領鎮江諸)
　　(軍錢糧𨽻淮東總領建康諸軍錢糧𨽻淮西總領鄂州/諸軍錢糧𨽻湖廣總領利州諸軍錢糧𨽻四川總領)
改畀使權總司國計淮濡九年之蓄既充實於賦淵(淮/南)
(子國無九年之蓄謂之不足漢食貨志民三年耕則餘/一年之蓄故三年考績三考黜陟餘三年食進業曰登)
(再登曰平餘六年食三登曰/太平二十七年遺九年食)京口百萬之師爰廣開於
饟道(郡縣志潤州呉朱方秦改丹徒建安十四年孫權/自呉治丹徒號曰京城今州是也十六年遷都建)
(業於此為京口隋賀若弼政㧞京口呉志孫䇿使孫何/領兵屯京地又云臧覇以輕舟襲徐陵即呉時京城徐)
(陵丹徒其實一也劉禹錫詩土山京口峻饟本作餉廣/韻自家之野曰餉高帝紀老弱罷轉餉玉海唐漕運有)
(三節江淮江南陜/西最重者京口)士論斯穆兵威以强(翰苑新書總領/之職報發御前)
(軍馬文字與聞軍政/不獨職餽餉而已)恭惟某官絶識際天高標跨俗揚
先著之鞭而空凡馬(杜詩一洗萬/古凡馬空)持不頓之刃而解全
牛(賈誼傳屠牛坦一朝解十二牛而芒刃不頓者所排/擊剥割皆衆理解也左傳兵不頓頓壊也莊子三年)
(之後未嘗見全牛也楊萬里啟游刃正解於千牛/豈躊躇於肯綮意匠洗空於凡馬寜慘淡於斯須)雖蹟
逺九闗謨謀如在於左右而身更六節部封幾徧於東
南幣帛阜通(食貨志貨寳於金利於刀/流於泉布於布束於帛)粟山高峙正足
護長榆之塞(周亞夫傳長榆塞名王恢所謂樹榆以為/塞者也在朔方衛青傳榆溪舊塞以為榆)
(中/)又煩給細栁之營(周亞夫傳以亞夫為將軍軍細/栁細栁倉在雍州咸陽縣西南)所
藴既深何施弗裕欽懐雲閥(杜詩門閥/冠雲霄)久職地官財貨
之本末源流家傳有自(荀子田野縣鄙者財之本也垣事/窌倉廩者財之末也百姓時和)
(業得叙者貨之源也等賦府庫者貨之流也故禹十年/水湯七年旱而天下無菜色十年之後年榖復熟而陳)
(積有餘是無他故焉/知本末源流之謂也)侍從之論思獻納世濟何疑某强
䇿駑材猥聮曹事(杜詩官曹/可接聨)託鄰光而滋久聞郵命以
載欣仰止行臺阻於伏閤貔貅萬竈方當宿飽之時(爾/雅)
(貔貅一名執夷虎豹之屬詩大雅獻其貔皮陸機䟽云/貔似虎或曰似熊一名執夷一名白狐曲禮前有鷙獸)
(則載貔貅史記五帝紀軒轅教熊羆貔貅貙虎以與戰/於阪泉之野注六者猛獸可以教戰羅隠詩百萬貔貅)
(趨玉帳東坡詩野宿貔貅萬竈烟三畧千里餽糧士有/饑色樵蘇後爨師不宿飽辛棄疾啟貔貅沸萬竈之烟)
(甲胄增一鼓之氣孫逢吉啟貔貅萬竈肅先聲/於營壘之間蜂蟻千屯戡大憝於笑譚之頃)鷦鷯一
枝復有庇身之所
　　賀淮東林漕
堯章寓直(宋淳熈十五年建煥章閣藏髙宗御製詔曰/載稽帝世之隆無若堯章之煥因揭名於層)
(宇仍列職/於青箱)漢傳趣行司左右而為都公方藉彌綸之益
(唐貞觀中復置左右司掌副左右丞所簡諸司事二十/四曹呼左右司為都公奚陟歴右司郎中彌綸省闥)
合東西而瞻使節共推將漕之能(漕在到切説文水轉/榖也王隆小學篇以)
(水通輸曰漕卜式傳為成皋令將漕最宋制分部而使/雖將漕為能其實在於總庶務之予奪察羣吏之能否)
明命揚庥懽聲載路恭惟某官名懸日月(文選序與日/月俱懸鬼神)
(争奥唐詩名與日月/懸李詩白日懸髙名)氣塞乾坤儒行之高富貴不能移
賢科之美父子而相繼頡頏華路赫奕名門宜上眷之
殊倫由外庸而入覲服休烏位(尚書服休服采漢天文/志太微五星五帝座後)
(聚十五星曰哀烏郎位晉書天文志郎位十五星在帝/坐東北一曰依烏郎府也周之元士漢之光禄中散諌)
(議議郎三署郎/中是其職也)贊畫鴻樞文昌董正之權有資宰士(公/羊)
(傳隠公元年宰咺曷為以官氏宰士也翟方進傳以宰/士督察天子奉使命大夫周榮傳得備宰士注謂丞相)
(掾史為宰士者言其宰相之屬官/而為卿士也宋為檢正左右司)皇華臨遣之命輟自
朝行海濱揚繡斧之威塞上倚金湯之固臺綱肇建民
瘼頓瘳(詩瘼此下民/不殄心憂)六轡遄驅雖暫違於省闥十行迅
召宜即正於冢司某欽仰鄉評幸聮邊部聽襃綸而滋
喜陪賀屨以莫遑淮為財賦之淵期於兼足國有仁隣
之寶得以相親
　　賀江東劉提舉
顯奉制恩榮司庾政(庾勇主切説文水槽倉也詩我庾/維億注露積曰庾又在邑曰倉在)
(野曰庾庾政/言提舉常平)仰珠躔於南斗之外蔚有光輝(蘇味道詩/逺從南斗)
(外遥仰列星文王勃上明員/外啟珠躔降徳銑社抽英)持玉節於東海之濱聳聞
威令(梁元帝詩玉/節居分陜)朝僉允穆邦計自豐恭惟某官識際
混茫(杜詩神功/接混茫)才優盤錯將軒軒而致逺益表表以出
竒書律兼該自䇿於大科功名相迫難淹於雋武(蔡開/啟惟)
(其望實之素孚是/以功名之相迫)二天布化不辭蜀道之難萬里還朝
夐出漢廷之右懐清香而寓直持丹筆以稱平屬方擇
使於中朝爰俾裕民於近部權其斂散志在澄清流地
上之錢以助軍興源流有自(趙廣漢傳不詣/屯所乏軍興)懸天下之
衡以為民法風烈固存佇拜特招進儀要貫某竊軺封
而自愧(平帝紀為駕一封軺傳注/以一馬駕軺車而乘傳)聽郵命以載欣山坻
之積在前奚煩多筭(文選椎髻而守敖庾海陵/之倉則山坻之積在前矣)原隰之
華不逺尚照旁隣
　　賀袁同知(樞密使唐官宋制有樞密副使使相知/院同知簽書同簽等稱元豐間廢副使)
　　(存同知紹興中以本/兵地重仍舊並除)
端宸渙號宻府升班妙柬儒紳八座仰文昌之峻參籌
帝幄五兵占太白之間(宋樞宻副使制輔參籌於帷幄/漢書百官公卿表羽林孤兒教)
(以五兵注謂弓矢殳矛戈㦸太白西方金星精白帝之/子上公大將軍之象也晨見東方為啟明昏見西方為)
(長庚出以辰戌入以丑未當出不出未當入而入天下/偃兵息夫躬傳太白髙而芒光者法為有兵亂趙充國)
(傳太白出髙用兵深入敢戰者吉郎顗傳太白小入數/日復出其占當有大兵鄒陽書衛先生為秦畫長平之)
(䇿太白食昴東觀漢紀光武破王尋與朱然書交鋒之/日神星晝見太白清明晉書天文志太白進退以候兵)
(髙埤遲速静躁見伏用兵皆象之載記苻生時奏太白/犯東井必有暴兵起於京師宋書星人葛坷之曰自古)
(起兵皆候太白太/白見則成伏則敗)國以尊安人其慶愜恭惟某官學該
丘索(孔安國尚書序八卦之説謂之八索求其義也九/州之志謂之九丘丘聚也言九州所有土地所生)
(風氣所宜皆/聚於此書也)氣塞堪輿善刀而藏膾千牛而不頓(莊子/善刀)
(而藏/之)先鞭能著洗凡馬以皆空(熊克啟障百川廻狂瀾/蚤傳正學洗萬古空凡)
(馬獨負/竒才)特達主知雍容朝著入則羽儀於法從出則掌
握於帥權漢京前後之可稱誰如明府(車千秋傳居位/自稱賢於前後)
(數/公)蜀山輕重之所係獨在鉅公(杜詩公來雪山/重公去雪山輕)步趨上
切於星辰獻納罙多於日月(楊萬里啟非仁義不陳於/前日月夙深於獻納有謀)
(猷則順於外風/霆不顯其流形)亟頒温綍進翊洪樞(司馬溫公集/宜總洪樞)注安
危之意者方深(陸賈傳天下安注意/相天下危注意將)全文武之才者葢
寡(尹翁歸傳田延年為河東太守臨見故吏令有文者/東有武者西次到翁歸獨伏不肯起對曰翁歸文武)
(兼備唯所設施周紫芝啟注安危者兩意天子是毗備/文武之兼資萬邦為憲楊誠齋啟運籌決勝久注意於)
(安危當軸處中/仍兼資於文武)惟用孔子則真無敵故舉伊尹以逺不
仁制勝於兩楹之間式資廟筭(杜鄴傳所積雖在楹階/俎豆之間其於為國折)
(衝壓難豈不逺哉文選折衝樽俎間制勝在兩楹孫子/兵未戰而廟算勝者得算多也趙充國傳誠非素定廟)
(算之䇿楊賜傳此謂不戰而屈人之兵廟勝之術也袁/紹傳廟勝之䇿文選彼雖衆其焉用故多制於廟算又)
(實𢎞廟算杜詩/廟算髙難測)奮庸於百揆之上佇慰巖瞻某素乏吏
聲謬共侯度(詩質爾人民/謹爾侯度)聞速郵而距躍望翹館以心
馳仰測神機務清邊瑣障庭沈燧幸無奔命之虞(説文/燧塞)
(上亭守/烽火者)厦屋連雲竊有庇身之喜(雲溪友議章孝標下/第為歸燕詩獻主司)
(庾承宣承宣重典禮曹孝標擢第詩曰舊壘危巢泥已/落今年故向社前歸連雲大厦無棲處更傍誰家門戸)
(飛李樓啟車輪四角何敢累推轂/之人厦屋連雲亦莫認捲簾之處)寸悰所激尺喙難宣
　　賀王侍郎
渙號中宸升班左戸(六典唐戸部侍郎有二員判使案/者列一署謂之左戸元和後選尤)
(重宰相多/由此進)司㑹掌版圖之貳深識貨源(周禮司㑹掌國/之官府郊野縣)
(都之百物財用凡在書契版圖之/貳以逆羣吏之治而聽其㑹計)法從在屬車之間允
推徳望禁涂増重(涂塗通禮經涂九軌説文注徐曰周/禮塗路字作涂古無塗字途彌俗也)
士論僉諧恭惟某官國棟高標廟絃古調(禮記清廟之/瑟朱絃而疏)
(越一唱而三歎有遺音者矣尚書大傳古者帝/王升歌清廟之樂練絃逹越大瑟朱絃逹越)勁正之
氣可以屈强禦(詩不畏强禦注强禦/强梁而禦善者也)渾厚之風可以敦
薄夫且門闌獨著於淮鄉(元微之詩甲/第門闌大)而福祚實基於
魏國(杜周傳贊迹其福祚元功儒林之後莫/能及也宋王旦贈中書令封魏國公)山名狐避
活何止於千人(狐避山在無為州舊名狐鼻山宋紹興/初郡人王之道保聚其上羣冦不能破)
(嘗夢帝命之曰以爾有功當録其後子十人仕者九藺/至戸部侍郎元后傳王翁孺曰吾聞活千人有封吾所)
(活者萬餘人後世其興乎鄧皇后紀后叔父陔言嘗聞/活千人者子孫有封兄訓為謁者使修石田河嵗活數)
(千人天道可/信家必䝉福)水逐慶流祀宜傳於百世(晉書王珉傳初/導渡淮使郭璞)
(筮之卦成璞曰吉無不利淮水絶王氏滅其後子孫繁/衍竟如璞言賛曰貽刀表祥筮水流慶玉堂遺範王安)
(石制家傳淮水之靈神授圮橋之畧李詩淮水不絶濤/瀾髙盛徳未冺生英髦南史王裕之傳論及於陳王之)
(年淮流實竭曩時人物掃地盡矣斯乃興亡之兆已有/前定漢書敘傳慶流苖裔文選發祥流慶左傳楚師滅)
(陳使穿封戌為陳公晉侯問於史趙曰陳其遂亡乎對/曰未也臣聞盛徳必百世祀虞之世數未也繼守將在)
(齊其兆既見矣又左傳/管氏之世祀也宜哉)伯塤仲箎之並奏(一統志王之/道無為州人)
(剛直尚氣節宋宣和間進士與兄之/義之深同登科名所居堂曰三桂堂)公槐卿棘之交輝
矧朝廷方重夫老成宜天子不次而召用疇蕃宣之最
而登烏位借經綸之妙而董雉工(左傳五雉為五工正/利器用正度量夷民)
(者也春秋正義賈逵云西方曰鷷雉攻木之工也東方/曰􁀙雉摶埴之工也南方曰翟雉攻金之工也北方曰)
(鵗雉攻皮之工也伊洛而/南曰翬雉設五色之工也)總京都平準之權罙多顯績
知地域廣輪之數允屬通材密簡上心超升亞旅運紅
牙籌之妙算(王戎傳戎好利廣收八方田園水利周徧/天下積貨聚錢不知紀極毎自執牙籌晝)
(夜計算常/若不及)居紫荷槖之華聮想入則告后而有謀猷能
斂不及民而足用度中興冠冕之最盛孰若名家登庸
衣鉢之相傳佇尋故事(宋王闢之澠水燕談錄和魯公/凝梁貞明三年薛廷珪主試十)
(三人及第後唐長興四年知貢舉獨愛范魯公質程文/謂范曰君文合在第一輙屈居第十三人用傳老夫衣)
(鉢時以為榮其後相繼為相有贈詩者/曰從此廟堂添故事登庸衣鉢亦相傳)某枵中不學(左/傳)
(𤣥枵虚中也枵耗名也杜/預云𤣥枵二宿虛在其中)彪外無文(揚子君子言則成/文動則成徳以其)
(弸中而/彪外也)謬為佔畢之師辱在鳴珂之里(張嘉祐傳嘉祐/蒲州猗氏人兄)
(嘉貞為相嘉祐任左金吾衛將軍昆弟每上/朝軒葢趨導盈閭巷時號所居曰鳴珂里)既使坦腹
小兒與西廂之推擇(晉書王羲之傳郗鑒使門生求女/壻於王導導令就東廂徧觀子弟)
(門生歸謂鑒曰王氏諸少並佳然聞信至咸自矜持唯/一人在東床坦腹食獨若不聞鑒曰此正佳壻耶訪之)
(乃羲之也遂以女妻之按西廂當作東廂豈礙下文/東閣之對聊遷就乎李詩坦腹東床下由來志氣疎)又
䝉握髪上公開東閣以延迎疊此二恩曠哉一遇聆除
音而載喜踵賀武以莫遑望清躔夐在於雲霄豈容攀
附(栁文瞻仰霄漢邈焉無由/又霄漢益髙泥塗永棄)憫寒悰未免於泥淖尚借
吹嘘(郭泰傳孔公緒清談髙論嘘枯吹生杜詩吹噓人/所羡又唯待吹嘘送上天韓詩青㝠送吹嘘王孝)
(籍工牛𢎞書咳唾足以濟活/枯鱗吹嘘可以飛騰窮羽)心乎傾依言之縱㬰
　　賀許同知被召
素韠告除(韠音畢説文韍也所以蔽前古者席地而坐/以臨俎豆故設蔽膝以備濡漬鄭曰韠之言)
(蔽也玉藻云君朱大夫素詩采菽注/韍韐韠俱是蔽膝之象制同名異)紫宸促覲三年去
國我公有衮衣以歸兮一賢在朝陛下可高枕而卧矣
(黥布傳陛下髙枕而卧杜周傳竊見朱博忠信勇猛材/畧不世出誠國雄俊之寳臣也宜徴博置左右以填天)
(下此人在朝陛下/可髙枕而卧矣)明良再㑹稚耋交欣(説文八/十曰耋)恭惟某
官富矣千能醇乎九徳(楊賜傳華嶽所/挺九徳醇備)老成學士過晁
董公孫𢎞之流中興輔臣在方召仲山甫之列(詩方叔/元老克)
(壯其猶又顯允方叔又王命召虎式辟四方王命召虎/來旬來宣又仲山甫之徳柔嘉維則王命仲山甫式是)
(百辟詩序烝民尹吉甫美宣/王也任賢使能周室中興焉)眷知渥洽譽處鏗鍧(詩我/心寫)
(兮是以有譽處兮鏗音硜廣韻金石聲/鍧音轟鏗鍧鐘鼓聲文選鐘鼔鏗鍧)二百張諌紙之
前陳悉闗大計(白樂天詩月慙諌紙二百/張元稹詩諫紙賜箋藤)八十乘屬車
之後從丕舉曠儀(副車曰屬言相連也司馬相如諌獵/書犯屬車之清塵張衡東都賦屬車)
(九九蔡邕曰古者諸侯二車九乘秦滅/九國兼其車服故大駕屬車八十一乘)冠六卿於中臺
本萬兵於右府(摳密院稱右/府亦曰西府)天保以上采薇以下綱紀
畢張(干寶晉論文武自天保以上治内采/薇以下治外始於憂勤終於逸樂)黄支之南大
漢之西梯航入貢(黄支南蠻去合浦日南三萬里大夏/西戎去中華一萬二千里法言黄支)
(之南大夏之西東䪘北女來貢其珍漢徳可謂允懐矣/平帝紀黄支獻犀牛陳湯傳大夏之西以為强漢不能)
(臣也文選航海梯山踰/沙軼漠之貢史不絶書)肅師干而載輯靖邊瑣以不驚
成此雋功歸於妙算顧民巖之方具胡親養之弗留(韓/詩)
(外傳樹欲静而風不/止子欲養而親不待)甫逺朝祥(祥祭名禮記朞而小祥/又朞而大祥又祥之日)
(鼓素琴告民有終也檀弓魯人/有朝祥而暮歌者子路笑之)復聞暮召(主父偃傳上/書闕下朝奏)
(暮召/入見)葢丹扆注思之切且蒼生徯望之深虚槐席之左
以待舊人(史記公子無忌虚左自迎夷門侯生文選屢/獲信陵虚左之徳杜詩左轄頻虚位王維詩)
(公卿盡/虚左)立筍班之頭而儀列辟(因話錄李宗閔為中書/舍人知貢舉門生唐冲)
(薛庠袁郁軰多清秀俊茂時號玉筍班北夢瑣言蔣凝/侍郎有俊儀每到朝士家人以為祥瑞號水月觀音前)
(代潘安仁衛叔寳何以加此唐末朝士中有人物者號/玉筍班潜敷啟玉筍班清霜凝白簡金華晝静風入細)
(氊/)贊書巳刻尺牘謾馳某僕遫小材埏鎔舊物冒爾握
皇華之節久焉違光範之門(韓文謹伏光範/門再拜獻書)兹聆嘉音
頓起懦志既見登鉅儒於黄閤(校獵賦鴻生鉅儒續百/官志太尉公有黄閤主)
(簿録省衆事説文閤門旁戸門下省以黄塗門謂之黄/閤宋志三公黄閤前史無其義禮記士韠與天子同公)
(侯大夫則異鄭𤣥注云士賤與君同不嫌也夫朱門洞/開當陽之正色也三公之與天子禮秩相亞故黄其閤)
(以示謙漢舊制也通典陳三公之制開黄閤㕔事置䲭/尾北齊三公府三門中開黄閤設内屏黄閤主簿主閤)
(下威/儀)又將轉荒域於洪鈞(杜詩八荒開壽/域一氣轉洪鈞)一節以趨阻
奉拜塵之禮(玉藻凡君召以三節二節以走一節以趨/在官不俟屨在外不俟車晉書潘岳傳岳)
(與石崇謟事賈謐每/俟其出必望塵而拜)萬間所庇徒傾賀厦之心
　　逺迎王運使
星傳有華來從蜀道雲章寓直改畀淮濡疊四組以建
臺總六條而察郡幸依宇下(左傳況衛在君之宇下而/敢有異志又大國在敝邑)
(之宇下是以告急注屋宇之下喻近也世説庾太尉/少為王武子所知庾嘗曰居其宇下令人忘寒暑)喜
出顔間(説文面顔前也顔眉目之間也劉夢得集瀲灩/於顔間李林甫傳喜津津出眉宇間陸䞇傳贄)
(謁見上喜/形於顔間)恭惟某官在躬清明(孔子家語清明/在躬志氣如神)有志宏
大錦繡川之積慶宅相有成(晉書魏舒傳舒字陽元少/孤為外家寗氏所養寗氏)
(起宅相宅者云當出貴甥外祖母以盛氏甥小而慧意/謂應之舒曰當為外家成此宅相杜詩相宅榮姻戚李)
(詩能成吾宅相不减魏元陽林克齋通史都大啟積慶/實綿於錦繡雅懐不在於綺紈許敬宗上從舅侍郎啟)
(才非酷似攀宅相而多慙/慕切如存臨渭陽而增感)瓊瑤樹之華芳風流是似(王/戎)
(傳王衍神姿髙徹如瑶/林瓊樹自然風塵表物)起從碧幕坐致朱軒政自聲華
之益高不必步武之在近乃捫歴參井而上(李白蜀道/難捫參歴)
(井仰脅息以手撫膺坐長歎宋范公偁過庭錄李毅師/贊博學有大才嘗代蜀守謝上表一聨云捫參歴井都)
(忘蜀道之難望日瞻雲但/覺長安之逺一時稱賞)載驅馳原隰之間挈彼逺民
履於平地(尚書故實李白嘗為蜀道難曰蜀道難難於/上青天陸暢復為蜀道易曰蜀道易易於履)
(平地葢白以刺嚴武而暢以媚韋皋/也暢以獻皋皋大喜賜羅八百疋)五千里木牛不絶
屢供左次之師(易師左/次无咎)七十城天馬無留爭效右牽之
貢(史記大宛傳大宛多善馬馬汗血其先天馬子也/其屬邑大小七十餘城曲禮效馬效羊者右牽之)外
庸茂矣上思見之又煩加惠於邊氓未許懐歸於故土
(嚴助傳制詔㑹稽太守君厭承明之/廬勞侍從之事懐故土出為郡吏)葢今日觀風之使
乃前時制閫之賓聽先甲而易孚(易先甲/三日)覺羣山之愈
秀焕乎堯閣未足酬澄按之勞(三秦記未央宫有堯/閣此堯閣指煥章閣)籍
甚漢庭正有待論思之益某婆娑一障荏苒三秋(荏苒/音稔)
(染韻㑹猶侵尋也文選荏苒代謝又百年信荏苒又履/運傷荏苒又荏苒冬春謝杜詩風塵荏苒音書絶韓詩)
(徂嵗嗟/荏苒)何期曠弛之餘乃託光華之末僕雖去日之可
數公幸來期之匪遙降此寸心(詩我心/則降)光於十日備弩
矢前驅之列爭作殷勤(楊惲傳殷勤甚厚司馬相如傳/通殷勤趙廣漢傳殷勤甚備)
藉繡衣直指之威少安孤拙其為抃躍未究傾抒
　　又逺迎王運使
進直寶儲(東坡表中禁寳儲上應奎壁之/象先朝謨訓逺同河洛之符)易臨邊部瞻
使節於崆峒之上君遣之來(爾雅北載斗極為空桐司/馬彪莊子注空同當北斗)
(下山也史記注在隴右/杜詩崆峒使節上青霄)振文鐸於洙泗之間主盟斯在
(禮記疏文事奮木/鐸武事奮金鐸)道將行也天實相之恭惟某官居人
上流為國重器(韓安國傳唯天子以為國器注/言其器用重大可施於國政也)峩峩乎
王侯家之自出廩廩然君子風之獨存將大收於勲庸
姑小試於方略知仁澤之所被爭欲攀轅(侯霸傳霸守/臨淮被召百)
(姓攀轅卧轍/願留朞年)念妖氛之未清慨然攬轡(李詩談笑却妖/氛杜詩妖氛逐)
(杳/冥)名在瀛洲之仙籍身登蜀道之天梯(李白蜀道難地/崩山摧壯士死)
(然後天梯石/棧相鉤連)中外同觀夷險一節(歐陽公晝錦堂記公/勤勞王家夷險一節)
運五原之粟以足餫饟(諸葛武侯以木牛流馬運據武/功五丈原與司馬懿對於渭韻)
(㑹野饋曰餫左傳荀/首如齊宣伯餫之)出六詔之馬以嚴羈縻(南詔傳南/詔或曰鶴)
(柘曰龍尾本哀牢後烏蠻别種其先渠帥有六自號六/詔䝉含詔在諸詔南故稱南詔居姚州之間鐵橋之南)
(司馬相如傳其義羈縻弗絶/而已注羈馬絡頭縻牛紖也)在遐徼䝉惠已多而近塞
為防尚略十行改命萬里勞還望白雲之山久借軺封
之重(野客叢書狄仁傑登太行山反顧白雲孤飛謂左/右曰吾親舍其下瞻悵久之雲移乃去此正與北)
(史元樹之意同元樹奔南每見嵩山白雲未嘗不引/領歔欷李詩楚山秦山皆白雲白雲處處皆隨君)耿
清淮之月又觀臺治之新(劉夢得詩四時烟月映清淮/李商隠啟未離紫陌之塵已)
(夢清淮/之月)且訟獄錢穀綱紀於四司亦禮樂詩書根本乎
庶政獻囚獻馘在彼泮宫(馘音虢王制天子出征執有/罪反舍奠於學以訊馘告樂)
(記武王伐殷為俘馘於京太室魯頌矯矯/虎臣在泮獻馘淑問如皋陶在泮獻囚)治民治兵講
於湖學(宋仁宗慶厯中胡瑗教學於蘇湖是時方尚/詞賦獨湖學以經義時務有經義齋治事齋)凡
名教恢張於今日實使者提領於斯文繡斧觀風布韋
増氣矧東城有松竹林之遺化而西府乃芙蓉幕之舊
游二天不逺於照臨兩地復歸於澄按更治已熟(蕭望/之傳)
(所用皆更治民以考功注/更猶經歴也詳見第七巻)結知甚深堯文章其煥乎因
是行而加寵(直煥/章閣)漢公卿亦多矣咸有望於來歸步武
赤墀羽儀紫槖某他無能解切自愧羞晩出王公之門
嵗縻博士之廩青衫連蹇可嗟五十無聞焉(韻㑹連力/展切難也)
(易往蹇來連揚雄傳孟/軻雖連蹇猶為萬乘師)黄巻扶疎安得三千從游者(揚/雄)
(傳枝葉扶疎孔子家語逺/方弟子之進葢三千焉)屬吾道艱難之日遇當世偉
特之人知心可期頓足自喜(文選頓/足起舞)行將帶櫑具劒而
進謁(櫑音壘晉灼云長劔首以玉作井鹿盧/形上刻木作山形如蓮花初生未敷時)其敢廢尺
素書之奉迎騤騤來音(詩四牡騤騤/載是常服)栩栩在夢(栩音煦/韻㑹欣)
(暢貌莊子昔者莊周夢/為蝴蝶栩栩然蝴蝶也)萬間隆庇何憂夜雨之相凌一
寸寒荄尤望春風之先到情有所激言莫能輸
　　通交代程守
疏榮魏闕(禮正月之吉始和乃懸治象之法於魏闕吕/氏春秋身在江湖之上心乎魏闕之下注魏)
(闕象魏/之闕)借重淮城聞何暮之謠來幸逢於叔度聽欲曙
之鼓去誰挽於鄧侯(晉書良吏傳時呉郡太守缺人多/欲之帝以授鄧攸攸載米之郡但)
(飲其水去郡不受一錢百姓數百人留牽攸船不得進/乃小停夜中發去呉中歌之曰紞如打五鼓鷄鳴天將)
(曙鄧侯挽不來謝令推不去洪适啟紞如五/鼓遂喧呉郡之謡願借一年久斂桂林之惠)喜拜更書
敬持先贄恭惟某官儁聲顯白偉度含洪鳳五色乃自
然信非凡種(山海經丹穴之山有鳥狀如鶴五色而文/名曰鳯蜀志秦宓曰鳯生而五色豈以五)
(采自飾畫哉/天性自然也)馬千里豈常有遂可空羣(韓文馬千里常/有而伯樂不常)
(有又伯樂一過冀北/之野而馬羣遂空)問學雖本諸家傳富貴能以身自
致舉頭日近(冦準登華山詩/舉頭紅日近)振步風生(趙廣漢傳專厲/彊壯蠭氣見事)
(風/生)小試才鋒屬偃室絃歌之化參持貨柄見傅巖醴酒
之功帝方嚴邊守之選除公獨由大臣之論薦利器固
優於盤錯狹地豈足以回旋(漢書注景帝後二年諸王/來朝有詔更前稱壽長沙)
(定王但張袖小舉手左右笑其拙上怪問之對曰臣國/小地狹不足回旋帝乃以武陵零陵桂陽益焉李詩長)
(沙不足舞又定王垂舞袖地窄不廻身羅衮謝裴相公/啟長沙地窄難呈宛轉之姿南郡鬼逢每受揶揄之恥)
聊為窮民來革弊政(韓詩本為聖/朝除弊政)望春腳之所到(開元/遺事)
(人謂宋璟如有腳陽春言/所至之處如春及物也)覺物情之自舒朱使君印章
猶存不妨笑領(朱買臣傳前引其綬視其印㑹稽太守/章也西京雜記朱買臣為㑹稽太守懐)
(章綬還至舍亭/而國人未知也)鄭尚書履聲可繼行即召歸某不能强
取於時名所願蚤收於朝蹟(韓詩足弱不能/步自宜收朝蹟)一麾自託
三載罔功老將歸於田園(陶淵明歸去來辭/田園將蕪胡不歸)上乃記其
姓字(歐陽公蔡齊行狀居數月不得召/久而天子記其姓名輙使召試)恩叨收召固當
不俟駕而行契篤交承猶且得合符而去告新何有匿
垢是祈
　　謝時漕丁帥薦舉(李自注/代太守)
吏術迂踈徒積佩魚之愧(杜牧詩使君四十四兩佩左/銅魚丹鉛總錄佩魚始於唐)
(永徽二年以鯉為李也武后天授元年改佩龜以𤣥/武為龜也杜詩金魚換酒來葢開元中復佩魚也)使
條濶畧更叨薦鶚之榮延譽過情怔營失次(怔音征王/莽傳人民)
(怔營注皇/恐不安貎)伏念某素非達學見謂樸儒飾固陋以干時
平生所短(鄒陽傳飾固陋之心則何/王之門不可曵長裾乎)挾孤單以游世投
老奚為(莊子人能虚/已以游世)亟收蹟於朝行合竄身於農畝為
貧漫仕自詭外庸憶昔采芹客無氊之可盜重來剖竹
州如斗以何辭粗殫五技之勞初乏三年之最聖天子
既加以收召賢刺史又為之襃揚曽是虚庸有兹僥冒
此葢伏遇某官量陂宏逺(漢書郭泰入汝南交黄叔度/至南州先過袁奉高不宿而)
(去從叔度累日或以問泰泰曰袁奉高之器辟諸汎濫/雖清而易挹也叔度之器汪汪若萬頃之陂澄之而不)
(清混之而不濁不可量也世説荀伯子目王令明如萬/頃陂唐制詞呑楚澤量湛黄陂駱賓王上崔長史啟心)
(波湛漢詠魄曜於黄陂情/岳干天韞風雲於稽巘)鑒地清明事君以人自得上
臣之體(荀子下臣事君以貨中臣/事君以身上臣事君以人)入境問俗務求邊吏
之能謂其頗究心於撫摩察其初無事於矯拂然與時
既背豈能比雨露之當春而利物不洪又安得如草木
之䝉潤(揚子澤及百里而潤草木者唯江河/也董仲舒傳徳潤草木澤被四海)言則有味
受之胡顔益當激厲於初心毋使沈㝠於晩節(法言蜀/莊沉冥)
(文選沉冥之怨既缺/韓詩沉冥不計日)庶圖末效仰答隆知
　　謝丁帥薦舉
分半席以佐州蔑聞善狀(職源别駕長史司馬通謂之/上佐唐大厯十二年制刺史)
(有故及缺本道使不得/差攝但令上佐知州事)合二臺而薦士猥及寒蹤弗堪
榮衮之褎徒積濫竽之愧自昔居治中之任亦類䝉在
上之知周景望尊特題輿而招仲舉晉安禮重别施榻
以待休源(梁書孔休源字慶緒為晉安王長史休源累/佐名藩王深倚仗常於齋中别施一榻云此)
(是孔長史坐人莫得/預焉其見敬如此)稱士元非百里之才識王祥有三
公之量(王祥傳初吕䖍有佩刀工相之以為必登三公/可服此刀䖍謂別駕王祥曰苟非其人刀或為)
(害卿有公輔之/器故以相與)儻使荆州從事之不遇(世説習鑿齒有/史才宣武甚器)
(之未三十便用為荆州治中鑿齒/謝云不遇明公荆州老從事耳)寧免潁川督郵之見
傷(黄霸傳長史許丞老而病聾督郵白欲逐之霸曰/許丞廉吏雖老尚能拜起送迎正頗重聽何傷)在
前史皆為美談(後漢書謝弼傳前世以為美談晉書王/機傳蘇武不失其節前史以為美談又)
(見王/舒傳)乃今日復見盛舉苟非瓌異曷稱品題如某者𤓰
瓞疎宗(詩綿綿𤓰瓞注瓞/蔓也音與迭同)棗膏鈍質(范曄和香方序棗/膏昏䝉甲煎淺俗)
(非惟無助於馨烈乃當彌増於痼疾也葢/以比羊𤣥保李樓啟薾然棗昏重以木訥)强持文墨取
名於少年之塲(李詩結客少年塲白/詩白頭翁入少年塲)敢棄詩書置身於
有過之地媻珊不進潦倒奚為(北史崔贍傳贍潔白善/容止神采凝然自天寳)
(以後重吏事謂容止醖籍者為潦倒而贍終不改焉杜/詩形容真潦倒又多材依舊真潦倒劉禹錫詩潦倒聲)
(名臃/腫材)僅免笑俗馬之肉多(杜詩始知神龍别有/種不比俗馬空多肉)竊自憐
病鶴之翎短(唐段成式酉陽雜俎裴沆再從伯往鄭州/荆叢下見一病鶴垂翼俛咮翅關上瘡壊)
(無毛有老人曰郎君年少豈解哀此鶴耶白樂天詩鶴/病翎羽垂元微之詩傷心自比籠中鶴剪盡翅翎愁到)
(身東坡詩病鶴不梳翎山/谷詩身如病鶴翅翎短)鉛刀再割徒為民社之羞(賈/誼)
(傳莫邪為鈍兮鉛刀為銛楚辭捐棄太阿寳鉛刀兮文/選搦朽摩鈍鉛刀皆能一斷班超傳鉛刀一割之用駱)
(賓王啟鉛刀起一割之/用跛鼈致千里之行)符竹平分安有海邦之詠(杜詩/幾分)
(漢庭/竹)況且突黔之未暇(班固敘傳/墨突不黔)終然尸素以罔功(貢/禹)
(傳素餐尸禄洿朝之臣朱雲/傳無以益民皆尸位素餐)在計府密邇固足以照知
何帥閫清明亦從而過聽豈念趨承之有舊不緣介紹
而為先譽以一言重於九鼎兹葢伏遇某官禮樂先進
文章鉅公(李賛詩東京才/子文章鉅公)筆底春風鼓十城之和氣胸
中秋水鑒萬物以成形(韓安國傳清水明/鏡不可以形逃)即西州推轂
之心(孫寶傳寶著名西州馬援傳㧞自西州虞詡傳辟/西州豪傑為掾屬趙壹傳竊伏西州挹髙風舊矣)
(橋𤣥傳𤣥名聞西州晉書羊曇為謝安/所愛重安薨輟樂彌年行不由西州路)見東閣轉鈞之
手(鄒陽傳獨化於鈞陶之上注陶家/名轉者為鈞葢取周回調均耳)遂令冗散(申屠嘉/傳冗官)
(居其中注冗謂散輩也如今之散官枚乗/傳與冗從事注冗從散職之從王者也)亦在搜揚謂
良藥可以扶衰今乃作籠中之物(唐書元澹謂狄仁傑/曰下之事上譬富家)
(儲積以自資也脯腊膎胰以洪滋膳參苓芝桂以防疾/疢門下充滋咮者多矣願以小人備一藥石可乎仁傑)
(笑曰君正吾藥籠中/物何可一日無也)謂利器可以剖劇正有資冶者之
工(董仲舒傳陶冶而/成注冶以喻鑄金)顧此僥踰若為稱塞某敢不清箴
是佩絜矩自持雖事師數十年㫁不違於素志(儒林傳/結髪事)
(師數/十年)或起家二千石恐難報於深恩(田蚡傳薦人或起/家至二千石揚雄)
(傳諸離附之者或/起家至二千石)過此以還未知所措
　　賀陳樞密
嚴宸孚令宥府升班運天中而臨制四方獨總樞機之
政(漢書天文志斗為帝車運於中央臨制四海分隂陽/建四時均五行宋㑹典樞密院掌天子之機務及天)
(下邊境軍/馬之政令)用人傑而決勝千里允資帷幄之籌(高帝紀/運籌帷)
(幄中決勝千里外吾不/如子房又三人皆人傑)疾置流聞列紳聳服恭惟某官
文塲元帥(杜預傳元凱文塲稱為武庫唐張九齡為聞/人之冠號文塲元帥又九齡覽蘇頲文巻謂)
(同列曰蘇生俊贍無敵真文塲之雄/帥也熊克啟妙宗道壼雄帥文塲)儒林丈人(王沈傳/髙貴鄉)
(公好學有文才引沈及裴秀數於東堂講讌屬文號沈/為文籍先生秀為儒林丈人崔寔傳論為儒家文林)
偉乎凝重之資養以中和之氣茹含今古窺渾渾以無
涯(韓文上窺姚/姒渾渾無涯)騰跨風雨摩蒼蒼而直上(莊子天之蒼/蒼其正色耶)
(其逺而無所至極耶李白大/鵬賦上摩蒼蒼下覆漫漫)宜天子恨相見之晩(主父/偃傳)
(偃上書闕下朝奏暮召入見時徐樂嚴安亦俱上書言/世務書奏上召見三人謂曰公皆安在何相見之晩也)
(余元一啟當宁興見晩之嗟幾九事而/八律士林争暏先之快謂一代之數人)在朝廷賴有徳
之尊不待九遷(任彥昇表千秋一日/九遷荀爽十旬逺至)即登四輔(尚書亂/為四輔)
(史記四輔既備成王靡有過事/四輔謂左輔右弼前凝後丞也)用為𢎞化之貳(尚書貳/公𢎞化)
仍陪密命之基葢庶政兼修已略見二三之䇿今一賢
獨任自能當百萬之師魁柄有歸(斗身為魁梅福/傳授以魁柄)輿情
允恊魯用孔子安得削可坐制于殊隣晉有夷吾無復
憂佇進登於真宰(温嶠傳時江左草創綱維未舉嶠殊/以為憂及見王導共談歡然曰江左)
(自有管夷吾復何憂王導傳桓彛初過江見朝廷㣲弱/謂周顗曰我以中州多故來此欲求全活而寡弱如此)
(將何以濟憂懼不樂徃見王導極論世事還謂顗曰向/見管夷吾無復憂矣楊萬里賀趙制置啟江左見導無)
(憂固將大用北門非/凖不可未免小留)某猥叨召節行解守符荷鈞造之
曲成聞詔除而滋喜數仞之牆在望尚阻鳬趨萬間之
厦方新徒厪燕賀
　　賀許參政
延登舊弼(五行志延登受䇿注延入而登殿也漢舊/儀丞相御史大夫初拜皇帝延登親詔也)參
秉洪鈞(詩尹氏太師/秉國之鈞)昔家國同憂三載惜衮衣之去今
君臣復合四時看玉燭之調(束晳詩玉/燭陽明照)庭號渙旉人謀
咸鬯恭惟某官學該百氏謨契三朝在古有社稷之臣
如汲黯近之矣(汲黯傳上曰汲黯何如人也嚴助曰使/黯任職居官亡以瘉人然至其輔少主)
(守成雖自謂賁育弗能奪也上曰然/古有社稷之臣至如汲黯近之矣)與王言仁義之道
舍孟子其誰哉自諫官由御筆之親除(蔡襄詩御筆親/除三諌官喧然)
(朝野盡/相懽)常法從在屬車之後乗刺六經而作制嚴一字
以拔人藹聞曵履之聲深結凝旒之眷天下之真儒無
敵密命進陪堂上之竒兵有操遐衝坐折(文選何必操干/戈堂上有竒兵)
(折衝樽俎間/制勝在兩楹)謂太平之立致(食貨志三年食進業曰登/再登曰平三登曰太平北)
(史積儲九稔/謂之太平)胡多難之相仍(詩惟予小子/未堪家多難)公方歸卧於
倚廬(禮記三年之喪斬衰苴杖居倚廬食粥寢苫枕塊/所以為至痛飾也儀禮斬衰倚廬齊衰堊室揚雄)
(傳結以倚廬注居/倚廬行服三年也)上亦儲思於翼室(尚書延入翼/室恤宅宗)屬乾
坤之交泰(易天地/交泰)宜禮樂之復興齊魯有大臣趣赴紫
宸之覲(法言昔齊魯有大臣史失其名曰如何其大也/曰叔孫通欲制君臣之儀徴先生於齊魯所不)
(能致者/二人)舜禹無弊政務先黄髪之詢(董仲舒傳禹繼舜/舜繼堯三聖相受)
(而守一道亡救弊之政故不言其所損/益也尚書尚猷詢兹黄髪乃罔所愆)既入告以忠規
爰寵升於宰路(宋制聨三/階於宰路)經綸伊始觀聽又新國步賴
以安强(杜詩國步/猶艱難)王躬待其匡救東海起來歸之老慶
聚㑹於一堂南山聳具瞻之民即登庸於三事(韋賢傳/於赫三)
(事匪俊/匪作)某猥叨召節行解守符荷大冶之弗遺聽明綸
而滋喜公階在望佇親赫赫之光(詩赫赫/師尹)國棟已成正
竊隆隆之庇
　橘山四六巻四
欽定四庫全書
　橘山四六巻五　　　　　宋　李廷忠　撰
　　　　　　　　　　　　明　孫雲翼　注
　　逺迎程守
妙膺帝簡榮鎮侯藩(孝經援神契侯候/也所以守藩也)劔騎行春
壯榆塞栁營之勢(漢百官志凡郡國皆掌治民進/賢勸功折獄檢姦常以春行所)
(至縣勸民農桑振救乏絶鄭𢎞傳太守第五倫行/春注太守常以春行所至縣勸人農桑賑救乏絶)
(滕撫為涿令有文武治用太守以其能委任郡職/兼領六縣流愛於民行春兩白鹿隨車夾轂而行)
(文選涿令行眷/返冠葢溢川坻)旂鸞在泮增杏壇槐市之光(莊子孔/子㳺乎)
(緇帷之林坐乎杏壇之上三輔黄圖明堂辟雍為博/士舍三十區為㑹市但列槐樹數百行諸生朔朢)
(㑹此市各持其郡所出物及經書相與買賣雍容/揖遜議論槐下華山記華嶽西北各有槐市云楊)
(震講學授徒成市其處多槐故號焉唐判壇花啟/杏設絳帳而横經市葉抽槐據紫帷而闡教庾信)
(詩辟池寒水落學市舊槐疎駱賓王/啟鬱槐市而增茂穆蘭室以流芳)聳聽先庚(易/先)
(庚三/日)有開後覺恭惟某官瓌姿秀整金氣髙明聖經
傳伊洛之間儒閥在星辰之上鶴鳴則和(易鳴鶴在/隂其子和)
(之/)虎生而文(蜀志虎生/而文炳)衛武公所以為卿於周臧
孫達宜其有後於魯(左傳桓公二年取郜大鼎於宋臧/哀伯諫之周内史聞之曰臧孫達)
(其有後於魯乎君/違不忘諌之以徳)天邊步武海内聲名惟善刀自無於
全牛雖别駕未足以展驥養天下以美祿盡提酒正之
權(漢志酒者天之美祿帝王所以順養天下享祀祈福/扶衰養疾百體之㑹非酒不行周禮酒正中士掌酒)
(之政令以式法授酒材辨五齊之/名三酒之物焉馬融傳酒正案隊)衍地上之流錢坐致
財豐之效頗因近用式見逺猷宸𠂻寤寐以憂邊詔旨
丁寧於擇守(谷永傳以丁寧陛/下注謂再三告示)故二三執政遂從而推
轂謂百萬興師不足以抗衡號為竒才允合上意矧是
邦居江淮之要(尤袤詩江/淮天設險)在昔時起呉魏之爭(揚州漢/為廣陵)
(郡魏為重鎮别置壽/春為揚州後呉取之)國朝中興欲以無為而治之田里
相安必得惟良之共此坐堂出令填道讙呼襦袴方温
歎公來之何暮琳琅至美諒王覲之匪朝(杜詩軒冕羅/天闕琳琅識)
(介珪左傳王覲為可唐仲/舉啟爰立之命匪朝以期)某學殖扶疎客游拓落(揚雄/傳何)
(為官之拓落也注拓落不偶貌/􁊓食其傳家食落魄注魄音薄)半生多難自憐青鬢之
巳霜垂老益堅徒有丹心之如石(謝朓詩既秉丹石心/寧流素絲涕李白詩)
(白髪千莖雪/丹心一寸灰)强吟佔畢之教終懐倚席之慙三年博士
僅免於冗治(韓文三年博士冗/不見治治平聲)諸公門下誤䝉其交譽
(韓愈栁宗元墓誌諸公要人俱/欲令出我門下交口薦譽之)方虞九仞之未就(尚書/為山)
(九仞功/虧一簣)忽覩二天之有臨將右屬矢以拜迎(韓文大府/帥或道遇)
(其府府帥必戎服左握刀/右屬弓矢帕首袴鞾迎郊)願左加鞭而促上(禮天子六/馬左右驂)
(三公九卿/駟馬左驂)雖云晩遇足慰孤生(張霸傳起自孤生致位/郡守周榮傳榮淮海孤)
(生王文公集猥以/孤生親逢盛世)橋邊待使君豈特諸兒童之喜(杜詩/巳傳)
(童子騎青竹總/擬橋東待使君)幕下得文士定居百執事之先(韓文將/為天子)
(得人於朝廷將為天/子得文武士於幕下)傾嚮罙勤占陳罔既
　　賀顔宗卿(宋制判宗正寺二人以宗姓兩制以上/充闕則以朝官以上知丞事元豐改制)
　　(掌修牒譜圖籍六年/詔長貳不專用國姓)
簡求端士擢貳司宗(初學記宗正卿周官唐龍朔中改/司宗卿左傳汝為宗司揚雄宗正)
(卿箴伯臣司/宗敢告執玉)昇金掌之月聮式衍本支之慶(詩文王孫/子本支百)
(世/)仍玉堂之夜直亶増文翰之光恭惟某官川嶽儲祥
(蘇頲行劉幽求制風/雲𤣥感川嶽粹靈)虹蜺吐耀(禰衡傳垂光虹霓江淹/謂郭鞏曰子咳唾成珠)
(玉吐氣作虹霓霓研奚切乂倪結切洪/适啟既接武於䕫龍遂垂光於虹蜺)下筆屬文得仲
舒之學宜度越於羣儒(賈捐之傳君房下筆言語妙天/下賈誼傳能誦詩書屬文注屬)
(謂綴緝之也董仲舒傳仲舒遭漢承秦滅學之後六經/離析下帷發憤潛心大業令後學者有所統一為羣儒)
(首揚雄傳則必度越諸子矣楊修答曹植牋含王超/陳度越數子抱朴子王充作論衡其文高度越諸子)守
經據古有伯夷之風信不阿於當世方藹蘭香之譽旋
分蓮燭之榮臺閣之儀久矣洽聞(劉向傳此數公者皆/博物洽聞通達古今)
盤誥之體渾然復見矧當屬籍之清秩(文帝紀復諸劉/有屬籍者家無)
(所與宣帝紀上屬籍宗正元帝紀賜宗室有屬籍者馬/一疋至二駟馬后紀外親不軌法度者使絶屬籍揚雄)
(宗正箴禮有攸訓屬有攸籍唐百官志宗正卿掌/屬籍以别昭穆宋制宗正地嚴秩清儒者之職)以待
薦紳之上流(郊祀志縉紳者弗道注謂插笏於大革帯/之間儒林傳縉紳先生楊彪傳纓緌縉紳)
(鄭𤣥禮記注紳帯也/搢插也插笏於帯也)象著四星(石氏星經宗正二星在/帝座東南晉志宗人四)
(星在宗正東主錄親疎享祀/族人有序則如綺文而明正)班高九棘今得瓌偉之器
(後魏世祖訪宗正於崔浩浩薦博士杜銓召/見器貌瓌雅世祖曰此真吾所欲以為宗正)足固盤維
之盟(漢書文帝紀昔高祖王子弟犬牙相制所謂磐石/之宗也漢紀盤維盡戮宗社為墟文選族茂麟趾)
(宗固/磐石)翰林為主子墨為卿何妨並命(揚雄傳聊因筆墨/成文章故籍翰林)
(為主人子墨/為客卿以風)巨川作舟大旱作雨行慰具瞻(尚書若濟/巨川用汝)
(作舟楫若嵗大/旱用汝作霖雨)某甫迫代更猥叨收召賢在上而引類
已見茹連(熊克啟松茂而栢悦是以有喜不寐之/懷茅拔而茹連夫豈無賢引類之望)徳有
隣而不孤或容葭倚其為悦慕未易言宣
　　賀顔宗卿
寵錫贊書榮司屬籍宗星拱乎帝座實階法從之榮(晉/志)
(宗正二星在帝座東南宗大夫也宗星二/在矦星東宗室之象帝輔血脈之臣也)卿月照於禁
林増焕詞章之美便蕃異數歆豔列紳恭惟某官氣塞
堪輿學該丘索斯道先天民而覺者其才兼古人而有
之源泗水之傳在徳行科而為冠勵常山之操信忠義
傳之可書(唐顔杲卿為常山太守安祿山反城/陷被執罵賊而死唐書列之忠義傳)綽有外
庸獨當上意尋曲臺之故步(漢書翼奉傳未央宫有曲/臺殿鄒陽傳秦倚曲臺之)
(宫垂衡天下枚乗傳説呉王游曲臺臨上路不如朝夕/之池王尊傳行幸曲臺臨饗罷衛士儒林傳孟喜舉孝)
(廉為郎曲臺署長又后蒼説禮數萬言號曰后氏曲臺/記藝文志曲臺后蒼九篇注行射禮於曲臺后蒼為記)
(故名曲臺記漢官儀大射於曲臺長門賦覽曲臺之央/央唐禮樂志唐初用隋禮元和間王彦威始為曲臺新)
(禮三十巻文選曲臺之禮九師之易沈隠侯集復禮曲/臺反樂宣榭宋制曲臺贊禮之儀又訓禮曲臺晏公㑹)
(要詳曲臺之儀法攷庶僚之功行權徳輿詩憶昔曲臺/嘗議禮余日華賀太常邵少卿啟秉介珪而覲帝上方)
(受宣室之釐司綿蕝以/為卿公亟貳曲臺之長)參内相之勝游禮儀三千資講
議洽聞之益(漢書儒林傳其令禮官勸學講/議洽聞舉遺興禮以為天下先)詔書數下
得文章爾雅之遺(儒林傳臣謹案詔書律令下者明天人/分際通古今之誼文章爾雅訓詞深)
(厚恩施/甚美)周情孔思既廣於發揮文昭武穆式煩於兼領
(左傳曹叔振鐸文之昭也先君唐叔武之穆也玉海文/昭武穆方駕於魯衛應韓磐石犬牙連衡於呉楚齊代)
在磐維喜得於端士然誥令難屬之他人棘署槐㕔恩
莫榮於兩命(夢溪筆談學士第三㕔閣子當前有一巨/槐素號槐㕔舊傳居此閣者多至入相學)
(士爭槐庭至有抵徹前/人行李而强據之者)衮衣𤣥冕禮將重於顓朝(李尋/傳天)
(官上相上將/皆顓面正朝)某職冷於氷志堅如石幸此生之天相(左/傳)
(唯天/所相)逢君子之日升(詩如日/之升)聳聽置郵阻陪簪履登王
陽則貢公喜敢言聲氣之同(蕭育傳育與陳咸朱博為/友著聞當世往者有王陽)
(貢禹故長安語曰蕭朱結綬王貢彈冠言其相薦達也/廣絶交論王陽登則貢公喜罕生逝而國子悲杜詩竊)
(效貢公喜難甘原憲貧/易同聲相應同氣相求)得夫子而伯夷彰尚借品題之
重(伯夷傳伯夷叔齊雖/賢得夫子而名益彰)
　　賀王侍郎
九陛疏恩貳卿正位解天府之職不欲以出納勞重臣
(六帖位列月卿職司天府白居易行裴武太府卿制聚/九州之賦辨百貨之名按其程度謹其出納孰為主者)
(外府/上卿)專地征之權亦必有仁義利吾國(周禮大司徒之/職以土均之法)
(辨五物九等制天下之地征常衮/制掌司徒之邦教制民曹之地征)朝僉允愜邦本益强
恭惟某官性履純深氣岸高雅(武儒衡傳儒衡氣岸高/雅論事有風采李詩氣)
(岸遙凌/寒士前)叔向古遺直也(左傳仲尼曰叔向古之遺直也/治國制刑不隠於親三數子魚)
(之罪不為末減曰/義也夫可謂直矣)孟軻今誰舍哉積善生公侯業有光
於工冶(杜詩吾知徐卿百不憂積善衮衮生公侯古/詩良工之子必善為箕良冶之子必善為裘)講
學連伯仲調允合於壎箎式茂外庸寖隆上簡整羽儀
於翟署(宇文彧詩翟/表郎官瑞)揭規矩於雉工進升惟月之班仍
領甘泉之計(武帝紀受計於甘泉/注受郡國所上計簿)凡夏周戸口之多寡
葢已熟知(唐太宗問盧承慶歴代戸口多少之/數承慶敘夏巳後迄周隋皆有依據)若王劉
朝夕以論思固宜獨任(班固兩都賦序言語侍從之臣/若司馬相如虞丘壽王東方朔)
(枚皋王襃劉向之屬/朝夕論思日月獻納)少須真拜亟服邇聮某侯泮閒官
相門下客聽除綸而滋喜引賀履以莫遑依喬木於故
鄉苦無多日暖枯荄於窮谷尚借餘春(草根曰荄禮樂/志春陽開動根)
(荄巳遂劉向别錄鄒衍在燕有谷寒不生五穀鄒子吹/律而温生黍温飛卿詩韶光如見借寒谷變風煙劉禹)
(錫啟六律變幽谷之寒一九消彌年之疹駱賓王啟錫/以吹噓暖燕郊之隂谷延之顧眄熖漢圄之寒灰羅隠)
(啟淮南鍊蹟於真仙含靈盡去/鄒衍移暄於寒谷衆卉皆芳)
　　逺迎韓運使
疏渥朝端觀風淮右總萬師而給餉舊依節制之尊(高/帝)
(紀填國家撫百姓給餽餉不絶糧/道吾不如蕭何杜詩情依節制尊)合二路以建臺復覩
光華之選(宋分淮南為東西二路東路揚亳等十一/州治在真州西路壽廬等九州治在廬州)偶
兹攝事宜有賀書恭惟某官自天間生為民司命聲宏
而實自茂外和而中甚剛文章伯之故家學者仰如北
斗(杜詩海内文章伯又每語見許文章/伯韓愈傳學者仰之如泰山北斗)社稷臣之遺烈
天下措於泰山(歐陽修畫錦堂記垂紳正笏不動聲色/而措天下於泰山之安可謂社稷之臣)
(矣/)異氣所鍾清規克紹自登聞五袴之詠久回旋六轡
之行仗節而獲戎弢(左傳戌弢注弓衣也莊子/從説之則以金版六弢)運籌而
定兵食積星華月交輝鵷鷺之行(韋嗣立制青瑣崇班/職參鵷鷺古詩厠蹟)
(鵷鷺行杜詩/空慚鵷鷺行)細栁長榆益壯貔貅之勢外庸疊奏中召
促攽夫何懐故土於㑹稽之鄉未肻近白日於長安之
道廉於進取久矣眷知陞蓬萊論譔之班領濡須漕將
之寄撫邊封而如舊觀先甲之載新塞障不驚(漢舊儀/邊郡太)
(守將萬騎/行障塞)江峯増峻為漢使十二人之最既富有於吏
能(漢元帝紀初元元年臨遣光祿/大夫襃等十二人循行天下)衍齊邦七百嵗之封
宜繼登於公位某素非達學謬得專州三載罔功屢作
歸畊之夢九天有命忽叨入覲之恩弗許循牆(左傳一/命而僂)
(再命而傴三命/而俯循牆而走)第深維谷(詩進退維谷王勃啟進退維/谷憂喜聚門劉賓客集進退)
(維谷氷/炭在懐)偶澄清堂之虚席俾矍鑠翁而代庖(馬援傳武/威將軍劉)
(尚擊五溪蠻軍没伏波將軍馬援請行帝愍其老未許/援曰臣尚能披甲上馬據鞍顧盼以示可用帝笑曰矍)
(鑠哉是翁也劉賓客詩矍鑠據鞍時騁健白舍人詩矍/鑠誇身健李詩據鞍空矍鑠莊子庖人雖不治庖尸祝)
(不越樽俎/而代之矣)逖聞詔除不覺手舞輶軒將至適當解戍之
期(文選輶軒東餞又輶軒不知所適風俗通周秦常以/嵗八月遣輶軒之使採異代方言還奏藏之秘室)
鞾袴以迎莫與前驅之列傾依徒切敷敘奚殫
　　逺迎韓運使
峻陞譔閣寵建計臺以全淮之財濟唐興要觀逺略使
在泮之士修魯教仍賴主盟(文翁傳嘗選學官僮子使/在便坐受事毎出行縣益)
(從學官諸生明經飾行者與俱縣邑吏民見而榮之爭/欲為學官弟子繇是大化蜀地學於京師者比齊魯焉)
有地焉依非天孰相恭惟某官才全而能鉅(韓文鏗鏘/發金石幽)
(𣺌感鬼神信所謂才全而能鉅者/也洪适啟實大聲宏才全能鉅)徳尊而行方吟六藝
之文披百家之篇世傳奥學(韓文口不絶吟於六藝之/文手不停披於百家之篇)
兼兩鎮之節備三公之䇿代有元勲(王荆公上韓魏公/啟寵辭上宰歸榮)
(故鄉兼兩鎮之節/麾備三公之典䇿)閥閲冠於層霄(車千秋傳無閥閲之/功勞注閥積功也閲)
(經歴也朱博傳齎閥閲/詣府杜詩閥閲冠雲霄)聲名塞乎廣㝢彯纓所至游刃
有餘渤海左右郡咸稱其政平(龔遂傳渤海左右郡嵗/饑盜賊盡起上以遂為)
(太守盜賊/於是悉平)大江東西道洊厪於禮遣以木牛以流馬備
華使之馳驅有景星有慶雲總禁屯之餽餉(瑞應圖景/星者天精)
(也狀若半月至於晦朔助月為明王者不私則見史記/若煙非煙若雲非雲郁郁紛紛蕭索輪囷謂之卿雲韓)
(文豈為鳳為麟為景星/為卿雲以㝢其神乎)外庸懋矣上思見之方攽一札
十行之詔書巳動萬壑千巖之歸興(世説顧長康從㑹/稽還人問山川之)
(美顧云千巖競秀萬壑爭竒李詩千巖泉灑/落萬壑樹縈迴又萬壑與千巖崢嶸鏡湖裏)特立有如
此者(儒行儒有澡身而浴徳陳言而伏靜而正之上弗/知也麤而翹之又不急為也不臨深而為高不加)
(少而為多世治不輕世亂不沮同弗/與異弗非也其特立獨行有如此者)當今誰舍我哉進
册府之隆名(穆天子傳天子至于羣玉之山先王之所/謂䇿府楊億詩羣玉天中開䇿府又䇿府)
(藏書在/紫薇)抗軺封之雅志土疆如舊號令又新且獄訟錢
糓紀綱於四司亦禮樂詩書根本乎庶政何武行部先
即學宫曹華觀風親見儒士(曹華傳自李正已盜齊魯/俗益汚驁華下令曰鄒魯)
(禮教鄉不可忘本乃身/見儒士春秋祀孔子)亶謂増光於吾道豈容專美於
前人(尚書罔俾阿/衡専美有商)逖聞先聲已滿衆望衣繡持斧動田
里之歡呼鳴玉鏘金看祖孫之接武某初無能解竊自
愧羞(以下與第四巻第十/二條同兹不復出)
　　被召謝五府
紓丈二組以臨邊蔑聞顯狀(嚴助傳陛下以方寸之/印丈二之組填撫方外)奉
尺一書而詣闕叨拜誤恩(漢制尺一之版以為詔書陳/蕃傳尺一選舉晉書郗鑒謂)
(山濤曰宰相三日不朝與尺一歸第君何慮耶東坡詩/尺一東來唤我歸許后傳䝉過誤之寵文選乞迴謬恩)
(以光清舉栁公權詩/不忿前時誤主恩)由真宰之曲成(莊子若有真宰而/不得其朕陸龜䝉)
(幽居賦真宰難問杜詩真宰意茫茫白樂天詩/真宰倒持生殺柄薛逢詩莫道鑪鍾曠真宰)覺孤生
之易感(栁宗元詩去國䰟巳逺懐人涙/空垂孤生易為感失路少所宜)在昔重蕃宣之
職以時修朝聘之儀故韓侯入覲而詩頌見稱(詩王錫/韓侯其)
(追其貊奄受北國注韓侯入覲宣王使復/其先祖之舊職錫以追貊受北方之國也)自夷王下堂
而禮經寖廢(禮記覲禮天子不下堂而見諸侯下堂/而見諸侯天子之失禮也自夷王以下)秦
并六國易置於守牧(秦削罷列侯為三十六/郡取百粤又置四郡)漢率三嵗㑹
課於京師(嚴助傳願奉/三年計最)雖述職固有常䂓而召命特為
異數季布罷歸東郡察左右毁譽之非真(季布傳布為/河東守孝文)
(時人有言其賢召欲以為御史大夫人有言其勇使酒/難近至留邸一月見罷布進曰臣待罪河東陛下無故)
(召臣此必有以臣欺陛下者今臣至無所受事罷去此/人必有毁臣者上黙然慙曰河東吾股肱郡故特召君)
(耳/)汲黯薄視淮揚何内外輕重之太甚逮我朝之立制
執公道以用人二千石之符惟歴三丞而後與(宋景祐/元年置)
(御史裏行舉三丞歴知縣者/為之從中丞韓億之言也)十五星之位非最一郡而
不除(宋乾道二年詔非歴兩任縣令不/除監察御史非任守臣不除郎官)宜賜環之下人
所共榮苟濫吹其中安得無愧如某者少也固賤老矣
何能(左傳鄭伯使燭之武見秦君辭曰臣之少也猶不/如人今老矣無能為也又石蜡曰老夫髦矣無能)
(為/也)鷦鷯之巢一枝難語鵬程之運蚊䖟之渉千里或因
驥尾之聮(文選蚊䖟終日營營不能越階序附/驥尾則涉千里攀鴻翮則翔四海)然仙山
豈凡骨之可居(杜詩自是君身有仙/骨詳見第十五巻)而宦海驚壯心之
欲折(仙傳拾遺顔真卿舉進士甲科有道士謁曰子有/青簡之名可以度世上補仙官不宜自沈於名宦)
(之/海)亟收朝蹟謬得州麾既有人民敢云其地之褊小偶
無年嵗遑恤此身之勤勞拯救疲饑剗除蠧弊將三書
於吏考乃一遇於農秋(尚書若農服田/力穡乃亦有秋)官謗僅逃(左傳/齊侯)
(使敬仲為卿辭曰羈旅之臣敢辱高/位以速官謗源乾曜詩竊位思官謗)侯庸何有分宜歸
於田野名乃掛於朝堂出詔旨以徵還沐寵光而賜對
自度無慷慨之論備採擇又恐以綿脆之力孤使令(嚴/助)
(傳綿力薄材注綿弱/也言其柔弱如綿)忝冒有慙懇辭弗獲抑豈軫門牆
踦履之舊(賈子昔楚昭王與呉人戰楚軍走而履決行/三十步復旋取左右問曰何惜一踦履乎王)
(曰楚國雖貧豈愛一踦履哉思與偕出而弗與入也文/選江漢之君悲其墜履羅隠詩遺簪墜履應留念門客)
(如今只/下僚)故得在天地化冶之中(莊子以天地為大/鑪以造化為大冶)兹葢
伏遇某官古社稷之臣今文武之特(詩百夫之特韓詩/英雄桂林伯實惟)
(文武/特)闢四方衆正之路(尚書闢四門劉向傳杜/羣枉之門廣衆正之路)植萬世
太平之基(劉向傳決斷狐疑分别猶豫使是非炳然可/知則百異消滅而衆祥並至太平之基萬世)
(之利/也)念匹夫匹婦若納之溝中務推仁而博愛(韓文古/之君子)
(相其君也一夫不獲其所若巳/推而納之溝中又博愛之謂仁)謂吾君吾相豈後乎天
下欲更治以考功(韓文陸君之道行乎朝廷則天下望/其賜刺一州則專而不能咸先一州)
(而後天下豈吾君吾相之心哉方秋崖啟以去帝城不/逺耳冀潤九里以及京師然豈君相之意哉乃先一州)
(而後/天下)稍稱共理之良悉在旁招之列(尚書旁招俊/乂啟迪後人)葢聖
朝自無於棄物(杜詩聖朝無棄物老病已成/翁羅隠詩聖代也知無棄物)而大造奚
有於私心(左傳師克還無害則/是我有大造於西也)致此隆恩加諸蔓品某
敢不益勤鞭䇿仰副埏陶長者如公宜長者是知猥及
雲中之守(田叔傳孝文帝立召叔問曰公知天下長者/乎對曰臣何足以知之上曰公長者宜知之)
(叔頓首曰故雲中/守孟舒長者也)國士遇我以國士相報願推豫子之
忠(豫讓為智伯報仇趙襄子數之曰子事范中行氏智/伯滅之不為報仇反臣智伯智伯死子何為之報仇)
(之深也讓曰范中行氏以衆人遇我故衆/人報之智伯以國士遇我故國士報之)過此以還未
知所措
　　賀葉漕賜章服
伏審轉餉日邊拜恩天上肆加三品之服亶為六轡之
光恭惟懽慶切以某官見謂通材奮由名閥功名自以
身致術業本於家傳以醖藉之姿儀郎曹以清婉之畫
登宰掾(翟方進傳今丞相宣請遣掾史/以宰士督察天子使命大夫)屬京輦之擇使
輟禁班而建臺剸犀之鋒立斷於事叢(王襃傳巧冶鑄/干將之樸水斷)
(蛟龍陸剸犀革栁文操刀必割豈謝/剸犀顧雲啟身弓落鴈心劒剸犀)叱馭之鞭居多於
神算課功為諸路之最蜚聲達九陛之間睿眷彌隆華
襃狎至金章曳紫庸増焕於朝衣(宋制三品以上服紫/唐馮伉對殿中賜金)
(紫/服)篆字盤紅尚復傳於相印(李賀詩獨垂重印押千/官金科篆字紅屈盤)某
欣聆除目倍激懽悰引賀厦以莫遑致頌言而惟謹
　　賀陳郎中
嚴宸出令憲部升華(唐天寳中改/刑部為憲部)平反之惠久著於棘
林藴藉之風罙高於錦帳(漢百官志郎官有錦帳李詩/錦帳郎官最杜詩藴藉為郎)
(久又叨陪/錦帳坐)得人之慶在野所同恭惟某官荆璞渾成昆
鋒利用立卓卓可稱之行負多多益辦之材(韓信傳如/臣多多益)
(辦耳陳讜啟綬若若以/増榮才多多以益辦)讀萬巻之書妙能探於古義(伏/生)
(傳以古法議/決疑大獄)傳三尺之律偉自奮於殊科(杜周傳不循/三尺之法注)
(以三尺竹簡/書法律也)廷中擅持平之稱(張釋之傳廷尉天下之/平也又釋之持議平)
民心喜好生之洽(尚書好生之/徳洽於民心)涣龍光於三接(詩為龍/為光易)
(晝日/三接)表翟瑞於羣曕得古之遺孰比令狐之直(唐令狐/晅為刑)
(部員外郎上疏諌山陵事詔/答曰古之遺直何以加焉)由衆而選行顯皋陶之仁
步武禁塗翊扶興運某側聆嘉命倍激懽悰敢倩郵傳
之書敬致厦成之賀
　　賀謝丞相除少保
前旒疏寵(家語聖王/冕而前旒)左棘升班(周禮左九棘孤/卿大夫位焉)論一相
而百吏嚮方久藉彌綸之益(荀子若夫論一相而兼率/之使羣下百吏莫不宿道)
(嚮方而務是夫人主之/職也注嚮方謂不迷亂)曰三孤者貳公𢎞化聿觀名數
之隆(尚書少師少傳少保/曰三孤貳公𢎞化)麻制涣敷輿情允穆恭惟某
官大名懸日浩氣塞天以文章黼黻乎帝躬(栁文竊聞/天孫專巧)
(於天轇轕璇璣經緯星辰能/成文章黼黻帝躬以臨下民)以道徳經緯乎國事子玉
係輕重於楚翕然公望之歸(陳湯傳楚有子玉得臣文/公為之仄席而坐子玉楚)
(大夫得臣其名也左傳子玉帥師與晉文公戰於城濮/楚師敗績晉師三日館穀而文公猶有憂色曰得臣猶)
(在憂未歇也及楚殺子玉公喜而後可知/也傳喜傳楚以子玉重輕魏以無忌折衝)阿衡實左右
於商簡在帝心之久翊元聖於艱難之地鎮浮俗以渾
厚之風邦本不搖朝綱益振聚精㑹神於一堂之邃(王/襃)
(傳聚精㑹神/相得益章)折衝壓難於千里之遐(辛慶忌傳折衝壓/難勝於無形家語)
(明王之道其守也則必折衝千里/之外其征也則必還師袵席之上)掀蟄奮雷拔羣賢於
幽滯(月令仲春雷乃發聲蟄蟲咸動王充論衡雷入地/則孕毓根荄保藏蟄蟲避盛隂之害出地則長養)
(華實發揚隠伏宣盛陽之徳劉賓客集譬諸蟄蟲坏户/而死者與夫槁死亦無以異矣春雷一震必歆然翹首)
(與生為徒況有吹律者召東風以熏之其和也益速/吕和叔文如幽蟄聞春雷而起柔荑望和風而拆)出
雲降雨開九扈之豐穰(禮記天降時雨山川出雲左傳/九扈氏為農正注扈止也謂止)
(民使無過時九扈農桑九候鳥也春扈鳻鶞夏扈竊𤣥/秋扈竊藍冬扈竊黄棘扈竊丹行扈唶唶宵扈嘖嘖桑)
(扈竊脂老/扈鷃鷃)勲紀銘乎旂常(尚書厥有成/績紀於太常)思華洽於衮舄
(詩衮衣繡裳/又赤舄几几)方壽秩行東朝之慶(白樂天詩匕開第七/秩又行開第八秩司)
(馬温公致語嵗月行開九秩新葢以十年為一秩也詳/見第十四巻叔孫通傳惠帝為東朝長樂宫灌夫傳東)
(朝廷辯之注東朝太后朝也慶元/元年上太皇太后太上皇后尊號)使徽名齊太極之高
(詩太姒/嗣徽音)悉賴忠謀有禆孝理(杜詩聖朝新孝理/又孝理敦國政)爰侈延
登之典載崇特置之儀家國兩榮人天胥慶汝作舟汝
作礪方柄用之獨尊公為保公為師又綸襃之相繼(大/戴)
(禮昔者成王在襁褓之中召公為/太保周公為太傅太公為太傅)某猥持弱植(左傳子/産如陳)
(曰其君弱植閻纉傳淺𠂻弱植之徒王勃傳弱植一介/窮塗千里李白集白以弱植蚤飲香名又弱植不足援)
(文選弱植慕端操嚴維詩弱植無成秋水萍張南/史詩弱植素寡偶温庭筠啟伶俜弱植憔悴孤根)允託
元鈞亟欲引置於天霄猶復滯留於客路兹聞顯拜頓
起懦衷望鴟閣而未前益鞭下乘(青箱雜記海有魚虯/尾似鴟用以噴浪則)
(䧏雨漢柏梁臺災越王上厭勝之法乃大起建章宫/遂設鴟魚之像於屋脊以厭火災即今之鴟吻是也)賀
燕宫而敢後祗達空函(殷浩傳桓温將以浩為尚書令/遣書告之浩將答書慮有謬誤)
(開閉者數十竟達空函李商隠啟寓尺牘而畏達空函/寫丹誠而慚非健筆又比殷浩之空函情同事異望孫)
(𢎞之東閤/魂往形留)
　　逺迎鄧運使
輟自柱星按臨濡水邊方將漕何足煩言語之從臣吾
道統盟獨喜得文章之宗伯奏牋恐後負弩宜先恭惟
某官具卓爾不羣之才全浩然至剛之氣楓宸奏䇿聮
雙鳳之雄名(文選楓槐被宸注宸天子之殿庭也言樹/此木於宸中隋魏景義景禮皆有才行少)
(稱雙鳳又崔㥄為侍中弟仲文為銀青/光祿大夫同日受祿時云兩鳳聮飛)藻泮繙經集三
鱣之佳䜟當路爭為之鼓譽公車亟至於特招來游周
行黙簡上聽且御史嚴六察官之選(宋元豐中李定請/復六察於是以御)
(史専領六察以吏部及審官東西三班院隸吏察户部/三司及司農事隸户察刑部大理寺審刑院隸刑察兵)
(部武學隸兵察禮部太常寺/隸禮察少府將作等隸工察)而天子重七爭臣之員忠
良得路自古以甚難(蔡襄詩當年流落丹心/在自古忠賢得路難)慷慨敢言
如公者有幾(杜詩如公/有幾人)偉高鶱於一鶚旋進直於二螭
方君聽既專思明目張膽而論報(唐韋思謙進御史大/夫曰大丈夫當敢言)
(地當明目張/膽以報天子)苟廟論不合豈持槖簪筆之可留去國有
榮觀風無斁(譙元傳元始四年選明達政事能班化風/俗者八人為繡衣使者分行天下觀覽風)
(俗/)且來自軒墀者必具知於上意而分任耳目者初無
間於外臺(謝夷吾傳第五倫薦夷吾/曰尋功簡能為外臺之表)六轡先聲百城改
觀(賈琮傳琮為交州刺史升車/褰惟百城聞風自然震竦)三山論譔姑有華原隰
之行四海具瞻將復正廟堂之位某短鳬難續(莊子鳬/脛雖短)
(續之則憂鶴脛雖長斷之則悲羅隠啟/道薄而魚腮易暴計疎而鳬脛難加)小鼠易窮愧此
身之飄飄(文選飄飄逺遊之士托身無人之鄉杜詩飄/飄愧此身又我身本飄飄又飄飄何所似又)
(何異飄飄/托此生)踵窮途之役役來為博士恍經韓愈之三年
(韓文三年博/士冗不見治)脱自窶人謬得阮咸之五薦(霍光傳諸儒/生多窶人子)
(阮咸字仲容山濤薦咸為吏/部郎武帝不用詳見第二巻)葢造物憐其久困(莊子偉/哉夫造)
(物/者)故諸公樂於相成復有二天來照半水雖更戍之已
迫在依歸而甚勤偶纒採薪之憂稍稽削牘之禮(原陟/傳削)
(牘為疏注/牘木簡也)守奥渫而晞白日遂少舒窮局之懐(王褎傳/去卑辱)
(奥渫而升本朝注奥幽地渫/汙也言蔽奥汙渫不章顯也)舍巖穴而附青雲尚可借
飛騰之勢(伯夷傳閭巷之人欲砥行立名者/非附青雲之士惡能施於後世哉)
　　通交代徐教授
招諸生而來前徒勞駕説(韓文國子先生晨入太學招/諸生立館下誨之曰吁子來)
(前法言仲尼/駕説者也)賴君子之在後繼作主盟將拂開吾道之
光庶祛去昔時之陋緘魚有請秣馬無留(詩言秣其馬/文選秣馬脂)
(車秣/飼也)恭惟某官奮藻含章(易含章可貞栁文進/於禮司奮藻含章)佩衡帶
矩太史公宜其有子能傳金匱之書(史記太史公既掌/天官不治民有子)
(曰遷為太史令紬史/記金匱石室之書)杜陵人自足名家不負草堂之句
(杜詩舍弟尚為蒼水/使名家莫過杜陵人)再舉皆為魁士(吕氏春秋不疾學/而能為魁士名人)
(者未之有也韓文名/人魁士鮮不與善)一第徒以溷公(唐元結少不羈年/十七始折節向學)
(天寶中舉進士禮部侍郎楊浚見其文曰一第混子耳/有司得子是賴舉擢上第劉後村啟顧修名之方起何)
(一第之/足云)少年合綰於銀黄(楊僕傳懐銀黄垂三組銀黄/謂銀印黄綬文選蚤綰銀黄)
(夙昭/名譽)能事乃落於朱墨(後周蘇綽始制文案程式朱出/墨入及計帳戸籍之法陳後山)
(詩胡然落朱墨不坐致公侯洪平齋啟朱出墨入亦既/勞止黄榜紫標其能幾何李梅亭啟舍對白抽黄之業)
(為出朱入/墨之謀)思得英才而教育要知師道之尊嚴矧是濡
須素多俊傑龍虎榜頭之妙選(科舉記唐貞元八年陸/贄主文試明水賦御溝)
(新栁詩榜中得人如賈棱陳羽歐陽詹李觀馮宿王涯/李傳張季友劉遵古許季同韓愈李絳庾承宣元結胡)
(諒崔羣邢冊裴光輔萬當等皆天下孤俊偉傑之士時/稱龍虎榜一統志焦蹈無為州人宋元豐中因禮部貢)
(院火别試/蹈為第一)貂蟬門裏之貴游(漢儀惠文加金璫附蟬為/文貂尾為飾謂之貂蟬詳)
(見/前)壯觀鄉邦權輿學校在昔傳道而授業(韓文師者所/以傳道授業)
(解惑/也)或重來握節而剖符(左傳司馬握節以死/高帝紀剖符封功臣)正恐遺
風之寂寥又得名流而振起斯文未墜為木鐸非天乎
所學既行上玉堂有日矣(揚雄傳歴金門/上玉堂有日矣)某離竒多難
(鄒陽傳蟠木根柢輪囷離竒/栁文離竒詰屈縮恧㠝岏)拓落一官讀書老矣而無
聞學問久焉而不講苔荒茅屋蚤欲賦於歸來(杜詩先/生蚤賦)
(歸去來石田/茅屋生蒼苔)𤓰戍葵丘幸及時而受代聞公子之名已
舊告令尹之政必新深愧拙疎正祈全護一門自為師
友必有異聞百世以示子孫勿忘永好(王元之詩古人/重交代子孫不)
(相忘詩非報也/永以為好也)
　　賀顔中書
擢登鳳掖(唐龍朔中改中書/舍人為鳳閣舍人)就直鼇扉天寵便蕃兼内
外絲綸之職地分清切冠左右簪槖之流本朝益尊在
野同慶恭惟某官閩山竒寶(閩山一名烏石山/在福州去州一里)辟水倫
魁從古人中求之為天民先覺者以大學有用之道盡
障狂瀾(韓文迴狂瀾於既/倒障百川而東之)當皇極無偏之時長驅熟路
復踐錦窩之署旋升金掌之班俱以大手筆之文章兼
此小玉堂之詞命(漢書注晉灼曰黄圖有大玉堂/小玉堂殿此謂中書為小玉堂)豈特
盡風雷鼓舞之妙抑有資日月獻納之忠涣敷十行榮
佩兩印藥階苔砌驚逸思之湧泉(謝朓直中書省詩紅/藥當堦翻蒼苔依砌)
(上/)霧閣雲牕承恩華而起草(徐彦伯贈劉舍人詩鳳池/環禁林仙閣霧沈沈杜詩)
(晴牕檢㸃白雲篇淮南王傳召司馬/相如等視草注草謂為文之藁草)書僮供簡札之不
暇藝臣識模範之有歸服在禁聮允穆僉論宜為帝誥
得常揚元白之全才(韓文穆宗嘗言王仲舒之文可思/最宜為誥唐藝文傳序制冊則常)
(衮楊炎言詩則元稹白居易宋李迪薦鄭戢訓詞深雅/有常揚風謝絳權知制誥文章曲雅有元白風陳讜啟)
(文宜為誥/制可舉行)佇秉國鈞奮稷契䕫龍之逺業某久縻廩粟
行解戍𤓰雖諸生未免於私嘲而要人每為之延譽冗
階可脱華閥有歸逖聞清除頓使懦立念奏記之不敏
(朱博傳文學儒/吏時有奏記)顧嚮風而敢忘(儒林傳天下學士靡然/嚮風矣晉戴邈傳仲尼)
(修禮興樂於洙泗之間/天下學者靡然嚮風)窺鳳凰五色之文屬饜已久(左/傳)
(屬饜/而已)慰燕雀半生之願賀厦罙勤(杜詩桑麻深雨/露燕雀半生成)
　　賀婁寺丞(按宋史婁機字彦發嘉興人乾道二年/進士為祕書郎時太子始就外傅以機)
　　(兼資善堂小學教授隨事開明/多所裨益遷太常丞仍兼資善)
清禁疏恩(韓詩還從清切/禁再沐聖朝恩)奉常列職禮云禮云豈專於
用玉帛(禮樂志安上治民莫善於禮葢嘉其敬意而不/及其財賄故孔子曰禮云禮云玉帛云乎哉)
丞哉丞哉非止乎行文書(韓文丞位高而偪例以嫌不/可否事文書行丞涉筆占位)
(署博陵崔斯立為丞於邑喟曰/丞哉丞哉予不負丞而丞負予)必賴通明道徳之儒乃
能洽暢神祇之意恭惟某官學傳聖後才出人先胸中
藏三萬軸之遺言(韓詩鄴侯家多書插架三萬/軸東坡詩讀過牙籖三萬軸)筆下寫
五十絃之古調(漢志泰帝使素女鼓五十絃瑟而悲故/止為二十五絃金之炎啟膏馥三萬軸)
(之牙籖曲調五十絃之古瑟史懽府致/語筆下五十絃錦瑟胸中三萬軸牙籖)圓冠特立孰云
魯國之多儒(莊子魯哀公曰魯多儒士少為先生方者/莊子曰魯少儒哀公曰舉魯國而儒服何)
(謂少乎莊子曰周聞之儒者冠圜冠者知天時履絇履/者知地形綰佩玦者事至而斷君子有其道者未必為)
(其服也為其服者未必知其道也公固以為不然何不/號於國中曰無此道而為此服者其罪死於是哀公號)
(之五日而魯國無敢儒服者獨有一丈夫儒服而立乎/公門公即召而問以國事千轉萬變而不窮莊子曰以)
(魯國而儒者一/人耳可謂多乎)壽杖給扶未許漢庭之用少(孔光傳賜/太師靈壽)
(杖注靈壽木名似竹有枝節長七八尺圍三四寸自合/杕制不須削治詩釋文樻即今靈夀也節中腫以扶老)
(李靖傳授特進就第加賜靈壽杖山谷/詩殿内給扶鳴漢履螭頭簮筆見秦冠)來登鷺序能進
鯁言秘府仰賢望之高(風俗通秦周常以八月輶軒使/採異代方言藏之祕府漢藝文)
(志諸子傳説皆充秘府劉歆書/古文舊書藏於祕府伏而未發)善堂得師資之益(燕翼/貽謀)
(錄大中祥符八年仁宗封壽春郡王以張/士遜崔遵度為友講學之所為資善堂)結知宸扆擢
贊容臺訪黄鐘而衆樂和已洽聞於議論(後周論長孫/紹逺為太常)
(廣召工人創制樂器土木絲竹各得其宜惟黄鐘不調/紹逺毎以為意嘗因朝退經韓使君佛寺前過浮屠三)
(層之上有鳴鐸焉忽聞其音雅合宫調取而配奏方始/克諧唐李嗣真傳高宗時擢太常寺丞太常缺黄鐘不)
(能成嗣真居崇業里疑土中有之弗得其所道上逢一/車有鐸聲甚厲嗣真曰宫聲也市以歸振於空地若有)
(應者掘之得/鐘衆樂遂和)轉洪鈞而八荒壽行大究於施為某倦作
西遊幸嘗北面曲借齒牙之助(南史謝朓好奬人材㑹/稽孔闓有才筆未為時)
(知孔珪嘗令草讓表以示朓朓嗟咏良久手自折簡薦/之謂珪曰是子聲名未立無惜齒牙餘論羅隠啟言泉)
(晚浹未忘淘灑之功譚柄時迴别借齒牙之助洪适啟/齒牙借譽毎叼華衮之褎羽翮問程有待洪鈞之播方)
(秋崖啟微如腹背之/毛亦沾齒牙之論)遂令羽翮之生(王尊傳羽翮不修/則不可以致千里)
(中山王傳羽翮飛肉班固傳進有羽翮奮翔之用又實/羽翮之美用非徒腹背之毛蘇武報李陵書使入湯之)
(禽復假毛羽趙壹傳所好則鑚皮而出其毛羽陸士衡/集使枯朽之條更與秋蘭垂芳陸沈之羽復與翔鴻撫)
(翼唐文粹生其毛羽長其光價栁文假以羽翮偶之鶱/騰又脱鱗介生羽翼又插羽翼生風濤劉賓客集表而)
(出之為生羽翼駱賓王詩倐忽摶風生羽翼杜詩念君/惜羽翼韋應物詩誰當假毛羽雲路相追隨東坡啟特)
(借齒牙曲/成羽翼)忽聞顯除頓使懦立成弟子為博士久切依
歸(孔光傳㑹門下諸生講問欵難舉大義云其/弟子多成就為博士大夫者詳見第六巻)起客館
延賢人終煩料理(王獻之傳獻之為桓温車騎參軍温/謂曰卿在府久比當相料理詳見前)
其為開懌莫罄占陳
　　賀韓安撫(宋江東安撫司/治在建康府)
輟自計部(户部曰計部亦曰計省晉安平王孚傳/魏文帝置度支尚書專掌軍國之計)易畀
帥權天上隆名已近三臺之日月(權徳輿祕書省壁記/魏晉之際秘書與中)
(書或分或合故云職近日月宜居在三臺上丞郎之任/與南宫相亞王肅論祕書表青龍中議祕書丞郎與博)
(士議論同職近日月宜在三臺上祕書丞郎儀宜比尚/書郎侍御史今侍御史乗犢車奏事用尺一祕書丞郎)
(乗鹿車猶用尺奏恐非陛下崇儒之本/意㑹要諸路安撫以直祕閣以上充掌)淮邊巨鎮實雄
九郡之山川(淮南西路廬/壽等凡九州)建令聿新提封罙廣恭惟某官
氣岸高雅量陂宏深九千里上絶於雲霓彯彯壯翼
四十圍寒通於霜雪挺挺貞姿(杜詩霜皮澑雨四十圍/又雲來氣接巫峽長月)
(出寒通/雪山白)籍甚最聲洽於聰聽嶺以南舍棠方綠江之東
倉粟又紅升延閣之班以領轉輸借列卿之尊而總饟
饋胡中召之弗就惟外勞之是宣方聞駒轡之及郊又
被麟符而分閫(隋樊子葢傳為河東内史文帝命留守/東都曰社稷大事終以委公凡可施行)
(不拘形迹今為公别造玉麟符以代銅虎/比之蕭何冦恂云杜詩分閫救世用賢豪)帝亦念驅馳
之久備見長才公其當屏翰之雄庶觀逺略父老毋煩
於瞻悵土疆復在於按臨大府肇開殊邦震竦云是軍
中一韓之後(宋名臣言行錄軍中有一韓西賊聞之/心膽寒軍中有一范西賊聞之驚破膽)足
當淝口萬師之强隱然金湯照乎草木使邊民高枕而
卧宜天子側席以思(文選側席求/賢不遺幽賤)高牙大纛未足為公
榮喜家風之故在(歐陽公盡錦堂記高牙大纛不足/為公榮桓圭衮冕不足為公貴)𤣥
衮赤舄入趨於王覲知相業之有傳(詩王錫韓侯𤣥衮/赤舄杜祐碑𤣥衮)
(赤舄在/帝左右)某初匪師模久兹客食守奥㝔而晞白日方切
照臨(漢書叙傳守㝔奥之熒燭未仰天庭而睹白日也/注爾雅東南隅謂之㝔西南隅謂之奥栁文守㝔)
(奥者忽仰晞於白日負/泥塗者遂自濯於清源)哀窮涸而轉清波遽䝉援引(韓/文)
(大江之濆有怪物焉其窮涸不能致乎水為獱獺之笑/者葢十八九矣聊試仰首以鳴號焉庸詎知有力者不)
(哀其窮而轉之清波乎駱賓王集出籠窮短翮委轍涸/枯鱗又涸鱗濡沫常觖望於鯨波決羽槍榆頗思遷於)
(鶯樹劉長卿詩恩波自解惜枯鱗李處全/啟涸如轍鮒之揚鬛瘠甚轅駒之驤首)既千載之見
遇(文選特達而相知/者千載之一遇)忽二天之寖遙雖難忘戀軒之情
(文選棄席思君帷疲馬戀君軒李白集辭違積年伏/戀軒屏又天馬歌天馬奔戀君軒矯躍驚鴻浮雲飜)其
敢廢賀厦之禮惠沾丹鼎幸已令鷄犬之皆僊(列僊傳/淮南王)
(臨僊去餘藥鼎在庭中鷄犬䑛啄之皆得飛去王建詩/人間雞犬同時去遙聽仙歌隔水烟鄭昭先啟鳳鸞高)
(舉試觀君子之逢辰雞犬俱仙尚覬賢人之引類方秋/崖啟砥鼎餘五色之丹曽羨淮南之雞犬棄車下千金)
(之骨不幾冀/北之駑駘)誠寓素書悵莫與牛馬之下走(古詩中有/尺素書司)
(馬遷傳太史公牛馬走注自謙言牛馬之僕蕭望之傳/下走庶幾願竭區區注下走僕役也又下走將歸延陵)
(之皋文選辟書/始下下走為首)永言傾嚮未易占陳
　　鄧漕到任謝五府
抗章請外自知無補於周行仗節行邊猶恐有孤於造
化拜恩特達撫已凌兢伏念某生自窮陬際於明世小
器乏準繩之用凡材怯斤斧之加蚤竊吹於朝紳俄受
知於帝扆擢居風憲思明目張膽以報君(宋王舉正論/張堯佐狄青)
(事不從請改言職/上稱其得風憲體)初乏辰猷惟直情徑行而忤主(詩逺/猶辰)
(告/)騎省洊司於言職(百官志門下省左散騎常侍二人/正三品下掌䂓諷過失侍從顧問)
(中書省右散騎常侍二人白居易行歸登制近侍之制/騎省為貴備顧問應對之選列言語侍從之臣周必大)
(賀何大諫啟演誥鳳池升班騎省陳/讜賀林司諫啟親擢鴻儒晉登騎省)虎闈參與於講寮
(周禮師氏以三徳教國子居虎門之左文選入虎闈而/齒冑注虎闈教國子之學所也宣室志王融以國子監)
(為虎/闈)進石坳和墨之班續金匱汗青之典一時華選小
已堪難(王文公集小巳知難於上稱朱輅/啟言念大鈞之造曲矜小已之私)進有維谷之
憂退作歸田之計何期誤渥遂及庸流論譔三山覺光
華之有逺澄清二路信責任之匪輕矧桀驁之敵在旁
而凋瘵之民未復嚴為備禦寛作撫摩是必有將指之
材斯不負臨遣之意愧兹忝冒亶有夤緣(杜詩萍汎若/夤緣又君看)
(鄭谷去夤綠韓詩/青壁無路難夤緣)此葢伏遇某官社稷忠謀朝廷偉望
用人傑籌帷幄共成可大之勲居台相總權衡一本至
公之道輔贊彌縫而藏諸用(唐書杜房賛丞相所以代/天者也輔相彌縫而藏諸)
(用使斯人由而不知非明哲曷臻是哉方秋崖賀史督/相啟輔贊彌綸藏諸用惟恐衮衣之歸發縱指示著其)
(功願決籌/帷之勝)包涵徧覆而無所殊遂令去國之蹤亦玷觀
風之選某敢不堅持素節祗服清箴分天子耳目之司何
拘内外(隋文帝紀詔民間情偽誠欲備聞已詔使人所/在振恤分路揚鑣將徧四海必令為联耳目)
依大臣股肱之力尚保初終
　　謝侍從臺諌(自注亦/代鄧漕)
立右陛以記言難汙清貫(晉書文苑傳駕彼詞人共流/清貫栁文累歴清貫茂著名)
(節顧況集/驟居清貫)行邊臺而將指更冒優恩竊自揆量若為膺
荷伏念某戇愚自用黠淺寡聞(黠下八切韻㑹慧也桓/温謂顧愷之體中癡黠)
(各半山谷詩小/黠大癡螳捕蟬)三十年孤於外官誰為知己(終軍傳孤/於外官)
六百石出於上命敢不盡言積仇怨而浸深䝉眷簡之
特達置之四諌則堪嗤於汲直(宋慶厯中厭天下久敝/選用歐陽修余靖蔡襄)
(王素為諫官號曰四諌詳見第十七巻賈捐之傳置之/爭臣則汲直注汲黯方直故世謂之汲直文選汲長孺)
(之正直陳讜啟願追本朝四諫之風即繼南朝三相之/武余崇龜啟寢淮南之謀共推汲直作商家之輔必在)
(尹/躬)列在二史則有愧於遷良(西京雜記司馬遷發憤作/史記百三十篇先達稱為)
(良史之材司馬遷傳劉向揚雄博極羣書皆稱遷有/良史之材司馬索隠班固賛比良遷董兼麗雲卿)俯
仰昧桔橰之相隨(莊子子不見桔橰者乎引之則俯捨/之則仰彼人所引非引人者也故俯)
(仰而不得/罪於人)進退懼蒺藜之非據(易困于石/據于蒺藜)宜從逺屏猶
得顯除濡須水之要津觀風有耀蓬萊山之秘府列職
為高凡此僥踰知所歸嚮此葢伏遇其官受天間氣(玉/堂)
(遺範韓𢎞制天毓間氣時推上材楊矩行韓建制星緯/炳靈山河間氣楊巨源詩間氣登三事又廟謨膺間氣)
(劉長卿詩間氣生真宰又大材生間/氣王文公集受天間氣為世元龜)與日爭光(淮南子/離騷蟬)
(蜕於濁穢之中以浮游塵埃之外皭然而不滓推此志/也雖與日月爭光可也王荆公詩意氣與日爭光輝)
論議法座之前洞明國是(桓温傳楚莊王問孫叔敖曰/寡人未得所以為國是也叔)
(敖曰國之有是衆所惡也恐王不能定也王曰不定獨/在君亦在臣乎對曰君驕士曰士非我無從富貴士驕)
(君曰君非士無從安存人君或至失國而不悟士或至/飢寒而不進君臣不合則國是無從定矣莊王曰善願)
(相國與諸大夫/共定國是也)扈從屬車之後益聳民瞻挈善類以同
升軫危蹤之獨去曲加奬飾復玷使令某敢不持守益
堅激昂匪懈方此整駒騏之駕少效微勞幸嘗厠鴛鷺
之行尚依餘庇有懐戴荷罔究輸陳
　
　
　
　
　
　橘山四六卷五
欽定四庫全書
　橘山四六巻六　　　　　宋　李廷忠　撰
　　　　　　　　　　　　明　孫雲翼　注
　　賀費樞密(宋史嘉泰二年以費/士寅簽書樞密院事)
光奉制函參持機柄(歐陽集賜程戩/詔叶宣機政)用闗西之孔子坐
收無敵之勲(楊震傳震明經博覽無不窮究諸儒為之/語曰闗西孔子楊伯起北史薛道衡字𤣥)
(卿専精好學河南裴瓛稱之曰鼎遷河朔吾謂闗西孔/子罕遇其人今復見薛公矣庾信謝滕王集序啓濟北)
(顔回闗/西孔子)見江左之夷吾出佐中興之運師言清穆國勢
尊榮(余日華賀卲太常啓/益昭賢業允穆師言)恭惟某官識際天人器周文
武馬長卿之名雋既近炳江漢之靈(左思蜀都賦江漢炳/靈世載其英班固通)
(幽賦氏中葉之炳靈北史栁遐字子昇幼竒邁謝舉嘉/之曰江漢英靈見於此矣陳讜賀李司業啓天地間氣)
(江漢/炳靈)葛武侯之竒才有長驅河洛之志(諸葛亮傳亮據/武功五丈原與)
(司馬宣王對於渭南相持百餘日及軍退宣王按行其/營壘處所曰天下竒才也呉大鴻臚張儼論亮曰孔明)
(起巴蜀之地蹈一州之土提步卒數萬長驅祁山慨然/有飲馬河洛之志李詩長筞掃河洛杜詩長驅河洛昏)
培風而輕萬里(莊子九萬里則風斯在/下矣而後乃今培風)排雲而上九闗
(韓詩排雲/呌閶闔)直道寓於記言批敕之間清議行乎訟禮題
才之際(曹褎傳諺云作舍道傍三年不成㑹禮之家名/為聚訟互生疑異筆不得下裴頠讓吏部尚書)
(表臣少無鑒察之譽長無題才之功山濤傳濤所奏甄/狀人物各為題目吳志李肅甄竒録異薦拔後進題目)
(品藻曲有條/貫號為得才)約古今而成一家之史侍朝夕以讀九丘
之書(熊克啓妙學淹貫通九丘八索之/書雄文渾成全三光五嶽之氣)疊組清華列紳
歆豔何見遇於時若此盖不負所學致然方正道湮微
公乃懸玉衡而為鑑(杜詩金鐘大鏞在東/序冰壺玉衡懸清秋)逮流俗波靡
公能端砥柱而不移在國人皆曰賢(宋葉少藴避暑録/話云前輩作四六)
(不肯多用全經語惡其近賦也適㑹亦有不得避者但/不得强用之爾子瞻作吕申公制云既得天下之大老)
(彼將安歸乃至國人皆曰賢夫然後用氣象雄傑格律/超然何傷其用經語也自大觀後時流争以用經句為)
(工於是相與裒次排比以待用不問其如何粗/可牽合則必用之雖有甚工者而文氣掃地矣)宜天子
恨見晚置諸左右可以填天下(杜周傳竊見朱博忠信/勇猛材畧不世出宜徴)
(置左右以/填天下)用是正直可以尊朝廷爰出賛書進參宥命
今莫病乎兵驕將懦何以擊强所可恃者君明臣忠自
能服逺圗回四海(荀子圗囘天下於掌上而辨白黒注/囘轉也言圗謀運轉天下之事如在)
(掌上/也)端委一堂(端委禮衣也左傳劉定公曰弁冕端委/以治民又泰伯端委以持周禮又晏平)
(仲端委而立於虎門之外國語晉侯端委入武宫又董/安于曰端委以隨宰臣晉謝琨傳端委朝堂使百寮任)
(職臣不/如庾亮)嚴號令以張軍國之容(司馬法軍容不入國/文選其軍容不犯)總
方略以制邉陲之變(召信臣傳有方畧薛宣傳財用筆/研皆為設方畧趙充國傳圗上方)
(略霍去病傳顧方略何/如耳耿秉傳便宜方略)有壓難折衝之勢無驚邉杌士
之憂(四子講德論驚邉/杌士屢犯芻蕘)以第一魁而運天樞足禆廟算
(春秋運斗樞第一天樞第/一至第四為魁詳見前)使宅百揆而熙帝載行副巖
瞻(尚書有能奮庸熙/帝之載使宅百揆)某仰泰山之崔巍(説文崔大髙也/巍亦作嵬爾雅)
(石戴土謂之崔嵬詩陟彼崔嵬司馬/相如傳嵌嵸崔嵬揚雄傳前殿崔嵬)甘泮水之寂寞(李/翺)
(韓文公行狀公為祭酒生徒喜/曰公為祭酒國子監不寂寞矣)顧三年推擠之不去忽
諸公薦譽之沓來俾脱冗階進登翹館一聞除目十倍
懽悰雖文為下科曽預聖門之題品幸師居大位尤令
博士之依歸(孔光傳其弟子多成就為博士大夫者見/師居大位㡬得其助力光終無所薦舉至)
(或怨之其/公如此)雀躍惟深(莊子鴻䝉方將/拊髀雀躍而㳺)魚傳弗敏
　　賀淮西趙運使(自注子固按宋淮西/路轉運使治在廬州)
伏審寓筆蓬山乗軺淮水閫雄二路威名備鬯於為連
臺按四司禮樂載華於臨遣觀風如舊建令維新恭惟
某官六學宗儒(翟方進傳身為儒宗致位宰/相劉向傳仲舒為世儒宗)三朝名彦
道尊師氏仰北斗以摳衣(禮記摳衣趨隅疏漢時受學/有摳衣前請之法王式傳摳)
(衣升堂頌禮甚恭王安石詩摳衣最出諸生後倒履嘗/傾廣座中洪适啓望傾學者仰北斗之垂光名滿寰區)
(軋魁星/而齊色)文屈逺人對南金而斂袵(大唐新語張文成以/詞學知名凡七應舉)
(四參選皆登甲科人號青銅學士久視中大官令馬仙/童陷默啜問張文成何在仙童曰自御史貶官黙啜曰)
(此人何不見用也後新羅日本使入朝咸使人就寫文/章而去其才逺播如此又馮定雅擅文章新羅國傳定)
(黒水碑畫鶴記西畨所館寫定商山記于屏其名/傳戎狄如此張良傳楚必斂袵而朝袵衣襟也)聿來
中召即簡上知凡西南半屬於部封實惟(缺二/字)去左右
十周於嵗筦尚以郎潜(筦通作管亦作琯古者琯以玉/所謂玉律也説文管如箎六孔)
(十二月之音物□地牙故謂之管張衡傳尉龎睂而郎/潜兮逮三葉而遘武漢武故事上至郎署見一老郎鬚)
(睂皓白問何時為郎何其老也對曰臣姓顏名駟以文/帝時為郎文帝好文而臣好武景帝好老而臣尚少陛)
(下好少而臣已老是以三葉不遇也帝感其言擢為㑹/稽都尉劉禹錫詩顧予久郎潜宋周煇清波雜志紹興)
(間某自郎遷卿久次以啓投秦丞相有郎久潜於/省闥卿尚少於朝班秦雖極稱賞終不克入從)盖富
貴利達未嘗入其心故進退出處無不當於義當宁熟
英規之久(爾雅門屏之間謂之宁/禮記天子當宁而立)起家聯使組之華(劉/歆)
(傳以病免官起家後為安定屬中郎尉/掦雄傳諸附離之者或起家至二千石)决獄㡬何錢糓
㡬何帝其深念大夫皆曰國人皆曰賢者優為想吏民
素習於教條(循吏傳以興化條注凡言條者一一/而疏舉之若木條然互見第一巻)甫旬
月已騰於課最登國富刑清之道攬轡肅然在朝尊徳
進之時賜環近矣倚隆大任式究逺圗某桑梓孤生(詩/維)
(桑與梓必/恭敬止)藻芹冷次見平日楷模之所及實他時節制
之焉依除目一攽懽悰十倍自憐末客恐莫陪梁苑之
㳺(文選梁王不悦逰於兔園乃置甘酒命賔/客召鄒生延枚叟相如未至居客之右)儻記故人
尚可借蘇天之庇
　　賀韓運使除戸部郎中淮西總領
峻陟民曹肅供軍饟列星炳煥出聨使節於二星一路
澄清就總貨權於六路(宋紹興中設四總領淮西總領/治建康建康池州諸軍錢糧所)
(隸/)部封寖廣號令罙新恭惟某官蓄徳淵洪受材瓌異
蚤覺羽翰之健匪縁肺腑之私(王莽傳伏自惟念得託/肺腑戴胄傳胄與我非)
(肺腑/親)世有文名盖皇甫李翺之不及(韓愈傳其徒李翺/李漢皇甫湜從而)
(效之遂不/及逺甚)家傳相業皆姚崇宋璟所未為(唐宰相世系/表韓氏宰相)
(四人宋韓絳韓縝兄弟拜相世稱桐/樹韓家魏公儀公亦是父子宰相)籍甚一門聞於四
海爰自簡知於當宁謂宜控制於上流治課獨優寵章
狎至原頭六轡逺帶蘭香江口千屯坐看粟腐足貔虎
有餘之食(尚書如虎如貔説文貔豹屬詩獻其貔皮爾/雅貔白狐一名執夷陸璣云似虎一云似熊)
(遼東人謂/之白熊)本馬牛已試之規(木牛/流馬)臺治不移國威斯暢
里閭盛事未須誇晝錦之榮(魏志張旣為雍州刺史太/祖謂既曰還卿本州可謂)
(衣錦晝行矣唐張士貴虢州人唐初從平洛授虢州刺/史帝曰顧令卿衣錦晝行耳歐陽公晝錦堂記其豐功)
(盛烈所以銘彛鼎而被絃歌者乃邦家之光非閭里之/榮也劉禹錫詩朝服歸來晝錦榮宋之問詩衣錦晝還)
(鄉/)朝野公言行且趣介圭之覲某初無邉績幸竊隣光
十行喜聴於詔除一障遂歸於節制搖旌徒切引履莫
遑瞻郎位於太微之間班行夐鬲(鬲亦作隔説文障也/薛宣傳西州鬲絶)
序王人於諸侯之上芘䕃為多(公羊傳隠公八年公㑹/王人齊侯宋公鄭侯許)
(男曹伯盟于洮王人者微者也曷為序乎諸侯之上先/王命也翟方進傳春秋之義王人微者序乎諸侯之上)
其為欣愉未容敷究
　　囘巢縣魏知縣(巢縣本古南巢地春秋舒邑漢為/居巢隋為襄安唐屬廬州宋置無)
　　(為州/改屬)
祗奉宸綸榮紆宰紱(紆音迂説文詘也一曰縈也/周平園詩聊紆墨綬奉安輿)重一
雷之寄固宜得於名流(漢光武紀古帝王封諸侯不過/百里故利以建侯取象于雷易)
(屯卦初九利建侯又曰震驚百里/故封諸侯地方百里以法雷也)妙五雲之書遽先加
於冷署過勤謙抑倍切兢慙恭惟某官地望穹崇天資
踔越(踔卓立也孔光傳踔絶之能韓文公/集序汙瀾卓踔唐書贊卓越之姿)治行著矣有
聲宣帝之中興(魏相傳朝廷知弱翁治行丙/吉傳贊宣帝中興丙魏有聲)風烈挺然
是似鄭公之遺直(魏徴傳謩之議論挺挺有祖/風烈栁芳稱徴為三代遺直)優入崇
臺之幕復從大府之羅顧何施而不宜信所居之可紀
(薛宣傳所居皆/有條教可紀)奏課欲觀於三異提封來領於一同閭
里交驩山川改色聊煩撫字起忠信邑之絃歌即命登
庸傳政事堂之衣鉢(大唐新語舊制宰相常于門下省/議事謂之政事堂故長孫無忌魏)
(徴房𤣥齡等以他官兼政事者皆曰知門下省事𢎞道/初裴炎自侍中轉中書令執朝政始移政事堂于中書)
(省至今以/為故事)某宦塗益落學圃就荒猥以積憂之餘得夫
思樂之所顧小人何其多幸(穣矦傳天幸為多矣文選/豈其多幸親逢旦暮又適)
(兹多/幸)有君子與之同寮(韓文留守無/事多君子僚)韓昌黎松竹之林
行依美䕃魯僖公芹藻之地與有榮光
　　回廬江韓主簿(廬江本漢龍舒原𨽻廬/州宋置無為軍改屬)
封侯萬戸未若識韓荆州(唐李白與韓朝宗書白聞天/下談士相聚而言曰生不願)
(封萬戸侯但願一識韓荆州何人之景慕一至于此洪/适啓體號五雲屢枉鳴謙之誨侯封萬戸未降快覩之)
(心/)讀書十年不如詣習主簿(晉陽秋桓溫入蜀聞有善/星者夜執其手于星下問)
(國祚長短星人曰太微紫微文昌三宫氣候决無虞五/十年外不論耳温不悦送絹一疋錢五千與之星人詣)
(主簿習鑿齒曰今受㫖自裁乞為標掲棺木問其故曰/賜絹令僕自殺乞錢以買棺故知之耳鑿齒曰君㡬誤)
(死子知星宿有不騐之義乎絹以戲君錢供資糧是聴/君去耳星人喜以言詣溫温笑曰君二十年看儒書不)
(如一詣習/主簿也)久聞斯語今見其人恭惟某官才譽有孚徳
履無愧七葉之相門必大(文選七葉重光/又七葉珥漢貂)三階之帝傅
方尊(黄帝泰階六符經泰階者天之三階也上階為天/子中階為諸侯下階為士庶人上階上星為男主)
(下星為女主中階上星為諸侯三公下星為卿大夫下/階上星為元士下星為庶人三階平則隂陽和風雨時)
(社稷神祗各獲其安是謂太平三階不平則五神乏祀/日有食之水潤不浸稼穑不成冬雷夏霜百姓不寧故)
(治道/傾)在蛟龍得雲雨之時其進孰禦(後魏楊大眼謂同/寮曰吾之今日所)
(謂蛟龍得雨之秋也自此一舉不復與諸/君齊列矣杜詩蛟龍得雲雨鵰鶚在秋天)以鸞鳳棲枳
棘之野所取獨亷想紈綺之習盡除(漢書叙傳班固與/王許子弟為羣在)
(綺襦紈袴之間非其好也注紈素也綺細綾也並貴戚/子弟之服文選弱冠王孫綺紈公子又珥蟬冕而襲紈)
(綺之/士)豈簿書之塵足累聊樹佳政式基逺圗誰謂君臣
相遇之難又見父子並為之美(楊萬里送羅主簿詩惟/君有子又擢桂父子仇)
(香仍/一門)某問學不裕(尚書好/問則裕)功名甚疎鳴絃於積憂之餘
濫巾乎思樂之所顧小人何其多幸有君子與之同僚
殷勤雙鯉之書恵然寄意寥落三鱣之席行矣分光懐
荷之私面見以罄
　　回王主簿
誦少陵歸田之詩顧廣文之何用(杜詩先生早賦歸去/來石田茅屋生蒼苔)
(乂名髙萬/古知何用)作河南同官之記惟主簿之可稱(韓退之河/南府同官)
(記于河南主簿則得故相國范陽盧公于汜水主簿則/得故相國滎陽鄭公于陸渾主簿則得相國天水趙公)
(於登封主簿則得吏/部尚書吳郡顧公)公方鼎來僕將解去尚有一日交
驩之適(陸賈傳君何/不交驩太尉)少慰十年景仰之勤(野客叢書山/谷云俞清老)
(作景陶軒名為未當詩曰髙山仰止景行行止景明也/髙山則仰之明行則行之自晉魏間所謂景莊景儉等)
(從一人差誤遂相承謬僕謂此謬自漢己然非始于晉/魏也東漢劉愷傳曰愷景仰前脩注景慕也則知此謬)
(其來尚矣東坡作孫巨源景疏樓詩云不獨二疏為/可慕他時亦有景孫樓豈特俞清老之謬而已哉)恭
惟某官玉潤金相(文選玉質金相晉書文苑傳金相玉/潤林薈川沖將美前修垂裕來葉潘)
(尼皇太子釋奠頌鋪以金聲光以玉潤駱賔王/啓常山王之玉潤全聲博望侯之蘭熏桂馥)虎文鳳
采(蜀志虎生而文炳鳳/生而五色詳見前)出江左風流之裔卓卓有聞(齊/王)
(儉為國子祭酒作解散髻斜插簮朝野多慕之儉嘗謂/人曰江左風流宰相惟有謝安意以自比也任昉三槐)
(文集序𢎞長風流許與氣類李樓通王總領啓江/左風流之後代不乏人襄陽耆舊之家世濟其美)負洛
陽年少之才軒軒獨步(賈誼傳洛陽之人年少初/學文選賈生洛陽之才子)脱頴
而出操刀是能正應上絶乎雲霓胡乃下棲於枳棘曵
長裾者皆其後難竝俊逰(鄒陽傳何王之門不可曵長/裾乎仇覽傳今日太學曵長)
(裾飛名譽者皆主簿/後耳詳見第一巻)使束帶而立於朝佇揚逺業某拙
無與比患在好為諸生皆得以揶揄(説文揶揄手相笑/也東觀漢紀光武)
(令王霸至薊市中募人市/中人皆大笑舉手揶揄之)要人或為之推挽(宋顏延之/子竣既貴)
(重權傾一朝凡所資送延之一無所受嘗謂竣曰我平/生不喜見要人今不幸見女左傳衞君必入夫二子者)
(或推之或輓之欲無入得乎韓/文無相知有氣力得位者推輓)選坑雖脱(韓詩不脱吏/部選可見偶)
(與竒劉後村啓幸脱選坑來為壯邑潜敷啓桂殿夢回/二十二年而選坑未脱桃源路絶㡬千萬里而宦海何)
(遥戴象麓啓三年兵火之憂煎頭驚/半白孤宦選坑之汨沒眼孰回青)荒徑猶存(文選三/徑就荒)
(松菊/猶存)將及𤓰而亟歸辱行李之末至(宋焉永卿嬾真子/亳州祁家極收本)
(朝前輩書帖僕嘗見其家所收孫宣公奭書尺有云行/李鼎來盖古之行李乃今之行使也魯僖公之三十年)
(燭之武見秦伯曰若舍鄭以為東道主行李之往來共/其困乏注云行李使人也魯襄公之八年鄭及楚平晉)
(責曰君有楚命亦不使一个行李告於寡君注云一个/獨使也行李行人也然古之行字從山下人人下子作)
(􁙾後人乃轉作李也一个行李謂一介行使今人以行/李為隨行之物失之逺矣方勺泊宅編世言行李出左)
(氏杜預注云使人也唐李濟翁云當作行使余以為史/記皋陶為大理一本作大李天官書曰熒惑為李徐廣)
(注曰外則理兵内則理政又黄帝有理法一篇顔師古/注曰理者法官之號總兵刑政故其書曰理法則理與)
(李其義自通盖人將有行必先治裝如孟子之言治任/鄭當時之言治行皆治裝之意然則理亦治也今以行)
(李名裝何/為不可)千里見似人而喜聊得同寅十部勝從事之
賢先勤慰問報音不敏慚色為多
　　回無為黄縣尉
勌矣客逰偶屬西州之道院優哉吏隠喜逢東野之詩
人(詩優哉㳺哉汝南先賢傳郭儀吏隠于蟻陂之陽杜/詩吏隠適性情又肯信吾兼吏隠名韓翃詩公孫吏)
(隠/時)期尊酒以細論(杜詩何時一尊/酒重與細論文)荷素書之逺饋㳺揚
過厚(季布傳使僕㳺揚/足下名于天下)蔵去為榮(陳遵傳性善書與人/尺牘皆蔵去以為榮)
(段成式啓捧讀増蔵去/之榮執持有飛走之懼)恭惟某官韻宇冲融(褚淵碑文/韻宇𢎞深)
(喜怒不/見其際)才資清劭(劭髙也法言公儀董仲舒之才之/劭也潘岳楊仲武誄雋聲清劭)出
良冶良弓之後家學有傳在朝衣朝冠之中賢聲已著
梅子真不妨於蕭散(梅福傳福字子真為郡文學補南/昌尉至元始中王莽顓政一朝棄)
(妻子去九江至/今傳以為仙)杜少陵休歎於凄凉(杜詩不作河西/尉凄凉為折腰)雖
嵗月之少淹實功名之自始不免捶楚威行草野之區
(韓延壽傳民無箠楚之憂注箠杖也楚荆也宋彭乗墨/客揮犀杜甫贈髙適詩云脱身簿尉中始與箠楚辭韓)
(愈贈張工曹詩云判司卑官不堪説未免箠楚塵埃間/杜牧寄小姪阿宜詩云參軍與簿尉麈土驚恇勷一語)
(不中治鞭捶滿身瘡以此明唐之參軍簿/尉有過則受笞杖之刑猶今之胥吏也)即解印章步
入雲霄之路(陳後山詩簿領三/年乆雲霄一步趨)某未能植已何以芸人
久懐飯不足之憂(杜詩廣文先/生飯不足)忽思芹可采之樂(詩思/樂泮)
(水薄采/其芹)及期往戍有徳為隣老將不侯其敢犯灞陵之
禁(李廣傳廣老數竒又此乃將軍所以不得侯又廣嘗/從人夜飲還至灞陵亭灞陵尉訶止廣廣騎曰故李)
(將軍尉曰今將軍尚/不得夜行何乃故也)孺子可教尚須傳圯上之編(張良/傳良)
(嘗㳺下邳圮上有一老父至良所墮其履圯下顧謂良/取履良取履跪進父以足受之曰孺子可教矣出一篇)
(書曰讀是則為帝王師後十三年/見我濟北穀城下黄石即我也)報謝之私敷陳㒺既
　　回樊縣尉(自注/思科)
特拜帝恩初供尉事隠吏逢梅福足知臭味之同(杜詩/吏隠)
(逢梅/福)冷官獨廣文幸託聲光之未恭惟某官卓爾大雅
允矣老成(詩允矣/君子)羅列宿于胸中(李賀詩二十八宿羅/心胸元精耿耿貫當)
(中蔡開啓羅星斗於胸中吹嘘/萬象掃雲煙於筆下黼黻八紘)倒三江於筆下(杜詩詞/源倒流)
(三峽/水)方豹隠南山之久韜養愈豐(列女傳陶詹子相陶/其政不修而家益富)
(其妻抱子而泣姑問泣何也曰妾聞南山有𤣥豹霧雨/十日不下食欲以澤其身而有文章也故有威而逺害)
(今夫子不修徳而家益厚禍且至矣/謝朓詩雖無𤣥豹姿且隠南山霧)逮龍翔宛水之初
躋攀獨後(寧國府本漢宛陵宋乾道元年以孝宗潜藩/升宣州為府文選龍飛白水鳯翔參墟又鳯)
(鳴朝陽龍/翔景雲)雖負少年之雅望终知大器之難量聊宣障
塞之威(漢舊儀邉郡太守/將萬騎行障塞)要息兵池之警(龔遂傳海瀕/遐逺不霑王)
(化其民困于飢寒而吏不恤故使陛/下赤子弄陛下之兵於潢池中耳)河西趨走問賢者
亦樂乎(杜詩不作河西尉/又老夫怕趨走)海北來歸見公等何晩也某
久焉慕誼忽此同寅何期十部之最賢先及諸侯之下
客顧竊吹以無補欲歸耕而未能苔滿石田空負少陵
之句(杜詩石田茅/屋生蒼苔)月揺金瀬尚陪東野之㳺
　　謝商知府薦舉
横經無補(後漢董春逺方門徒學者常數百人諸生每/升講堂鳴鼔三通横經捧手請問者百人張)
(于湖集横/經師幄)褎字有榮(春秋榖梁傳序一字/之褎寵踰華袞之贈)盖先生自此
而升欲親傳於衣鉢(鄭公顯啓情文契濶愧小子不知/裁之詔札喧傳知先生自此升矣)
以孺子或為可教遂曲置於門牆不由請謁之私是謂
特達之遇且泮林之官雖冷而繡溪之地最靈(繡溪在/廬江縣)
(西五十里發源馬槽山下西日映之紋如錦繡東流入/江宋王之道詩畫橋雕檻接招提新有幽人傍繡溪十)
(頃浄明天上下兩/奩光映水東西)凡曽繫馬而小留(杜詩廣文到官/舍繫馬堂階下)皆
已攀鱗而直上若昔之皇華使者與今之道院主人將
復開桃李之新畦(唐狄仁傑為相薦張柬之有宰相材/武后卒用為相又薦姚崇桓彦範敬)
(暉等數十人悉為名臣或曰天下桃李皆在公門牆公/曰薦賢為國非為私也隋崔頤答豫章王書門有將相)
(宜樹桃李謝朓/詩桃李成蹊徑)宜不忘芹藻之舊署然必有䆳學足以
淵源多士(漢成帝詔儒林/之官四海淵源)髙文足以鼓吹一時(晉書孫/綽傳綽)
(絶重張衡左思之賦每云/三都二京五經之鼔吹也)履踐久而行純議論博而識
逺以是結知於當路乃能繼踵於前芳苟非其人恐孤
此道如某者伶俜寒影(伶俜亦作竛竮行不正也文選/少伶俜而偏孤東坡詩照見寒)
(影髙伶俜劉珙啓臃/腫無堪竛辨寡與)踸踔鈍踦(踸音潘説文踸踔行無/常貌或作趻莊子後以)
(一足趻踔而行文選故踸踔於孤韻又踸踔磥硌李嶠/上張長史書婆娑塵垢之下踸踔藩籬之間踦隻也踦)
(隻不耦也叚㑹宗傳/亦足以復雁門之踦)少嘗策筆研之勲晚未得詩書之
力(白樂天詩一生/不得文章力)千莖白髮摧殘憂患之林(杜詩數莖/白髮那抛)
(得/)一寸丹心蹭蹬功名之㑹(蹭蹬失道又困頓也杜詩/蹭蹬無縱鱗又白髮千莖)
(雪丹心/一寸灰)謂轍環侯國而孟軻猶或見沮故裾曵王門而
鄒生有不屑為自分困窮胡顔詭遇聊欲絃歌以資三
徑(晉書陶潜為鎮軍建威參軍謂親朋曰聊欲絃歌/以為三徑之資可乎執事者聞之以為彭澤令)遂
從學館以誨諸生(韓文國子先生晨入太/學招諸生立舘下訓之)㸃勘遺言豕
亥之訛莫辯(韓詩丹鉛事㸃勘家語卜商反衛讀史志/者曰晉師伐秦三豕渡河子夏曰非也己)
(亥耳讀史志者問諸晉史果曰己亥於是衛/以子夏為聖張鷟集亥之與豕涇渭莫分)掇拾小技
蟲篆之巧何為(杜詩文章一小技法言或問吾子好賦也/曰然童子雕蟲篆刻俄而曰壯夫不為)
具眼相逢髙情特異旣不待躍金之自獻(莊子今大冶/鑄金金踴躍)
(曰我且為鏌鎁大冶必以為/不祥之金李詩為金好踊躍)又不假蟠木之先容恵然
賞音本一話言之交契(王荆公詩忍向時人覔賞音駱/賔王詩意氣一言合風期萬里)
(親/)勇於公舉雖十錐力以莫移(中山靖王傳朋黨執虎/十夫撓錐注撓曲也)
人為驚嗟已知僥倖兹盖伏遇某官中流砥柱清秋玉
衡徳隆道尊直欲輕萬戸侯而不顧仁豐義熟猶且慮
一介士之或遺凡異時吐握之宏模皆今日激揚之雅
意張温造之羅於幕下脱毛遂之頴於囊中曽是虚庸
亦歸料理品題數語(李白與韓朝宗書天下以足下為/文章之司命人物之權衡一經品)
(題便作/佳士)温飽一生(宋魏泰東軒筆録王沂公曽青州發/解及南省程試皆為首冠中山劉子)
(儀為翰林學士戲語之曰狀元試三塲一生喫/著不盡沂公正色答曰曽平生之志不在温飽)某敢不
持白璧之素脩(左雄傳虞詡薦雄疏方今公卿以下類/多拱黙以樹恩為賢盡節為愚至相戒)
(曰白璧不可為/容容多後福)報黄金之重諾(季布傳得黄金百斤不/如得季布一諾足下何)
(以得此聲於梁楚間哉方秋崖啓戴刺史之/二天秋踰𤓰戍得將軍之一諾春在桃溪)所未能者
竊有志焉謹步趨於夫子之後塵充其幼學受教令於
文翁之便坐服以終身
　　謝王漕薦舉(自注既得照/牒而公被召)
立談取白璧之雙已知無分(虞卿傳躡蹻擔簦説趙孝/成王一見賜黄金百鎰白)
(璧一雙再見爵上卿黨錮傳畫半/䇿而綰萬金開一説而錫琛瑞)重諾勝黄金之百豈
是虚聲(李詩片辭貴白璧重諾輕黄金王勃集虞公再/見懸光白璧之前季布一言猶定黄金之諾)
盖將藉此為登龍之榮庶㡬來者繼成蠅之誤(歴代名/畫記曹)
(不興吳興人也孫權使畫屏風誤落筆㸃素因就成蠅/狀權疑其真以手彈之時稱吳八絶王維詩屏風誤㸃)
(惑孫郎按畫蠅事甚新摭言云進士褚載投贄于蘇威/侍郎有數字犯諱載啟謝畧曰曹興之圖畫雖精終慚)
(誤筆殷浩之矜持太過翻達/空函則前人已有用之者矣)襃過其實愧積於中竊以
山川出雲降雨㡬徧(禮記天降時/雨山川出雲)樓臺近水得月翻遲
(宋范文正公知杭州蘇麟為属縣巡檢未為收録獻/詩云近水樓臺先得月向陽花木易為春文正薦之)盖
平生自拙於干求而造化何私於施與剡章欲上召節
已臨要令萬物之皆春須公顯用豈以匹夫之未澤為
我留行然而登匠石之門者寧有棄材(韓詩大匠無棄/材尋丈容有施)
(况當營都邑杞梓用不疑杜牧之詩常思掄/羣材以為國家治譬如匠見木礙眼皆不棄)遇伯樂而
鳴者以其知己(戰國䇿驥服鹽車而上太行遷延負轅/不能上伯樂遭之下車攀而哭之驥於)
(是俛而噴仰而鳴聲聞於天若出/金石者何也彼見伯樂之知己也)一紙怳從於天墜(皮/日)
(休詩但負劉𢎞一紙/書韓詩如天落雲錦)寸根頓解於地寒賤姓名不必上
聞妙言語已能借重雖沒吾齒不孤此身如某技能甚
疎問學不裕少年場上脩名所立者㡬何(白樂天詩還/似今朝歌酒)
(席白頭翁入少年塲離騷老冉/冉其將至兮恐脩名之不立)多難叢中鋭氣已銷其
大半遮眼之青衫久敝折腰之紅粟屢空(陶潜傳潜為/彭澤令郡遣)
(督郵至縣吏白應束帶見之潜歎曰吾不能為五斗/折腰拳拳事鄉里小人遂解印賦歸去來以遂其志)分
宜置散以投閒誰肯哀窮而悼屈且韓公之書三上(韓/文)
(書再上而志不得通足/三及門而閽人辭焉)與孔子之轍四馳在昔賢固樂
於求伸柰吾道每難於見售是宜寒素袖手而退聴敢
與權貴鼓臂以争先何期賞音亦到冷署謂在勞頗久
於趨事故臨分不忍於棄捐自視缺然詎宜得此兹盖
伏遇某官軒軒國士(韓信傳國士無雙/注為國家之竒士)廪廪吏師恵露
仁風徧兩淮之草木(文選仁風扇越恵露沾呉駱賔王/集仁風飄十里之雄恵露灑二天)
(之/渥)清水明鏡照四海之衣冠(韓安國傳草木遇霜者不/可以風過清水明鏡不可)
(以形/逃)寛假以盡其才延訪而接以禮一經題品十倍光
輝要使久枯之轍更生(莊子車轍之中鮒魚曰我東海/之波臣也豈有升斗之水而能)
(活我哉駱賔王集分其斗水濟/濡沫之枯鱗杜詩餘波期救涸)已絶之絃再續(博物志/漢武帝)
(時西海國有獻膠五兩者帝以付外庫餘膠半兩西使/佩以自隨後從武帝射於甘泉宫帝弓弦斷從者欲更)
(張絃西使乃進乞以所送餘膠續之座上左右莫不怪/西使乃以口濡膠為水注斷弦兩頭相連注弦遂相著)
(帝乃使力士各引其一頭終不相離西使曰可以射終/日不斷帝大怪左右稱竒因名曰續弦膠杜牧詩天外)
(鳳凰誰得髓何/人解合續弦膠)致兹庸𤨏(𤨏細也小也漢書錯/之𤨏材智小謀大)辱在襃
升某敢不恪守素修勉規來效馬不進也益加在後之
鞭(莊子善養生者如牧羊/然視其在後者而鞭之)人焉廋哉尚答知心之遇
　　又謝王漕保舉充文華科
襃字垂前拔於常調需章繼上置在華科(易雲上於天/需説文需須)
(也/)還同跨鶴以纒腰(太平廣記有客相從各言其志或/願為掦州刺史或願騎鶴上昇或)
(願多貨財其一人曰腰纒十萬貫/騎鶴上揚州葢欲兼三人之願也)豈特舍魚而取掌(張/恊)
(七命封/熊之掌)榮哉一遇疊此二恩竊以士類之重輕由乎文
章之髙下况雄之言博洽道或未醇(劉向傳贊孟軻荀/況董仲舒司馬遷)
(劉向揚雄此數公者皆博物洽聞韓愈傳贊其/道盖自比孟軻以荀況揚雄為未純寧不信然)游夏之
學淵源辭猶莫措(董仲舒傳考其師友淵源所漸猶未/及乎游夏史記孔子世家孔子文辭)
(有可共者至於作春秋/游夏之徒不能贊一辭)矧自世變日下習俗波頹争出
所長以自鳴求適於用者葢寡錦心繡口或失浮夸(李/翰)
(林别集序白從弟令問嘗目白曰兄心肝五臟皆錦繡/耶不然何開口成文揮翰霧散耶桞文駢四儷六錦心)
(繡/口)玉斚瓊桮寧無玷缺(斚玉爵也夏曰琖商曰斚周曰/爵唐劉肅大唐新語徐堅問張)
(説曰今之後進文辭孰賢説曰韓休之文如太羮𤣥酒/雖雅有典則而薄於滋味許景元之文如豐肌膩體雖)
(穠華可愛而乏風骨張九齡之文如輕縑素練雖濟時/適用而窘於邉幅王翰之文如瓊桮玉斚雖粲然可觀)
(而多有/玷缺)如二陸二班之濟美(晉書陸雲傳雲六歳能屬/文少與兄機齊名雖文章)
(不及機而持論過之號曰二陸文選相/如工為形似之言二班長於情理之説)與四友四傑之
齊名(唐駱賔王善屬文與盧照隣楊烱王勃文辭齊名/海内稱為四傑宋謝靈運與族弟恵連何長瑜荀)
(雍羊睿之以文章賞㑹時人謂之四友又唐/杜審言與李嶠崔融蘇味道亦稱文章四友)渾厚者要
是實才衒露者終非遠器雖各出一家之機軸(北史祖/瑩以文)
(學見重嘗謂人曰文章湏自出機軸/成一家風骨何能共人同生活也)終不逃大匠之權
衡自惟何人辱在兹選如某者性非語上質夲枵中矯
矯自傷窮更疑於有鬼(韓昌黎送窮文矯矯亢亢惡圓/喜方又凡此五鬼為吾五患)
恂恂如鄙老秪歎於不矦(李廣傳李将軍恂恂如鄙人/口不能出辭又廣與望氣者)
(王朔語曰自漢擊匈奴以軍功取矦者數十人廣不為/後人然終無尺寸功以得封邑者何也豈吾相不當矦)
(耶摭言唐温造天啓中及第為山南從事李巨源表述/其淹屈曰蛾眉見妬明妃為去國之人猨臂自傷李廣)
(乃不矦/之将)徒以平生種積之勤尚有當世樹立之志咬哇
不韻(咬音巢淫聲又哀切聲莊子宎者咬者哇音蛙説/文諂聲也掦子多哇則鄭哇淫鄭之聲也文選吐)
(咬哇則發皓齒又咬哇嘲哲又咸池不齊度/於鼃咬桞文咬哇不入里耳注咬哇豔聲也)骩骳何工
(韻㑹骫説文骨耑集也從骨九徐曰九曲也一曰骩骳/屈曲也枚乘傳其文骩骳曲隨其事皆得其意注骩古)
(秃字骳音被猶言屈曲也從九者誤緗素雜記永叔代/王狀元謝啓陸機閲史尚靡識于撑犁枚臯屬文徒自)
(成于/骩骳)縱秃千毫閼剡藤而可弔(李詩書秃千兎豪詩載/兩牛腰王荆公詩文章)
(先秃兎千毫王羲之傳贊雖禿千兎之翰聚無一毫之/筋韓昌黎毛頴傳中山君老而秃又僧智永退筆如山)
(剡縣名在㑹稽唐舒元輿作弔剡溪藤文/言世之錯為文者皆天閼剡藤之流也)漫竒一字覆
醤瓿以遺譏(楊雄傳劉棻從雄學作竒字又劉歆謂雄/曰今學者有禄利然尚不能明易又如𤣥)
(何吾恐後人/用覆醤瓿也)深憂頖學之胥漸豈謂華臺之過聽既許
歳貟之貢(蔡邕傳古者取士必使諸矦歳貢玉海紹興/二年復十科舉士之制令文武侍從官歳各)
(舉三/人)更加題目之褎(山濤傳濤所奏甄㧞人物/各為題目時號山公啓事)雖齒角
之予不可以兩全(董仲舒傳夫天亦有所分予予之/齒者去其角傅其翼者兩其足)而
躄顙之廢由斯而竝起(桞文起廢序今兹是州起廢者/二焉東祠躄浮圖中廐病顙之)
(駒躄浮圖有師道居東祠十年扶服輿曵今年他有師/道者悉以故去始學者與女釋者倀倀無所師遂相與)
(出躄浮圖以為師中廐病顙之駒顙之病亦且十年色/𤣥不龎無異技枵然大耳今刺史以御史中丞來涖吾)
(邦無以為乗廐人咸曰病顙駒大而不龎可秣飾焉先/生來吾州亦十年足軟病風鼻知膻香腹滋儒學口盈)
(憲章包古流今進退齊良然而一廢/不復曽不若躄足涎顙之猶有遭也)遭逢異甚報稱缺
然兹葢伏遇某官義薄秋雲(杜詩髙義薄秋雲/文選髙義薄雲天)量涵滄
海謙光接物皆上公吐握之宏模誠意推賢見使者澄
清之雅志秉許郭之鑒而照者遠(後漢郭㤗字林宗許/劭字子将咸有知人)
(之鑒故天下言拔士者咸稱許郭之鑒晉書桓彞傳彞/性通朗有人倫識鑒校才取士或出於無聞或得之孩)
(抱時人方之許郭梁湘東王表識非許郭無知人/之鑒江總讓吏部尚書表東京許郭西晉裴王)張温
石之羅而㧞其尤謂欲報君莫如得士雖已拜日邉之
詔且下収灰冷之蹤(韓安國傳安國坐法抵罪為獄吏/田甲所辱曰死灰不復然乎甲曰)
(然則溺之隋魯本詩叔夜絃初絶韓安灰未然駱賔王/詩莫言韓長孺長作不然灰李詩寒灰重煖坐陽春方)
(干詩死灰到底翻騰焰元稹詩餘光照死灰羅隠詩宣/室夜闌如有問可能全忘未然灰又心寒已分灰無焰)
某敢不食蘖忘甘(説文檗黄木也或作蘖薛逢書飲冰/勵操食蘖苦心白樂天集飲冰復食)
(蘖東坡詩十年氷蘗戰膏粱温/庭筠啓氷蘖自居膏粱不染)指松示信(文選銜恩遇/進欵誠援青)
(松以示心指/白水以旌信)将益勤於封殖(殖培壅也左傳夫學/殖也又敢不封殖)匪徒
事於雕鐫銘藏有味之言過於始望(左傳周子曰孤始/願不及此雖及此)
(豈非天乎文選銜恩非望始又始願力不及又臣之始/望尚未至是韓文相見京師過願之始温庭筠謝紇干)
(相公啓榮非始/圖事過初望)佩服不欺之字期以終身(閒見録宋質/内翰以狀元)
(及第歸鄧州時范仲淹為守謁文正曰某晩生偶得科/第願受教文正曰君不憂不顯惟不欺二字可終身行)
(之内翰拜其/言不敢忘)
　　謝時漕薦舉
濫竽分教初乏好音(詩翩彼飛鴞集於泮林/食我桑椹懷我好音)推轂片言
終成有味不縁媒介之助(桞文不叩而響不介而合/則其舉必至而其感亦深)是
謂特達之逢竊以志樹立者皆願出要人之門躬吐握
者本亦為寒畯之地(畯説文農夫詩田畯至喜詩詁云/周禮無田畯之職葢六遂中鄰里)
(鄙鄼縣遂之長髙者為大夫卑者為士通稱為田/畯葢農田之俊也史鄭薰舉引寒畯士類多之)一日
而薦七士猶聞戰國之美談(戰國䇿淳于髠一日而薦/七士宣王曰寡人聞千里)
(一士是比肩而至也子一朝而見七人不亦衆乎公羊/傳魯人至今以為美談文選賢哲之士猶以為美談又)
(千載美談/斯為稱首)數月而致二生僅見河陽之清舉顧此風蕭
瑟之已乆(韻㑹蕭瑟風貎楚辭悲哉秋之為氣也蕭瑟/兮文選哲匠感蕭晨注秋晨蕭瑟又蕭瑟兮)
(草木揺落而變衰/杜詩蕭瑟唐虞逺)乃今日邂逅而相同慨然公道之行
超乎流俗之見黄金臺上已看郭隗之先登白玉園中
還許相如之末至坐氊雖冷襃衮甚榮自顧非賢曷稱
兹選如某者沾沾多易(竇嬰傳魏其沾/沾自喜耳多易)粥粥無能(粥粥/卑謙)
(貎禮記粥粥若無能也漢書禮/樂志粥粥音送注粥粥敬懼貎)千巻撑膓不救饑寒之
辱(盧仝詩撑膓拄腹文字五千巻東坡詩平生五千巻/不救一字饑陳讜啓千巻撑膓寧有異書之未見十)
(行一目聊資/長者之洽聞)十年塌翼空驚憂悴之餘(文選皆垂頭塌/翼莫所慿恃桞)
(文疊足塌翼杜詩十年猶塌翼又林下有塌/翼李商隠啟起塌翼於衝風活枯鱗於涸轍)徒媻跚勃
窣以自行(媻跚亦作蹣跚行不進貎廣韻跛行貎博雅/媻媻往來貎跚通作散李夫人傳賦何跚跚)
(其來遲平原君傳有躄者媻散行汲窣别作屑勃屑行/貌司馬相如傳媻跚勃窣上全堤謂行於叢薄之間也)
(窣蘇/骨切)葢歴落嶔崎之可笑(桓彞傳彞字茂倫少孤貧雖/簞瓢處之晏如早獲名雅為)
(周顗所重顗嘗歎曰茂/倫嶔崎歴落可笑人也)齎孤身而來客(齎通作資周禮/㑹其財齎廣韻)
(将也爾雅将資也韓詩余/惟戅書生孤身無所齎)起病足以為師五有技而易
窮徒慕寒芹之可食四不知而空問殆如堅木之難攻
(莊子齧缺問於王倪四問而四不知齧缺因躍而/大喜學記善問者如攻堅木先其易者後其節目)第専
據古以守經不觧干名而采譽(終軍傳干名/采譽采取也)雖厚䘵故
人之書斷(杜詩厚䘵故人書斷/絶恒饑稚子色凄凉)屬皇華使者之眼髙貧
亦何憂鮑叔葢知我者(列子管仲曰吾始與鮑叔賈分/財多自與鮑叔不以我為貪知)
(我貧也吾嘗為鮑叔謀事而大窮鮑叔不以我為愚知/時有不利也吾嘗三仕三見逐鮑叔不以我為不肖知)
(不遭時也知我者鮑子/生我者父母又見説苑)善如可録魏子其舉汝乎(左傳/賈辛)
(将適其縣見于魏子魏子曰辛來晉叔向適鄭鄭鬷蔑/惡欲觀叔向從使之収器者而往堂下一言而善叔向)
(執其手以上曰昔賈大夫惡娶妻而美三年不言不笑/御以如臯射雉獲之其妻始笑而言賈大夫曰才之不)
(可以己子若無言吾㡬失子矣言之不可以己也如此/今汝有力于王室吾是以舉汝行乎敬之哉毋隨乃力)
俄驚一紙之飛騰果慰衆人之祈望不恃借先容於根
柢(鄒陽傳素無/根抵之容)便令脱滯迹於泥塗(左傳使吾子辱在/泥塗乆矣漢書振)
(㧞泥塗杜詩一/辱泥塗遂晩収)此地相遭非天孰相兹葢伏遇某官推
仁與物以義取人(魏子事詳上文仲尼聞魏子之舉也/以為義曰近不失親逺不失舉可謂)
(義矣其命賈辛也以為忠詩曰永言配命自求多福/忠也魏子之舉也義其命也忠其長有後於晉國乎)為
搢紳第一流(史記儒林傳搢紳先生之徒劉賔/客集羣倫月旦咸以第一流處之)好品題
最下士雷掀百蟄極鳥翔魚泳以蒙恩(元稹詩魚得水/而游鳥乘風而)
(翔/)露浥千葩覺李徑桃蹊之動色(文選桃李成蹊徑唐/詩桃蹊李徑年雖故)
(又桃蹊桞/徑盡荒凉)自是東閣相王之事業(班固傳東平王蒼以/至戚為車騎将軍輔)
(政開東閣/以延英雄)見於西州刺部之光華謂學宫固勸善之方
而郡博乃投閒之職苟上官不為之盼睞雖賤夫亦得
以揶揄遂以虛庸歸於料理某敢不菑畬聖訓(易不耕/穫不菑)
(畬説文菑不耕田也毛詩正義田一歳曰菑二歳曰新/三歳曰畬鄭云二歳曰畬三歳曰新郭璞云今江東呼)
(初耕地仄草為菑葢田一歳始反草二歳漸柔和三歳/則己成田而尚新也韓詩文章豈不貴經訓乃菑畬)
佩服吏箴階浮雲翼迅風信有資於巨力(揚雄傳獨不/見夫翠蚪絳)
(螭之将登乎天必聳身於蒼梧之淵不階浮雲/翼迅風虗舉而上升則不能撠膠葛騰九閎)援青松
指白水誓不替於素脩勉效馳驅少酬知遇
　　再謝時漕薦舉
宦游不遂殆如喪馬之翁(司馬相如傳長卿乆宦游不/遂而困淮南子塞上之人其)
(馬亡入胡中人皆弔之其父曰此何詎知非福居數月/其馬将胡駿馬而歸人皆賀之其父曰此何詎知非禍)
(家富馬良其子好騎墮而折髀人皆弔之其父曰此何/詎知非福居一年胡夷大入丁壮戰死者十九其子獨)
(以跛故父子相保東軒筆録曽魯公文章尤長四六曾/布論市易事被黜公有柬别之畧曰塞翁失馬今未足)
(悲楚相斷蛇後必為/福王荆公歎愛不己)公議復行竟作登龍之客雖得之
失之交驚於前日而屈也伸也遂決於此時初匪人謀
恍如天墜竊以投閒置散固窮博士之分宜激濁揚清
乃明使者之己任(唐詔彰善癉/惡激濁揚清)才不才豈逃於所見用
不用亦繫乎所遭在昔文學之官皆𨽻軺車之察暴勝
之斯能禮士朱子元乃不愛儒(朱博傳愽字子元博尤/不愛儒生所至郡輙罷)
(去議曹曰豈可復置謀曹耶文學儒吏時有奏記稱説/云云博見謂曰如太守漢吏奉三尺律法以從事耳亡)
(柰諸生所言聖人道何也且持/此道歸堯舜君出為陳説之)知曼倩非庸人特致延
迎之敬(雋不疑傳不疑字曼倩勝之知不/疑非庸人敬納其戒深接以禮意)謂贛遂雖耆
老猶嫌拜起之遲(朱博傳門下掾贛遂耆老大儒教授/數百人拜起舒遲慱出教主簿贛老)
(生不習吏禮主簿且/教拜起閑習乃止)故援之則在雲霄之髙而抑之則
有泥塗之辱(東方朔傳抗之則在青雲/之上抑之則在重泉之下)信特達知心之
難遇宜孤寒喪志之實多又况薄俗胥漸競風滋熾有
力者負舟而走(莊子藏山于澤藏舟于壑謂之固矣然/而夜半有力者負之而趨昧者不知也)
無因則按劍而疑(鄒陽傳明月之珠夜光之璧以暗投/人于道衆莫不按劍相盼者何則無)
(因而至前也駱賔王啓左右為容鏘全有/階於蟠木無因而至按劍致懼於連城)幸而宗工(王/荆)
(公詩宗工/四海瞻)尊我名教回狂瀾於既倒起死灰於復然置
在選中出於望外如某者拙無與比冗不見治生理惟
在破書資身安有竒䇿職三遷而再免己漸涉知命之
年(潘岳閒居賦僕自弱冠涉乎知命之年八徒官而一/進階再免一除名一不拜職遷者三而己矣雖通塞)
(有遇抑亦拙/者之效也)説二字而萬言似不蒙稽古之力竒窮特
甚辛苦奚為葢左右游談之不先故分寸躋攀而莫上
(韓詩躋攀分寸不可/上失勢一落萬大强)甘心退聽絶意寵榮采芹藻以茹
饑濯滄浪而寄興敢輕餘子碌碌而不數但羡諸公衮
衮以皆登(孫逢吉啓視碌碌餘子之輩顧非/其儔閲衮衮諸公之登何有於我)晩有榮逢
春回冷署賦梅花而投繡使豈慮下沈(劉賔客集宋廣/平之沈下寮蘇)
(公味道為使者廣平投以梅花賦蘇盛稱之自是方列/於間人之目是則英賢可外文字猶用片言借説于先)
(達之口藉其勢而後能驤首當時矧碌/碌者疇能自異左太冲詩英俊沈下寮)詠相子而獻金
門何妨後熟(杜甫柑園詩後於桃/李熟終得獻金門)雖孤身覺行路之多
險(杜詩不涉太行/險誰知行路難)而造化若持衡之適平不忍棄捐終
歸料理兹葢伏遇某官際天識逺命世才髙(劉向傳聖/人不出其)
(間必有命世者焉文選信/皆命世之材抱将相之具)以儒雅飾吏而有醖藉之風
以古義決獄而多平反之恵(兒寛傳張湯以寛為奏讞/椽以古義決疑獄甚重之)
矧庠序為教化之所本而詩書與法律以何殊故能宗
主斯文訓奨後學臯陶淑問一時而竝著(詩淑問如臯/陶在泮獻囚)
夫子遺志千載而後伸此皆我公經國之宏模(髙帝紀/規模宏)
(逺/)見於今日薦賢之雅志遂令孱𤨏獲與埏陶(荀子陶/人埏埴)
(而生/瓦)某敢不祗佩前規益鞭後乘幸有青雲之可附庶
立脩名豈容白璧之不為徒徼後福誓堅此志特答所
知
　
　
　
　
　
　
　橘山四六巻六
欽定四庫全書
　橘山四六巻七　　　　　宋　李廷忠　撰
　　　　　　　　　　　　明　孫雲翼　注
　　謝王樞使薦舉
三鱣地冷幸依通德之門(鄭𤣥傳𤣥好學日夜討論未/嘗倦怠學徒相尋數百人相)
(國孔融深器之曰東海于公僅有一節猶戒鄉人侈其/門閭廼鄭康成之德而無駟牡之路可廣開門衢令容)
(髙車特置一鄉曰鄭公/鄉號其門曰通德門)一鶚天髙誤入翹材之閤顧小
器因人而後重而洪鈞與物以何私屈者見伸(易尺蠖/之屈以)
(求伸/也)喜而知懼竊以一國之望四海所歸以尊崇鄉校
為先以鑒拔人才為急後難居上(李商隠上范尚書啓/末至居右既乏相如)
(之譽後來在上/終興汲黯之嗟)遠不間親(左傳賤妨貴少陵長逺間親/新間舊小加大淫破義所謂)
(六逆/也)此大臣公以持心故寒士恱於知己(史記士為知/己者死女為)
(悦已/者容)歴觀今昔之見遇率由貴賤之兩忘攜手以上者
叔向取其片言徒歩而過者定國與之鈞禮(于定國傳/定國為人)
(謙恭尤重經術士雖卑賤徒歩/往過定國皆與鈞禮恩敬甚備)或小識坐間之異或大
推跨下之竒(淮隂侯傳淮隂市中少年侮信者衆辱之/曰信能死刺我不能死出我跨下蒲伏又)
(滕公竒其言言于上上未之竒也數與蕭何/語何竒之朱邑傳韓信雖竒頼蕭公而後信)初不縁勢
利以相求又豈有媒介之為助(馬援傳無左/右為容之介)兹事乆廢
我公復興閲人於閒暇之中取士於亷退之域自非瓌
頴(蜀志揚文/藻見瓌頴)曷稱品題如某者懦質自持寒根寡與(王/濬)
(傳孤根獨立朝無黨援李處/全啓薄宦數竒孤踪寡與)三已而三無愠空驚憂廢
之餘四問而四不知可笑庸虛之甚身飄飄而負愧時
亹亹以過中(宋玉九辯時亹亹而過中兮蹇淹留/而無成注亹亹行貌過中謂漸暮也)既不
能飾固陋之心以取容復未免折凄凉之腰而逐食第
薄言依藻芹之水敢妄意登桃李之塲(山谷詩江梅有/佳實託根桃李)
(塲/)客有薦雄文始置在十科之列生廼與噲伍猶未離
七選之階塞上之馬屢得而屢亡夢中之蝶孰非而孰
是(莊子昔周夢為蝴蝶栩栩然蝴蝶也俄而覺則蘧蘧/然周也不知周之夢為蝴蝶與蝴蝶之夢為周與周)
(與蝴蝶則必有分矣李詩莊周夢蝴蝶/蝴蝶為莊周一體自變化萬事良悠悠)葢薄命自爾不
偶(霍去病傳諸宿/將多留落不偶)豈化工於我獨慳辱在喬木之邦曲
為小草之地(張湯傳不能為地灌夫傳獨不為李将軍/地乎李梅亭啓小草之有逺志但欲深根)
(老芋之為茯/神難欺精鑒)陋阿買之不識字亦許纒紅(韓詩阿買不/識字頗知書)
(八分詩成使之冩亦足張吾軍山/谷詩誠堪壻阿巽買紅纒酒缸)憐廣文之乆到官僅
能破白(杜詩廣文到官舍晉阮籍能為青白眼遇所憎/則待以白眼遇所喜則破白為青鄭雪巖啓經)
(年風雨誰憐泮茆之清一日春風忽破瘦梅之白李梅/亭啓心感恩於破白面抱愧而發紅戴象麓啓榮甚初)
(官之破白恍如/再第之取青)出瀾翻之薦口(韓詩挈擕陬維口瀾翻/東坡詩讀書口瀾翻又)
(舌翻濤瀾巻齊城韓/詩㡬欲犯顔出薦口)起陸沈之滯蹤雖十夫不得以撓
椎信百金難比於重諾兹葢伏遇某官棟梁王室冠冕
儒流(文選濯纓登/朝冠冕當世)思天下之溺天下之饑志存康濟藴
賢人之德賢人之業己益謙虛(易有親則可乆有功則/可大可乆則賢人之徳)
(可大則賢/人之業)方宸婘之至濃(婘亦作眷説文顧也樊噲傳諸/吕婘屬博雅好也韓詩揖我謂)
(我婘/兮)乃巖瞻之乆鬱退安家食(易不/家食)坐軫國憂謝傅之
卧東山将復為蒼生而起潞公之居洛水豈徒從耆老
之游(宋彭乗墨客揮犀文潞公住洛日年七十八同時/有中散大夫程昫朝議大夫司馬旦司封郎中致)
(仕席汝言皆七十八嘗為同甲會各賦詩一首潞公詩/曰四人三百二十歳况是同生甲午年占得梁園為賦)
(客合成商嶺採芝仙清談亹亹風盈席素髮飄飄雪滿/肩此㑹從來誠未有洛中應作畫圖傳宋葛立方韻語)
(陽秋文潞公留守西都富鄭公納政居里第與席汝言/黄尚恭趙丙劉几馮行己楚建中王令言王拱辰張尚)
(張燾司馬光共十三人置酒相樂謂之耆英㑹劉几詩/所謂制舉省元推二相龍頭昔日屬宣猷人間盛事并)
(遐筭一席㡬盈九百籌是也後潞公與程伯溫司馬伯/康席君從之又作同甲㑹潞公所謂云云是也潞公又)
(與范鎮張宗益張周史招為五老㑹公詩所謂四箇老/兒三百歳當時此㑹已離倫如今白髮游河叟半是清)
(朝解紱/人是也)激揚頽風訓奨下輩要使羣木皆歸匠石之圃
(韓文以其在公之宇下非一日是生於匠石之圃而長/於伯樂之廐也又大木為杗細木為桷樽櫨侏儒椳闑)
(扂楔各得其宜以成/屋室者匠氏之功也)百藥俱萃醫師之門(韓文玉札丹/砂赤箭青芝)
(牛溲馬勃敗鼔之皮俱収並蓄待用無遺者醫師之良/也李梅亭啓雞壅也豕苓也亦嘗累藥籠之収䑕肝乎)
(蟲臂乎斯固/任化鑪之運)一朝膺宅揆之求四顧免乏材之歎遂令
頑頓(陳平傳士之頑頓嗜利亡恥者/亦多歸漢注頑頓謂無亷隅)亦預襃升某敢不
躬佩斯言力耕所學從兹生理有黄閣老之可慿(杜詩/生理)
(只憑黄閣老又/動詢黄閣老)何以酬恩惟丹石心之不改(吕氏春秋/石可破也)
(而不可奪堅丹可磨也而不可奪/赤文選既秉丹石心寕流素絲涕)
　　再謝王樞使薦舉
束書千里逺投居魯之大臣(韓詩始我來京師止擕一/束書六一居士詩去年束)
(書來/上國)襃衮一言猥及游梁之倦客(司馬相如傳因病免/客游梁又長卿故倦)
(游/)恃特達知心之有素顧遲回竢命之何辭信是洪鈞
終無棄物竊以士類毎難於遇合世情尤易於變遷操
瑟齊門至三年而不售(韓文齊王好竽有求仕於齊者/操瑟而往立王之門三年不得)
(入叱曰吾瑟鼔之能使鬼神上下吾瑟合軒轅氏之律/吕客罵之曰王好竽而子鼔瑟瑟雖工如王之不好何)
(所謂工於瑟而/不工於求齊也)藏舟楚壑驚半夜之遽移服之無斁者
未有如武公緇衣之宜(詩為絺為綌服之無斁又緇衣/之宜兮敝子又改為兮禮記於)
(緇衣見好/賢之至)言之必踐者又安得季布黄金之諾上靡存
於定力下習成於競風(文選悠悠風塵皆奔競之/士又奔競之塗有自來矣)讎偽
假真(法言昔者姒氏平水土而巫歩多禹扁鵲盧人也/而醫多盧夫欲讎偽者必假真禹乎盧乎終始乎)
朋邪陷正惟王公四海其度量當天地萬物之權衡生
成皆滿於初心予奪不牽於浮議自非瑰異曷稱品題
如某者胸臆亡竒頭顱已老(説文頭顱首骨也通作盧/武五子傳贊頭盧相屬於)
(道陶𢎞景與從兄書昔仕宦期四十左右作尚書郎即/投簪髙邁今三十六方作奉朝請頭顱可知不如早去)
(洪平齋啓骨相夲寒頭顱如許王䑏軒啓/頭顱如許而心自憐髀肉已消而名未立)短綆難同於
深汲徒見苦辛(莊子量小者不可以懷大綆短者不可/以汲深韓詩汲古有脩綆又眷眷懷苦)
(辛/)長裾不利於疾趨終成鈍滯(韓文鼎也不可以柱車/馬也不可以守閭佩玉)
(長裾不利疾趨翟方進傳號/遲頓不及事注頓讀曰鈍)朅來半水(朅却也又去也/楚辭車既駕兮)
(朅而歸又何也吕氏春秋膠鬲見武王於鮪水曰西伯/朅來無欺我也武王曰不子欺將伐殷也曰朅至曰将)
(以甲子日至注朅何也又發語辭文/選朅來相與又回車朅來兮空復歸)俄歴二霜要聞編
簡之香(東坡詩初聞編簡/香稍覺鋒鏑腥)敢歎坐氊之冷雖未免羣小
子便腹之嘲誚毎獨荷諸要人交口而薦揚良由有力
者當前(韓文今有有力者當其前矣詎/知不哀其窮而轉之清波乎)莫不隨聲而相
和士固伸於知己女見妬於入宫(鄒陽傳女無美/惡入宫見妬)聚蚊
成雷(中山靖王傳衆喣/漂山飛蚊成雷)指玉為石幸周公之相急於見
賢也(韓文愈聞周公之輔相急於見賢也/方一食三吐其哺方一沐三握其髮)豈臧氏之子
能使不遇哉左右譽言左右毁言難累至公之聽(齊威/王語)
(即墨大夫曰自子之居即墨也毁言日至是子不事左/右以求譽也語阿大夫曰自子在阿譽言日聞是子以)
(幣厚吾左右/以求譽也)春秋罪我春秋知我又貽過實之襃事免
壞成(厯書凡事易壞而難成吕氏春秋不以人之壞自/成也不以人之庳自髙也歐文羣言熒熒卒壞於)
(成/)恩同生死(左傳所謂生死而肉骨也張𤣥晏/啓生煖甲於枯骸化豐肌於朽骨)兹葢伏
遇某官斯文冠冕吾國棟梁(劉長卿傳大國/梁棟中朝羽儀)以身為天
下之重輕其權係人材之消長正諧韶濩勁沮金石德
兼足以服人髙居廟堂遠處江湖志一存於報主将復
為蒼生而起猶不忘白屋之求顯於門䦨奚止十數人
(桞河東上李相公啓始閣下為尚書郎薦寵下輩士/見顯於門闌者以十數而某尚㓜不得與于斯役)多
其親舊何慚八百吏(唐崔祐甫為相不至期年而除吏/八百多其親舊或以為譏祐甫曰)
(不然非親與舊則安得而知之顧其所用何如耳余日/華啓拙於進取有愧三十之美荘忍未棄捐或堪八百)
(之除/吏)惟坱北之工甚大故浸潤之譖不行挈此孤危脫
之冗散某敢不益鞭下乘勉跂前修動雖得謗而名亦
隨正託飛馳之勢(韓文動而得/謗名亦隨之)信不見疑而忠必報但
存皎㓗之心(鄒陽傳臣聞忠無不報信不/見疑臣常以為然徒空言耳)
　　謝費尚書舉文章典麗可僃著作科
文章小技謬居四教之先(杜詩文章一小/技于道未為尊)禮樂近臣収
置十科之末雖未脱窮愁之路(史記虞卿傳贊虞卿非/窮愁亦不能著書自見)
(於後世云杜詩忽/忽窮愁泥殺人)己漸登造化之門退省庸虛受知特
達竊以朝廷設薦賢之目葢欲人臣推報國之心拔異
取竒(文選登/竒収異)振幽起滯(馬融傳登俊傑命賢良舉淹滯/拔幽荒唐李季卿奉使河南江)
(淮宣撫振拔幽滯進/用忠亷時人稱之)隨所能而區别見於用則優為如
十哲之在孔門品題皆稱至九官之當舜命器使咸宜
(劉向傳舜命九官濟/濟相讓和之至也)古今一殊風俗隨變上姑為應命
之舉下有不量力之求莫弊於一二年以來其進豈千
百人而止翼攀尾附但知趨競之榮車載斗量不問推
揚之濫(三國志吴趙咨使魏魏主問吳如大夫者㡬人/咨曰聰明特達者八九十人如臣之輩車載斗)
(量何可勝數通典補闕/連車載拾遺平斗量)矧著述之為美非蹇淺者所能
太史香濃且傷多愛(杜詩濃薫班馬香法/言多愛不忍子長也)謫仙筆健猶
欠細論(宋葛立方韻語陽秋杜李以詩齊名未易優劣/然杜詩思苦而語竒李詩思疾而語豪杜詩有)
(斗酒詩百篇何時一尊酒重與細論文之句似譏其太/俊快李詩有為問因何太瘦生只為從前作詩苦似譏)
(其太愁/肝腎也)或自悔如俳倡(枚臯傳臯賦詞中自言為賦不/如相如又言為賦廼俳見視如)
(倡自悔類倡也韓昌黎答崔立之書僕聞有博學宏詞/選者因取所試讀之乃類于俳倡者之辭顔忸怩而心)
(不寜者/數月)或得罪於風雅(駱賔王傳閻朝隠如麗服靚粧/燕歌趙舞觀者忘疲若類之風)
(雅則罪人矣北夢瑣言進士髙蟾詩思雖清務為竒險/意疎理寡實風雅之罪人薛能謂人曰儻見此公欲贈)
(以/掌)漢而下再病而不復唐之興三變而後醇(唐書藝文/傳序唐有)
(天下三百年文章無慮三變髙祖太宗大難始夷沿江/左餘風飾章繪句揣合低昻故王楊為之霸𤣥宗好經)
(術羣臣稍厭雕琢崇雅黜浮氣益雄渾則燕許擅其宗/大厯貞元間英才羣出嚅嚌道真涵泳聖澤於是韓愈)
(倡之桞宗元皇甫湜李翶等和之排逐百家法度森嚴/抵轢晉魏上軋漢周唐之文蔚然為一王法此其極也)
(梁蕭李翰林集序唐有天下㡬三百年而文章三變初/則廣漢陳子昻以風雅革浮侈次則燕國張公以宏茂)
(廣波瀾天寶以選則李員外蕭功曹賈/常侍獨孤常州比肩而作故其道益熾)所學未至於大
全(莊子微夫子之發吾覆也/吾不知天地之大全也)斯名其可以輕予葢有假
虎皮而見售(法言羊質而虎皮見草而説見豹而鬭忘/其皮之虎也張𤣥晏啓䝉虎皮于下駟抑)
(以騰驤綷鵠羽于/寒鴟教之鶱􁁊)例皆視鶚薦為具文豈識清門獨由
公選泮林燈火方聽夜雨之寂寥驛路梅花忽寄春風
之消息(荆州記陸凱與范瞱相善自江南寄梅花一枝/詣長安與曄并贈詩曰折梅逢驛使寄與隴頭)
(人江南無所有/聊贈一枝春)感丈人之真甚(杜詩甚愧丈人/厚甚知丈人真)愧小子
之斐然(周麟之啓尚思以小子之/斐詞試凂於丈人之静聽)如某者有七不堪(阮/嗣)
(宗與山巨源絶交書有/必不堪者七不可者二)無一可取䇿名為吏二十載以
多艱駕説授經三萬言而何補身雖躑躅而不振(躑躅/行貌)
(文選振衣聊躑躅又躑躅/獨吟歎又躑躅還自憐)氣猶兀硉而未降(硉盧没切/兀硉髙亢)
(貎文選巨石兀硉以前却杜詩骨骼/硉兀如堵墻韓詩氣象硉兀未可攀)弄柔翰以自娱(文/選)
(弱冠弄/柔翰)雕文心而非苦(梁書劉勰字彦初撰文心/雕龍五十篇論古今文體)歴觀
諸昔遇合者稀鄭老過屈宋之才飯猶不足韓公窺姚
姒之作死亦何禆(韓文上窺姚姒渾渾無涯/又頭童齒豁竟死何禆)豈謂甘泉
法從之英乃取下里巴人之曲(新序客有歌于郢中者/其始曰下里己人國中)
(屬而和者數千人其為陽陵採薇國中屬而和者數/百人其為陽春白雪國中屬而和者數十人而己)片
辭奨飾十倍光榮兹葢伏遇某官德茂而宏中位髙而
善下銓衡惟允既能嚴一字以収才(何法盛晉中興書/吳隠之字處黙少)
(有孝行與太常韓康伯隣居隠之母亡毎哭康伯母輒/涕泣悲不自勝語康伯曰汝後若居銓衡之職當用此)
(人又周顗拜太子太傅上疏曰臣學不通一經智不效/一官乃欲使内管銓衡外參傅訓傅𤣥吏部尚書箴處)
(喉舌者患銓衡之無常不患於不明陸倕表銓衡庶品/歴選賔僚王孝孺上牛𢎞書主人物之源運銓衡之柄)
(文選銓衡之手闗諸隆替北史辛術遷吏部尚書遷鄴/之後大選之職知名者數四互有得失惟術循名責實)
(新舊參舉管庫必擢門閥不遺考之前/後銓衡最為折𠂻劉斌詩銓衡總九流)黼黻有光更欲
致諸生而定禮當路之臣無出其右者末流之學盡回
而東之遂屈公言兼収曲藝然文名雖託於不朽(文選/文章)
(經國之大業不朽之盛/事杜詩盛事垂不朽)而選調未離之可憂(匡衡傳調/補平原文)
(學注調/選也)為浮圖者合其尖正資巨力(五代史李崧言宜/得重臣鎮太原非)
(石敬塘不可晉祖深德之謝曰為浮圖/者必合其尖盖欲崧始終成已事也)扣大鍾而鳴則
小未副初懷(學記善待問者如撞鐘叩之以小/者則小鳴叩之以大者則大鳴)惟相知
相信之既深故且拜且祈而不愧(韓文且拜且祈乂/拜祈公卿之間)左
右為之提挈(張耳傳以兩賢左提右/挈注提挈言相扶持也)頂踵出於生成(文/選)
(自頂至踵功歸造化姚/令詩别感生成太昊功)某敢不恪守清規仰酬大義若
謂其得制作之三昧恐累所知(翰林志學士毎下直相/謔有大三昧小三昧如)
(釋氏之去纒縳而自在也李肇國史/補僧懷素好草書自言得草書三眛)或使之效撫字於
一同尚能自信
　　上程知府
竊以霜降豐山忽感鳴鐘之候(山海經豐山有九鐘焉/是知霜鳴郭璞注霜降)
(則鐘鳴故言知也杜詩金吼霜鐘徹王勃上武侍郎啓/月開鸞鏡懷精鑒以分形霜湛虬鐘藴希聲而待物)
春回寒谷全資吹律之工故韓公援此拜書於滑州(韓/昌)
(黎上賈滑州書豐山上有鐘焉人所不可至霜既降則/鏗然鳴盖氣之相感非自鳴也又方勤行役且有負薪)
(之疾不得稽首軒階遂拜/書家僕待命於鄭之逆旅)而桞子慕之獻啓於吉甫(桞/河)
(東獻文李趙公謝示手札啓藻鑑洞開/而秋豪在照文津旁暢而寒谷生輝)皆幸其知己之
遇敢廢此冩心之辭(詩我心冩兮劉瑜傳泄冩/至情文選遂援翰而冩心)矧學校
之冷曹乃門䦨之舊物(陸游啓雖在泥塗猶是門闌之/舊物竟無名第亦竊塲屋之虗)
(聲/)受㕓於東嶽之鎮乆藉陶埏校文於北斗之居曽霑
讌豆方嗟梁客之乆困復喜魯矦之甚賢禮貎有加風
流是似豈特新今日袴襦之境又将廣昔時桃李之畦
舍此不言㡬於自棄伏念某筋骨甚苦翰翮非强竊取
有司之名二十年如昨夢不蒙稽古之力五千巻皆陳
言孤身無齎半世不耦葢夫子道将行命也豈李廣相
不當矦耶朅來淮水之游猥與泮林之集(詩集於/泮林)文非
適用殆類鏤冰(桓譚新論畫水鏤冰與日銷釋桓寛鹽/鐵論内無其質而外學其文若畫脂鏤)
(冰費日損功北史儒林傳鏤冰雕朽迄用無成宋葉廷/珪海録碎事賣漿販麥利輒失時鑄木鏤冰初無成日)
(杜牧啓握風捕影鑄木鏤冰羅隠啓鏤冰伎/短縁木計疎顧雲啓學猶耕石才實鏤冰)學未逢源
真成斷港(韓文學者必慎其所道道之于楊墨老莊之/學而欲之聖人之道猶航斷港絶潢而望至)
(于海/也)達士争為之鼔譽窮途謬得於賞音(杜詩途窮愧/知己又途窮)
(見交/態)然七階之冗調未離惟一字之華襃有待競風熾
甚行路欹危(杜詩行路欹危實怕/春又行路洗欹危)無因則按劍而疑有
力則負舟而走自非振髙義於流俗之外安能薦下輩
於稠人之中(灌夫傳灌夫為人剛直使酒不好面該/稠人廣衆薦寵下輩士亦以此多之)夤
縁自天遇合此地恭惟某官九霄閥閲四海楷模清節
照時喜見尚書之有後(唐書盧奕懷慎之子與兄奐齊/名父子三人清節不易時人美)
(之/)竒才命世信知國士之無䨇(淮隂矦傳諸将易得耳/至如信者國士無䨇)
此宰臣所以薦揚而天子為之簡記不入朝乃出守端
為憂邉(文選屢薦不入/朝一麾乃出守)更治民以考功豈容乆外(蕭望/之傳)
(望之從少府出為左遷恐有不合意即移病上使侍中金/安上諭意曰所用皆更治民以考功君前為平原日淺)
(故復試之於三/輔非有所聞也)一斗州不勞於餘刃萬石家佇見於傳
衣方啓府之云初惟好賢之是急膰肉醴酒己聞於亟
拜(楚元王傳穆生不嗜酒元王毎置/酒常為穆生設醴注醴甘酒也)蟠木朽株尚借於
先容輙冒昧而自陳寔窮愁之所廹儻弗附青雲之士
孰顯夷清所冀築黄金之臺或從隗始(燕昭王謂郭隗/曰誠得賢士共)
(國以雪先王之恥孤之願也先生視其可者得身事之/隗曰王必欲致士先從隗始况賢于隗者豈遠千里哉)
(孟郊詩受恩慚隗始王安石詩功/謝蕭規慚漢第恩從隗始詫燕臺)傾依罙切濡染奚殫
　　謝商知府薦擧
坐堂設教愧非馬氏之通才(馬融傳融才髙愽學為世/通儒坐髙堂施絳帳前授)
(生徒後列女樂弟子以/次相傳鮮有入其室者)開府招賢首與蒋公之清舉(蔣/欽)
(屯宣城徐盛收欽屯吏表斬之盛常畏欽因事害己而/欽數稱其善孫放曰君欲慕祈奚耶欽曰公舉不挾私)
(怨豈敢挾私/恨以蔽賢耶)受知特達拜命凌兢夫人皆願於求通斯
道毎難於遇合子雲之文覆醤瓿竟千載誰復好之毛
遂之頴處囊中且三年未有稱也(平原君傳夫賢士之/處世也譬若錐之處)
(囊中其末立見今先生處勝之門下三年于此矣/左右未有所稱誦勝未有所聞是先生無有也)矧當
乍見之頃欲為平生之依儻非知音鮮不按劍乃若賔
敬於野足以感臼季(左傳臼季使過冀見冀缺耨其妻/饁之相待如賔與之歸言諸文公)
(曰敬德之輿也能敬必有/德德以治民君請用之)僕負於塗足以寤晏嬰(文選/越石)
(負芻而/寤晏嬰)㧞自泥塗置之雲漢(張𤣥晏啓拔自/泥塗寘諸密地)此因邂逅
而適願初非左右之先容髙哉此風見於今日如某者
品居人下(李廣傳蔡為/人在下中)術與世疎鷁退飛而過都真成
鈍滯(左傳六鷁退飛過宋都東坡/詩屢作退飛鷁羞看乾死螢)鳩決起而控地敢望
軒騰(莊子蜩與鸒鳩笑之曰我決起而飛/搶榆枋時則不至而控于地而已矣)凄其半水之
游(詩凄其以風杜/詩凄其望旅葛)倐爾三霜之乆(杜詩三霜/楚户砧)魚枯黄巻
(東坡詩蠧魚著文字槁死猶遭巻王格齋啓身類蠧/魚生死不離於文字心如斥鷃飛搶止在於枋榆)草
隕青袍自衒自媒不能為醜女之行(東方朔傳自衒鬻/者以千數注衒行)
(賈也曹植求自試表夫自/衒自媒者士女之醜行也)誰譽誰毁要亦是直道之民
何期不世之逢遂託有天之庇立堦墀望君子方此趨
承(韓文及至此都裴囘而不能去者誠悦足下之/義願少立於堦墀之際望見君子之威儀也)以禮
義先匹夫遽然論薦靖惟忝冒信是夤緣兹葢伏遇某
官四海龍門(晉書王衍善𤣥言惟談老莊義理有所不/安隨即更改世號口中雌黄朝野翕然謂)
(之一世龍門梁書任昉為中丞簮裾輻輳預共宴者殷/芸到溉劉苞劉孺劉孝綽及陸陲而己號曰龍門之游)
(摭言韓愈皇甫湜一代龍門/王勃啓九天鵬術一代龍門)九霄鳳翼(孫綽原憲贊志/逸九霄身安陋)
(術魏志崔琰為東曹掾紀讓曰徴士邴/原議郎張範所謂龍翰鳳翼國之重寶)下車而脩教化
深明善俗之方(後漢魏諷傳諷遷桂陽太守下車修庠/序之教設婚姻之禮朞年間革俗從化)
開閣而延議謀要作相王之業胸中是人材之鏡(選舉/志唐)
(髙季輔為吏部侍郎凡所銓綜時稱允/愜太宗錫金背鏡一面以表清鑒焉)筆端有造化之
鑪(韓詩外傳避文士之筆端文選挫萬物于筆端劉禹/錫啓筆端膚寸澤及九垓江總詩共有筆端譽賈誼)
(傳天地為鑪兮造化為工杜詩功安造化鑪張籍詩功/分造化鑪薛逢詩只是先天造化鑪姚鵠詩祗是操持)
(造化/鑪)垂念孤窮亟加奨飾烏大夫三月而後舉尚竊遲
之李謫仙一朝而獲伸維其時矣退循分量易稱品題
某敢不佩服清箴磨礲素節既歸料理為門下之第一
人願自激昂終吾身而無二志
　　上韓運使
三握髮而下白屋夙欽上相之遺風一舉手而轉清波
允藉巨公之有力方洞開於藻鏡敢自達於書函竊以
事之垂成大賢固樂於相成時乎不遇下士亦難於求
遇故浮圖重合尖之舉必待良工苟美璞遭刖足之傷
誰為真識葢有卓然度越流俗之表見於澄按列城之
初用志恢洪獨憐寒素羅温造於烏公之幕豈容三數
月之遲鑄顔淵於孔氏之門或在七十賢之首(法言或/問世言)
(鑄金全可鑄與曰吾聞覿君子者問鑄人不問鑄金曰/人可鑄與曰孔子鑄顔淵矣或人踧然曰㫖哉問鑄全)
(得鑄/人)用此自信冒然有陳伏念某乆困棘艱粗堅𣗳立
謂一第徒溷子那知元結之浮沈(元次山自釋次山避/亂入猗玗洞稱猗玗)
(子後徙家瀼濵自稱浪士及為官人以為浪者亦漫為/官乎呼為漫郎後棄官居樊上漁者相戲更曰聱叟酒)
(徒又曰公又漫浪於人間得非聱齖/乎公漫乆矣可以漫為叟又稱漫叟)歴三世不徙官自
歎揚雄之寂寞(揚雄傳當成哀平間莽賢皆為三公權/傾人主所薦莫不抜擢而雄三世不徙)
(官又惟寂惟/寞守德之宅)思樂泮水與觀羣山陳瓠葉之陋儀(劉昆/傅昆)
(少習禮容王莽世教授弟子恒五百餘人毎春秋饗射/常傋列典儀以素木瓠葉為俎豆桑弧蓬蒿矢以射兎)
(首毎有行禮縣宰/輒率吏屬而觀之)續芸香之斷簡(魚豢典略芸臺香辟/紙魚蠧故藏書臺稱)
(芸臺韻㑹芸草著於衣書辟蠧漢種之於蘭臺石室藏/書之府文選芸香上延閣陳子昻集持三寸筆終入芸)
(香之閣白樂天賦臺有蘭兮閣有芸杜詩晩就芸香閣/沈存中夢溪筆談古人藏書辟蠧用芸芸香草也今人)
(謂之七里香葉類踠豆作小叢生其葉極芬香至秋葉/間微白如粉汚辟蠧殊驗予判昭文館曾得數株于潞)
(公家移植秘閣後香草之類大率多異名所謂蘭蓀/即今菖蒲是也蕙今零陵香是也茝今白芷是也)慚
無妙曲謬得賞音或置在著文之科或許以字人之職
然七階之選欲脱而九仭之功尚虧(尚書為山九/仭功虧一簣)歳靡
粟以徒多(漢書為酒醪以靡/榖者多注靡散也)時及𤓰而寖迕(漢書好惡/無迕迕違)
(也杜詩人/事多錯迕)舉夫圮族雖已傷四岳之明(尚書方/命圮族)足此大
章要必假一夔之力(漢明帝紀堯作/大章一䕫足矣)地寒無介紹之助
(禮記介紹而傳命戰國䇿平原君謂魯仲連曰勝為介/紹文選無介紹之道安從行乎公卿李翺集介詔之惠)
(如㠶/得風)天幸有機㑹之來恭惟某官氣直而心平度宏而
識逺隆隆勲閥凡将相而富貴皆所宜挺挺風流葢公
侯之子孫復其始(左傳賈大夫辛膠曰公候子孫必復/其始漢書杜林傳詔曰公侯子孫必)
(復其始賢者之後宜宰城邑杜詩公矦終必復王臞軒/啓公矦子孫之必復固有世臣名義鬼神之難欺實由)
(家/學)最優吏術益茂民庸以恵露仁風洗湖海之塵以郎
星卿月耀江淮之路(楊萬里詩郎星/卿月小借路)雅志不忘乎舊俗
疾馳來建於新臺昔忠獻公嘗有經畧西邉之勞(宋韓/琦字)
(稚圭封魏國公謚忠獻與范仲淹恊謀必欲取靈夏/横山之地邉上謡曰軍中有一韓西賊聞之心膽寒)今
皇華使復為控御北隣之備權輿大用衣鉢相傳故能
闢三館以延賔振六條而察吏務揚清而激濁不吐剛
而茹柔(詩剛亦不吐/柔亦不茹)方天下桃李盡在於公門况水邉
芹茆近依於德宇(晉書陸玩傳縉紳之/徒莫不䕃其德宇)教化所本品題
宜先繡衣之薦不疑葢加崇於文學(雋不疑傳不疑為/郡文學暴勝之為)
(直指使者盛服至門上謁勝之知非庸人/深接以禮意遂表薦之拜為青州刺史)金臺之禮郭
隗将招致於賢才此道乆矣衰微我公為之興起遂令
嵬𤨏(荀子朱家者天下之嵬一時之𤨏也又矞宇/嵬𤨏注嵬謂為狂險之行𤨏謂為姦細之行)妄意
埏陶探龍頷於九淵曷勝危懼附驥尾而千里庶免棄
沈廹切投詞俯伏俟命
　　謝韓運使薦舉
坐冷署者三年徒有技窮之愧建雅臺之十日遽叨表
薦之榮自古相知落落以難逢在今一舉軒軒而特異
葢登明選公而有此非積素累舊而致然(文選昔寗戚/商聲以干齊)
(桓越石負芻而悟晏嬰非有積素累/舊之歡皆塗遘卒遇而以為親者也)永懷清風頓起懦
志竊以𦕈然之一介(王襃傳𦕈然/絶俗離世)求夫舉者之五人既
不能行話公卿以事干謁之勤(文選陳懇誠于本朝之/上行話談于公卿之門)
又不能厚幣左右以借游談之助(史記是子以幣厚吾/左右以求譽也鄒陽)
(傳借譽于左右劉向傳游談者助之説戰國/䇿外客游談之士文選游談之士歸義思名)孤身無挾
一意自行蠡測海管窺天多見不知量也(東方朔傳以/筦窺天以蠡)
(測海筦竹管/蠡蚌蛤也)鴻遇風魚縱壑此生無復望焉(文選翼乎/如鴻毛遇)
(順風沛乎若/巨魚縱大壑)何期乆屯忽有大遇竊聞暴勝之己舊矣
始見庚桑子而異之(莊子老𣆀之徒有庚桑楚者偏得/老𣆀之道以北居畏壘之山畏壘)
(大穰畏壘之民相與言曰/庚桑子始來灑然異之)念匹夫若納溝中義當力援
矧諸公令出門下事己垂成慨然賞音加諸蕞品如某
者奮由窶子(霍光傳諸儒/生多窶人子)見謂樸儒粗知命於無聞之
年敢着足於有過之地出門即礙(孟郊詩食薺膓亦苦/强歌聲無歡出門即)
(有礙誰云/天地寛)行路多危非能言圓行圓動圓静圓信趨時
而甚拙但覺心散意散形散神散顧作吏以安能(陸龜/蒙江)
(湖散人傳散人者散誕之人也心散意散形散/神散既無羈為時之怪民嵇康傳一行作吏)廹於饑
火之驅(髙僧傳香山寺僧鏡空游孤山寺有梵僧曰子/為饑火所燒出一棗啖之東坡詩饑火盡時無)
(内熱又饑火燒腸作牛吼/陶淵明詩饑來驅我去)激以死灰之氣(桞河東謝李/吉甫相公示)
(手札啓昨者踴躍殘魂奮揚蓄念激以死灰之氣陳其/敝帚之詞致之烟霄分絶流盼今則垂露在手清風入)
(懐華衮濫襃於赭衣/龍門俯収于塪并)謬分鱣席稍變鴞音(詩翩彼飛鴞/集於泮林食)
(我桑黮懷我好音説苑梟與鳩遇曰我将東徙西方/皆惡我聲鳩曰子改鳴則可不改雖東徙猶惡子)恐
未免羣起而見嘲奚敢望四叨於論薦青衫半破白髮
漸生欲脱窮愁袛欠劉公之一紙(皮日休詩但負劉𢎞/一紙書李商隠啟劉)
(𢎞一紙之榮方斯未重季/布百全之諾比此猶輕)幸逢特達靡勞韓氏之三書
許與在於片言顧盼増其倍價(戰國䇿人有賣駿馬比/三旦立市市人莫之知)
(往見伯樂曰臣有駿馬欲賣凡三旦立于市市人莫與/言願子還而視去而顧之臣請獻一朝之價伯樂如其)
(言一旦而價十倍駱賔王集顧盼曲流剪拂增價韓文/昔有馬不售于市者知伯樂之善相也從而求之伯樂)
(一顧贈價三倍唐文粹生其羽翼長其/光價元稹詩提攜增善價拂拭長妍姿)兹事至大(司馬/相如)
(傳斯事體大班固傳兹事體大/韓文兹事大不可輕以屬人)惟賢後能此葢伏遇某
官大度合於古人達德尊乎天下上繼三階之步武大
開四海之門闌以貂蟬之族而降禮於布韋(漢志中常/侍加黄金)
(璫附蟬為文貂尾為飾漢官儀蟬取/居髙飲㓗貂内勁悍外温潤詳見前)以繡斧之威而垂
仁於草芥故清朝寵以使名之重欲寒士出於恩館者
多攬轡云初薦書交上雖蟠木朽株皆歸於器使由清
水明鏡不可以形逃致此凡流亦當首選某敢不銘藏
襃字佩服訓言勉趨赴於事功永依歸於造化丘山恩
重靡容簣土之虧(杜牧之集戴巨鼇之山未有恩重/晏公類要功無銖兩恩有丘山)金
石心堅敢負瓣香之祝(韓信傳與漢王為金石交注稱/金石者取其堅固王常傳帝於)
(大㑹中指常謂羣臣曰此家率下江/諸将輔翼漢室心如金石真忠臣也)
　
　
　
　
　
　
　
　
　
　橘山四六巻七
欽定四庫全書
　橘山四六巻八　　　　　宋　李廷忠　撰
　　　　　　　　　　　　明　孫雲翼　注
　　賀婁郎中除察院(按宋史婁機為資善堂小學教/授遷太常丞駕部郎中太子得)
　　(機所著續干禄字書一編尤喜擢監察御史講未/退而朝命頒太子戀戀㡬不能舍機亦為之感涕)
密簡淵衷峻登霜署(蘇味道詩薄游忝/霜署直指見氷心)用直臣為待御
史必資六察之賢(白孔六帖元和中命監察御史顓察/尚書省號曰六察官唐百官志監察)
(御史掌分察百寮其一察官人善惡二察户口流離賦/役不均三察農桑不勤四察妖猾盗賊五察德行孝弟)
(茂才異等六察黠吏豪宗/兼并縱横宋六察見前)得老儒於尚書郎遂振一臺
之治(杜詩老儒不/用尚書郎)國勢増重士心交孚恭惟某官學在
軻雄之間(韓文及得荀氏書考其辭時若不粹要其/歸與孔子異者鮮矣抑猶在軻雄之間乎)道
出羲黄之上水流而心不競介然孤立之風(左傳心則/不競亦作)
(倞詩秉心無競杜詩水流心不競雲在意俱遲洪平齋/啓萬事水流而不競孤標山立以難移陳篔忩啟有孤)
(風特操故能歳寒而栢後凋有/隆宇太和故若水流而心不競)山髙而名與俱偉矣老
成之望(詩髙山仰止桞文瞻仰德宇髙踰嵩岱羊祜傳/祜樂山木毎風景必造峴山言詠終日慨然太)
(息謂從事中郎鄒湛等曰自有宇宙便有此山由來賢/達勝士登此逺望如我與卿者多矣皆湮滅無聞使人)
(悲傷湛曰公令德令望必與此山俱傳至若湛輩/乃當如公言耳李詩風流若未減名與此山髙)帝方
恨相見之晩公適當有用之秋下覽皇輝(文選鳳皇翔/於千仞兮覽)
(德輝而/下之)髙騫朝序奉常博士能使百年禮樂之興(叔孫/通傳)
(禮樂所起百年積/德而後可興也)資善得師欲為數世子孫之用窺天
上之書於秘府(漢書天下文籍悉在廣内秘府之室唐/詔秘府望華史官任重選衆而舉歴代)
(攸/難)分月賜之筆於清曹明目敢言上心黙識倚松栢後
凋之操震藜藿不採之威峩峩冠獬豸而來(胡廣漢官/儀御史四)
(人持書皆法冠一名柱後一名獬豸獬豸獸名知人曲/直觸邪佞韓文峩峩焉而纓其冠又峩豸忝備列元微)
(之集峩峩鐵/冠晶晶銀印)行行避驄馬而止(桓典傳典為侍御史時/宦官亂政典執法無所)
(廻避常乘驄馬京都畏之為之語曰行行且止避驄馬/御史蘇味道贈御史入臺詩凜凜當朝色行行滿路威)
(唐授揚再思左臺大夫制避車要/秩非德靡升専席雄班惟賢是屬)君子之幸朝廷以尊
既執簡書伏羣隂於将旦(詩豈不懐歸畏此簡書蘇味/道詩風連臺閣起霜就簡書)
(飛李尋傳日将旦/清風起羣隂伏)佇専樞柄陶萬類以皆春某曩負耒
於西㕓嘗執經而北靣(于定國傳身執經/北靣備弟子禮)竟資提拂(黨/錮)
(傳激揚名聲/互相提拂)免使棄沈感恩至於涕零(鄭谷詩自負孤/危終際㑹别將)
(流涕感/階縁)聞命為之距躍雖絃歌地近用牛刀以非長方
棟宇神扶結燕巢而自穏(文選豈非神明依慿支持以/保漢室者也又神靈扶其梀)
(宇歴千年而彌堅揚雄甘泉賦神莫莫而扶傾韓/文豈弟君子神明所扶持李賔詩神扶萬棟傾)
　　賀俞中書
對揚皇指(尚書敢對揚天子之休命/又王播告之脩不匿厥指)入代帝言(尚書其/代余言)
(徐彦伯詩郁穆帝言重唐詩彩筆代堯言孔帖/開元間孫逖蘇頲齊澣等典詔誥為代言最)共推海
内之一人(隋虞世南拜内史舍人桞碩愽學罕所推許/至是與世南相見歎曰海内共推此一人)
足當朝廷之大典竊惟地有西掖應天之紫垣(唐詩西/掖深沈)
(大帝居紫薇/西省掌泥書)今之尚書即古之内史(初學記中書令漢/武所置出納帝命)
(掌尚書奏事葢周官内史之任隋唐為内史令武德三/年復為中書令龍朔二年改為西臺右相光宅初改為)
(鳳閣/内史)服有簪槖贊為絲綸(宋謝莊讓中書令表/絲綸王言出納帝命)由南齊
則尊寵四户之權至李唐則分押六司之事(通典中書/舍人六人)
(以乆次者一人為閣老又一人知制誥其餘分署制敕/以六員分押尚書六曹佐丞相判案李泌曰給舍分司)
(押事故舍人/謂之六押)兹為劇任以待竒才或未得其人故權德
輿獨掌凡數歳(權德輿傳為起居舍人兼知制誥居數/歳德輿獨直西省乃上書言左右掖垣)
(乃天子誥命奉行詳覆合有攸司不宜乆廢帝/曰非不知卿之勞但擇如卿者未得其人耳)或不試
而命如歐陽脩相繼纔三人(歐陽修歸田録國朝之制/知制誥必先試而後命我)
(國以來不試而命者纔三人陳堯佐楊億及修忝與其/一耳葉少藴避暑録唐制誥以掌進畫翰林學士初但)
(為文辭不専詔命自校書郎以上皆得為之班次各視/其官亦無定員故學士入皆試五題麻詔敕詩賦而舍)
(人不試益舍人乃其本職且多自學士遷也學士未滿/一年猶未得為知制誥不與為文歳滿遷知制誥然後)
(使竝直本朝既重學士之選悉自知制誥遷故不試而/知制誥始亦循唐制不試雍熈初太宗以李文正公沆)
(及宋湜王化基為之上章辭不能乃始中書竝召試制/誥二首遂為故事其後梁周翰薛映梁鼎亦或不試而)
(用歐陽文忠記惟公與楊文/公陳文恵公三人者誤也)葢将動天下以細書之文
(循吏傳序光武以手迹賜方/國皆一札十行細書成文)要須居禁中有大手之筆
聞公特拜起我懦𠂻恭惟某官以仲舒之學首羣儒(董/仲)
(舒傳贊仲舒遭漢承秦滅學之後六經離析下帷/發憤濳心大業令後學者有所統一以為羣儒首)以孟
軻之道踵前聖摛藻之思蛟翔而虎躍(漢書敘傳摛藻/如春華注摛布)
(也藻文辭晉書潘尼傳鑚蚌瑩珠剖玉摛藻李漢韓文/序詭然而蛟翔蔚然而虎躍余日華啓總䌫羅絡横䜿)
(雜博學地縮以天旋汗漫卓/踔奫沄澄深文龍翔而虎躍)出塵之姿鵠峙以鸞停(文/選)
(瀟灑出塵之想韓文/翠竹碧梧鵠峙鸞停)外而清淨於輔藩(曹相國世家載/其清淨氏以寧)
(壹/)内則馨香於列署近侍紫宸之案逺使穹廬之庭(匈/奴)
(傳父子同穹廬而臥注穹廬/旃帳也其形穹隆故曰穹廬)重輕兩忘夷險一節方翶
翔仙山之絶頂即步武甘泉之從塗黼黻片言鼔舞羣
動上心妙簡自知王某宜為同寮驚嗟亦曰嶠所不及
三階在望一蹴可登某朝籍有拘賔筵莫旅敢因席蓐
之舊敬致竿牘之私情之所欣言莫能既
　　賀商察院
出綍右掖振綱左臺(孔帖武后文明元年改御史臺曰/肅政臺光宅元年分左右臺左臺)
(知百司監軍右臺察州縣省風俗㝷命左臺兼察州縣/廢右臺白集執憲凖繩之司所以提振綱紀端肅内外)
皇皇者華之遣使臣方驚外補行行且止而避御史遂
快羣瞻恭惟某官恢乎餘地之才妙矣先天之學(易先/天而)
(天弗/違)發為敎條既足以福千里詔歸表著宜使之憲萬
邦(詩文武吉甫/萬邦為憲)曾握蘭之未㡬(劉孝標薦士表握蘭建/禮沈約詩握蘭空盈把)
(待漏終/不溢)遽仗節而欲去方朝野共為之歎惜乃日月劃
然而開明改畀渙恩進持霜簡(崔篆御史箴簡上霜凝/筆端風起蘇㺾授右臺)
(大夫制朱帷霧撤初停川縣之/勞白簡霜凝宜屏權豪之氣)有識相慶謂必有諤諤
之風以動人(史記千人之諾諾不如一士之諤諤又趙/簡子曰大夫立朝徒聞唯唯子不聞周舍)
(之謇謇諤諤盡䂓徐陵與楊遵/彦書諤諤非周舍容容類胡廣)其志得行豈肯為碌碌
之臣以保位(蕭曹贊碌碌未有竒節蕭望之傳不肯碌/碌注謂尋常馮衍傳碌碌如玉唐韋思謙)
(為監察御史禇遂良常抑買人地思謙劾之左遷同州/刺史及遂良再相人或弔之思謙曰吾性狷直何暇惜)
(身大丈夫當敢言地要須明目張膽以報天子焉能碌/碌保妻子耶又元稹為左拾遺見事風生既居諫垣不)
(欲碌碌自持/事無不言)矧天下期公之已乆宜朝廷頼公而益尊
緬想一善言之間亟膺三獨坐之拜(宣秉傳建武元年/拜秉為御史中丞)
(光武特詔御史中丞與司𨽻校尉尚書令㑹竝専席而/坐京師號曰三獨坐蘇味道詩故事推三獨杜詩周行)
(獨坐/榮)
　　賀商大卿(自注太/常卿)
玉書煥寵金掌升班冠柱後之惠文已見朝廷之肅司
野外之綿蕝益知皇帝之尊(叔孫通傳漢七年長樂宫/成羣臣朝十月竟朝置酒)
(無敢諠譁失禮者於是髙帝曰吾/乃今日知為皇帝之貴也詳見前)恭惟某官總六學之
要以為儒秉三代之直而佐主乞麾勇去志則甚髙與
節復畱睠焉獨厚知公素薄於榮利舍公孰强於本根
念馨香猶在於赤墀而風采頓生於烏府(漢書朱博為/御史大夫其)
(府列栢樹常有野烏數千棲宿/其上晨去暮來號曰朝夕烏)人所難者姑置豺狼而
問狐狸吾何慊哉殆若鷹鸇之逐鳥雀(左傳子産始知/然明問為政焉)
(對曰視民如子見不仁者誅之如鷹鸇之逐鳥雀也洪/适啓志在擊邪如鷹鸇之逐鳥雀事先去甚當豺狼不)
(問狐/狸)惟物輕則道自重雖身危而國則安肆圖三禮之
清(尚書有能典朕三/禮又直哉惟清)爰進九卿之上(漢官觧詁曰太常/社稷郊畤事重職)
(尊故號九/卿之首)刺經作制聚訟定儀介珪承雨露之恩(杜甫/贈太)
(常卿張均詩氣得神仙逈恩承雨/露低軒冕羅天闕琳玕識介珪)華旂增日月之耀(周/禮)
(日月為常交龍為旂左傳三辰旂旗昭其明也注三辰/日月星畫於旂旗象天之明馬融傳載日月之太常注)
(太常天子所建大旗盡以日月續志太常/十二斿九仭曳地日月升龍象天明也)一遷即禁從
固知宗伯之班髙(宋百官春秋太常漢官也昔唐虞伯/夷作秩宗典三禮周則春官宗伯掌)
(禮樂竝其任也崔駰太常/箴翼翼太常實為宗伯)四輔惟正人行見冢司之命
下(四輔左輔右弼前凝後丞范雲讓吏部尚書表將亞/冢司唐太常卿表東漢三十九人多遷玉鉉葢言太)
(常多美/遷也)某夙有榮遇喜聞清除(白居易制立國之夲禮/樂為先今之太常兼掌)
(其事歴代迄今謂之清選三國典略齊太常少卿袁聿/修廵省河南兖州刺史邢紹與聿修故舊嘗於省中呼)
(聿修為清郎至是送紬為信聿修不受紹報書曰昔為/清郎今為清卿矣陸倕讓太常表宗卿清重歴選所難)
敢緘小夫之詞用信大厦之賀
　　賀商大卿除湖南漕(宋分荆南南北為二路荆/湖南路所屬潭衡等九州)
疏恩甚寵將指有行金掌月玉墀春方藉討論之益(杜/詩)
(卿月昇全掌王春度玉墀東都事略楊傑傳元/豐中官太常連數任一時禮文之事傑與討論)木牛山
流馬谷又資轉餉之勤恭惟某官德行淵騫(法言淵騫/篇德行顔)
(閔股肱蕭/曹譔淵騫)文章褎向(公孫𢎞傳贊劉向王褎以文章顯/劉向傳更生以通達能屬文辭與)
(王褎張子僑等竝進/對獻賦頌凡數十篇)浩然孟子之氣清矣伯夷之風惟
能兼古人而有之所謂先天民而覺者凝霜憲府掲日
容臺雖三階在跬步間顧萬鍾若毫芒耳(漢書叙傳鋭/思於毫芒之)
(内注毫芒/喻纎微也)向欲攬閩山之轡曲為留行今復乘湘水之
軺竟從雅志(説文湘水出零陵陽海山至巴丘入江羅/含湘川志湘水出陽朔至清深五六丈下)
(見底了了然石子若樗蒲/白沙如霜雪赤岸若朝霞)晉陞譔職增重計權君能以
禮樂遣使臣叟必有仁義利吾國六條亷察依然白簡
之威名(晉書傅𤣥傳𤣥天性峻急不能有所容每有奏/劾或值日暮捧白簡整簪帶竦踊不寐坐而待)
(旦於是貴游懾服臺閣生風何尚之/與顔延之書絳騶清路白簡深劾)一節召還期以黑
頭之事業
　　賀顔尚書
昕陛出綸(昕音欣説文旦/明也日將出也)冬官正秩(晏公類要工部尚/書周之冬官卿也)
仍舊白玉堂之直益新紫荷槖之輝寵數特殊清議惟
允嘗觀漢以中臺出納王命(漢書陽嘉二年李固對曰/斗斟酌元氣運平四時出)
(納王命賦/政四海)唐以北門參決事機(唐百官志自太宗時名/儒學士時時召以草制)
(然猶未有名號乾封以後始號北門學士劉禕之傳禕/之少以文辭稱遷右𢎞文館直學士與元萬頃等召入)
(禁中參决政事以分宰/相權時稱北門學士)用有相闗責為尤重如翟尚書
善言政術(翟酺傳時尚書有闕詔將大夫六百石以上/試對政事能通天文道術以髙第者補之由)
(是酺對第一/遂拜尚書)若白學士工為文詞(唐白居易傳居易敏/悟絶人工文章元和)
(中對䇿/一等)雖皆以名在第一而見升然至於才堪共二者
葢寡(左傳子魚曰展四體以率舊猶懼不/給而煩刑書若又共二徼大罪也)宜兹妙簡屬
我掄魁恭惟某官在天而雲八荒行地而日千里(易牝/馬地)
(類行地無疆馬援傳行天莫如龍行地莫如馬又昔有/騏驥一日千里王允傳同郡郭林宗見允而竒之曰王)
(生一日千里王佐才也齊書桞惔與兄恍齊名王儉謂/人曰桞氏二龍可謂一日千里唐蘇頲弱冠敏悟第進)
(士舉賢良方正異等馬戴曰/古稱一日千里蘇生是已)周庠禮樂之士孰與爭先
(王制樂正崇四術立四教/順先王詩書禮樂以造士)漢廷文學之卿無能出右(儒/林)
(傳自此以來公卿大夫士/吏彬彬多文學之士矣)從塗省户芳躅徧更(衛綰贊/敏行納)
(言俱嗣/芳躅)國史王言大手不易拔人奏山公之啓侍帝讀
倚相之書萃清職於冰銜(東都事略陳彭年兼職皆文/翰清秘之目人謂其官銜為)
(一條/冰)承恩華於日表履聲之踐台斗己快羣瞻(杜詩尚/書踐台)
(斗/)筆力之鼔風雷何妨兼綰(杜詩紫綬/仍兼綰)皆朝廷樞要之
所係見聖主䂓恢之不凡(揚雄傳規億載恢帝業七年/之間而天下密如也諫不受)
(單于書深惟社稷之/計規恢萬載之業)佇由司平之工(通典晉宋以來有/起部尚書陳沈衆)
(為起部尚書後周有冬官大司空卿掌五材九範之法/隋有工部尚書後因周工部之名兼前代起部之職唐)
(龍朔中改工部尚/書為司平太常伯)遂正秉成之任某乆歸坏冶(坏亦作/􁀙瓦未)
(燒者崔駰達㫖坏冶一陶/郭璞爾雅注鎔物之始)喜聽置郵朝籍既許於謬通
(桞詩謬通/金閨籍)城府不容於輒入(後漢書龎公南郡襄陽人/也居峴山之南未嘗入城)
(府荆州刺史劉表乃就候之晉書皇甫方回傳閉門閒/居未嘗入城府杜詩昔有龎德公未嘗入州府又不愛)
(入州/府)用緘尺素少抒寸丹(劉向傳一抒愚意王褎傳敢/不陳愚心而抒情素注抒猶)
(泄/也)
　　賀鄧漕除秘書監使金囘
趣還驛傳晉長麟臺(三輔黄圖未央宫東有麒麟殿藏/秘書即揚雄校書之處也唐書龍)
(朔三年改秘書省曰蘭臺垂拱元年曰麟臺太極元年/曰秘書省初學記初漢御史中丞在殿中掌蘭臺秘書)
(圖籍唐以秘書省為蘭臺即因斯義也漢西京未央宫/有麟閣亦藏秘書即揚雄校書之處也改秘書為麟臺)
(亦因斯/義也)藏書八萬而掌以人必得方聞之彦(宋吳處厚/青箱雜記)
(太平興國中詔有司度左昇龍門東北東府地為三館/盡遷兩館書分貯兩廊東廊為昭文書庫南廊為集賢)
(院書庫西廊為史館書庫凡六庫分經史子集四部正/副夲凡八萬巻真宗咸平元年命内臣監秘閣圖書三)
(館書籍仁宗天聖五年直史館謝泌言請依唐薛稷沈/佺期武平一馬懷素人掌一庫上嘉之命泌等分領神)
(宗元豐五年以崇文館為秘書省建秘閣於中漢書儒/林傳故詳延天下方聞之士咸登諸朝注方道也有道)
(及博聞/之士也)誦詩三百而授以政益知専對之能(王吉傳舉/駿有専對)
(材注謂見聞即/對無所疑也)抗旌來歸(終軍傳驃騎抗旌/文選前軍己抗旌)㑹弁交慶
(詩㑹弁/如星)恭惟某官異氣鍾於喬嶽貴名掲乎層穹素聞
其賢王公為之降禮(雋不疑傳勝之素聞不疑/賢開閤延請躧履起迎)相見何
晩天子至於興嗟茍公道大義之所存毎正色危言而
不顧巋然臺省之望(巋音喟獨貌魯靈/光賦巋然獨存)勇於原隰之行
簡在凝旒亟來召札且東有蓬萊觀已嘗陞論撰之華
(漢東京圖書悉在東觀故使名儒碩學入直東觀撰述/國史學者稱東觀為老氏藏室道家逢萊王融曲水詩)
(序記事言於蓬觀/仙室謂藏室也)既西作崑崙遊宜復總圖書之舊(爾/雅)
(三成為崑崙丘注崑崙山三重故以名云葛仙翁傳崑/崙一曰𤣥圃一曰積石瓊房一曰䦘風臺一曰華葢一)
(曰天柱仙人所居也穆天子傳吉日辛酉天子升於崑/崙之丘以觀黄帝之宫癸巳至於羣玉之山阿平無險)
(四徹中繩先王/之所謂䇿府)文能服遠義弗辭難(武帝紀仁不異逺/義不辭難桞文急)
(病讓夷/義之先)請纓羈南越而入朝(終軍傳自請願受長纓/羈南越王而致之闕下)持
節至北庭而不屈(蘇武傳使持節送匈奴叙/傳蘇武伸節不詘王命)在儒者特
立有如此雖古之膚使其劣諸(法言張騫蘇武之奉使/也執節没身不屈王命)
(雖古之膚使其猶劣諸注膚美也熊克啓雖古膚使/劣諸豈特能於専對告嗣天子王矣俾復奉於歡盟)趙
璧既全(史記趙得和民璧秦昭王請以十五城易之藺/相如奉璧入秦視秦無償城意固紿取璧怒髮)
(上衝冠曰王必欲急臣頭與璧/俱碎柱矣遂使人以璧歸趙)周鼎罙重(吾丘壽王傳/鼎為周出故)
(名曰周鼎賈誼賦斡棄周鼎寶康瓠兮淮南子周鼎鑄/倕使銜其指明大巧之不可為也左傳周定王使王孫)
(滿勞楚子楚子問鼎之大小輕重對曰在德不在鼎昔/夏之有德貢金九牧鑄鼎象物使民知神姦桀有昏德)
(鼎遷於商載祀六百商紂暴虐鼎遷於周成王定鼎於/郟鄏卜世三十卜年七百天所命也周德雖衰天命未)
(改鼎之輕重/未可問也)想芸香牽萬里之夢聊歸憇於仙山屬槐
色應三階之符佇顓朝於天路某門墻下走田野窮居
向欲持賀厦之書尋聞銜出疆之命(漢書春秋之義大/夫出疆有可以安)
(國家利社稷専之可也/韓詩銜命山東撫亂師)勞還滋喜旅進弗遑謂宜於竹
帛書子卿藏之中秘(蘇武傳今足下還歸揚名於匈奴/功顯於漢室雖古竹帛所藏丹青)
(所畫何以/過子卿)又将以舟楫用傅説濟我孤生舞手之餘矢
心罔既
　　賀鄧侍御
光錫贊書峻躋横榻(唐通典侍御史號臺端他人稱之/曰端公其知雜事者謂之雜班最)
(為雄劇食座之南設横榻謂之南牀例/不出百日則登南省故號南牀百日)向以迕當路而
去國難囘鐵柱之剛(後漢書輿服志法冠一曰柱後髙/五寸以纚為展筩鐵柱巻執法者)
(服/之)今由使絶域而登臺益覩繡衣之耀(唐張薦傳薦召/對詳辯三使絶)
(域鄭元璹傳元/璹五聘絶域)庶人亦曰端士宜為恭惟某官窺百氏
之奥而肆於文(叙傳總百/氏贊篇章)包兩儀之大以養其氣地居
正色固嘗張膽以報上恩天為霽威葢喜沃心之多正
論雖平步可至於卿相而直道不屈於廟堂収朝蹟於
兩螭之傍運邉籌於四牡之上帝所深眷公其遄歸登
瀛之詔墨未乾(宋人以禁從為登瀛當時語曰/寧登瀛不為卿寧抱槧不為監)出疆之
節旌已具撫秦闗之百二盡在目中(杜詩秦闗百二重/馬援傳援於帝前)
(聚米為山谷指畫形勢開示衆軍所從道徑往/來分析曲折昭然可曉帝曰敵在吾目中矣)擒頡利
以三千何如口伐(鄭元璹傳元璹持節勞突厥羣以不/信咎中國元璹隨語折讓無所屈徐)
(乃數其背約突厥愧服頡利引還太宗賜書曰知公口/伐可汗如約遂使邉火息烽朕何惜全石賜於公哉楊)
(誠齋啟泚筆論利害欲以口伐可/汗拊髀念安危恨不身試屬國)謂典屬國之名爵未
稱(漢百官表典屬國秦官掌蠻夷降者屬官有九譯令/賈誼傳請試臣屬國之官必係單于之頸李陵答蘇)
(武書賜不過二百/萬位不過典屬國)知真御史之風采猶存(言行録王敏/懿公素既升)
(憲臺風力愈勁嘗與同列奏事上前事有不合衆皆引/去公方論列是非候得㫖乃退帝歎曰真御史也國史)
(張錫為御史言丁謂不當徙内地昭應災不當罪人京/師之人皆曰張御史貌柔和而心剛正真御史也又唐)
(介為諫官直聲動天下士大/夫稱真御史必曰唐子方云)輟自仙蓬(鄭氏談苑秘/書監曰大蓬)擢
居憲表内外忠邪之未辯方凝霜署之威古今理亂之
欲聞仍直露門之講(周書武帝建德三年朝羣臣露門/北史沈重字子厚授露門博士仍)
(於露臺為皇太子講/論語宋制露門勸講)矧廟謨為規恢之舉且隣封當削
弱之餘(語云強弱無百年楊素詩魏祚百年窮崔泰之/詩南度王氣盡王丘詩方知運数窮辛棄疾啟)
(五單于争立屬當北運之衰/一居州獨賢亟畀使華之重)機有可乘䇿將安出張吾
綱紀不有君子其能國乎(左傳襄仲曰不有/君子其能國乎)觀此簡書
勿用小人必亂邦也(易大君有命開國承家小人勿/用象曰小人勿用必亂邦也)剴
切數語(剴音槩切近也唐職林魏鄭公徴字元成太宗/時拜諫議大夫引至卧内訪天下事公亦自以)
(不世遇乃展盡底藴無所隠凡/三百餘奏無不剴切當帝心者)震慴百寮居然强本以
折衝(李尋傳拔進英雋退不任職/以强本朝本强則精神折衝)行矣奮庸而宅揆某
逖聞顯拜頓起懦衷退慙踦履之遺阻綴賀裾之末麤
桃謾種信有待於春風(東坡詩桃李/滿山總麤俗)貞栢可依想不凋
於寒歳(孫卿子栢經冬不凋嚴霜不變可謂得其貞南/史江夏王鋒嘗著修栢賦以見志曰既殊羣而)
(抗立亦合貞而挺正豈春日之自芳在霜下而為盛續/通典御史臺侍御史㕔前有而株栢總章屮李元同劉)
(仁禕為侍御史所植也杜易簡為之贊曰爰有貞栢/徙植清臺麝條霜勁蠶葉風開始逢鵠喜終見烏來)
　　賀工部顔尚書兼吏部尚書
妙簡儒冠晉居卿長六典六材之竝掌識度罙髙(周禮/天官)
(太宰之職掌建邦之六典以佐王治邦國六典謂/治教禮政刑事也考工記六材既聚巧者和之)八甎
八座之相輝寵榮狎至(李程傳學士院北㕔前階有花/磚道冬時以日影及五甎為入)
(直之侯程懶常過八甎衆呼為八甎學士顧雲啓覆錦/高眠八花甎而被寵含香視草五色筆以凝神余日華)
(啓運椽筆於花磚候影之地/草尺書於宸槐舞翠之間)在朝鮮儷舉國增歡恭惟
某官山玉淵珠不足以比其珍(陸機文賦石韞玉而山/輝水懷珠而川媚荀子)
(玉在山而草木潤/淵藏珠而岸不枯)天規地矩不足以名其器(東京賦規/天矩地授)
(時順/鄉)超億萬計圜橋之衆首以文鳴在八十乘屬車之
間乆於法從獨擅朝廷詞翰之美上勤天子問學之誠
以納言代帝言甫新詔渥由起部兼文部益峻班行(宋/齊)
(陳梁四代有起部尚書營宗廟則權置畢則省又見上/條唐龍朔中改吏部尚書為司列太常伯天寶中改吏)
(部為文部周平/圜啟峻登文部)其得君也既専於為國乎何有必将備
器械以贊外攘之䇿(晁錯傳器械不利/以其卒與敵也)覈才品以建中
興之基使武夫悍卒感泣於詔書有偉績豐功登載於
史册凡此重任在公優為宜敷告於大庭遂延升於上
衮(牟融傳融經明才髙明帝數嗟歎以為才堪/宰相明年為司空贊曰牟公簡帝身終上衮)某屏居
寒巷翹跂崇墻聆出綍之有榮用彈冠而自喜千間芘
士幸無凌震之虞一字拔人儻與激揚之末
　　賀程寺丞
趣覲中宸晉丞外府(太府周官隋分太府寺為少府監/唐龍朔中改少府為外府正卿)
昔金湯所倚屈於漢一障之乘(漢書金城湯池不可攻/矣注金以喻堅湯取其)
(熱光武紀贊金湯失險北史齊主登銅佛寺望并州曰/此是何等城或對曰此是金城湯池天府之國齊主曰)
(我謂唐邕是金/城此非金城也)今錢帛是司冠於唐八署之屬(唐開元/中楊崇)
(禮為太府少卿錢帛充牣前後太府無與為比/唐志太府寺總京都四市左右藏常平等七署)恭惟某
官身備數器(薛宣傳經術文雅足以謀王體斷/國論身兼數器有退食自公之節)家傳萬
編挾之游世則用有餘資以事君而進不茍鳴絃江滸
笑談理清浄之邦剖竹淮壖聲譽到明光之殿(明光漢/殿名在)
(桂宫之中武帝紀太初四年秋起明光宫關中記桂宫/在未央之北中有明光殿三秦記桂宫中有明光殿皆)
(全玉珠璣為簾箔金戺玉堦晝夜光明班固西都賦自/未央而連桂宫彌明光而亘長樂宋陳德林知真州東)
(坡有詩贈之云君為守令有古風名聲直入明光宫老/人愛君如劉寵小兒敬君如魯恭宋王楙野客叢書云)
(杜子美詩曰不遠明光殿致於丹青地注云明光殿霍/去病借以避暑一云漢殿名元后傳成都矦借以避暑)
(是已東坡詩曰何人先入明光殿又曰老死不入明光/宫注皆云武帝太初四年所起乃成都矦商所借以避)
(暑者僕嘗考之漢有兩明光宫一明光殿按三輔皇圖/一明光宫屬北宫一明光屬甘泉宫屬北宫者正成都)
(矦商避暑之所屬甘泉宫者乃武帝所造以求仙者所/謂明光殿自在桂宫元不相干今觀注者往往認為一)
(處甚至以避暑為去病事疎鹵可笑顏師古注漢紀武/帝明光宫云即成都矦借避暑處則師古己有此謬矣)
十行祗召九陛對揚豈徒參掌出納之權衡(宋國朝志/太府受邦)
(國之出入而設丞屬得預/參贊欲勝是任必得其人)葢将預植論思之梯級況八
座舊占於星聚而一堂今睹於冰清(衛玠妻父樂廣有/重名議者以為婦)
(翁冰清女/壻玉潤)步武相輝門闌盛事(杜詩門牆多喜/氣女壻近乘龍)某素無
才分辱在品題忝通籍而有拘(杜詩通籍/微班忝)旅賀賔而弗
果欲翔四海難攀鴻翼之髙所托一枝但覺鷦巢之穏
　　賀總領商太卿
寵陞棘署(崔駰大理箴三槐九棘以賢以德鄭氏綺/談大理曰大棘亦曰棘司棘署詳見前)盡
護桞營(陳平傳盡/護諸将)觀春秋之王人序在諸矦之上問庚
癸之軍政頼有九年之餘(左傳吳申叔儀乞糧於公孫/有山氏曰佩玉橤兮余無所)
(繫之㫖酒一盛兮余與褐之父聣之對曰粱則無矣麤/則有之若登首山以呼曰庚癸乎則諾注庚西方之穀)
(癸北方之水吳子不惜士卒故不/勝飢渇而呼庚癸冀得水榖也)張我威靈識公方略
恭惟某官身備九德(孔融聖人優劣論該百行之髙善/備九德之淑靈世説鍾元常言顔)
(子既殁能備九德/者惟荀令君為然)性通三才(法言通天/地人曰儒)以丹誠結負扆
之知(司馬遷傳有竒䇿材力之譽自結明主廣𢎞明集/帝王應天御物負扆臨民顏師古詩負扆延百辟)
(張正見詩負/扆憑宸極)故清節冠縉紳之表方聖朝寄以耳目豈
容公卿大臣鹵莽其間(東坡䇿别鹵莽於公卿之/間而纎悉於州縣之小吏)而明
府憂在腹心葢欲州縣小民寛裕於下建為根夲之論
上贊規恢之謀使盡以國事而付之孰不曰天下之幸
甚六轡而驅駒駱去志莫囘萬竈之宿貔貅改命惟允
眷言餫饟之計(野饋曰餫左傳荀/首如齊宣伯餫之)屢軫冕旒之憂士方
張頥(洪平齋啟石頭上下之雲屯張頥/皆是楚尾東西之露積倒指無多)吏乃束手雖明
出令以蠲積虧之數或别設官以任司𣙜之權蠧弊既
深變通匪易若其闇國家之大體岐兵民於兩途豈惟
十鍾致一石之難(前漢書食貨志時又通西南夷作者/數萬人千里負擔餽饟率十餘鍾致)
(一/石)将有一馬費十牛之患簡自上意屬之通儒(賈逵傳/後世稱)
(為通儒班彪傳/彪以通儒上才)登皇華使之車威聲己震領外司農之
印調度自優(宋人以總領為外司農/見湖北總領㕔壁記)既能積粟以實關
中(蕭何傳轉漕關/中給食不乏)佇作和羮以置王右(尚書若作和羮/爾惟鹽梅又王)
(置諸其/左右)某勌須縣次喜聽置傳(史記餘皆以給置傳注/置驛也傳丁戀反律四)
(馬髙足為傳置四馬中足為馳置四/馬下足為乘置一馬二馬為軺傳)未遑負弩矢而迎
其敢廢緘縢之賀使星卿月東西幸託於按臨淮草江
雲前後不殊於會遇(杜詩江東/日暮雲)其為抃躍曷究編摹
　　遠迎郭宰
榮紓宰綬喜動儒冠輕萬户之矦願識韓而己乆小十
室之邑學如丘者曾無方将傾耳於歌絃敢廢冩心於
書尺恭惟某官漢京有道之士(東都賦光漢京於東夏/後漢書論漢初詔舉賢)
(良方正中與以後復增敦朴有道賢能直言獨行髙節/質直清白敦厚之屬陳忠傳有詔拜有道髙節士後漢)
(方術傳郭憲光武求有道之人徵拜博士李南舉有道/不行安帝紀拜有道髙士施延為侍中桓帝延熹元年)
(大司農舉趙咨至孝有道遷博士廣絶交/論陸大夫燕喜西都郭有道人倫東國)燕臺所禮之
賢才應時須(文選才為世出世亦須才孫逖行崔綸制/名當歳調才應時須杜詩竇氏檢察應時)
(須周必大啓行應時須識明政要/龔茂良啟學為世用材應時須)美由世濟仙姿灑落
蚤騰梅隠之芳(李詩梅生有仙骨/杜詩吏隠逢梅福)賔畫從容共覩蓮依
之勝(李德裕詩芙/蓉容共依)奏課欲觀於三異提封來領於一同
自杭為帝王之都(杭州唐為鎮海軍節度使五代吳/越王錢氏都之宋髙宗南渡建都)而
濳號風物之美(於濳漢/於㬱縣)俗淳而恥犯法土厚而競趍耕
無甚富之室亦無甚貧之家有易治之民宜有易事之
長牛車擔負不煩敲扑而民樂輸(兒寛傳寛遷左内史/収租税時裁濶狹與)
(民相假貸以故租多不入以負租税課殿當免民恐/失之大家牛車小家擔負輸租繈屬不絶課更以最)林
田糟丘盡歸征𣙜而財用足(邉讓傳行肉林登糟丘南/史陳暄傳暄嗜酒復兄子)
(書曰速營糟丘吾將老焉/李詩憶昔洛陽董糟丘)自可對西山而清歗(韻㑹歗/與嘯同)
(蹙口而/出聲也)坐東閣以髙吟然銛刀利筆者每肆其陸梁(法/言)
(刀不銛筆不利而獨加諸砥甘泉賦飛/蒙茸而走陸梁注言走者陸梁而躍也)而博帶褎衣者
多為其詬病(雋不疑傳褎衣博帶注褎大裾/也言箸褎大之衣廣博之帶)鄭公鄉裏
徒有冷官沛令坐中誰為重客(髙帝紀沛中豪傑吏/聞令有重客皆往賀)惟
明府於斯致察則吾道庶可永信(法言屈身将以信道/也詘道以信身雖天)
(下不可/為也)禮貎所加敎風攸繫入袴襦之境宜競起於讙
謡登衮繡之堂将復尋於故事(詩我覯之子/衮衣繡裳)某宦途不
耦(霍去病傳諸宿/将流落不耦)學殖就荒皆謂一門而有二難(世説/陳元)
(方子羣季方子忠各論父功德不决咨於/大丘大丘曰元方難為兄季方難為弟)豈料十年而
常九潦(莊子禹之時十年九/潦而水弗為加益)鬢髮半凋於憂患面顔有
靦於奔趨聊從采藻之游緩作戌𤓰之計期少安於孤
拙當借重於仁賢鳬仙飛舄以來臨燕客整衣而相賀
(杜詩秋燕/己如客)雖攀迎之獨後在快覩以宜先韓昌黎松竹
之林行依清䕃張仲蔚蓬蒿之宅預有榮光(三輔決録/張仲蔚扶)
(風人隠身不仕明天官博物好為詩賦所居蓬蒿没人/江淹雜體詩顧念張仲蔚蓬蒿滿中園陶濳貧士詩仲)
(蔚愛窮居遶/屋生蓬蒿)抃蹈之私染濡莫既
　　賀韓漕除大府卿兼户侍(自注代於/濳章丞)
伏審使華近日寵命隆天財柄從容外計晉參於内計
(都漕為外計計省為内計李燾長編三司移/文責成外計周必大啓屬縻外計阻造崇墉)禁班清切
列卿髙亞於貳卿(隋書煬帝即位於尚書六曹各益侍/郎一人以貳尚書之職東坡集文昌)
(貳卿位/次八座)異數鼎來驩聲震動恭惟某官珠纒騰耀玉種
垂芳超然傑特之資養以粹和之氣六經為諸儒之倡
學術有傳三朝推元老之尊風流是似(指魏/公)鬯聲名於
詳試韙器業之難量深結眷懷寖膺鑒拔衣繡而立霄
漢方言四牡之還(杜詩繡衣春立霄漢/上綵服日向庭闈趨)轉漕以結京師
猶借列星之重(唐劉洎疏八座比於文昌二丞/方於管轄爰至曹郎上應列宿)上聰密
邇竒略輳前行真拜於言語侍從之流聊假塗於貨賄
用藏之府(周官太府掌九貢九賦九功之貳以受其貨/賄之入頒其貨於受藏之府頒其賄於受用)
(之/府)鳴珂引歩疊組交輝况鼎彛載著於元勲(晝錦堂記/其豐功盛)
(烈所以銘彛鼎而被絃歌者/乃邦家之光非閭里之榮也)而門閥有光於先世擁甘
泉之槖聿相繼以來歸瞻泰階之符信竝為之可俟某
辱知最大聞命載欣朝路得賢自不孤矣賀賔莫旅徒
負丞哉敢修敬頌之詞少布榮逢之欵褰帷訪問己能
察黄綬之卑(自注公嘗問丞治狀於邑父老按賈琮傳/琮為冀州刺史舊典傳車驂馬垂赤帷裳)
(迎於州界及琮之部升車言曰刺史當逺視廣聰紏察/美惡何有反垂帷裳以自掩塞乎方命御者褰之百城)
(聞風自然竦震朱博傳刺史不/察黄綬注丞尉卑職皆黄綬)開閤登延想不棄青氊
之舊(自注己得照/牒適有此除)
　　賀婁正言(按宋史婁機以監察御/史遷右正言兼侍講)
治朝渙號(周禮王眂治朝則贊聽治注治朝在路門外/羣臣治事之朝按天子之朝有三曰治朝曰)
(外朝曰/燕朝)諫省升班(劉禹錫詩諫省/新登正直臣)豸一角而觸邪方居
正色之地(説文豸似羊一角古者決訟命觸不直異物/志東北荒中有獸名獬豸一角性忠見人□)
(則觸不直間人爭則咋不正楚執法者所服也今冠兩/角非豸也晉書柱後冠一名獬豸冠侍御史黑豸升殿)
(取觸邪之象張敞傳注獬豸一角今兩角以獬豸/為名通典隋大業中改制一角唐因之御史所服)鱗數
批而受逆復值得言之秋(韓非子龍㗋下有逆鱗數尺/嬰之則殺人人主亦有之)
伏蒲前陳(史丹傳丹直入卧内頓首伏青蒲上注以青/規地曰𤯝蒲文選日伏青蒲罕能切直南齊)
(書待詔朱闕/伏前青蒲)薦笏交賀(薦進也插也通作搢史記薦紳/謂薦笏紳帶閭也淮南子武王)
(勝殷搢笏仗殳以臨朝樂記裨冕搢笏玉藻将適公所/史進象笏書思對命五經要義笏所以記事備忘忽晉)
(輿服志古者貴賤皆執笏有事則搢之於/腰帶所謂搢紳之士搢笏而垂紳帶也)恭惟某官英
聲而茂實(文選蜚英/聲騰茂實)誠意而正心以文章取少年名以
道德居丈人行(匈奴傳漢天子我丈人行也杜詩丞相/中郎丈人行又王孫丈人行杜牧詩再)
(拜宜為丈人行陳后山/詩盛德於今丈人行)器珍犧象成以晩而愈竒(犧音/娑左)
(傳犧象不出門周語奏其犧象出其尊彛魯頌犧尊将/将周禮司尊彛春祠夏禴其朝踐用兩獻尊其再獻用)
(兩象尊鄭司農云獻讀為犧犧尊飾以翡翠象尊以象/鳳凰禮記明堂位犧象周尊也犧象以沙羽為畫飾象)
(骨飾鬱鬯之器也馬援傳扶風人朱勃年十二能誦詩/書嘗候援兄况勃衣方領能矩歩辭言嫺雅援纔知書)
(見之自失况知其意乃自酌酒慰援曰朱勃小器速成/智盡此爾卒當從汝禀學勿畏也汝大材當晩成歐文)
(良工晩成者器之大/後發先至者驥之良)識炳蓍龜辨於蚤而不惑(文選思/同蓍蔡)
(易由辨之/不蚤辨也)粤自馨香之署晉於嚴凝之臺肅然廷紳咸
知真御史之操偉哉御筆遂有新諫官之除(蔡襄詩御/筆新除三)
(諫/官)直氣方伸華恩狎至坐經帷而勸講(楊秉傳秉以明/尚書入勸講以)
(病乞退黄瓊上言秉勸觧幃/幄不宜外遷留拜光禄大夫)虛宸扆而樂聞明主可為
忠言聖朝豈無闕事士夫習俗方淪於偷安茍且之域
(王嘉傳上下相望/莫不有茍且之意)田里庶民未免有歎息愁恨之聲(循/吏)
(傳庶民所以安其田里亡歎/息愁恨之聲者政平訟理也)名器濫與不足以勸功命
令輕出不足以示信此有智識者所深慮而司言責者
或隠情諫紙徒有百張慚起樂天之誚(白居易與元稹/書僕為諫官月)
(請諫紙居易詩月/慙諫紙二百張)補衮曾無一字愧形杜老之吟(杜詩/衮職)
(曾無一字補許/身愧比䨇南金)彼皆推憂國之心其肯為恕己之論(離/騷)
(羌内恕己以量人兮漢光武廢郭后郅惲言於帝曰臣/聞夫婦之好父不能得之於子况臣能得之于君乎帝)
(曰惲善恕/已量主)乆看仗下之馬立(唐李林甫謂諫官曰君不/見立仗馬乎不鳴日飫三)
(品芻豆一鳴/則斥之矣)忽聽朝陽之鳳鳴(韓瑗傳瑗與禇遂良死/嶺外諱言者二十年御)
(史李善感始上疏極諫時人謂之鳳/鳴朝陽文選鳳鳴朝陽龍翔景雲)既得其時不負所
學謀寢淮南而節義著位居日東而風采明(長安志含/元殿前有)
(日華門東有門下省杜詩我位日華東又晉天文志極/東一星曰柱史主記過古有左右史之象也楊茨野賀)
(曾左史啓觀極東一星之明既符/斯選測魁下三台之象可必其占)百士避鋒萬彚吐氣
且獻其可必獻其否允資骨鯁之儒(左傳君所謂可而/有否焉臣獻其否)
(以成其可君所謂否而有可焉臣獻其可以替其否陳/平傳强項骨鯁之臣杜周傳朝無骨鯁之臣晉書王羲)
(之傳以骨鯁稱説文骾食骨留咽中也黄公紹古今韻/㑹云骾字陳平傳及諸史中五六處皆從魚歐陽氏曰)
(骨骾二字或作骨鯁説者多誤以骨刺㗋為説/二字訓堅强正直之義骨骾猶言骨立之類)欲錯諸
安毋錯諸危宜正股肱之位(賈誼傳今人之置器置諸/安則安置諸危則危天下)
(之情與器/無以異)某繫心崇戺滯迹窮閎(爾雅衡門/謂之閎)顧出綍之
有榮惟振褠而自喜(褠單衣/又衣褶)開晦㝠於日月己動觀瞻
起逸旅於江湖尚希提拂(韓詩禮樂中朝貴文章大雅/存江湖多逸旅獻替欲誰論)
　　賀婁正言除太常少卿兼中書舍人(按宋史婁機/以左正言進)
　　(太常少卿權中書舍/人詔遣宣諭荆襄)
登冠月聨參司天掖坐東面而設几聿崇禮樂之司(東/觀)
(漢紀明帝即位尊桓榮以師禮帝幸/太常府令坐東靣設几杕㑹百官)専右席以掌綸併
屬文章之伯(白集書制誥而専右席/杜詩每語見許文章伯)一時清選(後魏書/景明初)
(班職令太常少卿第一清選/明禮樂兼天文隂陽者為之)四海公言恭惟某官居朝
廷之達尊履君子之遺直乆持白筆山嶽至於動揺屢
伏青蒲天日為之囘轉(文選囘天倒日之力淮南子魯/陽公與韓搆難戰酣日暮援戈)
(揮之日返三舍洪平齋啓隂邪盡屏天/日為之開明風采一新山岳至於揺動)念夷蘷之典乆
闕而常揚之誥無聞(宋鄭戩知制誥訓/詞深雅有常揚風)将以粉澤於皇
猷是必淵源於古學求諸鷺序得我鴻流野外習奉常
之儀昔於丞而不負幕中識舍人之様今既老以宜為
(元結中興頌序非老/於文學其誰宜為)爰陞九列之班仍裁五色之詔(王/維)
(詩朝罷仍/裁五色詔)勿謂容臺為閒職毋曰從槖非真除(洪适啓/即長諫)
(垣有光/從槖)三槐位由此徑躋五花判特其游戲(濳敷啓沉/酣簡䇿識)
(見超乎古人游戲頴/泓文章特其餘事)當知天子待諫臣之意恩奨甚優
必使儒者立廟堂之謀治平可俟某索居林下(禮記離/羣索居)
(魏知古詩寓/省索居時)絶望日邉聞疏寵之頻煩(杜詩三顧頻/煩天下計)覺
垂光於幽隠廐駒之廢復起難忘芻秣之恩堂燕之去
又來疊致帡幪之賀情為無斁言莫能殫
　　賀鄧侍御除給事
號傳渙發詔許塗歸(隋百官志給事中掌侍左右分判/省事凡百司奏鈔侍中既審則駁)
(正違失詔勅有不便者/塗竄而奏還謂之塗歸)秋嚴鐵柱史之威憲綱肅肅夕
正青瑣郎之拜文采飄飄(杜詩飄飄青瑣/郎文采珊瑚鉤)上所親除識
者相慶恭惟某官學窮六家之要文起八代之衰(東坡/集文)
(起八代之衰而/道濟天下之溺)正色當朝直聲葢世仲山不畏彊禦誰
云剛則吐之(詩人亦有言柔則茹之剛則吐之惟仲山/甫柔亦不茹剛亦不吐不侮鰥寡不畏彊)
(禦/)伯夷能立懦夫自是聖之清者以皇極之道平國政
以中興之䇿贊廟謨故善士至於睂伸(司馬遷傳迺欲/昻首伸睂論列)
(是非薛宣傳可復伸睂於後馮衍/傳伸睂髙談文選伸睂路可階)而强敵可以口伐屈
烏府先生之重(東坡詩烏府/先生鐵作肝)躋黄門要地之榮(初學記/劉向戒)
(子歆書曰今若年少得黄門侍郎要處也玉海秦有黄/門侍郎漢因之凡禁門黄闥故號黄門其官給事於黄)
(闥之内故曰黄門侍郎魏晉以來竝為侍衛/之官唐德宗以王緯為給事中稱黄門要地)敷奏何私
方觀有事於殿内(孔帖唐盧鈞遷給事中有大詔令必/反覆省審駁奏無私漢儀注諸給事)
(中日上朝謁平尚書奏章分為左右以有事殿/中故曰給事中多名儒國親為之掌左右顧問)講學惟
舊肯陳非道於王前日接恩輝風生從路畀以權而甚
重究其用而必宏如先朝張泳封還詔書尚以樞臣而
兼領(宋張泳以樞密直學士領給事中時并代都部/署張永德笞小校死詔按其罪泳封還詔書)若
有唐李藩批却制敕遂聞相位之繼登(李藩傳藩既批/敕裴垍言其有)
(宰相器遂拜/相詳見前)今屬名公復尋故事某志塵結草(左傳魏/顆從父)
(治命嫁其妾及輔氏之役見老人結草以亢秦将杜回/回蹶而顛因獲之夜夢老人曰余爾所嫁婦人之父也)
(爾用先人之治命余是以報李密表生當隕首死當結/草薛逢啓觸槐全盾結草亢回駱賔王啓投報楊金君)
(子以之貽惠效誠魏/草小人之所懷恩)跡滯守株(韓非子宋人有耕者田/中有株兎走觸折頸而)
(死因釋耕守株冀復得兎路人笑之/張衡傳鍥舟而求劒守株而俟兎)阻窺數仭之髙驚
聽十行之寵揺玉珮趨金殿方見遇於明時(王維詩晨/揺玉佩趨)
(金殿夕奉天/書拜瑣誾)用牛刀割鷄城尚垂憐於故吏(昭帝紀調/故吏将屯)
(田張/掖郡)喜深無斁言拙奚殫
　　賀婁中書即真
代言試可(尚書試/可乃己)錫命為真綸閣下之文書孰踰老手
(白集絲綸閣/下文章静)屬車間之法從遂正清班一佛現前羣公
頫服恭惟某官國之喬木學者㤗山以公輔之器見推
(謝𤣥傳𤣥雖處衡門其名獨出/弟萬之右自然有公輔之望)以先覺之道自任孤風
特立國人曰賢大夫曰賢左右皆曰賢直氣敢言君心
以正朝廷以正逺近一以正(董仲舒傳為人君者正心/以正朝廷正朝廷以正百)
(官正百官以正萬民正萬民以正四方四方正/逺近莫敢不壹於正而無有邪氣奸其間者)霜署之
威上騰於騎省(杜詩戲假霜威促山簡通典漢散騎有/常侍侍郎魏合於中常侍自晉至魏以)
(中書職入散騎省魏北齊皆為集書省掌諷議左右從/容獻納散騎常侍侍郎及諫議大夫給事中等官位在)
(中書/之右)月聨之耀旁照於鳳池(晉書荀朂傳以朂守尚書/令朂乆在中書専管機事)
(及失之甚惘惘悵悵或有賀之者朂曰奪我鳳凰池諸/君賀我耶初學記散騎常侍范雲與王中書詩攝官青)
(瑣闥遥望鳳凰池張鷟集鳳池清切鷄樹深嚴張文琮/中書省花樹詩影照鳳池水香飄鷄樹風卞伯玉中書)
(郎詩躍鱗龍鳳池揮翰紫宸裏謝𤣥暉直中書省詩兹/言翔鳳池鳴珮多清響韋承慶直中書省詩清切鳳凰)
(池扶疎鷄樹枝徐彦伯贈劉舍/人詩鳳池環禁林仙閻霧沈沈)自足成一家之言遂専
裁五色之詔昭宣上意動盪羣情使深山老癃扶杖以
來觀(陸賈傳臣聞山東更布詔令民雖老羸癃疾扶杕/而往聽之願少須臾毋死思見德化之成也余日)
(華啓頒制書於河北士卒效順以投/戈下詔令於山東父老願觀而扶杖)至少年新進閣筆
而興歎(三國典略王粲才既髙辯論應機鍾繇王朗等/閣筆不敢措手鄭畋傳畋為中書舍人時討徐)
(方書詔旁午畋灑翰泉湧/動無停思同寮閣筆推之)豈特追盤誥之巨作又能讀
丘索之遺書入侍光華併資潤色天子恨見賢之晩儒
流豔稽古之榮鼔元氣而雷域中己識詞章之妙(吕温/凌煙)
(閣功臣頌斡坤軸撼乾樞鼔元/氣而雷域中騰百川而雨天下)斡斗柄以春天下莫量
事業之髙(淮南子斗柄/東而天下春)某投老無庸忍窮有待謂孺子
可教矣豈先生欺予哉(韓文言未既有笑於/列者曰先生欺予哉)方進陪翹
槖之華(後漢書輿服志/鸞旗曰鷄翹)尚垂憐簪履之舊(韓詩外傳孔/子游於少源)
(之野聞有婦人哭於澤中甚哀孔子使弟子問焉對曰/向刈蓍薪亡吾蓍簪是以哀孔子曰刈蓍薪而亡蓍簪)
(有何悲對曰非傷亡簪吾所以悲不忘故也李太白集/慙墜履之復収喜遺簪之載御又収遺簪於少原念忘)
(弓於楚澤羅隠詩遺簪墜履應留念門客如今只下寮/李商隠啟舊履流恩遺簪結念温庭筠啓朱履三千猶)
(憐墜屣金釵十/二不替遺簪)敢因顯拜少致頌言王某文有古風賸
喜傳郵之速(韓退之王仲舒神道碑天子曰王某之文/可思最宜為誥有古風豈可乆以吏事役)
(之復拜中書舍人韻㑹賸以證切/益也餘也今鄙俗謂物餘為賸)婁公容以盛德寧嫌
賀厦之遲(唐劉肅大唐新録狄仁傑入相也婁師德密/薦之及為同列頗輕師德頻擠之外使師德)
(知之而不憾則天覺之問仁傑曰師德賢乎對曰為将/謹守賢則臣不知又問師德知人乎對曰臣嘗同官未)
(聞其知人則天曰朕之用卿師德實薦之亦可謂知人/矣仁傑大慙而退歎曰婁公盛德我為其所容莫窺其)
(際/也)
　　賀葉秘丞除察院
特妙簡除聿嚴糾察自麟臺涉筆夜光分太乙之藜(王/子)
(年拾遺記劉向成帝末校書天禄閣専精覃思夜有老/人著黄衣植青藜杖叩閣而進時向坐暗中讀書老人)
(乃吹杖端煙焰照之因授向五行洪範之文恐詞説繁/廣忘之乃裂裳及袖以記其言至曉而去請問姓名曰)
(我太乙之精天帝聞卯金之子有博學者下而觀焉乃/出懷中竹牒有天文地圖之書曰今略授子焉由是向)
(學日進王荆公集不知太乙游何處定把青藜獨照公/洪平齋啓對太乙之青藜牙籖盡讀夾玉皇之香案彤)
(筆屢/書)宜烏府峨冠朝彩映上林之樹(芝田錄李義甫八/歳舉神童上林有)
(捕得烏者義府進烏詩曰日裏颺朝彩琴中伴夜啼上/林如許𣗳不借一枝棲太宗深賞之曰吾将全樹借汝)
(豈惟一枝拜監察御史按梁簡文帝烏夜啼曲云不疑/三足朝含影直言九子夜相呼則朝彩當作朝影為是)
渙揚明綍震悚列紳恭惟某官三江倒流而為文詞五
星聨曜而應名第(易坤靈圖至德之世五星若貫珠周/顯德中竇儀嘗曰丁卯歳五星當聚)
(於奎奎/主文明)居長安近日之地澹然此心負洛陽年少之材
淵乎其量故作斜飛之勢(劉禹錫詩青雲日上無/多路却作斜飛取勢回)實為
遠用之基秋浦玉河陽花嘗踐更於二邑(李詩河陽花/作縣秋浦玉)
(為人漢昭帝紀三年以前逋更賦未入者皆/勿収注更有三品有卒更有踐更有過更)天府驥雲
臺棟宜引重於諸公(杜詩天府牽騏驥雲臺引棟梁灌/夫傳兩人相為引重注相薦達為)
(聲勢/也)進服朝聨受知禁扆酬東觀第一人之望(初學記/初漢制)
(尚書中書屬少府而秘書夲中書之官故魏初猶𨽻少/府及王肅為監以為魏之秘書即漢之東觀之職安可)
(復屬少府自此不復焉梁劉孝綽除/秘書丞武帝曰第一官當與第一人)分南司察百吏之
權(北魏崔暹為御史中丞尚書移牒索御史監選不與/及暹為僕射還索御史宋游道判云崔僕射昔在憲)
(司籠架北省今居禮閣控制南司遂不/與唐㑹要御史臺臨制百司紏䋲不法)芻蕘驚嘯風之
威(廣絶交論雕虎/嘯而清風起)鳥雀避横霜之羽(李詩繡衣柱史何/昻藏銀冠白筆横)
(秋/霜)人所畏者帝曰俞哉吾使耳目以廣聰明唐綱遂振
(唐職林韓琬曰御史乃耳目官知而不言尚何頼韋仁/約除御史與公卿相見未嘗行拜禮曰耳目官固當特)
(立/)汝為股肱以翼左右舜命奚辭(尚書汝作股肱耳目/又予欲左右有民汝)
(翼/)某斐然吾黨之狂敬止一鄉之秀(詩必恭/敬止)隨牒在遠
(匡衡傳隨牒在遠方注謂隨/補選補之恒牒不被超擢者)登門寖賒豈謂半生齟齬
之餘(廣韻齟齬齒不相當也亦作鉏鋙離騷/吾知齟齬而難入韓文吾以齟齬窮)而得百里
婆娑之所望英游夐在於霄漢(杜詩朝儀限霄漢/李詩遂成雲漢隔)覺榮
光亦到於泥塗兹聞拜除倍增距躍方衛人嚴憚汲黯
已皆出其下風(汲黯傳衛人仕者皆嚴憚汲黯出其下/莊子竊侍於下風洪适啓㡬年弄印上)
(曰無以易堯一角峩冠仕者皆嚴憚黯方秋崖啓人皆/憚汲黯此聲在江之東上不見賈生有詔自天而下)
若吳邑素輕買臣尚有資於先進(朱買臣傳買臣字翁/子吴人也又其故人)
(素輕買臣者還走又邑子嚴/助䝿幸買臣與助俱侍中)其為悦慕未有敷云
　　賀程寺丞除考功郎中(當是/程松)
紫天疏渥(荆州星占北極/者紫宫天座也)丹地懷香(蔡質漢官尚書奏/事於明光殿省中)
(皆胡粉塗壁其邉以丹漆地故尚書郎舍鷄舌香伏其/下奏事黄門侍郎對揖而跪受沈佺期詩南省推丹地)
(東曹拜瑣闈賈黄中詩書綸輝/映輕前古丹地深嚴隔世塵)南閣升元士之班選除
甚重(考功曰南曹亦曰南閣常衮制郎官古之元士四/朝志考功郎掌文武遷叙磨勘資任考課之政令)
左臺計羣吏之治研覈惟精(宋制計羣吏之治而明黜/陟之法臺郎典引列於左)
(臺/)賢望所儲公言以穆恭惟某官袖有十二牛之新刃
腹藏三萬軸之故書(韓詩鄴矦家多書插架三萬/軸偉哉羣聖文磊落載其腹)惟杜
陵人乆矣名家(杜詩令弟尚為蒼水/使名家莫出杜陵人)宜平津矦延之上
客(公孫𢎞傳封丞/相𢎞為平津矦)徹聞旒纊驚動紳緌出守邉城豈待
三年而後召進丞兩寺不踰朞月而再遷公自視為有
餘上欲用如不及翔於鷺序籍甚鴻名風烈有先尚書
之遺今以任郎曹而甚稱治行為諸州牧之最故於考
吏課以尤宜恐詔墨之未乾聽履聲之如舊某埏鎔鈍
品灑掃賤蹤(司馬遷傳/掃除之𨽻)方結戀於華軒俄傳音於疾置
鶴㕔考善儻容書下下之勞(唐考功員外郎㕔事有薛/稷畫鶴宋之問為贊故稱)
(鶴㕔陽城為道州刺史自署其考/曰撫字心勞催科功拙考下下)燕厦慶成尚願託渠
渠之庇
　
　
　
　
　
　
　
　
　
　
　
　
　橘山四六巻八
欽定四庫全書
　橘山四六巻九　　　　　宋　李廷忠　撰
　　　　　　　　　　　　明　孫雲翼　注
　　通旌德何交代(旌德本漢涇縣地唐/寳應中析太平縣置)
屬耳鳴絃曲髙寡和(詩耳屬于垣文選其曲彌髙其和/彌寡又唱繁而和寡又南荆有寡)
(和之歌駱賔王集清歌寡和於郢路桞丈深寡/和之憤積無徒之歎東坡詩窈渺文章宜寡和)强顔代
斵伎短多傷(左傳子産曰人之愛人求利之也今吾子/愛人則以政猶未能操刀而使割也其傷)
(實/多)顧取則以非遥(詩其則/不逺)豈通名之可後恭惟某官東
周禮樂之士西漢文章之家(栁文丈人以文律通流當/世叔仲鼎列天下號為文)
(章/家)上而三台同此一氣(吕温凌煙閣功臣贊太極構/天本同一氣此二句疑有舛)首
登虎榜盡令拾芥於後塵再轉鴻樞要是傳家之故事
有斯世閥之美尚爾縣同之拘地勝俗淳官清務簡九
峰髙峙發詩興於雲端(九華山舊名九子山李太白更/今名太白詩妙有分二氣靈山)
(開九華又昔在九江上遥觀九華峯劉禹錫九華/山歌序九華競秀神采竒異謝眺詩雲端楚山見)三水
合流達治聲於江表(䨇溪在寧國府/城下三水合流)農安襏襫(襏襫音/鉢釋簑)
(襞也廣韻雨衣管子頭戴/茅蒲身衣襏襫此之謂農)獄臥桁楊(桁楊大械也韻㑹/械夾足及頭莊子)
(桁楊者相推也山/谷詩桁楊臥訟庭)從來加恵之甚多欲去見思之罙切
製成美錦歸我公是有衮兮(左傳子産曰子有美錦不/使人學製焉大官大邑身)
(之所庇也而使學者製/焉其為美錦不亦多乎)目無全牛宰天下如此肉矣某
生逢厄閨(俗説黄楊歳長一寸閏退一寸東坡詩只有/黄楊厄閏年方秋崖啓髮種種以驚秋意寥)
(寥其/厄閏)晩得賞音由郡博士三年之勞與縣大夫一人之
數(左傳上大夫受/縣下大夫受郡)每自知其醜拙詎堪繼於仁賢把酒
細論拂龜相授講學而連伯仲昔己聞三事之同傅譜
以示子孫今復有契家之託(王元之詩古人重/交代子孫不相忘)其為幸
㑹未易占陳
　　詹主簿
效武城為宰之歌夫子必笑(方秋崖啓魯恭不可見已/邈乎馴雉之仁武城亦何)
(為哉莞爾/割鷄之笑)誦河南同官之記主簿最賢墜恵問以先之
佩眷情之異甚恭惟某官人流清整世閥髙華居廣寒
五百名之先桂香好在(東方朔十洲記冬至夜月養魄/於廣寒宫龍城集開元六年八)
(月夜明皇與申天師鴻都客作術臥游月宫見一宫牓/曰廣寒清虛之府下視王城崖峩若萬頃琉璃之田有)
(素娥十餘人皆乘白鸞舞於廣庭桂樹之下酉陽雜俎/月桂髙五百尺下有一人常斫之白帖月中有桂華樹)
(韓文月蝕詩依前使兎操杵臼玉/階桂樹閒婆娑杜詩好在阮元瑜)為古宛陵二千石之
最棠茇依然(宣城本漢丹陽郡治宛/陵縣地隋改名曰宣城)來和鶴鳴之音又
屬鸞棲之所沈酣經史足以贊絃歌之化燕嘯尊俎足
以洗簿領之塵(沈約詩簿/領紛盈膝)略試緒餘藹聞譽處氣凌雲
而身矮屋乆此居哉(天寳遺事進士張彖登科為華隂/簿為守令所抑歎曰大丈夫有凌)
(雲葢世之志而拘於下位若立身矮屋/中使人擡頭不得拂衣歸遯於嵩山)翼培風而背青
天莫之禦也(莊子而今乃後培風背/負青天而莫之夭閼)某在家憂國以仕
易農(東方朔傳首陽為拙柱下/為工飽食安步以仕易農)奈黄巻無救飢之功(東/坡)
(詩平生五千巻/不救一字飢)假青袍為折腰之具(杜詩黄㡌映青/袍非供折腰具)惟
西曹能與共治(陳遵傳西曹白請斥後漢書百官志西/曹主府吏署吏廣曹主二千石長吏遷)
(除及/軍吏)雖小邑亦可庇身坐松林而讀書不如一詣習鑿
齒對花樹而酌酒豈有衆疾潘安仁(潘岳字安仁才名/冠世為衆所疾遂)
(棲遲十年出為河陽令種桃/李花人號曰河陽一縣花)喜動於中言宣罔既
　　李縣尉
問故家之桃李喜遇亢宗(左傳吉不能亢/身焉能亢宗)望髙隠之雲
煙即諧共事(李白送趙少府詩仙尉趙家玉英風凌四/豪維舟至長蘆日送雲煙髙傅咸感别賦)
(喜與此子同班共事/天下之遇未有如此)先拜記函之貺倍増行槖之光恭
惟某官材秀一鄉氣横九牧(岑參詩子雖軀幹/少老氣横九牧)統古苞
今之學壯欲行之戴仁抱義之儒晩方遇耳(禮記戴仁/而行抱義)
(而處雖有暴/政不更其所)惟培養之既厚則發攄之必𢎞卓有時名
乆儲天府恩崇拜老宜伯夷自東海而歸(後漢儒林傳/序初建三雍)
(明帝親行其禮袒割辟雍之上尊養三/老五更明帝紀贊登臺觀雲臨雍拜老)道慕登仙故梅
福作南昌之隠(李詩皎皎鸞鳳姿飄飄神仙/氣梅生亦何為來作南昌尉)何窮僻谷
之多幸得聰明尉而不凡(大唐新語魏奉古制舉擢第/授雍丘尉嘗九日公讌有客)
(草序五百言奉古覽之曰此舊文援筆立疏之草序者/黙然自失列座撫掌奉古徐笑曰適覽記之非舊習也)
(時姚珽􁎗汴州羣寮畢謁珽召奉古前曰此聰明尉耶/又盧莊道聰慧敏悟冠於今古年十三以故人子造髙)
(士亷㑹有上書者莊道窺覽以為已作士亷具以聞太/宗召見䇿試擢第十六授河池尉復舉擢甲科太宗識)
(之曰此是朕聰明/小兒耶授長安尉)恐黔突之未㡬驚紫泥之忽至(李詩/天書)
(降紫/泥)某客梁已倦宰費奚堪宿舂百里之糧偶逢近地
(莊子適百里/者宿舂糧)細論一尊之酒正頼同寮况君有摧姦之
名而我非摘伏之手(趙廣漢傳其發姦摘伏/如神注摘謂發動之也)力能禆贊
政以和平俾河陽一縣之皆花誠可樂者如楚國兩龔
之相友豈不佳哉(兩龔傳兩龔皆楚人也勝字君賔舍/字君倩兩人相友竝著名節故世謂)
(之兩/龔)情有至深言莫能究
　　錢監税
試邑無堪力整韋絃之佩(唐文鏑百發克破於楊葉刀/一鼔必合於桑林寛猛相濟)
(絃韋適中杜牧詩還須整頓/韋絃佩莫獨吟誇玳瑁筵)嘗寮有助善操泉貨之權
即遂承顔先勤恵問恭惟某官爵雖武級業本儒流三
萬軸傳家之書文華兼備十二條刺部之節風烈故存
少損功名(黄霸傳霸材長於治民及為丞相總綱紀/號令風采不及于定國功名損於治郡時)下
親㑹計授酒固知有法(周禮酒正掌酒之政令以式法/授酒材辨五齊之名一曰汛齊)
(二曰醴齊三曰盎齊/四曰醍齊五曰沈齊)譏闗寧免不征十家如醉於春臺
(老子衆人熈熈如/享太牢如登春臺)百貨盡藏於山市足觀方略能集事
功雖州縣勞人未免負塵俗之累(梁竦傳竦生長京師/不樂本土自負其才)
(鬰鬱不得志甞登髙逺望歎曰大丈夫生當封矦死當/廟食如其不然閒居可以養志詩書足以自娱州縣之)
(職徒勞人耳楊巨/源詩梁竦勞州縣)如廟堂舉士又將自筦庫而升某刻
鵠無成(馬援戒兄子書效伯髙不得猶為謹/飭之士所謂刻鵠不成尚類鶩者也)割鷄焉用
正頼衍盈於庫局庶㡬振起於縣綱旁隣分輝(李詩餘/輝旁照)
(隣/)吾黨增氣知君視元日之篆臨政方新顧我舂百里
之糧相期敢後雖多其語莫竟此懷
　　判府陳侍郎
以山水郡臨山水之縣幸趨走於下風有詩書帥撫詩
書之民謹奉承於寛敎(左傳晉謀元帥趙衰曰郤縠可/臣亟聞其言矣悦禮樂而敦詩)
(書詩書義之府也禮樂德/之則也德義利之本也)屬在戍丘之始行修詣府之
恭削牘是先掣鈴以達(李詩掣鈴交通二千石洪平齋/啓輒捈削牘之恭庸㸃掣鈴之)
(聴/)恭惟某官本本百家之學(班固傳元元本/本殫見洽聞)言言萬乘
之師(留矦傳讀是書則為王者師又以三寸/舌為帝者師文選風雲𤣥感蔚為帝師)發軔侯宫
風化寖流於南國揚鑣朝路威名尤振於左臺(鑣馬銜/也詩輶)
(車鸞鑣文選揚鑣漂流又七萃連鑣韓文/我轡在手君揚其鑣杜詩揚鑣隨日馭)方將奮鐵肝
以除君側之讒(東坡詩烏府先生鐵作肝月令反舌有/聲佞人在側杜詩過時如發口君側有)
(讒/人)遽乃昇金掌而司野外之蕞髙懷自適端操弗移非
典謨之道不陳於細旃凡言動之紀悉歸於直筆翩然
遠去渴矣睿思(文選智謀/垂睿想)原隰馳驅何足煩天下之大
老日月獻納莫若用朝廷之舊臣正資掌握於戎弢(韓/信)
(傳居項王之/掌握中數矣)又欲股肱於藩輔輟從禁甬之望(甬亦作/埇漢書)
(甬道韓詩龍斾垂/天衞雲韶凝禁甬)華以秘殿之名(宋制兼/華秘殿)臥治無何最
聲籍甚賦政平如衡石(後漢書賦/政四海)施恩暖於袴襦矧是
名邦居多良牧寫澄江静練之句謝宣城之雅致猶存
(謝朓守宣城晚登三山詩/餘霞散成綺澄江静如練)誦碧天㝠鴻之詩鄭諫議之
清䂓可想(杜牧寄宣守鄭諫議詩文石殿/前辭聖主碧天雲外作冥鴻)今誰繼者公
寔當之自厭直廬豈吾君先一州之意(嚴助傳君厭承/明之廬勞侍從)
(之事韓文陸君之道行於朝廷則天下望其賜刺一州/則専而不能咸先一州而後天下豈吾君吾相之心哉)
宜趣命駕有刺史入三公之階(趣讀曰促朱博傳告外/促駕通典宣帝毎拜刺)
(史守相輒親見問後漢亦重其任或以尚書令僕出為/郡守鍾離意黄香桓榮胡廣是也或自郡守入為三公)
(虞延第五倫桓虞鮑昱是也唐張九齡/曰古者刺史入為三公郎官出宰百里)某白屋賤微青
袍困苦頗相知者惜李廣之不逢時(李廣傳惜廣不逢/時令當髙帝世萬)
(户矦豈/足道哉)欲引重之稱朱雲而多過實(朱雲傳贊世稱/朱雲多過其實)倚
博士之席既無補竊尚方之舄尚有慙(杜詩看君宜著/王喬舄真賜還)
(疑出/尚方)初使近民偶得便地然紀綱板蕩之已乆(詩上帝/板板下)
(民卒癉又蕩蕩上帝下民之辟董卓傳論板蕩/之篇於焉而極文選天地板蕩又桓靈今板蕩)而罅漏
補葺之甚艱粗嘗習知於民情或可勉效於駑力且千
里守百里宰大小相維苟一人語衆人咻是非易惑惟
在上有髙明特立之見則在下無齟齬難成之功喜遭
際於仁矦寛期㑹於凋邑亟整欲前之步敬承在後之
鞭仰斗於十年之間始歸臨照戴星於二天之下終冀
并包(吕氏春秋宓子賤治單父彈鳴琴身不下堂而單/父治巫馬期戴星出戴星入日夜不居以身親之)
(而單父/亦治)自愧不文有懷莫抒
　　府判張秘閣
望蓬萊五雲之氣來作端寮(杜詩雲近蓬萊常五色南/史陸徽云九綜州綱三端)
(府職皆指寮官也六朝稱府幕曰府端州幕曰州端節/度幕曰節端憲司幕曰憲端唐制宜膺受服之寵復踐)
(端寮之列又蚤/題坐於端寮)謀彭澤三徑之資願為下走拜履絇而
弗逺奏函牘以宜先恭惟某官王閥峥嶸(子虛賦下峥/嶸而無地兮)
(甘泉賦似紫宫之崢嶸嶸/亦作巆音宏崢巆深邃貎)人流瓌瑋以世勳之後不充
詘於富貴(儒行儒有不隕穫於/貧賤不充詘於富貴)於吏政之暇能茹涵於
古今帝曰賢哉國之福也啓修程於千里之坂寓邃直
於羣仙之廬(宋制寓/直蓬山)七葉在漢而珥貂遐想凌煙之像
(張安世傳安世子孫相繼自宣元以來為侍中中常侍/諸曹散騎外校尉者凢十餘人唐書太宗圖功臣於凌)
(煙閣韋述西京記太極宫中有凌煙閣在凝隂殿内功/臣閣在凌煙閣南頡利既平置酒於此杜詩凌煙功臣)
(少顔色將軍下筆開生面蘇武傳上思股肱之/美廼圖畫其人於凌煙閣次曰衛將軍張安世)四年為
齊之别駕藹聞清水之名(北史張軌隋文時為齊州别/駕後召入朝父老送者各揮)
(涕曰别駕在官水火不與百姓交是以不敢杯酒相送/公清如水請酌一盞水奉餞軌受飲之元微之詩徹底)
(心清水共虛裴銑詩三/年清似水六月冷如冰)克紹故家允歸名胄眷是股肱
之郡全資羽翼之英今守昔賢既平分於風月(沈約和/謝宣城)
(詩昔賢侔時雨/今守馥蘭蓀)南樓北檻還盡有於江山(白樂天江州/司馬㕔記江)
(州左匡廬右江湖土髙氣清富有佳境刺史守土臣不/可逺觀游羣吏執事官不敢自暇逸惟司馬綽綽可以)
(從容於山水詩酒間由是郡南樓山北樓水湓亭百花/亭風篁石巖瀑布廬宫源潭洞東西二林寺泉石松雲)
(司馬盡有之矣茍有志於/吏隠者捨此官何求焉)聞中書堂己登其姓名(百官/志唐)
(初三省長官議事於門下省謂之政事堂裴/炎為中書令乃徙政事堂於中書省詳見前)豈外司馬
可淹於步武(世説謝奕與桓温善温辟為安西司馬奕/既上猶推布衣好在温坐岸幘談笑無異)
(平日温曰我方外司馬三國典略王晞為常山王司/馬性閒澹寡欲不以世務為累人士謂之方外司馬)竚
聆吉語進襲真封某鈍不可磨弱惟自植藻宫獨冷初
無根柢之容黍谷成暄誤得吹噓之力脱之七選試以
一同雖閶閻細故之粗諳而綱紀乆頽而難振惟不以
小文而見責(陳遵傳遵為公府掾史曹事數廢西曹請/斥大司徒馬宫大儒優士又重遵謂西曹)
(此大度士奈何/以小文責之)尚庶㡬末技之可施(文選操末技猶必/然兮矧眄窮於道)
(真桞文下/材末技)幸遇清明之天(韓文青天白日奴/𨽻亦知其清明)能為孤拙
之地敢因始事自取隆知上而邦國之不空己諠歌詠
(晉王祥為徐州别駕以股肱之忠糾合義衆/州境獲寕徐人歌之曰邦國不空別駕之功)下則田疇
之甚辟當竭撫摩(藝文類聚孫矦頌我有田疇惟/矦辟之山谷詩摩手撫鰥寡)厥志
惟勤有言莫既
　　嚴府判
仰岑長史之翶翔每勤善頌(杜工部寄岑長史/詩半刺己翶翔)效崔洛
陽之操割祇恐傷多(唐崔隠甫遷洛陽令梨園子弟畨/雛善笛嘗負罪匿禁中帝以他事)
(召隠甫從容指曰就卿丐此人對曰陛下輕臣而重樂/工請解官再拜出帝遽謝與畨雛隠甫殺之賜隠甫百)
(縑/)行窺前軾之儀(黄霸傳别駕車緹/油屏泥於軾前)敢奏中㳙之問恭
惟某官孔庭速肖之學(法言螟蛉之子殪而逢蜾蠃祝/之曰類我類我乆則肖矣速哉)
(七十子之/肖仲尼也)漢殿方聞之英背負青天而上扶揺壯圖孰
禦(杜詩居然/屈壯圖)胸吞雲夢而不芥蔕雅量自𢎞(司馬相如/傳吞若雲)
(夢者八九其於胸中曾不芥蔕注芥蔕刺鯁也隋豫章/王遺崔頥書視漢臣之三篋似陟蓬山對梁相之五車)
(若呑雲夢李商隐啓口裏雌黄屢加彫煥胸中雲夢過/沐涵濡余崇龜啓削泰華之三千敏手共驚於神速吞)
(雲夢之八九髙懷咸仰於恢𢎞吕祖/謙啓等㤗華於毫芒吞雲夢者八九)以軒昻宇宙之名
乃徘徊州縣之職(徘徊不進貎史記相如傳裵回漢髙/后紀徘徊往來息夫躬傳鸞徘徊兮)
(思𤣥賦馬倚/輈而徘徊)滌簿書之塵於藻芹之水移哦吟之日於
松竹之林兹為藩翰之上賔又屬範模之故境户豐䆉
稏悉由康海之功(䆉稏通作罷亞稲多貎又稲名杜牧/詩罷亞百頃稲西風吹半紅六一居)
(士詩罷亞霜前稲鉤輈竹上/禽東坡詩翠浪舞翻紅䆉亞)守馥蘭蓀同得行春之樂
宜將治理播在聲詩雖香山公有吏隠之志焉(白居易/致仕與)
(香山僧如滿結香火社每肩輿往來白/衣鳩杖自號香山居士詳見後及上條)而荆州佐乃宰
相之材也(唐書太后嘗問狄仁傑朕欲得一佳士用之/誰可者仁傑曰文學醖藉則蘇味道李嶠固)
(其選矣必欲取卓犖竒才則有荆州/長史張柬之其人雖老宰相材也)竚聞廟論遄以公
歸某斷木難文孤蓬强振(杜詩孤蓬/轉霜根)儒官之飽閒散幸
不見治(韓文況是儒/官飽閒散)縣政之拙催科詎能自脱況承紀
綱之蕩弛且聞帑廩之枵虛雀角滋張鶩行驚竄(韓文/吏抱)
(成案詣丞鴈/鶩行以進)惟不以小文而見責尚庶㡬末技之可施
幸逢題坐之賢熟識字甿之理使居别駕而乃展驥附
尾安能未嘗登車而思獲禽庇身是望(左傳譬如田獵禽/射御貫則能獲)
(若未嘗登車射御則敗/績壓覆是懼何暇獲禽)
　　諸職官
小朝廷之多才坐參賔畫(唐僖宗紀盧從讜充河東節/度使自擇參佐奏以長安令)
(王調為節度副使前兵部員外郎史館修撰劉崇龜為/節度判官前進士張崇魯為推官人謂之小朝廷言名)
(士之/多也)下大夫之受縣行綴官聨(左傳上大夫受縣下大/夫受郡通典春秋時列)
(國相滅多以其地為縣則縣大而郡小故云此謙言故/云下也周禮太宰官聨謂大事非一官所了者衆共成)
(之也江總詩官聨總在兹虞世基/詩虛薄忝官聨杜詩官聨辭冗長)敢緘不腆之辭(左傳/不腆)
(敝邑之禮又/有不腆之田)庸取方新之芘恭惟某官瓌瑋人物蟬嫣
世家(揚雄傳有周氏之蟬/嫣兮注蟬嫣連也)袖藏剸犀之鋒手握雕龍之
筆(後漢書贊崔為文宗世擅雕龍晉書文苑傳序西都/賈馬耀靈蛇於掌握東漢班張發雕龍於綈槧余日)
(華啓詞藻雕/龍筆端飲虎)施諸政事恢恢乎餘地作為文詞渾渾以
無涯(韓文上規姚/姒渾渾無涯)方長驅得路以甚平何斜飛取勢之
不迫緬懷昔士獨愛宣城謝脁畱詩千古識江山之勝
(晏元獻詩江山謝守髙/吟地風月朱公故里情)昌黎作序一時誇賔主之賢(韓/昌)
(黎送楊支使序愈在京師時聞今藩翰之賔客惟宣州/為多賢又知其客可以信其生者宣州也知其主可以)
(信其客者/湖南也)今見名流復尋盛事以芙蓉之客贊蘭蓀之
守即玳瑁之筵和綺練之詩(李白贈辛判官詩文章獻/納麒麟殿歌舞淹留玳瑁)
(筵劉禹錫送陸侍御歸淮南幕/詩歸路芙蓉幕離堂瑇瑁筵)蔚有芬馨發於談笑燕
臺加禮已増重於弓旌(逸詩翹翹車乘招我以弓尸子/堯有建善之旌文選首應弓旌)
(又納弓旌於鉉台五代㑹/要式重弓旌以光尊俎)漢幄運籌行促登於劒履(蕭/何)
(傳賜帶劒/履上殿)某當老矣無聞之日得長者有味之言甫脱
冷官又逢凋邑未能刀而使割寧免傷多惟寛轡而勿
拘尚堪自效(虞詡傳詡為朝歌長謁河南太守馬稜稜/勉之曰君儒者當謨謀廟堂反在朝歌耶)
(詡曰初除之日士大夫皆見弔以詡籌之知/其無能為也願寛轡䇿勿令有所拘閡而已)凡從事於
兹府(韓文宜乎從事於兹府/而流聲實於天朝也)能分光於吾寮擁篲有期
(揚雄傳或擁篲而先驅注鄒衍之/燕昭王郊迎擁篲為之先驅也)揺旌不寐一行屬戴
星之使莫我告勞(文選一/行作吏)四顧無凌雨之憂皆君所賜
　　諸曹官
著小冠而試令懼多學製之傷(後漢儀新改令長皆試/小冠滿歳為真以次遷)
(製大冠杜欽傳欽目偏盲茂陵杜鄴與欽同姓字俱以/材能稱京師故衣冠謂欽為盲杜子夏以相别欽惡以)
(病見詆更為小冠髙廣財二寸由是京師更謂欽為小/冠杜子夏時大將軍王鳳深知欽能奏請為武庫令杜)
(詩低頭/著小冠)曳大軺以佐州喜見賔筵之盛(朱博傳勅功曹/官屬多褎衣大)
(袑袑音紹/謂大袴也)趨承兹始候問宜先恭惟某官游刃長才峩
冠上族(韓文峩峩焉/而纓其冠)志薄紈綺侈之以六藝之文價等
琳琅髙而為一國之傑(劉賔客詩髙/價騁琳琅)獨懷逺致不羡羣
飛藹聞吏隠之清風來挹昭亭之爽氣(昭亭山在宛陵/北山谷詩春騎)
(簇昭亭郭祥正詩/昭亭扶春入畵㦸)馥蘭蓀於時雨之後參贊為多汎芙
蓉於綠水之間觀瞻有美所居見重(史記太公世家/夷吾所居國重)厥
問甚休能秉直繩尤屬紀綱之掾(晉書孫鑠傳太守吳/奮以為主簿鑠自微)
(賤登紀綱杜甫送崔/判官詩君行佐紀綱)好持婉畫去從帷幄之遊某問東
西而不知(莊子小惑易方郭象注東西易方逢萌傳萌/隠瑯琊勞山詔書徴之託以老耄迷路東西)
(語使者云朝廷所以徴我者以其有益於政尚不知方/面所在安能濟時乎李商隠與陶進士書此後不能知)
(東西左右亦不畏矣韓詩問之朝廷事略不知東西/況於經籍深豈究端與倪東坡詩老來㡬不辨東西)語
上中而莫可青衫二紀僅脱冗階白首一邦又承廢政
車惟覆壓之是懼琴必更張而乃調(董仲舒傳譬之琴/瑟之不調甚者必)
(解而更張之乃可鼔也當更張而不更張雖有良工不/能善調也為政不行甚者必變而更化之乃可理也)
幸託芘於名曹猥服勤於賤職事賢以敬敢辭束帶之
勞課吏惟明尚恕征科之拙情有所屬言莫能殫
　　敎授
宣州藩翰之賔賢孰加於郡博武城絃歌之宰笑寧免
於聖門乆矣嚮慕於遐風榮哉㑹遇於晩節敢持尺素
少抒寸丹恭惟某官茹古涵今滂仁彍義(彍説文滿弩/也讀若郭顔)
(師古曰引/滿曰彍)神士朗出於天外仰才望之獨髙(皇甫湜集/天下進士)
(望風戁畏以為端人神士朗出/天外不可梯接望門不敢進)仙官下取於人間知文
篇之甚富(韓詩平生千萬篇全薤垂琳琅仙宫勑六丁/雷電下取將流落人間者太山一亳芒王曜)
(軒啓學易通神三晝曾吞於天/上著書擬聖六丁取於人間)蚤射君門之䇿(杜詩射/䇿君門)
(期第/一)亟彯仕路之纓信然龍鳳署之師儒(博奕論儒雅/之徒則處龍)
(鳳之/署)異乎鳬鶩行之俗吏對吳岫楚山之競秀(謝眺詩/雲端楚)
(山見林表/吳岫微)覺周情孔思之愈深洪鐘一鳴青佩咸集(詩/青)
(青子/佩)坐堂闡敎正喜康公之詩鼎來(馬融傳常坐髙堂/匡衡傳無説詩匡)
(鼎來宋人避藝/祖諱改匡為康)當宁急賢豈容鄭老之賦歸去即辭半
水競踐八甎某名己塵埃學真土梗(莊子所學者/真土梗耳)嚮也
呻其佔畢徒為吾道之羞今焉使之操刀殆匪斯民之
幸况政不綱之已乆且室如罄之可憂(左傳室如懸罄/言家資空虚也)
或大府責以小文(韓文獨嶺南/節度為大府)頼上客為之曲芘潔已
以進好音是懷(詩懷我/好音)雖敲扑喧囂其敢廢松林之吟
誦(北山移文敲扑/喧囂犯其慮)而馥膏沾匄尚得從芹泮之遨遊喜
動於中言宣莫既
　　丘安撫(江東安撫司治在建康/府統建康等八州軍)
望帝王州之王氣鎮以從臣(曹植詩壯哉帝王居謝朓/詩江南佳麗地金陵帝王)
(州李詩地即帝王宅以為龍虎盤乂淮水帝王州金陵/繞丹陽又龍蟠虎踞帝王州朱存詩一氣東南王牛斗)
得子男國以庇身幸哉屬吏(左雄傳今之墨綬猶古之/諸矦注墨綬謂令長即古)
(子男之國韓文愈/幸甚三得為屬吏)　方佩印近民之始敢奏書下侍之
前恭惟某官洙泗正傳(孔子宅在曲阜縣故魯城中歸/德門内闕里之中背洙泗矍相)
(圃之/東北)岱嵩偉望(周禮職方兖州山鎮岱山㤗山也一曰/岱宗在兖州乾封縣西北三十里嵩山)
(在河南登封縣北八里/一曰太室是為中嶽)摛辭為風雅之伯發政號神明
之君(荀淑傳蒞事明理稱為神君崔氏家傳崔瑗為汲/令開渠溉稲民頼其利為政七年長老歌之曰天)
(降神明君作我仁慈父臨民布德澤決渠作甘雨晉書/良吏傳喬智明以德行著稱為隆慮令民愛之號曰神)
(君/)冠虎榜者一二人昔已推公輔之器登鵷行者四十
載今猶著侍臣之冠固知材大而用難(杜詩古來材/大難為用)豈
有道尊而處外剛正自守夷險弗渝半天下之山川華
轍幾徧滿朝廷之卿士茂績誰同莫難於日畿轉餉之
浩穰(揚雄解嘲夫日月之徑不千里則不能燭六/合曜八紘帝畿千里象日月經回故曰日畿)莫重
乎坤維作屏之靖肅(文選大火流坤維唐盧/拯羅城記坤維上腴)剸裁已熟
譽問甚休遽爾厭承明之廬悠然安獨樂之圃屬廟謀
之遠舉倚賢業以中興謂亷頗當在禁中胡為家食(洪/平)
(齋啓壯猷經武定堂下之孫/吴妙略緯文得禁中之頗牧)見夷吾復生江左足慰帝
心峻其延閣之班洪以留臺之寄東都襟帶之㑹其地
最雄(東都自周以來皆指洛陽此當指金陵金陵舊稱/東府戰國䇿襟以山東之險帶以河曲之利言蔽)
(障如襟圍繞如帶孫萬夀詩山川/相襟帶皇甫甘詩地控吳襟帶)北門管鑰之司以人
為固(左傳鄭人使我掌其北門之管蕭何傳何以謹信/守管鑰宋名臣言行錄㓂凖鎮大名府北使道由)
(之謂公曰相公望重何不在中書公曰皇/上以朝廷無事北門鎖鑰非凖不可耳)遐衝自折於
樽俎(杜鄴傳昔文矦寤犬鴈之獻而父子益親陳平共/壹飯之餐而將相加驩所接雖在楹階俎豆之間)
(其於為國折衝壓難豈不逺哉劉禹錫/啓制勝於樽俎之間指縱於韝緤之末)妙算不出於詩
書萬旅輯和十連震竦問洛人以裴度之安否足見睿
懷(裴度治第東都集賢里野服蕭散不問人間事上巳/宴羣臣曲江度不赴帝賜詩曰注想待元老識君恨)
(不蚤我家柱石/衰憂來學丘禱)寄楚國於子玉之重輕佇還宰席某學
真土梗迹己塵埃素行患難之中絶望功名之外坐氊
獨冷方將付吾道於滄洲(杜詩輕㠶好去/便吾道付滄洲)吹律成暄豈
謂逢主人於錦里(杜詩錦里逢/迎有主人)録其小異試以一同況
值曹鄫淺邦之不成欲為滕薛大夫而安可(薛宣傳昔/孟公綽優)
(於韓魏而不宜膝薛故或以德顯/或以功著君子之道焉可憮也)遥依節制少借聲光
雖䇿疲鞭鈍而不辭尚藏垢棄瑕之有望在大府帥當
見以戎服阻修趨拜之恭(韓文大府帥或道過其府府/帥必戎服左握刀右屬弓矢)
(帕首袴鞾郊迎及既至大府帥先入據館即守屏若將/趨入拜庭之為者孫逢吉啓問起居於大府雖未遑鞾)
(袴之迎記坱北於化/鈞將終借甄陶之造)顧田家子安知於伍符但竭撫摩
之力(馮唐傳士卒盡家人子起/田中從軍安知赤籍伍符)揺旌所向涉筆難宣
　　李提刑
分路澄清毋謂小邦之左僻(文選所理僻左書問致簡/益用増勞杜牧與李池州)
(書為刺史各得小郡/俱處僻左無因起居)戴星奔走儼如華使之下臨祗事
有初通名敢後恭惟某官以文章紹先世之學以法令
為郡吏之師秋水鏡鑒皆知其清明春風衣被悉歸於
愷悌選皋陶於天下之衆遂占大科稱黄霸以廷中之
平肯持深憲(黄霸傳聞霸持法平召以為/廷尉正數決疑獄庭中稱平)由丞郎之望
迭更於麾節(通典丞郎列曹局司有任唐書潘孟陽為/侍郎年未四十其母謂曰以汝之才而位)
(丞郎使吾憂之唐復尚書省故事制令僕以綜詳朝政/丞郎以彌綸國典蘇頲詩丞郎肅紫機劉禹錫詩清時)
(為丞郎氣力侔陶鈞宋陸務觀老學菴筆記唐所謂丞/郎謂左右丞六曹侍郎也尚書雖序左右丞上然亦通)
(謂之丞郎猶今言侍從官也俗又謂之兩制指内制而/言然非翰苑西掖亦曰兩制正如丞郎之稱契丹僣號)
(有髙坐官亦侍從之比或謂丞郎/為左右丞中書門下侍郎亦非也)視州部之政如對於
軒墀廣推棘木之心(鄭𤣥周禮注樹棘以為/位者取其赤心而外刺)布作甘棠
之惠粟紅京庾草綠圜門無非體上意之好生抑亦見
皇華之有遠謂措刑空圄俗何不若成康(武帝紀周之/成康刑措不)
(用董仲舒傳至于成康之隆囹圄空虛四十餘年此亦/教化之漸而仁義之流非獨傷肌膚之效也禮樂志述)
(舊禮明王制驅一代之民躋之仁壽之域則治何以不/若成康壽何以不若髙宗徐樂傳名何必夏子俗何必)
(成/康)能閲律讀書君可使為堯舜自任有如此者當今其
舍我哉勿拘紫槖之常階即聴黄麻之異數某抱虛焉
用置散是宜説經徒至三萬言笑寒氊之如水為吏不
過六百石驚素髮之己秋(兩龔傳瑯琊邴漢兄子曼容/養志自修為官不肯過六百)
(石輙自免去又蜀郤正官/不過六百石故免於憂患)知音者謂可字人學製者奚
其為政況一綱衆目之乆弛且百孔千瘡之可憂(韓文/百孔)
(千瘡隨/亂隨失)雀鼠之訟滋張鳬鶩之行驚竄方當䇿鈍義敢
辭難幸有二天之照知信為千載之㑹遇遥瞻繡指敬
禀玉條(文選金/科玉條)惟其轡乘之少寛庶圖來效若以脂膏
而自潤斷不忍為(孔奮傳奮守姑臧長姑臧稱為富邑/毎居縣者不盈數月輒至豐積而奮)
(力行清潔為衆人所笑謂其身處/脂膏中不能自潤徒益辛苦耳)悃倒之私言宣罔既
　　商總領(江東總領所/治在建康府)
羅䨇鳬於江滸莫量造化之恩總萬騎於江干又竊屬
封之芘(詩寘之河之干兮干涯也范雲詩/江干逺樹浮杜詩細酌老江干)始臨縣社遥
戴使星敢緘不腆之詞少抒必恭之悃恭惟某官文名
藹華蕚之集治行溢棠棣之碑(唐賈敦順為洛州刺史/有恵政百姓植碑頌美)
(及敦美為洛州刺史又立/頌於兄碑之側號棠棣碑)其清也冰壺而玉衡(杜詩金/鐘大鏞)
(在東序冰壼玉衡懸清秋洪适啓皮弁素積舞大夏流/風三代之餘冰壼玉衡懸清秋盛德四時之備余日華)
(啓操行孤髙貯玉壺之秋露/文章掞藻生象管之春風)其和也春風而夏雨(管子/吾不)
(能以春風風人夏/雨雨人吾道窮矣)捷出人上來遊帝旁(東坡詩飄然/乘風來帝旁)兩
襆被而請行固知輕視於名爵再乘軺而改命詎容遠
去於朝廷既眷意之甚隆故許身而愈切(杜詩許身愧/比䨇南金)
以直事主自能振起一臺之紀綱(孔帖魏謩遷御史中/丞俄兼户部侍郎謩)
(奏中丞紀綱所寄不宜雜領錢穀又髙元/裕進御史中丞建言紀綱地官屬須選)不圓為卿必
欲舉行三代之禮樂(元次山惡圓篇吾聞古之惡圓之/士歌曰寧方為皂不圓為卿方巨)
(山啓惟知惡元子之/圓寧解乞天孫之巧)孤芳雖忌於皎潔(文選物忌孤芳/人諱明潔又皎)
(潔不成妍李詩處世忌太潔又衆草凌孤芳韓詩異質/忌羣處孤芳難寄林東坡詩孤芳陋羣妍山谷詩物理)
(忌孤/芳)大義不辭於繁難獨一居州欲善於宋王已著立
朝之節雖百曹參莫加於蕭相尤髙給餉之功(史記蕭/相國傳)
(鄂君進曰漢與楚相守滎陽數年蕭何轉漕闗中給食/不乏此萬世之功也今雖亡曹參等百數何缺於漢)
運籌得黄石之遺(留矦傳十三年孺子見我/濟北穀城山黄石即我矣)轉粟自青
天而下(杜詩築城依白/帝轉粟上青天)用倒印擊狂賊未足顯司農之
勞(唐叚秀實為司農卿朱泚反遣鋭兵/襲奉天秀實倒用司農印以追其兵)提一筆福蒼生
竟須還上相之位(劉禹錫詩終當提/一筆再入福蒼生)某所齎者狹(史記/淳于)
(髠傳楚發兵伐齊齊使淳于髠齎百金車馬千駟之趙/請救髠仰天大笑冠纓索絶王曰先生少之乎髠曰今)
(者臣從東方來見道傍有禳田者操一豚蹄酒一盂而/祝曰甌婁滿篝汙邪滿車五穀蕃熟穰穰滿家臣見其)
(所持者狹所求/者奢故笑之)敢諱其窮(莊子孔子曰我諱窮/乆矣而不免命也)有客薦
雄徒以文士用心之苦逢人説項孰如先生知己之深
(南部新書楊敬之為祭酒公心愛才嘗見江表之士項/斯贈詩曰度度見詩詩總好及觀標格過於詩平生不)
(觧藏人善到處逢人説項斯楊誠齋啟逢人必項斯之/説幾於神比而天同伴直難浩然之呼特以職親而地)
(禁/)擷寒根於獨冷之官(擷捋/取也)借榮光於一同之地(温庭/筠詩)
(韶光如見借/寒谷􁐌風煙)麤桃俗李疊有遭逢(東城詩桃李/滿山總麤俗)水竹山
松亦為鼔舞屬舊政之板蕩致公儲之罄懸民失撫柔
吏困追擾粗嘗習知田里之細故或可勉效馬牛之寸
勞但持亷勤以起凋弊謂冉求可宰千室敢上誤於品
題有孺文為我二天願終歸於幪覆
　　賀卓運使
軺封載駕餫部初臨(宋制督/餫朔部)自江之東江之西疊總澄
清之略凡國於右國於左盡依照燭之光已嘗稟先令
於符檄之間故須進下悃於緘縢之末恭惟某官號員
嶠方壺之神士(列子渤海之東有大壑名曰歸墟其中/山曰岱輿員嶠方壺王子年拾遺記海)
(中三山一/名方壺)為泰山北斗之文師百斛鼎以筆而獨扛蚤
驚得雋(扛舉也項籍傳力能扛鼎淮南王傳有材力能/扛鼎王充論衡力能扛鴻鼎掲華旗又谷子雲)
(唐子髙奏章百上筆有餘力文選扛鼎掲旗之士韓詩/龍文百斛鼎筆力可獨扛山谷詩虎兒筆力能扛鼎又)
(萬牛挽不前公以獨力扛師克曰雋薛廷珪行楊贊禹/左拾遺制甲科得雋濳敷啓筆力健雄扛龍文百斛之)
(鼎襟期洒落飽/牙籖萬巻之書)十年刃若硎之新發屢試有聲(莊子所/解數千)
(牛矣而刀刃若新發于/硎胡建傳治甚有聲)用所學将堯舜其君民施於政
葢魯衞之兄弟趣召翹材之館來游廣樂之庭(史記趙/世家與)
(百神游於鈞天廣樂九奏萬舞列子穆王及化/人之居以為清都紫微鈞天廣樂帝之所居)帝方厪
民瘼之咨(詩瘼此下民/不殄心憂)公特妙使華之選摘山煮海(宋/宣)
(和中添置提舉一員提舉茶鹽/掌摘山煮海之利以佐邦國)問俗觀風有勲庸卓卓
而可書信才智多多而益辦建臺為諸路之冠改按上
流飛餉自千里而來悉供外計覽帝王之宅而有長驅
之志(李詩地即帝/王宅詳見前)擅財賦之淵以佐中興之功師徒咸
飽於㸑樵敵命頓危於破竹(杜詩敵危命/在破竹中)見夷吾復生
於晉豈専富國之謀(史記管仲既任政相齊/通貨積財富國强兵)使孔子入
相於周自致侵疆之復(陳讜啟舉皋陶而不仁遠仰達/帝聰用夫子而侵疆歸佇觀儒)
(效/)某宦途不進縣譜無傳思冷署之芹茆尚馳清夢問
故家之桃李徒抗塵容況承紀綱蕩弛之餘屬在琴瑟
更張之始剖決滯獄追徴宿逋雖夷險備嘗而不辭而
特達相知者未遇幸二天之能徧覆察一邑之不易為
假借寛隆包藏孤拙不圖今日瞻皇皇遣使之華尚許
他時書下下催科之考其為舞躍曷究編摩
　　賀商總領兼户侍
帝陛渙恩民曹進秩(晉職官志漢成帝置尚書五人一/人為僕射四人分為四曹一曰常)
(侍曹二曰二千石曹三曰民曹/四曰主客曹宋制民曹上卿)持紫荷槖豈特如漢侍
臣陪雍畤之游(畤音止封禪書今上至雍郊/見五畤師古曰五帝之畤)運紅牙籌
抑有頼唐使者領江淮之賦(王隠晉書王戎代王渾為/司徒常以象牙籌晝夜計)
(家財遠/及田牧)具孚士論益壯軍容(胡廣傳軍/容不入國)恭惟某官以伊
尹之重任諸身以孟軻之直養其氣秋霜嚴而鷹隼擊
幸天地之清明朝陽升而鳯凰鳴真國家之祥瑞(詩鳯/凰鳴)
(矣于彼/朝陽)胡為脱冕之不暇遽爾登車而有行盡護戎弢
廣開糧道戊校尉巳校尉爪牙由是以奮張(元帝紀發/戊巳校尉)
(注戊巳校尉者鎮安西域無常治處亦猶甲乙等各有/方位而戊與巳四季寄旺故以名官也一説戊巳居中)
(校尉處三十六國之中故曰戊巳又屯田以耕土為事/故取戊巳西域傳戊校尉閻祥又徙巳校尉屯姑墨注)
(有戊巳兩校尉此直徙巳校也廣成頌甲乙相/伍戊巳為堅注戊巳為中堅詩予王之爪牙)左匈奴
右匈奴肩臂可從而斷裂(劉歆議武帝北攘匈奴降昆/邪十萬之衆置五屬國起朔)
(方以奪其肥饒之地東伐朝鮮起𤣥莵樂浪以斷匈奴/左臂西伐大宛結烏孫起酒泉燉煌張掖以髙婼羌裂)
(匈奴之/右臂)葢自得理財正辭之義非止為强兵足食之謀
志在澄清胡恤於怨言(詩禮義不愆/何恤人之言)計有深長獨當於
上意攙班禁甬增耀行臺謂建業北門轉餉通於六路
(吳大帝自京口徙/都金陵故名建業)自紹興南渡持節或以貳卿(職源紹/興三年)
(差户部侍郎姚舜明往建康總領六年張浚乞於/户部長貳内差一員來鎮江府置司専一總領)喜得
非常之人復行甚盛之典方天子遣采薇之戍獲醜為
期(詩采薇采薇乂我戍未定/又執訊獲醜薄言還歸)宜國人錄衮衣之詩歸公
未晩某猥拘縣組欣聽宸綸韓公老而欲閒尚有懷於
稷契(韓詩身将老寂寞志欲死閒暇/又事業窺稷卨文章蔑曹謝)枚生窮而且忍豈
無待於嚴徐(韓詩東馬嚴徐已奮飛枚皋即召窮且忍/熊克啓杜陵轉拙晩期堯舜之逢枚皋忍)
(窮以待嚴/徐之奮)抃蹈之私編摹曷既
　　賀趙府判
綸綍渙孚屏星夙駕與二千石之政事闗決惟良(唐制/半刺)
(上佐與二千石參校/政事短長利害者也)為七十里之附庸趨承伊始聳聽
先甲進候中涓恭惟某官贍智豐才明經達學周麟趾
之公族素有賢聲(詩麟之趾又/振振公族)唐虬髯之天人信非凡
種(杜詩汝陽讓帝子眉宇真天/人虬髯似太宗色映塞外春)三月遡河而直上萬里
培風之益髙尚取勢於斜飛乃収功於小試即貳令之
規為貳藩之治(四朝志丞掌/貳令之職)移千室之恵及千里之民
其猶熟路而輕車抑見發硎之新刃寛條初布顯譽四
聞想中書堂已登其姓名豈外司馬可淹於步武佇來
急詔(後魏裴粲坐事免宣武欲觀其風度/令使者相屬急召之粲神色不變)趣上禁塗(餘/同)
(嚴府/判)
　
　
　橘山四六巻九
欽定四庫全書
　橘山四六巻十　　　　宋　李廷忠　撰
　　　　　　　　　　　　明　孫雲翼　注
　賀冬啓
　　曾總管
初陽應律(易通卦驗冬至初陽雲出箕山如樹之狀唐/太宗詩條風開獻節灰律動初陽張叔良詩)
(雲物麗/初陽)亞嵗成儀(沈約宋書魏晉冬至日受方國及百/僚稱賀因小㑹其儀亞於獻嵗之旦)
(曹植表亞嵗迎/祥履長納慶)丈三之圭景初長熏為叶氣(周禮冬至/日在牽牛)
(景長一丈三尺司馬/相如傳協氣橫流)連五之珠星有耀萃作蕃釐(漢書/宦者)
(淳于陵渠覆太初厯晦朔弦朢最宻五星如連珠律厯志/日月如合璧五星如連珠注謂太初上元甲子夜半朔)
(旦冬至時七曜皆㑹聚斗牽牛分度夜盡如合璧連珠/也尚書考靈曜冬至日月若懸璧仰觀天形如車葢紫)
(氣纍纍如連貝袁淑詩連星貫初厯漢書禮樂志媼神/蕃釐注蕃多也釐福也讀作禧詩釐爾士女史記受釐)
(宣/室)恭惟某官富有賢謨(易富有之/謂大業)蔚為時棟總地官之
財而佐國聲華髙棘位之班(周禮大司徒之職乃立地/官司徒使率其屬而掌邦)
(教以佐王/擾邦國)奉天子之命以督軍談笑給栁營之饟適觀
七日之來復(易七日來復天行也疏陽氣始於剝/盡之後至陽氣來復時凡經七日)宜歌
四牡以勞還(詩序四牡勞使臣之來/也有功見知則恱矣)稱慶玉觴(丁謂冬/至詩稱)
(觴一之日祝/夀萬斯年)贊調金鉉(易六五鼎黃耳金鉉利貞王仁/裕詩便調金鼎贊無為劉禹錫)
(集金鉉/重名)某濫竊專城之寄正遙賀閣之趨徒以寸悰冩
之尺素
　　謝丞相(宋寧宗慶元六年以/謝深甫為右丞相)
日至自南(左傳僖公五年辛夘朔日南至漢書律厯志/傳不曰冬至而曰日南至極於牽牛之初日)
(中之時景最長以此知其南至也又至日道愈南去極/彌逺其景彌長逺長乃極冬乃至焉蔡邕傳日南至則)
(黄鐘應李華含元殿賦時殷仲冬/日正南至韋應物詩陽景動南端)陽生於子(說文子十/一月陽氣)
(動萬物滋入以為稱漢志孳萌於子淮南子日冬至/則北斗中繩陰氣極陽氣萌杜詩冬至陽生春又來)浮
灰應黃鐘之候亨運有闓(太𤣥經調律者度竹為管蘆/莩為灰列之九閉之中漠然)
(無動寂然無聲纎塵不形冬至夜半黄鐘以應蔡邕律/厯記候鐘律權土灰冬至陽氣應黄鐘通土灰輕而横)
(仰續漢書以葭灰實其律之端氣至則灰飛物理論十/二律吕候氣先於平地為室三重重有三重壁楊子所)
(謂九閉之中也外室南戸以布為幔次室北户内室南/戸並以布為幔皆上圓下方閉氣無風人居其中三日)
(觀十二律各以木為案每律各内庳外髙以律加其上/依位安置之以河南葭莩灰實其端若氣至吹灰去管)
(首小動為和大動為臣疆蕭慤詩天宫初動磬緹室已/飛灰杜詩吹葭六管動飛灰韓偓詩中宵忽見動葭灰)
(劉商詩灰管移新/律窮陰變一陽)鳴玉趍紫宸之朝寵光交輯(杜詩鳴/玉朝來)
(散紫宸又衣/冠拜紫宸)恭惟某官大為民極(尚書乃悉命/汝作民極)髙出儒
流忠純之謀上格於天心直方之徳下同於坤體(坤六/二直)
(方大不習无不利文言/直其正也方其義也)邊庭卧鼓(祭彤傳卧鼔邊庭滅/鋒幽障隗囂傳櫜弓)
(卧/鼔)廊廟垂衣(易黄帝堯舜垂/衣裳而天下治)化工允藉於燮調(宋制燮/調鼎味)
帝載聿臻於熈洽(文選至於承平之/際重熈而累洽)運三辰轉三統悉
歸坱圠之中(日月星曰三辰晉書天文志爰洎帝嚳式/序三辰漢書律厯志太極運三辰五星於)
(上而元氣轉三統五行於下又日合於天統月合於地/統斗合於人統又三統者天施地化人事之紀也十一)
(月乾之初九陽氣伏於地下始著為一萬物萌動鐘於/太陰故黄鐘為天統六月坤之初六陰氣受任於太陽)
(繼養化柔萬物生長楙之於未令種剛强大故林鐘為/地統正月乾之九三萬物棣通簇出於寅人奉而成之)
(仁以養之義以行之令事物各得其理寅/木也為仁其聲商也為義故太簇為人統)合八能陳八
音已驗孳萌之始(易卦通驗冬至始人主致八能之士/或調黄鐘或調六律或調五行或調)
(律厯或調陰陽或調正徳鄭𤣥注致八能之士者言選/於人衆之中取習曉者使之調焉後漢禮儀志八能士)
(各書板言事文曰臣某言今月若干日甲乙日冬至黄/鐘之音調君道得孝道襃商臣角民徴事羽物各一板)
(樂叶圗徴八能之士以日冬至成天文夏至成地理作/陰樂以成天文作陽樂以成地理司馬彪續漢書天子)
(常以冬夏御前殿合八能之士陳八音聽樂均度晷景/候鐘律權土炭效陰陽也又陽氣始種於黄泉孳萌萬)
(物釋名子孳也陽氣始萌孳生於下也律/厯合徳氣鍾於子化生萬物故孳萌於子)昌辰茂對(易/天)
(下雷行物與无妄先王以茂對時育/萬物方烏山啟剛辰茂對純嘏駢臻)嘉祉具綏(說文祉/福也詩)
(既受/多祉)用孔子其周乎侵疆自復安劉氏必勃也與國同
休(髙帝紀周勃厚重少文然安劉氏者/必勃也尚書與國咸休永世無窮)某久託鈞泥(董/仲)
(舒傳猶泥之在鈞惟甄者之所為史記獨化於鈞陶之/上注鈞範也作器下所轉者名鈞文選若金受礪若泥)
(在/鈞)空靡邊粟方踐長之有慶(曹植表冬至獻履貢/襪所以迎福踐長)徒仰
髙之是勤敢憑魚腹之傳僣申鴟尾之賀(陳舊儀三公/㕔事置鴟尾)
　　張參政(宋寧宗嘉泰四年以/張孝伯參知政事)
一陽在地卦當剝復之交(易雷在地中復先王以至日/閉闗商旅不行后不省方)
萬寶得春氣應虚危之次(莊子春氣發而百草生正得/秋而萬寶成注天地以萬物)
(為寶戴象麓啓祥開周厯日同至朔/之謂章光動漢軺星出虚危而為福)帝心昭格君子類
升恭惟某官物望穹隆人流超妙以道任天下之重有
徳致朝廷之尊律吕風雲式茂贊元之業(文選業類補/天功鈞柱地)
(河海夷晏風雲律吕韓/文贊元經體不治細微)梯航山海聿昭懐逺之謨(文選/梯山)
(航海踰沙軼漠/之貢府無虛月)屬亞嵗之蕆儀(蕆丘展切音與闡同左/傳以蕆陳事注勅也勑)
(成前/好)端中階而受祉天如欲治當今舍孟子哉人復何
憂中國相司馬矣(司馬光元祐初拜相遼人曰中國相/司馬矣慎無生事詳見第十三卷)
某謬乘一障阻望六符方密借於施生(禮記仲冬之月/日短至陰陽爭)
(諸生蕩鄭𤣥注爭者陽/欲施陰欲化爭成功也)可默無於贊頌不揆作牋之陋
聊同獻襪之誠(崔浩女儀近古婦人常以冬至日進履/襪於舅姑踐長至之義也崔駰襪銘陽)
(升於下日永於天長履景福至/於億年襪亦作袜並云伐反)
　　費尚書(宋寧宗嘉泰中以費/士寅為吏部尚書)
黄宫驗日中之氣晷漏彌長(太𤣥經陽氣潛萌於寅宫/信無不在其中後漢律厯)
(志注冬至之日立八尺之表日中視其晷如度則嵗美/不如度則嵗惡月令章句云至之為極者有三意焉晝)
(漏極短去極極逺晷景極/長隋煬帝詩南至晷漏長)清臺占夜半之時星躔交瑞
(杜審言詩東壁挂星躔駱賔王詩五緯連影集星/躔虞世南詩天漢星躔絶薛逢詩星躔過觜參)是為
亞嵗合致頌言恭惟某官手織天章(東坡詩手抉雲漢/分天章天孫為織)
(雲錦裳方秋崖啓手抉雲漢而分天章士/皆辟易腹披琅玕而呌閻闔帝亦驚嗟)心傳古學金
奏合八音之雅(周禮鐘師掌金奏擊鐘以為奏樂之節/左傳金奏肆夏之三國語太簇正聲聲)
(為商故為金奏律厯志五聲和八音諧而樂成張說張/司馬集序感激精微混韶武於金奏天然壯麗綷雲霞)
(於玉/樓)瑰姿函一氣之和(律厯志太極元/氣函三為一)粉飾禮儀洽多
聞而有補(儒林傳其令禮官勸學講議/洽聞舉遺興禮以為天下先)塗歸詔勅凛直
道之莫回賴斗司斟酌之工(春秋合誠圖天理在斗中/司三公也如人喉在咽以)
(理舌/語)屬陽類孳萌之始亨辰茂對嘉貺駢臻(石奮傳皇/天嘉貺注)
(貺賜/也)既在廷無出右之臣宜匪朝正虛左之席某一麾
所繫數仞莫登不腆竿牘之誠聊同履襪之慶
　　萬尚書
斗樞北運(淮南子日冬至則北斗中繩/鶡冠子斗柄指東天下皆春)日馭南馳(楚詞/吾令)
(羲和弭節兮望崦嵫而勿迫淮南子爰止羲和爰息六/螭是謂懸車左思蜀都賦羲和假道於峻峰廣雅日御)
(曰羲和山海經東南海之水甘泉之間有羲和國有女/子曰羲和為帝俊之妻是生十日常浴日於甘泉郭璞)
(注羲和能生日也故曰為羲和之子堯因是立羲和之/官以主四時虞世南詩長漢轉羲車杜詩羲和冬馭迫)
(韓詩羲和驅日月李/賀詩羲和騁六轡)持槖以侍甘泉道方亨復獻履而
迎亞嵗福以類升恭惟某官六學通儒四科全哲際㑹
風雲之上發揮天地之竒大筆擅燕許之文最宜為誥
細氊講唐虞之際非道不陳風動藥階春回葭琯(物理/論聽)
(清濁五聲之和然後制為鐘律取𢎞農宜陽縣金門山/竹為管河内葭莩為灰北史祖珽謂信都芳曰律管吹)
(灰術甚微妙卿試思之芳畱意十數日便報珽曰吾得/之矣然終須河南葭莩灰後得河内灰用術應節便飛)
(餘灰即不動也管亦作琯晉志西王母獻昭華之管以/玉為之後漢天文志殿中候用玉律十二惟二至乃候)
(靈臺用竹律六/十候日如其厯)宜景釐之茂對與剛徳以朋來(易復亨/出入无)
(疾朋來无咎彖曰復/亨剛反動而以順行)益恢經逺之圖佇正調元之任某
分符已濫假芘方深聽全律之鳯鳴徒厪善頌(晉律厯/志黄帝)
(使伶倫自大夏之西崑崙之陰取竹之解谷生其竅厚/均者斷兩節間而吹之以為黄鐘之宫制十二筩以聽)
(鳯之鳴其雄鳴為六雌鳴亦六比黄/鐘之宫而皆可以生之是為律本)聨屬車於豹尾莫
望清班
　　王左史
灰浮緹室(說文緹帛丹黄色有提涕二音後漢天文志/候氣之法竹為管葭莩為灰為室三重戸閉)
(塗釁必周密布緹幔室中以木為案毎律各一從其方/位加律其上以葭莩灰抑其内端案厯而候之氣至者)
(灰去其為氣所動者其灰散人/及風所動者其灰聚餘見前)春度玉墀(杜詩王春/度王墀)昏
中旦中已看壁軫之循度(月令仲冬之月昏/東壁中旦軫中)嵗首月首
何拘至朔之同章(後漢律厯志嵗首至也月/首朔也至朔同日謂之章)是謂亨辰
可㤀善頌恭惟某官斗魁重望(天官書斗魁戴匡六星/在文昌宫魁下六星兩)
(兩相比名/曰三能)日角清姿(論語摘象輔顔淵山庭日角曾子/珠庭犀角文選龍犀日角帝王之)
(表周王褎尉遲網碑珠角膺期山庭表徳唐書李珏字/待價甫冠舉明經李絳見之曰日角珠庭非庸人相明)
(經碌碌非子所宜/乃更舉進士髙第)蔚為海内文章之家進居朝廷禮樂
之署天降大任豈但掌絲綸於百日之間(春明朝退録/百日内須知)
(制誥故王元之與宋給/事詩須知百里掌絲綸)君舉必書抑將垂軌範於千載
之下(左傳君舉必書書/而不法後嗣何觀)屬芳芸之應候(月令仲冬之月/芸始生爾雅翼)
(芸香草也謂之芸蒿陳寵傳冬至之節陽氣始萌故/十一月有蘭射千芸荔之應宋傳亮詩芳芸應時馥)宜
戩榖之類升(詩天保定爾俾爾戩榖罄無不/宜受天百禄注戩盡也榖善也)三階非遥
一武可至某分符已濫假芘方新喜聽鳯筩之鳴(筩音/同説)
(文斷竹也作筒非律厯/志及趙廣漢傳皆比字)敬致魚緘之賀
　　林察院
日南北斗迓圭景之初長夜半昏中驗珠躔之聨耀是
為亞嵗合致頌言恭惟某官道覺民先學傳聖後貞節
貫四時而不改清風亘百世以有聞簪筆糾邪接䕫龍
之武於墀下峩冠勸講陳堯舜之道於王前茂對亨辰
具綏嘉祉佇錫贊書之寵峻躋調鼎之司某假守邊封
阻陪賓贊敢對鳯鳴之候聊陳燕賀之書
　　施正言
玉厯紀元月臨天統(搜神記舜耕於厯山得玉厯於河/際之巖舜知天命在已體道不倦)
(晉書律厯志聖人觀四時之變刻玉紀其盈虛又黄帝/作律以玉為管至舜時西王母獻昭華之琯以玉為之)
(以王者取其體含㢘潤也張叔良詩乘時玉厯長/獨孤鉉詩王厯頒新律白居易詩玉厯布春分)土圭
測景日在斗綱(周禮大司徒之職以土圭之法測土深/正日景以求地中漢志斗綱之端連貫)
(營室織女之紀指牽牛之/初以紀日月故曰星紀)兹逢陽徳之升實為君子之
慶(謝無逸詩陽進君/子升陰退小人伏)恭惟某官三代遺直一時老成方
朝禮未知得李勉而尊矣如衮職有闕賴山甫而補之
(左傳詩曰衮職有闕惟仲山甫補/之能補過也君能補過衮不廢矣)慷慨諫紙之陳從容
經幄之侍亨辰茂對嘉祉具綏屬當正人得路之秋行
踐上宰調元之任(文選上宰奉皇靈又再升上宰朝席/豫詩鹽梅推上宰王維詩上宰無為)
(化張叔良詩羽儀瞻上宰/陳子良詩君侯稱上宰)某一麾所繫數仞莫登不腆
竿牘之誠聊同履襪之獻
　　王少卿
七日朋來已驗初陽之復八風序立是為亞嵗之祥(魏/相)
(傳日冬夏至則八風/序立萬物之性成)恭惟某官學自家傳才不世出金
奏合八音之雅瑰姿函一氣之和體聖徳以好生務在
民心之洽(尚書好生之/徳洽於民心)援古義以决獄允為天下之平
茂對亨辰具綏嘉祉方合能於漢殿佇入相於虞庭某
假守邊封阻陪賓贊不揆作牋之陋聊同獻襪之誠
　　知太平州張舍人
日永於天象應斗牛之次(崔駰冬至襪銘陽升於下日/永於天月令仲冬之月日在)
(斗漢書注太和上元甲子/冬至時七曜皆㑹牽牛)雷復在地氣占芸茘之芳(月/令)
(仲冬之月茘挺出茘馬薤也亦云馬藺挺生出也易卦/通驗𤣥圖茘挺不出則其國多火災說文芸茘似蒲而)
(小根可為刷今河北平澤悉生之江東/呼為旱蒲是也傳亮詩柔茘迎時芳)君子由是先亨
士類為之慶抃恭惟某官瑰姿醖藉碩望巍峩文章窺
姚姒之涯事業接䕫龍之武以璧水師儒之尊而帥千
里以甘泉從臣之重而鎮上流正清香凝燕寢之時屬
黄鐘應鳯鳴之候陽春所至茀禄其臻(詩爾受命長矣/茀禄爾康矣茀)
(音弗/福也)晷漏方長夢憶禁樓之鐘鼓夀觴來上班髙前殿
之衣冠某塊守邊疆寶修隣好不揆作牋之拙聊同獻
襪之誠
　　五府
陽氣潛萌居太𤣥第一之首(見前後/諸條)天心灼見在復卦
初九之爻(易復其見天地之心乎/初九不逺復无祗悔)是謂亨辰敢忘善頌
恭惟某官股肱任重經緯才髙在近世社稷之臣孰能
方駕(方並也文選方駕曹王/杜詩方駕曹劉不啻過)為萬邦文武之憲靡不具
瞻(詩文武吉甫/萬邦為憲)方聖賢相得論說以無疑(王襃聖主得/賢臣頌上下)
(俱欲懽然交欣千/載一㑹論說無疑)故朝野咸和形聲之交應蕆小㑹之
儀於亞嵗襃大來之福於中階(易泰小往/大來吉)某雖迫代更
尚稽參覲仰洪鈞之布化咸遂有生效紋襪以貢忱祇
慙不敏
　　侍從
觀來復之爻陽乘陰而反本(易七日來/復天行也)驗太初之厯日
合月以同明賢徳方亨物情胥恱恭惟某官秉節髙諒
宅心粹夷養深而莫知其津用大而難名以器騏驥呈
材於漢道置在屬車之間(文選漢道亨而天驥呈/才魏盛徳而澤馬貢質)鳯凰
來儀於舜庭助成韶樂之美(尚書簫韶九/成鳯凰來儀)景迎長至福
與俱升某曲借品題誤䝉收召登崇墉而拜夀躑躅未
前削柔牘以抒忱依歸敢後
　　臺諫
吹葭應候驗一陽在地之微(律厯志十一月乾之初九/陽氣伏於地下始著為一)
(萬物萌動/鍾於太陰)挺茘敷華表萬物得春之始是為亞嵗合致
頌言恭惟某官偉業濟時清才拔俗六龍御日照知忠
義之肝一鶚横秋驚落奸邪之膽(杜詩鐵冠白筆横秋/霜又鵰鶚在秋天陳)
(后山詩清秋一鶚/上拭目萬人看)其道闗君子之消長(易泰君子道/長小人道消)以
身為天下之重輕方進剛徳而排羣陰宜對昌辰而介
五福(尚書斂時五福/詩介爾景福)佇收威於白簡即布化於洪鈞(餘/同)
(侍/從)
　　内翰中書右史
黄鐘應候一陽生鳴鳯之筩白璧連輝兩曜㑹牽牛之
度是為亞嵗合致頌言恭惟某官魯國宗師漢庭法從
籠天地播萬物蔚乎麗藻之文(陸機文賦籠天地於形/内播萬物於筆端又游)
(文章之林府嘉/麗藻之彬彬)約古今成一家富矣薫香之學極儒臣
翰墨之清選信公台事業之優為茂對亨辰具綏嘉祉
某誤蒙收召悉出提擕數仞罙髙足趦趄而未進(韓文/足將)
(進而趦趄口/將言而囁嚅)尺書展慶情繾綣以先通(文選昔余與子/繾綣東朝韓詩)
(繾綣在/不諼)
　　寧國太守
太𤣥八十一首肇明來復之期(揚雄傳默然獨守吾太/𤣥又參摹而四分之極)
(於八十一桓譚新論太𤣥經三篇以紀天地人之道立/三體有上中下如禹貢之陳三品三三而九因以九之)
(八十一故為八十一卦王涯説𤣥曰八十一首擬乎卦/九贊之位數夫爻自天元甲子朔旦冬至推一晝一夜)
(終而復始天元二十七首地/元二十七首人元二十七首)廣成千二百年茂對迎長
之景(莊子廣成子謂黄帝曰天地有官陰陽有藏慎守/汝身物將自壯我守其一以處其和故我修身千)
(二百嵗矣吾形未嘗衰禮記/郊之祭也迎長至之日也)是為亨㑹合致頌言恭惟
某官玉鉉名家(易上九鼎玉鉉/大吉无不利)金閨法從(杜詩謬通/金閨籍)喧
騰三輔久聞張京兆之威名(張敞傳長安中浩穰於三/輔為尤劇敞為京兆朝廷)
(每有大議引古今處便宜/公卿皆服天子數從之)鎮壓雙溪又識謝宣城之風
度(雙溪在寧國府城下李詩雙溪解北流宋楊/萬里詩敬亭宛水故依然疊峯雙溪阿那邊)民氣豁
舒於皦日(詩有如/皦日)吏心震懾於層冰(神異經北方有層/冰萬里厚百丈楚)
(辭層冰峩峩飛雪千里杜詩安得赤腳踏層冰/戴象麓啟民喜伸睂之有日吏皆重足於層冰)樹政既
佳策勲甚逺屬茘挺芸芳之應候宜珠連璧合以儲祥
居東方千騎之頭藹聞奏最(漢書東方千騎長人古樂/府東方千餘騎夫壻居上)
(頭張于湖詩千/騎東方白王鑣)觀北斗四時之運竚入調元(晉天文志/北斗星運)
(乎天中而臨制四方以/建四時而均五行也)某縣紱所縻賓裾莫旅不揣作
牋之陋聊同獻襪之誠
　　幕官
望五雲而絢綵書在魯臺(左傳僖公五年辛亥朔日南/至公既視朔遂登臺以望而)
(書禮也凡分至啓閉必書雲物為備故也方秋崖啟曉/奏觀臺蒼籙紀五雲之瑞暖回宫璧洪鈞轉一氣之春)
(又霽景浮空雲紀魯臺之瑞/初陽襲管春回鄒谷之寒)合二曜以騰輝占於漢厯
亶為亨㑹敬致頌言恭惟某官海内英聲斗間異氣當
君子得輿之後排去羣陰(易剥上九碩果不食君子得/輿小人剥廬杜牧之詩陽徳)
(比君子初生甚微茫排/陰出九地萬物隨開張)參賢賓入幕之榮聿來多福日
接蘭蓀之馥時逢芸茘之芳佇對璽襃徑躋槖侍某縣
同謬領門仞阻趍欲伸獻襪之誠不揣作牋之陋
　　諸縣宰
嶰竹初鳴氣應五雲之旦潘花預喜信傳三月之春是
謂亨時可無善頌恭惟某官才資卓躒(躒少角反吳志/駱統表張温宏)
(雅之素英秀之徳文章之采議論之辯卓躒冠羣煒曄/曜世文選淑姿貞亮英才卓躒又卓躒諸夏卓躒絶異)
(也/)器采翹明觀易見天地之心道由斯長讀書宰山水
之縣政得其平與日爭輝如川介祉(詩如川/之方至)佇奏絃歌
之最進參簪筆之華某官薄有拘賓筵莫旅敬持尺札
少布寸悰
　賀正啓
　　建康吳開府
漢京上日萬玉來庭(尚書正月上日玉燭寳典正月為/端月其一日為元日亦曰上日左)
(傳禹合諸侯於塗山執玉帛者萬國班固東都賦春王/三朝㑹同漢京天子受四方之圖籍膺萬國之貢珍)
建業遺風百華照曉(金陵秦名秣陵漢屬丹陽吳改建/業晉禮志魏武帝都鄴正㑹文昌)
(殿用漢儀又設百華燈北齊樂詞百華照曉千門洞晨/懐黄綰白鵷鷺成行秦故事百華燈樹上月朔朝賀於)
(殿下設於三階之間晉王沈正會賦晞𤣥夜以司晨兮/望庭燎之髙煬隋蕭慤元日詩帝宫通夕燎岑文本三)
(元頌庭燎晃以飈/舉明燈曄以星布)夙重保釐之寄(尚書命畢公/保釐東郊)慶逢亨
泰之辰恭惟某官地望穹隆天才卓越四朝懿戚登伏
波翰墨之塲(洪平齋啟號萬人之敵名在伏波翰墨/之塲當八面之鋒勇過晏子樽俎之略)十
乘元戎游郤縠詩書之府壯金湯於行闕峻圭衮於中
階茂對三陽(易傳冬至日一陽為復/二陽為臨三陽為㤗)具綏五福以賢舅
執管鑰於外足寛西顧之憂方春王受圖籍之初宜下
東歸之詔促登上宰永鎮中區(文選宣太平於中區又/魏誇中區之衍謝眺詩)
(中區咸已㤗/謂中國也)某原隰載馳門闌阻造借陽和於灰律方
藉吹噓(唐太宗詩灰/律動春陽)介睂夀於春觴第厪傾倒(詩為此/春酒以)
(介睂/夀)
　　淮西韓總領
麟筆書春式履王正之始(吳融詩偶持麟筆侍金閨盧/綸詩麟筆剛金篆左傳履端)
(於始序則不愆臧榮緒晉書熊逺議曰履端元日正始/之初陳篔牕啟麟筆書元繄萬化循環之本羲爻畫泰)
(屬三陽彚/進之初)鳯筩奏曉聿觀天令之新維時巨人喜逢亨
運恭惟某官受材膚敏(詩殷士/膚敏)稟徳靖深襲慶澤於勳
門揚芳塵於戚畹(唐詩道峻芳塵流漢紀肺腑於/戚畹韓盖寧宗恭淑皇后之族)望積
星間之郎位夐髙鵷鷺之班總半天下之貨權坐給貔
貅之餉百枝寶炬促對春朝(傅𤣥元㑹賦華燈若乎火/樹熾百枝之煌煌詳見上)
(條/)七葉金貂穩傳世業某叨乘邊傳遥睇階符舉睂夀
之觴愧莫陪於賓贊飾小智之牘僣仰賀於涓曹
　　江東耿運使
斗建寅而天下春肇開華序(鶡冠子斗柄東指而天下/皆春月令注孟春者日月)
(㑹於娵訾而斗建寅之辰也淮南子招揺指寅周書黎/景熈上書曰招搖東指天下識其春人君布徳率土懐)
(其/惠)卦受泰而君子長合致頌言(易繫辭履而泰然後安/故受之以泰彖曰泰小)
(往大來吉君子/道長小人道消)恭惟某官命世全材(文選信皆命世之/材抱將相之具)
清時逺器聨光華於書殿(陸望詩書殿榮光滿洪适啟/書殿極儒紳之貴齋壇分持)
(斧之/雄)揭䂓矩於匠師(周禮有匠師注事官之屬魯語過/師慶注掌匠大夫後周有匠師中)
(大夫掌宫室/城郭之制)舉劉晏之鞭酌權宜於取予(蕭望之傳古/者蔵於民不)
(足則取有餘則予劉晏傳贊晏因平準法幹山海排商/賈制萬物低昂常操天下贏貲以佐中興可謂知取予)
(矣史記管晏傳知予/之為取政之寶也)攬范滂之轡振風采以澄清當勾
芒之令肇新(月令孟春之月其神勾芒鄭𤣥曰此蒼精/之君木官之臣自古以來著徳立功者太)
(皞宓羲也勾芒少皞氏之子曰重為木官三禮義宗五/行之官木正曰勾芒者物始生皆勾屈而芒角因用為)
(官名也晉謝萬春游賦青陽司候勾芒御/辰唐岑文本三元頌月正元日節應勾芒)宜戩榖之休
駢集亟膺丹綍進斡紫樞(李尋傳紫宫極樞通/位帝紀後同呉開府)
　　建康趙都統
春回解竹物當簇達之辰(國語正月太簇髙誘注曰萬/物動生簇地而出故曰太簇)
(漢書律厯志太簇之奏也/言陽氣大奏地而達物也)門設楚桃人用磔穰之令(後/漢)
(禮儀志設桃梗鬱儡葦茭注梗者更也嵗終更始受介/祉也荆楚嵗時記桃者五木之精壓服邪氣制百鬼玉)
(燭寶典元日造桃板著戸謂之仙木像鬱壘山桃樹百/鬼畏之山海經東海度朔山有大桃樹蟠屈三千里其)
(卑枝向東北曰鬼門萬鬼出入也有二神一曰神荼一/曰鬱儡主閱領衆鬼之惡害人者執以葦索而用食虎)
(於是黄帝法而象之敺除畢因立桃梗於門戸上又見/風俗通及括地圖月令季春之月命國人儺九門磔禳)
(以畢春氣沈約宋書舊時嵗朔常設葦茭桃梗磔鷄於/宫及百寺之門以禳惡氣裴𤣥新語正朝縣官殺羊懸)
(其頭於門又磔雞以疈之俗說以厭厲氣𤣥以問河南/伏君伏君曰土氣上升草木萌動羊齧百草雞啄五榖)
(故殺之以助生氣丁謂詩/太和無癘惡何用磔雞禳)喜乾坤之開泰等川阜以儲
休(詩天保定爾以莫不興如山如阜/如岡如陵如川之方至以莫不増)恭惟某官葢世威
名濟時方略執戈而衞社稷益增虎踞之雄(左傳執干/戈以衞社)
(稷可無殤也吳録劉備使諸葛亮至京因觀秣陵山阜/乃歎曰鍾山龍蟠石頭虎踞帝王之宅也余日華啟執)
(干戈而衞社稷號真將軍安/邊境而立功名為古名將)練兵而動鬼神盡出龍韜
之秘轉東風於細栁祝遐福於大椿(莊子上古有大椿/者以八千嵗為春)
(八千嵗/為秋)佇銘燕石之勲(竇憲傳憲為車騎將軍大破單/于遂登燕然山去塞三千餘里)
(刻銘勒功紀漢威/徳令班固作銘)入護周廬之禁(班固西都賦周廬千/列廬謂宿衞之廬史)
(記衞舍曰周/廬設卒甚謹)某坐拘軺傳引矚轅門(韻㑹矚視之甚也/項籍傳諸侯將入)
(轅門注軍行以車為陣轅相向/為門故曰轅門  後同韓總領)
　　馬帥李太尉(宋置馬軍司乾道中虞忠肅為相/移騎軍屯於建康號曰馬軍司)
堯階晝永紀端月於瑞蓂(王燭寶典正月為端月帝王/世紀堯時有草夾階而生每)
(月朔日生一莢至月半則生十五莢至十六日後落一/莢至月晦而盡若月小餘一莢王者以是占厯應候而)
(生以為堯瑞/名之蓂莢)漢壁令新回東風於細栁(韻㑹壁軍壘史/記壁皆漢赤幟)
(周勃傳以河内守亞夫為將軍軍細栁天子先驅至不/得入軍門都尉曰軍中聞將軍之令不聞天子之詔上)
(使使持節詔將軍亞/夫乃傳言開壁門)喜遇乾坤之泰倍增川阜之休恭
惟某官學洞韜鈐(杜詩韜鈐足子荆張/說詩韜鈐用老臣)家傳旄鉞(宋制/帥鉞)
(將旄非/功弗授)多多益辦張隴西騎士之威(漢宣帝紀神爵元/年西羌反發隴西)
(天水安定北地上郡/騎士羌騎詣金城)卓卓可稱擅江左虎臣之略(詩矯/矯虎)
(臣趙充國傳漢命虎臣/辛慶忌傳為國虎臣)三陽茂對五福具綏佇銘燕石
之勳入護周廬之禁某叨乘一傳託芘萬間望碧幕於
雲中莫遑晉謁致赤書於墀下徒有頌言
　　池州張知府
珠星璧月順五紀以開端(尚書協用五紀前漢志周武/王訪箕子言大法九章而五)
(紀/明)栢葉椒花對三朝而稱夀(荆楚嵗時記元日進椒栢/酒崔寔四民月令椒是玉)
(衡星精服之令人身輕能老栢是仙藥又云進酒次第/當從小起董勛云嵗首酌椒酒而飲之以椒性芬香又)
(可輕身故此日椒花以貢尊者樂成公子安椒化銘聿/惟嵗首用正元日厥味惟珍蠲除百疾庾信詩栢葉隨)
(銘至椒花逐頌來丁謂詩即席椒花酒延年栢葉觴椒/花頌見下條孔光傳嵗之朝曰三朝注嵗之朝月之朝)
(日之朝故曰三朝岑文本三元頌三朝之禮畢陳九賓/之儀咸具鮑昭詩三朝國慶畢東都賦春王三朝㑹同)
(漢/京)恭惟某官才兼文武徳稟中和上閣羽儀備著忠勤
之略長江屏翰允資强敏之才肅千騎以行春萃百祗
而薦祉衞森畫㦸寧歎滯畱(韋蘇州詩兵衞森畫㦸司/馬遷傳太史公畱滯周南)
氣轉洪鈞佇聞顯拜某叨縻邊部密借隣光執公堂之
觥莫與鳬趨之列飾小夫之櫝少伸燕賀之忱
　　江南葉提舉
天運更端直蒼宿東方之次(漢書地理志注東方蒼龍/七宿其屬三十二星七十)
(五度尚書太傳東方者何也動方也物之動也何/以謂之春春出也物之出也故謂之東方春也)王正
首祚嚴青陽左个之居(王羲之月儀書日往月來元正/首祚月令孟春之月天子居青)
(陽左/个)使指所臨物情胥恱恭惟某官雲霄清閥日月貴
名學術妙於家傳才具周乎世用煥矣堯文之直六轡
增華富哉漢道之登千倉髙峙(詩乃求千斯倉/乃求萬斯箱)方勾萌
之首達(月令勾者畢出萌者盡達注/屈而生曰勾芒而直曰萌)宜戩榖之具綏歸
清禁持荷之班(李詩出入/清禁中)陪元日頌椒之慶(晉書列女/傳劉臻妻)
(陳氏聰辯能屬文正旦獻椒花頌曰旋穹周回三朝肇/慶青陽散輝澄景載煥標彼靈葩爰采爰獻聖容映之)
(永夀/於萬)某濫乘邊傳密借隣光奉一行之書徒厪於賀語
舉千嵗之酒莫與於賓筵
　　淮東梁運使
和燭開年散春輝於萬寶(爾雅四時和謂之玉/燭薛逢啟玉燭開年)辛盤照
日導景貺於三陽(周處風土記月正元日五葷練形注/五辛所以發五蔵氣五辛即大蒜小)
(蒜韭菜雲臺胡荽是也莊子正月飲酒茹葱以通五蔵/摭言安定郡王立春日作五辛盤以黄柑釀酒謂之洞)
(庭春色食醫心鏡食五辛以辟厲氣庾信詩聊開/栢葉酒試奠五辛盤王勃集景貺有期英靈間出)恭惟
某官懿徳中閎巨才旁暢裕民足國豈惟流地上之錢
問俗觀風盖有澄天下之志方勾萌之首達宜戩榖之
具綏勞四牡使臣之還登三事大夫之列(尚書三事/暨大夫)某
偶同邊部密借隣光(後同韓/總領)
　　淮東髙提舉
金儀調節肇新一嵗之元(薛逢啟金/儀應律)琛貢充庭式重三
朝之㑹(爾雅琛美寶也文選獻琛執贄當覲於殿下/者數萬以二晉樂志夏正肇旦周物充殿)物
情胥恱賢業罙昌恭惟某官絶識際天清標照俗踐西
漢風流之署郎望巋然(杜詩風流漢署郎元微之集嘉/乃令子為吾望郎鄭谷詩望郎)
(到處覺風生又/寒星識望郎)總東淮財賦之淵使華藉甚對孟陽而
布令(梁元帝纂要正月曰孟陽孟/陬月令孟春之月布徳和令)裒介福以在躬佇聞
卜行詔之頒入贊萬年觴之慶(後漢禮儀志嵗首為大/朝受賀二千石以上上)
(殿稱萬嵗奉觴御座前唐六典元正一日陳設於太極/殿皇帝衮冕臨軒皇太子以下獻夀禮畢然後中書令)
(與供奉官獻夀/殿上皆呼萬嵗)某偶聨邊部密借清光登君子之堂阻
陪賀厦(杜詩重上/君子堂)飾小夫之櫝敬致頌言
　　淮東薛總領
日月㑹於陬訾肇建春皇之令(月令注孟春者日月㑹/於陬訾而斗建寅之月)
(也/)天地交為泰象亶為君子之光(易泰象曰/天地交泰)恭惟某官
命世軼材照時瑰行運牙籌而佐國聲華髙棘位之班
仗玉節以臨戎談笑給栁營之饟嘉辰茂對善祉駢臻
佇歌四牡以勞還光輔六龍之在御(易時乘六/龍以御天)某濫乘
邊傳密借隣光(後同韓/總領)
　　揚州趙安撫
厯草先春祥開端月(梁任昉述異記堯為仁君一日十/瑞宫中芻化為禾鳯凰止於庭神)
(龍見於宫沼厯草生階宫禽五色烏化白神木生蓮萐/蒲生厨景星耀於天甘露降於地是為十瑞續博物志)
(蓂莢一名厯莢聖王以是占日月/之數陳陶詩厯草何因見詳見前)頌花上夀喜洽元朝
宜淮海之俊人(杜詩淮海維揚一俊/人金章紫綬照青春)履乾坤之泰道恭
惟某官清姿照寶玉之國(尚書分寶玉/於伯叔之國)異氣躔斗牛之
墟徳懿而全才豐於用雞翹豹尾夐髙次對之班(後漢/輿服)
(志鸞旗曰鷄翹編羽旄列繫幢/旁李商隱詩屬車無復插雞翹)虎節麟符式重保釐之
寄江濤息警邊堠沉烽(韻㑹堠/記里堡)喜臨物棣之辰(律厯志/正月乾)
(之九三萬物棣通/注棣音替謂通意)裒對日升之福(詩如日之升王沈賀/正表三辰改運元正)
(肇祚自天降/祉如日之升)賢長城於萬里具宣制閫之威開夀域於
八荒行覩轉鈞之手某叨縻邊傳遙睇階符(後同韓/總領)
　　真州張知府
六螭戒曉舉椒盤栢酒之上儀(淮南子至於悲泉爰息/六螭是謂懸車文選帝)
(者之/上儀)千騎行春動榆塞栁營之喜色恭惟某官中和育
徳豈弟宣風奕奕金章一俊擅淮南之譽(見上/條)堂堂玉
節萬人動江北之看(劉禹錫詩江北萬人看/玉節江南千騎引金鐃)屬勾萌之
令方新宜戩榖之休駢萃佇催竹使進陟荷班某叨領
邊封密依隣照雖阻造賀賓之列其敢廢涓史之儀
　　楚州崔安撫
七政旋宫啓合璧連珠之瑞三陽簇律動長榆細栁之
春是謂亨辰可無善頌恭惟某官濟時方略盖世威名
殫心膂之忠秉干戈而衛上(尚書作股/肱心膂)重藩垣之寄授
將鉞以臨邊屬勾芒之令肇新宜戩榖之休駢萃佇疏
恩於綍詔爰視秩於衮台(杜詩台衮/更誰親)某原隰載馳門牆
在望雖阻奉慶觴之禮其敢廢賀櫝之儀
　　謝丞相
春為規以圜萬物肇開生育之端(魏相傳東方之神太/皥乘震執規司春注)
(木為仁仁者生生者圜故為規淮南子時則訓春為規/規者所以圜萬物也公羊傳春者開闔之端養生之首)
氣轉鈞而夀八荒允藉燮和之力(李梅亭啟仁行而春/為青規而圜萬物剛)
(養其氣轉洪/鈞以壽八荒)維時元輔喜對昌辰恭惟某官絶識際天
精忠貫日(文選精貫白日唐書天實末盜發幽陵郭子/儀自朔方提孤軍轉戰逐北雖唐命方永亦)
(由忠貫日月神明時鑒者/哉李洞詩白日貫忠貞)大綱小紀在軍國以恢張正
機平衡措華戎於靜謐(郎顗傳天垂妖象地見災符所/以譴告人主責躬修徳使正機)
(平衡流化/興政也)眷意洽於旒冕茂勳煥乎旂常當勾芒之令
肇新宜戩榖之休駢集亟正師垣之拜(詩太師/維垣)永扶帝
緒之昌某叨領守符阻陪賓戺借陽和於灰律方藉吹
嘘介睂夀於春觴第厪祝頌
　　張參政
晉元㑹以稱觴百華照座漢春朝而受籍萬玉來庭維
時熈洽之辰屬我明哲之輔恭惟某官道尊徳貴仁熟
義豐奥學得六經之純遺風有三代之直垂紳正笏措
寧謐於華戎正機平衡贊彌綸於天地(繫辭易與天地/準故能彌綸天)
(地之/道)當勾芒之始達宜戩榖之具綏顓面而朝具瞻所
繫某坐拘一障遙睇三階獻睂夀之詩愧莫陪於賓贊
飾小智之櫝僣申賀於涓曹
　　虞侍郎
正月始和徇遒音於春路(周禮正月之吉始和乃垂治/象之法於象魏尚書每嵗孟)
(春遒人以木/鐸徇於道路)元朝大㑹傳臚句於昕庭(叔孫通傳臚句/傳上傳語告下)
(為臚下告/上為句)惟時槖從之英介爾鼎來之福恭惟某官表
時粹行經國嘉猷所學得姬孔之傳有文出燕許之上
班髙亞旅豈徒威天下以甲兵職親從塗務在陳王前
之仁義三陽茂對百順駢臻慶逢黄道之開(杜詩閶闔/開黄道)
行正紫樞之任某坐縻偏壘引睇崇牆(後同張/參政)
　　王左史
圜儀改度肇新一嵗之元方物充庭式重三朝之㑹(尚/書)
(無有逺邇/畢獻方物)宜立螭之亞旅膺錫馬之蕃休(易晉康侯用/錫馬蕃庶晝)
(日三/接)恭惟某官文妙天成名昭日揭玉階簪筆居左右
之第一流金匱紬書騁上下之數千載(司馬遷傳紬史/記石室金匱之)
(書又馳驅古今上下數/千載間紬音宙綴謀也)道應乾坤之泰福如川阜之増
既供奉於内朝(杜詩憶昨逍遙供奉班/又垂老歸來供奉班)佇登庸於上宰
某坐縻郡紱遥睇階符(後同張/參政)
　　章右史
人時行夏布和令於治朝(月令孟春布徳/和令行慶施惠)天道先春散
陽輝於物宇(風俗通易稱天先春而後秋地/先生而後凋詳見第十六巻)凡屬清流
之彥茂迎端月之祥恭惟某官懿徳渾成清才絶出執
簡帝右奉紫宸閣之起居視草禁中妙白玉堂之揮染
三陽茂對五福駢臻方當真儒得路之時佇正上宰調
元之任某坐縻偏壘遥睇崇□(後同張/參政)
　　施正言
星回天而改嵗人事肇新(月令星回於天嵗且/更始詩曰為改嵗)陽奏地
而發春物情胥恱(白虎通簇者凑也言萬/物始大凑地而出也)允屬老成之
彥慶逢亨泰之辰恭惟某官懿徳中閎鉅才旁暢妙五
色之線聖主有賴於彌縫(杜牧之詩平生五色線願補/舜衣裳左傳敢拜子之彌縫)
(敝邑又彌縫其闕左雄傳/論王暢李膺彌縫衮闕)堅百練之金邪士莫當於鋒
銳三陽茂對五福具綏既能斟白獸以獻讜言(白獸謂/豸能觸)
(邪晉禮志正旦元㑹設白獸樽於殿庭樽葢上施白獸/若有獻直言者發此樽飲酒乃杜舉之遺式隋志梁元)
(㑹之禮太階東置白獸樽陳便宜者聽詣白獸樽又見縱/臧榮緒晋書周必大啓風聲骾峭屢開白獸之樽諫紙)
(横備著皂/嚢之疏)行見轉洪鈞而參大化某坐縻一障託芘萬
楹登君子之堂莫陪於賀履飾小夫之櫝敢贊於頌言
　　五府
金儀改度二曜㑹於陬訾玉律布和萬物通於泰簇(晉/書)
(武帝太康元年汲郡發魏襄王冢得古周時玉律及鐘/磬與新律聲韻同律厯志正月乾之九三萬物棣通族)
(出於寅故泰簇為人統禮記立春之月/律中太簇京房占正月建寅律為太簇)允屬調元之業
慶逢首祚之辰恭惟某官鐘鼎勳髙(後漢書崔駰傳達/㫖詞曰乃將鏤元)
(圭冊顯功銘昆吾之冶勒景襄之鐘注蔡邕銘論/曰吕尚作周太師封於齊其功銘於昆吾之鼎)棟梁
任重澤施天下溥博淵泉而出以時簡在帝心輔贊彌
縫而蔵諸用迎六符之泰於三階之上轉八荒之夀於
一氣之中翕受春祺(漢書禮樂志羣生啿啿/惟春之祺注祺福也)永為國鎮
某解麾伊邇擁篲未前草木懐恩悉自大鈞之播岡陵
獻祝惟先小櫝之馳
　　費尚書
課厯靈臺步龍躔而頒朔(漢志靈臺丞二人掌候日月/星氣後漢志昔者聖人之作)
(厯也觀璿璣之運三光之行道之發斂影之長短斗綱/所建青龍所躔參伍以變錯綜其數而制術焉周禮注)
(天子頒朔於諸侯/諸侯蔵之祖廟)鳴珂禁甬扈鸞輅以迎春(張衡東都/賦乘鸞輅)
(而駕蒼龍賀循曰車必有鸞而春獨駕鸞輅者鸞鳯類/而色青故以名春輅也後漢書立春日迎春東郊車旗)
(服飾皆青歌/青陽舞雲翹)有開端月之祥實為君子之慶恭惟某官
儒珍藴藉(儒行儒有席上/之珍以待聘)國棟軒昂提銓筆以掄材清
如止水登瑣闈而批敕忠可回天寵陞八座之聨襃封
三陽之福某解龜伊邇(杜詩解龜踰卧輒六一/居士詩解組金龜重)附鳯為
榮望泰階之六符尚稽面覿祝睂夀之千載徒切神馳
　　寧國太守
鳯鳴解谷正木官用令之秋(三禮義宗五行之官木正/曰勾芒漢書注勾芒蒼龍)
(之精木官之臣黃帝素問東方生風風生木其徳/敷和敷和之紀木徳周行陽舒陰布五化宣平)騎簇
昭亭仰竹使行春之樂(山谷詩曉樓明宛/水春騎簇昭亭)道隨天泰福
與日升恭惟某官妙契神明尊為師帥導和布化萬人
瞻玉節之光壓難折衝千里壯金城之勢當勾萌之始
達宜戩榖之具綏進服世官坐經國事某叨紓縣紱阻
綴賓裾栢酒椒盤竊有厪於頌禱桃蹊李徑願少借於
吹嘘
　　府判
厯日開端歲舉公堂之夀(東觀漢紀吳良字大儀初為/郡吏嵗旦賀太守門下掾王)
(望諂稱太守功徳曰今日歲首請上雅夀掾吏皆稱萬/嵗良勃然進曰望邪佞之人願勿受其觴太守曰此生)
(言是賜良/鰒魚百枚)屛星絢綵曉行江國之春人事肇新物情胥
恱恭惟某官氣涵剛大性抱中和優哉佐岳之才(陳子/昂集)
(題輿佐岳無/展驥之能)藉甚康沂之詠三陽道泰百福類升佇從
藩郡之股肱歸作天朝之羽翼(後同/前)
　　幕官
嵗臨疆圉觀璇璣度之更新(爾雅太嵗在/丁曰疆圉)春到昭亭喜
玳瑁筵之甚盛主人禮重君子道亨恭惟某官日月貴
名雲霄雋武拔尤文幕共推温石之才贊畫公堂有補
龔黄之治(崔嘏制分符懋績逺繼於龔黃封敖行崔元/式制龔黃之接武尚優㢘白之差肩無愧張)
(楚策左右伊吕郡縣龔黃梁宿狄梁公祠堂碑/業尚管蕭化臻龔黃薛能詩自聽行幕豈龔黃)方勾萌
之始達宜戩榖之具綏即對璽襃(漢書循吏傳二千石/有治效輒以璽書勉)
(勵增秩賜金或/爵至闗内侯)晉儀槖侍(後同/前)
　
　
　
　橘山四六巻十
欽定四庫全書
　橘山四六巻十一　　　　宋　李廷忠　撰
　　　　　　　　　　　　明　孫雲翼　注
　　逺迎寧國太守朱大卿
簡記天隆(東方朔傳/隆天重地)蕃宣地大(詩四國于蕃/四方于宣)望霜臺聯
列棘之位信表著之有榮(杜氏通典御史為風霜之任/杜詩憲臺老特減風霜前漢)
(書五行志公朝之言/必聞於表著之位)由泥軾升髙盖之車喜部封之如
舊(黃霸傳宣帝下詔曰制詔御史其以賢良髙第揚州/刺史霸為潁川太守秩比二千石居官賜車葢特髙)
(一丈别駕主簿車緹油/屏泥於軾前以章有徳)指麾屬縣羅舞編氓(司馬相如/傳編列之)
(民注編列/謂編戸也)恭惟某官徳内融而外光(韓文服仁食/義融内光外)氣上
蟠而下際(莊子刻意篇上際/於天下蟠於地)充之以博極之學演而為
閎肆之文龎士元非百里才薦函交上韓昌黎為諸儒
倡經席屢重(說苑孔子困於陳蔡居環堵之室坐三經/之席戴憑傳憑徵為博士拜郎中時詔公)
(卿大㑹羣臣皆就席憑獨立光武問其意對曰博士説/經皆不如臣而坐居臣上帝即令上令與諸儒難說多)
(所解釋帝善之正旦令羣臣說經史更相詰難義有不/通輒奪其席憑遂重五十餘席京師語曰解經不窮戴)
(侍中殷氏世傳殷亮建武中拜博士諸儒講論勝者賜/席亮坐至八九北史握素懐鉛重席解頥之士間出於)
(朝廷圓冠方領執經負/笈之士著録於京邑)再轉仙蓬雙分郎筆以公道任
諸巳以忠言獻於君諤諤然風動於鐵冠(漢官儀御史/周官也為柱)
(下史冠法冠一名柱後以鐵為/之言其堅固不撓也詳見前)皎皎乎月昇於金掌奴
𨽻亦開於心目兒童皆識其姓名(宋名臣言行録楊誠/齋遺施聖與書曰若)
(盛徳大業丕績宏謨/兒童皆知公而誦之)將欲正朝廷以正百官合居帝右
乃使察天下者察一路秪在邊頭(杜詩邊頭公/卿仍獨驕)材大而
用自難(杜詩古來材/大難為用)志髙而退亦勇須賢作牧有詔起
家(韓文天/子有詔)北樓水南樓山識遺恩之猶在敬亭詩昭亭
騎憶勝事之可尋(敬亭山在宣城李詩相㸔兩/不厭只有敬亭山昭亭已見)為民重
來入境改觀人愛袴襦之稠疊(杜詩稠疊/多幽事)士知旗幟之
精明(李光弼御士嚴肅代郭子儀/於河陽士卒旗幟皆為精明)政令相孚嘯吟自治
欲翔四海顧何妨作天外之鴻(文選攀鴻翮則翔四海/杜牧寄宣城守鄭諫議)
(詩文石陛前辭聖主/碧雲天外作㝠鴻)即面三槐恐未暇辨雲中之樹(周/禮)
(秋官朝士掌建邦外朝之法面三槐三公位/焉謝眺之宣城詩天際識歸舟雲中辨江樹)且輟宣城
之句歸和虞廷之歌某技薄䑕肝(莊子偉哉造化又將/奚以汝為材奚以汝)
(適以汝為䑕肝乎/以汝為蟲臂乎)命輕蟬翼(郭子儀傳徳薄蟬翼命輕/鴻毛晉中興書周顗疏質)
(輕蟬翼事重千鈞潘/岳詩微身輕蟬翼)三年泮學頗嘗詰藜莧之腸(韓詩/三年)
(國子師腸肚習藜莧山/谷詩甘泉不洗藜莧腸)一考巖邦曾未覩詩書之面(左/傳)
(制巖邑也/注巖險也)初承板蕩之後若墮煎烹之中勉策疲駑(石/奮)
(傳疲駑無/以輔治)旋鋤弊蠧日勤剖決幸幽圄之吿空(漢書路/温舒傳)
(文帝崇仁義省刑罰囹圄空虛天下太平文選周公有/空圄之隆魏顔斐傳囹圄空虛盜賊屏息江淹書身陷)
(幽/圄)雨應禱祈變荒疇而成稔在上不以小文而見責向
後尚惟末效之是圖遭際仁公寛假窮邑聞先聲之戾
止覺生意之頓回騎竹而迎細矦願備前驅之列(劉禹/錫詩)
(騎竹見新童又童/子爭迎郭細矦)舍棠而教南國更容美蔭之依傾徯
惟深占陳罔既
　　賀江東徐運使(宋制江南東路建康/府有江東轉運司)
渙發制函晉持計節(宋以轉運為外計故云計節黃山/谷送劉運判詩西風持漢節王荆)
(公送王運判詩都/分全節佐均輸)皇華遣使采薇遣戍政方急於外攘
(詩序皇華天子遣使臣之詩采薇遣戍役之詩/也車攻宣王復古也能内修政事外攘夷狄)斜谷運
馬祁山運牛力願殫於下走一麾所庇萬井攸同恭惟
某官濯濯瓌姿(詩濯濯/厥靈)峨峨碩望駕其所學前拍丘旦
之肩筆之於文下結班揚之舌(晉書虞潭傳班揚韜筆/仲舒結舌杜詩斯文崔)
(蔡徒以我似班揚漢書博士結舌而不談魏文帝文章/典論孔融體氣髙妙有過人者然不能持論及其所善)
(班楊/儔也)裒然而為舉首(董仲舒傳今子大夫裒然/為舉首注裒然盛服貌)飄然而
來帝旁音諧九成名震六合遊天子辟雍之海濟多士
以舟航(楊子法言捨舟航而濟乎瀆者末矣捨五經而/濟乎道者末矣王荆公詩辟雍海環流用汝作)
(舟/楫)登道家蓬萊之山旅羣仙而佩玉(文選羣仙縹/緲餐玉清涯)大屏
旋聞於借重雄臺更賴於決平屬邊境之繹騷(詩徐方/繹騷)
護上流而轉漕(項籍傳古之王者地方千里必居/上游注居水之上流也游或作流)屯壁
三千里竈方見於日增(虞詡傳羌冦武都鄧太后以詡/有將帥之略遷武都太守日夜)
(進道詡令吏士各作兩竈日/增倍之羌不敢逼卒大破之)連檣十萬艘粟恍同於大
雨(淮南子蒼頡作書而天雨粟後漢書建武二年天雨/榖杜陽雜編夏禹時天雨粟周書神農之時天雨粟)
(神農耕/而種之)翼張虎旅膽䘮鄰封真如無敵之儒富有太平
之業王命載肅仲山甫能奉行之(詩肅肅王命/仲山甫將之)國威既
強管夷吾使相可也某起家窮陋行路欹危好古之眼
終青(杜詩讀書頭欲白好古眼/終青又相對百年終眼青)憂時而髮蚤白(五代南/唐廖凝)
(為都昌宰以廉自守秩滿題一詩修江寺云五斗徒勞/更折腰三年兩鬢為民焦今朝辭印言歸去還挈來時)
(舊酒瓢尤遂初詩憂民贏得鬢毛班王/臞軒啓心戀闕而常丹髪憂邊而漸白)客游濡塢編簡
之香今轉為鋒鏑之腥(東坡詩初聞編簡/香稍作鋒鏑腥)邑畀淳原撫
字之勞豈足掩征科之拙(陽城為道州刺史治民如治/家賦稅不登觀察使數加誚)
(責自署曰撫字心勞/徵科政拙考下下)一飯每思於報國(朱浮與彭寵書/匹夫媵女尚能)
(致命一餐范雎傳一飯之徳必報李固傳竊/感古人一飯之報孔融傳一餐之惠必報)六條幸遇
於觀風(白帖播龔黄之政必務六/條又觀風察俗提綱振領)不責小文庶恢大義
(杜詩首唱/恢大義)天有二者刺史也罪或貸於此時(朱博傳時/有大貸注)
(謂寛假/於下)城不没者保障乎效可觀於他日(趙簡子使尹/鐸為晉陽請)
(曰以為繭絲乎抑為保障乎簡子曰保障哉/及智伯攻晉陽城不汲者三版民無叛意)
　　賀江東提刑蘇郎中(宋江東路饒州府/有江東路提刑司)
出少府之節登大使之車(漢書百官表少府秦官掌山/海地澤之稅以給兵食漢志)
(符節令一人屬少府為符節臺率主符節事凡遣使掌/授節後漢書輿服志大使車立乘駕駟赤帷持節者重)
(導從晉書輿服志大使車立乘駕駟赤惟裳/騶騎導從小使車不立乘駕駟輕車之流也)席建侯按
行江東望獨髙於諸路(唐席豫字建侯襄州人四以使/者按行江南江東海南河北)
范孟博澄清天下聲已震於屬城受察云初奉令唯謹
(樂毅傳奉令承/教可幸無辠)恭惟某官煌煌乎珠庭而日角(論語摘/象輔顔)
(淵山庭日角曾子/珠庭犀角詳見前)皎皎然玉衡而冰壺氣象不凡源流
甚逺且父子兄弟以文章顯俱號睂山之英(宋蘇洵字/明允嘉祐)
(間與其子軾轍至京師歐陽修得洵書二十篇大愛其/文辭以為賈誼劉向不過也其二子同舉進士又同登)
(制科一旦父子隱然名動京師而蘇氏文章遂擅天下/林子中賀東坡入翰林啓父子以文章名世葢淵雲司)
(馬之才兄弟以方正決/科邁晁董公孫之學)在臺省廟堂以勲業聞獨數潁
濱之懿(蘇轍號潁濱遺老厯仕/翰林學士門下侍郎)光垂奕世輩出異人珪
璋濟美於儒門(詩如珪如璋/令聞令望)黼黻相輝於朝路近奉兩
朱轓之最(漢志二千石/皂葢朱轓)逺增六濡轡之華賓以召書郎
於選部又煩持漢使之斧(雋不疑傳暴勝之為直指/使者衣繡持斧督課郡國)直
欲破秦人之觚(酷吏傳漢興破觚而為圓斵琱而為樸/注去嚴刑而從簡易抑巧偽而敦厚也)
凡析律貳端而用巧心咸知畏縮(漢宣帝詔獄者萬民/之命能使生者不怨)
(死者不恨則可謂文吏矣今則不然用法或持/巧心析律兩端深淺不平增辭飾非以成其罪)務平刑
釋寃以理民命盡獲昭蘇(月令蟄/蟲昭蘇)布吿郡國無非上意
之好生懽呼道涂莫不先覩之為快(韓文朝廷之士引/領東望若景星鳯)
(皇之始見也爭/先覩之為快)方當衣繡於霄漢誰敢㺯兵於潢池天
子之記姓名想贊書之已刻(歐陽公蔡齊行狀居數月/不得召久而天子記其姓)
(名趣使/召試)單于之問家世知相印之有傳(東坡送子由使/契丹詩單于若)
(問君家世莫道中朝第一人宋洪景盧夷堅志東坡送/子由詩云云用唐李揆事也紹興中曹勛功顯使金國)
(好事者戲作小詞其後闋云單于若問君家世說與教/知便是紅牕逈底兒謂功顯之父元寵昔以此曲著名)
(也後大璫張去為之子安世為副使或改其語曰便是/中朝一漢兒葢京師人謂内侍養子不閹者為漢兒後)
(知閤門使孟思恭亦使北或又改曰便/是鹽商孟客兒盖思恭之父為鹺賈也)某山澤癯人(司/馬)
(相如傳列仙之儒居山澤間形容甚癯注癯瘠也劉後/村啟少年刻志未甘相如山澤之臞積憂熏心無復元)
(龍湖海/之氣)乾坤腐物(杜詩江漢思歸/客乾坤一腐儒)一第叨塵而若易半
生行路之多艱飽味羣經甫脱寒氊之寂寞强顔五斗
又遭沸鼎之煎烹(王荆公詩肺/腑鼎璫煎)躬校簿書懐裝訴牒(北/山)
(移文訴牒倥/偬裝其懐)縱未免頑民之梗化斷不容姦吏之舞文
明辯單辭(尚書明清/於單辭)屢空幽圄自謂不負於所學孰能
相知之以心望皇華列宿之照臨(杜詩列宿/頓輝光)覺俗李麤
桃之欣喜願力行於清潔用善事於嚴明(任延傳善事/上官無失名)
(譽/)惟冀州公法之難欺方歸㢘問雖即墨譽言之弗至
終荷生成
　　賀江東運使鍾編修
光錫贊書易持英簜(周禮掌節守邦節而辨其用以輔/王命守邦國者用玉節守都鄙者)
(用角節凡邦國之使節山國用虎節土國用人節澤國/用龍節皆金也以英簜輔之于寶曰英刻書也簜竹節)
(也刻而書其所使之事以助三節之/信漢之竹使符亦取則於故事也)係兵轉食資控制
於上流(後漢書冦怐傳贊子翼守温蕭/公是埒係兵轉食以集鴻烈)班化宣風聳聽
聞於逺嶠(嶠音轎山銳而髙也又山道又石/絶水周繇詩初著藍衫從逺嶠)九重至意
百里均思恭惟某官文緯六經(莊子孔子繙十二經以/說老𣆀釋文六經六緯)
學包千古父子儒科而相繼士民師表之有歸振鐸鳴
絃雅奏徹雲霄之上坐輿憑軾懽謡傳湖海之間整鷺
羽以來歸(詩振振鷺鷺於下鷺白鳥喻潔白之士/羣集於君之朝也蔡邕釋誨振鷺充庭)覽鳯
輝而入對獨當上意捷出朝行方其修器械以修外攘
之功(宋置軍器監長貳各一員初寮制在昔熈豐畱神/武備器械增巧規矩具存爾貳厥職其既乃心)
合籌策以成中興之業故武監賴其贊貳(軍器監唐官/武徳初名武)
(器監開元中/改軍器監)而樞司藉以稽參(武監/樞屬)凜然有澄清區宇
之懐(宋李絢景祐中及第未幾除西京轉運吕文靖謂/曰朝廷之制未有釋褐再仕為轉運使者以學士)
(才氣髙爽故有此授宜副朝/廷之意絢到任有澄清之志)付之以觀覽民風之寄二
路之平反既廣九年之儲蓄宜先肆圖充實於闗中載
命按行於江北千艘漕粟萬竈爨樵屬縣翕然而景從
(過秦論贏糧而景從/注言如景之隨形也)遐方聞之而膽落使華所燭若東
有啓明之星(詩東有啓明西有長庚爾雅明星謂之啓/明注啓明太白星也晨見東方為啓明昬)
(見西方/為太白)兵本攸歸可北取大梁之地(大梁今汴州浚儀/史記趙世家秦灌)
(大梁虜/王假)某才焉無取拙則有餘(潘岳閒居賦雖吾顔之/云厚猶内愧於寗蘧有)
(道吾不仕無道吾不愚何巧/智之不足而拙艱之有餘也)竊一第以僥踰遭兩艱之
抑壓寒㕔夜宿已勌作於客遊(文選倅此/倦游士)緑野春耕頗
習知於農事(古詩雨後有人耕緑/野月明無犬吠花村)媿非健令謬使近民
最弗能炫飾矯揉以沽名惟專以惠養撫摩而為政比
年多苦魃虐何時雨之獨私(詩旱魃為虐如惔如焚神/異經南方有人長二三尺)
(袒身而目在頂上走行如飛名曰魃所見之國大旱赤/地千里後漢書女魃北應龍翔北史北齊武平五年夏)
(大旱晉陽得死魃長二尺兩頂各二/目三輔决録郭伋為潁川化如時兩)他邑皆被蝗灾惟
我田之無害(卓茂傳遷密令時天下大蝗河南二十餘/縣皆被其災獨不入密縣界詩無害我田)
(穉/)重刑不犯幽圄屢空用是未速於譴訶(薛宣傳譴訶/及細微賈誼)
(傳在大譴大訶之域/者注譴責也訶問也)得以少安於孤拙非巍乎二天之
能見察雖蕞爾一國之豈易為兹有榮逄敢忘善事新
龍虎之節顧莫備於先驅寛牛馬之鞭尚勉供於下走
　　賀寧國趙府判(李自注自/徽易寧)
疏恩中陛易倅大邦(倅音翠副車也周禮戎僕掌王副/車之政趙充國傳倅馬什之胡文)
(恭行陳緹制分倅/州治又分乘倅車)磐石所臨皆犬牙相制之地(文帝紀/昔髙帝)
(王子弟地犬牙相制/所謂磐石之宗也)屏星再駕乃驥足始展之時負弩
欲前奏牋敢後恭惟某官才髙於世行茂於宗(韓文行/茂於宗)
(事修/於官)燭代輝梁真是天人之睂宇(文選以藩以牧燭代/輝梁杜詩汝陽讓帝)
(子睂宇/真天人)饜韓飫栁更多文士之篇章唾手取名(褚遂良/傳唾手)
(可/取)飄纓得志臨事恢恢乎餘刃居官卓卓而可書旋回
補外之行更迭治中之寄匪謂出幽谷而遷喬木(詩伐/木丁)
(丁鳥鳴嚶嚶出自/幽谷遷于喬木)葢猶就熟路而駕輕車十行詔方下
於日邊二州民已爭於境上(宋杜衍字世昌知乾州未/滿嵗安撫使察其治行以)
(公權鳯翔府二邦之民交爭於境上一曰此我公也汝/奪之一曰今我公也汝何有焉王臞軒啟安得一語借)
(冦君於帝前正恐兩/州爭杜公於境上)去辭康海來對澄江以端望壓芙
蓉之賓以婉畫贊蘭蓀之守流王化於千里事半而功
倍之登相位者九人世異而調同耳(唐宰相贊周之卿/士周召毛原皆同)
(姓也唐相以宗室進者九人皆以才/稱號賢宰相享國長久嗚呼盛哉)某篤於自信多所
不堪(嵇康與山濤絶交/詩有必不堪者七)魯泮三霜甫脱寒氊之寂寞制
巖二署又遭沸鼎之煎烹弗憚勞筋稍回生意獄豻殆
荒於秋草蝗螟無害於穉田固知不得罪於邦人猶恐
特見呵於府吏(韓詩凡吏之所/呵嗟予頗有之)題輿坐以待仲子今幸
照臨寛轡策以假朝歌庶逃曠戾
　　賀寧國趙僉判
燕臺上客價重千金偃室賤官禄輕五斗惟傾盖相逢
而適願(家語孔子之郯遇程子於途傾盖/而語文選白頭如新傾盖如故)雖執鞭為御
而不辭(李膺傳膺性簡亢無所交接荀爽常就謁膺因/為其御既還喜曰今日乃得御李君矣余日華)
(啓幸嘗與于執鞭/喜不知其折屐)敢以片言將其寸意恭惟某官學深
根柢(杜詩詞林/有根柢)文冨菁華(唐陸放云論語六經之菁華/玉堂遺範裴度拜相制文融)
(菁華行茂枝葉李納行盧𢎞/正制行有枝葉文耀菁華)一氣造天而本同是生龍
種(杜詩龍種自/與常人殊)三月遡河而直上遂脫魚羣(水經注鱣/鮪也出鞏)
(穴三月則上渡龍門得渡則為/龍矣李詩直上龍門生羽翼)既取名於年少之塲(白/詩)
(還似今朝爭酒席/白頭翁入少年塲)宜振步於日邊之路獨㢘於進莫鬯
所施卻列鳬之行而對兩松佳哉此志(韓文公藍田縣/丞㕔壁記丞位)
(高而偪例以嫌不可否事文書行吏抱成案詣丞鴈鶩/行以進平立睨丞曰當署丞涉筆占位署惟謹又對樹)
(兩松日吟/哦其間)絆良驥之足而求千里難矣其功(文選絆良/驥之足而)
(責以千里之任檻猿猴之勢而望其捷巧之/能杜詩鹽官雖絆驥韓詩縶驥四足氣空橫)眷言帝子
之名都(宣州為孝宗潛藩乾/道三年昇為寧國府)素稱幕府之多士(杜詩幕/府盛材)
(賢又幕府/愧羣材)來光樽俎(五代㑹要漢乾祐元年敕云翹車/著詠箋帛垂文式重弓旌以光樽)
(俎允奉幕中之畫/以供席上之珍)增重磐維挹爽氣以自髙翔華聲而
彌逺紅蓮之依綠水婉畫有聞丹鳯之上赤霄壯圖孰
禦(杜詩餞爾白頭日永懐丹鳯/城肺肝若稍愈亦上赤霄人)某志存絜矩識昧圓機
鄭廣文豈出羲皇誤䝉汲引孟公綽不可滕薛强使撫
摩技有五祇覺易窮課第六安能自脫(蕭育傳育為茂/陵令㑹課育第)
(六而漆令郭舜殿見責問育為之請扶風怒曰君課第曹/六裁自脱何暇欲為左右言及罷出傳召茂陵令詣後)
(當以職事對育按佩刀曰蕭育杜陵男子何詣曹也遂/趍出欲去官明旦詔召入拜司𨽻校尉育過扶風府門)
(官屬掾吏數百/人拜謁車下)竊喜渠渠之廣厦方開秩秩之初筵與
大國英俊之遊信難攀附糾後曹怠慢之政終幸寛容
(漢書注秋冬嵗盡各計縣詣郡課挍最/殿其為殿者於後曹對責以糾怠惰也)舞手之餘濡毫
㒺既
　　回太平汪宰(太平屬/寧國府)
南臺御史之尊憶同登於桂籍(通典御史臺後漢亦謂/之蘭臺梁及後魏北齊)
(或謂之南臺通典注北齊主高澄用崔暹為御史中尉/宋㳺道為尚書左丞謂之曰卿一人處南臺一人處北)
(省當使天下肅然因話録髙宗朝改門下省為東臺中/書省為西臺尚書省為文昌臺故御史臺呼為南臺東)
(坡詩髙㑹開桂籍又/飛騰桂籍他年事)東閣郎君之貴喜相接於花封(北/夢)
(瑣言李商隱字義山為彭陽公令狐楚從事彭陽之子/綯繼有韋平之拜遂疎隴西未嘗展分重陽日義山詣)
(宅於㕔事上畱題其略云十年泉下無消息九日樽前/有所思郎君官貴施行馬東閣無因許再窺相國覩之)
(慙恨/而已)眷意彌加問言先及恭惟某官夜光明月之價重
(揚雄傳推夜光之流離剖明月之珠胎魚豢魏略大秦/國出夜光珠南越志海中有明月珠神異經西北荒中)
(有二金闕上有明月珠徑丈光照千/里李詩婆娑南海水簸㺯明月珠)陽春白雪之調高
(宋玉對楚王問客有歌於郢中者曰下里巴人國中屬/而和者數千人其為陽阿薤露國中屬而和者數百人)
(其為陽春白雪國中屬而和者數十人引商刻羽雜以/流徴國中屬而和者不過數人而已其曲彌高其和彌)
(寡/)長才應於時須令徳由乎世濟冠冕多士允屬天下
文章之家琳琅一門並居朝廷風憲之職(杜詩琳琅照/一門後蜀范)
(仁恕拜中丞以為諸王冊使仁恕謂中丞/居風憲之地不宜持節藩邸時人韙之)是宜臧孫之
有後見謂江夏之無雙(黄香傳香博學經典究精道術/能文章京師號曰天下無雙江)
(夏黄/童)利刃一揮已空盤錯鳴絃再續更妙發揚方臨政
在朞月之間已奏功為諸城之最(隋房恭懿授新豐令/政為三輔最唐韋嗣)
(立累調雙流令/政為三川最)潘安仁遲回二令殊鬱壯圖(晉潘岳字/安仁才名)
(冠世為衆所疾棲遲十年出為河陽令轉懐令岳負其/才鬱鬱不得志楊駿誅除名為民俄而復官除長安令)
(杜詩居然/屈壯圖)卓子康登拜三公竚尋故事(漢卓茂字子康/為密令光武即)
(位以茂為太傳封/襃德侯圖像雲臺)某客游已勌縣譜甚疎(晉書山陰東/土大縣難為)
(長官傅僧祐在縣有稱子琰為武康令遷山陰尤明察/又著名二縣皆謂之傅聖並著竒績世云諸傅有治縣)
(譜子孫相傳/不以示人)技有五祇覺易窮課第六安能自脫幸隣
交之密邇篤世好之綢繆(晉書何劭李毅二人有/累世之交詩綢繆束薪)折梅
一枝見寄隴頭之芳信種桃千樹願分蹊上之清陰
　　賀錢大參除右相兼樞密(按宋史開禧元年以錢/象祖參知政事同知樞)
　　(密院三年十二月/拜右相兼樞密使)
敷播宸綸延登英衮(漢五行志延登受策注延入而登/殿也漢舊儀丞相御史大夫初拜)
(皇帝延登親詔也晉中興書穆宗詔/實賴英衮淵謀文選英衮暢人謀)去四凶舉十六相
(此下/闕文)去當道之豺狼必資巨力靖中原之烽火安事淺
謀(左傳吳為封豕長/蛇以薦食上國)更革一新懽呼四起亶具巖瞻之
久靡容廷吿之稽當上聖攬萬幾之初惟中書係庶政
之本(魏文帝置中書監令並掌樞密自是中書多為樞/機之任唐世中書令即宰相之職後以太宗嘗為)
(中書令臣下不敢居其職髙宗龍朔中改侍中為左相/中書令為右相宋沿唐制故寇萊公謂中書總文武大)
(政三入中書者惟/吕文穆趙韓王耳)四海望治改觀而易聽百吏嚮方滌
慮而洗心必將羅致時英表建民極鋪宣大化以固國
之元氣開示至公以銷人之倖心綜覈軍要務乎精制
節邦國極其裕荆淮之生聚盡復(時議以韓侂胄/首易淮陜侵地)幽燕
之賓服可期惟時宗工自有成畫東西府二印之兼總
(歐陽公歸田録後唐用文事出於中書武事出樞密其/權甚重至宋號東西二府宋㑹要國朝樞密院與中書)
(對持文武二柄號為二府禮遇無間毎朝奏事與中書/先後上按漢貢禹傳令二府奏盖指丞相御史大夫與)
(此不同互見/第十八巻)中外舌一時而交稱宜不動聲色之間可
坐觀勲業之就和陰陽撫華夏永鎮辰階(周勃傳宰相/者上佐天子)
(理陰陽順四時下遂萬物之宜外鎮四裔諸侯/内撫百姓使卿大夫各順其職宋制燮正辰階)琢金石
誓山河益光世閥(髙帝紀與功臣剖符作誓丹書鐵契/金匱石室蔵之宗廟功臣表封爵之)
(誓曰使黄河如帶泰山若礪國以永存爰及苗裔唐郭/曜性沈靜貌魁傑父子儀專征伐曜畱治家子儀薨盧)
(杞秉政忌勲族徳宗稍聞之詔曰尚父有大勲勞保乂/王家嘗誓山河琢金石許宥十世前日其家市田宅而)
(無賴者妄論奪之自今有司/無得受杜詩山河誓始終)某伏讀麻制(唐故事中書/用黃白二麻)
(為誥命輕重之辨凡大/封拜制書並用白麻)倍揺心旌竊欣宇内萬物之皆
春奚慮溝中匹夫之未澤永懐鄉土莫非依裹錦之榮
(呉越世家臨安有大樹錢鏐幼時戲於此既貴/歸宴故老山林皆衣以錦號其樹曰衣錦將軍)久去門
牆寧復記遺簪之舊地寒寡與天幸方來不圖垂老之
年及見甚盛之舉身居保障神往翹材所願彈冠振衣
沐浴更始之化(屈原卜居新沐者必彈冠新浴者/必振衣揚雄傳潔沐浴之振衣)尚能
持墨㺯翰歌頌太平之功(栁文時時作文以詠太平歐/文鑿井耕田歌詠太平之樂)
厥志惟厪兹文未究
　
　
　
　
　
　橘山四六巻十一
欽定四庫全書
　橘山四六巻十二　　　　宋　李廷忠　撰
　　　　　　　　　　　　明　孫雲翼　注
　　賀江東提舉許寺丞(宋江南東路池州府/置江東路提舉司)
臨軒疏渥(漢史丹傳天子自臨軒檻唐㑹要舊制凡命/都督刺史皆臨軒冊命楊巨源詩臨軒啓扇)
(如雲/收)乘傳觀風(司馬相如傳馳四/乘之傳以通卭筰)輟大農之官建庾臺
咸知上意(漢食貨志元封元年桑𢎞羊為治粟都尉領/大農百官表景帝後元年更名治粟内史為)
(大農令武帝太初元年更名大司農揚雄箴時惟大/農爰司金榖宋有司農卿稱提舉為庾臺亦曰庾司)帥
小縣之令迎使節獨願先驅雖寸心之未降豈尺札之
敢廢恭惟某官神姿朗出(皇甫湜集瑞人/神士朗出天外)宿徳雄成瑞
氣接蓬萊之雲詎容豹隱英聲流辟雍之水直到龍津
(晉張華見禇陶謂陸機曰君兄弟龍躍雲津任昉報陸/倕感知己賦過龍津而一息王勃啟鳯鳴朝日森梢煙)
(雨之標龍躍雲津/盤礴江山之氣)聽塤箎迭奏於朝廷宜珪瓚共登於
清廟名教自有至樂政理尤其所長倡諸儒以韓愈之
文可為師矣贊九列以康成之學何負丞哉(鄭𤣥字康/成杜門修)
(業注詩書易禮記儀禮/論語孝經凡百餘萬言)忌皎潔之孤芳甘徜徉而髙卧
思賢共治有詔起家既資藩屏於長江難使馳驅於逺
嶠顧三邊之未靖且九扈之多艱上方南面以宵衣公
乃東巡而夙駕(詩星言夙駕左傳夙駕載/燧注謂早駕馬於車也)咨諏民病宣
布上恩課吏務在於農桑之功富國豈專乎山澤之利
(宋制提舉掌摘山煮/海之利以佐國用)因平凖制萬物亟奏外庸(食貨志/置平凖)
(於京師都受天下委輸盡籠天下之貨物貴則賣之賤/則買之則萬物不得騰躍故抑天下之物名曰平凖)
轉洪鈞籌八方佇觀逺業某􁂹焉材諝(􁂹淺也史記能/薄材􁂹說文諝)
(智也周禮注/有才智之稱)窘矣步趨(離騷惟捷徑/以窘步兮)客無氊而甚寒誤
䝉拔舉子有錦而雖美未善製裁技祇見於五窮年幸
逢於再稔倉有積粟獄無繫囚方欣受察於寛條尚許
勉圖於末效行百里者半九十里切用兢危(戰國策行/百里者半)
(於九十里此言/末路之難)皆一天而我獨二天終歸覆護(方秋崖啓/人一天我)
(獨二天顗重啖安期之棗行百/里半九十里適將熟楚戍之𤓰)乃情所嚮有喙莫宣
　　賀婁侍郎兼詹事(宋史婁機傳機以忤韓侂胄去/位侂胄誅召為吏部侍郎兼太)
　　(子左庶子俄遷太子詹事著/厯代帝王總要以禆攷訂)
禁甬升班儲端列職(梁陸倕讓詹事表儲端華重實異/常司文選儲端仕顯東西兩晉兹)
(選特難注謂為太子詹事也唐百官志太子詹事正二/品注隋廢詹事府武徳初復置龍朔二年曰端尹府詹)
(事曰/端尹)銓衡惟允復觀沔水之清(唐李義王丘崔沔掌吏/部皆獲當時之美稱人)
(為之語曰李下無蹊徑又曰丘山/岌岌連天峻沔水澄澄徹底清)羽翼既成益借商山
之重(張良傳我欲易之彼四人者為之輔羽翼已成難/動矣四人東園公綺里季夏黃公甪里先生所謂)
(商山四/皓也)共二之命咸百其驩恭惟某官明堂棟梁清廟
珪瓚掖扶世教故臧孫孟軻以道鳴(韓文臧孫辰孟軻/荀卿以道鳴者也)
發揮皇猷宜劉向王襃以文顯上排閶闔(司馬相如大/人賦排閶闔)
(而入帝居韓詩/排雲呌閶闔)橫絶紳緌在六察七爭之聯(御史/正言)及九
列四戸之選(太常/給事)言論風㫖凜然而正色典章號令煥
乎其增光厭直承明之廬歸卧集賢之里(裴度傳度治/第東都集賢)
(里野服蕭散不問人間事詳見第十三巻按宋史機與/御史鄧友龍不合友龍不能堪曰不逐此人則異議無)
(所回機遂/以言去)靜觀世變深軫時憂自柄臣顓制而擅朝人
流為之淆混(朱雲傳賤臣圖柄臣注柄臣執權之臣文/帝紀諸吕為三王擅權專制鄭崇傳何有)
(為天子乃反為一臣所顓制邪袁紹傳/坐召三臺專制朝政文選宰臣顓制)非器子承祧而
主鬯國本幾於動揺(易主器莫若長子故受之以震又/不喪匕鬯後周王褎皇太子箴文)
(昌著於前星主鬯由於守器韓文主鬯青宫梁武帝詔/自昔哲后莫不立儲植嫡守器承祧梁簡文表正少陽)
(之位主氶祧之責叔孫通傳太/子天下本本一揺天下震動)是必求清通之才而掌
選除(世說裴楷清/通王戎簡要)擇端偉之望以居輔導(大戴禮選天/下端士孝弟)
(博聞有道術/者以輔翼之)起吾故老簡自上心顧紫槖論思之又新
且朱邸從游之有舊(文選朱邸方開又黃旗映朱邸注/諸侯朱戸故曰朱邸機先為資善)
(堂小學/教授)盖將嚴甄敘之法而抑貪冒盡規諌之忠以糾
闕違振兩漢孤絶之風(沈約為禇炫讓吏部尚書表東/西兩漢左雄孤絶於前南北二)
(晉山濤莫/嗣於後)繼三代久長之道(賈誼傳三代之所以長久/者以其輔翼太子有此具)
(也李劉詩直將三代齊/長久願聽長沙賈傅言)天臺為諸臺之冠萬目所瞻(通/典)
(自魏晉以來凡吏部官屬高於諸曹/席豫楊仲宣碑參我六典冠於諸曹)宫相即上相之階
一蹴可到某心依崇戺身墮窮巖雖桃李門未棄於寒
蹤(機嘗為於潜/丞李其邑人)而松竹林了無於佳趣日惟千慮(韓信/傳智)
(者千慮必/有一失)嵗及再登(食貨志再/登曰平)歸耕每戀於故㕓除拜
俄傳於疾置回我生意立我懦衷離渭分涇儻可預激
揚之末(沈約為禇炫讓吏部尚書表雖復拂暗為/明勉愚生智亦何以登竒收異離渭分涇)旁風
上雨抑將免凌晨之虞(韓文上雨旁/風無所障盖)情有所欣言莫能
究
　　賀葉大諌(按宋史寧宗嘉定元年右諫議大夫葉/時等請梟韓侂胄首於兩淮以謝天下)
　　(不/報)
恩重襃揚班崇獻納昔勢門專恣鉗天下之口以蔽堯
聰(史記趙髙傳專權自恣蘇武傳光專權自恣袁盎傳/閉鉗天下之口晁錯傳恐天下之士鉗口不敢言五)
(行志臣畏刑而鉗口袁紹傳道路以目百辟鉗口江淹/書鉗口巻舌顔真卿傳鉗口結舌杜詩那能總鉗口李)
(徳裕集數共工之罪不蔽堯/聰辯垣平之詐益彰文徳)今諌路宏開寢淮南之謀
而得汲直國有公論士無邪心恭惟某官馳騁古今而
肆於文(揚雄反騷何文肆/而質䪥注肆放也)服食仁義以養其氣(韓文服/仁食義)
超先多士摶扶揺於廣莫之鄉(莊子摶扶揺羊角而上/者九萬里又今子有大)
(樹患其無用何不樹之/無何有之鄉廣莫之野)管領羣仙挹沆瀣於太清之境
(陳元老詩引領羣仙上紫微雲間相/逐步相隨文選餐沆瀣兮帶朝霞)世多有奴顔婢膝
而事權要(抱朴子以奴顔婢膝為曉解岳峙獨立為澁/吝陸龜䝉散人歌奴顔婢膝真乞丏反以正)
(直為/狂痴)公獨以忠肝義膽而結主知(司馬遷傳有竒策材/力之譽自結明主歐)
(文本懼不適當時之用/敢期自結人主之知)白簡霜凝(唐中宗制朱帷霧撤/初停州縣之勞白簡)
(霜凝宜屛/權豪之氣)青蒲風動載正一臺之治聿嚴兩觀之誅(家/語)
(孔子為魯司冦朝政七日而誅亂/政大夫少正夘戮之於兩觀之下)腹心之疾既除誰不
欣快耳目之司尤重宜有寵嘉(宋景徳三年詔曰司諫/正言咸預軒墀之列是)
(為耳目/之官)方更張萬化之初爰擢置七人之上伏延英閣
而抗疏(六典大明宫宣政殿之西曰延英門其内之左/曰延英殿陽城詣延英門論裴延齡伏閣不去)
(又約王仲舒守延英殿閣上疏救陸贄又鄭注陷宋申/錫崔元亮率諫官守延英苦諍又元和四年御延英獨)
(孤郁等言氶璀不可御師郁言尤激切/又王質與諫官伏閣文宗開延英召見)侍華光殿而說
經(華光漢殿名在華林園内崇光殿北劉寛傳靈帝召/拜大中大夫侍講華光殿遷侍中賜衣一襲楊賜傳)
(靈帝召太傅三公選通尚書桓君章/句夙有名者三公舉賜侍講華光殿)推皎潔報國之心
吐崢嶸驚人之論(李太白集吐崢嶸之/高論開浩蕩之竒言)言利行猶藥之
利病既盡其忠(淮南王傳毒藥苦口/利病忠言逆耳利行)后從諌若木之從
繩率歸於正(尚書木從繩則/正后從諫則聖)雖朝廷有直臣之可賀(通/典)
(鄭餘慶子澣為右補闕獻疏切直憲宗謂/餘慶曰卿之令子朕之直臣可更相賀)然天下得大
儒而乃調(茍子大儒者善/調一天下者也)肆疇衮職之功(詩衮職有闕/惟仲山甫補)
(之黄山谷詩用儒吾/道益補衮諫官能)即正鼎司之任(楊秉傳三公鼎/司無所不統)某
悵違履幕喜聽書郵顧墮身於喧囂倥偬之塵(北山移/文敲扑)
(喧囂犯其慮訴/牒倥傯裝其懐)徒注目於清切凝嚴之地(金坡遺事若/乃職任之清)
(切官曹之凝嚴禮遇/優渥賜與繁縟云云)桑梓必敬固知餘蔭之可依(詩維/桑與)
(椊必恭敬止唐王師範每本縣令到官令客將扶令坐/㕔事自稱百姓拜之於庭或諫之師範曰敬桑梓所以)
(教子孫不忘本也野客叢書伯兮詩焉得萱草言樹之/背背北堂也幽陰之地可以種萱初未嘗言母也不知)
(何以相氶為母事正與以鄉里為桑梓之謬同詩意謂/桑梓人賴其用猶不敢殘毁寓恭敬之意况父子相與)
(非直桑梓而已非謂桑梓為鄉里也然/自東漢以來乃以桑梓為鄉里用矣)桃李總芬猶懼
不言而自棄(李廣傳桃李不言下自成蹊李嶠上/髙長史書今兹桃李翻以無言自棄)敢緘
尺素少抒寸悰
　　賀樓尚書兼内翰
秩冠上卿(魏志八座尚書/即古六卿之任)職參内相(孔帖陸贄入翰林/以才幸天子常以)
(行輩呼之雖外有宰相主大議/而贄常參裁可否時號内相)曩也忤權豪而去國久
從香山緑野之勝游(白居易自號醉吟先生稱香山居/士裴度治第東都集賢里作别墅)
(具涼臺燠館號綠野堂與居易劉禹錫把酒著/文盡夜相懽不問人間事號曲江公詳見别條)今焉徵
耆哲以還朝復尋紫極清霄之故步(李尋傳紫宫極樞/通位帝紀李肇志)
(居翰林者皆謂凌玉清遡/紫霄豈止於登瀛洲哉)衣冠傾屬號令增明恭惟某
官濟瀆巨航(法言捨舟航而/濟乎瀆者末矣)過都逸駕(王襃聖主得賢/臣頌過都越國)
(蹶如/厯塊)韓愈為倡而唐文變掃百氏之糠粃(東坡集下與/濁世掃糠粃)
孟軻好辯而孔道明開一時之聾瞽以自重任諸已以
至難責其君適際昌熈徧儀清切凡大典章大詔令皆
大手之所為欲正風俗正紀綱獨正身而不屈逆知小
人萌亂邦之漸未免君子懐在野之憂(尚書君子在/野小人在位)進
剴切之數百言甘閒退者十五載斷不能回面汙行為
謟諛之事(鄒陽書今欲使寥廓之士籠於威重之權脅/於勢位之貴回面汚行以事諂諛之人而求)
(親近於左右則士有伏死堀穴巖藪/之中耳安有盡忠信而趍闕下者哉)真所謂拔俗出塵
有耿介之操(北山移文耿介拔俗/之操瀟灑出塵之想)日月劃然而昭彰(劃/忽)
(麥切音與砉同說文/錐刀也増韻剖也)風雲翼乎其興起玠方濤識如天
欲平治我其舍哉(文選在魏則毛玠公方居晉則/山濤識量以臣方之一何遼落)周誥
商盤非老於文學誰宜為者(韓文周誥殷/盤詰屈聱牙)上星辰之履
聲如舊破滄浪之筆力未衰(杜詩翰林偪華/葢筆力破滄浪)人之鑑衡
物其鼓舞枕斗魁深玉署既聯兩禁之華(楊文公賀梁/翰林詩六鼇)
(雲海冠蓬萊玉/署深嚴枕斗魁)盤篆字垂金科佇立三堦之表某汚茵
故吏(丙吉傳馭吏嗜酒逋蕩嘗從吉出醉嘔丞相車上/西曹主吏白欲斥之吉曰以醉飽之失去士使此)
(人將復何所客西曹地忍之此不過汚丞相車茵耳李/商隱啓邴丞相之車茵寧彈醉客平津侯之賓館不礙)
(布/衣)負弩賤官方墮身窮僻之巖幾削迹髙堅之仞(莊子/削迹)
(捐勢不為功名李嶠啓/巻舌吞聲滅景削迹)聞公起家之拜慰我憂國之心
誦五色詔之訓辭亦思感奮(唐詩朝罷須/裁五色詔)與一字題之
啓事庶免棄沈(山濤傳濤所奏甄拔人物各為題目時/人稱山公啓事又蔡謨傳山子以正字)
(拔人乃山簡/拔蔡克事)情激於中言宣莫既
　　逺迎寧國太守王大卿
龍章寓直熊軾改臨(漢志公列侯安車朱斑輪倚鹿較/伏熊軾皁繒葢黑旛右騑注伏熊)
(軾者車前横軾為伏熊之形也記室新書/隼飛旟上熊伏軾前皂葢分輝彤帷耀彩)又屈天子之
上卿壯吾屏翰頗念使臺之下客復此絃歌疊有際遭
倍增抃蹈恭惟某官儒雅世濟神秀天成傳蘇皋之業
而取大科峻班聫於星月(後漢書律謝蘇皋注/謂蘇忿生皆古刑官)用管葛
之才而領外計熟經理於江淮簡在宸旒促還朝轡以
中都彈壓之寄付曩時關決之賢游刃善蔵藉甚三王
之譽(漢京兆尹有趙廣漢張敞王尊王章王駿/皆有能名京師稱曰前有張趙後有三王)褰裳勇
退從渠衆楚之咻屬邊圉之繹騷當上流而填撫南豫
州素稱道院非賢不居(廬州春秋舒國梁置/汝陰陳郡及南豫州)古宛陵允
號潛藩得君乃重(寧國古丹陽宛陵縣地為宋孝/宗濳藩汲黯傳吾徒得君重)彼父
老謾爭於境上吾兒童已待於橋邊有甘膏隨春腳以
同來俾孽羽望炎光而散去(東觀漢紀馬稜在廣陵蝗/蟲入江海化為魚蝦歐陽)
(公捕蝗詩秉蟊投炎況舊法古之去惡猶如/斯又嗟兹羽孽物共惡不知造化其誰尸)爬癢櫛垢
蘇困折醒(韓文櫛垢爬/癢民獲蘇醒)庶田里免歎息之聲而官府見
太平之象(牛僧孺傳太平有象今四裔不内擾百姓安/其業私室無强家上不壅蔽下不怨讟亦足)
(以為/治矣)雲深江樹不妨吟謝朓之亭月滿夜船猶復夢袁
宏之渚(晉袁宏字彦伯有逸材文章絶美謝尚鎮牛渚/秋夜乘月泛舟㑹宏在舫中吟咏尚迎之登舟)
(中與談論/由是知名)凡此連城之最(魏顔斐字文林治/為雍州十郡之最)即為入相
之階某昔是冷官今非健令帶劒門謁屢䝉霽直指之
威負弩郊迎復得備前驅之列顧累政不綱之已久(文/選)
(累藩咸受其敝/厯政所不能裁)覺孤身自樹而甚難但持公㢘粗云辦
治日勤五聽豻狴常空(五聽謂辭聽色聽氣聽耳聽目/聽周禮司寇之職以五聽之獄)
(訟求/民情)嵗偶再登蝗螟不犯由品題之有素喜政令之又
新一州提六縣之封舉皆増慶(六縣謂宣城南陵/涇縣寧國太平)兩地
託二天之庇我獨最榮益務激昂少酬知遇
　　賀提刑葉大卿
伏審揚庭渙號(易揚於/王庭)分道詳刑(宋太宗淳化二年以/司門員外董源等一)
(十一人分充諸路轉運司提㸃刑獄/蘇子由除田待問制命爾督視詳獄)當繡衣立霄漢之
春聿新觀聽用金節行山澤之國益逺照臨(周禮凡邦/國之使節)
(山國用虎節澤國/用龍節皆金也)百里被符三熏奏記恭惟某官挺挺
然繼風烈之祖炳炳乎為文雅之宗其天材實茂而聲
宏(韓文本深而末/茂形大而聲宏)其世學源深而流逺彤幨布化兩邦
誦師帥之賢(幨車上帷裳職源彤幨耀彩東坡詩問俗/捲丹幨董仲舒傳今之郡守縣令民之師)
(帥所使承流而宣化也謝履/詩朝廷推重鎮師帥得賢侯)赤管疏恩九陛識丞郎之
貴(通典漢尚書郎月/賜赤管大筆一雙)任台佐則中臺稱治(禇球字仲寶/為司徒右長)
(史加貂台佐加貂自球始宋制中臺都事/主以郎吏非獨付受書贊亦以佐正紀綱)升月聫則外
府増輝(白集聚九州之賦辨百貨之名按其/程度謹其出納孰為主者外府上卿)帝方軫欽
恤之懐公乃奉周詢之指(詩周爰/咨詢)獄文來上巳觀畿日
之開明驛傳再馳又見江波之澄靜寵之以圖書之直
送之以禮樂之光使窮川僻谷知上意之好生宜老姦
宿猾聽先聲而懼退平反惠廣豈專用司空城旦之書
(儒林傳竇太后好老子書召問轅固固曰此家人言耳/太后怒曰安得司空城旦書乎注道家以儒法為急比)
(之於律/令也)調燮才髙行即正上相朝天之位(李尋傳天官/上相上將皆)
(顓面/正朝)某麤疏潦倒(嵇康與山濤書足下/不知吾潦倒麤疏)詰屈離竒(栁文/離竒)
(詰屈縮/恧巑岏)粗有濟時之心未䝉稽古之力思泮林之水清
兮嘗與於濯纓戴巖邑之心勞矣莫知於稅駕再書吏
考屢見年豐方二十縣之皆蝗我田無害當四五月而
不雨爾魃自銷用是免推擠於庶民幸今受㢘察於膚
使誓殫末力(史記韓安國傳强弩之極矢不能/穿魯縞衝風之末力不能起鴻毛)恪奉初
條技有五窮固已拙操刀之手(李詩操刀/振風雷)政無一異尚
少寛持斧之威躍舞以還染濡莫既
　　賀提舉莊大卿
伏審龍綸煥發驛傳遄驅繇承明著作之庭輟仙才而
外補(班固西都賦又有承明著作金馬之庭大雅宏達/於兹為羣元元本本殫見洽聞啓發篇章校理秘)
(文/)開常平斂散之府佐王政之内修(漢書食貨志令邊/郡皆築倉以榖賤)
(時增價而糴以利農榖貴時減價而糶名曰常平倉宋/淳化中建常平倉景祐元年令轉運司舉所部官專領)
(之然猶𨽻漕熈寧遣使提領此盖提舉常平之所始也/九年府界畿内亦專置提舉常平倉一員不令司農丞)
(兼領提舉常平司操常平斂散/之法譏察所部㢘能而保任之)其在字甿之官(文選長/世字甿)
(者以道/徳為藩)敢違巡屬之禮竊考國朝之制莫嚴庾政之司
(漢文紀發倉庾應劭曰水漕倉曰庾又在/邑曰倉在野曰庾宋人以提舉為庾政)自景祐以來
或分𨽻漕憲之臺至紹興而後乃併提鹺茗之職(宋紹/興五)
(年詔諸路提舉常/平併入茶鹽司)雖因時沿革之或異而量材任用之
必公元祐十科皇華是舉(玉海元祐元年宰相司馬光/請設十科以舉士一曰行義)
(純固可為師表科二曰節操方正可備獻納科三曰智/勇過人可備將帥科四曰公正聰明可備監司科五曰)
(經術精通可備講讀科六曰學問該博可備顧問科七/曰文章典麗可備著述科八曰善聽獄訟盡公得實科)
(九曰善治材賦公私俱便科十曰練習法令能斷請讞/科應職事官自尚書至給舍寄禄官自開府至大中大)
(夫侍從官自大觀文至侍/制毎嵗於十科舉三人)熈寧八使清議弗容(宋神宗/熈寧二)
(年行王安石新法從三司條例司之請遣劉彞謝卿材/矦叔獻程顥盧秉王汝翼曾伉王廣㢘八人行諸路相)
(度農田水利稅賦/糾率徭役利害)惟儒者乃知貨財之源在明時奚取
功名之輩宜兹簜節屬我俊髦(士之俊曰髦詩髦士攸/宜又譽髦斯士又蒸我)
(髦士文選朱紱咸/髦士長纓皆俊人)恭惟某官先聖人之步趨羣進士之
冠冕以文瑞世以道覺民鵬風翼而九霄猶取斜飛之
勢驥日馳而千里莫量逺馭之程(莊子騏驥驊騮一日/而馳千里馬援傳昔)
(有騏驥一/日千里)綽有吏聲峻登朝序本成自辟雍之學復命
為游倅之師(周禮夏官諸子游倅使修徳/學道注游倅子之未仕者)乘仙槎問斗
牛朗出太清之境(博物志舊說天河與海通近世有居/海渚者年年八月有浮槎去來往返)
(不失期此人乃立屋於槎上齎糧乘槎去忽忽不覺晝/夜奄至一處有城郭屋舍望見室中多織婦見一丈夫)
(牽牛渚次飲之驚問此人何由至此此人即問此為何/處答曰君可詣蜀問嚴君平此人還問君平君平曰某)
(日有客星犯牛斗即此人/到天河也互見第十五巻)披天章抉雲漢蔚為廣内之
儲(東坡詩手抉雲漢分天章劉歆七略武帝廣獻書之/路百年之間書積如丘山故外有太常太史博士之)
(蔵内則延閣廣/内秘室之府)屬邊方驚杌之餘乃聖化更張之始勇
去北闕按行東江念國家經費有常正藉阜通之術而
朝廷𣙜利己至務捐苛刻之文(漢書初𣙜酒酤如淳曰/𣙜音較師古曰𣙜者步)
(渡橋爾雅謂之石渡今之略彴是也禁閉其事總利入/官而下無由以得有若渡之𣙜因立名焉言行録王文)
(正公謂轉運使張士遜曰朝廷榷利至/矣士遜思公之言未嘗求錐刀之利)威足以肅姦貪
仁足以蘇疲瘵千倉紅腐一路清夷豈特江左見管仲
而無憂要令天下識范滂之有志簡臺閣之士分諸道
既遵用於唐規(唐神龍二年分天下為十道置巡察使/二十人以右臺内外官堅明清勁者為)
(之/)疇刺史之賢為三公即對揚於漢詔某仰髙甚切事
大必恭雖禮部同升相懸何止數百舍(左傳其避君三/舍注三十里為)
(一/舍)自修門下拜隔闊幾經三十年(宋玉招魂魂兮來歸/入修門些工祝招君)
(背行先些栁宗元詩重入修門自有期李鉅山詩一出/修門道重嘗末下蓴周平園啟三入修門九遷華貫又)
(進擢遂居於台揆/委虵靡出於修門)每望塵佩玉之行(大戴禮行則鳴/佩玉詳見後條)亦
增氣衡茅之底(陶潛詩養/貞衡門下)自憐孤影敢廢長鳴冷逼坐
氊已勌作諸侯之客塵生破甑乃强為千室之邦(後漢/書獨)
(行傳塵生/甑范史雲)整頓頹綱撫摩凋俗頻年登稔闔境晏熈自
知五有技而易窮安得三不欺之善譽(滑稽傳子産治/鄭民不能欺宓)
(子治單父民不忍欺西門豹為鄴令/民不敢欺三子之才孰為最賢哉)幸軺車之臨照念
踦履之棄沈此地相遭有天足恃言墨綬者詣治所儻
逭譴訶(朱博傳欲言二千石墨綬/者使者行部還詣治所)開翹館以延故人尚
希剪拂(駱賓王集顧眄曲流剪拂/增價李詩希君一剪拂)揺旌有喜涉筆難宣
　　賀寧國樓府判
王言作命(尚書王言/惟作命)君子得輿(易君子得輿/小人剝廬)居則監州
分黃堂之半席(歐陽公歸田録國朝下湖南治置諸州/通判既非官屬故常與知州爭權每云)
(我是監郡朝廷使我來監汝舉動為所制有錢昆少卿/家世杭人也嗜蟹常求補外郡人問所欲何郡昆曰但)
(得有蟹無通判處可矣東坡詩欲問君王乞符竹但憂/無蟹有監州范文正公送向綜國博通判桂州詩通籍)
(二公後監州五嶺深漢書郭丹傳功曹推賢可謂至徳/敕以丹事編署黃堂以為後法注黃堂太守之㕔事也)
(呉郡國志吳郡太守所居之堂即春申君之子/假王之殿也因數失火塗以雌黃故曰黃堂)出而按
縣使墨綬者前驅將親接於光儀敢預通於誠欵恭惟
某官虎鳳生而文彩金玉發其聲音(詩無金玉爾/音而有遐心)英英
瑞國之才(詩英英白雲注輕明之貌荀闓字道明京都/語曰洛中英英荀道明韓詩英英桂林伯實)
(惟文/武特)本本名家之學今稱盛事孰若清門燭跋分光草
天上黃麻之制履絇振響踐斗間紫氣之躔(杜詩尚書/踐台斗又)
(紫氣鬱鬱/猶衝斗)凡多接蕚之竒(文選接/蕚均芳)端自蟠根之厚(杜詩/仙李)
(蟠根/大)日輝桃徑水媚蓉池香名上徹於九霄(盧思道盧/記室誄善)
(價斯待香名允集李太白集白以弱植久飲香名岑參/詩藉藉名更香又香名播蘭蕙又能使香名滿人耳戴)
(叔倫詩名香日總聞/蘇頲詩香名展驥初)泥軾來臨於千里以髙望壓賓筵
之狐趙(韓詩賓筵盡狐/趙導騎多衛霍)以婉畫贊卿府之龔黃邦以不
空民焉何幸别駕展良驥之足未快公言法從在屬車
之間竚光世業某辛酸一第(杜詩騎驢三十/載到處濳酸辛)困瘁半生
縣譜無傳敢熟黃紬之寐(世傳宋太祖戒勅縣令勿於/黃紬被底放衙文潞公為榆)
(次縣令嘗題詩縣鼔樓云置向譙樓一任撾撾多撾少/不知他如今幸有黃紬被努出頭來放早衙有不相喜)
(者以詩達時相吕文穆意其不事事/欲中之公見詩曰此人有宰相器)吏箴有守但堅丹
石之心振起百頹厯當萬險幸農疇之屢稔且獄戸之
常虚忽覩清明之天下照窮僻之谷雖能持弩矢自憐
末力之非强惟寛假轡銜尚喜餘程之可到(漢書鮑永/傳緩其轡)
(銜説苑理國辟若張琴大絃急則小絃/絶矣故急於其銜轡者非千里之馭矣)為文不敏有志
莫宣
　　賀新除婁給事兼擢工部尚書兼詹事(宋史婁機/傳機以吏)
　　(部侍郎兼太子左庶子進太子詹/事此盖以吏侍而進長工曹也)
昕朝出令(禮記大/昕之朝)夕拜升班左省中臺實為九牧衣冠
之望(杜牧之集左省/駁議不畏强禦)耆英宿學久從兩宫父子之游(文/選)
(身登三閣官成兩宫唐徐吉傳/參兩宫之文翰寵遇罕與為比)肆侈恩襃併隆事任恭
惟某官以文章為諸儒倡以道徳為萬乘師居然聳維
石之瞻(詩節彼南山維石巖巖/赫赫師尹民具爾瞻)行則中佩玉之節(大戴/禮居)
(則習禮文行則鳴佩玉又上車以和鸞為節下車以佩/玉為度後漢書左雄疏九卿位亞三事班在大臣行有)
(佩玉之節動/有庠序之儀)歸海濱之二大老適當更化之初(時韓侂/胄㐲誅)
(召機為/内侍)擅天下之三達尊夐出在廷之右後先步武中
外楷模白其簡以糾邪(機嘗為/御史)皂其囊而替否(漢官儀/凡表章)
(皆啓封其言密事則用/皂囊機嘗為右正言)詩書乎黼座之側(兼侍/講)禮樂乎
金掌之聨(為太常/少卿)絲綸王命則元白而常揚(言為中/書舍人)鏡
鑒人流則馬裴而盧李(唐裴行儉馬載為吏部侍郎甚/有能名時人稱為裴馬中宗之)
(後選司頗失紀綱盧從愿為吏部侍郎李朝隱同時典/選精心調理大稱平允時人稱曰吏部前有馬裴後有)
(盧李言為/吏部侍郎)鶱翔滋久譽處甚休爰振纓封駁之司(陸機/詩振)
(纓氶/華)仍曳履論思之地矧豐水之謀欲貽於翼子(詩灃/水有)
(芑篇貽厥孫/謀以燕翼子)宜商山之助無易於舊人國步既安(詩國/步斯)
(頻杜詩國/步猶艱難)賢基益壯凡朝廷華要之署總入冰銜為社
稷宏逺之圖即持魁柄某欽承吿指喜至信睂屬為束
帶之拘莫克長裾之曳望髙躅於星辰之表但切神馳
課小才以日月之勞尚厪齒録(董仲舒傳小才雖絫日/不離於小官賢才雖未)
(久不害為輔佐又毋以日月為功嘗試賢能為上蔡邕/傳墨綬長吏職典理人皆當以惠利為績日月為勞沈)
(佺期回波詞姓名已䝉/齒録袍笏未復牙緋)
　　賀新除禮部婁尚書兼職依舊(詳見/上條)
紫宸疏渥陞春卿紫槖之班青禁聨華仍夕郎青瑣之
直(東方朔神異經東方東明山有宫焉青石為牆高三/仞左右闕高百丈畫以五色門有銀牓以青石碧鏤)
(題曰天地/長男之宫)一時寵數四海公言恭惟某官聚精神以强
本朝(王襃傳聚精㑹神相得益章李尋傳拔進英/雋退不任職以强本朝本强則精神折衝)出言
語而妙天下平時自潔晩節尤香(韓魏公重陽詩不羞/老圃秋光淡且看寒)
(花晩/節香)凜凜霜稜聞者為之膽落(温造為侍御史彈奏大/金吾李祐違詔進馬祐)
(曰吾夜入蔡州擒吳元濟未/嘗心動今日膽落温御史)温温泥檢讀者至於涕流
(張鷟奏芝泥發彩蘭種汎香唐陸贄傳贄啓徳宗今盜/徧天下陛下宜痛自引過以感動人心陛下誠能以言)
(謝天下使詔書無所忌臣雖愚陋可以仰副聖情庶令/反側之徒革心向化徳宗然之故奉天所下詔書雖武)
(夫悍卒無不揮涕感激多贄所為也焦克啓陸敬輿制/書感人果見興元之戡難李文饒詔語切事迄聞魏博)
(之伐/謀)載起洛英(宋文潞公以夀耉畱守西都富鄭公以/司徒致仕集洛中公卿年徳髙者為耆)
(英/㑹)復從雍侍整星辰之闊步依日月之重光(古今注漢/明帝為太)
(子羣臣為樂人作歌四章以贊之一曰日重/光二曰月重輪三曰星重暉四曰海重潤)塗歸無反
汗之嫌(劉向傳出令如反汗汗出而不反/者也今令出而反之是反汗也)執議盡匪躬
之節(易王臣蹇蹇/匪躬之故)擢居宗伯增耀文昌三千儀待人而
行肇興周典二百載中天之運復覩漢容(李詩再覩/漢儀新)此
儒者所優為當今世其可舍大人繼明長子出震方併
資作輔之功(易明兩作離大人以繼明照於四方又主/器者莫若長子又帝出乎震文選繼明代)
(照配天/光宅)門下審覆尚書奉行孰若正秉鈞之任(門下省/後漢謂)
(之侍中寺晉志曰給事黃門侍郎侍中俱管門下衆務/唐龍朔二年改為東臺侍中審覆奏抄駁正違失詩秉)
(國之鈞四/方是維)某耳聆郵置心繫門牆阻陪百拜之賓(禮記/一獻)
(之禮賓主百拜法言賓主/百拜而酒三行不巳華乎)進展萬間之賀述禮明制既
已登魯國之大臣採詩觀風或有取衡山之小邑(杜詩/衡山)
(雖小邑首唱恢大義采/詩倦跋涉載筆尚可記)喜而欲儛歌莫能聲
　　賀新除樓樞密兼太子賓客(嘉定元年以吏部尚/書樓鑰同知樞密院)
顯對襃恩晉參宥命(王禹偁制宥命之/府總樞密於萬機)股肱西府得禁
中頗牧之良(熈寕詔書國家以西/樞内府翼贊本兵)羽翼東朝有商山園
綺之實(文選東朝既建淑問峨峨又昔余與子繾綣東/朝唐制東朝保傅厯代尊崇义彈違是屬宜肅)
(事於東朝顔延年傳君彼東朝金昭玉粹南史陳太子/叔寶欲以江總為詹事孔奐曰江有潘陸之華而無園)
(綺之實輔弼儲貳竊謂非材唐/徐齊𣆀疏招尋園綺寤寐應劉)榮哉二拜穆矣一詞竊
以天極環樞神兵所㑹(宋王岐公制天極/環樞神兵㑹府)海波重潤主
器攸歸(見上/條注)自梁建崇政院而士流始得以參謀(唐代/宗置)
(内樞密使以宦者為之後梁革唐氏宦官之弊開平/元年改樞密院為崇政院始用士人備顧問參謀議)自
漢開博望苑而賓佐悉從而效智(漢書武帝年二十九/乃得太子甚喜及冠)
(就宫上為立博/望苑使通賓客)雖云妙選(唐貞觀初置太子司議郎/妙選人望以來濟為之)罕
遇真才要如韓琦范仲淹之領使名邊功以立(宋慶厯/初元昊)
(納欵遂召韓琦范仲淹為樞密副使天下聞之士大夫/皆酌酒相慶曰上用韓琦范仲淹非惟社稷之福乃天)
(下生民之幸琦與仲淹俱有威名軍中為之語曰軍中/有一韓西賊聞之心膽寒軍中有一范西賊聞之驚破)
(膽/)周堪蕭望之之嚴保訓儲徳斯成(唐中興勅令劉向/王襃蕭望之周堪)
(之徒以文章儒/術保訓東宫)亶由間世之英兼備前人之美恭惟某
官三朝雋老六學巨師藻思掞庭可使班揚韜筆(晉書/虞潭)
(傳班揚韜/筆詳見前)鴻猷緯國殆與伊說爭衡沃上聰以正大之
規鼓羣動於中和之域徧儀清切具望巍峩方當睿日
之初升豈謂佞山之難拔(劉向傳用賢如轉/石去佞如拔山)履聲逺去
袖手旁觀(韓文巧匠旁觀縮手袖間余日華啓運斤修/月笑造化之小兒練石補天袖經綸之大手)
天下慕桃李之門爭先競進君子有松柏之氣特立不
回屬聖治之更新即賢方而求舊偽朋逺則真朋斯進
(歐文小人無朋其暫為朋者偽也君子所守者道義所/行者忠信所惜者名節以之修身則同道而相益以之)
(事國則同心而共濟終始如一此君子之朋也故/為人君者但當退小人之偽朋用君子之真朋)前日
介乃今日之通(或問盧欽徐公當武帝之時人以為通/自在涼州及還京師人以為介何也欽)
(曰往者毛孝先崔季珪等用事貴清㢘之士於是皆變/易車服以求名高而徐公不改其常故人以為通比來)
(天下奢靡轉相倣效而徐公雅尚自若不與俗同故前/日之通乃今日之介也世人無常而徐公有常也徐公)
(謂/邈)況中臺自有於青氊而内相宜為於紫誥冰銜有耀
台路寖平(狄梁公表/載塵絃路)肆陪帷幄之籌仍兼匕鬯之輔以
强國本以恱士心竊惟當今之宜莫如自治之勝屈大
國事小國雖聖人所不免舍上策取下策葢智士所弗
為(匈奴傳嚴尤誎王莽曰匈奴為害所從來久矣未聞/上世有必征之者也後世三家周秦漢征之然皆未)
(有得上策者也周得中/策漢得下策秦無策焉)曩者兩將軍出塞而無功(匈奴/傳漢)
(兩將軍大出圍單于又/空行空返尚誅兩將軍)今則五單于欵闗而慕義(宣帝/紀匈)
(奴諸王並自立分為五單于更相攻擊成帝紀匈奴呼/韓單于欵五原塞願奉國珍朝詔有司議咸曰匈奴嚮)
(風慕義舉國同奉珍朝賀自古未/之有也欵叩也李詩天驕五單于)止戈為武信有道焉
(左傳夫文止戈為武夫武禁暴戢兵保大定功安民和/衆豐財者也武五子傳倉頡作書止戈為武禁暴戢亂)
(止息兵戈非以為殘而興/縱之也文選止戈興禮樂)奠枕於京要須儒者(古詩奠/枕於京)
想訏謨一堂之上(詩訏謨/定命)能控制萬里之遙邊鎖不驚
淮謀自寢微管仲吾其左袵矣疇比元勲歸周公是有
衮衣兮佇升端揆(通典尚書令為端揆之官蘇頲行劉/幽求制佐理四方取則端揆元稹授)
(韋皋左僕射制罷去職勞正名/端揆裴光庭詩端揆昇元老)某逖聞詔告倍切欣愉
顧滯迹於窮巖莫窺光於崇仞諒軫若推之念孰為可
棄之材開八荒之夀而轉洪鈞盡歸坱圠有一介之善
者居翹館益務激昂(西京雜記公孫𢎞既相起客館開/東閣以延賢人有一介之善一方)
(之藝者居/接士之館)志則甚厪言之不足
　　賀婁同知(宋史嘉定元年秋八月以禮部尚書/婁機同知樞密院事兼太子賓客)
禁座疏恩宥廷置弼(樞密院曰宥/府亦曰機庭)方漢單于欵五原之
塞請受纓縻(五原即榆林塞/文選請受纓縻)由宋司城折千里之衝宜
登柄用國有元氣士皆懽顔(杜詩大庇天下/寒士皆懽顔)自古敵國
交好之不常在今廟堂安危之心審以干戈復讐祗取
侮之道以金繒結好豈得已之為觀列聖之逺模知本
朝之强勢遼人相戒慎勿開邊隙為司馬之秉鈞衡(李/燾)
(長編司馬光在相位遼人敕其邊吏/曰中國相司馬矣切無生事開邊隙)澶淵一舉足以定
戎盟本寇國之籌帷幄(范文正公集宼萊公當國真宗/有澶淵之幸而能佐佑天子不)
(動如山却强敵保宗/社天下謂之大忠)宜兹制勝之地屬我達尊之儒恭
惟某官後學所宗先民而覺其潤物之功如髙山蓄雲
而泄雨其容物之量猶巨海包乾而括坤(木華海賦且/其為器也包)
(乾之奥括/地之區)集此大成超然逺用有風采紀綱乎朝路有
文章黼黻乎帝躬(余日華啓黼藻/國華丹青王度)一居州獨如宋王何
爰奉身而急退二大老盍歸西伯者猶俟駕以徐行聨
兩宫法從之榮躋八座文昌之位卻詞頭批敕尾忠謇
有聞(唐袁髙為給事中徳宗復用盧杞為刺史命髙草/詔髙執詞頭謁宰相曰杞作相矯詐若更授之大)
(郡恐失/天下望)究皇儀展帝容直清是賴(李白明堂賦展乎/國容輝乎皇儀)顯
拜未踰於月籥(蘇頲行韋抗制發/揮夏籥允踐春華)崇班已列於星樞(北/斗)
(第一/天樞)仍以上賓游於儲禁俾習知軍國之務將共圖社
稷之勲絃轍盡更盖懲王恢首馬邑之事(韓安國傳田/蚡言於太后)
(曰王恢首為馬邑事今不成而誅是為匈奴報仇也太/后以蚡言吿上上曰首為馬邑事者恢故發天下兵數)
(十萬從其言為此今不誅無以/謝天下時韓侂胄以開邊伏誅)樽俎坐運孰如汲黯寢
淮南之謀然武不可黷烏可忘而和雖足賀豈足恃是
必簡蒐軍實鋤去將驕畱屯十二便非無用之空言(漢/趙)
(充國傳畱屯兵得十二便出兵失十二利丞/相魏相曰其言常是臣任其計必可用也)畨上十六
衞有可行之故典(唐十六衞謂左右衞左右驍衛左右/武衞左右威衞左右領衞左右金吾)
(衞左右監門衞左右千牛衞將軍總三十六員屬官總/百二十八員創宇分部夾峙禁省實天下之大命也杜)
(牧有原十六/衞文多不載)訏謨素定聲焰益張所謂有徳以尊朝廷
自可不兵而威天下櫜方偃伯未多管晏之權謀(司馬/法古)
(者武軍五年不興則凱樂凱歌偃伯靈臺答人之勞告/不興也馬融傳命師於鞬櫜偃伯於靈臺注偃伏也伯)
(謂師節也蔣仲行王宰制既/引偃伯之功並著勤王之節)奠枕歸疆斯顯旦丘之事
業某夙䝉真賞晩脱冗流强顔來試於庖刀(莊子良庖/嵗更刀割)
(也族庖月/更刀折也)末力難穿於魯縞佇俟東陵之𤓰熟(史記蕭/何傳召)
(平者故秦東陵侯秦破為布衣貧種𤓰長安城/東𤓰美故世俗謂東陵𤓰從召平以為名也)歸投南
國之棠隂忽聽嘉聲頓回懦志既見師居大位(孔光傳/其弟子)
(多成就為博士大夫者見師居大位幾得其/助力光終無所薦舉至咸怨之其公如此)豈容下有
棄材連三書至光範之門似成衒鬻(韓文三伏光範門/東方朔傳上書言)
(得失衒鬻/者以千數)提一筆為蒼生之福終入陶鎔喜則無涯言
之未暢
　　賀寧國太守冬
斗運玉衡經四時而建子(尚書在璿璇玉衡以齊七政/崔寔襪銘有建子之月助養)
(之/事)月昇金掌環千里以生春盛儀亞於嵗端驩聲翔於
江表恭惟某官氣涵剛大性迪中和栽桃李於姑溪方
結遺恩之戀(姑溪在當塗宋趙彥輔雲麓漫鈔當塗當/水陸之衝建炎中金人犯城決姑溪河水)
(浸敵是知姑/溪在當塗也)馥蘭蓀於宛水復聞最譽之騰(李詩吾憐/宛溪好百)
(尺照/心明)揚君子豈弟之風對化國舒長之景(王符傳化國/之日舒以長)
(故民閒暇/而有餘力)神明所舍福禄其臻佇煥燿於王綸歸燮調
於宰鉉某困縻銅墨(文選深汰珪符妙簡銅墨漢志縣/令長六百石以上皆銅印墨綬)
謬入埏鎔獻履迎祥徒效頌言之美帣韝上夀莫陪侍
酒之恭(淳于髠傳親有嚴客髠帣韝鞠􁇶侍酒於前奉/觴上夀注帣韝嚢也收衣袖音與眷同韝臂捍)
(也/)
　　賀倅車冬
太極用一函三氣萌於子(漢志太極元氣函三為一行/於十二辰始動於子釋名子)
(孳也陽氣始萌孳/於下也詳見前)黃宫以九倡六數應乎陽(漢志以黄/色名元氣)
(律者著宫聲也宫以九倡六變動/不居周流六虛始於子在十一月)在天道來復之初乃
賢人類升之慶恭惟某官徳全精粹節貫嚴凝聽王祥
康海之謡藹傳佳政和謝朓澄江之句允屬端寮(李詩/解道)
(澄江靜如練令/人長憶謝元暉)吹妙律以成暄坐安輿而受祉佇膺龍
檢峻陟鵷班某邑課有拘賓儀莫旅讀書松下已親愛
日之暉(左傳趙衰冬日之日注冬日可愛文選君垂冬/日之溫臣盡秋霜之畏李商隱啓掀之以順風)
(暖之以/愛日)作賦梅邊願薦流霞之夀(梁何遜天監中作揚/州法曹廨含有梅花)
(一株遜吟咏其下後居洛思梅因請再任及抵揚梅花/方盛開對花徘徊終日内景經注五色流霞謂日景抱)
(朴子顧曼卿言到天上仙人以流霞一杯飲之輒/不饑渇杜詩細細酌流霞韋述詩賜酒酌流霞)
　　賀寧國太守冬
天衢行日在北斗第一之躔(孝經援神契斗/指子為冬至)土室驗時
應黃鐘初九之數欣逢亞嵗敬頌元侯恭惟某官正直
在躬中和布化(王襃為益州刺史王襄作中/和樂職宣布詩以揚帝徳)江澄練霞
散綺藹瑞氣之蔥蔥(光武紀氣佳哉/鬱鬱蔥蔥然)月合璧星連珠對
熈辰之穆穆方羣陰之排去宜諸福之朋來竚錫温綸
進顓大柄某身縻保障心戀門牆聽十二筩解竹之鳴
徒勤染翰祝八千嵗莊椿之夀莫預稱觴
　　賀江東俞運使
顯對上恩易司外計即泉府視漕印依然前日之提封
(周禮地官泉府掌以市之征布斂市之不售貨之/滯於民用者史游急就篇司農少府國之泉也)望𤓰
時解縣章幸有半年之趨事益殫末力恪奉初條恭惟
某官肅括宏深(揚子法言或問士何如斯可以是身曰/其為中也宏深其為外也肅括則可以)
(禔身/矣)開濟明豁(孫逖行韓朝宗/制開濟宏才)氣節挺千尋之勁文章
占四面之雄(髙僧傳飛章寓韻竹夕花時彼上人者當/四面之敵章孝標詩花錦文章開四面)
以方聞之士薦於朝亟收名第以大學之道治其國卓
有最聲歸我仙鳬列於庭鷺(文選白駒空/谷振鷺在庭)文官武監疊
資於綱紀(國子監學録/軍器監監簿)南州東部並屬於照臨(漢書東/州障東)
(部都尉所治在/酒泉㑹水縣)方訢地上之錢流忽覩日邊之詔下就
持金虎之節來舉木牛之鞭糧道四通士氣百倍管夷
吾復見於晉江左何憂蕭酇侯再生於唐闗中以濟(劉/晏)
(傳盡以漕事委晏故晏得盡其才嵗輸/始至天子大恱馳使勞曰卿朕酇侯也)佇隆柄任逺紹
芳猷某技有五窮政無一異謂嘗掌教於郡學復使絃
歌知是識字之農夫粗能勸課訟獄頗臻於衰止蟲螟
無害於豐穰用此微勞免於大戾幸景星之垂曜覺寒
谷之成暄等分為三以察所部之官孰逃裁鑒(宋開寶/九年詔)
(諸道知州通判及臨事務官吏宜㑹諸路轉運司㢘訪/其能否第為三等嵗終以聞以臨事簡慢所蒞無狀者)
(為下恪居官次職務粗治者為中尤/異有竒績者為上當行大誅賞焉)考居第六而有自
脫之地終藉覆含
　
　
　
　
　
　
　
　
　
　
　
　
　橘山四六巻十二
欽定四庫全書
　橘山四六卷十三　　　　宋　李廷忠　撰
　　　　　　　　　　　　明　孫雲翼　注
　　賀錢左相(宋史嘉定元年冬十月以錢象/祖為左丞相史彌逺為右丞相)
大廷渙汗上宰顓朝虚左揆以求人幾十年於此矣冠
中樞而置使得一賢乃兼之(司馬温公除文潞/公制位冠中樞)復舉慶
元之洪儀(宋紹興中以邊事已定宰相不兼領樞密孝/宗即位參政史浩論樞密合使宰相兼使事)
(因引冨弼對仁宗故事/詔宰相依舊兼樞密)逺酌建隆之懿典(宋建隆元年/以魏仁溥吳)
(延祚為樞密使/趙普為副使)加崇鼎職有赫巖瞻恭惟某官龍章而
虎文金氣而玉色胄出五王之閥閱(吳越王錢鏐子元/瓘元瓘佐倧俶凡)
(五世/為王)學探百聖之淵源言人之所未嘗言而先見之智
明為人之所不能為而自任之道重登我近輔屬時多
虞厯觀古今深識治亂謂孫𢎞石慶之謙謹而無救於
窮兵之主(公孫𢎞石慶皆武帝相公孫𢎞傳𢎞養後母/孝謹石慶傳是時漢方南誅南越東擊朝鮮)
(北逐匈奴西伐大宛中國多事/慶淳謹而已無能有所匡言)謂李固杜喬之悻直而
莫制其跋扈之臣(梁冀傳冀拜大將軍侈暴滋甚質帝/少聰慧知冀驕橫嘗朝羣臣目冀曰)
(此跋扈将軍也冀聞深惡之遂令左右進鴆帝即日崩/復立桓帝而枉害太尉李固及前太尉杜喬海内嗟懼)
爰奮孤忠不為苟合(諸葛豐傳率盡茍合取/容孫寶傳剛直不茍合)上書而諌
征伐切乎憂國之心建議而誅姦雄偉矣立朝之節收
威柄而歸之上挈神器以置諸安(老子天下神器不可/為也為者敗之班彪)
(玉命論神器有命孔融傳身為聖躬國為神器文中子/從天命以正帝位以明神器有歸賈誼傳天下大器也)
(今人之置器置諸安處/則安置諸危處則危)舜舉皋而逺不仁宜居帝右尹
暨湯而咸有徳允合天心(尚書惟尹躬暨湯咸有一/徳克享天心受天明命)一
綱既張百度以正建元良為保邦之本(南史梁武帝詔/元良之寄有國)
(莫先唐順宗實録萬邦之本屬於元良/劉孝威詩太子天下本元良萬國貞)召故老為共政
之圖寢黑山之柝苞青海之戈務修明於内治(三傑詩/序寢黒)
(山之柝苞青海之戈唐沈珣行李業制地控黑山扼𦍑/渾之衝要雍陶詩走馬黑山西歐陽公詩玉塞久苞戈)
(博物志西海之東有青海十三洲記允吾縣西有卑禾/羌海代謂之青海李大亮討吐谷渾為河東道行軍總)
(管與李靖出北道涉青海/覩河源杜詩洗劒青海外)散鹿臺之財發鉅橋之粟用
安集於遺黎(尚書散鹿臺之財發鉅橋之粟大賚於四/海而天下恱服詩序萬民離散不安其居)
(而能勞來還/安定集之)讙鄆之田既歸(左傳齊人來歸/鄆讙龜陰之田)遼夏之人
率服如斯績效悉自訏謨靡踰朞䙫之間遂正元台之
拜雖南北一家之混合(匈奴傳自今以來漢/與匈奴合為一家)必東西二
府之對開兵本不移(宋史髙宗謂韓世忠曰朕付卿等/以樞府本兵之權甚大宜一心勿)
(分彼/此)皇靈益振仍以維垣之亞從吾貳極之游(春秋榖/梁傳僖)
(公五年公及齊侯㑹王世子於首戴及以㑹尊之也何/尊焉王世子云者唯王之貳也張良傳今公何自從吾)
(兒游/乎)望隆而位必尊才全而任亦大經綸素定觀聽聿
新帥百吏宿道而嚮方(荀子使臣下百吏宿道嚮方/而務注宿道止於道詳見前)佐
一王勵精而更始文事武事交修於無事之日正人邪
人明辯於用人之時持公滅私(尚書以/公滅私)循名責實(王荆/公集)
(顧在宣化承流之地/方當循名責實之時)上以律八風之序下而宅九土之
心允資燮正之功(宋制燮/正辰階)益迓熈平之業王沂公居首
鉉者一紀未云嵗月之多(王曾字孝先仁宗/朝大拜封沂國公)文潞公作
重鎮於三朝要同社稷之久(文彥博字寛夫封潞公厯/事四朝洊更二府七換節)
(鉞出將入相五十餘年畢仲㳺詩云十年/三冊命四海一師臣哲宗朝以太師致仕)某謬分蒲璧
(周禮男執蒲璧蒲可/為蓆以安人為義)仰託鴻鈞聆冊命之殊常倍輿情
而滋喜相門有相將門有將信能增大於前人(孟嘗君/傳文聞)
(將門必有將相門必有相王臞軒啓天欲平乎天下相/復出於相門野客叢談相門有相二語起於田文曹植)
(疏亦有之南北史引處甚多李彪曰諺曰相門有相將/門有將此兼二者言也獨引一句者如梁武帝曰暕可)
(謂相門有相矣宋武帝謂王鎮惡曰可謂將門有將是/皆祖田文之語爾而續釋常談獨推王訓王鎮惡之事)
(以證二語所自是未知田文曹植已先言之/矣晉王沈又有公門有公卿門有卿之語)士館待士
賢館待賢亦必垂憐於舊物慺慺䖍系(慺龍珠切音與/盧同恱也又恭)
(敬貌楊賜傳盡其慺慺之心晉書陸玩傳慺慺所守/曹植表慺慺之誠吳質牋不勝慺慺栁文慺慺荒懇)㗲
㗲難宣(㗲嘖呌呼也增韻言聲也法言通諸人之㗲㗲/莫如言吳書張淵傳慺慺懐慕㗲㗲言聲王監)
(庫啟拳拳所/寓㗲㗲奚殫)
　　賀婁參政(宋史機以禮部尚書兼給事中擢同知/樞密院事兼太子賓客進參知政事)
中宸孚令近弼陞班甫登基命之庭以身為天下重(詩/基)
(命宥/密)即參制政之府其職與宰相均(宋太祖乾徳二年/已相趙普畏其專)
(將擇官以為副而難其名稱問陶榖下宰相一等有何/官對曰唐有參知政事今可用之遂命薛居正吕餘慶)
(為叅知政事位宰相後敕尾書銜降宰相數字至道元/年詔叅政與宰相分日知印押正衙其磚位先異宜合)
(為一並得/升政事堂)華裔聳瞻堪輿並况(况通作貺賜也漢武帝/紀天地况施拜况於郊)
(漢郊祀歌天地/並况惟余有慕)恭惟某官凝然九鼎之重炳若六符之
光置在朝端(文選改授朝端/栁文鶚立朝端)卓為世表於菟坐嘯落邪
膽以皆驚(左傳楚人謂虎於菟淮/南子虎嘯而谷風至)大蔡前知斷疑謀而
不惑(左傳臧武仲自邾使臧賈且致大蔡焉淮南子大/蔡神龜出於溝壑禮郊特牲龜為前列先知也金)
(次之見情也羅隱啓/軒鏡庖刀靈蓍神蔡)罄日月論思之益整星辰步武之
髙進翊紫樞(李尋傳紫宫極樞通位帝紀/唐制黃樞貳職紫府𢎞真)與籌青幄以
社稷之忠任擁昭之寄(霍光傳贊光以結髮内侍起於/階閫之間受襁褓之託任漢室)
(之寄因敵制權以成其忠遂匡國家安/社稷擁昭立宣雖周公阿衡何以加此)以儒學之舊有
傅元之功(蕭望之傳望之為太傅以論語禮服授皇太/子太子襲尊號是為孝元帝望之以師傅見)
(尊重甚/鄉納之)羽翼既成股肱益壯淮南之謀自寢汶陽之田
亦歸五兵不用而太白閒悉本訏謨之妙四時以和而
羣生遂更資燮贊之功起泰山之雲於崇朝之間作傅
野之霖於大旱之後(東坡詩久苦趙盾/日欣逢傅說霖)葢萬頸胥延之
已久故上心簡用之特殊左禹右皋政事筆暫煩於分
理(大戴禮昔者舜左禹而右/皋陶不下席而天下治)前杜後宋廟堂衣佇慶於
相傳(唐書姚宋傳贊唐三百年輔弼者/不為少獨前稱房杜後稱姚宋)某久託鈞鎔欽
聆緡綍顧鴻烈屢書而難盡(韓文足下嗣徳有繼將大/書特書不一書而已也)
第䵷聲入耳之已繁(王莽傳紫色䵷聲班固答賓戲夫/啾發投曲感耳之聲合之律度淫)
(䵷而不可聽者非韶夏/之樂也注淫䵷邪音也)念冉求為邦嘗與二三子從游
之列幸執禮當國或在四十人特薦之中宜其懽愉倍
於倫等
　　賀禮部葉尚書
九重錫命八座登賢風采聳聞士方憚陽城之為諫議
(陽城傳城未起想見風采既興草茅處/諫諍官士以為且死職天下益憚之)禮典未備帝乃
咨伯夷而作秩宗(尚書命汝秩/宗典朕三禮)位峻班行(韓文秀出班/行又强顔班)
(行/内)事闗機要恭惟某官名隨日起(韓文功業逐日而/新名聲隨風而流)氣
與天髙(杜詩尚書氣/與秋天杳)以文章之瑞取唐儒之甲科(唐張/鷟為)
(兒時夢紫文大烏五色止於庭以吿祖父祖父/曰赤文鳯也紫文鸑鷟也汝殆以文瑞朝廷乎)以道徳
之英窺老氏之蔵室(華嶠後漢書學者稱東/觀為老氏蔵室詳見前)九牧之金
鑄夏鼎魑魅潛形(左傳夏方有徳貢金九牧鑄鼎象物/使民知神姦故民入川澤山林不逢)
(不若魑魅㒺兩莫能逢之/用能協於上下以承天休)五色之線補舜裳山龍增耀
(王建詩早嵗天教作霖/雨明時帝用補山龍)幸遇可忠言之聖主詎容有顓
制之姦臣雖皋陶與共鯀而同朝每切去凶之念及孔
子歸鄆讙之故地竟成偃伯之功猶懐治世之隱憂屢
上明朝之封事(杜詩明朝/有封事)用蕃晝接(易錫馬蕃庶/又晝日三接)進長
春曹聖治更新既已闢四門達四聰而明四目(尚書詢/於四岳)
(闢四門明四/目達四聰)皇猷大闡又將舞八佾節八音而行八風
(律厯志統八卦調八風理八政正八節諧八/音舞八佾監八方被八荒而終天地之功)黼黻乎琱
戈之容(韻㑹琱亦作敦畫弓也詩敦弓既堅漢書郊祀/志賜爾旂鸞黼黻琱戈晉書載記鐵騎如雲出)
(玉門而長騖琱弓耀景指金丘而一息唐節度使李國/貞碑鉄鉞琱弓乃主夏盟山𤣥朱組以清蜀京節度使)
(劉昌碑夀甲琱戈涇師以貞隼旟鷩尾涇俗/以寜杜詩元帥侍琱戈注琱戈刻鏤之戈也)冠帶乎氈
裘之俗(匈奴傳長城以内冠帶之國又被旃裘揚雄/傳旃裘之王胡貉之長移珍來享抗手稱臣)措
諸熈泰賴我直清讀夫倚相之典墳仍有光於帝學文
以周公之禮樂宜即正於台司某曳尾窮途(莊子釣於/濮水楚王)
(使大夫往先焉曰願以境内累子莊子持竿不顧曰吾/聞楚有神龜死已三千嵗矣王巾笥而蔵之廟堂之上)
(此龜者寧其死畱骨而貴乎寧其生曵尾於塗中乎二/大夫曰寜生而曳尾於塗中莊子曰往矣吾將曳尾於)
(塗中杜詩窮/塗愧知己)搖心崇戺聽出綸而滋喜望鳴履以無從
顧方託鄉曲之榮(虞廷傳無鄉曲之譽孟浩然詩鄉曲/無知己韓詩嵗貢鄉曲英唐薛登傳)
(考素行之原/詢鄉曲之譽)且將脫縣同之責錦衣行晝聿新漢三輔
之觀瞻綿蕝在郊或與魯諸生之徵召情之所系言莫
能宣
　　謝提舉莊大卿舉陞
馳咨度之駰務以至公而察吏(詩載馳載驅周爰/咨度又我馬維駰)蜚薦
揚之鶚取其或善於字人明陟所闗靜循匪稱伏念某
淺用非幹時之具(文選思夫人之政/術實幹時之良具)獨行無媚俗之姿
謂之拙則有餘諱其窮而不免自初第謾誇於清齒(韓/詩)
(憶昔初及第各以少年稱/君頥始生鬚我齒清如冰)奈積憂漸至於熏心(易危熏/心也東)
(坡集積/憂熏心)乙乙孤官(陸機文賦思乙乙其若抽乙/乙難出貌韻㑹乙乙未展也)陸陸半
世廣文之飯不肉堪憐得禄之遲(杜詩甲第紛紛厭梁/肉廣文先生飯不足)
靖節之琴無絃敢歎知音之少(陶潛傳性不解音而蓄/素琴一張徽絃不具每)
(撫而和之曰但得琴/中趣何勞絃上聲)弗易為者凋縣所難化者頑民帑
廪枵然缿筩熾甚(缿筩音項筒趙廣漢傳教吏為缿筒/顔師古曰缿筩若今盛錢蔵瓶為小)
(孔可入而不可出或缿或筩皆為/此制而用受書令投於其中也)勉竭不肖之材力務
振久頽之紀綱臬事用稀(尚書汝陳/時臬事)財經差裕䆉稏屢
聞於吿稔蝮蜪幸免於流災(爾雅蝝蝮蜪五行志宣十/五年冬蝝生師古曰蝝蝮)
(蜪螽/蝗類)十能之百能之千能之顧已長而何有一異也二
異也三異也匪人巧之可為由大官不誅責以小文故
小吏得宣布其大惠豈期過聽遽以名聞兹葢伏遇某
官百吏宗師萬民司命輟方壺之游而抗攬轡之志操
平準之術而試秉均之才當舉行荒政之秋(周禮大司/徒之職以)
(荒政十有/二聚萬民)尤加察深山之國且照臨在上敢辭出戴星
入戴星之勞雖覆幬無私但見皆有天獨有天之異憐
其舊物寵以好詞學道愛人在孔門乃居於十哲以儒
飾吏厯漢世可稱者三人(循吏傳江都相董仲舒内史/公孫𢎞倪寛居官可紀者三)
(人皆儒者通於世務明/習文法以儒術飾吏事)豈繄孱庸(孱劣也冀州人謂懦/弱為孱史記吾王孱)
(王也廣韻/孱不肖也)䝉此襃拂某敢不堅持精白仰副澄清幼而
學欲壯行端藉挽推之力去之日如始至益殫摩撫之
勞(左傳叔孫所館雖一日必/緝其牆屋去之日如始至)
　　通交代秦宰
浴鳯天池羨名賢出公相之後(唐詩欲知世掌絲綸美/池上於今有鳯毛杜牧)
(之文名卿賢相之家清風素/範之族子孫森羅髦俊並作)交龜巖邑愧野人居君子
之先將事契於無窮(王元之詩古之重/交代子孫不相忘)第占詞之不敏
恭惟某官冠雲華閲擊水修程(莊子擊水/者三千里)黃金不如遺
經愛𤣥成之修父業(韋𤣥成字少翁父子俱以名經至/相故齊魯諺曰遺子黃金滿籯不)
(如教子一/經詳見前)甘棠猶有故笏信魏謩之有祖風(唐魏謩為/起居舍人)
(帝問卿家書詔頗有存者乎謨對惟故笏在詔令上進/鄭覃曰在人不在笏帝曰覃不識朕意此笏乃今世甘)
(棠宣宗稱謨名/臣孫有祖風)既根種之不凡宜名聲之寖大乃迂雋
武自溷常涂未免效仇郎之勾稽(仇郎謂仇香羅隱詩/金庭養真地朱篆勾)
(稽/官)亦嘗親庾氏之㑹計(氏族略庾氏堯時掌庾大夫以/官命氏何斯舉詩官稱庾氏莫)
(言/卑)寶貨橫道(韓昌黎薦樊宗師書誠不忍竒貨横棄道/側而足下篋櫝尚有少闕不滿之處猶足)
(更/容)公車交章(劉向傳章交公/車人滿北軍)矧台揆是知音之人而雷
封豈展足之地恢乎有餘之刃經肯綮之未嘗(莊子技/經肯綮)
(之未嘗而/况太軱乎)甚矣不調之琴必更張而乃可聊施敏手足
慰羣心要令窮谷深山喜見青天白日疇咨縣最豈須
五栁之成陰入踐世官行應三槐之雅望某生於㕓畝
奮自塲闈厯憂患之日多覺功名之甚薄為官拓落敢
嫌六百石之昇行路欹危且虞九十里而止喜文園之
末至(司馬相如傳相如拜為孝/文園令文選相如末至)悟靖節之昨非(陶靖節/歸去來)
(辭入迷途其未逺/覺今是而昨非)曲為覆蔵善令更替(晉謝方明善治/郡所至有能名)
(承代前人不易其政必當改/者則以漸移變使無迹可尋)課雖居殿上大夫必能容
下大夫(左傳上大夫受縣下大夫受郡周/書作雒篇千里百縣縣有四郡)政有可言舊
令尹敢不吿新令尹(南史傅劌代劉元明為山陰令/問元明日願以舊政吿新令尹)搖
旌甚切叱馭毋徐
　　賀寧國太守王大卿
正次春王運開五始(春秋每嵗書春王正月王襃傳恭/惟春秋發五始之要元者氣之始)
(春四時之始王受命之始正月政教/之始公即位一國之始是為五始)泰内君子道進三
陽恭惟某官身負竒才世傳奥學九卿上列鴻名聨内
閣之華十乘元戎燕寢奏東藩之最當攝提之遷次(爾/雅)
(正月為陬離騷攝提貞於孟陬天官書攝節/提三星若鼎足句之直斗杓所指以建時)宜戩榖之具
綏佇捧絲綸歸調鼎鼐(杜詩調和/鼎鼐新)某小冠屬吏敝履陳
人(鮑宣傳衣敝履空史記東郭先生久待詔公車貧困/饑寒履有上無下行雪中足盡踐地莊子人而無人)
(道謂之陳人王維集牽衣肘見步雪履穿李商/隱啟穿履敝衣正同北郭槁頂黄馘乃類曹商)一縣凄
涼未辦採花而獻夀二天廣大但知結草以酬恩
　　賀通判正
厯象日月星辰方謹堯時之授(尚書乃命羲和欽若吴/天厯象日月星辰敬授)
(人/時)布治邦國都鄙聿新魏闕之觀(禮天官正月之吉始/和布治於邦國都鄙)
(乃垂治象之/法於象魏)蔚有嘉祥萃於端佐恭惟某官負才真偉
履徳純深今守昔賢尤賴題輿之闗決南山北水不妨
司馬之從容茂對三陽具綏百福佇錫綠綈之命進聫
紫槖之班某縣紱見嬰賓裾阻綴𤓰而往𤓰而代尚沾
九里之恩桃其實桃其華願薦千年之夀(漢武故事西/王母降獻桃)
(七枚帝欲畱核種之母笑曰此桃三千年/生華三千年結實人夀幾何帝乃止之)
　　賀職曹官正
月端蓂莢開晝景之舒遲年後梅花報春風之爛漫(劉/潛)
(夫元日詩未將柏子簪/新嵗恐與梅花敘隔年)熏為上瑞萃在初筵恭惟某官
業履粹深器資宣朗孤標之映玉府具瞻卿列之髙(杜/詩)
(王府英/孤標)四座之敷瓊林喜接英寮之盛對剛辰而受祉
(曲禮外事以剛日内事以柔日甲丙戊庚/壬為剛日主外事東坡詩剛辰日月明)即要路以揚
芳某邑製所拘賓階莫旅𤓰丘解戍雖已動於歸心黍
谷成暄尚有資於妙曲
　　賀樓參政
敷吿大廷延登次弼紫樞望重須同參玉鉉之謀(易鼎/玉鉉)
黃闥位虚當已覆金甌之姓(漢丞相金印紫綬黄扉黒/幡所以異車服於百辟也)
(詳見第四巻唐崔琳傳琳與弟珪瑶俱列棨㦸初𤣥宗/每命相皆先書其名一日書琳等名案上欲用為相㑹)
(太子入覆以金甌謂太子曰此宰相名若自意之誰/乎即巾且賜酒太子曰非崔琳盧從愿乎帝曰然)宜
兹特拜咸爾具瞻恭惟某官哻哻儒宗(郊特牲夏弁殷/哻周收王制殷)
(人哻而祭大雅云常服黼􁈲是􁈲乃殷之祭冠栁子厚/先友記趙需天水人哻􁈲儒士也有名注云􁈲況羽切)
(商之冠名也於趙需儒士無意義今按栁文段太尉逸/事狀云太尉為人姁姁常低首拱手姁火羽切事出吕)
(氏春秋云哻􁈲然相樂也今云趙/需􁈲􁈲儒士也宜當作和姁之義)皤皤國老(尚書皤/皤良士)以
仲尼之道航四瀆學造乎深(法言仲尼之道猶四瀆/也經營中國終入大海)以
韓愈之文障百川言歸於正(韓文障百/川而東之)將身進退為國
安危方當攀真主之龍鱗何畏蹋姦臣之虎尾抗章勇
甚納履去之激緑野之波而謝人間詎容久晦(裴度傳/時閹豎)
(擅威天子擁虚器縉紳道喪度不復有經濟意乃治第/東都集賢里午橋作别墅具燠館涼臺號緑野堂激波)
(其下與白居易劉禹錫為文/章把酒相歡不問人間事)起泰山之雲而雨天下靡
俟崇朝知吾道之復伸惟舊人之是任在唐頗牧乃出
禁中為漢伊周宜持兵本(周勃傳贊誅諸吕立孝文為/漢伊周袁盎傳絳侯為太尉)
(本兵柄霍光傳將軍若能行此亦漢/之伊尹也又雖周公阿衡何以加此)其特立獨行有如
此者則折衝壓難豈不逺哉收天戈以清六合之塵却
敵騎以綠五原之草(吕温凌煙閣功臣頌五原草綠不/見南牧李詩五原秋草緑戰馬一)
(何/驕)中華奠枕當宁垂裳輯此茂勲基於妙算爰進陪於
坐論仍作輔於儲明於赫皇朝尤崇政府(宋以叅知政/事為政府亦)
(曰宰/旅)自乾徳之命薛居正及至道之用寇萊公雖元臣
如趙普不得以專權故上相若吕端乃與之均禮(東都/事略)
(吕端拜參知政事多召便殿語必/移晷後罷䝉正而相端餘見前)一時異數百世流光
矧廟謨未正於冡司(光武紀贊/明明廟謨)而魁柄全歸於宰旅(左/傳)
(晉韓起聘於周曰将歸時事於宰旅注冡宰之元士職/源叅知政事張昇乞致仕批答云比閱奏於公車願還)
(事於/宰旅)肆疇名雋逺跨前芳齊七政於平衡孰能如暢(張/璠)
(漢紀王暢字叔茂名在八俊靈帝時為司空以水灾免/㑹有災異言事者皆言三公非其人宜因其變以暢代)
(之則禎祥必至陳蕃傳蕃代楊秉為太尉讓曰/齊七政訓五典臣不如議郎王暢詳見十五巻)押千官
之重印無以易堯(荀子古者天子千官諸侯百官嚴助/傳奉千官之共注千官猶百官多言)
(之耳李賀詩獨垂金印押千官周昌傳昌為趙相既行/久之髙祖持御史大夫印㺯之曰誰可以為御史大夫)
(者熟視堯曰無以易/堯遂拜御史大夫)某託在元鈞慚非美製(舊唐書韋/仁約除尚)
(書左丞仁約奏曰陛下為官擇人非/其人則闕今不惜美錦今臣製之)雖解戍僅餘於旬
月而觀光夐隔於霄涂想獨坐退思之巖有懐零落(國/老)
(閒談宋魯宗道為執政營一小室畫山/水朝退獨坐曰退思巖妻亦不許入)必大開翹材之
館以類甄收
　
　
　
　
　
　
　
　
　
　
　
　橘山四六巻十三
欽定四庫全書
　橘山四六巻十四　　　　宋　李廷忠　撰
　　　　　　　　　　　　明　孫雲翼　注
　　重明節賀表(宋光宗生於紹興十七年九/月四日乙丑以生日為重明)
　　(節/)
得衟為皇久燕大庭之養(莊子得吾道者上為皇而下/為王失吾道者上見光而下)
(為/土)先天誕聖丕昭華渚之祥(易先天而天不違頴川語/小云詩書中凡云誕者乃)
(也濶也欺也生民詩上文言載生載育故下文云誕彌/厥月誕寘之隘巷皆訓大非訓生育也今人直謂慶生)
(為慶誕生辰為誕節是為慶大與大節矣春秋元命苞/黃帝時太星如虹下流華渚女節夢接意感生白帝朱)
(宣宋均曰華渚渚/名也朱宣少昊氏)洽慶禮於三宮藹頌聲於萬宇恭惟
太上皇帝陛下功成不宰(老子生而不有為而不恃長/而不宰杜審言詩不宰神功)
(運/)德運乃神(尚書帝德廣/運乃聖乃神)繼照於時合重離明兩之象
(謝莊表明兩承乾元良/作貳選詩一旦作明兩)高尚其志應大有上九之文(蠱/卦)
(上九爻不事王矦高尚其事象曰不事王矦/志可則也大有上九爻自天祐之吉无不利)與造物以
同游自生民而獨盛正金莖浮沆瀣之氣乃慈闈標震
夙之期(詩載震載夙載生載育震/謂姙身動夙謂疾而不遲)臣將指行邊傾心報
上捧玉巵呼萬嵗阻陪漢殿之班(漢高帝捧玉巵/為太上皇壽)獻寶
鑑紀千秋願效唐臣之祝(唐千秋節公卿竝獻寶鑑張/九齡上事鑑十章名曰千秋)
(金鑑録以/伸諷諭)
　　重明節賀表
天子之父曰皇備舉日朝之禮(禮記文王為太子朝於/王季日三鷄初鳴而衣)
(服至於寢門外問安及日中又至亦如之及暮又至亦/如之禇遂良疏周室問安三至必退漢儲視膳五日乃)
(來崔融傳周儲故事一日三至於/寢門晉室舊儀一月五朝於左闕)老人之星主壽適當
秋見之期(史記狼北地有大星曰南極老人老人見治/安不見兵起常以秋分時候之於南郊隋志)
(老人一星在弧南一曰南極常以秋分之旦見於丙春/分之夕沒於丁見則化平主壽昌月令秋分日饗壽星)
(於南郊爾雅壽星角亢也注列宿之長故云壽星唐㑹/要開元勑有司置壽星壇以千秋節日修祠祭老人星)
(著之常式杜詩南/極老人應壽昌)對金鑑以交輝望瑤階而歸美恭惟
太上皇帝陛下持循一道度越百王錫𤣥圭以告成功
居然退託(尚書禹錫𤣥圭告厥成功張説述聖頌𤣥圭/錫於夏禹赤伏歸於漢光東坡詩功成天已)
(錫𤣥/圭)索𤣥珠而悟㒺象至矣冲虛(莊子黄帝游於赤水/之北登乎崑崙之丘)
(而南望還歸遺其𤣥珠使智索之而不得使離珠索之/而不得使喫詬索之而不得也乃使象㒺象㒺得之黄)
(帝曰異哉象㒺/乃可以得之乎)祥開誕月之符(詩無災無害/誕彌厥月)丕衍過期
之厯(漢書諸侯王表周過其厯秦不及期注武王克商/卜世三十卜年七百今乃三十六世八百七十六)
(嵗此所謂過/其厯者也)慶賚渙敷於前殿懽呼震動於中嵩(郊祀/志嵩)
(高為中嶽韓詩四方環鎭嵩當中白虎通中央之嶽獨/加高字者何中央居四方之中而高故曰嵩高山漢武)
(帝紀朕親登嵩髙御史乘屬在廟旁吏卒咸聞呼萬嵗/者三駱賔王啓嵩山動萬嵗之聲德水應千年之色)
臣假守窮邊幸逢盛際(七啓此伯道之至/隆而雍熈之盛際)三萬里恍遙
於弱水莫與稱觴(仙經蓬萊隔弱水三十萬里終不可/到文選稱萬壽以獻觴又獻萬年之)
(玉/觴)八千嵗仰祝於大椿第厪舞手
　　瑞慶節賀表(寧宗生於乾道四年十月十九日丙/午初以生日為天祐節後改瑞慶節)
十月就盈祥開若水(左傳使以十月入曰良月也就盈/數焉注數始於一盈於十故以十)
(月為良月若水顓頊所生處也呂氏春秋顓頊生於若/水巖處空桑乃登帝位帝王世紀顓頊黃帝之孫昌意)
(之子母曰景僕為昌意正妃謂之女樞金天氏之末瑤/光之星貫月如虹感女樞於幽房之宫生顓頊於若水)
(常衮賀代宗天興節表十月良月遠膺/盈數之期先天奉天近和中元之厯)四方來賀驩動
中嵩昭聖人間出之符衍治世無疆之厯恭惟我
皇帝陛下握樞運化(宋九錫文負扆握樞光歸明哲王/元長䇿秀才文秉籙御天握樞臨)
(極/)紹統垂休坐明堂而朝諸侯式顯肅雍之相(詩於穆/清廟肅)
(雍顯相濟濟多/士秉文之德)體紫宫之奉太后聿崇欽愛之風(甘泉/賦似)
(紫宫之崢嶸春秋合誠圖紫宫太帝室太一之精也春/秋元命苞紫之言此也宫之言中也言天神圖籙陰陽)
(開閉皆在/此中也)具此丕猷萃為繁祉當流虹之紀節(文選星/虹樞電)
(帝王世紀少昊母曰女節黃帝時有大/星如虹下流華渚女節感而生少昊)咸就日以傾誠
(大戴禮宰我曰請問帝堯孔子曰其仁/如天其智如神就之如日望之如雲)臣服役行臺阻
陪班綴錫皇極之九五福如近對於天光(尚書皇建其/有極斂時五)
(福用敷錫厥庶民/又九五福一曰壽)祝聖壽之億萬春切喜聆於輿誦(杜/詩)
(聖壽宜過億萬春韓文天錫皇帝/與天齊壽億載萬年為民父母)
　　瑞慶節賀表
天子接千嵗之統茂對亨嘉(司馬相如傳今天/子接千嵗之統)諸侯賀
十月之朝訢逢震夙(晉禮志漢以高帝十月定正旦為/嵗首至武帝改用夏正然每月朔)
(朝至於十月朔猶常饗會受賀及贄/百官受賜宴享大作樂如元正之儀)仰瑞符而有耀(後/漢)
(荀彧傳天降嘉瑞地出吉符唐/葉説傳帝王之興必有符命)申善頌以無疆恭惟我
皇帝陛下叙禹九功(尚書九功惟/叙九叙惟歌)傳堯一道(董仲舒傳/禹繼舜舜)
(繼堯三聖相/授而守一道)天璣麗正赫重離繼照之光(曹植詩大魏/承天璣顔延)
(年哀䇿文用集寶命仰陟天璣注/天璣喻帝位也易重明以麗乎正)神鼎持盈僃既醉太
平之福(宋志神鼎者質文之精也知吉知凶能重能輕/不灼而沸五味自生王者盛德則出晉志神鼎)
(神器也典畧神鼎丹甑醴泉以為大瑞子華子黄帝之/治天下百神受職於明堂之庭乃采銅於首山鑄神鼎)
(於山上宋禪齊璽書神鼎將遷寶䇿無主江淹詩廣成/愛神鼎陳思王大魏篇神鼎周四阿符瑞志宋元嘉十)
(三年武昌縣章山出神鼎崔子玊竇大將軍鼎銘持盈/若冲滿而不溢黃耳不革玊鉉終吉詩既醉以酒既飽)
(以德君子萬/年介爾景福)敷兩階之文而逺方服(尚書帝乃誕敷文/德舞干羽於兩階)
飾九筵之祀而神人和(周人明堂度九尺之/筵尚書神人以和)萃此丕休
見乎初度(離騷皇覽揆/余於初度兮)電樞旋於北斗(文選星虹電樞/昭聖德之符注)
(帝舜母感樞星之精而生北斗第一星也電光也帝王/世紀黃帝少典之子母曰附寶見大電光繞北斗樞星)
(感之而孕二十四/月生黃帝於壽丘)弧星燦於南郊臣叨領邊麾遙瞻觀
闕公卿迭進已莫陪奉觴上壽之班田里交歡其敢望
增秩賜金之寵(循吏傳二千石有治理效輙以璽書/勉勵增秩賜金或爵至關内侯)
　　瑞慶節賀表
周厯方新應七百年之興運(左傳成王定鼎於郟鄏/卜世三十卜年七百)堯
門有慶當十四月之誕辰(帝王世紀帝堯陶唐氏祁姓/也母慶都孕十四月而生堯)
(於丹陵漢武帝鉤戈趙婕妤姙身十四月乃生上曰昔/聞堯十四月而生今鉤戈亦然乃命所生門曰堯母門)
喜溢乾坤頌騰川阜觀八荒之賓服慶四海之攸同恭惟
皇帝陛下緝熈帝載(詩於緝熈單厥心尚書/有能奮庸熈帝之載)恢大皇綱
(崔駰達㫖古者陰陽始分天地初制皇綱丕緒帝紀乃/設班固答賔戲廓帝紘恢皇綱孫子荆代與孫皓書九)
(州絶貫皇綱解紐晉書帝王莫不張皇綱以/羅遠飛仁風以被物文中子恢皇綱立人極)躬儉約以
移風性仁柔而理物文軫通乎薄海坐收極治之功(文/選)
(文軫薄桂海/聲敎燭氷天)神䇿授於上天丕擁無疆之福流虹紀節
舞鳳來儀臣假守荒邊欣逢盛際北辰之居星拱莫預
對揚(晉書紀瞻傳若列宿之綰北極百川之歸巨海萬/巻菁華舜之在位猶北辰然揚雄甘泉賦湛露之)
(晞朝陽衆星之拱北辰子華子昔堯居於衢室之宫垂/衣而襞幅䆳如神明之居輯五瑞以見羣后帶幅舄而)
(入覲者如/衆星拱北)南山之壽日升敢忘美報(詩如月之恒如日/之升如南山之壽)
　　瑞慶節賀表
天作之君紀載生於甲觀(漢武紀生甲觀畫堂三輔黃/圖太子宫有甲觀冊府是甲)
(觀懸弧之日乃銅律禦戸之時唐于邵降誕頌甲觀畫/堂繞樞神光宋表當正陽統月之辰乃甲觀襲祥之日)
人助者信效三祝於華封(莊子堯觀乎華封人曰噫請/祝聖人使聖人壽堯曰辭使)
(聖人富堯曰辭使聖人多男子堯曰辭/多男子則多懼富則多事壽則多辱)福履日升歡呼
雷動(薛逢詩欲識皇㤙無遠/近萬方懽忭一聲雷)恭惟皇帝陛下五位當陽
九重御世整齊王度恢拓神基儉德冠乎百王至矣在
躬之寶(尚書愼乃儉德老子我有三寶寶而持/之一曰慈二曰儉三曰不敢為天下先)利澤施
於四海熈然同宇之春(荀子萬物同/宇而異體)羽階敷來遠之文
麟隰奏屢豐之瑞(詩徂隰徂畛又/綏萬邦屢豐年)明良胥契清淨興歌
(曹參傳百姓歌之曰蕭何為法講若畫一/曹參代之守而勿失載其清淨民以寧一)當若水之開
祥指如岡而歸美臣猥叨共理欣際盛明望宫闕於蓬
萊之山阻陪拜舞卜世年於郟鄏之野徒切傾祈
　　瑞慶節賀表
系唐統接漢緒聿觀眞主之興(文選東都賦聖皇握乾/符闡坤珍披皇圖稽帝)
(文系唐統接漢緒茂育羣生恢復/疆宇勲兼乎在昔事勤乎三五)畀姒書授羲圖茂對
上天之眷(東京賦龍圖授/羲龜書畀姒)歴千秋而紀節(唐實録/𤣥宗以)
(垂拱元年八月五日生於東都左相乾曜右相說/工表曰少昊著流虹之感商湯本𤣥鳥之命陛下)
(二氣合神九龍浴聖月惟仲秋日在端五恒星不/見之夜祥光照室之朝請以是日為千秋節著之)
(甲/令)薄四海以均歡恭惟皇帝陛下九重御世五位
當陽祖烈丕承(尚書丕承/哉武王烈)皇猷濬發(文選清/猷濬發)乾行
而道不息(易天行健君子/以自強不息)泰來而志交通(易泰小往大/來吉亨則是)
(天地交而萬物通也/上下交而其志同也)握金鏡以臨人旁燭八紘之遠(春/秋)
(録孔法有人卯金握天鏡尚書考靈曜秦失金鏡魚目/入珠鄭𤣥曰金鏡喻明道也齊建武記受終建極握鏡)
(臨宸齊禪梁文握鏡旋樞允集明哲梁簡文帝南郊頌/憑玉几握金鏡君臨萬國徐陵文握金鏡而授河圖執)
(玉衡而運乾象揚雄傳燭六合耀八紘注八紘八方之/綱維也淮南子東北方之紘曰和丘曰荒土東方之紘)
(曰棘林曰桑野東南之紘曰大窮曰衆安南方之紘曰/都廣曰反戸西南方之紘曰金丘曰沃野西北之紘曰)
(一目曰沙所北方之/紘曰積氷曰委羽)運玉衡而齊政坐調五緯之平(尚/書)
(在璿璣玉衡以齊七政文選玉衡正而太階平又仰察/五緯又五緯不愆六氣無易郎顗傳五緯循軌四時和)
(睦春秋内事天地開闢五緯各在其方至伏犧乃合故/以為元唐興復神龍開創制齊五緯而平太階應三神)
(而登日觀纂要五星謂之五緯李百藥詩/經綸五緯同駱賓王詩五緯連影集星躔)農扈登秋(九/扈)
(詳見前蔡邕獨斷/秋扈氏趣民收斂)候亭沉燧(燧煙也夜望烽晝望燧賈/誼傳斥候望烽燧不得臥)
薰作至和之福萃於載夙之辰臣欣覩榮光謬將隆指
雖君門遠乎千里信不違顔(管子堂上遠於百里堂下/遠於千里君門遠於萬里)
(左傳天威不/違顔咫尺)而聖壽過於萬春惟勤善頌
　　冬至節賀表
嵗紀得天屬三微之肇叙(封禪書黄帝得寶鼎神策是/嵗己酉朔旦冬至得天地之)
(紀於是黃帝迎日推䇿後率二十嵗復朔旦冬至律厯志/夏數得天得四時之正也又三㣲之統既著而五行自)
(春始其序亦如之陳寵傳三微成著以通三統注三微/三正也白虎通正朔有三本天有三統謂三微之月也)
(明王者當敬本重始也禮三正記曰三微者何謂也陽/氣始施黃泉萬物動微而未著也十一月之時陽氣始)
(養根於黃泉之下萬物皆赤故周為天正色尚赤十二/月之時萬物始牙而白故殷為地正色尚白十三月之)
(時萬物始達莩甲而出皆黑故夏為人正色尚黑不以/二月後為正者萬物不齊莫適所統故必以三微之月)
(也易乾鑿度三微而成著三著而體成當此之時天地/交萬物通也李疎詩律應三微首杜審言詩三微厯數)
(遷/)雷復在地知萬彚之潛萌亨㑹有開頌聲交暢恭惟
皇帝陛下紀綱四國(詩勉勉我王/綱紀四方)規矩二儀(張衡東京/賦規天矩)
(地/)赤祚重光千嵗接帝堯之統(春秋合誠圖堯母慶都/生於斗維之野有赤龍)
(負圖出慶都讀之云赤受天運下有人圖衣赤衣面八/彩鬚髮長七尺二寸銳下豐上足履翼宿署曰赤帝起)
(成天下寶尚書惟/文王武王宣重光)𤣥圭告瑞八年成大禹之功挈道揆
之精剛調元化而宣穆方羲轂起牽牛之度(廣雅日御/曰羲和山)
(海經每日出羲和二國為御推而/升太虛許敬宗詩羲馭循黃道)乃嶰筩奏鳴鳳之音
福與陽升壽隨春介(詩為此春酒/以介眉壽)臣叨縻郡紱阻奉庭
班日月合五星連欣迓初長之景冬夏至八風序願書
大有之年(魏相傳冬至則八風之序立萬物之性成春/秋宣公冬大有年注五榖大熟為大有年)
　　冬至節賀表
灰律動乎緹室初驗陽生(唐太宗詩灰/律動初陽)雲瑟奏於圜丘
茂迎日至(周禮大司樂凡樂靁鼔靁鼗孤竹之管雲和/之琴瑟雲門之舞冬日至於地上之圜丘奏)
(之若樂六變則天神皆降可得而禮矣/禮記郊特牲郊之祭也迎長至之日也)大矣一人之慶
(尚書一人有/慶兆民賴之)熈然萬彚之亨(闗中詩如熈春陽/易亨者嘉之㑹也)恭惟我
皇帝陛下黼黻洪猷樞機元化敬五事協五紀開乾坤
交泰之符(尚書次二曰敬用五事次四曰協用五/紀曹植冬至表一陽嘉節四方交泰)合八
能陳八音正禮樂復興之日排窮陰而出地導和氣以
浮春沸在朝在野之懽聲介如阜如川之遐福臣逖居
邊服欣際昌辰望拱北之星阻綴珠躔之末迓極南之
景彌占鼎䇿之長
　　正旦節賀表
春王正月麟經書五始之元天子萬年鳯厯啟三朝之
慶勾萌畢達戩穀具綏恭惟皇帝陛下湯銘又新禹服
惟舊齊六符於泰階之上(索隱泰階三台也台星凡六六/符六星之符驗也應劭曰泰階)
(平則風/雨時)運五紀於皇極之中天地塞而後通允合大來之
吉日月窮而復始方觀繼照之明(月令季冬之月日窮/於次月窮於紀星回)
(於天數將幾/終嵗其更始)嘉與函生(武帝紀嘉與七大夫更始漢書/太極函三為一注函與含同)
同躋亨運臣馳驅在遠舞蹈罙廑想蒼龍駕之迎春咸
知農候(張衡東京賦乘鸞輅而駕蒼龍賀循曰車必有/鸞而春駕鸞輅者鸞鳳類而色青故以名春路)
(也月令某日立春盛德在木天子乃齋親帥三公九卿/諸侯大夫以迎春於東郊賦又曰介御間以剡耜所謂)
(知農候也王監稅啓農桑千里屢馳/白鹿之車綸綍十行催扈蒼龍之駕)舉白獸尊而上壽
夐隔朝班
　　正旦節賀表
太簇吉辰(王羲之月儀書日往月來元正首祚太/簇吉辰微陽始布罄無不宜和神養素)小正
布令(小正大戴禮篇名鄭𤣥曰得/夏四時之書其存者有小正)遒音徇路萬民新治
象之觀計奏登軒四海盛貢珍之會(漢官儀正月旦天/子幸陽德殿臨軒)
(屬部計吏皆陞覲庭燎班固東都/賦受四海之圗籍膺萬國之貢珍)恭惟皇帝陛下
仁天廣覆壽域旁開時明於革而得順應之宜(易/革)
(彖湯武革命順乎天而應乎人象/澤中有火革君子以治厯明時)道長於泰而極
財成之妙(易泰卦君子道長小人道消天/地交泰后以財成天地之道)雖舜庭遏密
未容百辟之獻觴(尚書四海遏密八音後漢禮儀志嵗/首為大朝受賀百官賀正月二千石)
(以上上殿稱萬/壽舉觴御座前)而堯野謳歌已肇三農之舉耜(詩三之/日于耜)
(又以我/覃耜)芳辰茂對(梁元帝纂要春辰/曰良辰嘉辰芳辰)景福來符臣際運
重熈(兩都賦至於永平之際重熈而累洽/景福殿賦至於帝皇遂重熈而累盛)蒙恩共理望
光華之夜燎阻綴賓儀(後漢禮儀志正月元旦天子幸/陽德殿臨軒公卿郎将大夫百)
(官陪朝賀屬郡計吏皆觀庭燎魏司空王朗奏事故事/正月朔端門設庭燎火炬端門外設五尺三尺鐙月照)
(星明雖夜猶晝傅𤣥元㑹賦庭燎晃以舒光張衡東京/賦庭燎晣晰王沉正㑹賦望庭燎之髙煬李華含元殿)
(賦設以庭燎天烘地赫岑文本三元頌庭燎晃以/飈舉明燈曄以星布蕭慤元日詩帝宫通夕燎)奉寛
大之詔書務宣徳意(後漢侯霸建請每春行寛大之詔/後漢禮儀志立春之日行寛大書)
(曰制詔三公方春東作敬始慎㣲動作從之罪非殊死/且勿案驗皆須麥秋退貪殘進柔良下當用者如故事)
　　正旦節賀表
行夏之時㑹三朝而受籍望堯之日歌萬夀以稱觴(王/肅)
(賀正儀元正首祚璇璣改度伏稱萬夀兒寛傳帝東封/泰山還登明堂寛上書曰上元甲子肅雝永享見象日)
(昭報降符應臣寛奉觴再拜上/干萬歲壽制曰敬舉君之觴)歲祚肇新(晉何充賀正/表璇璣運周)
(元正/肇祚)物情胥恱恭惟我皇帝陛下鴻明麗正駿命
申休黼黻琱戈増煥右丈之治調和玉燭益神贊
化之功再世奉長樂之顔(漢官儀帝母稱長樂宫/宣帝紀皇太后歸長樂)
(宫鄒陽傳梁孝王嘗上書願/賜容車之地徑至長樂宫)庶民同既醉之福運
承累洽月屆始和正百度於履端(左傳履端於始/臧洪緒晉書熊)
(逺議曰履端元/日正始之初)萃萬珍而入貢寛澤洪流於薄海
祥雲廣覆於層霄臣身係西陲(陲逺邉也通鑑外紀禹/使章亥步自東極至於)
(西陲漢文紀休兵北/陲栁文荷鍤西岩陲)神馳左墄(墄階甃也西都賦左墄/右平重軒三階西京賦)
(右平左墄青瑣丹墀景福殿賦其西則左墄右平講/肄之塲注墄者為階級言其級勒墄然墄倉歴切)想
九賓儀之戒旦阻綴班聨(叔孫通傳設九賓臚句傳王/沈正㑹賦臚人肅其齊列九)
(賓穆以成行漢官典職正旦天子幸陽徳殿作/九賓樂魚龍曼延戲顏師古詩垂旒御九賓)奉五條
詔以班春第增舞抃
　　正旦節賀表
帝出震以御宸莫妙圓䂓之運王次春而布政有嚴左
个之居㑹圗籍於三朝拜衣冠於萬國(王維詩萬國/衣冠拜冕旒)恭
惟皇帝陛下躬修禹度首正堯綱乾坤泰來㳺巖廊而
自治(子華子舜㳺於巖廊之上董仲舒傳㳺於巖/廊之上注廟堂邉廡巖廊謂巖峻之廊也)日月
清照奄函夏以無塵(文選以函夏之大漢兮又函夏承/風又函夏謐寧注函包容也讀與)
(谷同終軍傳邉境時有風塵之/警陸雲詩函夏無塵海外有謐)方講禮蒐樂以文太平
務先徳緩刑以贊元化茂對始和之吉丕膺滋至之休(尚/書)
(天休/滋至)臣乗塞云初(趙充國傳/乗塞列隧)迎年載喜詔書寛大(後漢/書郎)
(顗疏正月者嵗之始王者則天之象因時之序宜/開發徳號爵賢命士流寛大之澤垂仁厚之恩)下車
即謹於布宣觀闕岧嶤矯首莫陪於呼舞(岧嶤髙貌七/命邈岧嶤魯)
(靈光殿賦岧嶤倜儻景福殿賦/岧嶤岑立潘岳詩修道鬱岧嶤)
　　改元嘉泰賀表(宋寜宗慶元六年冬日中有/黒子詔改明年為嘉泰元年)
對熈辰而頒朔屬當王化之更(禮天子頒朔聽/朔於南門之外)輯美號
以冠元庸迓天休之至(終軍傳獲白麟對曰宜因昭時/令日改定告元發嘉號於營丘)
(以應緝熈使著事者有紀焉漢書/注蕩滌天下與民更始故以冠元)九重明令(天問圜/則九重)
(孰營度之離騷天之門九重古/雋九陽數之極故天子稱九重)八表均歡恭惟我皇
帝陛下躬握樞機(宋與齊九錫文負扆握樞/王元長詩序握機創厯)神存經
緯亨為嘉㑹參四徳於純乾(易文言亨者嘉之㑹也又/曰君子行此四徳者故曰)
(乾元亨/利貞)吉與泰來叶三陽於端月順而建政用以名年
邦雖舊命帷新丕昭上意物所始辭謂大允合羣心(董/仲)
(舒傳謹按春秋謂一元之意一者萬物之所從始也元/者辭之所謂大也謂一為元者視大始而欲正本也)
臣欣覩彌文(揚雄傳豈或帝王之彌文哉/注彌加文飾彌猶稍稍也)喜逢昌運方
效馳驅之力阻陪拜舞之班治跨漢京小鳯龍之紀瑞
(昭帝紀元鳯元年注二年中鳯凰比下於是冠元文帝/紀十五年春黄龍見成紀班固兩都賦序白麟赤鴈芝)
(房寳鼎之歌薦於郊廟神雀五/鳯甘露黄龍之瑞以為年紀)恩霑淮服極草木以同
春(李詩令行/草木春)
　　改元賀表(嘉/泰)
皇運重開方叶三陽之吉年名肇建式均四表之懽(史/記)
(得萬國之懽/心故天下治)自帝降康(詩自天降康/豐年穰穰)與民更始(武帝紀/嘉與士)
(大夫更始其以十/月為元封元年)恭惟皇帝陛下智神旁燭(大戴/禮其)
(仁如天其/智如神)道(闕一/字)中持積六稔之憂勤(稔熟也年/也左傳卜)
(偃曰不可/以五稔)順羣心而變易天地交而曰泰喜臨嘉
㑹之辰(易經亨者/嘉之㑹也)春秋一以為元遂正嵗端之號
表休符之有赫綿慶緒於無疆臣恭對昌辰喜聆温詔
二千石上夀阻陪正㑹之儀(晉禮志漢儀有王㑹禮正/旦夜漏未盡七刻鐘鳴受)
(賀公侯以下執贄来庭二千石以上升殿稱萬歲/晉起居注正㑹日百僚増祿賜醁醽酒人二升)億萬
載太平願獻元和之頌(韓文元和聖徳詩天鍚皇帝與/天齊夀登兹太平無怠永乆億)
(載萬年為/民父母)
　　明堂禮成賀表(宋史嘉定二年九月辛丑合/祭天地於明堂大赦天下)
輯谹議於曲臺蕆精禋於太室(説文禋潔祀也一曰精/意以享為禋周禮夏后)
(氏太室殷人重屋周人明堂又明堂東方曰青陽南方/曰明堂西方曰總章北方曰𤣥堂中央曰太廟亦曰太)
(室蔡邕明堂論取其宗廟之清貌則曰清廟取其正室/之貌則曰太廟取其尊崇則曰太室取其堂則曰明堂)
(取其四門之學則曰太學取其四而周水/圓如璧則曰辟雍異名而同事其實一也)三靈昭格(校/獵)
(賦上獵三靈之流注謂日月星垂象之應班固典引答/三靈之繁祉陸機漢髙帝功臣贊三靈改卜陸陲石闕)
(銘仰協/三靈)萬祉來崇切以秋而大饗者典有常(周禮孟秋/之月九㲈)
(之舞於宗廟之中奏之疏商人袷於一時周禮惟用孟/秋之月為之三禮義宗周袷以秋者萬物新成可以奉)
(薦宗廟故合先祖之/神而祭之宜在秋也)國雖多故而禮為急屬此卜郊之
歲(左傳襄公十七年夏四/月卜郊不從乃免牲)考諸越紼之文(漢郊祀志唯/祭宗廟社稷)
(為越紼而行事引棺索謂之紼言有喪不祭當/祭天地五祀則越紼而行不以私喪廢公禮)翼翼堂
筵式廣寧親之孝(周人明堂度九尺之筵東京賦度堂/以筵度室以几京邑翼翼四方所視)
煇煇壇燎罙昭欵帝之忱(東京賦颺槱燎之炎煬致高/煙於太一司馬相如傳謁欵)
(天神注/欵誠也)酒醴具陳牲牢畢獻(禮記𤣥酒在室醴醆在/户陳其犧牲備其鼎俎)恭
惟皇帝陛下位正體元(春秋元命苞元年者何元宜為一/謂之元何曰君之始元也杜預注)
(凡人君即位欲/其體元以居正)道深配祖文化緝熈於百度寛恩滲漉
於羣生(司馬相如傳滋液滲漉注滲漉謂潤澤下究説/文漉水下貌吳开詩紛綸委貺知旁達滲漉流)
(恩亦/下蟠)邊塵不驚民食自裕以聖繼聖功方美於吿成(宋/宰)
(臣賀乾明節表以/聖繼聖謂之大明)因天事天義莫嚴於陟配(尚書殷禮/陟配天文)
(選陟配在京/降徳在民)㳙上辛而肇祀(郊特牲郊之用辛也周之/始郊日以至注用辛者人)
(君當齋戒自新耳春秋榖梁傳以十二月下辛卜正月/上辛祭禮樂志以正月上辛用事甘泉圜丘盧思道詩)
(開年簡時曰上辛稱天吉韓文乃以上辛於郊用牲宋/孝宗詔元日正得上辛合魯經啓蟄之文法周室用騂)
(之/禮)端左个以迎禧景鑠神光煥燿叢霄之下(東都賦鋪/鴻藻信景)
(鑠漢神爵四年詔曰齋戒之暮神光顯著薦鬯之夕神/光交錯五鳯二年詔曰朕齋戒祠后土神光見或興於)
(谷燭燿齋宫十餘刻甘露二年詔曰神光竝見咸受禎/祥永始四年神光降集紫殿盧思道詩神歌已相續神)
(光復/相燭)驩聲叶氣翺翔薄海之濱臣䕶漕邊城(漢朱博為/䕶漕都尉)
(王尊為䕶羌將軍轉校尉䕶/送軍糧委輸晉有䕶漕掾)逖瞻鉅典助祭而刑百辟
莫預駿奔(詩不顯惟徳百辟其刑之/又對越在天駿奔走在廟)斂福以錫庶民第
勤虎拜(尚書斂時五福用敷鍚厥庶/民詩虎拜稽首天子萬年)
　　太后加尊號賀皇帝表(按宋史寧宗慶元元年上/夀成皇太后尊號曰夀成)
　　(惠慈皇/太后)
雲闈重侍夙承貽燕之謀(詩貽厥孫謀/以燕翼子)天號渙揚䖍奉
歸尊之冊(漢髙帝紀父有天下傳歸/於子子有天下尊歸於父)驩孚有截(詩相土/烈烈海)
(外有截漢書注截整齊也李白集武義/烜赫於有截栁文我唐徳澤光於有截)福介無疆(易受/兹介)
(福於其王母象曰受/茲介福以中正也)臣聞漢立四宫莫隆乎長信(三輔黄/圖長樂)
(宫有長信長秋永夀永寧四殿長信宫漢太后常居之/東方朔傳武帝夜出夕還齎五日糧㑹朝長信宫外戚)
(傳求共養太后長信宫百官表長信詹事掌皇太后宫/張晏曰以太后所居宫為名也漢官儀帝祖母稱長信)
(宫文選哀長/信之莫臨)周稱三母實始於太姜(後漢鄧太后紀上/考詩書有虞二妃)
(周室三母修行佐徳恩不踰閾前漢外戚傳周之興也/以姜嫄及太任太姒詩思齊太任文王之母思媚周姜)
(京室之婦注周姜太姜也張華詩皇英垂天則大雅咏/三妃成公綏詩二妃濟有虞三母翊周王塗山興大禹)
(有莘佐/成湯)葢孝之大者顯其親(司馬遷傳揚名於後世/以顯父母此孝之大也)必
等而上之至於祖(禮記自仁率親等而上之至於祖名/曰輕自義率祖順而下之至於禰名)
(曰重一輕一/重其義然也)先朝資輔贊之力(太后即孝宗成肅謝皇/后也光宗受禅上尊號)
(壽成皇后孝宗崩尊為皇/太后歴光孝二朝故云)再世䝉擁祐之功信非常名
(老子名可/名非常名)可盡至美恭惟皇帝陛下大猷稽衆髙行冠
倫欽天語之洋洋聆徳音之秩秩五日東朝本列聖相傳
之懿(漢書注五日一朝長信宫故齎五日糧/灌夫傳東朝廷辯之注東朝太后朝也)一星南極
正老人出見之時夀齡將七袠之榮(野客叢書以十年/為一袠其説見白)
(樂天集中詩曰年開第七袠屈指幾多人又曰行開第/八袠可謂盡天年注曰時俗謂七十以上開為第八袠)
(葢以十年為一袠爾近時夀聖皇太后慶八十而廟堂/有辭免恩例劄子云昌運協千齡之㑹東朝開八袠之)
(期又曰慶闈開八袠之算三世/奉萬年之觴葢改開字為登字)寳牒不一書而足(韓愈/與元)
(稹書足下嗣徳有繼将大/書特書不一書而足也)對揚景耀(栁宗元請上尊號/表或取其徳或昭)
(其功葢所以揚景光/昭純懿以示逺也)丕闡上儀(蔡邕文皇代之遐迹帝/王之上儀栁宗元上尊)
(號表受自中/古實為上儀)形愛敬於四方(文選儀刑孚於萬/國愛敬盡於祖考)奉怡愉
於億載(韓文皇帝大孝慈祥友/悌怡怡愉愉奉皇太后)臣縻身淮滸矯首日邉
赫赫巍巍而超古今亶増華於帝典(韓文可謂赫赫巍/巍光前後矣又赫)
(赫巍巍超/古冠今)蟄蟄䋲䋲而宜子孫願播美於王風(詩序螽/斯后妃)
(子孫衆多也其詩云螽斯羽薨薨兮宜爾子孫䋲䋲兮/螽斯羽揖揖兮宜爾子孫蟄蟄兮栁文播正始於王風)
　　賀太后牋
神怡廣内夙推坤則之成(文選坤/則順成)位極常尊宜配乾稱
之大(繫辭乾天也故稱乎/父栁文配乾稱大)勤崇丕號裒對修齡恭惟
太皇太后齊曜星軒(文選星軒潤飾星軒軒轅星也謝/荘殷妃諡䇿奉軒景以柔明發迹)
(謝晀齊明后冊軒曜懐光素舒佇徳漢書權軒轅黄龍/體前大星女主象小星御者後宫屬援神契軒轅十二)
(星後宫屬石氏星贊/軒轅龍體主后妃也)發祥沙麓(詩長發其祥王莽傳皇/太后肇有元城沙麓之)
(右隂精女主聖明之祥漢元后傳元城建公曰昔春秋/沙麓崩晉史占之曰隂為陽雄土火相乘故沙麓崩後)
(六百四十五年宜有聖女興其齊田乎今翁孺之徙正/直其地日月當之元城郭東有五鹿之虚即沙麓也後)
(八十年當有貴女興云揚雄誄太隂之精沙麓之靈作/合於漢配元生成宋文帝路淑媛傳歴集周邦徽音克)
(嗣氣淳漢國沙麓發祥謝晀齊明/后哀冊文清漢表靈曽沙膺慶)言動中乎䋲矩功徳
被於詩歌輔烈祖以中興柔儀斯正(祖烈謂/孝宗)抱神孫而
内嬗大計以安(神孫謂寧宗嬗古禅字前律厯志堯嬗/舜以天下文帝紀博求天下賢聖有徳)
(之人而嬗天下焉千寳晉論堯舜内/禅體文徳也漢魏外禪順大名也)方游心少廣之庭
(荘子西王母得之傳乎少/廣莫知其始莫知其終)信比跡太任之聖(列女傳太/任王季之)
(妃溲於豕牢/而生文王)徽名疊上(詩太姒嗣徽音張/華詩徽音穆清風)鉅典載新臣
叨領邉麾阻陪朝綴唐宫受冊逖瞻萬舞之儀(韓文光/膺令典)
(受冊宫門懽心始自於内朝孝理遂刑於寰海詩簡兮/簡兮方将萬舞又碩人俁俁公庭萬舞又庸鼔有斁萬)
(舞有奕又萬舞洋洋詩正義萬者舞之總名公羊傳萬/者何干舞也籥者何羽舞也劉炫云羽者為文萬者為)
(武大戴禮湯武以萬人得天下故干舞稱萬/舞樂書武舞謂之干舞干其名也萬其數也)漢殿獻觴
竊效三呼之祝(武帝紀詔朕親登嵩高御史乘屬/在廟旁吏卒咸聞呼萬歲者三)
　　太后加尊號賀皇帝表
光動鉤鈐侈重親之孝養(史記注鉤鈐天子之御也前/天文志右旁有兩星曰鉤鈐)
(故曰天子之御石氏星經鉤鈐二星主法若近夫妻同/心逺者夫妻不和大明則羣臣奉職天下道洽雒書靈)
(准聴首戴鉤鈐足文履已胷懐玉斗孝經内事昆弟有/親親之恩則鉤鈐不離房宋均曰鉤鈐逺房則疎闊今)
(昆弟相親故天相近明其及也晉天文志鍵閉/一星在房東北鉤鈐主闗籥王者孝則鉤鈐明)名垂琬
琰蕆曠代之慶儀(竹書紀年后桀命扁伐岷山岷山女/于桀二人曰琬曰琰斵其名於苕華)
(之玉唐𤣥宗孝經序寫/之琬琰庶有補於将来)宗社有榮人祗胥抃臣聞君子
重抱孫之義(禮記君子抱孫不抱子此言孫可/以為王父尸子不可以為王父尸)生民推
尊祖之功(注見/後)故唐冊顯於懿安(唐書憲宗懿安皇后/郭氏汾陽王子儀之)
(孫居興慶宫與貞憲皇后寳厯太后號三宫/文宗謹孝事后冇禮奉觴進夀禮如家人)而漢號隆
乎長信(傅朝儀傳皇太后稱永信宫帝太后稱/中安宫成帝母太皇太后稱長信宫)雖非三
朝全盛之典要皆一時歸美之名視昔加崇在今創見
恭惟皇帝陛下緝熈王化表顯聖倫承上天與子之
心既親傳於厯數體先皇事母之禮益嚴奉於晨昏
夀袠有開徽音未鬯載肅鳴鸞之駕肆登鏤玉之文
(韓文鏤白玉之牒玉海乘翠鳯之車鏤白玉之/牒又維冊伊何鏤玉垂鴻維寳伊何範金鈕龍)雖太
極之髙可誦而不可名而薄海以外知孝而又知敬
臣濫將華指阻綴清班七六經之傳既極坤稱之美
(司馬相如封禅書襲六為七傳/之無禪繫辭坤地也故稱母)九五福之錫第勤封
祝之誠
　　賀太后牋
燕謀啓後尊歸長樂之母儀鴻號殊常丕顯思齊之聖
徳(詩思齊大任文王之母毛萇注齊/荘也詩序思齊文王所以聖也)事光史牒禮洽宸
闈恭惟太皇太后母儀天下尊極域中(劉禹錫賀表徽/號極域中之尊)
(慈仁為天/下之母)媯水源深(皇甫規女史箴唐媛興媯文母盛/周魏收後魏書二妃嬪媯虞道克)
(昌/)塗山基正(吴越春秋禹三十未娶行塗山恐時之暮/失其度制乃辭云吾娶也必有應矣乃有)
(白狐九尾造於禹禹曰白者吾之服也其九尾者王之/證也於是塗山之人歌之曰綏綏白狐九尾痝疣我家)
(嘉夷来賓為王成子室家我都攸昌天人之際於兹則/行明矣哉禹因娶塗山謂之女嬌呂覧禹行功見塗山)
(之女禹未之遇而巡省南土塗山氏之女乃令其妾待/禹於塗山之陽乃作歌歌曰候人兮猗列女傳塗山氏)
(之女夏禹娶以為妃既生唘塗山獨明教訓啟化其徳/外戚傳夏之興也以塗山詩序周南召南正始之道王)
(化之/基)羡本支於百世首推佑命之勲(詩文王孫子/本支百世)侈福
祿於萬年垂及從心之境養以天下莫伸於歸報至哉
坤元可得而形容(易至哉坤元萬物/資生乃順成天)冊寳告成(簡文頌/寳冊葳)
(蕤帝圖掩映憲宗本紀/發揚鴻休膺受顯冊)旂常増焕孝治通乎三極懽聲
匝於九圍(詩式於/九圍)臣欽覩彌文屬行邉部對金波而稱
夀厥路無繇(漢書月穆穆以金波李尋傳月者衆隂之/長后妃大臣諸侯之象也晉書后妃傳象)
(玉牀之連後星喻金波之合羲璧金樓子星如玉李月/上金波謝脁詩金波麗鳷鵲玉衡低建章杜詩金波耿)
(玉/䋲)奉玉檢以揚休乃心則喜
　　賀皇帝加太皇太后尊號表(慶元元年上夀聖隆/慈備福太皇太后尊)
　　(號曰壽聖隆慈備/福光祐太皇太后)
慶衍瑶圖備文孫之至養(唐類表踐寳/祚握瑤圖)光昭玉冊崇太
母之丕稱禮洽宸闈驩騰海縣(史記中國名曰赤縣神/州中國外如赤縣神州)
(者九乃所謂九州也/於是有禆海環之)中賀臣聞義先乎祖化始於家後
世之法姚虞必觀媯汭(帝王世紀瞽瞍妻曰握登見大/虹意感而生舜於姚墟故姓姚)
(氏海賦昔在帝媯巨唐之/世尚書釐降二女於媯汭)生民之尊后稷爰美姜嫄(姜/嫄)
(帝嚳元妃后稷之母詩厥初生民時維姜嫄生民如何/克禋克祀又赫赫姜嫄其徳不囬是生后稷降之百福)
視前懿以增輝屬熈辰之盛舉恭惟皇帝陛下徳茂成
康道隆堯舜繩繩善繼業業致思(董仲舒傳堯兢兢日行/其道舜業業日致其孝)
列聖貽謀莫重天倫之愛三宫順事共推坤極之隆恩
有加而報亦䖍位無上者名斯顯侈殊常之令典鬯有
煒之柔風(詩彤管有煒/説懌女美)臣叨與乗軺訢逢出綍朝於五
日阻陪長樂之仙班奉以萬年願頌元和之聖徳
　　賀太皇太后牋
層闈闡慶丕膺難老之符(詩永錫難老/順彼長道)前殿詒謀崇
建極尊之號一新孝理(班超傳陛下以至孝理天下/得萬國之懽心杜詩聖朝新)
(孝/理)四達懽聲中賀恭惟壽成惠慈太皇太后殿下祥
開夢月(漢元后傳元后母/夢月入懐而生后)兆卜捫天播美河洲發祥
渭涘(詩文定厥祥親迎於渭玉/海塗山之徳渭涘之祥)聴宜家之治徽風備暢
於六宫(周禮内宰以隂禮教六宫鄭𤣥曰六宫謂后也/婦人稱寢曰宫后象王立六宫而居之亦正寢)
(一燕寢五共六宫若/今稱皇后為中宫矣)俾與子之謀寳命有光於再世(齊/誥)
(宸運肇創/寶命惟新)儷重華而迪徳坐少廣以凝神(老子用志不/分乃凝於神)
龍衮稱觴竝舉日三之禮金車受冊益迎時萬之休(後/漢)
(輿服志太皇太后皇太后法駕六御金/根車玉輅輦非法駕則乗紫罽軿車)燕及雲仍(爾雅/子之)
(子為孫孫之子為曽孫曽孫之子為𤣥孫𤣥孫之/子為来孫來孫之子為仍孫仍孫之子為雲孫)冠於
今昔臣猥叨華遣欣際盛明望東朝太后之班鳬趨莫
旅上南極老人之祝鼇抃惟勤(鼇海中大鼈説文抃拊/手也楚辭鼇藏山抃張)
(衡賦登蓬萊而容與/兮鼇雖抃而不傾)
　　賀皇后牋(按寧宗元配為恭淑韓皇后繼為恭聖/仁烈楊皇后韓后慶元間崩此楊后也)
徳備思齊美妃風之克嗣(子夏毛詩序闗雎后妃之徳/也風之始也所以風化天下)
(而正夫/婦也)號隆長信顯母道之益尊歡達外區孝歸中壼
(壼苦本切爾雅宫中術説/文宫中道詩室家之壼)恭惟皇后殿下德叶坤元教
嚴陰禮俔天作合(詩大邦有子俔天之妹毛萇注俔/罄也盡也文王以太任為賢問名)
(遂卜之既吉盡禮尊敬之如/天之有女弟詩天作之合)遡日為明(揚子法言月未/望則載魄於西)
(既望則終魄於東其遡於日乎魏名臣奏帝之有后猶/日之有月也皇甫謐年厯月羣隂之宗光内日影以宵)
(曜名曰夜光栁/文助日為明)詵詵揖揖而宜子孫上體二南之化(詩/螽)
(斯羽詵詵兮宜爾子/孫振振兮詳見前)怡怡愉愉而奉太后助登萬夀之
儀玉冊揚徽椒塗増曜(應劭漢官儀皇后稱椒房詩云/椒聊之實蕃衍盈升美其繁興)
(以椒塗室亦取温暖除惡氣也文選眷椒塗於瑶臺又/椒塗弛衞又痛椒塗之光廓又踐椒塗之郁烈塗道也)
臣叨持華節欣舉縟儀周道載馳莫綴九賓之列堯門
在望第傾三祝之誠
　　冊皇后賀皇帝表(沈括筆談立皇后當降制誕告/不装告身而用冊本朝諸后皆)
　　(止用告景祐元年立/后用冊後皆循之)
移風以厚人倫造端有地(子夏毛詩序先王以是經夫/婦成孝敬厚人倫美教化移)
(風/俗)後星之配皇極作合自天(天官書中宫天極星後有/四星其一為正妃餘為嬪)
(御之屬靈憲紫宫為皇極之居晉書后妃傳序作配/皇極齊體紫宸象玉牀之連後星喻金波之合羲璧)侈
鴻號以揚徽煥翟容而增飾(翟山雉也周禮内司服褘/衣褕狄鄭𤣥云狄當為翟)
(文選痛翟褕之重晦又后車名詩翟茀以朝周禮王后/五路重翟錫靣朱總厭翟勒面繢總安車彫面鷖總皆)
(有容/葢)中賀臣聞夏之興也助徳本於塗山(書娶于塗山/注塗山國名)
(在今壽春縣東北禹娶塗山氏之女也南史后妃論輔/成君徳變理隂政謝承三夫人箴塗山翼夏有莘賛殷)
虞其欽哉觀刑始於媯汭(尚書觀厥刑于二女釐降二/女于媯汭嬪于虞帝曰往欽)
(哉/)故凡聰明有臨之主必資警戒相成之賢(詩序雞鳴/思賢妃也)
(哀公荒淫怠慢故陳賢妃貞/女夙夜警戒相成之道焉)禮舉熈朝事光前史恭惟
皇帝陛下紀綱四國規矩百王致大養於重闈載篤文
孫之慶奉明禋於太室丕昭烈祖之光位未正於椒塗
化莫延於葛谷(詩葛之覃兮施于中谷詩序葛覃后妃/之本也后妃躬儉節用化天下以婦道)
(也/)恭承慈訓喜得淑才擢從坐論之班(范曄皇后紀論/周禮后妃正位)
(宫闈同體天王夫人坐論婦禮九嬪掌教四徳世婦主/知喪祭賓客女御序於王之燕寢設官分務各有典司)
(周禮鄭𤣥注古者三夫人之於后猶/三公之於王坐而論婦禮無官職矣)嗣舉儷昇之典(文/選)
(倫昭儷昇有物有慿按宋史寜宗楊后少以姿容選入/宫慶元元年封平樂郡夫人五年進婉儀六年進貴妃)
(韓后崩遂/正中宫)嬪則著於宫壼(文選思媚諸/姑貽我嬪則)王化達於區寰
臣攝事西臺阻班北闕在天下而為母允合坤稱(馬太/后紀)
(吾為天下母而身服大練/食不求甘欲自率下也)願聖人之多男第厪封祝
　　賀太皇太后牋
副禕而立東房聿隆正號(王后首服為副周禮退師注/副之言覆其遺象若金步揺)
(詩箋副既笄而加飾説文禕蔽膝也周禮王后之服褘/衣玉海重翟出房褘衣被躬委委佗佗河潤山容魏韋)
(誕皇后親蠶頌各奉職/而承筐供副褘之六服)盛輦而臨長樂有美柔儀(董巴/輿服)
(志太后太皇太后皇后法/駕六御金根車玉輅輦)慶洽兩宫歡翔八表恭惟
太皇太后天慈敷化坤静含章(坤六三含章可貞或/從王事無成有終)義
重承祧抱神孫而内嬗(祭法逺廟為祧南史/立儲植嫡守器承祧)恩深佑命
選淑媛於後庭(詩乃如之人/兮邦之媛也)欲昭儷日之華遂正長秋
之位(漢明帝紀有司奏建長秋宫帝曰皇后之尊與朕/同體承宗廟母天下豈易哉惟鄧貴人徳冠後庭)
(乃可當之注長秋皇后所居宫也長者乆也秋者萬物/成熟之初也梁書長秋曠位前百官表應劭注大長秋)
(皇后卿也師古曰秋者收成之時/長者恒久之義故以為皇后宫名)翟車聨耀(見上/條)蠶服
同親(周禮内宰中春詔后帥外内命婦治蠶於北郊以/為祭服月令季春后妃齋戒親東鄉躬蠶蠶事既)
(登分繭秤絲効功以供郊廟之服漢官儀皇后春蠶皆/衣青手採桑而繅三盆蠒示羣臣妾從春桑生而皇后)
(親祭於苑中蠶室養蠶十箔以上羣臣妾從桑還獻蠒/於舘傅毅洛都賦桑宫繭館區制有矩后率九嬪躬勅)
(工/女)既足廣四方之風(子夏毛詩序言天下之/事形四方之風謂之雅)益將侈萬
年之福臣屬拘官守阻綴庭班
　　賀皇后牋
藹南國之風有光彤史(詩静女其孌貽我彤管范曄皇/后紀論女史彤管記功書過文)
(選託彤管於遺詠桓彥範傳詩以闗雎為始言后妃為/人闗雎之風行彤史之化修隂教懿徳更為内助五經)
(要義古者后夫人必有女史彤管之法后妃羣妾以禮/御於君所女史書其日月授之以環以進退之生子月)
(辰則以金環退之當御者以銀環進之著於左手既/御著於右手左手陽也以當就孕故著左手右手隂)
(也既御而復故/此女史之職也)嚴東朝之命登配紫宸恭惟皇后
殿下淑性天成芳猷日進(文選惠問川/流芳猷淵塞)睢河聲播
思賢才無傷善之心(詩序闗雎樂得淑女以配君子憂/在進賢不滛其色哀窈窕思賢才)
(而無傷善之心焉/是闗雎之義也)葛谷化延在女事有節用之道(詩序/葛覃)
(后妃之本也后妃在父母家則志在/女功之事躬儉節用服澣濯之衣)擢自三星之次(天/文)
(志中宮天極星後有四星末大/星正妃後三星後宫之屬也)儷於兩曜之明(成公綏/詩天地)
(不獨立造化猶隂陽乾坤垂覆載日/月曜重光理國先家道立教起閨房)承順慈顏燮和隂
敎不二其操宜君子之好逑(匡衡傳詩云窈窕淑女君/子好逑言能致其貞淑不)
(貳其操夫然後可以/配至尊而為宗廟主)則百斯男葢國人之共祝(詩太姒/嗣徽音)
(則百/斯男)臣屬拘官守阻造闕庭
　　賀皇帝御正殿表
畢親喪於素幄勉循御樂之常(終孝/宗喪)正皇位於紫宸丕
展㑹朝之慶千官鼇抃九土葵傾(登徒子好色賦/周覽九土思𤣥)
(賦思九土之殊風曹植責躬詩九土披攘文選若/葵藿之傾葉太陽雖不為之迴光終向之者誠也)
(說文黄葵嘗傾葉向日不令/照其根杜詩葵藿傾太陽)恭惟皇帝陛下舉堯
大綱纘禹舊服塞天地横四海已昭孝則之成(禮/記)
(夫孝置之而塞乎天地敷之/而横乎四海詩孝思維則)和邦國諧萬民難遏
淳音之奏遵奉常之吉制詔太僕以前陳黼座當
陽(左傳則天子當/陽諸侯用命也)龍章絢采巍巍乎宅中之勢(西京賦/據偏而)
(䂓小豈如宅中而圖大顔延/年詩奄受敷鍚宅中拓宇)穆穆然臨下之光凡在觀
瞻孰不鼓舞臣星軺濫駕雲闕阻趍更始而順民心復
覩禮文之煥麗正而化天下益知儀表之尊(易重明以/麗乎正乃)
(化成/天下)
　　賀皇帝御正殿表
密音載唘御素軫以迎祥(尚書四海遏密八/音軫車後横木)大寳有臨
坐端闈而聽治(易聖人之/大寳曰位)臣工胥抃中外聳瞻恭惟
皇帝陛下化闡邦經行隆世表三年不樂方當聖治之
更新四海為家宜示皇居之壯麗(髙帝紀天子以四海/為家非令壯麗無以)
(重威蔡伯喈賦皇家赫而天居文選壯哉帝王居/佳麗殊百城駱賓王詩不覩皇居壯安知天子尊)庸正
面南之位聿昭建極之光肅天仗以無譁(韓文天仗宵/嚴建羽旄尚)
(書人無譁叔孫通傳/無敢諠譁失禮者)儼帝容而有穆(成帝紀可謂穆穆/有天子之容矣文)
(選恢恢皇度/穆穆聖容)衆星環拱萬玉來庭道燦然而復興文煥
乎其可述臣身縻符竹夢繞觚稜(文選設壁門之鳯闕/上觚稜而棲金爵注)
(殿堂上最髙處宋馬永卿嬾真子今之闕角謂之觚稜/葢取其有四稜也柴慎微云觚酒器也腹與足皆有四)
(稜漢宫闕取其制以為角隅安獸處杜牧之詩觚/稜拂斗極囬首尚遲遲四載三七載似夢復非宜)斧扆
而朝諸侯阻陪賓綴(明堂位天子負斧依南鄉而立嚴/助傳負黼依慿玉几依讀曰扆梁)
(卲陵王綸唘應天御物負扆/臨民顔師古詩負扆延百辟)簫韶之舞百獸徒激懽悰
(尚書簫韶九成又百獸率舞韓文曾/不得與鳥獸率舞蠻夷縱觀為比)
　
　
　
　橘山四六巻十四
欽定四庫全書
　橘山四六巻十五　　　　宋　李廷忠　撰
　　　　　　　　　　　　明　孫雲翼　注
　　謝閣學葉尚書舉自代
西清學士之建崇名岀而分虎(漢文帝二年初與郡/守為銅虎符音義云)
(銅虎第一至第五發兵遣使符合乃聽受之陳琳傳/太守分國虎符受任一郡宦者傳苴茅分虎南面而)
(臣人者以千數文選分虎出守以嚢/被見嗤又留我一白羽將以分虎竹)即墨大夫之無
善譽許以續貂(齊威王召即墨大夫語之曰自子之/居即墨也毁言日至然吾使人視即)
(墨田野辟人民給官無事東方以寧是子不事吾/左右以求助也封之萬家晉書趙王倫傳倫僭即)
(帝位諸黨皆登卿相並列大封其餘同謀者奴卒/厮役亦加爵位每朝㑹貂蟬盈座時人為之諺曰)
(貂不足/狗尾續)亶為特異之知卓有至公之舉竊聞存人
所以自立(梅福傳存人所以自立也壅人所/以自塞也善惡之報各如其事)代已
亦宜相當(栁子厚與元饒之書兄之蒞政三日舉韓/宣英以代已達識多聞而習於事宜當賢)
(者斯/舉)此皆先儒之談足為今日之法侍從之間方將
㧞杞梓而收楛箘(左傳晉卿不如楚其大夫則賢皆/卿材也如杞梓皮革自楚往也尚)
(書惟箘簵楛三邦底貢厥名韓詩箘/當今聖人求侍從拔擢杞梓收楛)明聖之前豈容進
瓴甋而夸璵璠(瓴甋通作令適磚也韻㑹瓴甋謂/之甓璵璠美玉也逸論語璠璵舊)
(魯之寳玉也孔子曰美哉璠璵逺而視之煥若也/近而視之瑟若也文選瓴甋夸璠璵魚目笑明月)
(史通珍瓴甋而賤璠/璵䇿駑駘而捨騏驥)故限之以三日之期惟冀於
得一士而告(㑹要建中元年勅常參官及刺史授官後/三日舉一人以自代玉海咸平四年秘書)
(丞陳彭年請依唐故事新授常參官朝謝日進狀舉官/自代事下樞密學士馮拯陳堯叟詳議請兩省臺官授)
(訖具表舉一人自代在外者三日内具表附驛以/聞劉後村啓從槖始除之三日公車許上於一人)茍非
素窺其肝膽(莊子忘其肝膽遺其耳/目蔡邕傳輸寫肝膽)必不妄借以齒牙
自虞廷衆賢興遜睦之風故讓於契讓於蘷讓於虎(尚/書)
(禹拜稽首讓於稷契曁皋陶又/讓於夔龍又讓於朱虎熊羆)迨東都大臣盡公清之
節謂不如廣不如暢不如膺(陳蕃傳蕃代楊秉為太尉/讓曰不愆不忘率由舊章)
(臣不如太常胡廣齊七政訓五典臣不如議郎/王暢聰明亮達文武兼姿臣不如弛刑徒李膺)豈伊簿
書冗瑣之流亦在簪槖推揚之數如某者嗇於賦授強
厥操修披巻莫窺姬孔之牖牕弄翰豈識曹劉之畦徑
(選詩弱冠弄柔翰杜詩氣/摩屈賈壘目短曹劉墻)自顧鐵心石腸難取媚於世
(晉書隠逸傳夏統字仲御隱身不仕賈充引船與語其/應如響充令妓女盛服繞船三匝統危坐如故若無所)
(聞充曰此吳兒木石心腸也皮日休桃花賦序余嘗慕/宋廣平之為相貞姿勁質剛態毅狀疑其鐵腸而石心)
(不解吐婉媚辭然觀其文而有梅花賦清便富豔得南/朝徐庾體不類其為人也郭子儀傳秉貞蹈義鐵心石)
(腸/)渠肯梔言蠟貌妄求售於朝(柳文今之梔其言蠟其/貌以求賈藝於朝者當)
(其分則喜一誤而過其分則反怒曰予/曷不至於公卿然而至焉者亦良多矣)從諸生游寂寞
之濱敎僅行於泮水率吾農耕嶔崟之上政惟慕於魯
山(張衡傳嘉曾氏之歸耕兮慕歴陵之嶔崟崟音吟嶔/崟山貌唐魯山令元徳秀河南人介潔質朴誠信待)
(人天下高其行/稱曰元魯山)雖嘗被兩地之薦論固已絶九霄之榮
望朅來於此飢使之然三公縱有知音人一生終費造
化力儻非具眼疇克裏言(左傳寡人出伯父無/裏言入又不念寡人)兹葢伏
遇某官冠冕儒流(蜀志龎統少時往見司馬徳操徳操/採桑樹上統乃樹下自晝達夜談論)
(稱之為南/州冠冕)權衡國論佐天子相天下已素存逺大之規
模開賢館延賢人欲共立光明之事業扶持弱植洗濯
幽埋嬀閣崇班本以寵建旟之行(嬀閣華文閣也慶元/二年置藏孝宗御製)
(詔辭有華協堯章之煥文光舜哲之/明之句故云嬀閣且摘御批中語也)齊卿下品乃令充
越俎之代(莊子庖人雖不治庖尸/祝不越尊俎而代之矣)初不緣介紹之助又
非徇故舊之私數語品題衆聽驚駭以粹淵之譽黼藻
陋學以雅贍之名宫商猥文(西京雜記合綦組以成文/列錦繡而為質一經一緯)
(一宫一商此賦之迹也宇文逌庾信集序發言而宫商/應揺筆而綺繡飛孫光憲北夢瑣言前進士沈堯有洞)
(庭樂賦韋八座岫謂曰朝賢此賦乃一片宫商也宋葉/廷珪海録碎事沈約謝朓王融等文皆用宫商分平上)
(去入四聲時人/謂之永明體)謂試邑而著聲稱蔑聞撫字之術謂代
臣而允公議安得論思之才念其久孤於外官(終軍傳/孤於外)
(官/)姑以借重於當路與之過分受者胡顏某敢不勉策
愚駑追攀良駿一眄增價忘其身之在塵泥九殞酬恩
誓此心之如河水(左傳所不與舅氏/同心者有如白水)
　　謝陳中書舉陞陟
袖製錦之刀深負多傷之懼簪判花之筆遽騰過實之
褎惟要人言語之不輕信小吏功名之有託如某者嗇
於賦授强厥操修(同前/云云)三公縱有知音人孤生終費造
化力欲圖宛轉於半刺猶欠闗陞之一章具眼相逢引
手獨援兹葢伏遇某官諸儒冠冕四海舟航以端潔之
操儀禁塗以簡古之文發帝令佐天子相天下已先存
逺大之規模開賢館延賢人欲共建光明之事業扶持
弱植洗濯幽埋虎榜首登每加念同袍之士(詩豈曰無/衣與子同)
(袍韓詩府/公舊同袍)鴛班末綴未容著束帶之人(吳靖為長沙令/歎曰讀五車書)
(辛苦十年不得綴/鴛鷺班詳見後條)方此陸沉慨然汲引洪以青雲之價
(文選朂以丹霄之/價𢎞以青㝠之期)蔚為墨綬之光(山谷詩牛世/功名今墨綬)某敢不
務澡其身益耘所學銜環結草未足酬咳唾之恩(齊諧/記𢎞)
(農楊寶幼見黃雀為梟所摶墜於樹下又為螻蟻所噬/實收養羽成積年忽哀鳴繞堂數日乃去後化為黃衣)
(童子銜璧來報曰我西王母使者君仁愛救拯實感存/濟以白環四枚與寶令君子孫世世潔白位登三事當)
(如此環矣寶名位日隆于震震生秉秉生賜賜生彪四/世名公傳載𢎞農楊氏高都東房承四太尉之後世傳)
(黃雀所銜玉環至天寶中為楊國忠所奪蔡邕論昔日/黃雀報恩而至結草事已見宋之問與呉競書生負食)
(花之惠死效結草之誠駱賔王啓沉骸九死終望銜環/殞首三泉猶希結草又白羽書生自銘恩於食稻黃衣)
(童子將賽徳於餐花李商隠啓孔龜效印未議於酬恩/楊雀銜環徒聞於報惠又將酬楊寶就雀求環欲答孔)
(愉從龜覓印文選咳唾為恩盻睞成飾王季籍上/牛𢎞書咳唾足以濟活枯鱗吹嘘可以飛騰窮羽)附驥
攀鴻尚許借飛騰之勢(王褎四子講徳論夫蚊䖟終日/經營不能越階序附驥尾則渉)
(千里攀鴻翮則翔四海劉峻廣絶交/論附騏驥之旄端軼歸鴻於碣石)
　　上廟堂
職重親人訪疾苦於延英之殿(唐六典貞元四年上召/京兆府諸縣令對於延)
(英殿訪以人之疾苦且/勉慰之各賜衣一襲)禮先下士進狂愚於光範之門
俾得自輸庸觀所藴從古有子男之職在今為令長之
官(左雄傳今之墨綬猶古諸侯注/墨綬謂令長即古子男之國也)元元至衆實繫命於
斯(文帝紀以全天下元元之/命武帝紀勸元元厲蒸庶)空空不學幾墻面而巳(尚/書)
(不學墻面/蒞事惟煩)所以廟論尤嚴推擇選格不許僥踰必舉者
五人而後與朝籍之通(陳湯傳宜以時解縣通籍注/通籍不禁止令得出入也)凡
上而六院乃先處縣章之最(紹興二年御筆非兩任/知縣不除監察御史)屬
時多故計效惟艱財賦促辦則生人之膏血已窮期㑹
稍遲則上府之譴訶立至責以撫摩之實惠信乎拘閡
而難存譬猶掣肘而求善書(家語宓子賤仕魯為單父/宰恐魯君聽讒不得行其)
(政請君近史二人與俱至官使之書輒掣其肘書不善/又怒之二史以告魯君魯君以問孔子孔子曰宓不齊)
(君子也意者以此為諫乎公悟使人告之曰從子之制/宓子遂得行其政單父治焉秦開啓不憚折腰彭澤之)
(米能幾況多掣肘/陳畱之牘易聞)絆足而望千里(文選處此而求大功/猶絆騏驥之足而責)
(以千里之任檻猿㺅之勢/而望以巧捷之能者也)且宣之屬邑可數(寧國府在/漢為宣城)
(郡唐為宣州/宋改寧國府)唯旌焉累政不綱(旌徳本漢涇縣唐寶/應中析太平縣置)百
蠧所侵五技莫措官無尺籍而文帳變弄於黠胥之手
(六典一歳一造計帳續㑹要比部勾掌天下文帳又唐/𤣥宗以宇文融為勸農使勾檢帳符唐有造帳籍判户)
(部符下諸州/令造帳籍)產歸富室而稅物坐畱於窶人之家(霍光/傳諸)
(儒生多/窶人子)徤訟輩肆持控之戈矛(易訟上剛下/險險而健訟)攬納戸為
姦欺之囊槖(刑法志姦豪擅私為之囊槖注/言容隱姦邪若囊槖之蔵物)又況窮山
不通舟楫乃踰二百里輸米以實州倉狹谷無多繭絲
率計五千疋市絹而供戸部榷酤廢地理額依元田畝
落江征租如故民困已甚吏良其誰非得疏通敏劭之
才安有整辦修明之治如某者大拙難化(柳文臣有大/拙智所不化)
(醫所不攻威不/能遷寛不能容)小亷自持(賈誼傳飾小行競小/亷以自託於鄉黨)初收科
級而齒尚清洎脫選坑而頭已白石田茅屋念鄭廣文
作歸來賦而未成(杜詩先生蚤賦歸去來石田/茅屋生蒼苔張衡有歸田賦)山縣竹
林謂韓昌黎讀出宰書之可慕適繼踵頽車之後乃墮
身沸鼎之中剔抉弊根植扶生意猛以濟寛寛以濟猛
初無偏勝之心(家語政寛則民慢慢則糾之以猛猛則民/􁎘殘則施之以寛寛以濟猛猛以濟寛)
(寛猛相濟/政是以和)官不擾民民不擾官粗得相安之道珥筆之
風少革(山谷集使珥筆敎/訟者傳問孝之章)係纆之地常空(纆音默說文/索也增韻三)
(股曰徽兩股曰纆易繫用徽纆寘/於叢棘漢書賈誼賦何異紏纆)書旱書水而書螟何
隣邦之多難(春秋書螟為災也詩/去其螟螣及其蟊賊)登麥登蠶而登穀幸
吾境之獨豐因民之有餘力而建河橋(秦昭王四十九/年初作河橋晉)
(書杜預傳預以孟津渡險請建河橋於富平津議者以/為殷周所都歴聖賢而不作者必不可立故也預曰造)
(舟為梁則河橋之謂也橋成帝從百寮/臨㑹舉杯屬預曰非君此橋不立也)慮士之無常心
而創學廩人免病渉俗期化成用兹微勞遂以善罷茍
妄自誇詡豈能揜當道之耳目(長楊賦誇詡衆庶揚雄/傳奢麗誇詡詡大也)
特拙於干請不復挂諸公之齒牙(叔孫通傳此特羣盗/䑕竊狗盗何足置齒)
(牙間/哉)豈期賢侯獨異流俗因輿言而採聽(左傳聽輿人/之謀注言從)
(衆/計)以謬狀而薦聞所訢更化之期方嚴責實之政可進
則進毋亷於自進(韓文可舉而舉焉不必讓其自舉/也可進而進焉不必亷於自進也)當
言即言胡訥而不言(韓文故事有當/言未嘗敢不言)其在元工必無棄
物恭惟某官望隆時棟識炳神蓍(史記蓍千歳則一本/百莖其下必有神龜)
(守/之)自天生賢才猷亞於申甫(詩維嶽降神生甫及申/維中及甫維周之翰)仍
世作相勲業過於韋平(班固叙傳𤣥成退讓仍世作相/晉載記謝混仍世再相一門雨)
(封平當傳漢興惟/韋平父子至宰相)扶傾靖難於聲色不動之間(文選以/靖難之)
(功進爵為侯/又靖難河濟)聚精㑹神於論說無疑之際(王褎聖主得/賢臣頌聚精)
(㑹神相得益章又上下俱欲懽/然交欣千載一㑹論說無疑)姦黨去而國有元氣公
道立而人無倖心謂權綱實在於謹持則名器豈容於
輕假(左傳惟名與器/不可以假人)内外治恢張之有叙小大臣磨淬
以承休(淬亦作焠史記天官書火與水合為焠王襃傳/清水焠其鋒注焠謂燒而内水中以堅之也)
猋舉景從(猋音標爾雅扶搖謂之猋封禪文武節猋逝/曹植七啓風厲猋舉揚雄羽獵賦猋拉雷厲)
(長楊賦電發猋騰賈誼過秦論/贏糧景從言如景之隨形也)氣求聲應(易同聲相應/同氣相求水)
(流濕火就燥雲/從龍風從虎)飛鴻振鷺悉歸梁國之網羅(詩鴻鴈于/飛肅肅其)
(羽又振鷺于飛于彼西雝振衆也鷺白鳥以喻潔白之/士吕溫文網羅遺賢推轂羣英玉不韜輝蘭無沉馨飛)
(鴻出冥振鷺在庭西京雜記梁孝王好營宫室苑囿之樂/作曜華宫築兎園園中有百靈山山有膚寸石落猿巖)
(棲龍岫又有鴈池池間有鶴洲鳬渚其諸宫觀相連延/亘數十里竒果異樹瑰禽怪獸畢僃王日與宫人賓客)
(釣弋/其中)枯木朽株獨乏鄒生之根柢(鄒陽傳明月之珠夜/光之璧以暗投人於)
(道路人無不按劍相眄者無因而致前也蟠木根/柢輪囷竒離而為萬乘器者以左右先為之容也)敢持
孤意輒附榮光冒千巖之險而過一闗誠為不易涉九
淵之深而求至寶亟徃何疑
　　再上史丞相
再提筆福蒼生俱徯埏陶之久三吐餐接白屋靡嫌贄
見之繁(荀子周公曰吾所執贄而見/者十人還䞇而見者三十人)俾賢愚無同滯之
憂(孔帖常衮當國惟文辭入第乃/得進然無所甄異賢愚同滯焉)在朝野有咸和之慶
凡一相處乎内(公羊傳天子三公者何天子之相也天/子之相則何以三自陜而東者周公主)
(之自陜而西者召公/主之一相處乎内)欲萬物得其平(陳平傳宰相者上/佐天子理陰陽順)
(四時下遂/萬物之宜)栽者培之傾者覆之初何用意往者屈也來
者伸也蓋亦因時(繫辭往者屈也來者伸/也屈伸相感而利生焉)鳶飛魚躍於
二氣交感之間荔挺芸芳於一陽初升之後有機緘自
不容己是綱維所主其誰(莊子天其運乎地其處乎日/月其争於所乎孰主張是孰)
(綱維是孰居無事而推行是/意者其有機緘而不得已耶)屬名教之偉人(薛廷珪行/崔㳙制公)
(台華冑名/教偉人)作宗師於善類恭惟某官才軼諸老學抉先
賢以社稷之安危寘於懷以天地之生殺權其用流共
殛鯀悉出深謀(謂誅韓侂胄竄陳/自强蘇師旦輩)召鄒延枚共更善化
(文選召鄒生延枚叟韓詩竝召賔/客延鄒枚謂召用婁機樓鑰等)坐論道以得經邦之
要(文選坐而論/道勸以觀徳)世載徳而成柱國之强(楊震傳楊氏載/徳仍世柱國文)
(選世載忠賢又奕世載/徳霍光傳為國柱石)滅甲兵安井田欲迓昇平之運
(劉時舉通鑑嘉定二年/汰淮襄忠義民歸農)斡璇衡掲日月方資燮正之功
極負扆之眷知即倚廬而復起(嘉定元年十一月史彌/逺丁母憂皇太子請賜)
(彌逺第於行在令就第持服許之/二年五月彌逺起服為右丞相)羽儀黃閣移孝為忠
掌握紫樞濟文以武(同知樞/密院)東禁藉師承之益(齊語正/體東儲)
(又養徳東朝廣𢎞明集養道/春禁虞世南詩乘星開鶴禁)北隣脩賓服之恭有是伐
閱功勞豈漢之富民矦而可擬(史記功臣表明其等曰/閥積其功曰閱韋彪曰)
(士宜以才行為先不可純以伐閱唐𤣥宗謂張九齡曰/卿嫌牛仙客寒㣲如卿有何閥閲田千秋傳立拜千秋)
(為大鴻臚代劉屈氂為丞相封富民矦千秋無他材能/術學又無伐閱功特以一言寤主旬月取宰相封矦世)
(未嘗/有也)全其典刑號令雖唐之大國臣而莫加聽如綍之
王言踐維垣之父業(彌逺父浩孝/宗朝宰相)某道傍苦味(王戎傳/嘗與羣)
(兒戲於道傍見李樹多實等輩競趨之戎獨不徃或/問其故曰樹在道邊而多子必苦李也取之信然)石
上寒根(韓詩栢生兩石/間萬歳終不大)竊有司之第垂三十年閱在官
之簿才八九考鄧仲華可郡文學乃分之宜(鄧禹字仲/華見第一)
(卷韓文投閒置/散乃分之宜)孟公綽為縣大夫曷云其稱雖絃歌兩
地諠寂之有間而金石一心夷險之不渝力持清勤振
起頹廢刑常空於貫索(史記天官書有句圜十五星屬/杓曰賤人之牢其牢中星實則)
(囚多虚則開出注句圜其形如連環即貫索也石氏星/經貫索九星在七公前為賤人牢口一星為門門欲開)
(開即有赦九星皆明天下獄煩七星見小赦六星五星/大赦動則斧鑕用中空則更元孫逖云貫索星少獄無)
(囚/也)政亦辦於蠒絲蜚不為災(左傳隱公元年有蜚不為/災亦不書注蜚負蠜也扶)
(味/切)厖無夜吠(詩無使厖也吠說文犬之多毛者劉寵傳/寵拜㑹稽太守簡除苛煩郡中大化徴為)
(將作大匠山陰縣五六老叟自若邪山谷間出人齎百/錢以送寵曰自明府下車以來狗不夜吠民稀見吏故)
(自扶奉送古詩雨後有人/耕緑野月明無犬吠花村)三年登稔四境晏熈與民相
安初非以賢得以道得以治得(周禮太宰之職以九兩/繫民三曰師以賢得民)
(四曰儒以道得民/七曰吏以治得民)在已無愧焉知不忍欺不敢欺不能
欺既誤竹符使之薦聞又叨荷槖英之舉代幸逃吏議
(陳湯傳卒從吏議文/選䧟於文吏之議)復作京遊(韓詩京遊歩方振/李詩京洛事遨遊)一書
登徹於廟堂半歳滯留於邸舍(朱買臣傳買臣免待詔/嘗從㑹稽守邸者寄居)
(飲/食)裵回顧影(裵回不進貎漢高后紀徘徊往來息夫躬/傳鸞徘徊兮思𤣥賦馬倚輈而徘徊史記)
(司馬相如/傳裵回)顦顇失容索米長安中妄自希於暮召(東方/朔傳)
(臣言可用幸異其禮不可/用罷之無令但索長安米)賣卜成都市杳難問於天津
(漢書嚴君平卜筮於成都市以為卜筮者業賤而可以/惠衆人有邪惡非正之問則依蓍龜為言利害與人子)
(言依於孝與人弟言依於順與人臣言依於忠各因勢/道之以善從吾言者已過半矣荆楚歳時記漢武帝令)
(張騫使大夏尋河源乘槎經月而至一處見城郭如州/府室内有一女織又見一丈夫牽牛飲河騫問曰此是)
(何處答曰可問嚴君平織女取搘機石與騫而還後至/蜀問君平君平曰某年某月客星犯牛女搘機石為東)
(方朔所識獨異志海若居海島每至八月即有流槎過/如是累年不失期其人齎糧乘槎而徃及至一處見有)
(人飲牛于河又見織女問其處飲牛之人曰可歸問蜀/嚴君平當知之其人歸詣君平君平曰某年月日有客)
(星犯牛斗計時即汝也其人乃知隨流槎到天津爾雅/析木謂之天津箕斗之間漢津也郭璞注津漢津也箕)
(龍尾斗南斗天漢之津梁宋之問詩/還將織女支機石來訪成都賣卜人)㑹上衮之顓朝(牟/融)
(傳贊牟公簡/帝身終上衮)覩洪鈞之重轉昭蘇久困喜躍自鳴由鳬
鶩之行而望鵷鷺之班固知遼絶(韓文吏抱成案詣丞鴈/鶩行以進又丹掖列鴛)
(鷺/)脫蛇䑕之賤而為龍虎之用實在生成(東方朔答客難/抗之則在青)
(雲之上抑之則在深淵之下用之則為虎不用則/為䑕李詩君失臣兮龍為魚權歸臣兮䑕變虎)迫切
投辭䖍恭竢命
　　除鄂倅謝廟堂(鄂即今武昌周夷王時地屬楚楚/熊渠封其子為鄂王始名鄂隋置)
　　(鄂州宋以鄂州屬荆湖北路地志雲夢之南屬/鄂楚辭乘鄂渚而反顧兮選詩鄂渚同游衍)
凡骨難仙有辜造化(神仙傳神告墨子曰子有仙骨杜/詩自是君身有仙骨王烈之安成)
(記縣人有謝廪者行日忽遇雲霧之中有一人乘龜而/行廪知神人拜求隨去曰汝無仙骨不得也北夢𤨏言)
(蜀朝有小朝壬裴璨俸薄且間或勸求宰一邑裴曰今/之畿縣非有仙骨何以得羅隠啓嵇康骨俗徙矜養性)
(之能李廣數竒豈是用兵之罪呉荆溪啓凡骨難仙塵/容易老洪平齋啓骨凡無仙去之縁春到有物華之意)
壯心易老早合歸耕荷上宰之曲成叨大邦之半刺未
容彯組問煙霄之路(韻㑹彯彯長組貎文/選彯組雲臺者摩肩)猶得坐輿觀
江漢之流咸謂拙謀自知過分伏念某五窮者技百醜
其形(韓詩何用養/汝百醜形)小鷽之搶榆枋烏敢笑鯤鵬之運(莊/子)
(北㝠有魚其名為鯤鯤之大不知其幾千里也化而為/鳥其名為鵬鵬之背不知其幾千里也是鳥也海運則)
(將徙於南㝠蜩與鷽鳩笑之曰我决起而飛搶榆枋/時不至而控於地而已矣奚以之九萬里而南為)孤
鴻之喋秕稗僅堪伍雞鶩之羣(博物志雁多羣而鴻寡/侣韻㑹啑喋水鳥聚食)
(貎司馬相如賦唼喋青藻西京雜記唼喋荷荇出入蒹/葭禽經水生之鳥咮多圓而善唼左傳用秕稗也注秕)
(榖不成稗草之似穀者賈誼新書鄒穆公令食鳬鴈者/必以秕博雅鳬鶩􁈽也􁈽今文作鴨一名鶩一名舒鳬)
(屈原卜居將與雞鶩争食乎北史盧思道周時為武陽/太守位下不得志為孤鴻賦以寄情其序云雅歩清音)
(逺心高韻鵷鸞以降罕見其儔而鍛翮墻陰/偶影獨立唼喋秕稗雞鶩為伍不亦傷乎)胡弗揆量
妄希簡拔然與其進也潔夫巳以進而其求也異乎人
之求嘗慕先賢重於去父母之邦豈隨末俗紛然趨利
名之府清明所照白黑自分(劉向傳黑白不分邪正雜/揉薛宣傳所貶退稱進白)
(黑分明楊震傳白黑溷淆清濁同原班固傳白黒簡心/蔡邕傳督察奸枉分别白黒馮衍傳省羣議之是非詳)
(羣言之白黑朱浮傳豈不粲然黒白分明王尊傳惟明/主參詳使黑白分明司馬遷傳賢不肖自分白黑廼形)
(杜詩所以分黑白洪平齋/啓黑白既分丹青自炳)矧當圖乂以更張務在責成
於撫字居官不治合如楚子文三已之入境無災此固
魯中牟一異也有斯績用不我瑕尤故賤名達朝廷或
輓之或推之(左傳或推之或輓/之欲無入得乎)非公議在廟堂孰主是
孰維是上書盖喜於自衒(東方朔傳上書言得/失自衒鬻者以千數)獻冶乃
疑其不祥方歸興在萬山之間(張乖崖守蜀有録事參/軍老别去留詩曰秋光)
(都似宦情薄山/色不如歸興濃)忽除目自九天而下(李詩欬唾/落九天)俾乘别
駕往佐名藩鸚鵡洲前平分清景(鸚鵡洲在武昌城西/南庾信賦藏船鸚鵡)
(之洲白樂天詩紅葉林籠鸚鵡洲岑參詩衣/霑鸚鵡洲邊雨崔灝詩芳草萋萋鸚鵡洲)貔貅帳下
密贊邊籌俱非小器之能勝抑見鴻鈞之善與兹葢伏
遇某官量涵無際識炳有融(詩昭明/有融)以君子育材之道
相其君(韓文孰能教育天下之人材將非吾君與吾相/乎孰能教育天下之英材將非吾君與吾相乎)
以國家尊賢之經治其國揮沐吐餐而忘勌(高彪傳昔/周公旦父)
(文兄武九命作伯以尹華夏猶揮沐吐/餐垂接白屋王褎傳周公躬吐握之勞)離疏釋蹻以皆
徠(王襃傳離疏釋蹻而享膏粱注離此疏/食釋此衣蹻師古曰蹻即今之鞋耳)雖愛名器不
輕以假人而執權衡莫先於平物有能者進而不能者
退允合僉言無亷之實而竊亷之名詎容濫吹葢將導
王澤以被於下又須更民治以究所長(蕭望之傳所用/皆更治民以考)
(功/)挈此虚庸任之闗決某敢不悉心砥厲委命埏陶(過/泰)
(論委命下吏禰衡/鸚鵡賦歸窮委命)苟捨此官安得有南樓之勝(九江録/庾亮任)
(武昌諸佐吏殷浩等乘秋夜佳景共登南樓俄而不覺/亮至衆將避之公曰老子於此興復不淺便坐談詠至)
(今名庾/公樓)欲觀竒士固難希東閣之留(朱雲傳薛宣為丞/相雲往見之宣備)
(賓主之禮從容謂雲曰在田野無事且留我東閣可/以觀四方竒士雲曰小生乃欲相吏耶宣不敢復言)
　　通范運使
行臺之聮郡組仰欽節制之尊别駕之旅賔筵實贊籌
謀之末昔雖忝同進士之列(李肇國史補得第謂之前/進士俱㨗謂之同年李絳)
(曰進士明經大抵百人吏部/得官至千人私謂為同年)今敢居半刺史之名獨以
三階之久違忽此二天之下照喜極舞手詞能矢心恭
惟某官學致逺而鈎深(繫辭探賾索隠鈎深致/逺以定天下之吉凶)智融内
而光外(韓文服仁食/義融内光外)藏器甚偉(易君子藏器於身待時/而動孔融傳高明必為)
(偉/器)得輿則亨(剥上九君子得輿象曰/君子得輿民所載也)世上文章孰踰岷
山巴江之秀氣(水經岷山江水出焉注岷山即瀆山又/謂之汶阜山三國志秦宓對夏矦纂曰)
(蜀有汶阜之山江出其腹帝以㑹昌神以建福故能沃/野千里三巴記閬白水東南流曲折三迴如巴字一説)
(堯羿斷脩蛇于洞庭世稱/巴陵者蛇之死其骨為陵)物表風韻真是方壺員嶠之
勝流(北山移文亭亭物表列子渤海之中有大壑中有/五山岱輿貟嶠方壺瀛洲蓬萊臺觀皆金玉所居)
(皆神聖之種任昉述異志/貟嶠山名還丘互見前)持月賜之筆以儀天朝(韓文/吾知)
(去是而羽儀天/朝也不逺矣)衣晝行之錦而榮鄉國方巻甲定盟之
後念係兵轉食之艱洞達源流恢張綱紀木牛運流馬
運妙傳蜀相之遺銅虎符竹使符乃借漢郎之重(漢書/文帝)
(紀初與郡守為銅虎符竹使符注國家當發兵遣使者/至郡合符符合乃聽受之皆以竹箭五枝長五寸鐫刻)
(篆書第一至第五以代/古之珪璋從簡易也)故民不益賦而用自足(蕭望之/傳百姓)
(猶不加賦而軍用給漢志桑𢎞羊為治粟都尉民不益/賦而天下用饒唐書歴代操利柄為國計者莫不損下)
(益上危人自安變法以弄權斂怨以搆怨者皆有之矣/如劉晏通壅滯任材能富其國而不勞於民儉其家而)
(歸利於衆第五琦促辦應卒民不加賦而國豐饒亦庶/幾矣第五琦拜江淮租庸使遷轉運人不益賦而用饒)
雖國有流災而僃在先萬竈皆春百城不夜(齊地記不/夜城在陽)
(城東南郡國志登州文登縣有不夜城即秦始皇欲觀/日處漢書地理志東萊郡有不夜縣注古有日夜出於)
(東萊萊子立此城以不夜為名杜詩不/夜月臨闗東坡詩雪月長臨不夜城)隠然强勢憺乎
殊隣登庾亮之南樓坐得折衝之畧開平津之東閣行
為作輔之謀泥詔其頒(天子六璽皆以紫泥封之故曰/紫泥詔李詩鳯皇丹禁裏銜出)
(紫泥/書)脂車以俟(詩爾之亟行遑脂爾車又/載脂載牽脂之使滑澤也)某結髮自立
(結髮言始勝冠李廣/傳結髮與匈奴戰)濫巾無聞(北山移文竊吹/草堂濫巾北岳)擕持不
肖之資掇拾有司之第顧嗜好酸寒之獨異(柳文凡人/好辭工書)
(者皆病癖也吾嘗見病心腹人有思啗土炭嗜酸鹹者/不得則大戚韓詩雲夫吾兄有狂氣嗜好與俗殊鹹酸)
惟生活冷淡之是親(摭言裴令公居東洛夜宴聮句元/白有得色次至楊汝士曰昔日蘭)
(亭無豔質此時金谷有高人白樂天知不能加遽曰笙/歌鼎沸勿作此冷淡生活元㣲之謂樂天能全其名)
粤自授文適逄知己誇黃絹於㓜婦初乏好辭(漢邯鄲/淳作曹)
(娥碑蔡邕題其石曰黃絹㓜婦外孫韲臼楊脩曰黃絹/色絲絶字㓜婦少女妙字外孫女子好字韲臼受辛辭)
(字曹操行三十里方悟歎曰有智無智較三十里典畧/楊脩有才知魏文為世子歴陳太丘碑過見碑題黃絹)
(云云魏文思之不解問徳祖即答曰陳實之墓蔡邕之/辭鍾繇之書此絶妙好辭也魏文曰才與不才相較四)
(十里也劉孝標云魏武楊脩/未嘗過江意當以此為正)賜墨綬於老矦終非善履
幸逃吏議漫作京游在長者誠有味其言奈君門不可
徑而入(韓文君之門不可徑而入兮遂從試/於有司又君門不可入勢利互相摧)暮鳥巳勌
自合知還(文選雲無心而出/岫鳥倦飛而知還)寒蠅甚痴尚須驅去(韓詩/癡如)
(遇寒蠅又朝蠅不須驅六一居士詩/自是少年豪橫過而今癡鈍若寒蠅)雖云外司馬也抑
有小朝廷焉吏職脩明使條寛大念成名共記之有舊
(摭言神龍以來杏園宴後於慈恩寺塔下題名/楊萬里詩入座能分一日光題名猶記榜中黃)將改容
加飾之又新靡待及𤓰遽令受粟武昌號多士豈資闗
決之才(晉書陶侃傳鎮武昌時武昌號/為多士殷浩庾翼等皆為佐吏)廣平沉下寮尚
假察亷之庇(趙廣漢傳察亷為陽翟令張敞傳察亷為/甘泉倉長蕭望之傳察亷為大行治禮丞)
有勤歸嚮未易敷云
　　通趙總領
連十萬師而給餉逺揚英簜之光(周益公集王之望持/節入蜀以王官總軍)
(賦適金人渝平王師十萬攻取郡縣保守闗隘累月不/解甲公與將帥議論往復費金榖巨萬計而儲偫素備)
(蜀人/不知)同二千石以承流近假箳篂之庇(董仲舒策郡守/縣令民之師帥)
(所使承流而/宣化者也)祗事有日榮遇自天恭惟某官周麟趾之
遺風(詩麟之趾/振振公子)唐虬髯之真種(杜詩汝陽讓帝子眉宇/真天人虬髯似太宗色)
(映塞/外春)所居國重(史記齊世家夷吾所居國重/戰國策所在國重所去國輕)自與人殊
(杜詩高帝子孫盡隆/凖龍種自與凡人殊)高挹儁科驚學海文河之浩蕩(唐/文)
(粹序天下之人始知文有江而學有海上官儀詩浩蕩/文河注駱賓王啓文河飜浪織玉瀲以韜霞學海驚瀾)
(綴珠聫/於濯錦)晉儀要貫覩郎星卿月之輝煌凡所踐揚妙於
裁剸(剸音轉説/文截也)崇牙既植則藩垣斯固(詩价人維藩/太師維垣)直
指所臨而獄岸以清(詩哀我填寡宜岸宜獄漢書刑/法志獄豻不平注獄豻獄訟也)積
三年至九年之儲已著將輸之效由一路總六路之任
更資供億之勞自青海苞戈之餘而潢池弄兵者衆瘡
痍未復饑饉荐臻(詩天降喪亂/饑饉荐臻)四郊之壁壘固多(禮記/四郊)
(多壘卿大/夫之恥也)千里之舳艫弗繼要令民不加賦而用度足
須知國必有人而根本强卓爾蕭晏之才(蕭何傳何守/闗中計戸轉)
(漕給軍劉晏傳代宗擢晏領東都河南江淮/轉運使歳輸四十萬斛陳諌以為管蕭之亞)出乎間平
之冑(舊唐書霍王元軌高祖子也太宗問羣臣曰朕子/弟孰賢魏徴對曰臣愚闇不盡知其能惟吳王數)
(與臣言未嘗不自失上曰卿以為前代誰比徴曰經學/文雅亦漢之間平也唐太宗冊文建官之道實資明徳)
(列爵之義必俟茂親故鄭晉佐周功宣於□亮間平輔/漢業崇於藩屏又封周王詔方導徳於間平周必大啓)
(學高歆向徳茂間平孫逢吉啓以間平禮樂之英與晁/董方聞之選野客叢書事有承襲用之不以為異者如)
(宗室用間平二字之類是也河間東平漢家二王封號/難於拆用間猶言中耳今言間平似無義理然北史論)
(齊文襄諸子雖有謝間平徐陵啓有/間平就國之語則此二字其來舊矣)獨持貨柄盡護戎
弢(總領帶報發御前軍馬文字/莊子從說之則以金版六弢)寛宸旒北顧之憂非公
何恃正揆席左虚之位不晩遄歸某居家自修游世寡
與甫脫選坑於獨冷之地又償縣債於多艱之時好絃
歌而不衰魯孔子所願學也(家語孔子厄於陳蔡絶糧/七日藜藿不充孔子愈慷)
(慨講誦絃/歌不衰)歸田園而未遂陶元亮真何人哉(吳靖為長/沙令一日)
(自歎曰讀五車書辛苦十年不得綴鵷鷺班/髮白踪跡飄零尚為百里陶元亮復何人耶)朅來上都
阨在逆旅(逆旅客舍也左傳􁀇於逆旅史記雖逆旅之/宿不勤於此矣晉書潘岳傳國語曰許由辭)
(帝堯之命而舍於逆旅詩外傳曰晉陽處父過寗舍於/逆旅談賓録馬周西行長安至新豐宿於逆旅主人唯)
(供諸商販而不顧周遂命酒悠然獨酌主人翁深異之/摭言熊執易赴舉行次潼闗秋霖月餘滯於逆旅俄聞)
(隣店有一士吁嗟問之曰前光山令樊澤舉制科至此/馬斃囊空莫能自進執易遽以所乘馬倒囊濟之澤明)
(年登科六一居士詩道路今猶困旅人東坡詩逆/旅擔夫相爾汝駱賓王啓遂歸逆旅再軫危途)皇天
豈無於老眼(杜詩皇天無老/眼空谷值斯人)公台亦有於知音弗能持
矛盾以爭名(韓詩念昔塵埃兩相/逢爭名齟齬持矛盾)姑且貪釡鍾而逺仕
(王勃書脅息側足求哀鍾釡之/間低首俛眉取濟升斗之末)當行臺之治所趨别駕
之戍期僃訪問於朝夕之間賓筵甚設(史記范雎傳/食飲甚設)免
震凌於風雨之際國棟焉依喜溢於中言宣㒺旣
　　通王運使
同年疎若晨星獨仰階符之峻(劉禹錫送張盥赴舉詩/序吾不幸向所謂同年)
(友當其盛時聯轡舉鑣亘絕九衢若屏風然今來落落/如晨星之相望東坡詩吾州同年友粲若琴上星王臞)
(軒啓數父執於慈恩之塔疎若晨/星稱門生於通徳之鄉恍如霄漢)二天臨乎冀部預增
泥軾之榮屬方問趨戍之津知己揆建臺之日承顏滋
邇詗候宜先(詗音偵韻㑹知處告言也淮南王/傳為中詗長安注有所候俟也)恭惟某
官今古胸襟聖賢歩驟(孝經鉤命訣三/皇歩五帝驟)縱橫陳禮樂之
字(方秋崖啓九萬里而風斯下奚計/修程三千字而日未斜特其餘事)設施備文武之才
(尹翁歸傳翁歸文/武兼僃惟所設施)惟浩氣塞天剛直以自持雖大風動
地從容而不變(吕溫凌煙閣功臣贊/大風動地儒服從容)當邊陲之啓釁倚
屏翰以為彊守一城戰百萬之師竟成卻敵升半刺秩
二千之石未足酬勲(後/闕)
　　通趙判院(前/闕)
賸持婉婉之畫(賸說文物相增加也韻㑹/云今鄙俗謂物餘為賸)密贊皇皇之
華見重衣冠增光樽俎宜與王人序矦國之上即為法
從在天子之傍某應舉得名積憂喪志晩脫六階之選
㝠行百里之途幸免推擠尚堪趨走謬承貳政之乏(左/傳)
(攝官承乏言乘/人空乏時也)實惟隣徳之依(文選讀先聖之大猷/兮亦隣徳而助信)與
英俊之遊愧難追於歩武受澄清之察願曲借於齒牙
悃倒之私言宣㒺旣
　　通汪總幹(宋制總領幕職有軍/馬錢糧所幹辦公事)
贊決藩條實近上人之所(晉書應詹傳贊入居列位則/嘉謀屢陳出撫藩條則惠政)
(斯洽常衮行李深制藩條之重理/行尤彰釋皎然詩外政藩條最)參司緫計幸同君子
之寮(韓文畱守無/事多君子寮)矢此中懐贊於下執(左傳阿/下執事)恭惟某
官才無畔岸(詩淇則有岸濕則有泮泮讀作畔韓文閣/下負超卓之竒才蓄雄剛之峻徳渾然天)
(成無有/畔岸)學有本原八座文昌歩相先於台斗(顏魯公集/尚書北斗)
(尊杜詩尚/書踐台斗)一門時傑色交燦於琳琅蚤從儉幕之游仍
得宓琴之趣當萬旅雲屯之地(列子化人之居望之如/雲屯焉杜詩入門天驥)
(皆雲/屯)乃四牡日馳之秋(詩四牡騑騑/周道倭遲)客有婉謀師名宿
飽顧在外效能之巳久使見上陳義而必高信不負皇
華使表薦之言抑可紹法從臣家傳之業某零丁多難
(杜詩柱史/正零丁)拓落勌游以課第六僅免於推擠雖技有五
奚堪於闗決幸聯官治密附隣光緹油屏無徳以居預
懷惕息(黃霸傳别駕車緹油屏泥/於軾前以彰有徳詳見前)黃金臺多賢所聚尚
賴保持(杜詩黄金臺/貯俊賢多)
　　通張總幹
漢使堂堂廣延寮寀(漢書堂堂京兆田郎伏湛傳容貎/堂堂國之輝光晉書魏舒堂堂國)
(之領/袖)周原膴膴盡屬帡幪(膴膴美也詩周原/膴膴堇荼如飴)矧貳政之
在旁繄上賓之借重(枚乘傳久為大國上賓白孔/六帖任為從事禮以上賓)可稽
赤札以寫素心(劉瑜傳泄/寫至情)恭惟某官天下竒才(晉書司/馬懿與)
(諸葛亮相拒於五丈原對壘百餘日㑹亮病卒諸/將燒營遁走經日乃行其營壘曰天下竒才也)物表
高韻(何顒别傳南陽張機字仲景總角造顒謂曰君用/思精而韻不高後將為良醫卒如其言劉賓客集)
(高韻冠/於一時)服仁食義知所學之有傳樹業建功要以身而
自致風馳四牡雲集萬師豈惟治甲午之兵(春秋莊公/八年春王)
(正月師次於郎以俟陳人蔡人甲午治兵榖梁傳出曰/治兵習戰也入曰振旅習禮也治兵而陳蔡不至矣兵)
(事以嚴終故曰善陳/者不戰此之謂也)固須問庚癸之政辟書來上曳履
居先從容畫諾之間饒裕轉輸之利佇聞徵召入備論
思某貧為斗食之謀猥竊星屏之駕長江逺戍全室寒
號(韓文冬暖而兒號/寒年豐而妻啼饑)幸近清明之天稍脫欹危之地佐
吏號多士奚資闗決之功皇華記腐儒或藉推揚之力
(杜詩萬里皇華/使為寮記腐儒)
　　通趙監庫(宋制監官主掌塲務庫藏/出納之事此庫務官也)
外司農之設屬多得名流(宋湖北總領㕔記國家駐蹕/吳㑹形勝控扼之地上下數)
(千里自蜀漢荆襄江鄠達於兩淮其間列戍數百而大/屯不過十數視屯兵若干州之賦入供具軍食其始費)
(用出入悉聽其主將之所自為己而兵寖乏用紹興五/年始命中都官為外司農兼總其賦之入而制其出為)
(四總/之所)半刺史之乏材兼收下乘同寅有契逺戍何辭恭
惟某官跨海修程摩天喬幹(吕温凌煙閣功臣頌/喬幹直聳摩天自致)沐詩
書之澤期自致於功名依禮樂之華肯下親於㑹計顧
供億可强於軍政而選除實等於京師樽俎從容衣冠
健羨舉士及筦庫之衆推以為先從臣在屬車之間用
之有漸某慙居副政樂在依仁矧熊子之故都(武昌熊/繹封地)
有鶴仙之遺跡(南齊志夏口城據黄鶴磯世傳仙人子危/安乘黄鶴過此上也邊江峻險樓櫓髙)
(臨瞰沔渶應接司部唐圖經費文禕登仙嘗駕黄鶴返/憇於此遂以名樓述異記荀瓌字叔偉好道術潛棲却)
(粒嘗東游憇江夏黄鶴樓上望西南有物飄然降自霄漢/俄頃已至乃駕鶴之賓也鶴止户側仙者就席羽衣虹)
(裳賓主歡對巳而辭去跨鶴騰空渺然煙滅閻伯理黃/鶴樓記王室載懷思仲宣之能賦仙蹤可揖嘉叔偉之)
(芳塵黄鶴來時歌城郭之竝是浮雲一去惜/人世之俱非白樂天詩江邊黄鶴古時樓)洗湔塵土
領略江山(真西山啓處客而賦鸚鵡未妨領略於/江山入對而隨孔鸞看即飛騰於軒陛)東閣
官梅豈必作他州之夢(杜詩東閣官梅動詩興却疑何/遜在揚州宋張邦基墨莊漫録)
(杜詩云云多不詳遜在揚州之說以本傳考之但言遜/天監中為尚書水部郎南平王引為賔客掌書記卒於)
(廬陵王記室亦不言在揚州也及觀藝文類聚初學記/有遜梅花詩人見別本遜東海剡人南平王為中權將)
(軍揚州刺史擁篲分庭愛客接士東閣一開競收揚馬/左席皆啓爭趨鄒枚君以詞藝蚤聞故加親禮引為水)
(部行參軍事仍掌文記室乃知遜嘗在揚州也然東晉/宋齊梁陳皆以建業為揚州則遜之在揚州乃建業爾)
(非今之/廣陵也)南樓夜月不妨陪上客之游
　　通鄭運管(職官分紀熈寜二年詔川廣等七路轉/運司依京東等路各舉官一員充勾管)
　　(文字建炎初避高宗/諱改勾管為主管)
大使車之有耀允藉賓謀外司馬之非才偶聯官治行
將㑹弁(詩㑹弁/如星)用是奏緘恭惟某官朱絃清音(禮記清/廟之瑟)
(朱絃而清越一唱而/三歎有遺音者矣)白珩至寶(珩佩玉上之横者禮象/白珩葢天子之玉葱珩)
(葢卿大夫之玉楚語王孫圉聘于晉定公饗之趙簡子/鳴玉以相問曰楚之白珩猶在乎廣雅昭華白珩琔璜)
(璠璵垂棘權徳輿集/黃琮白珩燦然内照)服古書而飾吏推家學以庇民絳
矦本兵元勲在乎社稷(袁盎傳絳矦為太尉本兵柄適/㑹成其功所謂功臣非社稷臣)
管氏世祀盛徳及於子孫(左傳王以上卿之禮饗管仲/仲受下卿之禮而還君子曰)
(管仲之世祀也宜/哉讓不忘其上)自發軔占雙䳵之祥(劉談録河南府/伊闕縣前臨大)
(溪每寮佐有入臺省者即水中先有小灘漲出石礫金/沙澄澈可愛牛僧孺為縣尉一旦忽報灘出翌日宰邑)
(者與同寮列筵於亭上觀之因召耆宿問其事有老吏/曰此必分司御史若是西臺灘上當有雙鸂鶒立前僧)
(孺潛揣縣僚無出於己者因舉杯祝曰既能有灘何惜/一雙鸂鶒宴未終有鸂鶒雙下不旬日拜西臺監察御)
(史方秋崖啓葢鯤鵬萬里之程始從/足下想鸂鶒一雙之瑞已在目中)既奏刀見全牛之
解(莊子奏刀騞然莫不中音合於桑林/之舞又三年之後木嘗見全牛也)厥問既顯(詩亦/不隕)
(厥/問)所取何亷(東方朔傳割之/不多又何亷也)當直指之建臺乃斜飛而
入幕青天轉粟平地流錢曰某掾卿之所為亟言於上
(趙廣漢傳事推功善歸之於下曰某掾卿所為非二千/石所及張湯傳間即奏事上善之曰臣非知為此奏迺)
(監掾史某所為其欲/薦吏揚人之善如此)如公才子者復幾宜置于朝某造
物見憐居官免戾甫解縣同之組驟升倅貳之輿揣已
奚堪依人則可參佐極一時之選或許竝游(唐武元衡/節度劒南)
(開府極一時選又王倕節度河西辟舉王維王縉崔商/等皆一時選李棲筠觀察浙西幕府皆一時高選王質)
(觀察宣歙任幕府者若裴夷直/趙咨李行方劉蕡皆一時高選)察亷有二天之明更持
自賀(韓詩於身實已/多敢不持自賀)
　　通司馬運幹
藉甚臺賓出元祐名臣之後眇焉州佐在武昌多士之
中寮寀雖同等倫絶異惟不賜於鄙薄庶可通於殷勤
恭惟某官神秀天成才美世濟中國用司馬相紀茂績
於旂常有子繼太史公紬遺篇於金匱(司馬遷傳太史/公既掌天官不)
(治民有子曰遷卒三歳而遷為太史/令紬史記石室金鐀之書鐀與匱同)源流甚逺歩武難
稽一從管庫之薦揚兩與漕車之辟召榮分細柳綽有
餘糧節擁皇華全資婉畫雖有光樽俎之禮曾未究詩
書之功佇命詔徵晉儀扈從某蔑聞縣最冒處州端責
之康沂則甚難託於寶隣而乃幸察郡國之能與否願
自激昂喜賓主之賢而明相為覆護
　　通江帳幹(宋熈寧中詔諸路漕司始置/屬官有帳司兼勾管文字)
梁國上賓實贊澄清之略荆州别駕敢專裁決之能臭
味不殊顏色滋邇可無隻字以寓寸悰恭惟某官霽月
胸襟(黃山谷集春陵周茂叔人品/甚高胷中灑落如光風霽月)青雲歩武學通諸古
而有用才施於今而不窮棲鳳停鸞何嘗擇地哦松咏
竹固自宜人應使者之特招禆公家之大計想白粲連
舳艫而下(漢惠紀鬼薪白粲注擇米使正白為白粲杜/詩精鑿傳白粲東坡詩白粲連檣一萬艘)
由𤣥機運帷幄之中笑談之餘譽問以顯天欲平治有
綱維州牧者參之衆所觀瞻其羽儀天朝也必矣某甘
從逺戍端為貧驅曏未免窘束於折腰今乃得舂容而
展足材焉無取仁者是依一座盡傾固難攀於逸駕六
條受察尚曲庇於孤蹤
　
　
　
　
　
　
　
　
　
　橘山四六巻十五
欽定四庫全書
　橘山四六巻十六　　　宋　李廷忠　撰
　　　　　　　　　　　　明　孫雲翼　注
　　回吳教授
辰裝甫定(張平子思𤣥賦占既吉而/無悔兮簡元辰而俶裝)兎羽先馳(唐/髙)
(祖紀義寜二年停竹使符班銀兎符漢髙帝紀/以羽檄召天下兵淮南王傳羽檄從東方來)思
龍節之光輝傍資臨照(周禮掌節澤/國用龍節)料鳳毛之顔
色萎及孱庸(世説王劭風姿似其父導桓温曰太/奴固白有鳳毛宋謝超宗靈運之孫)
(鳯之子嘗作殷淑儀誄文帝大歎賞曰超宗殊有/鳳毛靈運復出右衛將軍劉道隆在御座出候超)
(宗曰聞卿有異物可見乎超宗曰懸磬之室復有/異物耶道隆武人無識正觸其父名曰某侍宴至)
(尊説君有鳳毛超宗徒跣還内道隆謂檢覔毛至/闇待不得乃去李詩鳳毛出天姿杜詩池上於今)
(有鳳/毛)稽古所䝉有識相慶(以下終篇與第三卷/賀顔直院啟同疑有)
(舛/誤)
　　回王都統(宋自渡江以後始有都統/制官名天下有十都統)
龍光錫命象室登賢獨誦儀曹之書學豈専於一藝兼
綰翰林之誥文酷似乎六經朝論穆清僉言芬郁(以上/與第)
(三巻賀顔/直院啓同)播之音矣喜於賡哉柳下有不可之清(毛公/詩傳)
(魯有男子獨處于室隣有嫠婦夜雨室壞趨而托之男/子不納婦人曰子何不學柳下恵然嫗不逮門之女國)
(人不稱其亂男子曰柳下恵固可吾固/不可吾將以吾不可學柳下恵之可)桑中決有言之獄
(詩期我乎桑中易訟初六不永所事小有言/象曰雖小有言其辯明也此四句亦係錯簡)方清朝混
南北以休民生宜良將居左右以填天下巻甲養晦(詩/於)
(鑠王師遵/養時晦)運籌折衝勢固金湯寧久專於閫寄任隆柱
石庶益壯於皇居(辛慶忌傳任國柱石霍光傳將軍為/國柱石注柱者梁下之柱石者承柱)
(之礎也言大臣負國重/任如屋之柱及其石也)某志懶雄飛相艱肉食自歎三
十年之冷宦復為二千里之遐征州縣之職徒勞軍旅
之事未學幸密依於節制願少借於聲光如元帥戡亂
之功頗能歌頌在下吏乏興之罪尚賴包容(趙廣漢傳/乏軍興黄)
(霸傳劾乏軍興王/莽傳厥罪乏興)
　　回權倅嚴簽判
輿坐方虚借重泛蓮之客襟期相契實同與梓之鄉矩
範後來緘縢先及恭惟某官摩天喬幹跨海脩翰善刀
而藏姑使效智能於州縣先鞭既著旋聞馳聲耀於公
卿當干戈騷動之秋在屏翰雄強之地卓有典文之掾
助成經武之謀交致裏言就陞上幕芙蓉池畔獨媚清
波鸚鵡洲前併分明月少煩越俎而代矣未須投傳而
去之(陳蕃傳周景為豫州辟陳蕃為別駕以諫争不合/投劾而去注自投其劾狀而去也投猶下也今有)
(投辭投牒/之言也)佇有詔徵峻膺簡用某猥從試邑强使佐州
(晁無咎詩天教仁政滿東南青袍門人老/州佐吳芾詩胡為佐一州從容陪嘯諾)每懷遲鈍不
及之憂(翟方進傳號遲頓不/及事注頓讀為鈍)賴有直諒多聞之益將分
輝而聨治且託契於交章十部得從事之賢愧無珍報
千里見似人而喜尚可細論情動於中言陳莫竟
　　回諸曹官
裁決非長負愧屏星之駕謨謀有助增光玳瑁之筵先
沐好音曷酬逺意恭惟某官國之儀羽人所觀瞻抗志
轇轕之間未知紀極試才盤錯之際始見緒餘幕府清
尊人流髙妙持此贊龔黄之術歸而謁堯舜之君(朱博/傳且)
(持此道歸堯舜/君出為陳説之)某謬佐蕃宣幸同寮寀共康北海功豈
在於王祥髙㑹南樓事可追於庾亮
　　回朱知縣
可使佐州誤玷六雄之選(唐改郡丞為別駕至徳宗時/復省元和長慶之際兩河用)
(兵禆將有功者稱東官王府官久次當進及受代於京/師者常數十人訴宰相以求官文宗用宰相韋處厚議)
(置兩輔六雄十望十𦂳州別駕/郡國志六雄鄭陜汴絳懷魏)未須行縣熟聞三異之
稱(周勃傳河南/守尉行縣)得公為寮容我竊位恭惟某官文窺天
巧行擷衆芳(擷捋取也杜詩籬邉野外/多衆芳采擷細𤨏升中堂)太學諸生頌何
蕃而甚善(韓文太學生何蕃入太學者廿餘年矣嵗舉/進士學成行尊自太學諸生推頌不敢與蕃)
(齒/)禮部四舉第韓愈以何遲(韓文及來京師見有舉進/士者人多貴之僕誠樂之)
(然求其術或出禮部所試賦詩策等以相示僕以為可/無學而能因詣州縣求舉有司者好惡出於其心四舉)
(而後有成四舉於禮部乃/一得三選於吏部卒無成)由勾稽吟哦而來居撫字催
科之最時雖多於災變民不苦於儉荒博採公言咸曰
美政方朝廷重親人之職宜有裏言俾儒者展致君之
懷必非小用某亦嘗學製徒費薦書顧骨寒難寘於周
行(詩嗟我懷人/寘彼周行)且才劣僅堪於別乘凡為保障相與綱
維先荷傾懷枉垂露清風之札(王愔文字志垂露書如/懸針而勢不遒勁阿那)
(若濃露之垂故謂之垂露柳文昨者踴躍殘䰟奮揚蓄/念激以死灰之氣陳其敝帚之詞致之煙霄分絶流盻)
(今則垂露在手清風入懷華衮濫褎於赭衣龍門俯/收於埳井庾信啓文異水而湧泉筆非秋而垂露)尚
須洗耳聴髙山流水之音
　　回漢陽趙知軍(宋制朝臣出守列郡號權知/軍州事軍謂兵州謂民政)
外建茅土之邦固須有貳旁連寳玉之國自以不孤問
五良馬之起居(詩良馬五之禮天子六馬左右驂三公/九卿駟馬左驂漢制九卿駟馬右驂故)
(有五馬東方朔傳太守駟馬駕車一馬行春故有五馬/遯齋間覽漢制太守駟馬其有加秩中二千石乃右驂)
(故以五馬為貴學林云漢制朝臣出使為太守増一馬/故為五馬晉王羲之守永嘉庭列五馬繡鞍金勒出則)
(控之宋謝靈運為永嘉太守常以五馬自隨立五馬坊/五馬亭又南齊柳元策兄弟五人皆領郡號五馬殷文)
(圭云柳氏亭邉參立五馬古樂府五馬立踟蹰丹陽集/昔人用五馬事多因遊遨動出處方用之如老杜賦王)
(閬州餞蕭遂州云二天開寵餞五馬爛生光其賔主去/住分矣又送李梓州五馬何時到贈嚴武五馬舊曽諳)
(小徑送賈閣老出汝州人生五馬貴太白云五馬莫留/連岑參云門外不須催五馬戎昱五馬幾時朝魏闕子)
(厚五馬助征騑樂天五馬無由入酒家近人於太守安/居□閤例稱五馬於理恐未安也方勺泊宅編謂太守)
(為五馬者多疑所出據詩孑孑干旟良馬五之鄭氏云/建旟州長之屬殆以是乎彭乘墨客揮犀世謂太守為)
(五馬人罕知其故事或以詩注謂州長建旟漢太守比/州長法御五馬故云後見龎幾先朝奉云古乘駟馬車)
(至漢時太守出則增一馬事見漢官儀也/韓文大府始至四府必使其佐啟問起居)覺雙鯉魚之
飛舞(古詩客從逺方來遺我雙鯉/魚呼童烹鯉魚中有尺素書)恭惟某官賢為舜牧
(尚書咨十/有二牧)秀出文昭(左傳管蔡成霍魯衛毛𣆀郜/雍滕曹畢原鄷郇文之昭也)落筆
九天亟取名於譚笑(杜詩觀我落筆中書堂又落/筆四座驚李詩欬唾落九天)著鞭
千里偉有志於事功晝衣久耀於閩山春騎逺臨於漢
水念襟帶相聨之地當兵革甫定之秋民喜來蘇吏愁
去蠧顧滌蕩振刷使舊俗皆丕變而勞來安集知今日
所宜先(詩序鴻鴈美宣王也萬民離散不安其居而能/勞來還定安集之至于矜寡無不得其所焉)
啓藩云初報政甚速(史記伯禽封于魯三年而報政周/公曰何遲也曰變其俗革其禮喪)
(三年而後除之太公封於齊五月而報政周公曰何疾/也曰吾簡其君臣禮從其俗為也劉賔客集乏齊魯報)
(政之/能)歸田之農莫不解刀而買犢(龔遂傳遂為渤海守/人好帶劍佩刀遂令)
(賣劍買牛賣刀買犢/曰何為帶牛而佩犢)犇幕之醜殆如舉扇以驅蚊(唐語/林裴)
(尤庭累典名藩皆有異政𤣥宗謂/宰相曰光庭性逐惡如扇驅蚊蚋)坐令百室之豐盈(詩/以)
(開百室百/室盈止)豈待十年之生聚(左傳伍員曰越十年生聚/而十年教訓二十年之外)
(□其為/沼乎)鎮此邊圉屹如長城自後周合二縣以為軍獨
推善治(二縣漢陽漢川唐置漢陽郡/尋廢屬岳川後周置漢陽軍)在大唐用九人而
作相竚繼芳猷(唐宰相贊周之卿士周召毛原皆同姓/也唐相以宗室進有九人皆以材能號)
(賢宰相饗國長/久嗚呼盛與)某慕元子漫郎之名(元結自釋結徙家/瀼濵自稱浪士及)
(為官人以為漫者亦為官乎呼為/漫郎既客樊上漫遂顯焉詳見前)忝庾公佐史之列鄰
封所接茇䕃焉依曽柔削之未脩荷好音之先及寵之
以英辭妙墨(文選英辭潤金玉又淵/雲之墨妙嚴樂之筆精)濡之以厚幣名樽
下拜凌兢中懷闓懌青天在望雖未諧雲霧之披(徐幹/中論)
(文王畋于渭水遇太公釣召而與之言載之而歸文王/之識也灼然若驅雲而見白日霍然如開霧而睹青天)
(樂廣傳尚書令衛瓘朝之耆舊逮與魏正始中諸名士/談論見廣而竒之命諸子造焉曰此人之水鏡見之瑩)
(然若披雲霞而見青天也傳贊樂令披雲髙天澄徹野/客叢書今用披霧睹青天事多指樂廣梁孝元詩還思)
(逢樂廣能令雲霧褰駱賔王詩情披樂廣天是也不知/此語已先見於徐幹中論晉人葢引此語以美樂廣耳)
(曹植入覲表曰若/披浮雲而曬白日)明月見分豈復嘆江湖之隔欲酬雅
意祗託空言
　　通周提刑
分乘一傳愧無佐岳之能(漢書乘傳詣洛陽注傳若今/之驛古者以車謂之傳車)
受察六條竊有戴天之幸問行臺衣篝之適(説文篝笿/也可熏衣)
(徐曰行籠也又以籠覆火也/山谷詩行臺無望䕶衣篝)進小夫竿櫝之誠恭惟某
官門閥清髙(劉賔客集言門/閥者許為時表)品流勝妙操成風之刃凡
所解數千牛(莊子匠石運斤成風又所解數/千牛矣而刀刃若新發於硎)獻明月之
珍豈特照十二乘(沈懷逺南越志海中有大珠明月珠/水精珠李詩簸弄明月珠史記齊威)
(王與魏恵王㑹田於郊魏王問曰王亦有寳乎威王曰/無有王曰若寡人小國也尚有徑寸之珠照車前後十)
(二乘者一枚奈何以/萬乘之國而無寳乎)自日邊而發軔至江右以揚鑣(隋/文)
(帝詔民間情偽誠欲徧聞已/詔使人所在振恤分路揚鑣)卓有最聲徹於上聴且長
安為利名之都府孰不爭趨欲荒陬戴恩徳於朝廷獨
從逺去稠疊雙旌之寄(百官志唐節度使掌總軍旅専/誅殺初授其帑秣軍㐲兵㐲詣)
(兵部辭見觀察使亦如之辭日上賜雙旌雙節行則建/節樹六纛中官祖道次一驛輙上聞王建詩自來不説)
(雙旌貴又三年五度换雙旌又七郡雙旌貴戎昱詩天/畔雙旌貴賈島詩地分三郡擅雙旌白居易詩六纛雙)
(旌萬鐵衣羅隱詩/雙旌今日別文翁)光華六轡之行剔抉吏奸諮諏民病
刑一成不變也久矣盡心(家語刑者侀也侀者成也一/成而不可變故君子盡心焉)
法三尺安出哉斷之在已(杜周傳客有謂周曰君為天/下决平不循三尺法專以人)
(主意指為獄為獄者固如是乎周曰三尺安出哉前王/所是著為律後王所是疏為令當時為是何古之法乎)
(余崇龜啟一成不變也要祇徳於刑之中三尺安出哉/皆用意於法之外劉後村啓法三尺安出哉為旁參於)
(古義活千人有封/者行且驗於隂功)繡衣當春䑓而立密網無秋荼之傷
(漢刑法志/法繁秋荼)一路清夷百城震竦(賈琮傳百城聞風/自然震竦詳見前)持平
反之丹筆民以不寃司出納之紫機世其有濟(蘇頲詩/丞郎肅)
(紫/機)某青燈末學白髮孤官擕持無琬琰之竒(韓文擕持/琬琰易一)
(羊皮飫於肥/甘慕彼糠糜)嗜好有鹹酸之異志甘靜退誰言懷祖之
癡(王述字懷祖年三十尚未知名人或謂之癡王導辟/為中兵屬問以江東未價述張目不答導曰王掾不)
(癡人何/言癡)分絶寵榮自信安仁之拙(潘岳字安仁作閒居/賦其序云昔通人和)
(長輿之論余也固謂拙於用多稱多則吾豈敢言拙信/而有徵方今俊乂在官百工惟時拙者可以絶意於寵)
(榮之/事矣)謂曽試邑強使監州但將精白之心(賈山傳莫不/精白以承休)
(徳/)用取察廉之庇甫解裝而服役欣叱馭以按臨快覩
宜先通名敢後雖云治中別駕之可處終亦非才勿以
柱後惠文而見彈尚堪自效
　　通江陵制帥李尚書
上卿作牧威震十連下吏承流任叨半刺顧陸陸貧驅
而至此有恢恢𢎞覆以臨之已遂合符敢忘奏記恭惟
某官洼驥崑鳯之瑞(漢武帝元鼎四年馬生洼渥水中/作天馬之歌韓詩外傳鳯凰過崑)
(崙飲砥柱濯羽弱水暮宿丹宮/杜詩渥水出騏驥崑山生鳯凰)隋珠和璧之珍(搜神記/隋縣溠)
(水後有斷蛇岡昔隋侯出行見大蛇中斷疑其靈使人/以藥封之蛇乃能去其後蛇啣珠以報之其珠徑寸純)
(白夜有光如明月之照謂之隋侯珠淮南子隋侯之珠/和氏之璧得之者富失之者貧洪适啟和璧隋珠蚤席)
(珍而待聘潘江陸/海能授簡以騁妍)出以其時(驥/鳳)生之有地(珠/璧)光足以連
五星而合日月(珠/璧)志在乎馳千里而絶雲霓(驥鳯宋玉/賦鳯皇上)
(撃九千仞絶雲霓負/蒼天於窈㝠之中)端卿得之羽儀朝廷贊皇推此經
綸天下葢三絶之兼有何一第之足云(唐書李揆字端/卿美風儀善奏)
(對帝歎曰卿門第人物文學皆當世第一信朝廷羽儀/乎故時稱三絶李徳裕字文饒封贊皇公少力於學常)
(以經綸天下自負不喜與諸生試有司以䕃補官尤惡/進士罷期集參謁曲江㑹題名嘗曰臣無名第不當罷)
(進士臣祖登第家不置文選蓋惡其/不根藝實朝廷須公卿子弟為之)克對前芳信非凡
種在荷橐論思之已久宜藻旒眷注之罙深(藻亦作璪/玉飾如氷)
(藻之文郊特牲王戴冕璪十/二旒禮器天子之冕朱緑藻)入則總喉舌之司出則壯
股肱之郡命令行乎鈇鉞之下顔色動於旗幟之間西
清真學士之名上不輕予南平都統制之號昔所未聞
(江陵秦為南郡晉改/新郡又分置南平郡)念邉圉繹騷之餘倚元戎填拊之
重肆裒異數式懋逺圖恵愛流浹於江湖聲名播揚於
遐邇凡從容制勝皆詩書禮樂之功使端委秉成寔社
稷宗廟之福某言規無取學製奚堪驅牛上太行愁絶
欹危之步(墨子謂耕桂子曰將上太行駕驥與牛子/將誰驅尸子龍門魚之難太行牛之難)騎
驢到京國難追英俊之遊(韓詩騎驢到京國欲和薫風/琴豈識天子居九重鬰沉沉)
(一門百夫守/無藉不可尋)與其爭名於朝爭利於市之多憂(史記爭/名者於)
(朝爭利/者於市)孰若遜畔而耕遜路而行之為勝(虞芮爭田不/決往質西伯)
(入其境耕者孫田行者孫路末仁軌云終/身讓路不枉百步終身讓畔不失一段)勉持弱植來
佐雄藩(姚合詩恩比/藩方任更雄)亦欲俾庶民相安田里之間豈特
與太守平分風月而已所幸託二天之廣或容效一日
之長以時問大府之起居禮其敢廢(韓文嶺之南其州/七十其二十二𨽻)
(嶺南節度府其四十餘分四府府各置帥然獨嶺南節/度為大府大府始至四府必使其佐啟問起居謝守地)
(不得即賀/以為禮)每嵗考諸州之能否恩則有歸
　　通鞏都大(自注仍謝賜劄按宋制有兩都大一提/舉茶馬一提㸃坑冶鑄錢與提刑序官)
　　(此當是坑冶都大按平齋集鞏嶸權都大提㸃坑/冶公事職事修舉直秘閣因其任冶司此啓有秘)
　　(圖寓直之語/當即是嶸)
展士元別駕之足惕若深淵得劉公一紙之書恍從天
墜顧吏禮尚稽於先贄而使華已賁於下寮恩莫報酬
義當感奮恭惟某官世有令徳身荷美名以秋濤瑞錦
之文題俊科(皇甫湜祭柳柳州文肆意文章秋濤瑞錦/挽廻靡濫王風凜凜聶夷中詩瑞錦裁成)
(五色/毫)以氷壺玉衡之質儀官署操割共推於善刃飛騰
獨著於先鞭璧沼繙經士知就正棘林涉筆人賴決平
(杜周傳君為/天下決平)葢將消田里之歎愁聊復對江山而坐嘯
化孚兩郡譽震九闗以半天下之貨權屬大使者之節
制(宋制都大坑冶有二在饒者領江東/淮浙七閩在䖍者領江南荆湖二廣)自錢神隱伏之
久(晉書魯褒傳褒好學多聞以貧素自立傷時之貪鄙/乃著錢神論刺之曰錢之為體有乾坤之象為世神)
(寳親之如兄字曰孔方無翼而飛無足而走解嚴毅之/顔開難發之口由是論之謂為神物諺曰錢無耳可使)
(鬼凡今之人惟錢而已故曰仕無中人不如歸田雖有/中人而無家兄不異無翼而欲飛無足而欲行疾時者)
(共傳其文李嶠詩九府五銖世上珍魯褒曽論/道通神勸君覔得須知足雖解榮人也辱人)在鐘官
供億之難(漢百官志水衡都尉屬官有上林均輸御羞/禁圃輯濯鐘官技巧六廐辨銅九官注鐘官)
(主鑄錢官也隗囂傳/坐挾銅炭没入鐘官)採銅於山化鐵以水(宋崇寜中游/經言有膽水)
(可浸鐵為銅者寧宗嘉秦二年聴/兩淮諸州民行鐵錢於沿江八州)縱極其鎔鑄淬磨之
利難勝夫鉟銷滲泄之多(文選龜貝積寢緡鏹専/用世代滋多銷漏參倍)况藏
鏹於家者浩浩莫可窺(韻㑹鏹以繈貫錢也通作/繈漢書食貨志藏鏹千萬)而操
劵於市者倀倀無所售(券謂楮幣即古質劑/法在宋則交子是也)弊至極矣
策安出哉導其生息之源論以交通之術使天不愛道
地不愛寳(禮記天不愛其道地不愛其寳人不愛其情/則鳯凰在郊藪鳥獸卵胎皆可俯而闚也)
故民有餘力君有餘財凡七福之可興(賈誼諫除盗鑄/錢令七福可致)
(七福民不鑄錢黥罪不積一也偽錢不蓄民不相疑二/也采銅鑄作反於耕田三也輕重斂散貨物必平四也)
(多少有制用別貴賤五也官富貴而/末民困六也制棄財則敵必懐七也)繄一賢之是賴秘
圖寓直肆褎富國之能英衮遄歸式究佐王之業某少
焉末第老矣外官弗能事衆駿之鞍鞿(鞿古羈字馬駱/頭也王逸云韁)
(在口曰鞿絡在頭曰轡刑法志是猶/以鞿御駻突韓詩騰蹋衆駿事鞍鞿)每自託孤鴻而賦
咏(北史盧思道周時為武陽太守位下/不得志為孤鴻賦以寄情詳見前)念冉求可為邑
宰試已罔功謂李諒合在朝行言何有味恥作趦趄之
進(説文趦趄行不進/也易其行次且)甘為矍鑠之行惟瞻仰二天之髙
能照臨九路之廣誓殫綿薄(嚴助傳綿/力薄材)勉副澄清方命
令之是承豈言辭之敢廢來而後往事上之敬已虧(禮/記)
(來而不往/非禮也)貸而且成御下之仁斯在(李嶠表丘山之恩/徒謝成貸歐文志)
(存善貸且在曲成選詩殊/方感成貸又成貸遂兼兹)慺慺至望㗲㗲難宣
　　回漢陽趙知監(當是/錢監)
妙柬宗英富矣鑄山之利(漢書河間賢明禮樂是脩為/漢宗英陳後山詩道山今日)
(有宗/英)猥居隣壤缺焉康海之功先貺有來於五雲相親
奚間於一水(劉禹錫詩一水阻/佳期相望空脈脉)恭惟某官學窮根柢文
肆波瀾(玉堂遺範鄭愚制詞源獨濬其波瀾經笥英窮/其韜畧杜詩文章曹植波瀾闊李羣玉詩如君)
(氣力波瀾地留/取隂何沈范名)卓卓然頴異之材自天而下振振乎信
厚之族何城之如(詩振振公族又宗于維城詩序麟趾/闗雎之應也闗雎之化行則天下無)
(犯非禮雖衰世公子皆信厚如麟趾之/時也左傳君其脩徳而固宗何城如之)僊名早策於禁
庭儁步髙騫於榮路在管庫之七十士薦自公車宜執
政之二三臣收之翹閤尚煩外補聊屈逺圖(杜詩居然/屈壯圖)
以漢鐘官之重權得周泉府之圜法(周禮泉府上士四/人中士八人下士)
(十有六人鄭𤣥注泉或作錢漢書太/公為周立九府圜法注圜即錢也)裕國之課來上班
朝之命匪稽某闗決無堪依憑有所喜佳音之及境乏
好語之報珍半世之仰清風即諧覿面隔江而共明月
何幸分光(謝莊月賦美人邁兮音/塵闕隔千里兮共明月)
　　回趙路分
顯膺宸綍出總戎弢控制上流有樽俎折衝之勢低回
半刺乏詩書經武之謀(史記孔子世家低回留之不能/去揚雄傳淚低回而不能去兮)
(注低回猶言裴回也李嶠上高長史書低回岐路杼軸/蓬心溫庭筠詩低回傷志氣䝉犯變肌膚張𤣥晏啟愈)
(近低回言/成淪没)幸此同寅庶乎多助恭惟某官有唐帝種為
漢宗英大雅不羣本儒經之素熟(漢書漢典至於孝平/諸侯王以百數唯大)
(雅不羣河間/獻王近之矣)至仁有勇宜將略之兼優羽林夙著於名
聲(漢百官表羽林屬郎中令掌從送次期門天文志虗/危有衆星曰羽林天軍晉志羽林四十五星在營室)
(南漢書注林喻若林木/之盛羽羽翮鷙擊之意)園廟載閑於儀矩(漢元帝紀復/太上皇寢廟)
(園原/廟)尚煩星馭來典雲屯聽先甲之一新驚竒謀之六
出(陳平傳凡六出竒計叙傳六出既設髙彪傳人有計/策六竒五間文選雖無六竒術冀與張韓遇胡曽賀)
(馬相公啟術妙/六竒圖精八陣)執干戈而衛上要為強本之圖(宋制本/朝以宗)
(室為環衛官所以/固本支尊社稷)分寳玉以展親佇有造朝之命某服
膺滋久(杜詩詞塲/愧服膺)覿面匪遙辱華翰以先之見髙情之
厚甚我方外司馬曽㣲横草之功(終軍傳無横草之功/注言行草中草偃卧)
(故云横草李詩愧無横草功虗/負雨露恩韓詩㣲誠慕横草)此乃真將軍安有前茅
之慮(周勃傳此乃真將軍矣左傳軍行前茅慮無注慮/無如今行軍前有斥堠蹹伏皆特以絳及白為幡)
(見騎賊舉絳幡見步賊舉白幡慮備有/無也茅明也或曰時楚以茅為旗幟)行將依芘何以
報珍
　　賀徐殿院
龍光狎至(詩既見君子為龍為光野客叢書龍光二字/六經中別無出處惟詩有之據詩龍乃寵字)
(借寵為龍耳然漢人碑刻以龍光/對言鶴鳴是又以為龍鳯之龍矣)豸列峻升(韓詩峨豸/忝備列)
逢聖人猶日之中大明公道(法言聖人之道譬猶日之/中矣不及則未過則昃)
見御史從天而降就正雄權(唐㑹要監察御史職知朝/堂正門無籍非因奏事不)
(得入至殿庭在棲鳯闕南望殿中侍御史以上從觀象/門出若從天降大唐新語御史大夫李承嘉嘗召諸御)
(史責之曰近日御史彈事不咨大夫禮乎衆不敢對監/察御史蕭至忠進曰御史人君耳目俱握雄權豈有奏)
(事先咨大夫臺無此例舊唐書韋仁約授監察御史劾/中書令禇遂良出為清水令謂人曰吾狂鄙之性假以)
(雄權觸機便發/固宜其為災也)望髙一臺勢重九鼎恭惟某官學為世
仰道與時偕游辟雍之池已具舟梁之用題慈恩之塔
聿崇冠冕之瞻所積既深其發必大方一君一相圖回
於上莫急賢才凡六院六察除授之公必先縣最(宋大/中祥)
(符五年始定御史六員之制以侍御史為臺院殿中侍/御史為殿院監察御史為察院六察謂吏部及審官東)
(西院𨽻吏察戸部三司及司農寺𨽻户察刑部大理寺/審刑院𨽻刑察兵部武學𨽻兵察禮祠部太常寺𨽻禮)
(察少府將作等𨽻工察宋御史專領六察盖從李定之/請乾道二年詔自今非兩任縣令不得除監察御史著)
(為條/令)應本朝之懿典屬當代之偉人隱慝潛奸豈待雷
霆之盡擊危言正色自令山嶽之皆揺已儲望三槐位
之間聊進步五花磚之上(唐李肇國史補御史故事大/朝㑹則監察押班常參則殿)
(中知班入閣則侍御史監奏盖含元殿最逺用八品宣/政其次用七品紫宸最近用六品殿中得立花磚衣緑)
(衣用紫案褥之/類號為七貴)俾專論議(宋慶厯中殿中侍御史梅摯/監察御史李京並為言事御)
(史唐制御史不専言職故天禧中始/置言事御史後久不除至是始除之)益廣察廉(唐六典/監察御)
(史掌分察百僚廵按郡/縣紏視刑獄肅整朝儀)昔朝廷得李勉而始尊紀綱素
定今殿中有行成之克正風采罙新(唐書張行成少師/劉炫嘗曰張子體)
(局方正廟廊材也補殿中侍御史糾劾不避權貴太宗/謂房𤣥齡曰觀古今用人必因媒介若行成者朕自舉)
(之無先容也余元一賀徐察院啟吾有李勉/益知朝廷之尊人謂行成自是廟廊之器)肆疇執法
之庸(史記滑稽傳御史在前執法在後薛宣傳宣為御/史中丞執法殿中外總部刺史陳咸傳咸為御史)
(中丞課第諸御史内執法殿中公卿以下皆畏憚之晉/傅咸御史中丞箴煌煌天文衆星是環爰立執法其暉)
(有/煥)遂究贊元之業某名慚共記(楊萬里詩八座能分一/日光題名猶記榜間黄)
秩忝同班(晉傳咸感別賦序猥忝兹職雖懼不稱而/喜與此子同班共事天下之遇未有如此)浩
𣺌江湖歎㝠鴻之偶影(杜詩鴻雁幾時過江湖秋水多/揚子法言鴻飛㝠㝠弋者何慕)
(盧思道孤鴻賦序鍜/翮墻隂偶影獨立)清明霄漢羡秋鶚之孤鶱(杜詩繡/衣春當)
(霄漢立又鵰鶚在秋/天又推轂期孤鶱)直指所臨懦衷為起居然増善類
之光耀足以慰故人之寂寥借上林一枝之棲信無榮
分得大厦萬間之庇竊有歡顔頌詠徒勤染濡莫既
　　賀胡宗丞兼右司(漢百官表宗正秦官掌親屬有/丞宋元豐六年以楊畏為宗正)
　　(寺丞詔宗正寺除長貳外自今更不專差國姓左/右司郎中各一人貟外郎各一人凡四員掌諸司)
　　(之綱紀號/為都司)
宸庭疏渥宗寺升華涉筆以列三丞式顯顒顒之望(宋/熈)
(寧三年大宗正司置丞三員以異姓朝/臣充詩顒顒卬卬如珪如璋令聞令望)峩冠而游二府
仍資婉婉之謀疊命有光合辭致慶恭惟某官一塵不
染五彩自成由天開於嘉祥故世出於英傑肅肅我祖
奮先朝社稷之忠(韋賢諫詩肅肅/我祖國自豕韋)振振爾孫紹故家文
獻之美葢學術有根柢如參雲喬木垂䕃者逺宜人物
皆光明嫓連城竒璞含章在中(文選貴重連城易含/章可貞又美在其中)媚
於班聨(詩媚於天子漢/書游媚富貴)清哉標峙佐佑紫極孰窺堂上
之竒兵出入黄扉與聞天下之大計(漢百官志丞/相黄扉黑幡)已在
觀瞻之表尚何步武之拘要熟踐揚益深儲藴磐維之
屬倚貳政以為重綱轄之司柬長才而得兼(白氏長慶/集前命崔)
(戎持左綱今命/承宣操右轄)兹寔階柄用之榮奚止席橐班之舊某
隨牒在逺曵裾莫前(文選長裾日曵杜詩/曵裾何處覔王門)方公道賴以
扶持故善類為之抃躍亢王祥之功以康海國祗覺厚
顔䝉子公之力而入帝城敢萌狂想(漢書陳咸滯于郡/守數賂陳湯予書)
(曰即䝉子公力得入帝/城死不恨子公湯字也)齒牙餘論頂踵知歸(文選自頂/至踵功歸)
(造化李羲山集卵翼不自於他門頂踵寔/非其已物劉賔客集摩頂至踵豈足上酬)
　　謝王運使舉政績
大使薦賢誠不以私恩而累公道小才佐郡愧無其實
效而冒虚名人謂是舉加厚於同年(唐紀李絳相徳宗/元義方言其私同)
(年許季同徳宗問之曰人於同年固有情乎絳曰同年/乃九州四海之人偶同科第或登科然後相識於情何)
(有若其果才雖在兄弟子姪/之中猶將用之况同年乎)已獨自知見信於平日今
兹在六察之未粗能罄千慮之愚(韓信傳愚者千/慮必有一得)不忍
棄捐遂厪料理方競名之際容或求之而弗得(韓文愈/不肖抱)
(愚守拙不識仕進之門通與羣士爭名競得失行人之/所甚鄙求人之所甚利文選夫求而不得者有之矣未)
(有不求而/自得者也)且沽惠者多安有與之而不知髙哉古風始
於門下非意望之所到遽傳聞而若驚如某自蚤充賔
(杜詩甫昔少年/日蚤充觀國賔)及壯試吏(漢書髙帝紀及壯/試吏注試用補吏)唯勉行於
清潔葢備厯於嶔﨑柔聲婉顔恥作辭枯之鬼躄足涎
顙適逢起廢之人朝籍既已謬通縣課僅能自脱巍巍
觀闕仰衆駿之爭馳(韓詩王都觀闕雙巍/巍騰蹋衆駿事鞍鞿)𣺌渺江湖聴
雙鳬之逺去(韓詩駟馬歸城/闕雙鳬去海門)分武昌樓前之夜月依皇
華堂上之晨星(注見第/十五巻)頗念同升之流復有相遭之地
雖云通守何啻如末寮之禮事大官幸遇明公亦不以
崇臺之勢忽下士許參密畫振起宏綱然禄於上者非
富貴其身故須引類(韓文上之設官制禄必求其人而/授之者非慕其才而富貴其身也)
茍貳其職者不可否於事何以觀能(韓文丞之職所以/貳令位髙而偪例)
(以嫌不/可否事)方自詭效襪線之長乃誤䝉收履踦之舊亞於
三俊(唐書李紳字公垂能為詩歌與李徳裕元稹/同在禁署時稱三俊陳後山詩名髙三俊上)送之
九霄惟相求以氣相知以心(易同氣相求文選人/之相知貴相知心)故不
叩而響不介而合(文選其所以相遇也不求而自合其/所以相感也不介而自親柳文古之)
(知己不待來求而後施徳舉能而已不待成身而後拜/賜感知而已故不叩而響不介而合則其舉必至而其)
(感亦/深)如斯清舉未之前聞兹葢伏遇某官宇宙聲名(文/選)
(英聲塞宇宙杜詩/諸葛大名垂宇宙)聖賢步武中流峻峙障回既倒之瀾
虚室洞開照徹方來之境(莊子虚/室生白)民隱悉歸於諮度吏
汚務在於洗除觀醫師無遺用乃宰相之方宜兼收於
藥籠謂君子有特招亦使者之任遂加敬於題輿賜之
有味之言増其不貲之價所䝉厚甚自視歉然某敢不
祇服教條恪修名檢庇身得所惟賴我冀州之天報徳
謂何有如此漢江之水
　　逺迎王總領
錦帳䕶師來從蜀道(鄭谷詩錦帳名郎重錦窩華陽國/志諸葛亮相蜀鑿石架空為飛梁)
(閣道即古/劒閣道也)緹車分守適在吳都固知命令奔走之當先
抑喜光華臨照之甚邇吉蠲子墨(詩吉蠲為饎揚雄傳/聊因筆墨成文章故)
(籍翰林為主人子墨為客卿以諷/戴象屏啟僭憑子墨敬冩寅丹)僭慁生書(慁亂也史/記范雎傳)
(是天以寡人/慁先生也)恭惟某官特立之儒間生於世褒以文顯
儲精實自於岷山(班固贊劉向王褎以文章顯/蜀都賦岷山之精上為井絡)導惟勲
髙流慶諒同於淮水逺騰表薦遄被召歸天上衣冠交
映積星之次闗中饟餽共推大匠之能弗辭九折阪叱
馭之勞就訪五丈原留屯之利(水經渭水束經武功縣/地注諸葛武侯與步隲)
(書曰前軍在五丈原原在武功西十里蜀志諸葛亮傳/亮悉大衆由斜谷出據武功五丈原毎患糧不繼使已)
(志不伸是以分兵屯田為久住之計王維/詩黄花縣西九折阪玉樹宮南五丈原)方増竈以云
備又張旜而啓行(儀禮使者/及境張旜)茍欲濟時何拘易地自六
龍南渡秋防莫急於長江(杜詩衣冠南/渡多崩奔)迨四牡西徠春
律已回於細柳(漢書天馬/徠從西極)澄清之路寖廣馨香之渥罙
新本彊於内而外可攘富藏於下而上不乏(唐書論歛/之絲菅而)
(下不怨藏之百/姓而上不乏)以君子治財之道(唐書論君子之治財/以仁為本以義為制)
(其為利普而寓諸法法成矣/巧者不能過拙者不敢不及)為今日經武之方仰惟行
臺素有成畫邊軍置度支之使既克紹於唐規(宋總領/即度支)
(之職皆為邊餉而設宋湖北總領所壁記國家駐蹕吳/㑹形勝控扼之地上下數千里自蜀漢荆襄江鄂達於)
(兩淮其間列戎數百大屯不過十數視屯兵若干州之/賦入供具軍食其始費用出入悉聴主所自為己而兵)
(寖乏用紹興五年始命中都官為外司/農兼總其賦之入而制其出為四總所)國用𨽻冡宰之
官宜進持於周柄(周禮太宰之職以九賦斂財賄以九/式均節財用以九貢致邦國之用)
某學操僅免題坐奚堪始去京師竊有昌黎感時之歎
(韓文愈始去京師有不遇/時之歎故為賦以自悼)今居湖上豈無子牟戀闕之
心(莊子中山公子牟謂瞻子曰身在江湖之/上心居乎魏闕之下杜詩戀闕丹心破)雖不及智
者之獻其謀又安敢食焉而怠其事(韓文任有大小惟/其所能若器皿焉)
(食焉而怠其/事必有天殃)願殫薄伎(司馬遷傳使得奏薄/伎注薄伎薄材也)受察寛條
覆之以獨有之天暴之以可愛之日如斯榮遇慰我孤
懷若倚辦求鋭敏之才固難陪於新進惟勤輸免稽逋
之令尚可備於前驅踴躍自言悃忱莫罄
　　謝趙總卿舉政績
總饟權於四使獨推卿月之明(四使即/四總)采治狀於三儒
曲借屏星之重榮哉褎字愓若驚懷既弗縁介紹之先
容又且乏平生之雅故(劉澤傳今/吕氏雅故)以其奉令承教於崇
臺之下(樂毅報燕王書臣自以/為奉令承教可幸無罪)或者察形觀行於稠人
之間(晋嵇紹始入洛或謂王戎曰昨於稠人/中始見嵇紹昂昂然如野鶴之在鷄羣)不待有郎
之自言(張安世傳有郎功高不調自言安世應曰君之/功高明主所知人臣執事何長短而自言乎已)
(而郎/果遷)已識此君之小異且六路八十州之廣才亦繁多
而半刺二千石之良譽何蕭瑟方以激濁揚清而自任
豈容貴逺賤近之或偏有靦孤生亦汚公選如某者為
官拓落與世參差(甘泉賦駢羅列布鱗以雜沓/兮柴虒参差注參差不齊貌)家惟一
畆環堵之宫(儒行儒有一畆/之宫環堵之室)朝無九品葭莩之戚(中山/靖王)
(傳葭莩之親注葭蘆也莩葉裏白皮也歐陽詹上鄭相/公書朝無一命之親路無廻眸之舊猶寄孤根於不食)
(之田/也)㝠鴻逺去耦寒影於重湖(張舜南遷録岳陽洞庭/湖西岸有沙洲堆阜湖)
(内有洲故南名青湖北/名洞庭所謂重湖也)別鶴長鳴揺歸心於故國(崔豹/古今)
(注商陵牧子娶妻五年而無子父母欲其改娶其妻聞/之中夜悲嘯牧子感之作別鶴操其詞曰將乖比翼兮)
(隔天端山川悠逺兮路漫漫攬衾不寐兮食忘飱後遂/為夫婦蔡邕琴賦青雀西飛別鶴東翔嵇康琴賦千里)
(別鶴杜詩上/絃驚別鶴)低回苟禄闗決罔功但知勤輸以佐大農
僅免乏興而罪下吏然薄俗競進顧弗求自與者曠千
載而後逢苟明公見遺雖他有相知者累萬人而何益
(韓文以某在公之門下非一日是生於匠石之圃而長/於伯樂之廐者也於是而不得知縱有見知者千萬人)
(亦何/足云)果䝉料理得所依歸加盻睞於奥渫之中(文選去/卑辱奥)
(渫而升本朝注/奥幽也渫狎也)送吹嘘於青㝠之上(杜詩勲業青㝠上/又揚雄更有河東)
(賦唯待吹嘘送上天韓詩/青㝠送吹嘘強箭射魯縞)兹葢伏遇某官與造物同其
量以古人存諸心大雅不羣漢河間為近矣中僨復振
唐劉晏有勞焉(劉晏傳贊晏因平凖法幹山海排商賈/制萬物低昂常操天下贏貲以佐軍興)
(斂不及民而用度足唐中僨而/復振晏有力焉可謂知取予矣)誅鋤吏奸綜核軍實(漢/宣)
(帝紀綜/核名實)原清堂上既成富國之規模翹材館中爰講相
王之事業考在職之能與否見為謀之深且長方絲綸
焜耀以促行尚斤斧輪囷而弗置僥踰已甚稱塞若何
某謹當躬佩清箴力鞭後乘稱善人不善人逺矣公能
體上意之勤(左傳以黼冕命士㑹將中軍於是晉國之/盗逃奔於秦羊舌職曰吾聞之禹稱善人)
(不善人逺此/之謂也夫)遇國士以國士報之僕敢負終身之願
　　賀刑部李尚書
予環趣覲出綍疏恩控荆襄之上流久煩節制踐台斗
之故步益茂眷知民命所司士論惟允恭惟某官萃一
門之英而居其最總百氏之學而無所遺置之屬車望
傾鄒枚(韓詩卓犖傾鄒枚王/維詩侍從有鄒枚)授以帥鉞勲隆方召(詩蠢/爾蠻)
(荆大邦為讐方叔元老克壯其猷又王命/召虎式辟四方又王命召虎來旬來宣)宸庭懷聽履
之舊邦人頌歸衮之榮再瞻清光倍増直氣國多暇日
謹守明刑之規天匪先秋深識建官之意(法言或曰為/政先殺後教)
(曰鳴呼天光秋而後春乎將先春而後秋乎莊子尊卑/先後天地之行也聖人取象焉春夏先秋冬後四時之)
(序也風俗通義易稱天先春而後秋地先生而後凋日/月先光而後幽是王者則之亦先教而後刑三皇結繩)
(五帝畫像三王肉刑五霸黠/巧此言步驟稍有優劣也)熒煌八座咫尺三階(楊萬/里詩)
(聽履星辰北斗寒/三台只隔寸雲間)推此丹筆之心轉於洪鈞之手某昔
依使部今出師門冠裾之賀莫前函牘之敬伊邇欵誠
所萃(文選實有愚/誠不任悾欵)膚略奚云
　
　
　
　
　
　
　
　
　
　
　橘山四六巻十六
欽定四庫全書
　橘山四六巻十七　　　　宋　李廷忠　撰
　　　　　　　　　　　明　孫雲翼　注
　　賀董正言
紫渙對敭青蒲伏奏薄外郡戀禁闥初無汲長孺之褊
心繇中秘登諌垣自是元微之之故步(舊唐書元稹傳/稹字微之十五)
(兩經擢第二十四授秘書省校書郎二十八應制舉登/第者十八人稹為第一除右拾遺稹性鋒銳見事風生)
(既居諫垣不欲碌/碌自滯事無不言)俗皆趨競所以奬退靜之士朝方清
明而能容謇諤之言允協僉謀奚待次舉恭惟某官至
寶不琢大音希聲(揚雄傳大味必/淡大音必希)謂千載間生得之為
甚難故一嵗屢遷用之如不及粤從别省入覲都門籍
甚薦論固宜䇿要津之足(杜詩何不䇿髙足先據要路/津洪适啓早摘髭於上第宜)
(䇿足於要津李商隠啓心驚於/急弦勁矢目斷於髙足要津)廉於進取獨願分遐嶠
之符帝席遂為之前廷紳無出其右便蕃晉寵奮迅周
行下博士之帷明制禮相因之本(董仲舒傳孝景時為/博士下帷講讀弟子)
(傳以久次相授業或莫見其/面蓋三年不窺園其精如此)直太史之筆得書法不隠
之傳(左傳董狐古之良/史也書法不隠)朝游麟臺暮直騎省蓋上欲神
明其耳目(元稹楊汝士授右補闕勅朕聞衮職有闕仲/山甫補之蓋所以節宣天子之嗜欲而彌縫)
(其不至也我國家設司諫署以神/明其耳目凡在兹選實難其人)惟公能忠藎乎腹心
縱壑遇風既云得路回天轉日何憚極言羣憸蓄縮以
避鋒萬彚伸舒而吐氣號慶厯之四諌在君子何黨乎
(宋慶厯初歐陽脩余靖王素俱除諫官蔡襄以詩賀曰/御筆新除三諫官喧然朝野競相懽當年流落丹心在)
(自古忠賢得路難必有謀猷裨帝右直須風采動朝端/世間萬事俱塵土留取功名久逺看三人以詩聞亦除)
(諫官時/稱四諫)進嘉祐之五規知中國有相矣(司馬溫公嘉祐/中上三劄五規)
(五規謂相業惜時/逺謀重微務實)某干名素拙涉數多竒棄關傳以西
游志無所就(漢書終軍初從濟南當詣博士入關吏與/軍繻問以此何為吏曰為復傳還當以合)
(符軍曰大丈夫西遊終不復還棄繻去後軍為謁者/使行郡國建節東出關關吏識之曰此前棄繻生也)排
國門而東出氣或未降(韓文排國門而東出/兮慨余行之舒舒)誤䝉題坐
之招姑作代耕之計逖聞綸綍起振衣裳公道由此開
張善類得其憑藉同年進士堪悲隴右之賤貧厚禄故
人胡忍杜陵之斷絶頌言不敏恱慕惟廑
　　賀趙提舉
䕶萬庾以建臺肅奉先庚之令(文選位登萬庾積易巽/九五先庚三日後庚三)
(日/)辱一言而題座慙非典午之材(庾信哀江南賦出蘭/池而典午韓詩長慙)
(典午非材職曰/集昔徴從典午)方以身受察而受容(韓文受容受/察不復進謝)宜於
禮必誠而必敬恭惟某官作周強屏(左傳文武成康共/建母弟以藩屏周)
(詩大邦/為屏)為漢粲親(漢書骨肉之親粲而弗殊注粲明也/殊絶也當明於仁恩而不離絶也)
雄陣先登壯矣文詞之筆脩程莫禦富哉事業之機雖
半天下皆信厚之賢惟重湖間稱治平之最千樹之花
近聫於棠舍五馬之驄兼駕於星軺(杜詩使君五/馬一馬驄)肆疇
歛散之庸(宋景祐中置提舉常平倉一/員操常平歛散之法詳見前)就畀光華之節
且武昌據上流之要而常平乏積嵗之儲一遇不登四
顧無䇿十萬緡見還於糴本實荷聖恩(玉海建炎三/年追還糴本)百
千艘来自於稔鄉少蘇民瘵俾隣壤通融而相濟在使
天廣大之焉依明指班行懽聲翔舞由一州亷一道治
所不遺為三公應三台時焉有待某事賢惟舊覿徳寖
賖昔領縣同嘗辱緹屏之臨照今居州貳又勤濡轡之
澄清疊此幸榮芘其孤拙魏侯有故吏未遑脩避席之
恭(史記魏其傳魏其矦為壽獨故/人避席耳餘半膝席灌夫不悦)荆州遇明公其敢廢
作牋之慶
　　逺迎宋提刑
暴公子直指之名聳聞已久岑長史緩步之計取芘何
多(杜甫寄岑長史參詩髙/岑殊緩步沈鮑得同行)仰巍巍二天之所臨實寥寥
千載而後遇恭惟某官韻髙物表名滿世間(孫僅贈种/放詩二十)
(髙名滿/世間)雙鳬舄之真僊風流是似萬鵠袍之魁彦文藝
最優(隋唐間應舉人皆衣白衣公卿稱之曰白/袍子試日紛紛引入院中謂銀袍鵠立)信由東
井之輝芒(文選岷精垂/耀於東井)化作南溟之羽翮(荘子鵬之徙/於南溟也水)
(擊三千里摶扶搖/羊角而上九萬里)加孟軻以卿相之貴藐而視之起伊
尹於畎畆之中幡然改矣雖大才當今而誰舍然直道
自古以難行顧方涉太常之筆以贊修明又復懐㑹稽
之章而歸故里兩川之間觀風巳熟重湖之濱易地何
辭當干戈甫定之餘在桴鼓稀鳴之際(張敞傳枹鼓稀/鳴市無偷盜董)
(宣傳枹鼓不鳴董少平徐陵書桴鼓不鳴隣境所通枹/音浮擊鼔杖也楚國先賢傳祝良為洛陽令貴戚斂手)
(桴鼔稀鳴文選/稀鳴桴於砥路)奉行漢詔之寛大能使周囹之空虚(文/選)
(周公有空/囹之隆)於斯盡君子之心福僅周於一路若其清天
下之志位合正於三階某退惟孱庸強自修飾笑競趨
之末俗甘孤寂於外官左琴右書昔安得字人之最(隋/書)
(前園後圃從容丘壑之情左琴右書蕭散煙霞之/境韓文公在谿堂公御琴瑟公在中流左詩右書)南山
北水今乃容司馬之閒在一介尸素之罔功何二臺薦
墨之有味(方秋崖啓剡馳/雄墨紳佩雌黄)来司臬事(尚書汝陳/時臬事)復值仁
公傾耳條教之頒引頸軒輶之至光輝君命豈惟専督
捕之權精白吏心儻可備察廉之數共為舞躍曷究編
摩
　　賀劉給事
對敭昕陛擢正夕闈疇咨已試之能直聲素著塗歸不
便之詔忠力彌宣天為回聰地亦改觀恭惟某官有材
不世非器可名専儒學以為之宗一門鼎列(師丹傳丹/經學為世)
(儒宗栁文丈人以文律/通流當世叔仲鼎列)登春官而居其甲千里壯行稍
厭承明之廬自詭皇華之節帝惜其去公遄以歸振起
朝綱君正而百官正參平國論賢和而萬物和凡琴治
更張之功由槖英獻納之益乃至執二敕而不下(唐薛/存誠)
(為給事中瓊林庫廣籍工徒又神䇿軍與咸陽尉袁儋/不平誣奏之儋被罸二敇皆執不下憲宗恱遣使勞之)
讀三墳而在前昔號兼司今稱特拜此當宁眷倚之尤
重顧若時登庸之可稽行矣造庭繼兹賀野(世説楊綰/久積公輔)
(之望及大拜詔/下朝野相賀)某久違牆仭逺戍江干頗記俊遊曾共
賦御溝之栁(科舉記唐貞元八年陸贄主司試御/溝新栁詩劉禹錫詩御溝新栁色)逖聞
顯渥還再瞻禁闥之花(霍光傳出入禁/闥二十餘年)忝預年盟喜忘
宵寐方將窺功名於不朽(左傳太上有立徳其次有立/功其次有立言雖久不廢此)
(之謂/不朽)豈徒竊光耀以自榮勿於公朝而植私恩故須駁
奏然以大人而勤小物或在甄収繭素所陳衷赤未究
　　謝李制帥舉陞陟
十乘啓行妄作龍門之想一言題坐榮踰麟筆之褒謂
屬部久託於澄清而推賢貴及於寒素既無蚍蜉蟻子
之援(韓文當其圍守時外無蚍蜉蟻子之援所欲忠者/國與主耳李劉啓家故一寒無蚍蜉蟻子之援官)
(仍獨冷有驪/駒狗曲之譏)况在塵埃泥滓之中(杜詩兀兀遂至今忍/為塵埃沒又吾獨何)
(為在/泥滓)得於心知特以事舉(文王世子或以徳進/或以事舉或以言揚)出隻手
而甚易動羣目以皆驚此道蕭瑟者幾年何意光明於
今日第慚濫吹弗稱華褒如某者翰羽非強骨體不媚
(虞翻别傳翻放棄南方自恨疏節/骨體不媚犯上獲罪當長没海隅)思古人靜俟之義(蔡/邕)
(傳静以俟命不斁不渝韓文聊固守/以静俟誠不及古之人兮其焉悲)忘世俗競趨之心
寒女之乏杼機難施巧妙農夫之勤穮蓘粗免饉饑(左/傳)
(譬如農夫是穮是蓘必有/豐年穮芸也壅苗為蓘)在天一涯分地千里豈容江
州司馬獨從容山水之間每與皇華使車共馳驅原隰
之上問民疾苦察吏奸媮(媮説文巧黠也賈/山至言媮合苟容)軍輸免於
稽逋酒𣙜為之增羨慮云一得技有五窮誤兩臺之賞
音汚公朝之薦牘固知依暘谷之日近地先春(淮南子/日出於)
(暘谷入/于咸池)豈如出泰山之雲崇朝徧雨遂令槁質併有榮
光匪特望寸進而資巨力之扶抑且得片語以為終身
之託亦足以立敢昧所歸兹蓋伏遇某官清明如神謙
尊自牧(易謙尊而光又謙謙/君子卑以自牧也)為喉舌保天子徳既顯於
朝儀(詩保兹天子生仲山甫又王命仲山甫式是百辟/纘戎祖考王躬是保又出納王命王之喉舌賦政)
(于外四/方爰發)以鈇鉞鎮河陽禮尤先於拔士(韓文大夫烏公/以鈇鉞鎮河陽)
(三月以石生為才以禮為羅羅而致之幕下又東都/雖多士朝取一人焉拔其尤暮取一人焉拔其尤)凡
一介善之可取雖三吐餐而不辭葢將植輔相之基所
以廣匠師之蓄方衮繡歸公之速猶網羅在野之遺致
兹莩孱(莩説文草也沈隠侯集臣以/莩孱初無秀業莩亦草也)亦䝉甄異遭逢若
此銜戴謂何某敢不刻勵自脩糜捐上報(元后傳當/殺身糜骨)升
堂而未入室固弗如二三子之賢㰱血而預捧盤必不
在十九人之後(史記平原君傳毛遂捧銅盤而進之楚/王曰王當㰱血定從次者吾君次者遂)
(遂定從於殿上毛遂左手持盤血而右手招十九人曰公等/相與㰱此血于堂下公等録録所謂因人成事者也)
過斯以往未識所裁
　　賀劉制帥
借重槖英控上流而作屏加崇閫制連兩道以宣威照
臨如在於軾前名字合通於鈴下(李商隠啓神氣雖索/於大巫名字願聞於)
(下/客)恭惟某官以六學之粹為四蜀之英雪山嵯峨養成
古柏之操(雪山在威州保寧縣西南積雪不消杜詩公/来雪山重公去雪山輕又古柏行孔明廟前)
(有老柏柯如/青銅根如石)錦江浩渺演作秋濤之文(益州志成都織/錦既成濯於江)
(水其文分明勝於初成水經注濯以他江則錦色弱矣/遂命之為錦江也杜詩錦江春色逐人来又錦江春色)
(来天地陸機傳贊機文喻海韞蓬山而育蕪岳藻如江/濯美景而增絢皇甫湜祭栁宗元文肆意文章秋濤瑞)
(錦詳/見前)来登僊洲有開儁路更出迭入中外徧揚(杜牧行/崔璪制)
(揚歴/中外)特立獨行險夷一致(歐陽脩晝錦堂記勤/勞王家險夷一節)當其冠
豸角立螭頭而奮忠謇之舌(杜詩奮舌/動天意)至於批龍鱗蹋
虎尾而忘顧忌之懐身危而國步安論定而公道復繡
幢玊節但知東井之天髙寶締鴻名更覺西清之地峻
人方歌羊叔子峴山之惠政(晉書羊祜傳祜字叔子守/襄陽樂山水每風景必造)
(峴山置酒言詠終日既薨百姓於祜遊憩之所建碑立/廟嵗時享祭望其碑者莫不流涕因名為墮淚碑峴山)
(在襄陽郡東南三里歐陽脩記峴山臨漢上望之隠然/葢諸山之小者而其名特著於荆州葢羊祜以其仁杜)
(預以/其功)帝復念葛武侯荆州之遺黎自堅城破敵之餘久
勤經理而長江設險之所尤重蕃宣(吳録魏文帝至廣/陵臨江觀兵有渡)
(江之志見波濤洶湧歎曰嗟乎固天所以隔南北也南/史隋師將濟江孔範奏曰長江天塹古来限隔虜軍豈)
(能飛渡方輿勝覽長/江千里險過金湯)况新府之肇開奄舊封而兼總兩
邦之民奚必争公於境上二天之化固知隨處而春同
條教不出乎詩書之間號令自行於鈇鉞之外仍資尹
正盡䕶戎行昔周公召公成分陜之功有賢克繼(家語/五年)
(而分陜周公左召公右又分陜而進所以事蚤濟陶侃/傳望隆分陜文選賢牧分陜又地埒分陜唐盧渙為陜)
(州刺史嚴毅之聲聞於關内開元二十四年帝西還次/陜喜其善政題贊於㕔事曰専城之望分陜之雄心惟)
(惠愛性/實謙沖)今遼人夏人謹開邊之戒入相可期(司馬溫公/神道碑公)
(相遼人戒其邊吏曰中國相/司馬矣謹無生事開邊隙)某濫矣第名闇於機事家
雖寓都畿之地名不挂通人之門惟老氣骯髒而未降
(岑參詩子雖軀幹小老氣横九州趙壹傳伊優北/堂上骯髒倚門邊骯髒音亢葬髙亢悻直之意)宜蹇
步蹣跚而不進别乘一傳難追跨黄鵠之遊(黄鵠山在/武昌江夏)
(一名黄鶴山庾信/賦帆落黄鵠之浦)聊伴雙旌閒詠採白蘋之曲(唐栁渾/為吳興)
(太守有江南曲云汀洲採白蘋日落江南春韓詩傍砌/看紅藥巡池詠白蘋又已知奏課當徴拜那復淹留詠)
(白/蘋)豈容無事而食故須少効其愚參翊綱維助培基本
兩臺由是刮目(江表傳魯肅過吕䝉言議撫䝉背曰今/者學識英畧非復吳下阿䝉䝉曰士别)
(三日即當刮目相待大/兄今諭一何稱穰侯乎)公車至於交章(劉向傳章交公/車人滿北軍)
今又得先生長者而依歸真所謂稀世殊常之㑹遇願
加磨淬仰副鞭驅表帥其州為方伯之尊有華益逺趨
走之吏自長史而下取芘何多(韓文有地數百里趨走/之吏自長史司馬以下)
(數十人其禄足以仁其/三族及其朋友故舊)其為欣愉莫可云喻
　　謝趙倉使舉陞陟
辱天子之使親布上恩過海沂之邦猥収下乘俾有晉
陞之序借為賁飾之辭然雖至公寧弗自愧如某者林
邊塌翅(李太白集塌翅/瑶島空留别名)石上枯根甘為寂寞之遊恥作
趦趄之進雖居官而不治惟奉法以自脩長沙令妄欲
綴鴛鷺之班固知無分香山老乃得乘箳篂之駕誰曰
非宜(香山在洛都龍門白居易晚年自稱香山居士言/以儒教飾其身佛教治其心道教養其壽互見前)
豈徒分嘯咏於南樓北榭之間抑用助勸課於西陌東
阡之上(成帝紀其令二千石勉勸農桑出入阡陌勤勞/来之召信臣傳躬耕勸農出入阡陌注南北曰)
(阡東西/曰陌)庾粟以時而斂散泉貨務權其重輕寅奉常平
之規粗殫不肖之力近而兩臺之論薦逺則二天之照
知方紆循行之車亦騰剡上之牘出於特達識所依歸
兹蓋伏遇某官藩屏王家楷模士類(黨錮傳天下/模楷李元禮)以神
明之胄發神明之政(左傳與其神明之後也度尚傳明/于摘發姦非吏人謂之神明公孫)
(穆傳穆遷𢎞農令界内有蝗蟲食稼百姓惶懼穆乃/設壇請以身禱於是暴雨蝗蟲自銷百姓稱曰神明)以
禮樂之英增禮樂之華(漢書叙傳河間賢明禮樂是脩/為漢宗英詩序皇皇者華君遣)
(使臣也送之以禮樂/言逺而有光華也)既加惠於逺民乃克勤於小物(尚/書)
(惟公懋徳/克勤小物)清濁判矣應不為爨下之桐(蔡邕傳吳人有/燒桐以爨者邕)
(聞火烈之聲知其良材因請而裁為琴果有美音而其/尾猶焦時人名曰焦尾琴韓詩遇賞還同爨下餘白詩)
(馬因囘首雖增價桐遇知音已半焦駱賓王啓聴清音/於爨餘枯桐發響収夜光于𤣥璧恠石騰輝劉禹錫啓)
(六翮方鍛思重託於扶搖/孤桐半焦冀見収於煨燼)左右芼之猶且及水中之荇
(詩參差荇菜左右芼之禮記内則注芼謂菜釀疏/云用菜雜肉為羮韓詩彼微水中荇尚煩左右芼)昔嘗
察之於按縣之日今復信之於佐郡之時有是僥踰奚
其稱塞某敢不力行所學躬服斯言華衮一褒已切窮
途之感(杜詩窮途/愧知己)洪鈞再轉尚希翹館之歸過此以還
未知所措
　　賀俞侍郎
即家召拜(漢書宣帝紀即拜酒泉太守辛武賢為破羗/將軍龔勝傳即拜勝為講學祭酒注就其家)
(而拜/之)進位論思小宰次太宰之班冠於紫槖(周禮天官/太宰之職)
(掌建邦之六典以佐王治邦國宋制/吏部古之天官而侍郎即小宰之職)内史兼外史之職
本是青氊(周禮内史掌書王命外史/掌書外令即宋直史館官)寵數疊頒輿情胥
穆恭惟某官文博而約氣直以和蚤負褎然之聲名著
為富有之事業仰昌黎之北斗學者所宗起安石於東
山蒼生何幸雖孤芳忌於皎潔而大明難以蔽欺合儀
禁庭均福寰海闢公門桃李之逕悉入品題撫掖垣梧
竹之隂重来潤色(杜詩掖垣竹埤梧十尋王/荆公詩討論潤色今為美)游揚共二
之命載裒襲六之書直筆固存清銜是稱且獻納何拘
於日月蓋依乘已廹於風雲嗣有褒恩進參坐論(考工/記坐)
(而論道謂/之三公)某心傾燕厦身墮鸚洲(時倅/武昌)公遄歸衮衣兮
彌增抃躍我方外司馬也正賴挈提(張耳傳左提右挈/注提挈言相扶持)
　　回梁知縣
羣山傑觀嘗參五鳳之游(説文五鳳五方神鳥東方曰/發明南方曰焦明西方曰鷫)
(鸘北方曰幽昌中央曰鳳凰禽經青鳳謂之鶡赤鳳謂/之鶉黄鳳謂之鸞白鳳謂之鷫紫鳳謂之鷟王子年拾)
(遺記少吴時有五鳳隨方之色集於帝庭李詩隠隠五/鳳樓宋梁周翰五鳳樓賦五鳳翹翼若鵬運風雙龍蟠)
(首若鼇戴宫㑹要西京大/内南面三門南曰五鳳樓)雋水名城忽覩雙鳬之集(唐/志)
(雋州屬越雋郡/有越水雋水)咸謂同寮之君子孰如貳政之故人恭
惟某官繼言語侍從之英(班固西都賦言語侍從之臣/若司馬相如虞丘壽王東方)
(朔枚臯王褒/劉向之屬)擅文采風流之懿(杜詩英雄割據雖巳/矣文采風流今尚存)凡
小施於方畧能自致於勲名克贊泉府之謀遂通天朝
之籍勉存吏格式顯民庸利刃一揮知錯節盤根之立
解鳴絃再續想引商流羽之彌髙不須躬倥偬之勞巳
見奏熈平之最佇来徵召入備論思某久濶趨風每廑
仰斗(周必大啓久廑/仰斗未快披雲)頗記坐氊之冷肯分隣壁之光僕
方冒昧以佐州公尚囘翔於製邑髙情特異華翰先臨
千里之足跫然曷勝至喜(荘子逃虚空者聞人/足音跫然而喜矣)十年之
夢恍若尚得細論
　　囘交代趙倅
漢懲秦孤建宗藩之上佐(漢書諸侯王表漢興之初海/内新定同姓寡少懲戒亡秦)
(孤立之敗於是剖裂疆土立二等之爵功臣侯者百有/餘邑尊王子弟大啓九國職源别駕長史司馬通謂之)
(上/佐)魯班鄭後知賢路之久妨(左傳魯以周班後鄭/鄭人怒請師于齊)驚五
采垂雲之光乘千里好風而至恭惟某官學醇乎古行
茂於時以天孫之文章題俊科(天文志織女天孫女也/東坡詩天孫為織雲錦)
(裳/)以王家之禮樂飾吏治哦詩讀書於松竹之下厥問
既休鳴珂曳履於日月之邊所施乃暢胡為小却来此
平分謂郡無正守資通守之良(楊誠齋詩太守九秋露/通守三春風太守鏡照)
(膽通守/淵含空)故朝以同姓代庶姓之賤芟夷荒穢蘇折困酲
俾鵠山鸚洲俱為之增明雖榆塞栁營亦至於借重宰
相材也渠容留滯於荆州天子異焉即見㑹朝於魏闕
(司馬相如傳其遺札書言封/禪事所忠奏焉天子異之)某枉生長帝王之里(杜詩/無錢)
(居帝/里)慚造請公卿之門(張湯傳其造請諸公不避寒暑/是以湯雖文深意忌不専平然)
(得此/聲譽)逺屏重湖奄經載嵗無功關決將投傳而去之有
懐交承兹聞音而喜矣締結芝蘭之好掩遮糠粃之蹤
(世説簸之揚之糠粃在前/六一居士詩後功掩前羞)所望髙風自振薄俗且吏隠
少公事顧安用於告新惟家藏有素書尚相期於傳逺
(李詩家有/圯橋書)其諸悃愊(劉向傳發憤悃愊注/悃誠也愊緻宻也)未究編摩
　　賀尤提舉
八俊揚鑣莫重庾臺之選(漢順帝紀漢安元年詔遣八/使分行州部班宣風化舉劾)
(臧否皆選素有威名者同/時俱拜天下號曰八俊)六雄濫吹唯便厦屋之依矧
是藍田受㕓之民(李梅亭啟頃作㕓氓正出藍田老槐/之下兹為幕客詎忘豐水有汜之仁)
復為皇華巡筦之吏疊此榮耀越於輩倫恭惟某官綽
綽乎材淵淵其學自星履步九霄之上積有垂芳與雪
袍角一日之長屢聞得雋(詩麻衣如雪唐士子入試皆/著白衣故有白衣子何太紛)
(紛之語宋時亦然冉居常詩粉袍切勿笑冬烘且踏燒/殘䑕尾蹤宋白詩風騷墮地欲成塵春鎖南宫入試頻)
(三百俊才衣似雪可憐無箇解詩人王元之詩麻衣皎/皎光如雪一一重瞳親鑒别左傳凡師得雋曰克唐制)
(甲科/得雋)然文饒不屑於名第(李徳裕字文饒少力於學既/冠卓犖有大節不喜與諸生)
(試有司以䕃補/校書郎詳見前)而𤣥成豈負於遺經持此致君足可傳
世種桃李分風月蓋巳試又試而績愈彰(李詩舉邑樹/桃李垂隂亦)
(清/芬)詠袴襦飫餱糧故可予即予而惠彌廣爰畀常平之
節用培益下之基(易損上益下/民恱無疆)甫看及境以張旜(儀禮/使者)
(及境/張旜)頓覺如春之應律且阜通山海管晏可復許乎使
訏謨廟堂伊吕無以過也(董仲舒傳贊劉向稱董仲舒/有王佐之才雖伊吕無以加)
(管晏之屬伯者/之佐殆不及也)某静言與梓遺愛在棠傾耳南牆猶記
吟哦之妙(韓昌黎藍田縣丞㕔壁記庭有老槐四行南/牆鉅竹千挺儼立若相持水㶁㶁循除鳴斯)
(立痛掃溉對樹/二松日哦其間)系心東閣自憐蹤跡之疎孤于外官晚
乃别乘何期兩地之遭際載睹二天之照臨雖駸駸畢
戍之期尚栗栗空餐之懼(歐文積/愧空餐)益殫末力或取殊知
欽奉寛條未遑持版以拜刺史幸逃公憲敢希設酒以
飲故人企徳未深臨文罔喻
　　賀趙大卿兼户侍
趨覲清光(晁錯傳莫能/望陛下清光)駢膺異渥歸班月寺知久䕶餉
之有勞進職地官使真持荷而無愧姑煩兼組巳愜羣
紳恭惟某官胄出於天學造乎古勁貞之節嚴霜不凋
(唐李渤勁正不顧患李徳裕傳松柏之為木孤生/勁物無所因依張説集松柏青青不受令於霜雪)忠藎
之心皎日可照(李洞詩白/日貫忠貞)方荆襄之戍未解唯庚癸之
呼是憂肆疇九列之英式遄六路之寄覈伍伍符虚籍
之弊(馮唐傳尺籍伍符注伍符/軍士什伍相保之符也)累萬萬錢朽貫之儲(貢/禹)
(傳都内之錢貫/朽而不可較)公能為人所至難人謂召公其巳晚夕
升金掌朝引玉珂(杜詩興在驪駒白玉珂/劉褘之詩梁驂整玊珂)理財正辭率
不外原清之道遭時建䇿宜莫先經逺之圖宗祏賴以
安強(祏宗/廟主)夷裔聞之畏服由斯柄用孰不具瞻某受清
門特達之知竊大厦髙明之芘永懐銜結忽聽褒除拘
牘制之孔嚴控賀衷而弗敏論思多暇柬眷方隆祈厚
輔於沖襟(王勃集沖襟眇識人多江漢之靈麗藻華文/代有雲泉之氣裴度詩祇事見沖襟顧雲啓)
(切將陋唱/再黷沖襟)庸丕昭於偉業
　　逺迎李運使
易乘漢傳(漢書乘傳/詣洛陽)晉直堯章(宋熈寧間建煥章閣藏/真宗御製詔畧曰載稽)
(帝世之隆無/若堯章之煥)使部重臨猶想故家之遺愛藩條兼總自
知别駕之無功所幸相遭以廉得察(周禮以六計弊羣/吏之治一曰廉善)
(二曰廉能三曰廉敬四曰/廉正五曰廉治六曰廉辨)恭惟某官耀名於世儲祐自
天四蜀山川萃作名門之秀三蘇父子復推後學之宗
凡兹廣内之所儲盡是平生之已見藜燈甫續菲錦遽
成(詩萋兮菲兮成是貝錦/彼譖人者亦已太甚)蓋孤芳忌皎潔之姿乃斜飛
取回旋之勢叱卭郲之馭而乘險阪忠則不渝(叱馭巳/見卭郲)
(山在合黎州一名卭筰山葢卭人筰人界其道至險有/長嶺弄棟八渡之難楊母閣之峻宋李燾詩卭郲古道)
(驚險絶我行更遭連日雪縱觀/自古得竒勝未審底處為九折)持崆峒之節而上青霄
光斯有逺靖言漢沔(漢水記漢水出廣漢沔水出武都/與漢水相合蔡邕賦納暘谷之所)
(吐兮兼漢/沔之殊名)近接岷嶓(水經江出岷山其源若甕口在益/州建寧滿江縣漢水出隴坻道嶓)
(冢/山)轉粟飛芻屬先正規恢之舊(主父偃傳/飛芻輓粟)持斧授鉞經
嗣賢臨照之餘再使兒童争看於細侯下至走卒皆知
於司馬輿情所嚮臺治弗移連數十城之封疆疊二千
石之印綬厥任為劇匪才曷勝登崇䆳閣之班増重上
流之鎮茂哉績用久矣簡知皇皇者華昔已梯升於法
從韡韡其鄂今當鼎列於台司(詩常棣之華鄂不韡韡/凡今之人莫如兄弟韡)
(音偉左傳召穆公思周徳之不類/故糾合宗族於成周而作此詩)某早竊一官晚纔貳
郡鳳凰城下排閶闔而巳遙(鳳凰山在江夏縣北岑參/詩路指鳳凰山下雲衣沾)
(鸚鵡洲邊雨司馬相如大人賦排/閶闔而入帝居韓詩排雲呌閶闔)鸚鵡洲前濯滄浪而
自潔(文選清則濯纓宴公類要當/勵濯纓之操不遺刈楚之材)喜受容之得地奈畢
戍之有期尺素漫通寸長莫效公来何暮尚須先負弩
之迎我行及辰奚敢辱佩刀之贈(晉中興書初徐州刺/史任城吕虔有佩刀)
(工相之以為必三公可服此刀虔謂别駕王祥曰苟非/其人刀或為害卿有公輔之量故以此相與及祥死之)
(日以刀授弟覽曰吾兒凡汝後必興之足佩此刀故以/相與王導傳贊貽刀表祥筮水流慶王珉傳珣能踵徳)
(副吕䖍之贈刀謐必隕身慚劉殷之徵璽駱賓王啓佩/吕刀而紹美以贊褰帷之遊屈龎驥而流芳將騁仁風)
(之/駕)欣翹至切拙呐非宣
　　回蔣知縣
曳尚方之舄小試民庸乘副政之車偶聨王事(續通典/唐以堂)
(吏朱健廉為華州别駕給事蕭倣駁曰別駕與刺史/同宣教化豈宜以小吏兼副政之名詳見第一巻)欽
名舊矣惠字先之恭惟某官文采自將才資特異榮澤
有開於奕世清風是似於前人利刃一揮知錯節盤根
之立解鳴絃再續想引商流羽之彌髙恐不須戴星之
勞即巳見培風之迅某佐州無取行縣奚為賴保障之
得賢容坐輿而竊禄忽被五雲之翰莫報珍投尚看千
樹之花有来芳譽情之所嚮言則未敷
　　回荆門交代王知軍(宋開寶中置荆門軍熈寧廢/元祐復荆門山其峰對起如)
　　(門杜詩塵土荆門間又長嘯下荆門張九/齡詩䇿馬旁荆岑孟浩然詩荆門控三巴)
問貳車之前躅取則為多(劉禹錫詩登/覽壯前躅)繼五馬之後塵
合符伊邇(牛僧孺詩曽把/文章謁後塵)凡此結契兼於常倫辱慶問
以先之佩謙撝之過矣(易无不/利撝謙)恭惟某官天成文采世
有典刑(詩雖無老成/人尚有典刑)西清從臣之英篤生異器南渡興
王之業亶屬名門根種不凡源流斯逺益深培養將大
設施松竹林無剪伐之傷(詩勿剪/勿伐)風月堂得嘯吟之樂
方巻甲息民之際念臨軒擇守之難辟書朝馳除目夜
下隠然作屏與峽石以争髙(峡石縣名又州名周以/居三峡之口因為峡州)沛
若来蘇託䝉泉而普潤(蒙泉在荆門軍亦名惠泉沈傳/師詩䝉泉聊息駕可以洗君心)
(李徳裕詩兹泉由太潔終不蓄/纎鱗到底清何益涵虚祇自貧)登上三年之最佇聞一
札之褒矧昔賢衮衣之可傳暨故家喬木之足貴萃兹
盛美歸我老成某末第僥踰半生困悴嗟余髪之種種
即合歸田(左傳齊侯田于莒盧蒲嫳見泣且/請曰余髪如此種種余奚能為)愧此身之
飄飄尚猶逐禄顧無功於闗決復何意於超陞忽沐誤
恩就臨便郡幸紀綱之素振適步武之相聫允藉餘輝
少安孤蹟一尊杜酒尚須吿為政之方五朶郇雲何以
答脩詞之貺永懐刻著罔究占陳
　　回辛簽判
得州如斗猶虞獨任之難以禮為羅庶獲同寅之益維
時上佐光我初筵恭惟某官自天所鍾為國之寶在景
龍執法之士巳擅直聲(舊唐書辛替否傳㬱否京兆人/也景龍中為左拾遺時中宗置)
(公主府官屬安樂公主造宅奢麗過甚上疏極/諫睿宗嘉其忠直稍遷為右臺殿中侍御史)逮阜陵
輔政之臣載垂芳烈(阜陵宋孝宗陵孝宗朝辛次膺除/御史中丞糾彈不為苛察聞者知)
(懼章疏一出天下韙之上方勵精政事/眷遇隆厚呼其官而不名卒謚簡肅)必有賢者是以
似之(詩惟其有之/是以似之)世其禄以何慚官所居而可紀(漢書/循吏)
(傳唯江都相董仲舒内史公/孫𢎞倪寛居官可紀者三人)金渠泛水雅宜入幕之游
玉璞在山増重連城之價好持偉畫入奉清光某僅免
負丞奚堪作牧幸依仁之寖邇辱惠教之相先固知寮
屬皆顯人所當加敬(唐韋抗所表劉昇卿王倕/王燾為寮屬後皆為顯人)毋以曹
事煩老子或可偷安(馬援傳援為隴西太守賓客故人/日滿其門諸曹時白外事援輒曰)
(此丞掾之任何足相煩/頗衰老子使得遨遊)
　　通交代趙倅
拜恩闕下分任治中繇近州佐逺州疊著箳篁之耀以
異姓先同姓實慚糠粃之蹤(左傳周之宗/盟異姓為後)敬緘不腆之
詞(左傳不/腆敝器)庸取方新之芘恭惟某官自天間出與世特
殊上承赤社之封(漢賜廣陵厲王䇿受兹赤社/建爾國家世世為漢藩輔)獨抗青
雲之志(李詩茂李百萬葉柯條播中/州天開青雲器日為蒼生憂)宗藩之服儒業惟
古與稽(史記楚元王世家為漢宗藩又河間獻王被服/儒林造次必於儒者禮記儒有今人與居古人)
(與/稽)朱邸之擢俊科於今創見(謝朓詩朱邸方開效蓬心/於秋實司馬相如傳應期)
(紹至不/特創見)長材所歴最譽甚休鯨海無波已借别車之重
(李詩瀚海/寂無波)鵠山有月又分半席之光雖少緩於翺翔蓋
深儲於資望帝豈容磐維之久外人皆傒衮繡之遄歸
某少則多艱老而轉拙(杜詩老大/意轉拙)一官平進輿坐苟安
五技易窮素餐奚補甫畢𤓰期之戍有来棣屏之賢(類/要)
(王言㑹最云/增耀棣屏)善者繼之吾其免矣忽左符之就畀勤上
旨以趣行王事載嚴弗克舉交龜之酒契家所重敢忘
脩烹鯉之書徒切欣翹罔殫敷叙
　　回陳教授
剖漢竹以臨邊慚非良牧(李詩剖竹/商洛間)采魯芹而在泮喜
得明師匪特諸生之榮抑為吾府之重(東坡詩留君望/此府助我憐其)
(衰/)恭惟某官髙韻朗出(劉賓客集聲氣朗/徹髙韻冠於一時)清才夙成所
學伯仲乎軻雄有文奴𨽻於屈宋(杜牧李賀集序使賀/未死少加以理奴僕)
(命騷可也杜審言傳吾/文章可使屈宋作衙官)東州勸駕蚤陪十八士之游(臧/洪)
(傳家在東州髙帝紀必身為之勸駕注有賢者身往勸/勉令至京臨駕車遣之翰林盛事開元中拜張説十八)
(人為學士於東都上陽宫含象亭冩御贊述之十八學/士張説知院徐堅為副賀知章陸堅趙冬曦咸廙韋述)
(李子釗陸去泰吕向母照余叙趙元黙/孫季良康子元侯行果敬㑹真馮朝隠)南省奏科巍占
一二人之列固知其功名屬少俊聊復以詩書教逺氓
好持玉振之音(晉書王敦鎮豫章長史謝鯤雅重衛玠/敦謂鯤曰昔王輔嗣吐金聲於中朝此)
(子復玊振於江表微言之緒絶而/得續文選飛辯摛藻繁華玉振)入侍金華之講(漢書/叙傳)
(時上方鄉學鄭寛中張禹朝夕入説尚書論語於金華/殿中詔伯受焉數年金華之業絶世説新語劉尹與桓)
(𤣥共聽講禮記桓曰時有入心處便覺咫尺/𤣥門劉曰此未關至極自是金華殿之語)某謬當共
理允藉多聞不厭寒氊肯作諸侯之客有来妙翰絶勝
從事之賢徒切感藏罔殫敷叙
　
　
　
　
　
　
　橘山四六卷十七
欽定四庫全書
　橘山四六卷十八　　　　宋　李廷忠撰
　　　　　　　　　　　　明　孫雲翼注
　　回寄居張節推
猥從半刺叨竊一麾慚無騎竹之童争迎於道喜有泛
蓮之客適憩是邦(憩音器説文息也詩召伯所憩本作/愒詩汔可小愒亦作偈漢書度三巒)
(兮偈棠梨師古注讀作憩李太/白詩憩跡于此至移三霜焉)行矣親仁惠然枉教恭
惟某官陽春和寡月旦評髙加之涵養之功期以光明
之業所居可紀姑且從幕下之羅其用善藏曽未見囊
中之穎帝方思老成之彦公正當晚達之時某自顧無
庸奚堪共理過干木之廬必式問政宜先(吕氏春秋魏/文侯過干木)
(之廬而式曰干/木蓋賢人也)得陳遵之牘為榮報言敢後
　　到任謝廟堂
填海無功僥踰滿秩隆天有命冒昧分符由廟謀欲重
於外官凡邊守多求於佐史得從意表惕若魂驚伏念
某本是凡流絶無他技平生惟知守清苦之節所至未
嘗懐苟且之心荆為巖邦信非讀書鳴琴之可治卾亦
凋郡豈容吟風嘯月以自娛(武昌隋唐時為鄂州韓/文豈無凋郡庸以自效)積
兩地尺寸之勞(孔光傳卒無/尺寸之效)辱羣公品題之重退安愚
分絶望榮塗敢謂公朝紀孤冷之蹤忽䝉誤恩與近便
之壘匪因私請實自隆知矧是荆岑(張九齡詩䇿馬旁/荆岑杜詩荆岑彈)
(丸心/未已)介於襄水(韻㑹襄水楚之西津魏武置襄/陽郡西魏改襄州因水立名)當北塞
要衝之路作南州捍蔽之門天驕所殘(匃奴傳單于遺/漢書自云單于)
(天之驕子不為小禮以自煩李詩天驕五單于狠戾/好凶殘又天驕毒威武王維詩居延門外獵天驕)民
瘵未復必有疏通強敏之術乃成經理撫輯之功自顧
歉然曷克任此兹葢伏遇某官揆元業茂熈載勲崇大
臣慮四方知邊方之為急宰相遂萬物唯小物之克勤
豈以無階在朝乃至於遐遺(匡衡傳楊興説史髙曰匡/衡才智有餘經學絶倫但)
(以無階朝廷故隨牒在逺方將軍誠召至幕/府與参軍議觀其所有貢之朝廷必為國器)使其有志
為民即俾之共理信此道如懸於衡石愧不才亦玷於
於埏鎔某敢不刻勵内修糜捐上報方漢宗嚴科瑣之
令非曰具文(丙吉傳召東曹案邊/長吏瑣科條其人)若晉陽宣保障之勞
尚能自力
　　到任謝劉制帥
積愧坐輿進叨乘障小國事大國共命令以宜先一天
有二天託照臨而寖邇凌兢拜寵感慨陳辭伏念某本
是凡流迄無他技(同前/云云)兹蓋伏遇某官清班人傑先覺
儒宗植操貫乎嚴凝持心根於平恕篤禮樂詩書之教
加幸羣氓専弓矢鈇鉞之權用威不軌(韓文當藩垣屏/翰之任有弓矢)
(鈇鉞/之權)如聞有味之語頗及無能之人昔者佐州厚為之
覆䝉今焉䕶塞復歸於節制乃造物之隂相有終身之
榮逢某敢不遵奉使條昭宣皇指念其近在宇下少推
寛假之恩使之謹守邊關庶獲安寧之效真誠所嚮至
訥奚云
　　謝王總領
求邊守於佐史之間誤䝉推擇望使華於諸侯之上復
託照臨凡兩地之所遭非一天之可喻視龜得吉貢鯉
為恭伏念某(同前/云云)兹蓋伏遇某官耿介拔俗清明如神
妙矣心籌豈特給關中之餉大其已任又將拯天下之
饑凡今日握節之聲名乃他時轉鈞之事業念八十州
所部之甚廣欲二千石共理之皆良與其邊瑣有警始
為之科條孰若皇華所臨不逃於裁鑒齒牙餘論羽翼
遂成甫當畢戍之期更冒就遷之寵某敢不昭宣徳意
祇服教條空海沂之邦既曲䝉於掩覆䕶雲中之塞尚
勉效於拊摩(馮唐傳魏尚為雲中守匈/奴逺避不敢近雲中之塞)銜惠有歸占詞
罔效
　　謝諸司
猥從半刺叨竊左符雖云千里提封之殊俱在二天照
臨之下所幸者孤身之有托惟懼夫重任之莫勝伏念
某(同前/云云)兹蓋伏遇某官耿介拔俗清明如神察百吏罔
差於錙銖人其誠服念一夫不被於潤澤已所深憂肯
専用柱後惠文冠之威嚴欲大施筆端造化鑪之工巧
逺而將指同此推心遂令極陋之資亦忝惟良之寄某
謹當昭宣上意祇服使條空海沂之邦既曲䝉於掩覆
䕶雲中之塞尚勉效於拊摩銜惠有歸占辭罔喻
　　通隣郡
居一郡乘一障豈書生之所能(張湯傳上謂狄山曰吾/使生居一郡能無使虜)
(入㓂乎山曰不能曰居一縣曰不能復曰居一障間山/自度辯窮且下吏曰能乃遣山乘障至月餘匃奴斬山)
(頭而/去)結四援守四隣有寶國之足恃敢於始事之日脩
此交聘之儀恭惟某官器資翹明丰度凝逺由南溟九
萬程而上孰能禦之(方干詩摶風/九萬即前程)在西京二千石之良
無以加此矧山川險要之地屬宵旰顧憂之時(張湯傳/日旰天)
(子忘食杜詩宵旰憂虞軫/羅隠詩聖君宵旰望時雍)喜得名流聊固吾圉(左傳聊/固吾圉)
(圉邊/陲也)想惟理民整軍之課最於諸城安有謀王斷國之
才久於邊疊(薛宣傳經書文雅足/以謀王體斷國論)上所願見公其遄歸
某浮游江湖荏苒嵗月積叨半刺之禄就分左右之符
雖僅免羣鬼之揶揄(世説襄陽羅友好學嗜酒桓宣武/雖以才遇之許而不用人有得郡)
(桓為席送别友亦被命至猶遲晚溫問之曰旦出門逢/一鬼揶揄云我只見汝送人作郡何以不見人送汝作)
(郡遂慚怖却回不覺淹緩桓心愧焉後以為襄陽太守/南史宋伯龍歴位九卿郡守貧窶尤甚嘗在家慨然將)
(營什一之利一鬼在旁拊掌大笑伯龍歎曰貧窮固有/命乃復為鬼所笑杜詩時遭人指㸃數被鬼揶揄羅衮)
(啓長沙地窄難呈宛轉之姿/南郡鬼逢毎受揶揄之恥)還自笑是翁之矍鑠幸接
名藩之畛(畛井田問陌/詩徂隰徂畛)能分旁舍之輝有土有邦莫非
為社禝之衛(尚書有/邦有土)同心同徳庶幾如兄弟之親
　　回漢陽孫守
箳篁俗吏奚堪一障之乘璧水儒官亶是三河之表(史/記)
(貨殖傳唐人都河東殷人都河内/周人都河南三河在天下之中)方宻依於鄰芘乃先
辱於謙函恭惟某官學濟其才文貫乎道(李漢韓文序/文者貫道之)
(器不涉於斯道/有至焉者否也)在商野共推於先覺屬漢庭専用之老
成樂育英才霈作及時之雨不畏强禦挽回既倒之瀾
甫再轉以為丞乃一麾而出守於進退之義不茍則中
外之望益髙雖國小地狭不足以回旋而事簡民淳何
妨於偃息(詩或偃息在床/或不已於行)佇聞徵召入備論思某倦欲
歸田強令䕶塞幸輔車之相倚(左傳諺所謂輔車/相依唇亡齒寒者)曾竿
牘之未修恍然驚黼黻之投歉甚乏瓊琚之報(詩投我/以木桃)
(報之以/瓊琚)極目漢川之樹徒切興懐(崔灝詩晴川/歴歴漢陽樹)洗耳荆
岑之泉尚希垂教(荆門當陽/縣有玉泉)
　　通襄陽揚安撫
由半刺得専城亶為誤渥以小侯事大帥宻借餘輝(韓/文)
(大府帥先入據館帥守屏若將趨入/拜庭之為者䖍若小侯之事大國)方視印之云初豈
奏箋之敢後恭惟某官才豐而業茂度廣而識髙承世
閥之清風飛翔千里負霄躔之俊氣凌跨一時利器所
施成規可睹恩深淮浦有襦均惠於兩邦(詩率彼/淮浦)威震
湘川持斧頓清於羣㓂(湘川在今長沙環城而下說文/湘水出零陵陽海山至巴丘入)
(於/江)屬邊方之謀帥勤當宁之思賢未容還表著之榮又
復任藩宣之重秘圖寓直瑞節増華想胸中皆有用之
兵(崔浩傳太武指浩示髙車帥曰汝曹視此人纎尫懦/弱手不能彎弓持矛胸中所懐乃過於甲兵宋名臣)
(言行録西夏賊曰小范老子胸中有/數萬甲兵不比大范老子可欺也)宜塞上無可窺之
隙輕裘緩帶依然峴首之風流曳履鳴珂行矣甘泉之
法從某佐藩已謬乘障維艱昔雖同君子之鄉未降既
見今乃近元戎之府自謂不孤矧荆襄襟帶之連若虞
虢輔車之倚有善隣之寶也所願相親念敝邑而膏之
敢忘厚賜深悰所嚮短韻奚宣
　　通京西趙運使
雲壘相依謬分邊瑣星臺在望宻藉隣輝屬龜篆之初
開慿雁緘之上達恭惟某官卓然才業少所輩倫妙文
武之張弛不顓紙上(禮記弛而不張文武不為也張而/不弛文武不能也唐史沈重講學)
(授業徐曠從之不數日辭去曰先生所説紙上語耳若/真境彼有所未見者汪龍溪啓得文武張弛之樞要獨)
(運胸中明古今治亂之淵源不専紙上余日華啓味道/腴於紙上胸吐石渠覷天巧於筆端手抉雲漢王臞軒)
(啓家傳弢峉不求紙上之係吳神授智謀自有胸中/之方虎洪适啓經綸自得於胸中糟粕不膠於紙上)洞
古今之成敗獨運胸中一枝分月殿之香(晉書郗詵傳/詵舉賢良對)
(䇿上第遷雍州刺史武帝於東堂㑹送問詵曰卿自以/為何如詵對曰臣舉賢良對䇿為天下第一猶桂林之)
(一枝崑山之片玉白樂天詩折桂/一枝先許我穿楊三葉盡驚人)千里奮雲衢之步幕
中飛翰湖山至於動搖(唐王重榮鎮河中辟李巨川為/掌書記巨川文思敏速翰動如)
(飛傳之隣藩/無不竦動)塞上剖符敵騎為之遯去旒冕注懐久矣
縉紳交口稱之以其抗不可犯之風故能任至難為之
事由雙旌拜十行之寵以三組總一路之權(楊僕傳懐/銀黄垂三)
(組以誇/郷里)貫索夜虚流泉春湧凡此績用特其緒餘問俗
觀風亶有澄清之畧謀王斷國盍歸嚴近之班某學殖
扶疎宦塗歴落縣課僅能自脫州政乃得平分初微尺
寸之可書忽駭朱丹之在轂(揚雄傳紆青拖/紫朱丹其轂)匪由推送
曷致叨逾念慈恩㙮之姓名幸嘗附尾而皇華堂之風
采彌切心傾豈期䕶塞之行寖覺望塵之近雖云未見
自以不孤一障是乘在今日非昔時之全盛二天所覆
諒此疆與爾界以均恩
　　謝諸司列薦
風動列城莫重連臺之鶚薦雲從多士乃収别駕之駑
才外觀咸以為榮内省獨能無愧凡君子以類而進者
諸大夫曰賢而用之公論所同倖得則否博士共薦王
式宜為誦説之師(王式傳唐生褚生應博士弟子選諸/博士摳衣登堂頌禮甚嚴試誦說有)
(法疑者丘蓋不言諸生驚問何師對曰事/式皆素聞其賢共薦式詔下除為博士)要人交譽宗
元自是辭章之伯(韓愈栁宗元墓誌諸公要人争/欲令出我門下交口薦譽之)蓋寶
貨横道莫不争取然斷木在溝誰其見知豈謂世俗競
名之餘猶存古者僉謀之舉(尚書詢/謀僉同)儻非穎異徒切兢
危如某者所學不根於時何補轉頭已晚未免碌碌隨
衆人之行炙背成暄尚有區區獻至尊之意(列子宋有/田父曝日)
(於野美之不知廣厦錦綺之麗謂其妻曰負日之暄人/莫知之以獻吾君將得重賞嵇叔夜絶交書野人有快)
(炙背而美芹子者欲獻之至/尊雖有區區之意亦已疎矣)朅来湖外冒處州端頗嘗
效尺寸之勞豈但為升斗之計二千石併歸於華使許
贊末謀五萬緡用實於邊倉助成廣惠稍知縣譜郡條
之大畧敢云儒藝吏術之兼優有誤司聰過廑褒字雖
左符之命既下而公車之奏已前若青㝠現吹嘘之神
(韓詩青㝠/送吹嘘)使白晝散揶揄之鬼頓増光耀亶有夤縁兹
蓋伏遇某官與天地同其心以人物任諸已謂九重耳
目之寄逺屬星軺念一路禍福所關公持藻鑒凡奉令
承教於趨走之域巳察言觀行於臨按之時同氣相求
合詞来上借鼎象三立足之勢(蒯通傳三分天下鼎足/而立文選三分鼎足之)
(勢説文鼎三足兩/耳和五味之彛器)施釣鼇一舉手之勞(列子伯龍之國/有大人一釣而)
(連六鼇韓文蓋一舉/手一投足之勞也)顧惟何人亦預兹選某謹當自繩
以法益樹厥功食武昌之魚而非甘有懐正味(吳志孫/皓以建)
(業宫不利謀徙武昌陸凱上疏曰武昌土地瘠确且童/謠云寧飲建業水不食武昌魚寧還建業死不止武昌)
(居是明天意/知民所苦矣)濯䝉山之泉以自潔不易初生(見上/巻)用此
酬恩斷非虚語
　　逺迎趙運使
易乘驛傳兼剖菟符險要之地唯荆襄併資控禦淺陋
之邦如曹鄶復托按臨阻與前驅敢忘先贄恭惟某官
羣紳之望萬乘所知太微星間蓋儲祥之已久祝融峯
下欲養晦以誠難(長沙志衡山七十二峯最大者五芙/蓉紫蓋石廪天柱祝融而祝融為最)
(髙韓詩衡岳千仭起祝/融一峯髙詩遵養時晦)賢者受任於天蒼生思被其澤
且往者屈也来者伸也道實將行(易繫辭往者屈也来/者伸也屈伸相感而)
(利生/焉)茍剛則吐之柔則茹之政奚以立獨稟清明如神
之氣能揚耿介拔俗之風肅然外臺强此中國三組堂
據上流之勝久著最聲一覽亭俯衆山之卑彌增壯觀
襟帶有相聨之勢轉輸皆已試之規仍建崇牙来宣江
漢(詩江漢之滸王命/召虎来旬来宣)更陞華秩寓直蓬莱在一人之眷
甚隆恐四輩之召非逺(唐太宗召馬周未至/遣使者四輩敦趣)所言利國
宜管仲之不足為以道相君惟孔子則所願學某素無
肖似疊有際逢龍坂同登嘗忝英遊之舊(文選蹈其閫/國如升闕里)
(之堂入其奥隅謂登龍門之坂王勃啓鵬飈既/接仰雲逕而將趨龍坂可登指星臺而有望)雁門逺
戍載依使節之光(蘇秦傳南有碣石雁門之/饒注雁門山在燕代西)聽易地之
榮除動屬城之驩舞有若小侯事大府惟謹奉承不以
公法廢私恩尚期全䕶誠悰所萃拙呐難宣
　　賀京西柴運使(宋京西轉運司/治在襄陽府)
奏最雄藩升華邊部馳六轡於秦京之道風采凛然把
一麾於楚甸之門波潤多矣賀成宫而未果賢從事之
先臨(東坡集温詞曲盡/賢於十部之見臨)恭惟某官學飽禄渠(天禄石渠/二閣皆蕭)
(何所造藏入闗所得秦人圖籍至成/帝又於此藏秘書焉詳見第三巻)氣横穹礴(爾雅穹/蒼蒼天)
(郭璞曰天形穹窿然司馬相如封禪書自顥/穹生民注顥穹皆謂天也荘子旁礴萬物)謂吾君可
與為善際遇誠難凡他人所不敢言攄陳益壯其立朝
何九虎之足畏其去國雖萬牛而莫回(危巽齋啓方萬/牛挽而首不回)
(孰明其智乃六鼇去/而山為動始識其忠)不鄙薄淮陽之民要增廣茹陂之
澤(晉志建安中魏武以劉馥為揚州刺史廣屯田脩/芍陂茹陂七門吳塘諸堨以溉稻田公私有積)茂
庸粲著寵數亟頒因其恢恢之材畀以皇皇之節聲名
出叔子之上經理得諸葛之遺豈惟獄訟財賦之繁率
歸兼總乃若訏謨方略之妙合與前籌(杜詩暮齒/借前籌)某猥
自佐州強令守塞懵未知終焉之計(杜詩吾道/卜終焉)幸甚接
隣哉之封且餽有雙魚之廑何珍可報念城無十雉之
固唯芘是依(公羊傳注天子之城千雉髙七雉公侯百/雉髙五雉子男五雉髙三雉又立板而堵)
(五堵而雉百雉而城禽經雉上無丈鷃上有/尺上言飛而上也雉上能丈故計丈曰雉)
　　賀史丞相進書加恩(自注係進吏部條法總類并/百司吏職補授法轉金紫光)
　　(禄大夫進封魯國公按宋史嘉定六年春三月有/司上嘉定總脩吏部條法總類時史彌逺為右丞)
　　(相/)
玉陛奏書金章進秩整齊吏治率循蕭相之規(曹參傳/參代何)
(為相國舉事無所變/更壹遵何之約束)侈大國封式顯魯公之拜(公羊傳/封魯公)
(以為周公也周公拜乎前魯公拜/乎後生以養周公死以為周公主)告庭異數賀野同詞
恭惟某官學洞聖幾道躋民極再世而登輔弼偉勲閥
之相輝(彌逺父浩孝/宗朝宰相)百辟之仰宗師正朝綱而不紊社
稷賴以安固乾坤為之清夷方循名責實之政行(歐文/當循)
(名責實之時故任/怨特多於前輩)宜撮要剪繁之事舉念銓綜權衡之
地名器所闗(唐吕大一答吏部移牒眷彼吏部銓綜之/司六典優者擢而升之否則量以退焉所)
(以正權衡明予奪抑貪冒進賢能/也乂宋璟為吏部尚書銓綜有叙)凡刀筆筐篋之流勞
能必叙(賈誼傳俗吏之所務在於刀筆筐篋而不/知大體注刀所以削書札筐篋所以盛書)昔者
紛綸而盈几(井丹傳五經紛綸井大/春張嘉貞傳功狀盈几)今焉纂輯以成編
帝深歎嘉公實典領流渥衍户租之邑(蕭何傳食/邑八千户)開圻
重儒服之邦(荘子君子有其道者未必為其服也為其/服者未必知其道也何不號於國中曰無)
(此道而為此服者其罪死於/是魯國無敢儒服者詳見前)以答秉成之功以昭垂後
之憲(尚書以垂/憲乃後)且畫一法與天下而共莫匪至公雖正
二品居朝廷之尊未為特美(宋制正二品/光禄大夫)故家有者不
日見之某冒處騎頭阻瞻鴟尾遐衝可折皆由制勝於
廟堂邊最蔑聞只合放歸於田里尚兹冗食悉自隆恩
　　賀雷知院進書轉官(宋史寧宗嘉定元年以雷孝/友知樞宻院事兼參知政事)
奏篇中禁(杜詩詔許辭中禁韋/述詩脩丈中禁起)進秩邇聨粉澤成一王
之典章宜膺褒顯權衡定百王之法式允大參持吏品
以清朝僉斯穆恭惟某官奥學上下乎千載懿文佐佑
乎六經式契聖明進都丞弼(東方朔傳都卿相/之位注都居也)當洗兵
交河之後道以庇民(六韜文王問散宜生卜伐紂吉乎/曰不吉將行之日雨輜車太公進)
(曰是非子所知也祖行之日雨輜重車是洗濯甲兵也/曹唐詩滄海寒波絶洗兵野客叢談吳曾漫録曰杜詩)
(有洗兵馬末云安得壯士挽天河浄洗甲兵長不用説/苑武王伐紂風霽而乘以大雨散宜生諫曰此非妖與)
(王曰非也天洗兵也僕觀梁簡文詩洗兵逢驟雨送陣/出黄雲裴行儉碑云洗兵諾真之水刷馬草心之山皆)
(有洗兵之語所謂挽天河語子美/之前罕聞張説詩貫索挽河流)在執政畏岩之中心
乎體國更張善化綜核羣材雖云列爵之有差每念繁
文之無統非通儒為之折衷(韻㑹衷踄仲切折衷平也/史記折衷於夫子折斷也)
(衷當也貢禹傳微夫/子之言則無所折衷)則巧吏得以並縁(薛宣傳酷吏/並縁為奸)筆
削既公(禮樂志筆則/筆削則削)綱目自正典選者持此以鏡鑒試
補者用此以甄升成編甫徹於前旒寵數亟加於次輔
房謀杜斷共裁定於信書(杜如晦傳天下新定臺閣制/度憲章文典率二人討裁毎)
(議事帝所𤣥齡必曰非如晦莫籌之及如晦至卒用𤣥/齡䇿蓋如晦長於斷而𤣥齡善謀兩人深相知故能同)
(心濟謀以/左右帝)蕭規曹隨佇增光於揆席(揚雄傳夫蕭規曹/隨注言蕭何始作)
(規模曹參/因而從之)某逖聞命綍喜動心旌在天一方曾莫與清
朝之賀(文選良友逺别離各在天一方杜詩我行/山川異忽在天一方賈至詩各在天一方)有地
千里其敢孤大造之恩(左傳秦師克還無害則/是我大有造於秦也)
　　賀章同知除參政(宋史嘉定二年以章良能同/知樞宻院事進書後除參政)
擢自中樞(司馬光行文彦/博制仍冠中樞)列於次輔由建隆開東西府
實處儒英(五代㑹要後梁革唐氏宦官之弊開平中命/敬翔為使始更用士人續㑹要樞宻院與中)
(書對持文武二柄號為二府建隆元年以魏仁溥吳延/祚為樞宻使趙普為副使參政為東府樞宻院為西府)
逮元豐置左右丞預聞政本(績㑹要元豐改官制議者/欲廢樞宻歸兵部神宗曰)
(祖宗不以兵柄歸有司故専命官統之互相維制不從/然以樞宻聨職輔弼非出使之名乃定置知院同知院)
(二/人)成憲具在有徳乃升恭惟某官社禝所依文武之特
(韓詩英英桂林/伯實惟丈武特)為明主建長治之䇿識妙神蓍在清時
成更化之功音諧廟瑟根於所學之純正位乎本朝而
安強一堂坐運於甲兵四塞稀鳴於桴鼔凡兹制勝之
道屬我基宥之臣入捧絲綸贊調鼎鼐五戎八蠻雖已
賓服(韓文五戎八蠻之在荒服之外者皆已賓/貢天變時變昆蟲草木之妖皆已消息)五風十
雨縱極順成(易飛候太平之世五日一風/十日一雨此休徵時若之應)想坐退思艱
之時猶軫若納溝之慮使草木無不遂性則日月可與
争光持此茂勲永居端揆某托身造化傾耳拜除瞻望
清明無復到鈞天之所(列子穆王及化人之居以為清/都紫微鈞天廣樂帝之所居詳)
(見/前)奉行寛大其敢負玉州之民(荆門軍隋開皇唐/武徳中皆名玉州)激此
懦衷冩之柔牘
　　賀鄭大諌
顯膺詔旨擢首言司由御史五月而遷信非常典凡侍
臣三日必諌况是専官(杜牧行盧吉左拾遺制太/宗三日不諫必責侍臣)聿登
正直之賢具孚中外之望恭惟某官氣凌山嶽節貫氷
霜蓋魯君子非器之可名宜漢人主必冠而後見(汲黯/傳丞)
(相𢎞宴見上或時不冠至如見黯不冠不見也上嘗坐/武帳黯前奏事上不冠望見黯避帷中使人可其奏其)
(見敬禮/如此)巍然正色革彼邪心豸角分輝如横榻步趨之
相繼龍顔開霽喜伏蒲風采之猶存直進長於七人用
肅清乎百辟與天子辯是非宰輔争得失人所至難使
朝廷關輕重社稷係安危公其可舍佇聞刻贊前對(闕/一)
(字/)除某謬綰魚符(唐車服志髙祖頒銀菟符後改/銅魚符以起軍旅詳見第三巻)阻瞻
烏㦸(舊唐書栁仲郢自拜諌議後每遷官烏必大集于/昇平里庭樹㦸架皆滿五日乃散詔下不復集家)
(人以/為候)諒耳目到重湖之外罔不照知念門戸在一障之
間唯當固守(荆門亦/曰荆戸)
　　賀金正言
楓宸渙號蒲省晉班由真御史為真諌官既極選除之
妙(蕭鈞傳永徽中為諫議大夫争盜庫財死罪曰囚罪/誠死恐天下聞謂陛下重貨輕法任喜怒殺人帝曰)
(真諫議也李景伯傳景龍中為諫議大夫中宗宴侍臣/酒酣各命為廻波詞或以諂言媚上或邀丐謬寵至景)
(伯獨為箴規語以諷中書/令蕭至忠曰真諫官也)欲正君心以正天下益攄獻
納之忠國是有歸朝僉斯穆恭惟某官抱負所學震耀
於時挺孤秀以不移擷衆芳而自飾早登翹閣結韋平
父子之知晚立要津展堯舜君民之術不易居者風霜
之任(通典御史臺後周曰司憲屬秋官府隋及唐曰御/史臺門北闢取隂殺也御史為風霜之任彈糾不)
(法百僚震恐官之/雄俊莫之比焉)所難犯者雷霆之威(唐薛歸登傳裴/延齡得幸德宗)
(欲以為相補闕熊執易疏論之疏成示寮友/薛歸登慘然曰願寄名雷霆之下君難獨當)見謂敢言
何妨易命廷議而瑩氷玉將坐寢於邪謀帝用以補山
龍實有開於偉業某髙官莫侣小牘是脩聞諸在野之
言(左傳聞諸道/路不知信否)敬致得人之賀(東都事畧江公望除左/司諫諫争有體朝野稱)
(為得/人)想正色立軒墀之上無逺弗知雖孤身墮障塞之
間有恃何恐(左傳何恃而不恐韓文/若防之止水恃以無恐)
　　賀石殿院
輟從諫列擢置臺端(通典唐侍御史號臺端/人稱之曰端公詳見前)六豸相輝
久著峨峨之望(宋天禧元年始置/言事御史六員)一鵰初擊載揚肅肅
之威國本以強朝僉斯穆恭惟某官耀名於世儲寶自
天跨海湄於一息之間壯圖逺矣(説文水草交為湄釋/名湄眉也詩居河之)
(麋與眉同李白大鵬賦六月一息至于/海湄欲翳景以横翮送髙天而下垂)貫嵗寒於千仞
之表正色依然簡在清衷峻登言路欲近而朝廷逺而
諸夏皆出於至正惟進其君子退其小人所關為不輕
是宜超錦繡之班(元稹詩榮班聨錦/繡諌紙賜牋縢)又復總風霜之任
將整齊憲綱之既畢(傅咸中丞箴/執憲之綱)則運轉魁柄以何難
羣頸胥延上志已定某在官有守進賀莫參雖一障未
保於頭顱尚能自力顧千里不逃於目睫或照此心(列/子)
(察其目睫之間而得其情史記/如目之見毫毛而不見睫也)
　　賀倪察院
簡求惟舊(尚書人/惟求舊)察視方新(後漢鄭據字茂卿建武三/年為侍御史上疏曰斗筲)
(小吏擢在察視之/官分當刺邪矯枉)晨入學以誨諸生曾未容於涉筆夜
加階而召御史即已聽於出綸(唐韓思彦為監察御史/昌言當世得失髙宗夜)
(召加階二級/待詔𢎞文館)天憲所關(五代㑹要御史臺事/總臺綱職司天憲)人望斯稱
恭惟某官身該百行(文選百/行兼包)名揭兩科由教育撫字之
功多故薦揚拔擢之事異上意先定謂宜居豸列以糾
邪我道未夷顧乃望虎關而引去(韓詩出門各有道我/道方未夷且於此中)
(息天命不吾欺離/騷虎豹九關兮)適當日月之清照慨想風霜之嚴凝
詔自侯藩升於胄監(宋制升于太學/又典胄之選)人自畏稜稜之白
簡(元希聲詩稜稜/稱旨烈烈方書)公何心戀戀於青氊忽拜真除大孚
衆聽凡宰相之柄用由言路以梯升宏業有開寵光曷
既某叨紓郡紱阻綴賓裾昔歎凄涼在朝微扳聨之勢
今承輝耀居邊免驚杌之憂(傅咸箴爰立執/法其輝有煥)舞手載欣
濡毫匪喻
　　回陸僉判
天下聞放翁之賢宜其有後(宋陸游字務觀號放翁仕/至秘監初調官臨安有詩)
(云小樓一夜聽春雨深巷明朝賣杏/花傳入禁中思陵稱賞由是知名)湖外稱道院之勝
偶此同寅来賓初筵容我坐嘯恭惟某官華猷世濟逸
韻天成在茂林脩竹之鄉衣冠推重為緑衣紅蓮之客
樽俎有光屬當蹂躪之餘(蹂忍九切韻㑹往来蹂踐之/也躪音藺躒也王商傳百姓)
(奔走相蹂躪司馬相如傳/徒車之藺轢騎之所蹂若)正資羽翼之助公肯入諸侯
之幕深識雅懐上方録從臣之家難留雋武某一麾䕶
塞千里遡風攬訊牘之粲然聆跫音而喜甚李將軍文
書極簡與共事以何嫌(李廣傳幕府省文書注省/少也又李將軍文書極簡)陸先
生論撰為多尚異聞之可扣
　　賀應正言
賜札中宸伏蒲右省保氏諌諍兼師氏之講説天日為
開(周禮保氏掌諫王惡/師氏掌以媺詔王)正人信任去邪人之蔽欺朝家
增重上所特拜誰不歡顔恭惟某官晉大夫之竒才(左/傳)
(晉卿不如楚其大夫則賢皆卿才/也國語晉公子賢明左右皆卿才)魯諸儒之奥學雲路
四達千里可以追風朝陽一鳴萬物為之吐氣擢自馨
香之署聨於錦繡之班且士而當得言之秋故君者立
無過之地(家語天生時地生財人其父生而師教之/四者君以政用之所以立於無過之地)譬
猶木從繩而則正抑使雪見晛而曰消(詩雨雪瀌瀌/見晛曰消)所
係不輕是除何歉進陽城於延英閣上疏極慷慨之懐
(陽城傳裴延齡誣逐陸贄等帝怒甚無敢言城乃約拾/遺王仲舒等守延英閣上疏極論延齡罪慷慨引義伸)
(直贄/等)訪處厚於太液亭演經廣規諷之道(韋處厚傳處/厚字徳載舉)
(賢良方正與路隋為侍講穆宗召入太液亭命講關/睢洪範訪以治體處厚等演經義以廣規諷之道)命
焉疊組義則同符幸際㑹於斯辰計登庸之不暮某邊
麾有守前戺莫賓作耳目於虞廷信能燭逺當戸門於
楚塞尚賴包荒景仰惟勤名言曷既
　
　
　
　
　
　
　
　
　橘山四六巻十八
欽定四庫全書
　橘山四六卷十九　　　　宋　李廷忠　撰
　　　　　　　　　　　明　孫雲翼　注
　　賀王總領陞太府少卿
宸庭渙寵司府晉班(初學記大府卿周官也/唐光宅初改為司府卿)六路總於
一臺坐致戎儲之裕九卿亞於三事彌增使簜之榮(左/雄)
(傳九卿位亞三/事班在大臣)賀聲流傳懦志頓起恭惟某官凝然重
鎮朗若清裁以藝文冠冕於諸儒有條教凖繩於百吏
且相如揚雄擅名於蜀蔑聞勲業之焜煌(漢書地里志/巴蜀廣漢本)
(南夷及司馬相如游宦京師諸侯以文詞顯於世鄉/黨慕循其迹後有王褒嚴遵揚雄之徒文章冠天下)彼
管仲晏子當路於齊徒見智謀之蹇淺孰若岷峨之秀
来宣漢沔之威勿云傾天下之貨以給不用之軍事須
有偹當知流地上之錢以權常平之物算實無遺自易
劵之令既新(玉海初蜀民以鐵錢重私為券謂之交子以/便貿易至大中祥符末薛田為轉運使請)
(官置交子務以榷其出入/詔從之置益州交子務)而救時之功滋茂一階未足
以示勸六命又從而加褒(周禮王之/卿六命)内而聨月掌之華
外以䕶雲屯之衆國勢自關於輕重公心何間於險夷
然樞極之本萬兵及冡司之治九賦(周禮太府掌九貢/九賦九功之貳以)
(受其貨賄之入頒其貨於之府/受藏之府頒其賄于受用)如斯大任盖所優為僉論歸
之中召至矣某叨乘荒障結戀崇牆蓋嘗䝉察識於趨
承之間遂令效摩拊於殘創之後邊民未忍推去舊觀
庶幾復還(庾翼與王羲之書吾有伯英章草十紙過江/亡失嘗歎妙迹永絶忽見足下答家兄書煥)
(若神明頓/還舊觀)兹聞拜除預有光輝玉墀春近須知到枯瘁
之根天宇秋髙尚喜托澄清之芘其為誠嚮罔究言宣
　　賀京西柴安撫(宋京西路襄陽等九軍/州安撫司治在襄陽府)
出綍疏恩建麾作牧(文選受瑞折/珪建麾作牧)整皇華六轡之馭績
用有成擁元戎十乘之車部封如故隣光所照邊瑣不
驚恭惟某官特立之儒間生於世斯道抜俗雖泰山不
足以為髙以才濟時如大海莫知其所止涉筆清嚴之
署剖符險要之區居邊方何異於立朝有郡最允宜於
刺部(漢百官表位居/牧伯分刺諸州)公之素藴帝所深知總獄訟財賦
之司多多益辦(宋制安撫掌兵民之政帥其屬而聴其/獄訟頒其禁令定其賞罰稽其錢穀甲)
(械出納/之名籍)任禮樂詩書之帥綽綽有餘華之以延閣之名
重之以連城之寄(吾丘夀王傳連十餘城/之守任四千石之重)且召公開國
分西陜而有稱使孔子相王為東周而亦可某阻陪前
武喜聴先庚紀登臨峴首之碑名流相繼(羊祜事己見/杜預傳預好)
(為後世名刻石為二碑紀其勲績一沉萬山之下一立/峴山之上李詩訪古登髙峴又峴山臨漢水水緑沙如)
(雪上有墮淚碑/青苔久磨滅)詠控帶荆門之句大芘焉依(韓文控帶/荆門逺飄)
(零漢/水長)其為忻翹罔罄敷叙
　　賀宋提刑除兵部郎中
祥刑奏最(尚書有邦有/土告爾祥刑)温詔趨歸海内蒼生方共仰郎
官之宿(漢明帝紀郎/官上應列星)河東故吏難獨私刺史之天(東坡/詩一)
(見刺/史天)敢誦所聞更持此賀恭惟某官卓然儒行清矣僊
材(杜詩神僊/才有數)自先儒擅四蜀之名實生魁彦雖本朝推
二宋之懿難儷慶門(宋庠字公序宋祁字子京同舉進/士禮部奏祁第一庠第三章獻太)
(后不欲以弟先兄乃擢庠第一而置祁第十人呼曰二/宋以小大别之宋史贊曰咸平天聖間父子兄弟以功)
(名著聞於時者于陳堯叟宋庠見之庠明練/故實文藻雖不逮祁孤風雅操過祁逺矣)来登振鷺
之庭孰識㝠鴻之志寤以片言而不合(車千秋傳以一/言寤意房綰傳)
(贊綰以忠義自/奮片言寤主)禄之萬鍾而莫囘袖月賜之筆以去朝
端衣晝行之錦而游鄉國從容易節慷慨登車江波亦
至於澄清塞草皆為之豐美名已喧於紫闕(楚詞紫貝/闕兮珠宫)
夢猶遶於青城(河圖括地象青城三十六峯在青城縣/北三十二里有八大洞應八節七十二)
(小洞應七十二候為第五大洞天青城山記此山為五/岳之長故名丈人杜詩自為青城客不唾青城地為愛)
(丈人山丹梯近幽意錢起詩蜀西/南山千萬重仙經最説青城峯)袂挹浮丘恐難從於
雅興(楚元王傳少時嘗與魯穆生申公俱受詩於浮丘/伯伯者孫卿門人也郭璞遊仙詩左揖浮丘袂)
席前宣室宜入對於清光(賈誼傳上方受釐宣室因感/鬼神事而問鬼神之本誼具)
(道所以然之故至夜半文帝前/席晁錯傳莫能望陛下清光)况從元士之游(常衮制/郎官古)
(之元士天下之事多所/闗決其於損益大矣)實號大臣之次(通典尚書郎選/極清美為大臣)
(之/副)上不輕畀嗣有顯除某素屬知音倍増喜色撫摩政
拙既容棲一木之隂吹送恩深尚願附九霄之翼其為
誠嚮曷究名言
　　賀尤提舉除都官郎中(刑部有都官郎中魏官本/因漢置司𨽻校尉其屬官)
　　(有都官從事二人掌中都中郎官不法事因以名/官宋制掌案四軍大將案吏籍案配籍案雜事)
帝命疇庸郎才應選(唐源乾曜執法乾曜子潔為李林/甫求司門郎中乾曜素薄之曰郎)
(中應得才望哥奴豈郎中才耶唐㑹要㑹昌五年勅/六官分事四方取則尚書郎皆是妙選須稱職司)脩
平凖之書以佐國用嘉奏有聞持太史之筆以登朝行
先猷可繼戀軒甚切賀厦敢稽恭惟某官學統聖真氣
鍾神秀臧孫諫而有後况逢昭徳之君(左傳桓公二年/取郜大鼎於宋)
(臧哀伯諫曰君人者将昭徳塞違以臨照百官猶懼或/失之况將昭違亂之賂器於太廟其若之何周内史聞)
(之曰臧孫達其有後於魯/乎君違不忘諫之以徳)陳咸進而最先見謂名卿之
子(陳咸傳咸三公子少顯名於朝廷而薛宣朱博翟方/進孔光等仕宦絶在咸後皆以廉儉先至公卿而咸)
(滯於/郡守)傳一家文章之印著萬里功名之鞭凡所踐敭藉
甚譽處雙旌所憩嘯吟開衡岳之雲(東坡韓文公廟碑/公之精誠能開衡)
(山之雲而不能回憲宗之惑韓集謁衡岳詩噴雲泄霧/藏半腹雖有絶頂誰能窮我来正值秋雨節隂氣晦昧)
(無清風潛心黙禱若有應豈非正直能感通須㬰浄掃/衆峯出仰見突兀撑青空楊萬里啓人仰傅巖之雨天)
(開衡岳/之雲)六轡載馳精采照荆江之水聊煩問俗趣使登
仙為能豐京庾之外儲是用頒秋臺之中詔(宋制宜進/秋臺之聨)
有華自逺来媚於京豈惟馨香増粉署之妍又將光輝
復紫機之舊某左符有守前戺莫賓久依蘇刺史之天
未酬知遇肯為李將軍之地尚賴全存(史記獨不為李/將軍地乎李梅)
(亭啟不謂蘇/天尚為李地)舞手載忻濡毫罔喻
　　䕫路通判到任謝廟堂
竊麾荆户邊奏蔑聞引漕䕫門寵靈狎至蓋特達廟堂
之意非夤縁媒介之言衆為驚嗟已知僥倖在漢八使
選從朝行入蜀二人上應乾象故能奉宣臨軒之戒令
足以聳動列城之觀瞻未聞以一孤士誤當路之知由
一小壘専外臺之計如某者㷀㷀無助(㷀亦作惸喬知/之詩惸惸孤形)
(影/)琭琭自持(琭亦作碌馮衍傳碌碌如玉周嵩云惟阿/奴碌碌當在阿母前平原君列傳作録録)
(蕭曹贊作鹿鹿言在凡鹿中馬援傳更共陸陸注猶碌鹿鹿/碌也平原君傳注録録謂隨從也音義並同方秋崖啓)
(無竒魚魚自守又徒抱區/區見謂碌碌互見第八巻)苦骨勞筋甘逐食江湖之上
蒼顔白髪歎還丹日月之遲(杜詩裋褐風霜/入還丹日月遲)公道一伸
賢方四闢自蹤迹甫離於銅墨而姓名已挂於鈞衡處
以箳篂初非遐棄畀之符竹竟得超除雖僅聞一考之
書亦畢効五窮之技収還舊觀撫集新甿忽明綸飛下
於天霄以英簜按行於山國靖循非據莫識所從矧部
封控三峽之雄(酈道元水經注巴東三峡謂廣溪峽巫/峽西陵峽也三峽七百里中兩岸連山)
(畧無闕處重巖疊嶂隠蔽天日非亭午夜分不見日月/杜宇所鑿以通江水宜都山川記自黄牛灘東入西陵)
(界至峽口一百許里山水紆曲林木髙茂猿鳴至清山/谷傳響泠泠不絶行者聞之莫不懐土故漁者歌曰巴)
(東三峽巫峽長猿鳴三聲淚霑裳巴東三峽猿鳴悲猿/鳴三聲淚霑衣一説三峽謂明月峽巴峡巫峽李詩暮)
(雨向三峡杜詩忠州三峽外又三峽星河影動搖又白/帝重為三峡鎮又三峽樓臺掩日月又一説明月峡巫)
(山峡廣澤峡/出蜀都賦注)而計司居四路之劇(四路謂益/梓利䕫)吏選得以
銓綜(轉運嵗察所部亷能而保任之若/罷軟或冒法則隨其職事劾奏)民隠在乎諮諏
(宋至道中詔曰天下物宜民問利病惟轉/運使得以周知更互赴闕廷見詢問焉)豈伊冗瑣之
流冒此光華之選兹蓋伏遇某官姬勲垂世尹徳在躬
(尚書惟尹躬暨/湯咸有一徳)植翹材館不朽之規秉中書堂無私之
筆飛鴻振鷺盡成梁國之網羅苦李粗桃曲借西山之
畦逕(唐詩桃蹊李徑盡荒涼/杜詩桃蹊李徑年雖故)不以位卑而勢邈取其齒
老而智専(韓非子齊桓公伐孤竹還迷失道管仲曰老/馬之智可用放馬隨之遂得道韓文聖賢之)
(能多農馬/之智専)往觀民風毋辱君命某誓當刻勵勉効馳驅
蛇雀之銜珠環竊少報恩之具(搜神記隋侯出行見大/蛇中㫁疑其靈使人以)
(藥封之蛇乃能去其後蛇銜珠以報之詳見前駱賓王/啓隂山之雀敢懐飱蕋之心漢東之蛇期致投珠之報)
(庾信啓蓬萊謝恩之雀白璧四/環漢水報徳之蛇明珠一寸)馬牛之運芻粟尚恢經
武之圖
　　通交代鮮于安撫
計臺虚席久煩連帥之攝承守障空餐忽玷皇華之遣
送既託名於交事復取庇於同寅何一妄庸(漢魏勃教/齊王反漢)
(既誅吕氏罷齊王兵灌嬰使使召責問勃勃曰失火之/家豈暇先言大人而後救火乎因退立股戰而恐嬰熟)
(視笑曰人謂魏/勃勇妄庸人耳)有二榮幸恭惟某官蜀都紫氣魏闕丹
心衣天孫織錦之裳飄然游覽袖庖丁發硎之刃妙矣
剸裁堂中坐嘯以分憂幕下運機而靖難轉入玉旒之
聽疊膺金節之除凡云刑獄芻糧率歸亷問兼有詩書
斧鉞式副簡求作巨鎮於䕫子之門(左傳僖公二十六/年楚滅䕫以䕫子)
(歸注䕫楚同姓國今建平秭歸縣亦名巴子國杜詩瘴/除䕫子國又䕫子之國杜陵翁王延禧詩䕫子城新築)
(長江更作濠百蠻歸/指掌三峽見秋毫)寓鴻名於老氏之室自崇牙大纛
之借重(黄帝内傳𤣥女為帝制𤣥纛十二以主兵二/儀實録纛皂繒為之似蚩尤之首軍發祭纛)覺
赤甲白鹽之増髙(赤甲山在夔州不生樹木土石皆赤/如人袒背故曰赤甲白鹽山亦在䕫)
(州崖壁髙峻色若白鹽荆州記峽之首北岸曰白鹽峯/中黄龍灘沿泝所忌水經注白帝山北接縁馬嶺南接)
(赤甲山杜詩奔峭背赤甲㫁崖當白鹽又白/鹽危嶠北赤甲古城東又赤甲白鹽俱刺天)併施漕引
之能益致戎儲之裕虎避吾境(劉昆傳毘為𢎞農太守/先是崤黽驛道多虎災)
(行旅不通昆為政三年仁化大行虎皆負子渡河宋均/傳均為九江大守郡多虎患常募設檻穽均曰咎在殘)
(吏其務退奸貪進忠良一去檻穽虎/相與東游渡江羅隠傳虎知應去境)馬躍於槽(韓文士/飽而歌)
(馬騰於槽鄭雪巖啓/馬踴躍槽鴻歸得所)舍人端合治裝(曹參傳告舍人趣/治裝吾且入相)
天子行將有詔(韓文無疾其/驅天子有詔)某初微邊最誤沐上恩俾
乘傳以奚堪知維藩之足恃(詩价人/維藩)眷情特厚慶問先
臨遡三峽水之詞源漸聆逸韻(杜詩詞源倒/流三峽水)通五丈原
之餉道尚踵成規悦慕所叢名言匪喻
　　交印謝鮮于安撫
一介行李訪流馬之遺蹤十乘元戎忝交龜之雅契即
親誨矩疊拜書函恭惟某官文武兼才(漢朱穆傳兼資/文武海内竒士)
(唐裴行儉為安撫大使使滿至京師將吏為刻石紀功/帝勞曰行儉提孤軍深入萬里兵不血刃叛黨擒夷可)
(謂文武/兼備矣)古今達學逺撫長駕凌千里以無前勁節髙標
貫四時而獨秀箳篂奏最襦袴興謠兩川瞻使節之榮
三峽倚帥垣之重政刑清暇威信著明出藩即入從之
階朝奏有暮召之寵某謬將皇指己次部封拂紅篆於
剛辰有慚末至對緑樽於清夜無惜細論報命弗虔傾
心徒切
　　回本路程提刑
誤恩將漕來䕶蜀門直指按刑同登漢道謂在太常叙
拜之别許分皇華臨遣之光首枉慶緘益崇雅眷恭惟
某官道髙伊洛文秀巴岷著功名之先鞭蜚騰直上操
政事之餘刃盤錯皆空由贊治之最以儀中朝借涉筆
之能以贊外府固應峨峨當軒墀而立胡乃業業為原
隰之行蓋熟知上意之好生欲亟使逺民之䝉惠軺封
夙駕貫索夜虚肯用司空城旦之書惟専彈治合持法
從甘泉之槖入備論思某猥自乘邊驟令刺部信無分
之可采幸有隣而不孤應二星之占偶聨榮於步武得
五雲之貺知獨妙於語言佩服以還編摩曷既
　　回本司屬官
青天轉粟漫追杜老之吟緑水泛蓮肯入王公之幕一
時俊逸四座光輝伏惟某官抱負竒才贊揚逺業惟賢
是寶絶勝照乘之珠以禮為羅少屈翔霄之羽從容妙
畫増益皇華固須推此道以致君遂將賀本朝之得士
某乘邊無狀刺部何能幸借重於英僚庶不孤於使事
領魚雁来書之貺莫辦報珍訪馬牛引漕之規尚資發
藥(莊子先生既来/曾不發藥乎)
　　回權屬官
剖符荆戸邊最蔑聞畀節夔門上恩狎至正自甘寂寞
以居外豈應玷光華之選中靖惟叨逾悉自吹借荷眷
情之不薄枉慶問以相先有譽無箴既慚且感凡轉輸
之大計昔所未聞幸寮寀之多材今其可免
　　回張通判(自注權/參議)
小行人之不韙叨此計權(周禮小行人掌邦國賓客/之禮籍以待四方之使者)外
司馬之同寅妙於贊畫隣輝所照(魯仲連傳管仲光燭/隣國白樂天詩光榮)
(照四/隣)老氣為增恭惟某官粹然天成達於世用風流文
彩信所學之有傳富貴功名要以身而自致對揚滋久
譽問甚休方乗輿分千里之光乃疊組借十連之重竚
聞趣召入備論思某猥自乘邊驟令刺部懵於轉輸之
大計幸然寮寀之多才首枉慶緘足觀髙誼聽别駕康
沂之詠傾向彌深數扁舟泝峽之程接承伊邇其為欣
快何可喻云
　　通安制置(按宋史嘉定二年以安丙為四川制置/大使制置使始宣和間建炎以来各路)
　　(皆有使其後盡省惟四川沿江有/焉四川係成都府沿江係明州)
鼎鼐元臣重保釐於四蜀(尚書命畢公/保釐東郊)輶軒小使謬將
漕於三巴(十道志渝州巴縣并巴東西是為三巴水經/注劉璋分三巴今綿州曰巴西歸州曰巴東)
(夔州曰中巴杜詩中巴之/中巴東山又疏鑿控三巴)方依節制之榮合脩箋摯之
敬恭惟某官抱社禝之器而被以文藻探聖賢之藴而
養其本根勲名與二曜以争光氣節為一時之獨步從
絳侯者無右袒之士故能成誅吕之功(史記太尉令軍/中曰為吕氏者)
(右袒為劉氏者左袒軍中皆左袒為劉氏宋開禧元/年吳曦僣位興州安丙與楊巨源等誅曦於偽宫)微
管仲則皆左袵之民何以立強齊之業安危所寄中外
具瞻升之鉉台而不為髙揭之旂常而無所愧過百萬
師於枕席妙矣邊籌(大戴禮明王之守也必折衝於千/里之外其征也袵席之上還師趙)
(充國傳威信千里從枕席上過師注橋成軍安行若於/枕席上過也余日華啓敵在目中出竒於帷幄之内師)
(行席上玩敵/於掌股之間)壯六十郡之藩垣晏然卧䕶敵騎至於驚
遁蠻獠莫不服從凡所設施亶為卓絶(孔光傳非有卓/絶之能注踔髙)
(逺/也)才兼將相孰有如諸葛之賢忠貫神明行入踐汾陽
之位(郭子儀傳贊天寶末盜發幽陵外阻内訌子儀自/朔方提孤軍轉戰逐北誼不還頋當是時天子西)
(走唐祚若贅旒而能輔太子再造王室雖/唐命方永亦由忠貫日月神明扶持者哉)某眇焉孤士
久矣外官晚荷廟堂之知驟叨軍壘之寄未容滿嵗即
使觀風當一傳馳驅之初得萬間幪覆其上以流馬運
願承在後之鞭有衮衣歸尚快争先之睹其為嚮慕罔
既占陳
　　賀四川董制置(按宋史嘉定七年以董/居誼為四川制置使)
維大邦屏選諸法從之英(詩大邦/維屏)有外使車云是慈恩
之舊矧方全制於四蜀疇非仰戴於二天喜兼常倫誠
寓先贄恭惟某官世為國史(左傳董狐古之良/史也書法不隠)家本儒
宗(董仲舒傳贊仲/舒為羣儒首)何王門曳裾之多獨安退静宜君子
得輿之後徑上清華雅望脩名表表於搢紳忠言讜論
拳拳於社稷張旜出境全璧還朝(宋史嘉定六年遣居/誼賀金主生辰㑹金)
(國亂不/至而還)適當六國據中原而紛爭安得一賢作邊方之
重鎮上之屬意已久公之自任不凡舉坤維六十州而
付之勝秦關百萬師而逺矣辭簪筆之侍暫分西頋之
憂繼衮衣之歌即展東歸之慶某循行在逺欽拜寖疎
想鳴玉於鴛鷺之行夙䝉推借(文選厠迹鴛鷺行韓文/鴛行參綺陌乂丹掖列)
(鴛/鷺)督飛芻於馬牛之運復得依馮咫尺所陳(曹參傳奉/咫尺之書)
(注八寸曰咫咫尺者言其簡/牘或長咫或長尺喻輕率也)毫分莫究
　　回重慶權提刑洪知府
奉使三峽之中謬司外計太守一州之表忝與同寅(常/衮)
(集參用名儒典領大郡執禮法以/訓人居一州之表為千里之帥)慶問先之髙懐異甚
恭惟某官盤洲相種(宋洪适字景伯官至翰林遷簽樞/參政拜右僕射號盤洲謚文惠洪)
(平齋啓鐵硯關心莫續盤洲之地/脈繡衣具眼好開泮水之天荒)渝水吏聲(渝水在遼/西臨渝東)
(出塞又州名隋/置宋改重慶府)五萬巻傳家之書益昌所學二千石牧
民之課獨最諸城就分繡斧之光改畀珪符之寵上眷
所屬中召可期某侯度弗脩(詩質爾人民/謹爾侯度)皇華曷稱繄
芘存之是賴庶鰥曠之可逃邂逅南樓幸嘗有一日之
雅蒼茫西棹愧莫報五雲之珍(杜詩獨立蒼茫自咏詩/蒼茫二字亦有作上聲)
(用者白樂天詩寒銷春蒼茫又野田何蒼茫東坡詩蒼/茫瞰奔流又愁渡奔河蒼茫間蘇子美詩淮天蒼茫背)
(殘/臘)感激良深占陳曷既
　　賀交代樂安撫
六條廉問開雲氣於衡山十乘啓行搖星光於峽水先
聲所震衆聽已孚矧榮連千佛之名復叨綰二臺之印
其為夙契可廢脩詞恭惟某官極髙而蹈乎中至剛而
養以直九成徵曲合登御於廟廷百中竒謀僅見稱於
幕府上恨相知之晚今當嚮用之辰璽書函簜之交馳
庾政鼎刑之兼舉(左傳晉趙鞅荀寅帥師城汝濱遂賦/晉國一鼓鐵以鑄刑鼎著范宣子所)
(為刑書焉又鄭鑄/刑書注鑄於鼎)眷言蜀道宻邇鄭鄉民俗之利病皆
素知山川之險夷嘗徧歴寵以秘圖之直授以齋鉞之
權(白帖鑿凶門受齋鉞見聞録齊虞喜志林音側堦切/凡師出齋戒受干受斧故云齋也魏志凡將出征必)
(齋戒於廟受命故曰齋斧方秋崖啓不以賊/遺君父亟運帷籌誓安邊立功名誕分齋鉞)即䕫所封
分陜而治燒畬煑井庶幾銷愁歎之聲(杜詩煮井為鹽/速燒畬度地徧)
(峽土瘠居人燒地而耕謂之/畬田夔有鹽井煑泉為鹽)森㦸凝香孰若簉論思之
列(簉初救切鳥飛疾/也唐書簉羽鴛鷺)某猥兹督餫強以代庖願還麟虎
之符少釋蚊䖟之負(莊子是猶使蚊負山商蚷馳河張/𤣥晏啓蚊蚋難勝於山岳韲灰何)
(報於生成韋承慶/詩蚊力負山疲)自曲江亭之宴别頗費夢思(本事詩/元稹為)
(御史鞫獄梓潼時白尚書在京與名輩游慈恩小酌花/下為詩寄元曰花時同醉破新愁醉折花枝作酒籌忽)
(憶故人天際去計程今日到梁州時元果及褒城亦寄/夢游詩曰夢君兄弟曲江頭也向慈恩院院遊驛吏催)
(人排馬去忽驚/身在古梁州)出瞿唐關而候迎豈勝距躍
　　回遂寧許侍郎
有華謂之使臣揆才曷勝所寶在於隣國降禮相親雖
貴賤之分或殊豈往来之義可廢恭惟某官摩天負氣
翻水成文(韓詩文如翻水/成初不用意為)以四蜀之英魁四海之儒以
萬世之策寤萬乘之主朝罄論思之益夕輸駁奏之忠
當三宿出晝之時孟軻氏誠勇於退為五月渡瀘之舉
葛武侯不憚其行(杜詩渡瀘/及五月)邊屏以強上心所異免勞
以元戎之事且尊吾法從之流聊復坐嘯乎玉堂山金
璧池之間又將平步於龍首宫鴟尾閣之上考卜定矣
趣裝俟之某久去門牆老行原隰喜接畛種𤓰之有地
(阮籍詩昔聞東陵𤓰近在青門外連畛距阡/陌子母相鉤帶薛能詩邵平𤓰地接吾廬)愧方船漕
粟之無功(酈食其傳蜀漢/之粟方船而下)舊辱賞音其敢息流波之操
先廑惠問何足當垂露之書謝言弗工赧色滋甚
　　回瀘州范安撫
奏第天庭慚驥牛之並進(鄒陽傳使不羈之士與牛驥/同皂東方朔七諌服罷牛而)
(驂驥賈誼弔屈原文騰駕罷牛驂蹇驢兮驥/垂兩耳服鹽車兮杜詩天驥跛足隨犛牛)宦游江渚
歎鴻燕之相違(月令孟春之月鴻雁北向仲春之月𤣥/鳥至八月白露之日鴻雁来後五日𤣥)
(鳥歸淮南子鴻雁代飛樂府子夜歌鴻雁搴北去孔燕/指南飛沈約詩遙裔發海鴻連翩出簷燕春秋更去来)
(參差不相見李詩越燕喜海日燕鴻思朔雲秦少游詞/南来飛燕北歸鴻韓文君出我入如相避然林克齋啓)
(膠庠游息悵鴻雁之去来計府交承託金蘭於出/處鄭雪巖啟雖似燕鴻之相避詎容魚鯉之未將)方扁
舟泝峽之初屬大纛渡瀘之久髙公之誼先我以書恭
惟某官文應霄躔望儲坤絡自魚鳬蠶叢之開國輩出
異人(揚雄蜀本紀蜀始王曰蠶叢次曰伯雍次/曰魚鳬唐詩蠶叢及魚鳧開國何茫然)如鳳麟
芝草之瑞時首推明府穿朝衫而雅倦袖郎筆以遽行
龍節虎符控臨荆水繡衣玉斧照耀蜀天眷兹江陽屬
我賢帥儒兵無敵豈干戈介胄之威土俗自馴皆禮樂
詩書之教外庸滋茂大任有歸某望阻光塵(老子和其/光而同其)
(塵張説詩朝/市光塵絶)屢更華序兹叨乘於小傳乃宻接於巨藩
分楚月於南樓雖失趨承之便聚漢星於東井尚資輝
映之多(井鬼蜀分野天文志漢元/年十月五星聚於東井)報言甚疎有懐莫究
　　賀范安撫除直煥章閣再任
進職疏恩堯章增煥疇庸因任周屏益強載揚齋鉞之
威合展慶函之禮恭惟某官兩川冠冕(文選海/内冠冕)四瀆舟
航欲天下之皆澄清風采不殊於漢使當朝廷之大述
作詞華可繼於蜀公表著在壁星之間蕃宣居連國之
上虎貔整暇蠻獠妥寜二年之最登聞九重之命亟下
雖再屈雲霄之雋武頗鬱具瞻(東坡集暫屈雲霄之/步一蘇嶠嶺之民)然
盡銷田里之歎聲何妨終惠吏民素見於恱服江山復
為之光輝殆如醫師探囊中之方皆其已試正恐宣室
動前席之想行矣遄歸某附尾龍門傾心燕厦督方船
之運顧何補於戎儲幸輔車之依尚有資於隣照懽悰
所萃訥語奚宣
　　賀鄭大諌除僉書兼參政(按宋史嘉定七年秋七/月以左諫議大夫鄭昭)
　　(先僉書樞宻院事/兼權參知政事)
二府對開一賢參用君臣若合符契既聞言聴而諌從
軍國素有紀綱佇見政立而事舉揚兹休命示我強形
恭惟某官為世清流得天正氣才堪大任他人不足而
已有餘道以直行自昔甚難而今若易進接閶闔横踰
縉紳凡五遷皆謇諤之司甫四載至宥宻之地蠻夷自
擅久矣合講邊功江淮煩費蕭然方懲前事(夏侯勝傅/無懲前事)
豈若帷幄得運籌之傑自然樽俎有折衝之威仍陪宰
席之經綸(宋制擢/陪宰席)併作儲宫之羽翼便蕃寵數超越常
倫吉甫之憲萬邦實兼資於文武(詩文武吉甫萬邦為/憲朱穆傳兼資文武)
(海内/竒士)子儀之考中令蓋兩注於安危(郭子儀傳以身為/天下安危二十年)
(授中書令/考二十四)即攄逺猷克對前美某謬乘小傳仰託洪鈞
聴顯拜之特殊覺懦衷之亦起在赤甲白鹽之下極力
驅馳望黄樞紫機之間有光臨照其為懽抃罔既名言
　　賀刑部范尚書
出綍右省總綱中臺以君子聴棘木之刑務行公道則
天下被蓼蕭之澤安有寃民(詩蓼彼蕭斯零露湑兮/詩序蓼蕭澤及四海也)况
象應北斗之尊且位當西火之次(尸子西方為秋張景/陽詩大火流坤維七)
(命龍火西頹/暄氣初収)觀瞻有煒頌咏交騰恭惟某官黼黻天成
琳琅世濟在忠宣繼相之後挺挺祖風(宋范純仁字堯/夫謚忠宣文正)
(公之子文正公慶厯中參大/政忠宣公元祐初拜右相)至嘉定更化之初轟轟言
路(轟音烘/羣車聲)憸人誰不褫氣明主亦為霽威左史記事右
史記言秋官掌刑春官掌禮代敷盤誥之旨勸講丘索
之書華要徧儀便蕃異眷欲明清於庶獄莫貴重於六
卿喉舌是司根本攸繫(晉康帝起居注尚書/萬事之本朕所責成)上所欽恤
公其端平先規克承謂輕殺非盛徳之事中詔嘉奬以
好生為永命之原此即壽域八荒之成模又將台輔一
門之相踵某謭焉無取誤矣受知顧簜節之叨逾惟翹
材之依嚮轇轕星辰之上阻聴履聲驅馳原隰之間願
窺鞭影懽悰所萃拙翰奚彈
　　回成都揚提刑
鼓枻泝流来穿楚峽(杜詩乘濤鼓枻白帝城/又即從巴峽穿巫峽)揚鑣分路
同上蜀天昔嘗附慈恩之姓名今又接皇華之步武賢
哉從事惠及故人恭惟某官標格不凡源流益逺考汾
隅周氏之譜世徳有承(揚雄反離騷有周氏之蟬嫣兮/或鼻祖於汾隅注言系出周氏)
(而食采於揚故曰/始祖於汾陽也)擅關西夫子之名家風固在甲於俊
造之選(禮記命鄉論秀士升之司徒曰選士司徒論選/士之秀者而升之學曰俊士升於司徒者不征)
(於鄉升於學者不/征於司徒曰造士)服在華要之班金掌澄輝夜照棘林
之下繡衣絢采晝行井絡之間(栁文井/絡坤垠)寓直寶儲(東坡/謝龍)
(圖閣學士詩中禁寶儲上應奎璧/之象先朝謨訓逺同河洛之符)決平砥道(漢書于定/國決獄平)
(法務在哀矜詩周道如砥衛展陳諺言/表諺言廷尉獄平如砥有錢生無錢死)謂臨軒遣送之
意厚故攬轡澄清之志髙以天下任諸身則我公歸有
日某一違紫芝之宇(唐房綰見元徳秀歎曰見紫芝眉/宇使人利名之心都盡蘇源明嘗)
(語人曰吾不幸生衰俗所不恥者識元/紫芝也王荆公詩紫芝眉宇傾一座)五見黄菊之秋
(月令季秋之月菊有黄/華楚詞餐秋菊之落英)朅来輸將託在隣好孤山把酒
猶記叙同登之懽(孤山在西湖中獨立一峰林和靖隠/居之所白樂天詩孤山園裏䴡如粧)
復浦傳書聊用答先施之寵(魚復浦在䕫州唐/詩水生魚復浦)其為傾
嚮罔既占陳
　　回四川趙茶馬(都司提舉茶馬宋官名始于元豐/四年從羣牧判官郭茂恂之請姑)
　　(併茶馬/為一司)
一臺漕挽之權上恩過予四路𣙜収之任外計獨優(四/路)
(謂成都益梓利益梓利三路/應副博茶紬絹成都路産茶)雖儁軌之莫攀尚隣輝之
可借恭惟某官天人眉宇(杜詩汝陽讓帝/子眉宇真天人)公室本枝唯
萬乘知己之甚深故九霄除目之屢下稠疊雙旌之寄
江漢流聲舂容六轡之行井參增耀(禮記待其舂容韓/文舂容乎大篇參)
(益州東/井雍州)方觀賜繡裳以歸覲旋聞易使傳而超陞緑華
紫英獨擅摘山之利(杜陽雜編同昌公主上毎賜饌其/茶則有緑華紫英之號宋制掌摘)
(山煮海之利以佐國用又摘山市駿具/著科條又講摘山之利得充廏之良)輕蹄峻耳遂空
過野之羣(杜詩竹批雙耳峻風入四蹄輕韓文伯樂一/過冀北之野而馬羣遂空非無馬也無良馬)
(也/)寵以秘府之隆名究此富邦之妙術佇攽一札入扈
六飛(袁盎傳騁六飛注六/飛六馬之疾若飛也)某將指非才齎身取庇曾未
脩於雅好乃先辱於榮褒鸚鵡洲前幸嘗挹清風之表
駒駰原上還思對白雪之甌(詩我馬維駒又我馬維駰/杜詩君家白盌勝霜雪)
毣毣此情(鮑宣傳極竭毣毣之思注毣音沐猶䝉䝉也/謹厚之貌胡銓啓徒殫毣毣之誠靡効區區)
(之慮余日華啓引首仞牆惟沾沾/而志喜拜手尺牘徒毣毣以馳誠)縷縷難罄
　
　
　
　
　
　
　
　
　
　
　
　
　橘山四六巻十九
欽定四庫全書
　橘山四六巻二十　　　　宋　李廷忠　撰
　　　　　　　　　　　　明　孫雲翼　注
　　回利路任運使
泝流月峽險阻備嘗(華陽國志巴郡江州有明月峽峽/首南峰石壁有圓孔形如明月因)
(以為名李詩春水月峽来杜詩/遙從月峽傳又東征下月峽)接畛星臺光華分照荷
眷情之不薄枉慶問以相先恭惟某官坤絡儲珍霄躔
垂曜考四海以為雋跨三都而擅雄著功名之先鞭氣
奪凡馬操政事之餘刃目無全牛疊最蕃宣益隆簡眷
維劍閣道之要地(華陽國志諸葛亮相蜀鑿石架/空為飛梁閣道即古劍閣道也)乃竹
符使之舊遊就畀簜函仍參閫畫方舟下蜀漢之粟獨
妙轉輸制挺撻秦楚之兵允資餫餉佇有来於徵召即
入備於論思某久矣服膺(東方朔傳服/膺而不釋)冒焉將指幸同
寅之有託雖異處而不孤原隰驅轡絲信難攀於逸駕
(詩六轡/如絲)鄰舍煩書札愧莫報於珍投(杜詩鄰舍煩書/札肩輿強老翁)徒
切感藏罔殫敷叙
　　賀應殿院
玉檢疏恩(武帝紀注有金策石函金泥/玉檢之封謂以玉為檢束)鐵冠總憲(唐制/烏臺)
(峻秩望總鐵冠蒼/玉崇班威髙石室)擢從七諍本天子耳目之官(唐令百/官言事)
(詔朕日有所念直辭讜論時或罕聞五七諌臣其人安/在宋景徳三年詔諫議大夫司諫拾遺咸預軒墀之列)
(是為耳/目之官)端處一臺實朝廷紀綱之地持我公論革彼邪
心(白樂天行栁公綽制有守者/可以執憲無私者可以闢邪)恭惟某官蒼島儲精丹
霄振響一麾得請已深賈傅之思(賈誼傳後嵗餘文帝/思誼徵之又文帝思)
(賈生/之賢)四牡勞還豈獨吳儂之惠(詩四牡騑騑周道倭遲/豈不懷歸王事靡盬我)
(心傷悲詩序四牡勞使臣之来也吳/人稱我曰儂東坡詩語音帶吳儂)蘭在握而韻逺蒲
屢伏而氣剛知無不言識者相慶謂雷霆之威觸之而
弗忌則風霜之任畀之而亦宜矧王路有荆棘之可鋤
且國病非鍼砭而莫療(左傳上醫醫國/其次醫醫人)仍資獨誦用廣
上聰竚収糾正之功丕闡燮和之業某謬司外計阻與
前趨慚光華六轡之詩若為稱塞佩澄清五事之畧敢
不奉行頌詠之私編摩曷既
　　賀黄正言
對敭紫煥伏奏青蒲有李勉尊朝廷邪斯劾矣生山甫
保天子闕則補之御筆方新師謀允洽恭惟某官純潔
勁正之操豐碩卓偉之才夙成自天特立於世有活國
方而未試非連城價而莫酬至公之路肇開遺直之風
復振秋霜而鷹隼擊既肅正於紀綱朝陽而鳳凰鳴乃
太平之景象何遲遲乎二十五月而後轉(續通典王播/奏舊例監察)
(御史在任二/十五月轉)宜切切然三百餘奏之併陳(唐職林魏徵/太宗時拜諫)
(議大夫日益親或引至卧内訪天下事徵亦自以不世/遇乃盡底蘊無所隠凡三百餘奏無不剴切當帝心者)
疊組疏榮巍冠勸講敷明千古之理亂恢廣九重之見
聞毋久廑逆耳之言行大究格心之業某將輸遐徼阻
簉崇閎(里門曰閎左傳髙其閈閎/王文公集用自絶於髙閎)仰問望之素髙喜拜
除之特異訪民隠以達於上敢不疚懐定國是者居其
中孰非吐氣翹誠所萃哇俚奚宣
　　賀李察院
顯奉帝俞晉司臺察陪太常之四馬駕儲望已髙(晉書/輿服)
(志太常駕駟中/道㦸吏六人)聨御史之六豸冠揚威益逺悉杜羣枉
(劉向傳持不斷之/意者開羣枉之門)用基太平恭惟某官宫羽斯文(宇文/逌庾)
(信集序五聲調應則宫徵成其/文八音克諧則絃管和其韻)權衡其政自得古今淵
源之趣肯作州縣塵埃之容已有僉言必為偉器(孔融/傳髙)
(明必為/偉器)曽儀庭之未久乃憲府之聿新竹院松㕔增嚴
凝之氣象(唐吕大一拜監察御史裏行自負才華而不/即真因咏院中叢竹以寄意曰濯濯當軒竹)
(青青耐嵗寒心貞徒見賞籜小未成竿因話録察院諸/㕔各有他名㑹昌中監察御史鄭路所葺禮察㕔謂之)
(松㕔蓋㕔南/有古松也)狐城鼠社消邪險之心謀(說苑客謂孟嘗/君曰狐者人之)
(所攻也䑕者人之所熏也臣未見稷狐見攻社䑕見熏/何則所託者然也韓非子管仲對桓公曰君亦見夫社)
(木者乎樹木而塗之䑕穿其間窟穴託其中熏之則恐/焚木灌之則恐塗地此社鼠之所以不得也漢中山王)
(傳社鼷不灌屋䑕不熏虞延傳慨/朝廷之巨蠧久依城社不畏熏燒)使公道大明於更化
之朝由端人特立於敢言之地肅糾繩於百辟正楷模
於四方秉我國成由此塗出某誤恩將指賀禮莫躬深
自激於懦衷逺何逃於明目宏綱既舉豈専用柱後之
惠文善類知歸固應有筆端之造化(李賀詩筆補/造化天無功)欣然
舞躍拙矣編摩
　　賀交代安撫王大卿
周命上卿升華論撰楚號大國倚重蕃宣帥視漕以為
髙(帥安撫/漕轉運)祝代庖而有歉符將合矣摯以先之恭惟某
官尚友古人用賓王所(易觀國之光/利用賓于王)當其奮仁者之勇
雖大風動地而不移使之究儒者之功則徧雨崇朝而
可待甫晉儀於鴛鷺乃出䕶於貔貅豈惟戊巳之屯獨
飽於兩川抑令庚癸之政兼饒於六路署於金掌簡在
玉旒念巴峽之要區控蠻荆之絶域武畧昔圖於八陣
(雜兵書八陣一曰方陣二曰圓陣三曰牡陣四曰牝陣/五曰衝陣六曰輪陣七曰浮沮陣八曰雁行陣桓溫傳)
(諸葛亮造八陣圖於魚復平洲之上壘石為八行行相/去二丈劉禹錫嘉話録夔州西市俯臨江岸沙石下有)
(諸葛亮八陣圖箕張翼舒鵝形鸛勢聚石分布宛然尚/存峽水大時三蜀雪消之際傾湧滉洋大木枯槎隨波)
(塞川及水落川平萬物皆失故態唯諸葛亮小石之/堆標聚行列依然杜詩功蓋三分國名成八陣圖)戎
弢今統於十連宜得詩書禮樂之英往専弓矢斧鉞之
令雖鄭公鄉通徳門之差逺每費夢思然䕫子國制勝
樓之方新要煩鎮撫(制勝樓在夔州唐神龍三/年改𤣥武門為制勝樓)凝清香
而少憩攽紫渙以遄歸某偶同部封宻邇隣照顧無一
之可取俾共二以奚堪奉明條於總餉之臺辱知有素
歸重印於本兵之府交契彌深疊此㑹逢窘於敷叙
　　赴無為教官回學職
濫司名教師不範而甚慚樂得英才坐無氊而何歉相
與切磋於道義庶逃曠敗於簡書惠問先之髙懐異甚
蓋魯諸儒家自為學而漢五經世不乏人(漢書儒林傳贊/自武帝立五)
(經博士開弟子員設科射䇿勸以官禄迄於元始百有林/餘年傳業者寖盛枝葉蕃滋蓋利禄之路然也後漢儒)
(傳光武中興愛好經術四方學士莫不抱負墳/策雲㑹京師於是立五經博士各以家法教授)甘為獨
冷之遊正藉多聞之益解疑辨惑儻可就而正焉掩垢
匿瑕豈有笑於列者(左傳瑾瑜匿瑕國君含垢/韓文言未既有笑於列者)佇偕覿
面悉究謝懐冗不果詳亮之則幸
　　赴旌徳知縣回學職
量材授官為薛大夫而奚可入境問俗知衛君子之實
多且虞錦製之傷特枉瑰辭之問恭惟某官(下有/闕文)儒流
賴其表帥讀六藝以探周孔孰知旨趣之深宗百代而
躡王劉自得語言之妙(晉書陸機文逺超/枚馬髙躡王劉)席珍既富拾
芥何難看賢書登大比之年(周禮鄉大夫之職三年則/大比攷其徳行道藝而興)
(賢者能者鄉老及鄉大夫帥其吏與其衆賓以禮禮賓/之厥明鄉老及鄉大夫羣吏獻賢能之書於王王再拜)
(受之登於天/府内史貳之)有仙籍照廣寒之月某謬傳縣譜強主文
盟倥偬下車敢未遑庠序之教從容入閤期相與仁義
之言作報甚疎有懐莫既
　　生日謝同官惠詩詞
左弧有志已勌遨遊(禮記男子生以桑弧蓬矢六射天/地四方示男子之所有事也又男)
(子設弧/於門左)别駕無功奚堪歌詠荷眷情之不薄馳褒語以
相先珠琲粲然(琲珠不/圓也)草菅榮甚(賈誼策刈民如草菅/詩露彼菅茅左傳雖)
(有絲麻無/棄菅蒯)顧吾少也賤只合為田父之吟俾爾壽而臧
何以答詩人之貺(詩俾爾昌而熾俾爾夀而臧左傳/其何貺如之又君貺之以大禮)但
知藏去莫喻歡忻
　　生日謝同官惠詩詞(自注/鄂渚)
吳儂老矣生而逢登麥之秋(月令孟夏之月農乃登麥/又是月也靡草死麥秋至)
(蔡邕月令章句百穀各以初生為春熟為秋麥以初夏/熟故以四月為麥秋後漢書禮儀志皆須麥秋文選麥)
(秋晨氣潤北史蘇/綽傳麥秋在野)楚客賢哉歌以祝如松之壽(詩如南/山之夀)
(不騫不崩如松柏/之茂無不爾或承)清風入袖(桞文垂露在/手清風入懐)白雪盈箋佩
雅眷之有加視孱蹤而甚歉脩書以謝朋友莫稱先施
藏襲以示子孫尚為永好(左傳何以示子孫詩/匪報也永以為好也)
　　生日謝同官惠詩詞(自注/荆門)
有禄二千惟良乃稱(漢書與我共理/惟良二千石乎)行年六十既老奚
為(荘子孔子行年六十而六十化左傳余髪如此種種/余奚能為又石碏曰老夫耄矣無能為也又燭之武)
(曰臣之少也猶不如人/今老矣無能為也已)屬垂矢之在門驚投珠之入袖
譽浮於實顔靦何多聞楚客之清歌餘生易感祝魯公
之純嘏此意難酬
　　生日謝同官惠詩詞(自注/䕫門)
乘四牡車老行蜀道射六蓬矢逺去吳門顧壯志之巳
違縱長年而何補華牋委貺陋質難勝妙絶黄絹之詞
寵褒過實蹉跎朱紱之慰藏襲為榮
　　回郴州葉守定婚啓
展别駕之足漫爾為官居千騎之頭榮哉得壻(古樂府/東方千)
(餘騎夫壻/居上頭)昔嘗因半日之雅而論定今將歴重湖之險
以来歸不負初盟且勤逺貺孰謂郴陽之無雁忽墮好
音(秦少游詞衡陽猶有雁傳書/郴陽和雁無詩懐我好音)縱使武昌之有魚難充
異味(左傳必嘗異味杜詩喜/食雙魚美誰堪異味重)報珍歉甚副墨疏之(荘子/聞之)
(副墨/之子)
　　辛僉判宅定婚啓
吾嘗同僚方篤子孫之好(左傳同官為寮吾嘗/同寮敢不盡心乎)人各有
偶莫先家室之求(左傳人各有耦/齊大非吾耦也)信夤縁之自天故㑹
逢於此地且寒宗僅能世詩書之業而弱子奚堪壻卿
相之門因導言之既通(離騷經理弱而媒拙/兮恐導言之不固)在脩贄而
敢後不以貨財為禮聊復定盟(禮記貧者不/以貨財為禮)欲得婚姻
及時佇須合卺(詩序婚姻以時國無鰥民禮/記婚義共牢而食合卺而酳)
　　辛僉判納聘啓
泛蓮池上喜接賓筵采藻澗濵欽聞閨範(詩于以采蘋/南澗之濱于)
(以采藻于/彼行潦)適遂好逑之願(詩窈窕淑女/君子好逑)爰申作合之期
(詩天作/之合)侯禄漫云三千酸寒固在(韓詩酸寒/漂陽尉)婚幣無過
五兩誠敬是將(周禮媒氏掌萬民之判凡嫁/子娶妻入幣純帛無過五兩)有少微儀
具於别楮
　　回荆州士人得解啓
叨乘一障奉明詔以興賢妙選五材隨公車而上計(太/平)
(御覽五材並用文武程功蘇頲行陳正觀制五材是用/百官授職東坡帥武定有武臣狀極朴陋以啓事来獻)
(坡讀之甚喜以示幕客李端張問何者為最佳句端張/曰獨開一府収徐庾於幕中並用五材走孫吳于堂下)
(此佳句也視此郎眉宇間決無是語得無假諸人乎坡/曰使其果然固亦具眼武帝紀舉賢能方正直言極諫)
(之士詣公車又徴吏民有明當世之務習先聖之術者/縣次續食令與計偕注計者上計簿使也令所徵之人)
(與上計/者俱来)巳羨擅場之髙作(國史補唐人宴集必賦詩推/一人擅場郭暧尚昇平公主)
(李端詩擅場送丞相王縉之鎮幽朔韓翃擅場送丞相/劉晏之巡江淮錢起擅場杜詩畫手看前輩吳生逺擅)
(場陳后山詩/擅場推老手)復驚銜袖之暗投(韓文文書銜袖鄒陽傳/明月之珠夜光之璧以)
(暗投人於道玉海禮部采名譽觀素學故預投公巻栁/宗元上權徳輿巻後周竇儀請進士省巻納五軸以上)
恭惟某官藏器於身(易君子藏器於/身待時而動)得時則駕(史記君/子得時)
(則駕不得時/則蓬累而行)學為有用富海寶於胸中文出自然粲天
葩於筆下(韓詩天葩/吐竒芬)明有司固應具眼老太守亦為㸃
頭(侯鯖録歐陽公知貢舉日每閱試巻坐後常覺一朱/衣㸃頭然後其文入格初疑侍吏及回頤一無所見)
(因話其事於同列為之三歎嘗有句云文章自古無憑/據惟願朱衣一㸃頭又清夜夢中糊眼處朱衣暗裏㸃)
(頭/時)既以名聞尚須力勉觀鵬摶萬里而上者變化何難
歌鹿鳴三章以送之歡忻何限(唐史唐貢士之科有秀/才有明經有進士有明)
(法明書明算六科每嵗仲冬郡縣館監課試其成者長/吏㑹屬察設主賓陳俎豆備管絲牲用少牢行鄉飲酒)
(禮歌鹿鳴之詩召耆老叙少長而觀焉既餞而與計偕/其不由館學而舉者謂之鄉貢韓愈贈張籍詩州家舉)
(進士選試謬所當馳辭對我䇿章句何煒煌相公/朝服立工席歌鹿鳴禮終歌亦闋相拜送於庭)
　
　
　
　
　
　
　
　
　
　
　
　橘山四六巻二十
