#+TITLE: 玉臺新詠考異-清-紀容舒
#+DATE: 2016-06-11 12:25:56
#+SOURCE: github.com/kanripo/KR4h0006 master 31d70a5b                
欽定四庫全書　　　　　集部八
　玉臺新詠考異　　　　　總集類
　　提要
　　　　(臣/)等謹案玉臺新詠考異十巻
　　　國朝紀容舒撰容舒有孫氏唐韻考已著錄是
　　　　編因徐陵玉臺新詠自明代以來刋本不一
　　　　非惟字句異同即所載諸詩亦復参差不一
　　　　萬厯中張嗣修本多所増竄茅國縉本又併
　　　　其次第亂之而原書之本真益失惟寒山趙
　　　　宦光所傳嘉定乙亥永嘉陳玉父本最為近
　　　　古近時馮舒本據以校正差為清整然舒所
　　　　校有宋刻本悮而堅執以為不悮者如張衡
　　　　同聲歌訛恐慄為恐瞟訛莞蒻為苑蒻之類
　　　　亦以古字假借曲為之説既牽强而難通有
　　　　宋刻不悮而反以為悮者如蘇武詩一首舊
　　　　本無題而妄題為留别妻之類復偽妄而
　　　　無據又有宋刻已悮因所改而益悮者如塘
　　　　上行據宋書樂志改為魏武帝之類全與原
　　　　書相左彌失其真皆不可以為定故容舒是
　　　　編参考諸書裒合各本倣韓文考異之例兩
　　　　可者並存之不可通者闕之明人刋本雖於
　　　　義可通而於古無徴者則附見之各箋其棄
　　　　取之由附之句下引證頗為賅備他如塘上
　　　　行之有四説劉勲妻詩之有三説蘇伯玉妻
　　　　詩誤作傅元吴興妖神詩誤作姣童徐悱詩
　　　　悮作悱妻其妻詩又誤作悱梁武帝詩誤作
　　　　古歌以及徐幹室思本為六首楊方合歡實
　　　　共五篇與王融徐陵之獨書字昭明太子之
　　　　不入選梁代帝王與諸臣並列之類考辨亦
　　　　頗詳悉雖未必一一復徐陵之舊而較明人
　　　　任臆竄亂之本則為有據之文矣乾隆四十
　　　　五年七月恭校上
　　　　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　　　　　　總　校　官(臣/)陸　費　墀
玉臺新詠考異原序
六朝總集之存於今者文選及玉臺新詠耳文選盛行
而玉臺新詠則在若隠若顯間其不亡者幸也自明以
來無善本趙靈均之所刻馮黙菴之所校悉以嘉定宋
刻為鼻祖然觀所載陳玉父䟦則傳冩踳駮自宋已然
䟦又稱得石氏錄本補亡校脱然則竄亂舊本未必不
始於斯時陳氏兹刻盖亦功過参半矣崇禎癸酉距今
百有餘載意其書已不存乾隆壬申忽於常熟門人家
得之紙墨完好巋然法物摩挲逺想如見古人然亦時
時有訛字馮鈍吟云宋刻是麻沙本故不佳信矣乙亥
六月余自雲南乞養歸檢㸃藏書多所散佚惟幸是本
之僅存林居無事稍理舊業偶取閲之喜其去古未逺
尚有典型終勝於明人臆改之本用参校諸書仿韓文
考異之例各箋其棄取之由附之句下兩可者並存之
不可通者闕之雖可通而於古無徵者則别附註之丹
黄矻矻盖四閲月乃粗定耗日力於綺羅脂粉之詞殊
為可惜然鄭衛之風聖人不廢苟心知其意温柔敦厚
之㫖亦未嘗不見於斯焉乾隆丁丑二月廿一日河間
紀容舒序
欽定四庫全書
　玉臺新詠考異巻一
　　　　　　　　　　姚安府知府紀容舒撰
　　古詩八首(昭明選古詩十九首皆不著作者姓名/劉勰文心雕龍曰古詩佳麗或稱枚叔)
　　(其孤竹一篇則傅毅之詞鍾嶸詩品曰其外去者/日以踈四十五首舊疑是建安中曹王所製客從)
　　(遠方來橘柚垂花實亦為驚絶矣孝穆取枚叔之/說而此八首不取傅毅曹王之說盖年代緜遠傳)
　　(聞異詞著書者各據/所見故莫能畫一)
上山采蘼蕪下山逢故夫長跪問故夫(長跪太平御覽/作回首考文瑩)
(玉壺清話引此句證古婦/人有跪禮則作回首為悞)新人復何如新人雖言好未
若故人姝顔色類相似(此句藝文類聚/作其色似相類)手爪不相如新
人從門入故人從閤去新人工織縑故人工織素織縑
日一疋織素五丈餘将縑來比素(藝文類聚閨情部全/載此詩此句作持縑)
(将比素又素部引末二句此句作以縑/持比素盖屢經傳冩雖一書不免異文)新人不如故
凛凛嵗云暮螻蛄多鳴悲(多文選作夕案夕字與下文/獨宿累長夜相應似勝於多)
(字然何谿汶竹荘詩話載此詩亦作多字則宋本寔作/多不作夕非緣後來誤刻既義可兩通即不必據彼改)
(此/矣)凉風率已厲遊子寒無衣錦衾遺洛浦同袍與我違獨
宿累長夜夢想見容輝良人惟古懽枉駕惠前綏願得
長巧笑携手同車歸既來不須臾又不處重闈諒無晨
風翼焉能凌風飛眄睞以適意引領遥相睎徙倚懐感
傷垂涕霑雙扉
冉冉孤生竹結根太山阿與君為新婚菟絲附女蘿(莵/文)
(選作兔宋刻則皆從艸按玉篇艸部菟字註莬絲草名/則加艸尚非俗體又楚詞天問顧菟在腹字亦從艸則)
(菟兎古字本通今仍從/宋刻作菟後皆倣此)菟絲生有時夫婦㑹有宜千里
逺結婚悠悠隔山陂思君令人老軒車來何遲傷彼蕙
蘭花含英揚光輝過時而不采将隨秋草萎君亮執高
節賤妾亦何為
孟冬寒氣至北風何惨慄愁多知夜長仰觀衆星列三
五明月滿四五蟾兎缺客從遠方來遺我一書札上言
長相思下言久離别置書懐袖中三嵗字不滅一心抱
區區懼君不識察
客從遠方來遺我一端綺相去萬餘里故人心尚爾文
采雙鴛鴦(文采太平御覽綺部引之作文作然鴛鴦部/引之又作文綵盖御覽刋本多訛不盡可據)
裁為合歡被著以長相思緣以結不解以膠投漆中誰
能離别此
四坐且莫諠願聽歌一言請説銅鑪器崔嵬象南山上
枝以松栢(以藝文類聚初/學記並作似誤)下根據銅盤雕文各異類離
婁自相連誰能為此器公輸與魯班朱火然其中青煙
颺其間從風入君懐四坐莫不歎(歎藝文類/聚作歡)香風難乆
居空令蕙艸殘(初學記器用部收此萹題曰詠香爐盖/類書以意標目非其本題亦非其本㫖)
悲與親友别氣結不能言贈子以自愛道遠㑹見難人
生無㡬時顛沛在其間念子棄我去新心有所歡結志
青雲上何時復來還
穆穆清風至吹我羅裳裾青袍似春艸長條隨風舒(長/條)
(句藝文類聚作/艸長條風舒悞)朝登津梁山(吳顯令曰案下/抱柱山當作上)褰裳望所
思安得抱柱信皎日以為期
　　古樂府詩六首
日出東南隅照我秦氏樓秦氏有好女自名為羅敷(名/為)
(初學記/作言名)羅敷善蠶桑(善藝文類聚作喜樂府詩集作/憙並誤蠶初學記作采亦誤)采
桑城南隅青絲為籠系(系藝文類聚初/學記並作䋲)桂枝為籠鉤頭
上倭堕髻耳中明月珠緑綺為下裳(緑藝文類聚初學/記樂府詩集俱作)
(緗/)紫綺為上襦行者見羅敷下擔捋髭須少年見羅敷
脱巾着帩頭(巾樂府詩集作㡌/帩初學記作幞)耕者忘其耕鋤者忘其
鋤(初學記下耕字作/犁上鋤字作刈)來歸相怨怒(怨初學記/作喜悞)但坐觀羅
敷(樂府詩集此句下有一/解二字宋刻删之非是)使君從南來五馬立歭􁹩使
君遣吏徃問此誰家姝秦氏有好女自名為羅敷羅敷
年幾何二十尚未滿十五頗有餘使君謝羅敷寧可共
載不羅敷前致詞(致宋刻及樂府詩集後村/詩話皆作置今從古樂府)使君一何
愚使君自有婦羅敷自有夫(樂府詩集此句/下有二觧二字)東方千餘
騎夫婿居上頭何用識夫婿白馬從驪駒青絲繋馬尾
黄金絡馬頭(絡宋刻作駱悞/今從樂府詩集)腰間鹿盧劍可直千萬餘
十五府小吏二十朝大夫三十侍中郎四十專城居為
人潔白晳鬑鬑頗有鬚(馮氏曰鬑鬑宋本作􁁉􁁉按􁁉/字字書不載凡宋刻書髯字多)
(如此寫活本楊本作鬑鬑說文力兼切長貎刻按樂府/詩集及古樂府皆作鬑鬑不但明人刋本宋  顯属舛)
(訛今/改正)盈盈公府步冉冉府中趨坐中數千人皆言夫婿
殊(樂府詩集此句/下有三解二字)
　　　日出東南隅行(宋刻凡題有綱目者皆以縂題/居前而每篇之題係於末盖古)
　　　(書行欵類然近本悉移於前是亦輕改之/一端今仍依宋刻以存其舊後皆倣此)
相逢狹路間道隘不容車如何兩少年(如何句樂府詩/集作不知何年)
(少案梁簡文帝春情襍句詩有兩童夾/車問不已句正用此典樂府詩集誤也)挾轂問君家(挾/樂)
(府詩集古樂/府並作夾)君家誠易知易知復難忘黄金為君門白
玉為君堂堂上置樽酒使作邯鄲倡(使作樂府詩集古/樂府皆作作使)
中庭生桂樹華鐙何煌煌兄弟兩三人中子侍中郎(侍/中)
(郎樂府詩集古樂/府皆作為侍郎)五日一來歸道上自生光黄金絡馬
頭(絡宋刻作駱誤/從樂府詩集)觀者滿路旁(滿古樂/府作盈)入門時左顧但
見雙鴛鴦鴛鴦七十二羅列自成行音聲何􁨩􁨩鶴鳴
東西廂(鶴字未詳然諸本/並同無從校正)大婦織羅綺(羅綺太平御覽/樂府詩集古樂)
(府皆作/綺羅)中婦織流黄小婦無所作(作太平御/覽作謂悞)挾瑟上高
堂丈人且安坐(安坐太平御/覽作徐徐)調絲未遽央(未遽樂府詩/集古樂府皆)
(作方未義可兩存太平御/覽作遽未則悞倒其文)
　　　相逢狹路間
天上何所有歴歴種白榆桂樹夾道生青龍對道隅鳳
皇鳴啾啾一母将九雛顧視世間人為樂甚獨殊好婦
出迎客顔色正敷愉伸腰再拜跪問客平安不請客北
堂上坐客氊氍毺清白各異尊酒上正華疏(此句未詳/樂府詩集)
(酒上作酒止/亦不可解)酌酒持與客客言主人持卻畧再拜跪然
後持一桮談笑未及竟左顧勑中厨促令辦麤飯慎莫
使稽留廢禮送客出(廢禮二字諸本並同/然不可解當有譌誤)盈盈府中趨
送客亦不遠足不過門樞取婦得如此齊姜亦不如健
婦持門户勝一大丈夫(末句古樂府作亦勝一丈夫樂/府詩集作一勝一丈夫則傳冩)
(之/悞)
　　　隴西行(漢魏樂府體例不一郊廟諸歌多依律/以製詞相和諸歌則多採詩以入樂詩)
　　　(或不能協律則増减其文以就之詩長而調短/則或節其數句詩短而調長則或採他詩數句)
　　　(益之或兩詩之中各取半章合歌之但取音調/之和諧而不必文義之連属郭茂倩樂府詩集)
　　　(多以入樂之詞與本詞並列其分合増減之迹/尚有一二之可求後人不究其本一一悞執為)
　　　(本詞或强為訓詁或疑為脫悞均所謂大惑不/觧者也此詩自好婦出迎客以下文不與前相)
　　　(属盖即兩詩各/採半章者也)
翩翩堂前燕冬藏夏來見兄弟兩三人流蕩在他縣故
衣誰當補新衣誰當綻頼得賢主人覽取為吾綻(下綻/字馮)
(氏詩紀作䋎案廣韻綻訓衣縫觧䋎訓補縫則兩字皆/應從旦然流俗相沿補綻字皆從定上綻字既已從俗)
(下綻字不應獨從古/今並依宋刻作綻)夫婿從門來斜柯西北眄(斜柯馮/氏詩紀)
(作斜倚考梁簡文帝遥望詩曰散誕垂紅帔斜柯揷玉/簪則斜柯原是古語當為欹側之意後人誤改為倚耳)
語卿且勿眄水清石自見石見何纍纍逺行不如歸
　　　豔歌行
皚如山上雪皎若雲間月聞君有兩意故來相決絶今
日斗酒㑹明旦溝水頭蹀躞御溝上溝水東西流淒淒
復淒淒嫁娶不須啼願得一心人白頭不相離竹竿何
嫋嫋魚尾何蓰蓰男兒重意氣何用錢刀為
　　　皚如山上雪(案此詩即白頭吟郭茂倩樂府詩/集引王僧䖍技録曰白頭吟歌古)
　　　(皚如山上雪篇宋書樂志載此萹亦曰古詞後/人因西京雜記之說舉卓文君以寔之然西京)
　　　(雜記但曰文君作白頭吟不云即此詞也此列/之古樂府中而不署文君之名古人詳慎去後)
　　　(來臆斷逺矣輾歴代之樂音節遞殊故其増減/入樂之詞亦  轉更改不止一本此篇晋樂所)
　　　(歌相決絶下増入平生共城中二句東西流下/増入郭東亦有樵四句不相離下増入􁀙如馬)
　　　(噉萁四句宋志有明文矣其實竹竿何嫋嫋四/句已是先時入樂所加其文逈不相属說者曲)
　　　(為之詞究牽/强不可通也)
飛來雙白鶴乃從西北來十十将五五羅列行不齊忽
然卒疲病不能飛相隨五里一反顧六里一徘徊吾欲
銜汝去口噤不能開吾将負汝去羽毛日摧頺樂哉新
相知憂來生别離歭􁹩顧羣侣淚落縱横垂今日樂相
樂延年萬嵗期(末二句文不相属盖亦入樂所加非脫/誤也  樂府詩集載此篇作飛來雙白)
(鵠乃從西北來十十五五羅列行行妻卒被病行不能/相隨五里一反顧六里一徘徊吾欲銜汝去口噤不能)
(開吾欲負汝去毛羽何摧頺樂哉新相知憂來生别離/歭􁹩顧羣侣淚下不自知念與君離别氣結不能言各)
(各重自愛逺道歸還難妾當守空房閉門下重關若生/當相見亡者㑹黄泉今日樂相樂延年萬嵗期前十六)
(句毎四句註一觧又註念與下為趍左克明古樂府次/句作乃從西北方盖又因韻不相叶而改之皆與此本)
(不同豈此最初入樂之詞而樂府所載又後來増益之/文歟自唐以前學者無輕改古書之習孝穆去古未逺)
(必有所/受之也)
　　　雙白鶴(吳邁逺擬作作飛來/雙白鵠疑此題脫悞)
　　枚乘雜詩九首
西北有高樓上與浮雲齊交䟽結綺忩阿閣三重階上
有絃歌聲音響一何悲誰能為此曲無乃把梁妻清商
隨風發中曲正徘徊一彈再三嘆慷慨有餘哀不惜歌
者苦但傷知音稀願為雙鴻鵠奮翅起高飛
東城高且長逶迤自相屬回風動地起秋艸萋以緑四
時更變化嵗暮一何速晨風懐苦心蟋蟀傷局促蕩滌
放情志何為自結束燕趙多佳人美者顔如玉被服羅
衣裳當户理清曲音響一何悲絃急知柱促馳情整中
帶(中帶劉履選詩補註作巾帶案文選李善本亦作中/帶註曰中帶中衣帶又鄭𤣥儀禮註曰中帶若衿褌)
(襂則作/巾為悞)沉吟聊躑躅思為雙飛燕銜泥巢君屋
行行重行行與君生别離相去萬餘里各在天一涯道
路阻且長㑹靣安可知胡馬依北風(依宋刻作嘶按此/二句乃以一南一)
(北申足各天一涯之意以起下/相去日遠作依為是今從文選)越鳥巢南枝相去日已
遠衣帶日已緩浮雲蔽白日遊子不顧返思君令人老
嵗月忽已晩棄捐勿復道努力加餐飯(滄浪詩話謂玉/䑓新詠以越鳥)
(巢南枝以下另為一首與此宋刻又/不同觀陳玉父䟦宋時已多别本矣)
涉江采芙蓉蘭澤多芳艸采之欲遺誰所思在遠道還
顧望舊鄉長路漫浩浩同心而離居憂傷以終老(憂傷/宋刻)
(作傷憂誤/今從文選)
青青河畔草鬱鬱圍中栁盈盈樓上女皎皎當忩牖娥
娥紅粉粧纎纎出素手昔為倡家女今為蕩子婦(初學/記昔)
(為作自云/今作嫁)蕩子行不歸空床難獨守
蘭若生春陽涉冬猶盛滋願言追昔愛情欵感四時美
人在雲端天路隔無期夜光照𤣥隂長嘆戀所思誰謂
我無憂積念發狂癡
庭中有竒樹緑葉發華滋攀條折其榮将以遺所思馨
香盈懐袖路遠莫致之此物何足貴(貴李善文選註本/作貢註貢獻也)
但感别經時
迢迢牽牛星(迢迢宋刻作苕苕全書皆然按古詩迢迢/牽牛星吕延濟註曰迢迢逺貌張衡西京)
(賦干雲雨而上逹状亭亭以苕苕李善註曰亭亭苕苕/高貎然則迢苕逈别混而一之非是不得以古字假借)
(為詞今於凡作逺意者用迢迢/凡作高義者仍從宋刻作苕苕)皎皎河漢女纎纎擢素
手札札弄機杼終日不成章泣涕零如雨河漢清且淺
相去復幾許盈盈一水間脉脉不得語(義門讀書記曰/昹當從見從目)
(亦可通從月則乖其義廣韻嗼/字下箋列此作嗼嗼不得語)
明月何皎皎照我羅床幃憂愁不能寐攬衣起徘徊客
行雖云樂不如早旋歸出户獨傍徨愁思當告誰引領
還入房淚下霑裳衣
　　李延年歌詩一首(併序而此書體例前八巻皆收/五言  長短歌詞則皆入第九)
　　(巻此歌疑後人所竄入文選一書家絃户誦五臣/註本尚妄増君子行一篇此書自唐迄宋皆不甚)
　　(行並無善本是正好事者輾轉傳冩各以已意附/益盖所不免陳玉父䟦稱以石氏傳本補亡校脱)
　　(則變亂舊本必自石氏玉父不及辨别轉據以増/入耳觀七巻武陵王詩九巻沈約詩宋刻皆註附)
　　(入而六巻徐悱妻詩十巻劉孝威詩皆顯為附/入而不註則失註者諒不止是□不可盡考矣)
　　　李延年知音善歌舞每為漢武帝作新聲變曲
　　　聞者莫不感動延年侍上坐(上坐宋刻/作坐上悞)起舞歌
　　　曰
北方有佳人絶世而獨立一顧傾人城再顧傾人國寧
不知傾城復傾國(宋刻原脱寧不知三/字據漢書外戚傳補)佳人難再得
　　蘇武詩一首(蘇李詩始見文選李陵詩三首題曰/與蘇武而蘇武詩四首則皆無題此)
　　(其第三首也宋刻目録及題皆作蘇武詩一/首盖猶舊本馮氏校本改題曰留别妻妄也)
結髪為夫妻恩愛兩不疑懽娛在今夕嬿婉及良時征
夫懐遠路起視夜何其参辰皆已沒去去從此辭行役
在戰塲(行宋刻作征/今從文選)相見未有期握手一長嘆淚為生
别滋(生别宋刻作别/生悞今從文選)努力愛春華莫忘歡樂時生當復
來歸死當長相思
　　辛延年羽林郎詩一首
昔有霍家奴姓馮名子都(霍家奴樂府詩集作趙家姝/案馮子都見漢書霍光傳作)
(趙家/姝誤)依倚将軍勢調笑酒家胡胡姬年十五春日獨當
壚長裾連理帶廣袖合歡襦頭上藍田玉耳後大秦珠
兩鬟何窈窕一世良所無一鬟五百萬兩鬟千萬餘不
意金吾子娉婷過我廬銀鞍何煜爚(煜宋刻作昱悞/今從樂府詩集)翠
盖空歭􁹩就我求清酒絲䋲提玉壺就我求珍肴金盤
鱠鯉魚貽我青銅鏡結我紅羅裾不惜紅羅裂何論輕
賤軀男兒愛後婦女子重前夫人生有新故貴賤不相
渝多謝金吾子私愛徒區區(案後村詩話引此詩無一/鬟五百萬二句又無就我)
(求清酒四句又無不惜紅羅裂/二句盖刪節之本不足為據)
　　班媫妤怨詩一首(併序曰此詩文選作怨歌行李/善註  歌録曰怨歌行古詞然)
　　(言古者有此詞而班媫妤擬之則此題曰怨詩似/悞然善註謝朓和王主簿怨情詩江淹擬班媫妤)
　　(詩並作怨詩盖相傳有此二本又江淹雜擬題為/班媫妤詠扇則櫽括其意而命題非舊有此目)
　　昔漢成帝班媫妤失寵供養於長信宫乃作賦
　　　自傷併為怨詩一首
新裂齊紈素鮮潔如霜雪(鮮潔文選作皎潔然李善註/謝朓江淹詩並引為鮮潔盖)
(亦有/二本)裁為合歡扇團團似明月出入君懐袖動摇微風
發常恐秋節至凉風奪炎熱棄捐箧笥中恩情中道絶
　　宋子侯董嬌饒詩一首(嬌饒諸本或作嬌嬈盖以/相沿俗字誤改古書今仍)
　　(從宋/刻)
洛陽城東路桃李生路旁花花自相對葉葉自相當春
風東北起(東太平御/覽作南悞)花葉正低昂不知誰家子提籠行
采桑纎手折其枝花落何飄颺請謝彼姝子何為見損
傷高秋八九月白露變為霜終年㑹飄墮安得久馨香
秋時自零落春月復芬芳何如盛年去(如宋刻作時諸/本亦皆作時惟)
(藝文類聚作如案此四句本言花落仍可重開不如人/之盛年一去即遭捐棄而從前之歡愛俱忘乃一篇立)
(言寄慨之本㫖如作時字則此句竟不可/觧全篇文義俱閡矣今從藝文類聚改正)懽愛永相忘
吾欲竟此曲此曲愁人腸歸來酌美酒挾瑟上高堂
　　漢時童謡歌一首
城中好高髻四方高一尺城中好大眉四方眉半額城
中好廣袖四方用匹帛(後漢書大眉作廣睂眉半作且/半廣袖作大袖用疋作全疋皆)
(與此本不同然後漢諸史今惟范蔚宗袁宏及司馬彪/十志存耳東觀以下諸家今並不傳未審孝穆所據定)
(属何本太平御覽引謝承後漢書載此文高一尺作且/一尺眉半額作畫半額已有兩字不同則劉珍張璠薛)
(瑩華嶠袁崧之書難斷其必不異詞未可以一家䋲之/况趙王好大眉見風俗通石華廣袖見飛燕外傳義既)
(両通即不/必輕改也)
　　張衡同聲歌一首
邂逅承際㑹得充君後房(得充君宋刻作遇得充于上/句際㑹為複今從樂府詩集)
情好新交接恐慄若探湯(慄宋刻作瞟廣韻注引埤蒼/云瞟一目病與慄字音義全)
(别無容假借馮氏校本曲/為回䕶乃過擬宋刻之失)不才勉自竭賤妾職所當綢
繆主中饋奉禮助烝嘗思為莞蒻席(莞宋刻作苑悞馮/氏指為通用亦曲)
(説/也)在下蔽匡床願為羅衾幬在上衛風霜灑掃清枕席
鞮芬以狄香(楊用修丹鉛錄辨此句狄香字訛為秋香/今考宋刻正作狄字知用修所説不謬)
重户結金扃高下華鐙光衣解巾粉御列圖陳枕張(此/句)
(未/詳)素女為我師儀態盈萬方衆夫所稀見天老教軒皇
樂莫斯夜樂沒齒焉可忘
　　秦嘉贈婦詩三首(併序徐姚寛西溪叢語以第一/首為  淑贈詩後二首為秦嘉)
　　(答詩盖由誤讀/小序不足為據)
　　　秦嘉字士㑹隴西人也為郡上計(計宋刻作掾/西溪叢語引)
　　　(此文註掾一作計案漢法嵗終郡國各遣吏上/計鄭𤣥注周禮嵗終則令羣吏致事句謂若今)
　　　(上計是也其所遣之吏亦謂之上計後漢書趙/壹傳光和元年舉郡上計晋書宣帝紀建安六)
　　　(年郡舉上計掾是也鍾嶸詩品直題漢上計秦/嘉嘉及其妻徃来書亦並稱為郡詣京師則作)
　　　(計為是宋刻悞也馮氏詩紀又因漢有上/郡遂倒其文為上郡掾更誤中之誤矣)其妻
　　　徐淑寢疾還家不獲靣别贈詩云爾
人生譬朝露居世多屯蹇憂艱常早至歡㑹常苦晩念
當奉時役去爾日遥遠遣車迎子還空徃復空返省書
情悽愴臨食不能飯獨坐空房中誰與相勸勉長夜不
能眠伏枕獨輾轉憂來如尋環(尋疑作循尚書大傳/曰三王之道若循環)匪
席不可巻
皇靈無私親(皇西溪叢/語作帝悞)為善荷天禄傷我與爾身少小
惟㷀獨既得結大義歡樂苦不足念當遠離别思念叙
欵曲河廣無舟梁道近隔丘陸臨路懐惆悵中駕正躑
躅浮雲起高山悲風激深谷良馬不回鞍輕車不轉轂
針藥可屢進愁思難為數貞士篤終始恩義不可屬(此/句)
(未詳詩紀屬作促稍/為可通然未詳所本)
肅肅僕夫征鏘鏘揚和鈴清晨當引邁束帶待鷄鳴顧
看空室中髣髴想姿形一别懐萬恨起坐為不寧何用
叙我心遣思致欵誠(遣宋刻作遺悞/今從西溪叢語)寳釵好耀首(好西/溪叢)
(語作/可)明鏡可鑒形芳香去垢穢素琴有清聲詩人感木
瓜乃欲答瑶瓊愧彼贈我厚(贈我西溪叢/語作持贈)慚此徃物輕
雖未知足報貴用叙我情(貴西溪叢/語作良悞)
　　秦嘉妻徐淑答詩一首(此亦歌詞特連兮字為五/言耳然鍾嶸詩品謂五言)
　　(不過數家而婦人居二徐淑叙别之作/亞於團扇則當時固以為五言詩矣)
妾身兮不令嬰疾兮來歸沈滯兮家門歴時兮不差曠
廢兮侍覲情敬兮有違君今兮奉命遠適兮京師悠悠
兮離别無因兮叙懐瞻望兮踴躍佇立兮徘徊思君兮
感結夢想兮容輝君發兮引邁去我兮日乖恨無兮羽
翼高飛兮相追長吟兮永嘆淚下兮霑衣
　　蔡邕飲馬長城窟行一首(滄浪詩話云文選飲馬/長城窟無人名玉臺以)
　　(為蔡邕作所言與此本合/後人編入蔡集盖即據此)
青青河邊草(河邊文選五臣注本作河畔按六朝擬作/凡題青青河邊艸者皆擬此篇題青青河)
(畔艸者皆擬枚叔之/作然則五臣誤矣)緜緜思遠道遠道不可思夙昔夢
見之夢見在我旁忽覺在他鄉他鄉各異縣展轉不可
見枯桑知天風海水知天寒入門各自媚誰肯相為言
客從遠方來遺我雙鯉魚呼兒烹鯉魚中有尺素書長
跪讀素書書中竟何如上有加餐食下有長相憶
　　陳琳飲馬長城窟行一首(此亦當入第九巻疑此/附入之人未究孝穆之)
　　(體例以與中郎時代相接/題目又同遂竄置于此耳)
飲馬長城窟水寒傷馬骨徃謂長城吏慎莫稽留太原
卒官作自有程舉築諧汝聲男兒寧當格鬭死何能怫
鬱築長城長城何連連連連三千里邉城多健少内舍
多寡婦作書與内舍便嫁莫留住善事新姑嫜時時念
我故夫子報書徃邉地君今出語一何鄙身在禍難中
何為稽留他家子生男慎莫舉生女哺用脯君獨不見
長城下死人骸骨相撑拄結髪行事君慊慊心意關明
知邉地苦(宋刻悞脱明知二字樂府詩集亦然/文義句格俱不諧今從古樂府補入)賤妾何
能久自全
　　徐幹室思一首(馮氏校本分此詩前五萹為雜詩/後一萹為室思註曰前六章宋本)
　　(統作室思一首按郭茂倩樂府詩集云徐幹有室/思詩五章據此則後一章不知何題檢諸本都作)
　　(雜詩五首室思一首姑仍之今按偉長本集不傳/其詩昭明亦不録見於選本者惟玉臺新詠為最)
　　(古所題較為可信藝文類聚載浮雲何洋洋一首/正作室思又載宋孝武自君之出矣一首亦作擬)
　　(室思唐人舊本可以互証郭茂倩所記特以六為/五耳然第四首與第五首文既相属韻亦相同或)
　　(茂倩所見之本偶合為一孝穆所見之本則分為/二又或原書本為一首宋人傳刻以萹幅獨長而)
　　(悞分之均未可定不得以旁證一字之異遂疑末/首之無題而輕改古書也今仍從宋刻以此書之)
　　(例凡一題數首者皆題為一首聨属其文而以其/一其二等字夹注于中今亦皆從宋刻不復變亂)
　　(其/例)
沉隂結愁憂愁憂為誰興念與君生别各在天一方良
㑹未有期中心摧且傷不聊憂飡食慊慊常饑空端坐
而無為髣髴君容光(其/一)峩峩高山首悠悠萬里道君去
日以遠鬱結令人老人生一世間忽若暮春草時不可
再得何為自愁惱每誦昔鴻恩賤軀焉足保(其/二)浮雲何
洋洋願因通我詞飄颻不可寄徙倚徒相思(飄颻二句/藝文類聚)
(作一逝不可歸/嘯歌乆踟蹰)人離皆復㑹君獨無返期(君獨藝文類/聚作我獨悞)
自君之出矣明鏡不復治思君如流水何有窮已時(其/三)
惨惨時節盡蘭葉復凋零喟然長太息君期慰我情(君/期)
(二字未詳疑為期君之訛又傅𤣥秋蘭萹君期歴/九秋句樂府詩集期作其或此亦當作君其歟)展轉
不能寐長夜何緜緜躡履起出户仰觀三星連自恨志
不遂涕泣如涌泉(其/四)思見君巾櫛以弭我勞勤(見君宋/刻作君)
(見弭宋刻作益並悞今從太平御覽/勤御覧作慙則書勤為懃因而轉悞)安得鴻鸞羽覯此
心中人誠心亮不遂搔首立悁悁何言一不㑹復㑹無
因縁(其/五)人靡不有初想君能終之别來歴年嵗舊恩何
可期重新而忘故君子所尤譏寄身雖在遠豈忘君須
臾既厚不為薄想君時見思(其/六)
　　情詩一首
高殿鬱崇崇廣厦凄泠泠微風起閨闥落日照堦庭歭
􁹩雲屋下嘯歌倚華楹君行殊未返我飾為誰容鑪薰
闔不用鏡匣上塵生綺羅失常色金翠暗無精嘉肴既
忘御㫖酒亦常停顧瞻空寂寂惟聞燕雀聲憂思連相
屬中心如宿酲
　　繁欽定情詩一首(按李善註洛神賦引繁欽定情/詩曰何以消滯憂足下雙逺遊)
　　(不知當在何句/下附識備考)
我出東門遊邂逅承清塵思君即幽房侍寢執衣巾時
無桑中契廹此路側人我既媚君姿君亦悦我顔何以
致拳拳綰臂雙金鐶何以致殷勤約指一雙銀何以致
區區耳中雙明珠何以致叩叩香囊繋肘後何以致契
濶繞腕雙條脱何以結恩情佩玉綴羅纓何以結中心
素縷連雙鍼何以結相於(相於古樂府作相投誤盖不/知古音本諧而以今韻臆改)
(之/)金薄畫幧頭(幧宋刻作搔按西京雜記搔頭乃玉簪/之名不得云金薄云畫且太平御覽收)
(此句於幧頭部知/非誤字今從之)何以慰别離(慰太平御/覽作表)耳後瑇瑁釵
何以答歡忻紈素三條裠(忻宋刻作悦裠宋刻作裾樂/府詩集古樂府並同然于韻)
(不諧案初學記裠部引此二句則裾當作裠更無疑義/悦當作忻亦可以韻推之矣又太平御覧引此二句作)
(何以合歡忻紈素為衫/裠義可兩存併附識之)何以結愁悲白絹雙中衣與我
期何所乃期東山隅日旰兮不來谷風吹我襦遠望無
所見涕泣起歭􁹩與我期何所乃期山南陽日中兮不
來凱風吹我裳逍遥莫誰睹望君愁我腸與我期何所
乃期西山側日夕兮不來躑躅長太息遠望凉風至俯
仰正衣服與我期何所乃期山北岑日暮兮不來凄風
吹我襟望君不能坐悲苦愁我心愛身以何為惜我華
色時中情既款款然後尅宻期褰裳躡茂草(茂樂府詩/集作花悞)
謂君不我欺厠此醜陋質徙倚無所之自傷失所欲淚
下如連絲
　　古詩無名人為焦仲卿妻作(併序/)
　　　漢末建安中廬江府小吏焦仲卿妻劉氏為仲
　　　卿母所遣自誓不嫁其家逼之乃沒水而死仲
　　　卿聞之亦自縊於庭樹時傷之為詩云爾(樂府/詩集)
　　　(時下有人字末句/作而為此詞也)
孔雀東南飛五里一徘徊十三能織素十四學裁衣十
五彈箜篌十六誦詩書十七為君婦心中常苦悲君既
為府吏守節情不移(馮氏校本註曰按活本楊本此句/下有賤妾留空房相見常日稀二)
(句檢郭左二/樂府並無之)鷄鳴入機織夜夜不得息三日斷五疋大
人故嫌遲非為織作遲君家婦難為妾不堪驅使徒留
無所施便可白公姥及時相遣歸府吏得聞之堂上啓
阿母兒已薄祿相幸復得此婦結髪同枕席黄泉共為
友共事二三年始爾未為久女行無偏斜何意致不厚
阿母謂府吏何乃太區區此婦無禮節舉動自專由吾
意久懐忿汝豈得自由東家有賢女自名秦羅敷可憐
體無比阿母為汝求便可速遣之遣之慎莫留府吏長
跪答伏惟啟阿母今若遣此婦終老不復取阿母得聞
之搥床便大怒小子無所畏何敢助婦語吾已失恩義
㑹不相從許府吏黙無聲再拜還入户舉言謂新婦哽
咽不能語我自不驅卿逼廹有阿母卿但暫還家吾今
且赴府不久當歸還還必相迎取以此下心意慎勿違
吾語新婦謂府吏勿復重紛紜徃昔初陽嵗謝家來貴
門奉事循公姥進止敢自專晝夜勤作息伶仃縈苦辛
謂言無罪過供養卒大恩仍更被驅遣何言復來還妾
有繡腰襦葳蕤自生光(自生藝文類/聚作金縷)紅羅複斗帳四角
垂香囊箱簾六七十(簾字未詳疑/為奩字之訛)綠碧青絲䋲物物各
自異種種在其中(箱簾四句藝文類聚作交文象牙簟/宛轉素絲䋲太平御覽簏部引此二)
(句又作交文象牙/簏宛轉青絲䋲)人賤物亦鄙不足迎後人(人賤二句/藝文類聚)
(作鄙賤雖可薄猶中迎故人按不足迎後人句似與留/待句語意不應不及此二句之諧適惟故人字不可觧)
(當是後/人之訛)留待作遺施於今無㑹因時時為安慰乆乆莫
相忘鷄鳴外欲曙新婦起嚴妆著我繡裌裠事事四五
通足下躡絲履頭上瑇瑁光腰若流紈素(按腰如束素/雖本宋玉賦)
(語然著我繡夹裠六句皆言服飾指如削䓤根四句乃/言姿態此處腰若一句未免叙述夹雜疑若字當作著)
(字/)耳著明月璫指如削葱根口如含朱丹纎纎作細步
精妙世無雙上堂拜阿母母聼去不止(八代詩乘馮氏/詩紀古詩類苑)
(此句皆作阿母怒不止然樂/府詩集古樂府皆同宋刻)昔作女兒時生小出野里
本自無教訓兼愧貴家子受母錢帛多不堪母驅使今
日還家去念母勞家裏却與小姑别淚落連珠子新婦
初來時小姑始扶床今日被驅遣(宋刻悞脫此二句文/義不續今從樂府詩)
(集/)小姑如我長勤心養公姥好自相扶将初七及下九
嬉戯莫相忘出門登車去涕落百餘行府吏馬在前新
婦車在後隠隠何甸甸俱㑹大道口下馬入車中低頭
共耳語誓不相隔卿且暫還家去吾今且赴府不乆當
還歸誓天不相負新婦謂府吏感君區區懐君既若見
錄不乆望君來君當作磐石妾當作蒲葦蒲葦紉如絲
磐石無轉移我有親父兄性行暴如雷恐不任我意逆
以煎我懐舉手長勞勞二情同依依入門上家堂進退
無顔儀阿母大拊掌不圖子自歸十三教汝織十四能
裁衣十五彈箜篌十六知禮儀十七遣汝嫁謂言無誓
違(誓違二字義不可通疑是諐違之訛諐古愆字詩不/愆于儀禮緇衣萹引之作諐顔延年秋胡詩百行愆)
(諸已句李善文選註/本亦作諐可以互證)汝今無罪過(無詩乘諸書並作何/按無罪過不似問詞)
(作何為是然皆不言所本盖/明人推求文義以意改之)不迎而自歸蘭芝慙阿母
兒實無罪過阿母大悲摧還家十餘日縣令遣媒來云
有第三郎窈窕世無雙年始十八九便言多令才阿母
謂阿女汝可去應之阿女含淚答蘭芝初還時府吏見
丁寧結誓不别離今日違情意恐此事非竒(竒字義不/可通疑為)
(宜字/之訛)自可斷來信徐徐更謂之阿母白媒人貧賤有此
女始適還家門不堪吏人婦豈合令郎君幸可廣問訊
不得便相許媒人去數日尋遣丞請還(請還二/字未詳)説有蘭
家女(説樂府詩集作誰誤又吳顯令註曰序云劉氏此/云蘭家未詳或字之誤也按此二句文義不属説)
(有云有亦複疑此句下脱/失二句不但字句有訛也)承籍有宦官云有第五郎嬌逸
未有婚遣丞為媒人主簿通語言直説太守家有此令
郎君既欲結大義故遣來貴門阿母謝媒人女子先有
誓老姥豈敢言阿兄得聞之悵然心中煩舉言謂阿妹
(謂宋刻作為誤/今從樂府詩集)作計何不量先嫁得府吏後嫁得郎君
否泰如天地足以榮汝身不嫁義郎體(義郎體三字未/詳樂府詩集作)
(即亦不/可解)其住欲何云蘭芝仰頭答理寔如兄言謝家事
夫婿中道還兄門處分適兄意那得自任專雖與府吏
要渠㑹永無緣登即相和許便可作婚姻媒人下床去
諾諾復爾爾還部白府君言談大有緣府君得聞之心
中大歡喜視厯復開書便利此月内六合正相應良吉
三十日今已二十七卿可去成婚交語速裝束駱驛如
浮雲(駱驛諸本多作絡繹案後漢書郭伋傳駱驛/不絶字正從馬宋刻猶是古字明人悞改也)青雀
白鵠舫四角龍子旛婀娜隨風轉金車玉作輪躑躅青
驄馬流蘇金鏤鞍齎錢三百萬皆用青絲穿雜綵三百
疋交廣市鮭珍從人四五百欝欝登郡門(登字疑/當作發)阿母
謂阿女適得府君書明日來迎汝何不作衣裳莫令事
不舉阿女黙無聲手巾掩口啼淚落便如㵼移我琉璃
榻(榻宋刻作塌悞/今從樂府詩集)出置前忩下左手持刀尺右手執綾
羅朝成繡裌裠晩成單羅衫晻晻日欲暮愁思出門啼
府吏聞此變因求假暫歸未至二三里摧藏馬悲哀(摧/宋)
(刻作催悞今/從樂府詩集)新婦識馬聲躡履相逢迎悵然遥相望知
是故人來舉手拍馬鞍嗟嘆使心傷自君别我後人事
不可量果不如先願又非君所詳我有親父母逼廹兼
弟兄以我應他人君還何所望府吏謂新婦賀卿得高
遷磐石方且厚(且宋刻作可悞/今從樂府詩集)可以卒千年蒲葦一時
紉便作旦夕間卿當日盛貴我獨向黄泉新婦謂府吏
何意出此言同是被逼廹君爾妾亦然黄泉下相見(下/宋)
(刻作不悞今/從樂府詩集)勿違今日言執手分道去各各還家門生
人作死别恨恨那可論念與世間辭千萬不復全府吏
還家去上堂拜阿母今日大風寒寒風摧樹木嚴霜結
庭闌兒今日冥冥令母在後單故作不良計勿復怨鬼
神命如南山石四體康且直阿母得聞之零淚應聲落
汝是大家子仕宦於臺閣慎勿為婦死貴賤情何薄東
家有賢女窈窕艶城郭阿母為汝求便復在旦夕府吏
再拜還長嘆空房中作計乃爾立轉頭向户裏漸見愁
煎廹其日牛馬嘶新婦入青廬菴菴黄昏後(前作晻晻/此作菴菴)
(案廣韻晻烏感切晻靄暗也而左思蜀都賦豊蔚所盛/茂八荒而菴靄焉正作菴字李善亦音烏感切然則二)
(字本通非/訛異也)寂寂人定初我命絶今日魂去尸長留攬裠
脱絲履舉身赴清池(清宋刻作青悞/今從樂府詩集)府吏聞此事心知
長别離徘徊庭樹下自挂東南枝兩家求合葬合葬華
山旁東西植松栢左右種梧桐枝枝相覆盖葉葉相交
通中有雙飛鳥自名為鴛鴦仰頭相向鳴夜夜達五更
行人駐足聽寡婦起彷徨(起宋刻作赴悞/今從樂府詩集)多謝後世人
戒之慎勿忘
　
　
　
　
　
　
　
　
　
　
　玉臺新詠考異巻一
欽定四庫全書
　玉臺新詠考異巻二
　　　　　　　　　　姚安府知府紀容舒撰
　　魏文帝於清河見挽船士新婚與妻别一首(此詩/藝文)
　　(類聚作徐幹盖别有所據明梅禹金八代詩乗署/此為蘇武妻作而題曰答外贈詩可謂拙於作偽)
　　(矣/)
與君結新婚宿昔當别離凉風動秋草蟋蟀鳴相隨冽
冽寒蟬吟(冽冽藝文類/聚作蚓結悞)蟬吟抱枯枝枯枝時飛揚身體
忽遷移不悲身遷移但惜嵗月馳(但藝文類/聚作當悞)嵗月無窮
極(嵅月藝文類/聚作月馳悞)㑹合安可知願為雙黄鵠比翼戯清池
(比翼藝文類/聚作悲鳴悞)
　　又清河作一首
方舟戯長水湛澹自浮沉絃歌發中流悲響有餘音音
聲入君懐悽愴傷人心心傷安可念但願恩情深願為
晨風鳥雙飛翔北林
　　又甄皇后樂府塘上行一首(此萹作者衆說紛紛/藝文類聚所載署曰)
　　(甄后樂府詩集引歌錄曰塘上行古詞或曰甄皇/后造又引樂府觧題曰前志云晉樂奏魏武帝蒲)
　　(生篇而諸集錄皆云其詞甄后所作又引鄴都故/事甄后臨終作詩曰蒲生我池中緑葉何離離豈)
　　(無蒹葭艾與君生别離莫以賢豪故棄捐素所愛/莫以麻枲賤棄捐菅與蒯莫以魚肉賤棄捐葱與)
　　(薤數説不同詞亦小異然無以為魏文帝者惟文/選陸機塘上行題下李善註曰歌錄曰塘上行古)
　　(詞或云甄皇后造或云魏文帝或云武帝歌曰蒲/生我池中葉何一離離所引較郭茂倩為詳乃知)
　　(歌錄所載本有四説古詞之説後人不用沈約宋/書用武帝一説鄴中故事諸書用甄后一説而孝)
　　(穆此書則用文帝一説耳題首又字盖其本文其/甄皇后三字則後來傳刻所竄入觀下代擬劉勲)
　　(妻詩本文帝作而刻本改題為王宋其變亂之迹/固灼然可見矣楊氏刻本據宋書樂志改題魏武)
　　(帝作移其次於文帝前吳氏註本又據諸書之説/改題甄后固失傳疑之義梅氏詩乗但稱玉臺作)
　　(魏文帝亦未究其本今仍/從宋刻併為考證如右)
蒲生我池中其葉何離離旁能行仁義(仁義選詩補註/作人義引禮運)
(曰夫義婦聼/謂之人義)莫若妾自知衆口鑠黄金使君生别離念
君去我時獨愁常苦悲想見君顔色感結傷心脾念君
常苦悲夜夜不能寐莫以賢豪故(賢豪藝文類/聚作豪髪)棄捐素
所愛莫以魚肉賤(賤吳氏本註一作貴盖疑魚肉不賤/於葱薤也案此二賤字皆作價亷易)
(致觧以譬逢迎者之易合非下賤之賤所改為/非况麻枲亦不賤於菅蒯何為魚肉獨云貴耶)棄捐葱
與薤莫以麻枲賤棄捐菅與蒯出亦復苦愁入亦復苦
愁邉地多悲風樹木何修修從軍致獨樂(軍樂府詩/集作君悞)延
年夀千秋(郭茂倩樂府詩集以増减之本為晋樂所歌/而以此一曲為本詞然邉地從軍延年千秋)
(均非本詞所應有盖鄴都故事所載乃删節之本此詞/及晋樂所奏與梅禹金古樂苑所載苐三首則皆増加)
(之本而本詞則乆佚矣後人不得其本詞因此本増减/畧少遂以當之而未察後六句之不相属劉坦之選詩)
(補注謂文帝從軍邉地/而甄后念之益無稽矣)
　　劉勲妻王氏雜詩二首(併序/)
　　　王宋者平虜将軍劉勲妻也入門二十餘年後
　　　勲悦山陽司馬氏女以宋無子出之還於道中
　　　作詩二首(藝文類聚載前一首作魏文帝代劉/勲出妻王氏作邢凱坦齊通編載後)
　　　(一首引玉臺新訸作曹植為劉勲出妻王氏作/均與此異凱為宋寧宗時人則舊本必作曹植)
　　　(陳玉父重刋乃更題王宋併删改序文爾然舊/本今不可見而藝文類聚又作文帝未敢輕改)
　　　(古書姑附識/異同於此)
翩翩床前帳張以蔽光輝昔将爾同去今将爾共歸緘
藏箧笥裏當復何時披
誰言去婦薄去婦情更重千里不唾井况乃昔所奉遠
望未為遥歭􁹩不得共(共宋刻作徃吳氏本作并/並悞今據坦齋通編改正)
　　曹植雜詩五首(第一首文選作七哀詩苐二首文/選作情詩盖雜取子建之詩故標)
　　(曰襍詩不必盡其本題也文選魏文帝雜詩二首/李善註本集一題□中作一題于黎陽作是其例)
　　(矣/)
明月照高樓流光正徘徊上有愁思婦悲嘆有餘哀借
問嘆者誰言是宕子妻(言是古樂府作自/云宕文選作客)君行逾十年
(古樂府君作/夫年作載)孤妾常獨棲君若清路塵妾若濁水泥(二/若)
(字太平御/覧並作為)浮沉各異勢㑹合何時諧願為西南風長逝
入君懐君懐時不開(時文選作良/悞今從宋刻)賤妾當何依(賤妾樂/府詩集)
(作妾/心)
西北有織婦綺縞何繽紜明晨秉機杼(明太平御/覧作清)日昃
不成文(昃太平御/覧作暮)太息終長夜悲嘯入青雲妾身守空
房良人行從軍自期三年歸今已歴九春孤鳥繞樹翔
噭噭鳴索羣願為南流景馳光見我君
微隂翳陽景清風飄我衣遊魚潛緑水翔鳥薄天飛眇
眇客行士遥役不得歸始出嚴霜結今來白露晞逰子
嘆黍離行者歌式微慷慨對嘉賔悽愴内傷悲
攬衣出中閨逍遥步兩楹閒房何寂寞緑艸被階庭空
室自生風百鳥翔南征(翔藝文類/聚作翩)春思安可忘憂感與
我并(憂感句藝文類聚/作憂戚與君并)佳人在遠道妾身獨單煢(獨單/煢藝)
(文類聚作/单且煢)懽㑹難再遇蘭芝不重榮人皆棄舊愛君豈
若平生寄松為女蘿依水如浮萍束身奉襟帶朝夕不
墮傾儻終顧盼恩(儻終句宋刻作儻願終盼眄/于義為短今從藝文類聚)永副我
中情
南國有佳人榮華若桃李朝遊江北岸夕宿湘川沚(選/詩)
(補註作日/夕宿湘沚)時俗薄朱顔誰為發皓齒俛仰嵗時暮榮耀
難久恃
　　美女篇
美女妖且閒采桑岐路間(間選詩補註作西西古音先/于韵亦諧但采桑何必定在)
(路西于/義未愜)長條紛冉冉落葉何翩翩攘袖見素手皓腕約
金環頭上金爵釵(金爵藝文類聚樂府詩集並/作三爵太平御覧作合歡)腰佩翠
琅玕明珠交玉體珊瑚間木難羅衣何飄飄(飄飄文選/作飄颻)
輕裾隨風還顧眄遺光采長嘯氣若蘭行徒用息駕休
者以忘餐借問女安居乃在城南端青樓臨大路高門
結重關容華暉朝日(暉文選/作耀)誰不希令顔媒氏何所營
玉帛不時安(安字未詳李善註安定也愈不可觧然/唐本業已如斯似非訛字當闕所疑)佳
人慕高義求賢良獨難衆人徒嗷嗷安知彼所歡(歡文/選樂)
(府詩集選詩/補註並作觀)盛年處房室中夜起長嘆
　　種葛篇
種葛南山下葛蔓自成隂與君初婚時(婚時藝文類/聚作定婚)結
髪恩義深歡愛在枕席宿昔同衣衾竊慕棠棣篇好樂
和瑟琴行年将晩暮佳人懐異心恩絶曠不接(絶藝文/類聚作)
(紀/悞)我情遂抑沉出門當何顧徘徊步北林下有交頸獸
仰有雙棲禽攀枝長太息淚下沾羅襟良鳥知我悲延
頸對我吟昔為同池魚今若商與参徃古皆歡遇我獨
困于今棄置委天命悠悠安可任(悠悠宋刻作愁愁/悞今從樂府詩集)
　　浮萍篇(樂府作蒲生/行浮萍篇)
浮萍寄清水(清藝文類/聚作緑)隨風東西流結髪辭嚴親來為
君子仇恪勤在朝夕無端獲罪尤(無端句藝文類聚/作中年獲愆尤)在
昔蒙恩惠和樂如瑟琴何意今摧頺曠若商與参茱萸
自有芳(有芳藝文類/聚作内芳悞)不若桂與蘭新人雖可愛無若故
所歡(新人句藝文類聚作佳人/雖成列無藝文類聚作不)行雲有返期君恩儻中
還慊慊仰天嘆愁心将何愬(愁心宋刻作愁愁/悞今從樂府詩集)日月不
常處人生忽若寓(寓宋刻作遇悞/今從樂府詩集)悲風來入懐淚下如
垂露發篋造裳衣裁縫紈與素
　　棄婦詩一首(婦太平御/覽作妻)
石榴植前庭緑葉摇縹青丹華灼烈烈璀采有光榮(璀/宋)
(刻作帷誤今/從樂府詩集)光榮曄流離可以戲淑靈(此句未詳馮氏/詩紀戯作處亦)
(不可/觧)有鳥飛來集拊翼以悲鳴(拊宋刻作樹悞/今從太平御覧)悲鳴夫
何為丹華實不成拊心長歎息無子當歸寧有子月經
天無子若流星天月相終始流星沒無精棲遲失所宜
下與瓦石併憂懐從中來歎息通鷄鳴反側不能寐逍
遥於前庭歭􁹩還入房肅肅帷幕聲搴帷更攝帶撫節
彈素筝慷慨有餘音要妙悲且清收淚長嘆息何以負
神靈招摇待霜露何必春夏成晩穫為良實願君且安
寧(馮氏詩紀註曰本集不載見玉䑓新詠按子建集後/人所輯寔非原書蒐錄時偶遺之耳太平御覧載此)
(詩亦云/曹植作)
　　魏明帝樂府詩二首(前一首文選作古詞怨歌行/然藝文類聚亦作魏明帝詩)
昭昭素明月(素藝文類/聚作清)輝光燭我床憂人不能寐耿耿
夜何長微風吹閨闥(吹宋刻藝文類聚皆作衝按微/風徐入似不得云衝今從文選)羅
帷自飄颺攬衣曵長帶屣履下高堂(屣宋刻作縱/悞今從文選)春鳥
向南飛(向文選作翻按下句既云/翩翩翺翔則翻字為複)翩翩獨翺翔悲聲命
儔侣哀鳴傷我腸感物懐所思泣涕忽沾裳(文選末有/佇立吐髙)
(吟舒憤訴穹蒼二句吳氏註本據以増入然二句頗激/或孝穆以其竭情而删之亦未可定王季友山中贈秘)
(書十四兄詩元結篋中集所載較殷璠河岳/英靈集節去數句知古人原有删句例也)
種瓜東井上冉冉自踰垣與君新為婚瓜葛相結連寄
託不肖軀有如倚太山菟絲無根株蔓延自登緣萍藻
託清流常恐身不完被蒙丘山惠賤妾執拳拳天日照
知之想君亦俱然
　　阮籍詠懐詩二首
二妃遊江濵逍遥從風翔(從選詩補/註作順)交甫觧佩環婉孌
有芬芳猗靡情歡愛千載不相忘傾城迷下蔡容好結
中腸感激生憂思蘐艸樹蘭房蘭沐為誰施其雨怨朝
陽如何金石交(石宋刻作磬/悞今從文選)一旦更離傷
昔日繁華子安陵與龍陽夭夭桃李花灼灼有輝光悦
懌若九春(懌藝文類/衆作澤)磬折似秋霜(此句/未詳)流眄發姿媚言
笑吐芬芳携手等歡愛夙昔同衾裳願為雙飛鳥比翼
共翺翔丹青著明誓永世不相忘
　　傅𤣥青青河邉艸篇
青青河邉艸悠悠萬里道艸生在春時遠道還有期春
至艸不生期盡歎無聲(歎藝文類/聚作漢)感物懐思心夢想發
中情夢君如鴛鴦比翼雲間翔既覺寂無見曠如参與
商(吴氏本此下有梦君結同心比翼遊北林既覺寂無/見曠如商與参四句宋刻無之檢樂府詩集亦無之)
(知為後/人□入)河洛自用固(此句/未詳)不如中岳安回流不及返浮
雲徃自還悲風動思心悠悠誰知者懸景無停居忽如
馳駟馬傾耳懐音響轉目淚雙堕生存無㑹期要君黄
泉下
　　苦相篇　豫章行(樂府詩集作豫/章行苦相篇)
苦相身為女卑陋難再陳男兒當門户(男兒宋刻作兒/男悞今從藝文)
(類/聚)堕地自生神雄心志四海萬里望風塵女育無欣愛
(愛藝文類/聚作慶)不為家所珍長大逃深室藏頭羞見人垂淚
適他鄉(垂宋刻作無悮/今從藝文類聚)忽如雨絶雲低頭和顔色素齒
結朱唇跪拜無復數婢妾如嚴賔情合同雲漢(雲漢二/字未詳)
葵藿仰陽春心乖甚水火百惡集其身玉顔隨年變丈
夫多好新昔為形與影今為胡與秦胡秦時相見一絶
踰参辰
　　有女篇　艶歌行
有女懐芬芬媞媞步東箱(媞媞馮氏校本註一作提提/案提提語本國風媞媞訓出)
(爾雅音義並同無庸改字藝文類聚載此詩亦作媞媞/  箱樂府詩集作廂案儀禮公食大夫禮曰公揖退于)
(箱又史游急就萹曰墼壘廥廐庫東箱顔師古/註箱東序之屋也然則箱廂二字古亦通矣)蛾眉分
翠羽眀目發清揚(目樂府詩/集作眸)丹唇翳皓齒秀色若圭璋
巧笑露權靨(露樂府詩/集作雲悞)衆媚不可詳容儀希世出無乃
古毛嬙頭安金步摇(樂府詩集註頭/安一作首戴)耳繋明月璫珠環
約素腕翠爵垂鮮光(爵樂府詩/集作羽)文袍綴藻黼玉體映羅
裳容華既已艶(已宋刻作以悞/今從樂府詩集)志節擬秋霜徽音冠青
雲(徽樂府詩/集作微悞)聲響流四方妙哉英媛徳宜配侯與王靈
應萬世合日月時相望媒氏陳素帛(氏宋刻作人今/從樂府詩集)羔
雁鳴前堂百兩迎中路起若鸞鳯翔凡夫徒踴躍望絶
如参商(如樂府詩/集作殊)
　　朝時篇　怨歌行
昭昭朝時日皎皎晨明月十五入君門一别終華髪同
心忽異離曠若胡與越胡越有㑹時参辰遼且濶形影
無髣髴音響寂無達纎絃感促柱觸之哀聲發情思如
循環憂來不可遏塗山有餘恨詩人詠采葛蜻蛚吟床
下回風起幽闥春榮隨露落芙蓉生木末自傷命不遇
良辰永乖别已爾可奈何譬如紈素裂孤雌翔故巢星
流光景絶魂神馳萬里甘心要同穴
　　明月篇(藝文類聚/作怨詩)
皎皎明月光灼灼朝日暉昔為春繭絲今為秋女衣丹
唇列素齒(列藝文類/聚作形)翠彩發蛾眉嬌子多好言歡合易
為姿玉顔盛有時(盛藝文類/聚作虧悞)秀色隨年衰常恐新間舊
變故興細微浮萍無根本(無根本藝文類/聚作本無根)非水将何依
憂喜更相接樂極還自悲(還自宋刻作自還/今從藝文類聚)
　　秋蘭萹
秋蘭映玉池(映太平御/覧作䕃)池水清且芳芙蓉隨風發中有
雙鴛鴦雙魚自踴躍兩鳥時回翔君其歴九秋(其宋刻/作期今)
(從樂府/詩集)與妾同衣裳
　　西長安行
所思兮何在乃在西長安何用存問妾香䙞雙珠環何
用重存問羽爵翠琅玕今我兮聞君更有兮異心香亦
不可燒環亦不可沉香燒日有歇(有疑/作自)環沉日自深
　　和班氏詩一首(按樂府詩集載休奕秋胡行二首/此第二首也然二首語意相同何)
　　(必復作疑班固詠史詩中有秋胡妻一首休奕和/之後人以亦詠秋胡妻遂併附秋胡行後而孝穆)
　　(所書則其本題耳班固詠史今惟存緹縈一章正/詠賢女之事則詠及秋胡妻正從其類舊本標題)
　　(如是必非漫然/故仍從宋刻)
秋胡納令室三日宦他郷皎皎潔婦姿泠泠守空房燕
婉不終夕别如參與商憂來猶四海易感難可防人言
生日短愁者苦夜長百草揚春華攘腕采柔桑素手尋
繁枝落葉不盈筐羅衣翳玉體迴目流采章(采章樂府/詩集作來)
(車/悞)君子倦仕歸車馬如龍驤精誠馳萬里既至兩相忘
(至古樂府/作去悞)行人悦令顔借息此樹旁(借宋刻作請悞樂/府詩集作情尤悞)
(今從古/樂府)誘以逢卿喻(卿宋刻作郎悞/今從樂府詩集)遂下黄金装烈烈
貞女憤言詞厲秋霜長驅及居室奉金升北堂母立呼
婦来歡樂情未央秋胡見此婦惕然懐探湯負心豈不
慙永誓非所望清濁必異源鳬鳯不並翔(吳氏註本據/晋陽秋鸞鳯)
(不與梟鶚同棲語謂鳬當作梟/然鳬鳯已自相懸不必梟也)引身赴長流果哉潔婦
腸彼夫既不淑此婦亦太剛
　　張華情詩五首
北方有佳人端坐鼓鳴琴終晨撫管絃(琴有絃而無管/管字與上句不)
(叶管須吹而不須撫撫字與本句亦不叶/此句必有訛字然諸本並同闕疑俟考)日夕不成音
憂來結不觧我思存所欽君子尋時役幽妾懐苦心初
為三載别於今乆滯淫昔邪生户牖庭内自成林翔鳥
鳴翠隅(翠隅二字未詳詩紀作翠偶亦不/可觧疑為率偶二字以形似而訛)草蟲相和吟
心悲易感激俯仰淚流衿願托晨風翼束帶侍衣衾
明月曜清景曨光照元墀幽人守靜夜囘身入空帷束
帶俟将朝廓落晨星稀寐假交精爽覿我佳人姿巧笑
媚權靨聯娟眸與眉(聨娟宋刻作聨媚按眉聨娟以蛾/揚本宋玉神女賦語宋刻悞也)
寤言増長嘆(寤宋刻/作寐悞)悽然心獨悲
清風動帷簾晨月燭幽房佳人處遐遠蘭室無容光襟
懐擁虚景輕衾覆空牀居歡惜夜促在慼怨宵長撫枕
獨吟嘆緜緜心内傷
君居北海陽妾在南江隂(南江諸本作江南然水南即/是水隂于義為複今從宋刻)
懸邈極修途山川阻且深承歡注隆愛結分投所欽銜
恩守篤義萬里託微心
游目四野外逍遥獨延竚蘭蕙縁清渠繁華䕃緑渚佳
人不在兹取此欲誰與巢居覺風飄(風飄文選作風寒/藝文類聚作寒風)
穴處識隂雨未曽遠别離安知慕儔侣
　　雜詩二首
逍遥遊春宫容與緑池阿白蘋齊素葉(齊詩紀/作開)朱草茂
丹華微風摇茝若層波動芰荷(層宋刻作増案楚詞増/氷峩峩即作層義盖古)
(字假借相通然詩歌為後代之文不/必更假借以為古今從諸本作層字)榮采曜中林流馨
入綺羅王孫遊不歸修路邈以遐誰與玩遺芳竚立獨
咨嗟
荏苒日月運寒暑忽流易同好逝不存(逝宋刻/作遊悞)迢迢遠
離析房櫳自來風户庭無行迹蒹葭生床下蛛蝥網四
壁懐思豈不隆感物重欝積遊雁比翼翔歸鴻知接翮
來哉彼君子無愁徒自隔(愁字未詳/疑有舛悞)
　　潘岳顧内詩二首(藝文類聚/作内顧詩)
靜居懐所歡登城望四澤春草欝青青桑柘何奕奕芳
林振朱榮(朱藝文類/聚作丹)緑水激素石初征氷未泮忽然振
絺綌(振吳氏本作袗據論語文也然詩家用事未必如/此板實作節序初更始振拂而衣之較有情致不)
(必輕改/舊文)漫漫三千里迢迢遠行客馳情戀朱顔寸隂過
盈尺夜愁極清晨朝悲終日夕山川信悠永願言良弗
獲引領訊歸雲沉思不可釋(藝文類聚訊歸雲作訴/歸期沉思作雲沉並誤)
獨悲安所慕人生若朝露緜邈寄絶域眷戀想平素爾
情既來追我心亦還顧形體隔不達精爽交中路不見
山上松隆冬不易故不見陵澗柏嵗寒守一度無謂希
見踈(見宋刻作是/悞今從詩紀)在遠分彌固
　　悼亡詩二首
荏苒冬春謝寒暑忽流易之子歸窮泉重壤永幽隔私
懐誰克從淹留亦何益僶俛恭朝命迴心返初役望廬
思其人入室想所歴幃屏無髣髴翰墨有餘迹流芳未
及歇遺掛猶在壁悵怳如或存(悵怳宋刻作帳/幔悮今從文選)囘惶忡
驚惕如彼翰林鳥雙棲一朝隻如彼遊川魚比目中路
拆春風縁隙來晨溜依檐滴寢興何時忘沈憂日盈積
庶幾有時衰莊缶猶可擊
皎皎忩中月照我室南端清商應秋至溽暑隨節䦨凛
凛凉風升始覺夏衾單豈曰無重纊誰與同嵗寒嵗寒
無與同朗月何曨曨展轉盼枕席長簟竟床空床空委
清塵室虚來悲風獨無李氏靈髣髴睹爾容撫襟長歎
息不覺涕霑胸霑胸安能已悲懐從中起寢興目存形
(目宋刻作自/今從文選)遺音猶在耳上慙東門吳下愧蒙莊子賦
詩欲見志零落難具紀命也可奈何(可宋刻作詩/悞今從文選)長戚
自令鄙
　　石崇王明君辭一首(併序題序明言改昭為明宋/刻仍  王昭君辭悞也今從)
　　(文選/改正)
　　　王明君者本為王昭君(為劉坦之選/詩補註作是)以觸文帝
　　　諱故改(故改文選作改之/選詩補註作改焉)匈奴盛請婚於漢元
　　　帝以後宫良家子明君配焉昔公主嫁烏孫令
　　　琵琶馬上作樂以慰其道路之思其送明君亦
　　　必爾也其造新曲(宋刻曲上有之字馮氏校本/改造新為新造案唐書樂志)
　　　(明妃漢曲也漢人憐其遠嫁為作此歌晉石崇/妓緑珠善舞以此曲教之而自製新歌文選李)
　　　(善註本作其造新曲劉坦之補註本亦同文義/本明馮氏不究之字悞衍而顛倒舊文非也今)
　　　(改從李/善本)多哀怨之聲故叙之於紙云爾
我本漢家子将適單于庭辭訣未及終前驅已抗旌(旌/宋)
(刻作旍今/從文選)僕御涕流離轅馬為悲鳴(為悲鳴文選/作悲且鳴)哀鬱
傷五内泣淚霑朱纓(朱纓宋刻作珠瓔當以冠纓乃男/子之餙改為珠綴瓔珞耳按儀禮)
(士昏禮主人親説婦之纓禮記衿纓綦履鄭𤣥註婦人/有纓示繋属也爾雅婦人之褘謂之縭縭緌也郭璞注)
(曰即今之香纓也然則珠纓非矣選詩/補註作珠纓謂以珠飾纓則義可兩存)行行日已遠乃
造匈奴城(乃文選作遂案乃字有遠/而難至之意故從宋刻)延我於穹廬加我
閼氏名殊類非所安雖貴非所榮父子見凌辱對之慙
且驚殺身良未易(未古樂/府作不)黙黙以苟生苟生亦何聊積
思常憤盈願假飛鴻翼棄之以遐征(棄字文選作乗然/棄字與上文有意)
(且假字已括乗字意考藝/文類聚亦作棄故從宋刻)飛鴻不我顧竚立以屏營昔
為匣中玉今為糞上英朝華不足歡(歡古樂府/作嘉悞)甘與秋
草并(與宋刻作為/悞今從文選)傳語後世人遠嫁難為情
　　左思嬌女詩一首
吾家有嬌女皎皎頗白晳小字為紈素口齒自清歴鬢
髪覆廣額雙耳似連璧明朝弄梳臺黛眉類掃迹濃朱
衍丹唇黄吻爛漫赤嬌語若連𤨏忿速乃明儘握筆利
彤管(利字/未詳)篆刻未期益(此句/未詳)執書愛綈素誦習矜所獲
其姊字蕙芳靣目􁀙如畫(􁀙字説文玉篇皆不載似非/梁以前字疑當作粲然宋刻)
(如是姑/存俟考)輕妝喜樓邊(宋刻妝作莊/樓作縷俱悞)臨鏡忘紡績舉觶臨
京兆(舉觶二字未詳吳顯令註謂當/作舉觚然觚亦非畫眉物也)立的成復易玩弄
眉頰間劇兼機杼役從容好趙舞延袖象飛翮上下絃
柱際文史輒巻襞顧眄屏風畫如見已指擿丹青日塵
闇明義為隠賾馳騖翔園林果下皆生摘紅葩綴紫蔕
萍實驟抵擲(萍實/未詳)貪華風雨中眒忽數百適(眒忽詩紀/作倐怱按)
(司馬相如子虛賊曰儵眒淒洌張揖註曰皆疾貎太冲/蜀都賦亦有鷹犬倐眒之語此眒忽當即倐眒之意古)
(書今不盡見未可/以字僻而改之)務躡霜雪戯重綦常累積并心注肴
饌端坐理盤槅翰墨戢函按相與數離逖動為鑪鉦屈
(鑪鉦屈三/字未詳)屣履任之適心為茶荈劇(案諸本皆作止為/茶菽據宋刻亦同)
(今據太平/御覧改正)吹嘘對鼎䥶脂膩漫白袖烟熏染阿錫(熏宋/刻作)
(勲悞今從詩紀文阿錫宋刻作珂錫案司馬相如子虚子/賦被阿緆李善  選註張揖曰阿細繒也緆細布也列)
(鄭衛之處子衣阿錫緆與/錫古字通然則珂字為悮)衣被皆重池(古詩類苑註重/池被之心如池)
(玉臺作衣被皆重施悞案張氏所云/乃明人新本宋刻實作衣被皆重池)難與沈水碧(沈宋/刻作)
(次悞今/從詩紀)任其孺子意羞受長者責瞥聞當與杖掩淚俱
向壁
　
　
　
　
　
　
　
　
　
　
　
　
　
　玉臺新詠考異巻二
欽定四庫全書
　玉臺新詠考異巻三
　　　　　　　　　　姚安府知府紀容舒撰
　　陸機擬古七首
髙樓一何峻岧岧峻而安綺窻出塵㝠飛階躡雲端佳
人撫琴瑟(琴藝文類/聚作瑶)纎手清且閒芳氣隨風結(芳氣宋/刻誤作)
(芳草今/從文選)哀響馥若蘭玉容誰能顧傾城在一彈竚立望
日昃躑躅再三歎不怨竚立久但願歌者歡思駕歸鴻
羽比翼雙飛翰
　　　擬西北有髙樓
西山何其峻層曲鬰崔嵬零露彌天墜蕙葉慿林衰寒
暑相因襲時逝忽如頹(頽宋刻作遺/誤今從文選)三閭結飛轡大耋
嗟落暉何為牽世務中心悵有違(悵文選/作若)京洛多妖麗
玉顔侔瓊蕤閒夜撫鳴琴惠音清且悲長歌赴促節哀
響逐髙徽一唱萬夫嘆(嘆宋刻作歡/誤今從文選)再唱梁塵飛思為
河曲鳥雙遊豐水湄
　　　擬東城髙且長(文選作擬東城一何髙案文選/載古詩十九首正作東城髙且)
　　　(長李善註城髙且長故登之以望也然則髙且/長為定本而此首標題乃别本未及畫一也)
嘉樹生朝陽凝霜封其條執心守時信歳寒不敢凋(文/選)
(作終不凋案終不凋則質本天生不/敢凋則有拳拳自保之意故從宋刻)美人何其曠灼灼
在雲霄隆想彌年月(月宋刻作時/誤今從文選)長嘯入飛颷(飛颷宋/刻作風)
(飄今從/文選)引領望天末譬彼向陽翹(末句文選五臣註本/作葵藿向陽翹語殊)
(板滯不及譬彼二字之生/動李善本亦與宋刻同)
　　　擬蘭若生春陽
昭昭清漢暉(清宋刻作天/今從文選)粲粲光天歩牽牛西北回織
女東南顧華容一何綺(綺文選/作冶)揮手如振素怨彼河無
梁悲此年歳暮跂彼無良縁睆焉不得度(睆宋刻作睨/案睨字於義)
(可通而睆彼牽女實/本經義故從文選)引領望大川雙涕如霑露
　　　擬迢迢牽牛星
靡靡江離草(離文選作蘺案楚詞江離字不/從草今仍從宋刻後皆倣此)熠熠生河
側(熠熠藝文類/聚作熠爍)皎皎彼姝女阿那當軒織粲粲妖容姿
(妖藝文類聚作嬌誤此字後來/習見漢晉間人尚不甚用也)灼灼美顔色良人遊不
歸偏棲常隻翼空房來悲風中夜起歎息
　　　擬青青河畔草
歡友蘭時往迢迢匿音徽虞淵引絶景四節逝若飛(逝/宋)
(刻作遊誤/今從文選)芳草久已茂佳人竟不歸躑躅遵林渚惠風
入我懐感物戀所歡采此欲貽誰
　　　擬庭中有竒樹
上山采瓊蘂穹谷饒芳蘭采采不盈匊悠悠懐所歡故
鄉一何曠山川阻且難沉思鍾萬里(鍾宋刻作鐘二字/古亦通用然入詩)
(固自有分/今從文選)躑躅獨吟歎
　　　擬渉江采芙蓉
　　為顧彦先贈婦二首(李善文選注曰集云為令彦/先作今云顧彦先誤也且此)
　　(上篇贈婦下篇答俱云贈婦亦誤也案晉書顧榮/字彦先令彦先别無所考二陸皆别有贈顧彦先)
　　(詩則作顧彦先似不誤士龍此題贈婦下有往反/二字士衡此題亦必爾當是傳冩誤脱文選載士)
　　(龍詩題亦脱/往反二字也)
辭家逺行遊悠悠三千里京洛多風塵素衣化為緇循
身悼憂苦(循身文選作修身案循身即撫躬之意作修/身非惟句格板拙且與憂苦感念俱不貫矣)
感念同懐子隆思亂心曲沈歡滯不起歡沈難克興(歡/沈)
(劉坦之選詩補註疑作歡滯案此/承上二句而倒具文劉氏誤也)心亂誰為理願假歸
鴻翼翻飛浙江汜
東南有思婦長歎充幽闥借問歎何為佳人渺天末遊
宦久不歸山川修且濶形影參商乖音息曠不達離合
非有常譬彼弦與筈願保金石軀(軀宋刻作志案作志/乃冀不相負猶是恒)
(意作軀則憂念行人祝其無/恙用意更為深至故從文選)慰妾長饑渴
　　周夫人贈車騎一首(詩紀題首/有為字)
碎碎織細練為君作􁀙襦君行豈有顧憶君是妾夫昔
年得君書聞君在髙平今時得君書聞君在京城京城
華麗所璀璨多異端男兒多逺志豈知妾念君昔者與
君别歳律薄將暮日月一何速素秋墜湛露湛露何冉
冉思君隨歳晩對食不能餐臨觴不能飯
　　樂府三首
榑桑升朝暉照此髙臺端高臺多妖麗洞房出清顔(洞/房)
(文選作濬房李善註引雍門周廣厦邃房之語頗為迂/曲疑其初當為璿房士衡七徵名倡陳於璿房是其證)
(也其後訛璿為濬又以/濬字難通改為洞字耳)淑貌曜皎日惠心清且閒美目
揚玉澤蛾眉象翠翰鮮膚一何潤秀色若可餐窈窕多
容儀婉媚巧笑言暮春春服成粲粲綺與紈金雀垂藻
翹瓊佩結瑶璠方駕揚清塵濯足洛水瀾靄靄風雲㑹
佳人一何繁南崖充羅幕北渚盈軿軒清川含藻景(景/宋)
(刻作影案二字古本無别自葛洪加彡之後詞人所用/亦畧區分形影字可以作景風景字則不可作影今從)
(文/選)髙岸被華丹(岸文選作崖於/上南崖為複)馥馥芳袖揮泠泠纎指
彈悲歌吐清音雅舞播幽蘭丹唇含九秋妍迹陵七盤
赴曲迅驚鴻蹈節如集鸞綺態隨顔變沈姿無定源(沈/姿)
(二字未詳然諸本並/同  定文選作乏)俯仰紛阿那顧歩咸可歡遺芳結
飛颷浮景映清湍冶容不足詠春遊良可歎
　　　艶歌行(文選作日出/東南隅行)
遊仙聚靈族髙㑹層城阿(城宋刻作山/誤今從文選)長風萬里舉(舉/藝)
(文類聚/作急誤)慶雲鬰嵯峨宓妃興洛浦王韓起太華北徵瑶
臺女南邀湘川娥肅肅霄駕動(霄宋刻作宵文選李善/註本作霄而註則引詩)
(肅肅宵征句案詩敘遊仙正指駕於雲霄之上作霄為/是善註引詩蓋註肅肅字非註宵字也今仍從文選)
翩翩翠蓋羅羽旗棲瓊鸞(瓊宋刻作瑣/誤今從文選)玉衡吐鳴和大
容揮髙絃洪厓發清歌獻酬既已周輕舉乘紫霞(宋刻/舉作)
(軒乘作雲/今從文選)總轡榑桑枝(枝樂府詩集/一作底誤)濯足𤾉谷波清暉
溢天門垂慶惠皇家
　　　前緩聲歌
江離生幽渚微芳不足宣被蒙風雨㑹移君華池邊(君/文)
(選樂府詩集/並作居誤)發藻玉臺下垂影滄浪淵(淵樂府詩集作/前誤文選作泉)
(則避唐/諱也)沾潤既已渥結根奥且堅四節逝不處(逝宋刻/作遊誤)
(今從/文選)繁華難久鮮(繁華宋刻作華/繁誤今從文選)淑氣與時殞餘芳隨
風捐天道有遷易人理無常全男歡智傾愚女愛衰避
妍不惜微軀退但懼蒼蠅前願君廣末光照妾薄暮年
　　　塘上行
　　陸雲為顧彦先贈婦往反四首
我在三川陽子居五湖陰山海一何曠譬彼飛與沈目
想清惠姿耳存淑媚音獨寐多逺念寤言撫空襟彼美
同懐子非爾誰為心
悠悠君行邁焭焭妾獨止山河安可踰永路隔萬里(路/隔)
(宋刻作隔路/今從文選)京師多妖冶粲粲都人子雅歩嫋纎腰巧
笑發皓齒佳麗良可羡(義門讀書記羡作/美蓋刋本之誤)衰賤安足紀
逺蒙眷顧言銜恩非望始
翩翩飛蓬征郁郁寒木榮遊止固殊性浮沈豈一情隆
愛結在昔信誓貫三靈秉心金石固豈從時俗傾美目
逝不顧纎腰徒盈盈何用結中欵仰指北辰星
浮海難為水遊林難為觀容色貴及時朝華忌日晏西
城擅雅舞總章饒清彈鳴簧發丹唇朱絃繞素腕輕裾
猶電揮雙袂如霞散(霞文選/作霧誤)華容溢藻幄哀響入雲漢
知音世所稀非君孰能讃棄置北辰星問此元龍焕時
暮無復言華落理必賤
　　張恊雜詩一首
秋夜凉風起清氣蕩暄濁蜻蛚吟堦下飛蛾拂明燭君
子從逺役佳人守焭獨離居幾何時鑽燧忽改木房櫳
無行迹庭草萋已緑青苔依空牆蜘蛛網四屋感物多
所懐沉憂結心曲
　　楊方合歡詩五首(馮氏詩紀别後三首為雜詩註/其下曰樂府通前為合歡詩今)
　　(從玉臺案馮氏所據乃是明刻其宋刻正作合歡/詩五首與樂府詩集相同藝文類聚合歡部收此)
　　(第五首題曰晉楊方合歡詩雖誤以為詠合歡花/然可見當時此詩本題合歡乃有此誤也蓋此五)
　　(首皆屬寓言前二首極冩篤摯之忱第三首乃入/暌違之感第四首言見而不親第五首言求之不)
　　(得詞雖不屬意實相承明人以前二首語相酬荅/遂誤以比為賦而析後三首題曰雜詩輕改舊文)
　　(殊失古人之意/今仍從宋刻)
虎嘯谷風起龍躍景雲浮同聲好相應同氣好相求我
情與子親譬如影追軀食共並根穗飲共連理杯衣用
雙絲絹寢共無縫裯(裯宋刻作綯誤/今從樂府詩集)居願接膝坐行願
携手趨(趨呉氏註本作遊蓋不/知古音而以今韻臆改)子静我不動子遊我不
留齊彼同心鳥譬此比目魚情至斷金石膠漆未為牢
但願長無别合形作一軀生為併身物死為同棺灰(詩/中)
(杯字灰字皆於韻不諧或疑其誤案古音虞尤相近漢/樂府隴西行曰卻畧再拜跪然後持一杯談笑未及竟)
(左顧勅中厨陳琳桞賦曰有孤孑之細桞獨么枰而標/殊隨枯木於㸑側將並置於土灰則是杯字灰字本與)
(虞部相諧故與尤部同押蓋/漢晉間有此音非訛字也)秦氏自言至我情不可儔
磁石招長鍼陽燧下炎烟宫商聲相和心同自相親我
情與子合亦如影追身寢共織成被絮用同功緜暑摇
比翼扇寒坐並肩羶(並宋刻作併誤/今從樂府詩集)子笑我必哂子慼
我無歡來與子共迹去與子同塵齊彼蛩蛩獸舉動不
相捐惟願長無别合形作一身生有同室好死成並棺
民徐氏自言至我情不可陳
獨坐空室中愁有數千端悲響答愁歎哀涕應苦言彷
徨四顧望白日入西山不睹佳人來但見飛鳥還飛鳥
亦何樂夕宿自作羣
飛黄銜長轡翼翼回輕輪俯渉緑水澗仰過九層山修
途曲且險秋草生兩邊黄華如沓金白華如散銀青敷
羅翠彩絳葩象赤雲爰有承露枝紫榮合素芬(合擬/作含)扶
疎垂青藻(疎垂樂府詩/集作路重誤)布翹芳且鮮目為艶彩廻心為
竒色旋撫心悼孤客俯仰還自憐歭􁹩向壁歎攬筆作
此文
南隣有竒樹承春挺素華豐翹被長條緑葉蔽朱柯因
風吐微音芳氣入紫霞我心羡此木願徙著余家(余家/樂府)
(詩集作/子家誤)夕得遊其下朝得弄其葩爾根深且堅(堅藝文/類聚作)
(固/)余宅淺且洿移植良無期嘆息將如何(歎樂府詩/集作欲誤)
　　王鍳七夕觀織女一首
牽牛悲殊館織女悼離家一稔期一宵此期良可嘉赫
奕元門開飛閣鬰嵯峨隠隠驅千乘闐闐越星河六龍
奮瑶轡文螭負瓊車火丹秉瑰燭素女執瓊華絳旗若
吐電朱蓋如振霞雲韶何嘈嗷靈鼓鳴相和停軒紆髙
眄(停宋刻作亭誤誤紆/呉氏註本作佇)眷予在岌峨澤因芳露霑恩附
蘭風加明發相從遊翩翩鸞鷟羅同遊不同觀(觀字疑/歡字之)
(誤/)念子憂怨多敬因三祝末(此句/未詳)以爾屬皇娥
　　李充嘲友人一首
同好齊歡愛纒緜一何深子既識我情我亦知子心燕
婉歴年歳和樂如瑟琴良辰不我俱中濶似商參爾隔
北山陽我分南川陰嘉㑹罔克從積思安可任目想妍
麗姿耳存清媚音修晝興永念遥夜獨悲吟逝將尋行
役言别涕霑襟願爾降玉趾一顧重千金
　　曹毗夜聽擣衣一首
寒興御紈素佳人理衣衾(理衣衾藝文類/聚作治衣襟)冬夜清且永
皎月照堂陰(皎藝文類/聚作皓)纎手叠輕素朗杵叩鳴砧清風
流繁節回颷灑微吟嗟此往運速(往藝文類/聚作嘉)悼彼幽滯
心二物感余懐豈但聲與音
　　陶潛效古一首
日暮天無雲春風扇微和佳人美清夜達曙酣且歌歌
竟長太息持此感人多明明雲間月灼灼葉中花豈無
一時好不久當如何
　　荀昶樂府二首
朝發邯鄲邑暮宿井陘間井陘一何狹車馬不得旋邂
逅相逢值﨑嶇交一言一言不容多伏軾問君家君家
誠易知易知復易博(上二易字宋刻並作難誤今從樂/府詩集  博者尋覔之意釋寳月)
(估客樂曰五両如竹林何處相尋博/蓋六朝有此方言或疑為誤字非也)南面平原居北趨
相如閣飛樓臨名都(名宋刻作夕誤/今從樂府詩集)通門枕華郭入門
無所見但見雙棲鶴棲鶴數十雙鴛鴦羣相追大兄珥
金璫(璫宋刻作鐺誤/今從樂府詩集)中兄纓珠緌(纓珠緌宋刻作振纓/緌今從樂府詩集注)
伏臘一來歸(一宋刻作二誤/今從樂府詩集)隣里生光輝小弟無所作
(作樂府詩/集作為)鬭雞東陌逵大婦織紈綺中婦縫羅衣小婦
無所作抰瑟弄音徽丈人且却坐梁塵將欲飛
　　　擬相逢狹路間
熒熒山上火迢迢隔隴左隴左不可至精爽通寤寐寤
寐衾裯同忽覺在他邦他邦各異邑相逐不相及迷墟
在望烟木落知氷堅升朝各自進誰肯相攀牽客從北
方來貽我端弋綈命僕開弋綈中有隠起珪(隠起珪三/字未詳)
長跪讀隠珪詞苦聲亦悽上言各努力下言長相懐
　　　擬青青河邊草
　　王微雜詩二首
桑妾獨何懐傾筐未盈把自言悲苦多排卻不肯捨妾
悲叵陳訴填憂不銷冶寒鴈歸所從半途失慿假壯情
抃驅馳猛氣捍朝社常懐雪漢恥常欲復周雅重名好
銘勒輕軀願圖冩萬里度沙漠懸師蹈朔野傳聞兵失
利不見來歸者奚處埋旍麾何處䘮車馬拊心悼恭人
零淚覆靣下徒謂久别離不見長孤寡寂寂掩髙門寥
寥空廣厦待君竟不歸收顔今就檟
思婦臨髙臺長想慿華軒弄絃不成曲哀歌送苦言(送/苦)
(宋刻作苦送/誤今從文選)箕帚㽞江介良人處鴈門詎憶無衣苦但
知狐白温日暗牛羊下野雀滿空園孟冬寒風起東壁
正中昏抱景自愁怨朱火獨照人(此句宋刻在抱景句/上案怨字本有平音)
(於韻未為不諧然先言朱火獨照而後言抱景愁怨其/文較直先言抱景愁怨而後言朱火獨照其味較深故)
(從文/選)誰知心曲亂所思不可論
　　謝惠連七月七日夜詠牛女(宋刻脱夜字案詩語/實屬夜作今從文選)
落日隠櫩楹升月照房櫳(房太平御/覧作簾)團團滿葉露析析
振條風蹀足循廣除(除宋刻作塗/誤今從文選)瞬目矖層穹雲漢有
靈匹(此句太平御覧作栩栩恒/蝶夢以文義推之殊誤)彌年闕相從(彌太平御/覧作終)
遐川阻䁥愛修渚曠清容弄杼不成彩(彩太平御/覧作藻)聳轡
騖前蹤(騖宋刻作驚/誤今從文選)昔離秋已兩今聚夕無雙傾河易
回斡(斡太平御/覧作幹誤)欵顔難久悰(疑顔太平御/覧作凝情)沃若靈駕旋
寂寥雲幄空(寥太平御/覧作寞)留情顧華寢遥心逐奔龍沈吟
為爾感情深意彌重(藝文類聚初學記太平御覧皆無/末二句語意殊不完蓋類書節本)
(不足/為據)
　　擣衣
衡紀無淹度晷運倐如催白露滋園菊秋風落庭槐肅
肅莎雞羽(莎宋刻作沙/誤今從文選)冽冽寒螿啼(冽冽宋刻作烈烈/案魏文帝詩有冽)
(冽寒蟬吟句故/從藝文類聚)夕陰結空幕宵月皓中閨美人戒裳服
端飾相招携(宋刻裳作常飾作/飭並誤今從文選)簮玉出北房鳴金歩南
階櫩髙砧響發楹長杵聲哀微芳起兩袖(起藝文類/聚作發)輕
汗染雙題紈素既已成君子行未歸裁用笥中刀縫為
萬里衣盈筐自余手幽緘俟君開腰帶凖疇昔不知今
是非
　　代古
客從逺方來贈我鵠文綾貯以相思篋緘以同心䋲裁
為親身服著以俱寢興别來經年歳歡心不可凌㵼酒
置井中誰能辨斗升合如杯中水誰能判淄渑
　　劉鑠雜詩五首
眇眇凌長道(長宋刻作羡/誤今從文選)摇摇行逺之(摇摇宋刻作遥/遥文選李善本)
(亦作遥遥註引左傳逺哉遥遥惟五臣本作摇摇吕向/註曰摇摇心不安貎案既曰長道又曰逺之再曰摇摇)
(未免太複不必以左傳/為例也故改從五臣本)回車背京里揮手於此辭堂上
流塵生庭中緑草滋寒螿翔水曲秋兔依山基芳年有
華月佳人無還期日夕凉風起對酒長相思悲發江南
調憂委子衿詩卧㸔明鐙晦坐見輕紈緇淚容曠不飾
(飾宋刻/作飭)幽鏡難復治願垂薄暮景照妾桑榆時
　　　代行行重行行
落宿半摇城浮雲靄層闕玉宇來清風羅帳延秋月結
思想伊人沈憂懐明發誰謂行客遊屢見流芳歇河廣
川無梁山髙路難越
　　　代明月何皎皎
白露秋風始秋風明月初明月照髙樓白露皎元除迨
及凉雲起行見寒林疎客從逺方至贈我千里書先敘
懐舊愛末陳久離居一章意不盡三復情有餘願遂平
生眷無使甘言虚
　　　代孟冬寒氣至
凄凄含露臺肅肅迎風館思女御櫺軒哀心徹雲漢端
撫悲絃泣獨對明鐙嘆良人久遥役耿介終昏旦楚楚
秋水歌(呉顯令註曰秋疑作狄按孔子狄水之歌未聞/被之絃管且尤於閨情無與作狄非是疑為緑)
(水之訛淮南子曰手㑹緑水之趣髙誘註緑/水古詩也琴操蔡邕五弄亦有緑水一曲)依依采菱
彈
　　　代青青河畔草
秋動清風扇(風宋刻作氛案氛不可言清/亦不可言扇今從藝文類聚)火移炎氣歇
廣欄含夜陰髙軒通夕月安歩廵芳林傾望極雲闕組
幕縈漢陳龍駕凌霄發誰云長河遥頗劇促筵越(馮氏/詩紀)
(此句作頗覺促筵悦案此句言長河雖遥倐忽可渡更/㨗於促筵之時越席相接雖措語稍澁非竟不可訓釋)
(馮氏因其難解而以意改之於古無據今仍從宋刻又/初學記藝文類聚皆載此詩而皆無此二句案上二句)
(言渡河下二句言曉别無此二句似非情事當是類書/删本輾轉相承謝惠連七夕詩兩書亦皆無末二句其)
(明證/也)沈情未申冩飛光已飄忽來對眇難期今歡自兹
没
　　　詠牛女
　
　
　
　
　
　
　
　
　
　
　
　
　
　玉臺新詠考異巻三
欽定四庫全書
　玉臺新詠考異巻四
　　　　　　　　　　姚安府知府紀容舒撰
　　王僧達七夕月下一首
逺山斂雰䘲(雰藝文類聚初/學記並作氛)廣庭揚月波氣往風集隙
秋還露泫柯節期既已孱(孱字未詳初學/記作屏亦未詳)中宵振綺羅
來歡詎終夕收淚泣分河
　　顔延之為織女贈牽牛一首
婺女儷經星常娥棲飛月慙無二媛靈託身侍天闕閶
闔殊未暉咸池豈沐髪漢陰不夕張(夕宋刻作久案楚/詞湘夫人曰與佳)
(期兮夕張王逸註張施也修設祭其夕早洒掃張施聚/帷帳與夫人期歆享之也則夕張為是今從藝文類)長
河為誰越雖有促讌期方須凉風發虛計雙曜周空遲
三星沒非怨杼軸勞但念芳菲歇
　　秋胡詩一首
椅梧傾髙鳯寒谷待鳴律影響豈不懐自逺每相匹婉
彼幽閒女作嬪君子室峻節貫秋霜明艶侔朝日嘉運
既我從欣願自此畢(其/一)燕居未及歡(歡選詩補/註作好誤)良人顧
有違脱巾千里外結綬登王畿戒徒在昧旦左右來相
依驅車出郊郭行路正威遲存為久離别沒為長不歸
(其/二)嗟余怨行役三陟窮晨暮嚴駕越風寒解鞍犯霜露
原隰多悲凉迴颷巻髙樹離獸起荒蹊驚鳥縱横去悲
哉宦遊子(宦遊選詩補/註作遊宦)勞此山川路(其/三)迢遥行人逺(迢/樂)
(府詩集/作超)宛轉年運徂良時為此别日月方向除孰知寒
暑積僶俛見榮枯歳暮臨空房凉風起坐隅寢興日已
寒白露生庭蕪(其/四)勤役從歸願反路遵山河昔辭秋未
素今也歳載華蠶月觀時暇(觀張元超古詩類苑作歡/於義為愜然未詳所本)
桑野多經過佳人從所務窈窕援髙柯傾城誰不顧弭
節停中阿(其/五)年往誠思勞(誠思疑/作思誠)路逺濶音形雖為五
載别相與昧平生捨車遵往路鳬藻馳目成南金豈不
重聊自意所輕義心多苦調宻此金玉聲(其/六)髙節難久
淹朅來空復辭遲遲前塗盡依依造門基上堂拜嘉慶
入室問何之日暮行采歸(采選詩補註作來案此句乃/言凡采桑者皆歸美人句乃)
(言其婦亦至若作來字則/此句已指其婦下文複矣)物色桑榆時美人望昏至慙
歎前相持(其/七)有懐誰能已聊用申苦難(難選詩補/註作艱)離居
殊年載一别阻河關春來無時豫秋至恒早寒明發動
愁心閨中起長嘆(起樂府詩/集作夜誤)慘悽歳方宴日落遊子顔
(其/八)髙張生絶絃聲急由調起自昔枉光塵結言固終始
(言樂府詩/集作心誤)如何久為别百行諐諸已君子失明義誰與
偕沒齒愧彼行露詩甘之長川汜(其九特案此詩宋刻/訛舛  甚驗其字畫)
(此一板乃出補刻今從文選/所載凡宋刻異同悉不註)
　　鮑昭玩月城西門(文選西門下/有廨中二字)
始見西南樓纎纎如玉鈎末映東北墀娟娟似蛾眉蛾
眉蔽朱櫳(二蛾字宋刻作娥櫳字宋/刻作籠並誤今從文選)玉鈎隔綺窻三五
二八時千里與君同夜移横漢落徘徊帷幌中歸華先
委露别葉早辭風客遊厭苦辛(苦辛宋刻作辛苦於轉/韻音節未諧今從文選)
仕子倦風塵(風宋刻作飄/誤今從文選)休澣自公日宴慰及私晨蜀
琴抽白雪郢曲發陽春(發宋刻作繞/誤今從文選)肴乾酒未闋(闋宋/刻作)
(缺案李善文選註訓為/酒未止則本是闋字)金壺啓夕淪(宋刻作夕輪不可/解文選作夕淪李)
(善註謂肴雖乾而酒未止金壺之/漏已啓夕波義尚可通今從文選)迴軒駐輕蓋留酌待
情人
　　代京雒篇
鳯樓十二重(樓藝文類/聚作臺)四户八綺窻繡桷金蓮華桂柱
玉盤龍(柱古樂府/作樹誤)珠簾無隔露(露樂府詩集古/樂府皆作路誤)羅幌不
生風寳帳三千萬(萬樂府詩集古/樂府皆作所)為爾一朝容揚芬紫
烟上垂綵緑雲中春吹回白日霜歌落塞鴻但懼秋塵
起盛愛逐衰蓬坐視青苔滿卧對錦筵空琴筑縱横散
(筑樂府詩集古/樂府皆作瑟)舞衣不復縫古來皆歇薄君意豈獨濃
(豈古樂府/作良誤)惟見雙黄鵠千里一相從
　　擬樂府白頭吟
直如朱絲繩清如玉壺冰何慙夙昔意猜恨坐相仍人
情賤恩舊世議逐衰興(議宋刻作義/誤今從文選)毫髪一為瑕丘山
不可勝食苗實碩䑕㸃白信蒼蠅鳬鵠逺成美薪芻前
見凌申黜褒女進(褒宋刻作裒/誤今從文選)班去趙姬升(升宋刻作/昇誤今從)
(文/選)周王日淪惑漢帝益嗟稱心賞猶難恃(猶古樂府/作同誤)貎
恭豈易慿古來共如此非君獨撫膺
　　采桑詩(按樂府相和曲有/采桑此詩字疑衍)
季春梅始落女工事蠶作采桑淇洧間還戲上宫閣早
蒲時結陰晩篁初解籜(篁樂府詩/集作竹)藹藹霧滿閨融融景
盈幕乳燕逐草蟲巢蜂拾花萼(萼宋刻作藥誤/今從文苑英華)是節最
暄妍(暄樂府詩/集作喧誤)佳服又新爍斂歎對迴途(斂樂府詩/集作欽誤)揚
歌弄塲藿抽琴試杼思薦佩果成託承君郢中美服義
久心諾衞風古愉艶鄭俗舊浮薄虗願悲渡湘(虚樂府/詩集作)
(靈/誤)空賦笑瀍洛(空樂府詩集作宓誤為瀍字未詳樂/府詩集作景亦誤疑  濟字之訛)盛
明難重來(明疑/作時)淵意為誰涸君其且調絃桂酒妾行酌
　　夢還詩
銜淚出郭門撫劍無人逵沙風暗塞起離心眷鄉畿夜
分就孤枕夢想暫言歸孀婦當户歎(歎宋刻作笑案此/句在繅絲鳴機之)
(上作笑字不近事理馮氏/校本註一作歎今從之)繅絲復鳴機慊欵論久别相
將還綺帷靡靡簷下凉朧朧窓裏煇刈蘭争芬芳采菊
競葳蕤開奩集香蘇探袖解纓徽寐中長路近覺後大
江違驚起空歎息恍惚神魂飛白水漫浩浩髙山壯巍
巍波潮異往復風霜改榮衰此土非我土慷慨當訴誰
　　擬古
河畔草未黄胡鴈已矯翼秋蛩挾户吟(挾宋刻作扶/悞今從本集)寒
婦晨夜織去歳征人還流傳舊相識聞君上隴時東望
久歎息宿昔改衣帶旦暮異容色念此意如何夜長憂
向多明鏡塵匣中寳瑟生網羅
　　詠燕
雙燕戱雲厓羽翮始差池出入南閨裏經過北堂陲意
欲巢君幕層楹不可窺沈吟芳歳晩徘徊韶景移悲歌
辭舊愛銜淚覔新知(淚宋刻作泥今/從藝文類聚)
　　贈故人
寒灰滅更然夕華晨更鮮春冰雖暫解冬冰還復堅佳
人舍我去賞愛長絶縁歡至不留時每感輙傷年
雙劍將别離先在匣中鳴烟雨交將夕從此遂分形(藝/文)
(類聚無此二句蓋/類書所引多莭文)雌沈呉江水雄飛入楚城呉江深無
底楚城有崇扄一為天地别豈直阻幽明(阻藝文類/聚作限)神
物終不隔千祀儻還并
　　王素學阮歩兵體
沈情發遐慮紆鬰懐所思髣髴聞簫管鳴鳯接嬴姬聨
緜共雲翼嬿婉相携持寄言芳華士寵利不常期涇渭
水清濁視彼谷風詩
　　呉邁遠擬樂府四首
可憐雙白鵠雙雙絶塵氛連翩弄光景交頸遊青雲(遊/文)
(苑英華/作憇誤)逄羅復逄繳雌雄一旦分哀聲流海曲孤呌出
江濱豈不慕前侣為爾不及羣歩歩一零淚千里猶待
君樂哉新相知悲矣新别離(矣樂府詩/集作來)持此百年命(持/宋)
(刻作恃誤今/從樂府詩集)共逐寸陰移譬如空山草零落心自知
　　　飛來雙白鵠
百里望咸陽知是帝京域緑樹摇雲光春城起風色佳
人愛景華流靡園塘側妍姿艶月映羅衣飄蟬翼宋玉
歌陽春巴人長太息雅鄭不同賞那令君愴惻生平重
愛惠(此句英華作生重愛惠輕/又註愛一作受均不可解)私自憐何極
　　　陽春曲
生離不可聞况復長相思(據本題疑思/字當作離字)如何與君别當
我盛年時蕙華每摇蕩妾心空自持(空文苑英/華作長)榮乏草
木歡悴極霜露悲富貴身難老(身文苑英/華作貎)貧賤年易衰
持此斷君腸君亦宜自疑淮陰有逸將折翮謝翻飛(折/翮)
(句英華作折/羽不曽飛)楚亦扛鼎士出門不得歸正為隆凖公仗
劍入紫微君才定何如白日下争暉
　　　長别離
晨有行路客依依造門端人馬風塵色知從河塞還時
我有同棲結宦遊邯鄲將不異客子分饑復共寒煩君
尺帛書寸心從此殫遣妾長憔悴(遣樂府詩集作道/於下一見句為複)豈
復歌笑顔簷隠千霜樹庭枯十載蘭經春不舉袖秋落
寜復㸔一見願道意君門已九關虞卿棄相印擔簦為
同歡閨陰欲早霜何事空盤桓
　　　長相思
　　鮑令暉擬青青河畔草
裊裊臨窓竹藹藹垂門桐灼灼青軒女泠泠髙臺中明
志逸秋霜玉顔艶春紅人生誰不别恨君早從戎鳴絃
慙夜月紺帶羞春風
　　擬客從逺方來
客從逺方來贈我漆鳴琴木有相思文絃有别離音終
身持此調歳寒不改心願作陽春曲宫商長相尋
　　題書後寄行人
自君之出矣臨軒不解顔砧杵夜不發髙門晝長關(晝/長)
(文苑英華/作恒晝)帳中流熠耀(流文苑英/華作浮誤)庭前華紫蘭物枯識
節異(宋刻及藝文類聚文苑英華皆作物枯惟呉/氏註本作楊枯於儷偶為切而未詳所據)鴻來
知客寒遊用暮冬盡除春待君還(除春二字未詳文苑/英華末二句作近取)
(暮秋盡餘思待春/還亦不甚可解)
　　古意贈今人
寒鄉無異服衣氊代文練月月望君歸年年不解綖荆
揚春早和幽冀猶霜霰北寒妾已知南心君不見誰為
道路苦寄情雙飛燕形廹杼煎絲顔落風摧電(杼煎絲/風摧電)
(俱不甚可解然古語今不盡/詳未敢必斷其誤當闕所疑)容華一朝盡惟餘心不變
　　代葛沙門妻郭小玉詩
明月何皎皎垂幌照羅茵若共相思夜知同憂怨晨芳
華豈矜貎霜露不憐人君非青雲逝飄迹事咸秦妾持
一生淚經秋復度春
君子將遥役(遥宋刻/作徭誤)遺我雙題錦臨當欲去時復留相
思枕題用常著心枕以憶同寢行行日已逺轉覺思彌
甚
　　丘巨源詠七寳扇(藝文類聚扇上有閣字義不可/解疑為團字之訛初學記作詠)
　　(七寳圖畫扇義亦未愜古詩類/苑作詠七寳畫團扇似為近之)
妙縞貴東夏(首句初學記作/妙貴經炎夏誤)巧技出呉闉(技宋刻作媛/誤今從初學)
(記/)裁狀白玉璧縫似明月輪表裏縷七寳中銜駭鷄珍
畫作景山樹圖為河洛神來延揮握玩入與環釧親生
風長袖際晞華紅粉津拂眄迎嬌意隠映含歌人時移
務忘故節改競存新巻情隨象簟(巻初學記/作眷誤)舒心謝錦
茵厭歇何足道(歇初學記/作歌誤)敬哉先後晨
　　聽隣妓
披袵乏游術慿軾寡文才蓬門長自寂虚席視生埃貴
里臨妝館東隣歌吹臺雲間嬌響徹風末艶聲來飛華
瑶翠幄揚芬金碧杯久絶中州美從念尸鄉灰遺情悲
近世中山安在哉
　　王元長古意(古文苑作和王友德元古意二首案/王融獨書其字疑齊和帝名寳融當)
　　(時避諱而以字行入梁猶相沿未改鍾嶸詩品曰/近任昉王元長等詞不貴竒競須新事又曰王元)
　　(長剏其首謝朓沈約揚其波是則齊梁之間融/以字行之明証即此一節知此書確出梁代也)
遊禽暮知反行人獨不歸坐銷芳草氣空度明月輝嚬
容入朝鏡思淚㸃春衣巫山彩雲沒(沒古文/苑作合)淇上緑條
稀待君竟不至(待古文苑/作侍誤)秋鴈雙雙飛
霜氣下孟津秋風度函谷念君凄已寒當軒巻羅縠纎
手廢裁縫曲髩罷膏沐千里不相聞寸心鬰氤氲(氤氲/古文)
(苑作/紛藴)况復飛螢夜木葉亂紛紛
　　詠琵琶
抱月如可明懐風殊復清絲中傳意緒花裏寄春情掩
抑有竒態凄鏘多好聲芳袖幸時拂(時拂初學記作拂/持誤今從宋刻)
龍門空自生
　　詠幔(古文苑作/謝朓詩誤)
幸得與珠綴(珠古文苑/作君誤)羃歴君之楹月映不辭捲風來
輙自輕每聚金爐氣時駐玉琴聲但碩置樽酒(宋刻但/作俱置)
(作致並誤今/從古文苑)蘭缸當夜明
　　巫山髙
想像巫山髙(想像宋刻作響像古樂府作髣髴藝/文類聚作髣象並誤今從樂府詩集)薄暮
陽臺曲烟霞乍舒捲蘅芳時斷續(古樂府霞作雲蘅芳/作猿鳥藝文類聚烟)
(雲作烟華蘅/芳作行芳)彼美如可期寤言紛在矚憮然坐相思(憮/然)
(句藝文類聚作無忘坐相望誤憮/宋刻作撫亦誤今從樂府詩集)秋風下庭緑
　　謝朓贈王主簿
日落牕中坐紅粧好顔色舞衣襞未縫流黄復不織蜻
蛉草際飛遊蜂花上食一遇長相思願寄連翩翼
清吹要碧玉調絃命緑珠輕歌急綺帶含笑解羅襦餘
曲遽幾許髙駕且歭􁹩徘徊韶景暮惟有洛城隅
　　同王主簿怨情
掖庭聘絶國長門失歡讌相逢詠蘼蕪辭寵悲團扇花
叢亂數蝶風簾入雙燕(雙燕文選五臣註本作飛燕案/此句正以雙字互映見意作飛)
(為/誤)徒使春帶賖坐惜紅顔變平生一顧重夙昔千金賤
故人心尚爾故心人不見(此句文選李善註本/作故人心不見誤)
　　夜聽妓
瓊閨釧響聞瑶席芳塵滿要取洛陽人共命江南管情
多舞態遲意傾歌弄緩知君宻見親寸心傳玉腕(腕宋/刻作)
(鋺誤今/從本集)
上客光四座佳麗直千金掛釵報纓絶墜珥答琴心蛾
眉已共笑清香復入襟歡樂夜方静(歡宋刻作夜/誤今從本集)翠帳
垂沉沉
　　詠邯鄲故才人嫁為厮養卒婦
生平宫閣裏出入侍丹墀開笥方羅縠窺鏡比蛾眉初
别意未解去久日生悲顦顇不自識嬌羞餘故姿夢中
忽髣髴猶言承讌私
　　秋夜
秋夜促織鳴南隣擣衣急思君隔九重夜夜空佇立北
窓輕幔垂西户月光入何知白露下坐見前堦濕誰能
長分居秋盡冬復及
　　雜詠五首
發翠斜溪裏(溪宋刻作漢藝文類聚/初學記並作溪今從之)蓄寳宕山峰抽莖
類仙掌銜光似燭龍飛蛾再三繞輕花四五重孤對相
思夕空照舞衣縫(舞初學記/作無誤)
　　　燈
杏梁賓未散桂宫明欲沈煖色輕幃裏低光照寳琴徘
徊雲髻影灼爍綺疏金恨君秋月夜遺我洞房陰
　　　燭
本生朝夕池落影照參差汀洲蔽杜若幽渚奪江離遇
君時采擷玉座奉金巵但願羅衣拂無使素塵彌
　　　席
玲瓏類丹檻(檻初學記/作楹誤)苕亭似元闕(苕亭太平御/覧作孤髙)對鳯
懸清冰(懸清冰初學記太平/御覧並作臨清水誤)垂龍掛明月(垂太平御/覧作乘誤)照
粉拂紅粧挿花理雲髪玉顔徒自見常畏君情歇(常畏/太平)
(御覧作/畏見)
　　　鏡臺
新葉初冉冉初蕋新霏霏(上初字呉氏註本作何案此/二句乃故作互文如上初字)
(作何下新字/反為複矣)逢君後園譙相隨巧笑歸親勞君玉指摘
以贈南威用持挿雲髻翡翠比光輝日暮長零落君恩
不可追
　　　落梅
　　陸厥中山王孺子妾歌
如姬寢卧内班姬坐同車洪波陪帳飲林光宴秦餘歳
暮寒颷及秋水落芙蕖子瑕矯後駕安陵泣前魚(安陵/當作)
(龍陽李善文選/註中已辨之)賤妾終已矣君子定焉如
　　施榮泰雜詩
趙女修麗姿燕姬正容飾粧成桃毁紅黛起草慙色羅
裙數十重猶輕一蟬翼不言縠袖輕專歎風多力鏘佩
玉池邊弄笑銀臺側折桞貽目成插蒲贈心識(呉顯令/注曰挿)
(當作㧞古詞㧞蒲曲與/君同㧞蒲終日不成把)來時嬌未盡還去媚何極
　
　
　
　
　
　
　
　
　
　
　
　
　玉臺新詠考異巻四
欽定四庫全書
　玉臺新詠考異巻五
　　　　　　　　　　姚安府知府紀容舒撰
　　江淹古體(文選李善註本作古離别五臣注本作/古别離案文通雜擬三十首皆擬古之)
　　(作不應此首獨題古體檢藝文類聚收此詩題曰/擬古雜體似誤以三十首之總題為第一首之本)
　　(題而本題反為佚去疑此書輾轉傳冩誤亦相同/又省去擬雜二字遂但曰古體耳然宋刻業已如)
　　(是今姑從之而/附識所疑於此)
遠與君别者乃至鴈門關黄雲蔽千里遊子何時還送
君如昨日檐前露已團不惜蕙草晩所悲道路寒君在
天一涯妾心久别離願一見顔色不異瓊樹枝兔絲及
水萍所寄終不移
　　班媫妤(文選題下有詠扇二字以下張司/空休上人例推之是宋刻誤脱也)
綾扇如團月出自機中素畫作秦王女乘鸞向烟霧彩
色世所重雖新不代故竊悲凉風至(悲凉風藝文類/聚作愁秋凉誤)吹
我玉堦樹君子恩未畢零落委中路(委文選及宋刻並/作在今從藝文類)
(聚/)
　　張司空離情
秋月映簾櫳懸光入丹墀佳人撫鳴琴清夜守空帷蘭
徑少行迹玉䑓生網絲庭樹發紅彩(庭宋刻作夜/誤今從文選)閨草
含碧滋羅綺為君整(羅綺句文選五臣/本作延佇整羅綺)萬里贈所思願
垂湛露惠信我皎日期
　　休上人怨别
西北秋風至楚客心悠哉日暮碧雲合佳人殊未來露
彩方泛艶月華始徘徊寳書為君掩瑶琴詎能開相思
巫山渚悵里雲陽臺(雲陽選詩補註作陽雲案史記司/馬相如傳楚王乃登雲陽之臺孟)
(康註曰雲夢中髙唐之臺宋玉所賦/者言其髙出雲之陽則陽雲為誤)金鑪絶沈燎綺席
偏浮埃桂水日千里因之平生懐
　　丘遲敬酬栁僕射征怨
新歌自言妍雅舞空僊僊耳中解明月頭上落金鈿雀
飛旦逺近(旦宋刻/作且誤)暮入綺窻前魚戱雖南北終還蓮葉
邊惟見君行久新年非故年
　　答徐侍中為人贈婦
丈夫吐然諾受命本遺家糟糠且棄置蓬首亂如麻側
聞洛陽客金蓋翼髙車謁帝時來下光景不可奢(此句/未詳)
幽房一洞啓二八盡芳華羅裙有長短翠鬢無低斜長
眉横玉臉皓腕巻輕紗俱㸔依井蝶共取落簷花何言
征戍苦抱膝空咨嗟
　　沈約登髙望春
登髙眺京洛街巷紛漠漠(紛漠漠藝文類聚作何紛紛/案紛桓古音雖通然此四句)
(正以轉韻見妙/今仍從宋刻)回首望長安城闕鬰盤桓日出照鈿黛
風過動羅紈齊童躡朱履趙女揚翠翰春風摇雜樹葳
蕤緑且丹寳瑟玫瑰柱金羈瑇瑁鞍淹留宿下蔡置酒
過上蘭解眉還復斂方知巧笑難佳期空靡靡含睇未
成懽嘉客不可見因君寄長嘆
　　昭君辭(文苑英華/作昭君怨)
朝發披香殿夕濟汾隂河於兹懐九逝(逝文苑英華作/折案楚詞九章)
(有魂一夕而九逝語/此正用之作折為誤)自此斂䨇蛾沾粧疑湛露(粧宋刻/作莊今)
(從文苑英華疑文苑英華作如義可/両存又註一作凝則又因疑字而誤)繞臆狀流波(臆文/苑英)
(華作/臉)日見奔沙起稍覺轉蓬多胡風犯肌骨非直傷綺
羅銜涕試南望關山欝嵯峨始作陽春曲(陽文苑英/華作傷誤)終
成苦寒歌惟有三五夜明月暫經過
　　少年新婚為之詠
山陰桞家女莫言出田墅丰容好姿顔便辟工言語(辟/宋)
(刻作/僻誤)腰肢既軟弱衣服亦華楚紅輪映早寒畫扇迎初
暑錦履並花紋繡帶同心苣羅繻金薄廁雲鬢花釵舉
我情已鬰紆何用表﨑嶇託意眉間黛申心口上朱莫
争三春價坐䘮千金軀(坐䘮二字未/詳疑或有悞)盈尺青銅鏡經寸
合浦珠無因達往意欲寄䨇飛鳬裾開見玉趾衫薄映
凝膚羞言趙飛燕笑殺秦羅敷自顧雖悴薄冠蓋耀城
隅髙門列騶駕廣路從驪駒何慙鹿盧劍詎减府中趨
還家問鄉里詎堪持作夫(詎堪二字相承作詎不堪解/此正如中郎枯桑知天風海)
(水知天寒句李周翰註訓知為豈知耳究為牽强疑詎/字本是誰字以形近而訛乂姚寛西溪叢語謂六朝呼)
(妻為鄉里引南史張彪傳為證然此詩通首皆擬夫對/婦之詞不應末二句忽脱語脉又令其夫問婦蓋郷里)
(指所出之田墅言我冨貴如斯可稱佳壻爾試還問郷/中之人誰堪以我為夫乎言外有非爾與我不堪配偶)
(乃相矜相調之詞可不必别生𡵨解也但舊/説相沿已久未敢輕改古書姑附識於此)
　　雜曲三首
捨轡下彫輅更衣奉玉牀斜簮映秋水(斜古樂府/作聨悞)開鏡
比春妝所畏紅顔促君恩不可長鵕冠且容裔(古樂府/作鵕冠)
(宋刻作鷄冠樂府詩集作鵁冠案雄鷄為冠但有子路/一事斷乎無渉於艶情鵁鶄為冠更無出典呉氏註引)
(漢佞幸傳孝惠時侍中郎皆冠鵕䴊貝帶傅脂粉/於義為近蓋鷄鵁皆以形近訛耳今從古樂府)豈吝
桂枝亡
　　　携手曲
西征登隴首東望不見家關樹抽紫葉塞草發青芽昆
明當欲滿蒲萄應作花流淚對漢使(流樂府詩/集作埀)因書寄
狹邪
　　　有所思
河漢縱且横北斗横且直星漢空如此寜知心有憶(有/藝)
(文類聚/作所)孤燈曖不明寒機曉猶織(曉猶藝文類/聚作猶更)零淚向
誰道鷄鳴徒嘆息
　　　夜夜曲
　　雜詠五首
楊桞亂如絲綺羅不自持春草黄復緑(黄復宋刻作青/復悞藝文類聚)
(作復黄亦悞今/從呉氏註本)客心傷此時翠菭已結洧碧水復盈淇
日華照趙瑟風色動燕姬(色宋刻/作心悞)襟中萬行淚故是一
相思
　　　春詠
風來吹葉動風去畏花傷紅映已照灼况復含日光歌
童暗理曲遊女夜縫裳詎减當春淚能斷思人腸(後四/句文)
(義不屬未/詳其故)
　　　詠桃
月華臨静夜夜静滅氛埃(下静字宋刻作/靖悞今從文選)方暉竟入户
圓影隙中來髙樓切思婦西園遊上才網軒映珠綴(文/選)
(李善註曰網户朱綴刻方連下云緑苔/此當云朱綴今並為珠疑傳冩之悞)應門照緑苔洞
房殊未曉清光信悠哉
　　　詠月(文選作應王中/丞思逺詠月)
輕陰拂建章夾道連未央因風結復解霑露柔且長楚
妃思欲絶班女淚成行遊人未應去為此歸故鄉
　　　詠桞
江南簫管地妙音發孫枝殷勤寄玉指含情舉復垂(復/古)
(文苑作/腹悞)雕梁再三繞輕塵四五移曲中有深意丹誠君
詎知(誠古文/苑作心)
　　　詠篪
　　四憶詩四首(三言五言疑按四詩/宜入九巻  亦竄入)
憶來時的的上堦墀勤勤叙離别慊慊道相思相㸔常
不足相見乃忘饑
憶坐時㸃㸃羅帳前或歌四五曲或弄兩三絃笑時應
無比嗔時更可憐
憶食時臨盤動容色欲坐復羞坐欲食復羞食含哺如
不饑(哺宋刻作唯蓋字形相/近而誤刋今從本集)擎甌似無力
憶眠時人眠强未眠解羅不待勸就枕更須牽復恐旁
人見嬌羞在燭前
　　十詠二首
纎手製新竒刺作可憐儀縈絲飛鳯子結縷坐花兒不
聲如動吹無風自裊枝麗色儻未歇聊承雲鬢垂
　　　領邊繡
丹墀上颯沓玉殿下趨蹡(蹡宋刻/作鏘悞)逆轉珠佩響先表繡
袿香裾開臨舞席袖拂繞歌堂所歎忘懐妾見委入羅
牀
　　　脚下履
　　擬青青河邊草
漠漠牀上塵中心憶故人故人不可憶中心長歎息歎
息想容儀不欲長别離别離稍已久空牀寄杯酒
　　擬三婦艶(宋刻無艶字然諸本皆有之諸家/所擬亦皆作三婦艶蓋宋刻悞脱)
大婦拂玉匣(拂玉匣宋刻作掃玉墀於/義為短今從樂府詩集)中婦結羅帷(羅/樂)
(府詩集作珠案羅帷不可言結楚詞蘇糞壤/以充幃註幃佩囊也疑帷字或幃字之訛)小婦獨無
事對鏡畫蛾眉(畫樂府詩/集作理)良人且安卧夜長方自私
　　古意
挾瑟叢臺下徙倚愛容光佇立日已暮戚戚苦人腸露
葵已堪摘淇水未霑裳錦衾無獨暖羅衣空自香明月
雖外照寜知心内傷
　　夢見美人(案起二句似是和人之作疑題/有脱然諸本並同無從校補)
夜聞長歎息知君心有憶果自閶闔開魂交睹容色既
薦巫山枕又奉齊眉食立望復横陳忽覺非在側那惡
神傷者(惡字殊不可解/疑為意字之訛)潺潺淚霑臆
　　效古
可憐桂樹枝單雄憶故雌歳暮異棲宿春至猶别離山
河隔長路路逺絶容儀豈云無我匹寸心終不移
　　初春
夾道覔陽眷佳人共携手草色猶自腓(腓宋刻作非誤/今從藝文類聚)
林中都未有無事逐梅花空教信楊桞(教宋刻作中藝/文類聚作交並)
(誤今從/初學記)且復歸去來含情寄杯酒
　　悼亡
去秋三五月今秋還照房今春蘭蕙草來春復吐芳悲
哉人道異一謝永銷亡屏筵空有設帷席更施張遊塵
掩虚座孤帳覆空牀萬事無不盡徒令存者傷
　　桞惲擣衣詩一首
孤衾引思緒獨枕愴憂端深庭秋草緑髙門白露寒思
君起清夜促柱奏幽蘭不怨飛蓬苦徒傷蕙草殘(其/一)行
役滯風波遊子淹不歸亭臯木葉下隴首秋雲飛(雲藝/文類)
(聚作蓬然梁書/本傳亦作雲)寒園夕鳥集思牖草蟲悲嗟矣當春服
安見禦冬衣(其/二)鶴鳴勞永歎(呉顯令注曰/鶴疑作鸛)采菉傷時暮
念君方逺遊(遊宋刻作徭誤/今從藝文類聚)望妾理紈素(望藝文類聚/作賤案賤字)
(文義可通而不及望字從/行人意中體出用意較深)秋風吹緑潭明月懸髙樹佳
人飾净容(净疑/作靚)招携從所務(其/三)歩欄沓不極離堂肅已
扃(堂宋刻作家誤/今從藝文類聚)軒髙夕杵散氣爽夜砧鳴瑶草隨歩
響幽蘭逐袂生歭􁹩理金翠容與納宵清(其/四)泛艶回烟
采淵旋龜鶴文凄凄合歡袖冉冉蘭麝芬不怨杼軸苦
所悲千里分垂涕送行李傾首遲歸雲(其/五)
　　鼓吹曲二首
别島望風臺(風樂府詩/集作雲)天淵臨水殿芳草生未積春花
落如霰出從張公子還過趙飛燕奉帚長信宫誰知獨
不見
　　　獨不見
長安倡家女(長安宋刻作少長語不/可解今從樂府詩集)出入燕南陲(出入/二字)
(未詳疑為/出自之訛)惟恃德自美(惟樂府詩/集作與誤)本以容見知舊聞關
山逺何事總金羈妾心日已亂秋風鳴細枝
　　　度關山
　　雜詩
雲輕色轉暖草緑晨芳歸山墟罷寒晦園澤潤朝暉春
心多感動睹物情復悲自君之出矣蘭堂罷鳴機徒知
遊宦是不念别離非
　　長門怨
玉壺夜愔愔應門重且深秋風動桂樹流月摇清陰綺
簷清露溽網户思蟲吟歎息下蘭閣含愁奏雅琴何由
鳴曉佩復得抱宵衾無復金屋念豈照長門心
　　江南曲
汀洲采白蘋日落江南春(日落呉氏本註一作日暖然/落字更有蒼茫望逺之神)
洞庭有歸客瀟湘逢故人故人何不返春華復應晩不
道新知樂且言行路逺(且藝文類聚作空/樂府詩集作只)
　　起夜來
城南斷車騎閣道覆清埃(車樂府詩集作兵清/樂府詩集作青並誤)露華光
翠網月影入蘭臺洞房且莫掩應門或復開颯颯秋桂
響非君起夜來(非古樂府/作悲誤)
　　七夕穿鍼
代馬秋不歸(代宋刻作黛誤/今從初學記)緇紈無復緒迎寒理夜縫
(夜文苑英/華作衣誤)映月抽纎縷的皪愁睇光連娟思眉聚(藝文/類聚)
(無的皪二句/蓋類書莭本)清露下羅衣秋風吹玉柱流陰稍已多(流/陰)
(句藝文類聚文苑英華/並作流景對秋夕誤)餘光亦難取(末三字宋刻作欲/難取藝文類聚作)
(欲難駐文苑英華作亦難取又註/難取一作誰與今從文苑英華)
　　詠席
照日汀洲際摇風緑潭側雖無獨繭輕(輕初學記/作絲誤)幸有
青袍色羅袖少輕塵象牀多麗飾願君闌夜飲(闌夜初/學記作)
(蘭夜誤藝文類/聚作夜闌亦誤)佳人時宴息(宴藝文類/聚作安誤)
　　江洪詠歌姬
寳鑷建珠花(建字未詳案續漢書輿服志曰簮以瑇瑁/為擿長一尺端為華勝上為鳯凰爵以翡)
(翠為毛羽下有白珠垂黄金鑷然則古人亦/以鑷為首飾疑建當作間以音近而誤也)分明靚粧
㸃(粧宋刻/作莊誤)薄鬢約㣲黄輕紅淡鉛臉發言芳已馳復加
蘭蕙染浮聲易傷歎沈唱安而險孤轉忽徘徊雙蛾乍
舒斂不持全示人半用輕紗掩
　　舞女
腰纎蔑楚媛體輕非趙姬映襟闐寳粟縁肘掛珠絲發
袖已成態動足復含姿斜睛若不盼當轉復遲疑何慙
雲鶴起詎减鳯驚時(驚宋刻作鸞誤馮氏校本註/一作驚於義為近今從之)
　　詠紅牋
雜彩何足竒惟紅偏作可灼灼類蕖開輕明似霞破鏤
質巻芳脂裁花承百和且傳别離心復是相思裹不值
情幸人豈識風流座(末句/未詳)
　　詠蔷薇
當户種蔷薇枝葉太葳𬎼不摇香已亂無風花自飛春
閨不能静開匣理明妃曲池浮采采斜岸列依依或聞
好音度時見銜泥歸且對清觴湛其餘任是非(其文前/後不属)
(未喻/其故)
　　髙爽詠鏡
初上鳯凰墀此鏡照蛾眉言照長相守不照長相思虚
心㑹不采貞明空自欺(欺字未詳疑/為持字之訛)無言此故物更復
對新期
　　鮑子卿詠畫扇(藝文類聚作髙爽詩蓋歐陽詢編/書之時此詩即從此書采出因與)
　　(髙爽相連偶/然悞視耳)
細絲本自輕弱彩何足眄直為發紅顔謬成握中扇乍
奉長門泣時承柏梁宴思粧開已掩歌容隠而見但畫
雙黄鵠莫畫孤飛燕(下畫字藝文/類聚作作)
　　詠玉堦
玉堦已夸麗復得臨紫微北戸接翠幄南路抵金扉重
叠通日影參差蔵月輝輕苔染朱履微澱拂羅衣(澱馮/氏校)
(本註一作㶑案階非流水不得有㶑灧之紋爾雅澱謂/之垽説文滓澱也此正指人行之處泥滓微迹作澱為)
(是/)獨笑崑山曲空見青鳬飛
　　何子朗學謝體
桂臺清露拂銅陛落花沾美人紅粉罷攀鈎巻細簾思
君擊促織(擊促織三字未詳呉氏註本作/暫促柱於義可通而不言所本)玉指何纎纎
未應為此别無故坐相嫌
　　和虞記室騫古意
美人弄白日灼灼當春牖清鏡對蛾眉新花映玉手燕
下拾池泥風來吹細桞君子何時歸與我酌尊酒
　　和繆郎視月
清夜未云疲細簾聊可發泠泠玉潭水(泠泠宋刻/作玲玲誤)映見
蛾眉月靡靡露方垂輝輝光稍沒佳人復千里餘影徒
揮忽
　　范靖婦詠歩摇花(隋書經籍志梁征西記室范靖/妻沈滿願集三巻則此婦有名)
　　(可考宜與鮑令/暉一例書名)
珠華縈翡翠寳葉間金瓊剪荷不似製為花如自生低
枝拂繡領微歩動瑶瑛但令雲髻挿蛾眉本易成
　　戯蕭娘(蕭馮氏校本註一作繡按劉令􁋯有荅唐/娘詩又有贈謝娘詩皆舉其姓盖六朝女)
　　(妓有此稱/作繡悮也)
明珠翠羽帳金薄緑綃帷因風時暫舉想像見芳姿清
晨挿歩摇向晩解羅衣託意風流子(託藝文類/聚作記悮)佳情詎
肯私
　　詠五彩竹火籠
可憐潤霜質(質太平御/覧作雪悮)纎剖復毫分織作回風苣(苣藝/文類)
(聚作縷義可兩存太平御覧/作葛則字形相近之訛也)製為縈綺文含芳出珠被
耀采接緗裙(采藝文類/聚作緑悞)徒嗟今麗飾(今宋刻作金誤/今從藝文類聚)豈
念昔凌雲
　　詠鐙
綺筵日已暮羅幃月未歸(幃藝文類/聚作帳)開花散鶴采(鶴藝/文類)
(聚初學記並作鵠案劉子駿鐙賦曰惟兹蒼鶴修麗以/竒負斯明燭躬含氷池庾子山七夕賦曰鶴熖初上羊)
(燈未安則/作鶴為是)含光出九微風軒動丹熖氷宇淡青暉(青宋/刻作)
(清誤今從/初學記)不吝輕蛾繞惟畏曉蠅飛
　　何遜日夕望江贈魚司馬
湓城帶湓水湓水縈如帶日夕望髙城耿耿青雲外城
中多宴賞絲竹常繁㑹管聲已流悦絃聲復凄切歌黛
慘如愁舞腰疑欲絶仲秋黄葉下長風正騷屑早鴈出
雲歸故燕辭檐别晝悲還異縣夜夢在洛汭洛汭何悠
悠起望登西樓的的帆向浦團團月隠洲(月宋刻誤作/日隠本集誤)
(作映據黄伯思/東觀餘論改正)誰能一羽化輕舉逐飛浮
　　擬輕薄篇
城東美少年重身輕萬億柘彈隨珠丸白馬黄金勒長
安九逵上青槐蔭道植轂擊晨已喧肩排暝不息(暝宋/刻作)
(暗今從藝/文類聚)走狗通西望(通古樂府/作束誤)牽牛亘南直相期百
戲旁去來三市側象牀沓繡被玉盤傳綺食倡女掩扇
歌小婦開簾織(倡女古樂府作大姊/小婦古樂府作小妹)相㸔獨隠笑見人
還斂色黄鶴悲故羣山枝詠初識烏飛過客盡雀聚行
龍匿酌羽方厭厭(方宋刻作前不甚/可解今從古樂府)此時歡未極
　　詠照鏡
珠簾旦初巻綺機朝未織玉匣開鍳形寳臺臨净飾對
影獨含笑㸔花空轉側聊為出繭眉試染夭桃色羽釵
如可間金鈿畏相逼(畏宋刻作長呉氏本/註一作畏今從之)蕩子行未歸
啼粧坐沾臆
　　閨怨
曉河沒髙棟斜月坐空庭窻中度落葉簾外隔飛螢含
情下翠帳掩涕閉金屏昔期今未返春草寒復青思君
無轉易何異北辰星
　　詠七夕
仙車駐七襄(仙車複下句鳯駕且與七襄文義不諧車/字襄字必有一訛藝文類聚作七驤尤不)
(可/解)鳯駕出天潢月映九微火風吹百和香來歡暫巧笑
(來歳時雜/詠作逢誤)還淚已啼粧(啼文苑英/華作沾)依稀猶洛汭倐忽似
髙唐别離不得見河漢漸湯湯
　　詠舞妓
管清羅薦合(清藝文類/聚作隨誤)絃驚雪袖遲逐唱回纎手聽曲
動蛾眉凝睛眄墮珥(凝睛句藝文類聚/作凝情顧眄墮誤)微睇託含辭日
暮留嘉客相㸔愛此時
　　㸔新婚
霧夕蓮出水霞朝日照梁何如花燭夜輕扇掩紅粧良
人復灼灼席上自生光所悲髙駕動環佩出長廊
　　詠倡家
曖曖髙樓暮(曖曖宋刻作皎皎/今從藝文類聚)華燭帳前明羅幃雀釵
影寳瑟鳯雛聲夜花枝上發新月霧中生誰念當牕牖
相望獨盈盈
　　詠白鷗嘲别者(藝文類聚無/嘲别者三字)
可憐雙白鷗朝夕水上遊何言異棲息雌住雄不留孤
飛出渚浦獨宿下滄洲東西從此去影響絶無由
　　學青青河邊草
春園日應好(日文苑英/華作已)折花望逺道秋夜苦復長抱衾
靣空牀(靣文苑英/華作向)吹樓下促節(樓文苑英/華作臺)不言於此别
歌筵掩團扇何時一相見絃絶猶依軫葉落裁下枝即
此雖云别方我未成離
　　嘲劉孝綽
房櫳滅夜火牕户映朝光妖女搴帷出蹀躞初下牀雀
釵横曉髩蛾眉艶宿粧稍聞玉釧逺猶憐翠被香寜知
早朝客參池已鴈行
　　王樞古意應蕭信武教
朝取饑蠶食夜縫千里衣復聞南陌上日暮采蓮歸青
苔覆寒井紅藥間青薇人生樂自極良時徒見違何由
及新燕雙雙還共飛
　　至烏林村見采桑者聊以贈之
遥見提筐下妍翩實端妙將去復回身欲語先為笑閨
中初别離不許覔新知空結茱萸帶敢報木蘭枝
　　徐尚書座賦得可憐(此賦可憐之態呉氏本註一/作阿憐蓋誤以為人名也)
紅蓮披早露玉貌映朝霞飛燕啼粧罷顧挿歩摇花􁁜
匝金鈿滿(􁁜宋刻/作溘誤)參差繡領斜暮還垂瑶帳香燈照九
華
　　庾丹秋閨有望
耿耿横天漢飄飄出岫雲月斜樹倒影風至水囘文已
泣機中婦復悲牀上君羅襦曉長襞翠被夜徒薰空汲
銀牀井誰縫金縷裙所思竟不至空持清夜分
　　夜夢還家
歸飛夢所憶共子汲寒漿銅瓶細絲綆綺井白銀牀雀
出丰茸樹蟲飛瑇瑁梁離人不相見難忍對春光
　
　
　
　
　
　
　
　
　
　玉臺新詠考異巻五
欽定四庫全書
　玉臺新詠考異巻六
　　　　　　　　　　姚安府知府紀容舒撰
　　呉均和蕭洗馬子顯古意六首(春草可攬結一首/藝文類聚作閨怨)
　　(賤妾思不堪一首藝文類聚作采桑案六朝遺集/率鮮完書其存於今者大抵抄撮於諸書之中輾)
　　(轉相承文多訛異無由定/其孰是今仍從宋刻書之)
賤妾思不堪采桑渭城南帶减連枝繡髪亂鳯凰簪花
舞依長薄(依長宋刻作衣裳/悞今從藝文類聚)蛾飛愛緑潭(蛾藝文類聚/閨情部作鵝)
(悞其桑部所/載仍作蛾)無由報君此(此樂府詩集作信藝文類聚/閨情部作此桑部作信義可)
(兩存文苑英華作徳/則信字傳冩之悞)流涕向春蠶(其一幾宋本毎首下/註其  字然皆另跳)
(行葢六首文不相屬與/秋胡行擣衣等篇不同)
妾本倡家女出入魏王宫既得承雕輦亦在更衣中蓮
花銜青雀寳粟鈿金蟲猶言不得意流涕憶遼東(其二/  遼)
(東二字未詳/然諸本並同)
春草可攬結(宋刻作春草攏可/結此從藝文類聚)妾心正斷絶緑鬢愁中
改紅顔啼裏滅非獨淚成珠亦見珠成血願為飛鵲鏡
翩翩照離别(其/三)
何處報君書隴右五岐路淚研兔枝墨(兔枝二字未詳/呉氏註謂當作)
(兔皮所引晁氏墨經/支離不切當闕所疑)筆染鵝毛素碧浮孟渚水(孟疑/作夢)香
下洞庭路應歸遂不歸芳春空擲度(其/四)
妾家横塘北發豔小長干花釵玉腕轉珠繩金絡丸(丸/藝)
(文類聚/作紈)羃歴懸青鳯逶迤摇白團誰堪乆見此(乆藝文/類聚作)
(分/悞)含恨不相看(其/五)
匈奴數欲盡僕在玉門關蓮花穿劍鍔秋月掩刀環春
機鳴窈窕(鳴藝文類/聚作思)夏鳥思綿蠻(鳥文苑英華作木/思藝文類聚作鳴)中
人坐相望狂夫終未還(其六而狂字諸本並同然臨邊/討敵  自稱狂夫於義無取疑)
(是征字以形似而訛耳/  未文苑英華作不)
　　與柳惲相贈答六首
黄鸝飛上苑緑芷出汀洲日映昆明水春生鳷鵲樓飄
颺白花舞瀾漫紫萍流書織回文錦無因寄隴頭思君
甚瓊樹不見方離憂(呉氏本毎首下亦各/註其㡬字宋刻無之)
鳴鞭適太阿連翩渡漳河燕姬及趙女挾瑟夜經過纎
腰曵廣袖半額畫長蛾客本倦遊者箕帚在江沱故人
不可棄新知空復何
離君苦無樂(君呉氏註/本作居)向暮心悽悽要塗訪趙使聞君
仕執珪杜蘅色已發菖蒲葉未齊羃䍥蠶餌繭差池燕
吐泥願逐春風去飄蕩至遼西
白日隠城樓勁風掃寒木離析隔西東執手異凉燠相
思咽不言洞房清且肅歳去甚流烟年來如轉軸别鶴
千里飛孤雌夜未宿
閨房宿已清(宿疑/作肅)落月有餘輝寒蟲隐壁思秋蛾繞燭
飛斷雲絶更合離禽去復歸佳人今何在迢遞江之沂
一為别鶴弄(馮氏校本謂弄字宋刻作弃今/檢宋刻實作弄馮氏偶悞也)千里淚沾
衣
秋雲静晩天寒夜方綿綿聞君吹急管相思雜采蓮别
離未㡬日髙月三成弦蹀躞黄河浪嘶喝隴頭蟬(六朝/詩多)
(用蟬喝字陳張正見有秋蟬喝柳詩然/終疑為唱字之訛好竒者曲為之説耳)寄君蘼蕪葉挿
著叢臺邊
　　擬古四首
嫋嫋陌上桑䕃陌復垂塘長條映白日(映藝文類/聚作繫)細葉
隱鸝黄(隱文苑英/華作影)蠶饑妾復思(饑宋刻作飽悞/今從藝文類聚)拭淚且
提筐故人寧知此(寧知文苑英/華作去如悞)離恨煎人腸
　　　陌上桑
咸陽春草芳秦帝巻衣裳(帝呉氏註本作女於義為愜/而未詳所本疑因太白詩而)
(以意/改之)玉檢茱萸匣(匣文苑英/華作帯)金泥蘓合香初芳薰複帳
(薰文苑英華/註一作動悞)餘輝耀玉床(玉文苑英/華作寳)當湏晏朝罷(晏文/苑英)
(華註一作早又註此/句一作湏臾朝晏罷)持此贈華陽(華樂府詩/集作龍)
　　　秦王巻衣(按李太白集有秦女巻衣疑本/為秦女而樂府傳寫作秦王爾)
錦帯雜花鈿羅衣垂緑川問子今何去出采江南蓮遼
西三千里欲寄無因縁願君早旋返及此荷花鮮
　　　采蓮
豔裔陽之春携手清洛濵鷄鳴上林苑薄暮小平津長
裾藻白日廣袖帯芳塵故交一如此新知詎憶人
　　　携手
　　贈杜容成一首(藝文類聚/作詠燕)
一燕海上來一燕髙臺息一朝相逢遇(相宋刻作所悞/今從藝文類聚)
依然舊所識(所藝文類/聚作相)問我來何遲關山㡬紆直(關山/藝文)
(類聚作/山川)答言海路長風多飛無力(多藝文類/聚作駛)昔别縫羅
衣春風初入幃今來夏欲晩桑蛾薄樹飛
　　春詠
春從何處來拂水復驚梅(水宋刻作衣悞/今從藝文類聚)雲障青瑣闥
(障藝文類/聚作彰悞)風吹承露臺美人隔千里羅帷閉不開無由
得共語空對相思杯
　　去妾贈前夫
棄妾在河橋相思復相遼鳯凰簪落髩蓮花帯緩腰腸
從别處斷貌在淚中銷願君憶疇昔片言時見饒
　　詠少年
董生惟巧笑子都信美目百萬市一言千金買相逐不
道參差菜誰論窈窕淑願言捧繡被來就越人宿
　　王僧孺春怨
四時如湍水飛奔競囘復夜鳥響嚶嚶朝光照煜煜厭
見花成子多看筍為竹萬里斷音書十載異栖宿積怨
落芳鬢長啼壊美目君去在榆關妾留住函谷惟對昔
邪房如見蜘蛛屋獨與響相酬還將影自逐象床易氊
簟羅衣變单複㡬過度風霜(馮氏校本註過/度一作度過)猶能保煢
獨
　　月夜詠陳南康新有所納
二八人如花三五月如鏡當簾一種色開户兩相映(開/户)
(藝文類聚/作還將悞)重價出秦韓髙名入燕鄭十城屢請易千金
㡬争聘君意自能專妾心本無競
　　見貴者初迎盛姬聊為之詠
乆想專房麗未見傾城者千金訪繁華一朝遇容冶家
本薊門外來戱叢臺下長卿幸未匹文君復新寡
　　與司馬治書同聞隣婦夜織
洞房風已激長廊月復清藹藹夜庭廣飄飄曉帳輕雜
聞百蟲思偏傷一鳥聲(鳥宋刻/作息悞)鳥聲長不息妾心復何
極猶恐君無衣夜夜當窻織
　　夜愁
簷露滴為珠池水合成璧萬行朝淚㵼千里夜愁積(積/宋)
(刻作極馮氏校本/註一作積今從之)孤帳閉不開寒膏盡復益誰知心眼
亂看朱忽成碧
　　春閨有怨
愁來不理鬢春至更攅眉悲看蛺蝶粉泣看蜘蛛絲月
映寒蛩褥風吹翡翠帷飛鱗難託意駛翼不銜辭
　　擣衣
足傷金管遽多愴緹光促(馮氏校本註曰近本此句下/有露團池上紫風飄庭裏緑)
(二句宋刻無之今考藝文類聚有此二句則近本尚非/無據然藝文類聚無下機四句則擣衣之意全脱亦於)
(義為短故今/仍從宋刻)下機騖西眺鳴砧遽東旭芳汗似蘭湯雕
金辟龍燭散度廣陵音摻寫漁陽曲(摻宋刻/作操悞)别鶴悲不
已離鸞斷更續尺素在魚腸寸心憑雁足
　　為人述夢
已知想成夢未信夢如此皎皎無片非的的一皆是已
親芙蓉褥方開合歡被雅歩極嫣妍含辭恣委靡如言
非倐忽不意成俄爾及寤盡空無方知悉虚詭
　　為人傷近而不見(宋刻悞脱而字/據藝文類聚補)
嬴女鳯凰樓漢姬柏梁殿詎勝仙將死(勝藝文類/聚作過)音容
猶可見我有一心人(我有藝文類/聚作獨我)同鄉不異縣異縣不
成隔同鄉更脉脉脉脉如牛女無妨年一語(末句藝文/類聚作幽)
(幽寄/一語)
　　為何庫部舊姬擬蘼蕪之句(藝文類聚作為何遜/舊姬上山采蘼蕪案)
　　(梁書何炯曽為庫/部移之何遜似悞)
出門望蘭薰褰簾正逢君斂容才一訪新知詎可聞(知/藝)
(文類聚/作人)新人含笑近故人含淚隱(含淚藝文類聚/亦作含笑悞)妾意
在寒松君心逐朝槿
　　在王晉安酒席數韻(藝文類聚/作咏姬人)
窈窕宋容華(宋藝文類/聚作守悞)但歌有清曲(清藝文類/聚作情悞)轉盼非
無以斜扇還相矚(扇還藝文類/聚作眉幸悞)詎减許飛瓊(詎藝文類/聚作不)
多勝劉碧玉何因送欵欵半飲杯中醁(半宋刻作伴案/詩在酒席已伴)
(飲矣不得更曰何因藝文類聚作半飲是杯酒而留/半與之相憐相調情思並見較伴字為有致今從之)
　　為人有贈
碧玉與緑珠張盧復雙女曼聲古難匹長袂世無侣似
出鳯凰樓言發瀟湘渚幸有褰裳便含情寄一語
　　何生姬人有怨
寒樹棲羇雌月映風復吹逐臣與棄妾零落心可知寳
琴徒七弦蘭鐙空百枝顰容不足效啼妝拭復垂同衾
成楚越異國非仳離(仳宋刻/作此悞)
　　鼓瑟曲　有所思
夜風吹熠燿朝光照昔邪(昔文苑英華作辟誤辟/邪獸名昔邪瓦松也)㡬銷
蘼蕪葉空落蒲萄花不堪長織素誰能獨浣紗光隂復
何極望促反成賒知君自蕩子奈妾亦倡家
　　為人寵姬有怨
可憐獨立樹枝輕根易摇已為露所浥復為風所飄錦
衾襞不卧端坐夜及朝是妾愁成瘦非君重細腰
　　為人自傷(藝文類聚作/為姬人怨詩)
自知心裏恨還向影中羞廽持昔慊慊變作今悠悠還
君與妾珥(珥藝文類/聚作扇)歸妾奉君裘弦斷猶可續心去最
難留
　　秋閨怨
斜光隱西壁暮雀上南枝風來秋扇屏月出夜鐙吹深
心起百際遥淚非一垂徒勞妾辛苦終言君不知
　　張率相逢行
相逢夕隂街(街宋刻作階藝文類聚作街按三輔黄圖/長安八街有夕隂街尚冠前街下句用尚)
(冠里則此句為夕隂街無疑/宋刻誤也今從藝文類聚)獨趨尚冠里髙門既如一
甲第復相似憑軾日欲昏何處訪公子公子之所在所
在良易知青樓出上路漸臺臨曲池堂上撫流徽雷樽
朝夕施橘柚芬華實(芬樂府詩/集作分悞)朱火燎金枝兄弟兩三
人冠佩紛陸離朝從禁中出車騎並驅馳金鞍瑪瑙勒
聚觀路旁兒入門一顧望鳬鵠有雄雌雄雌各數十(十/宋)
(刻及樂府詩集並作千悞門庭之内隙地㡬何而鳬/鵠雌雄各數千此可以理斷者也今從藝文類聚)相
鳴戱羽儀並在東西立羣次何離離大婦刺方領中婦
抱嬰兒小婦尚嬌稚端坐吹參差丈夫無遽起神鳯且
來儀
　　對酒
對酒誠可樂此酒復能醇如華良可貴如乳更非珍何
以留上客為寄掌中人金尊清復滿玉椀亟來親誰能
共遲暮對酒及芳辰君歌當未罷却坐避梁塵
　　逺期
逺期終不歸節物坐將變(物藝文類/聚作華悞)白露愴單衫(衫宋/刻作)
(棲案團扇单衫儷偶/為切今從藝文類聚)秋風息團扇誰能乆别離(能藝文/類聚作)
(將/悞)他鄉且異縣浮雲蔽重山相望何時見(何時藝文類/聚作不可)
寄言逺行者(行樂府詩/集作期)空閨淚如霰
　　徐悱贈内
日暮想清揚(揚宋刻作陽案婉如清揚語本國/風清陽無所取義今從馮氏校本)躡履出
椒房網蟲生錦薦遊塵掩玉床不見可憐影空餘黼帳
香彼美情多樂挾瑟坐髙堂豈忘離憂者向隅心獨傷
聊因一書札以代九回腸
　　對房前桃樹詠佳期贈内
相思上北閣徙倚望東家忽有當軒樹兼含映日花方
鮮類紅粉比素若鉛華更使増心憶彌令想狹邪無如
一路阻脉脉似雲霞嚴城不可越言折代踈麻
　　費昶華光省中夜聞城外擣衣(華光宋刻作華觀/諸本並同惟藝文)
　　(類聚作華光按謝朓有為皇太子侍華光殿曲水/宴詩劉孝綽亦有華光殿曲水宴詩則華光本齊)
　　(舊殿梁人因之故改從藝文/類聚  聞藝文類聚作聽)
閶闔下重關丹墀吐明月秋氣城中冷(氣宋刻作夜今/從藝文類聚)
秋砧城外發浮聲繞雀臺飄響度龍闕宛轉何藏摧當
從上路來藏摧意未已(意藝文類/聚作方)定自乘軒里(里宋刻/作裏悞)
(今從藝/文類聚)乘軒盡世家佳麗似朝霞圓璫耳上照方繡領
間斜衣熏百和屑髩挿九枝花昨暮庭槐落今朝羅綺
薄拂席巻鴛鴦開幔舒龜鶴(幔藝文類/聚作緼悞)金波正容與玉
歩依砧杵紅袖往還縈素腕參差舉徒聞不得見獨夜
空愁佇(呉氏本此句下註其一字按獨夜以下文/義相屬不得斷為二章今從宋刻削去)獨夜
何窮極懐之在心側(側字義不可解詩紀作惻又與在/字不應疑當作枉心惻宋刻在字)
(皆作枉與枉字/所差毫髮耳)階垂玉衡露庭舞相風翼瀝滴流星輝
燦爛長河色三冬誠足用五日無糧食揚雲已寂寥今
君復弦直
　　和蕭記室春旦有所思
芳樹發春煇蔡子望青衣水逐桃花去春隨楊柳歸楊
柳何時歸裊裊復依依已映章臺陌復埽長門扉獨知
離心者坐惜春光違洛陽逺如日何由見宓妃
　　春郊望美人
芳郊拾翠人廻袖探芳春(探宋刻作掩今/從藝文類聚)金輝起歩摇
紅彩發吹綸湯湯葢頂日(湯湯二字未詳藝文類聚/作陽陽葢頂日亦不可解)飄
飄馬足塵薄暮髙樓下當知妾姓秦
　　詠照鏡
晨輝照杏梁飛燕起朝妝留心散廣黛輕手約花黄正
釵時念影拂絮且憐香方嫌翠色故乍道玉無光城中
皆半額非妾畫眉長
　　和蕭洗馬畫屏風二首
日凈班姬門風清董賢館巻耳縁堦出反舌登牆喚蠶
女桂枝鉤遊童蘇合彈拂袖當留客相逢莫相難
　　　陽春發和氣
佳人在河内征夫鎮馬邑零露一朝漙中夜兩垂泣氣
爽牀帳冷天寒針縷澁紅顔本暫時君還詎相及
　　　秋夜凉風起
　　采菱
妾家五湖口采菱五湖側玉面不關妝雙眉本翠色(妝/文)
(苑英華作翠翠文/苑英華作青並悞)日斜天欲暮風生浪未息宛在水中
央空作兩相憶
　　長門怨(宋刻作長門后怨案樂府詩集長門怨乃/相和歌辭楚調曲列柳惲詩第一昶此詩)
　　(第二五巻柳詩署長門怨則此/后字悞衍也今從樂府詩集)
向夕千愁起自悔何嗟及愁思且歸床(愁藝文類/聚作悲悞)羅襦
方掩泣絳樹摇風軟黄鳥弄聲急金屋貯嬌時不言君
不入
　　鼓吹曲
巫山光欲晩(晩樂府詩集/註一作曉)陽臺色依依彼美巖之曲寧
知心是非朝雲觸石起暮雨潤羅衣願解千金佩請逐
大王歸
　　　巫山髙
上林烏欲栖(栖樂府詩/集作飛悞)長安日行暮所思欎不見(見文/苑英)
(華作/已)空想丹墀歩簾動憶君來雷聲似車度北方佳麗
子窈窕能回顧夫君自迷惑非為妾心妬
　　　有所思
　　姚翻同郭侍郎采桑一首
雁還髙柳北春歸洛水南日照茱萸領風摇翡翠簪桑
間視欲暮閨裏遽饑蠶相思君助取相望妾那堪
　　孔翁歸奉和湘東王教班媫妤一首
長門與長信日暮九重空雷聲聽隱隱車響絶瓏瓏恩
光隨妙舞團扇逐秋風鉛華誰不慕人意自難終(誰不/慕三)
(字未詳樂府詩集慕作暮藝文類聚末二句又/作鉛華誰不見人意自難同亦均不甚可解)
　　徐悱妻劉令􁋯答外詩二首
花庭麗景斜蘭牖輕風度落日更新妝開簾對春樹鳴
鸝葉中響戱蝶枝邊騖調瑟本要歡心愁不成趣良㑹
誠非逺佳期今不遇欲知幽怨多春歸深且暮
東家挺竒麗南國擅容輝夜月方神女朝霞喻洛妃還
看鏡中色此艶自知非摛詞同妙好連類頓乖違智夫
雖已麗(呉氏註本疑智夫當作智瓊案令􁋯此篇乃答/其夫徐悱對房前桃樹詠佳期贈内之作因贈)
(詩有方鮮比素二句以已為麗故以智夫雖已麗答之/智夫葢以稱悱考禮記郊特牲曰婦人從人者也夫也)
(者以知帥人者也註訓知為材智則智夫/之名本於經義呉氏牽引智瓊殊乖詩意)傾城未敢希
　　何思澂奉和湘東王教班媫妤
寂寂長信晩雀聲愁洞房(愁宋刻作哦樂府詩集/作喧今從藝文類聚)蜘蛛
網髙閣駁蘚被長廊(蘚文苑英/華作蘇悞)虚殿簾帷静閒堦花蕋
香悠悠視日暮(悠悠藝文類/聚作愁愁)還復拂空牀(拂藝文類聚/作守然不如)
(拂字之/有致)
　　擬古
故交不可忘猶如蘭桂芳新知雖可悦不異茱萸香妾
有鳯雛曲(雛藝文類/聚作皇)非為陌上桑(為藝文類聚作無按/此二句上句用隴西)
(行語言已乃家中之健婦此句用陌上/桑事言不比羅敷又自有夫作無為悞)薦君君不御抱
瑟自悲凉
　　南苑逢美人
洛浦疑廻雪巫山似旦雲傾城今始見傾國昔曽聞媚
眼隨羞合(眼宋刻作服羞宋刻作/嬌並悞今從藝文類聚)丹脣逐笑分風捲蒲
萄帯日照石榴裠自有狂夫在空持勞使君
　　徐悱答唐娘七夕所穿針(馮氏校本謂徐悱及妻/劉令􁋯詩俱見前此首)
　　(疑後人所攙入其説甚是至謂或悱字悞則不然/觀孀閨絶綺羅句與令􁋯早寡語正相合檢諸書)
　　(亦皆作令􁋯詩葢宋/刻誤脱一妻字耳)
倡人助漢女靚妝臨月華連針學並蔕縈縷作開花孀
閨絶綺羅攬贈自傷嗟雖言未相識聞道出良家曽停
霍君騎經過柳惠車無由一共語暫看日昇霞
　
　
　
　玉臺新詠考異巻六
欽定四庫全書
　玉臺新詠考異巻七
　　　　　　　　　　姚安府知府紀容舒撰
　　梁武帝擣衣
駕言易水北送别河之陽沉思慘行鑣結夢在空牀既
寤丹緑謬始知紈素傷中州木葉下邊城應早霜隂蟲
日慘烈(烈疑/作冽)庭草復云黄金風徂清夜(徂宋刻/作但誤)明月懸
洞房嫋嫋同宫女助我理衣裳參差夕杵引哀怨秋砧
揚輕羅飛玉腕弱翠低紅妝朱顔色已興(此句/未詳)眄睇目
増光(目疑/作自)擣以一匪石文成雙鴛鴦制握斷金刀薰用
如蘭芳佳期乆不歸持此贈寒鄉妾身誰為容思君苦
人腸
　　擬長安有狹斜十韻(按此詩實十一韻/宋刻葢誤脱一字)
洛陽有曲陌曲陌不通驛忽逢二少童扶轡問君宅君
宅邯鄲右易憶復可知大息組絪緼中息佩陸離小息
尚青綺總丱逰南皮三息俱入門家臣拜門垂三息俱
升堂㫖酒盈千巵三息俱入户户内有光儀大婦理金
翠中婦事么觽(么樂府詩/集作玉)小婦獨閒暇調笙遊曲池丈
人少徘徊鳯吹方參差
　　擬明月照髙樓
圓魄當虚闥清光流思筵筵思照孤影(思筵筵思四字甚/諸本並同然不)
(可/解)悽怨還自憐臺鏡早生塵匣琴又無弦悲慕屢傷節
離憂亟華年君如東榑景妾似西柳煙相去既路迥明
晦亦殊懸願為銅鐡轡以感長樂前
　　擬青青河邊草
幕幕繡歩絲悠悠懐昔期昔期乆不歸鄉國曠音輝音
輝空結遲半寢覺如至既寤了無形與君隔平生月以
雲掩光葉以霜摧老(葉以樂府詩集作葉/似悞  摧疑作催)當途競自容
莫肯為妾道(此擬至誰肯相為言句而止似非/完篇然别無可考姑以宋刻為據)
　　代蘇屬國婦
良人與我期不謂當過時秋風忽逢節白露凝前基愴
愴獨凉枕搔搔孤月帷忽聽西北雁(忽宋刻作或悞馮/氏校本註一作忽)
(今從/之)似從寒海湄果銜萬里書中有生離詞惟言長别
矣不復道相思胡羊乆剽奪(剽宋刻作􁥊悞/今從馮氏校本)漢節故支
持帛上看未終臉下淚如絲空懐之死誓逺勞同穴詩
　　古意二首
飛鳥起離離驚散忽參池嗷嘈繞樹上翩翾集寒枝既
悲征役乆偏傷隴上兒寄言閨中愛此心詎能知不見
松上蘿葉落根不移
當春有一草緑花復重枝(重馮氏校本/註一作垂)云是忘憂物生
在北堂垂飛飛雙蛺蝶低低兩差池差池低復起此芳
性不移飛蝶雙復隻此心人莫知
　　芳樹
緑樹始摇芳芳生非一葉一葉度春風芳芳自相接色
雜亂參差衆花紛重疊重疊不可思思此誰能愜
　　臨髙臺(文苑英華樂府詩/集俱作簡文帝詩)
髙臺半行雲望望髙不極(髙不文苑英/華作不可)草樹無參差山
河同一色髣髴洛陽道道逺難别識(别文苑英/華作可悞)玉階故
情人(情人文苑英/華作人情悞)情來共相憶(共文苑英/華作苦)
　　有所思
誰言生離乆適意與君别(意諸本並同以文意推之當/作憶適憶與君别即文通古)
(離别送君/如昨日意)衣上芳猶在握裏書未滅腰中雙綺帯夢為
同心結常恐所思露瑶華未忍折
　　紫蘭始萌
種蘭玉臺下氣暖蘭始萌芬芳與時發宛轉迎節生獨
使金翠嬌偏動羅綺情二遊何足懐(懐宋刻作壊悞馮/氏校本作瓌亦悞)
一顧非傾城羞將苓芝侣豈畏鶗鴂鳴
　　織婦
送别出南軒離思沉幽室調梭輟寒夜鳴機罷秋日良
人在萬里誰與共成匹願得一回光照此憂與疾君情
儻未忘妾心常自畢
　　七夕
白露月下團(團藝文類聚文/苑英華俱作圓)秋風枝上鮮(風文苑英華/作氣悞冷冷)
(鮮風過本陸/機呉趨行語)瑶臺含碧霧(含宋刻作函今/從藝文類聚)瓊幕生紫烟
(瓊藝文類聚文/苑英華俱作羅)妙㑹非綺節佳㑹乃良年(良文苑英/華作凉悞)玉
壺承夜急(承文苑英/華作并悞)蘭膏依曉煎昔時悲難越今傷何
易旋(昔時二句藝文類聚文苑英華俱作/昔悲漢難越今傷河易旋於義為短)怨咽雙念斷
悽悼兩情懸(悼宋刻作草悞今從藝文類聚初/學記作到則又以悼字音近而訛)
　　戱作
宓妃生洛浦逰女出漢陽妖閒逾下蔡神妙絶髙唐綿
駒且變俗王豹復移鄉况兹集靈異豈得無方將長袂
必留客清哇咸繞梁燕趙羞容止西妲慙芬芳徒聞殊
可弄(呉氏本註曰/殊當作珠)定自乏明璫
　　皇太子聖製樂府三首(宋刻原註簡文刻按昭明/先為太子故宋  註簡文)
　　(以别之又案昭明艶詩傳於今者除與簡文及庾/肩吾互見四首外尚有相逢狹路間三婦艶飲馬)
　　(長城窟行長相思等樂府四首詠同心蓮詠彈筝/人等詩二首當時篇詠自必更多而竟無一字登)
　　(此集葢昭明薨而簡文立新故之間意有所避不/欲於武帝簡文之間更置一人故屏而弗錄耳即)
　　(此一端斷非後世作偽之人所能意及知此書歴/代流傳雖不免於竄易而要其根柢固出孝穆無)
　　(疑/也)
凌晨光景麗倡女鳯樓中前瞻削成小傍望巻旌空分
妝間淺靨繞臉傅斜紅張琴未調軫飲吹不全終(飲疑/作歌)
自知心所愛出入仕秦宫誰言連尹屈(尹宋刻作伊悞/據左傳改正)
更是莫敖通輕軺綴皂葢飛轡轢雲驄金鞍隨繫尾銜
𤨏映纒􁍅戈縷荆山玉劍飾丹陽銅左把蘇合彈旁持
大屈弓控絃因鵲血挽彊用牛螉弋獵多登隴酣歌每
入豐暉暉隱落日冉冉還房櫳鐙生陽燧火塵散鯉魚
風流蘇時下帳象簟復韜筒霧暗窻前柳寒踈井上桐
女蘿託松際甘𤓰蔓井東拳拳特君愛(特馮氏校本作/恃案特當訓獨)
(作恃字與下/句意不甚洽)歳暮望無窮
　　　艶歌篇十八韻
銅梁指斜谷劍道望中區通星上分野作固下為都(固/文)
(苑英華作國誤文下為宋刻/作為下誤今從  苑英華)雅歌因良守(因文苑英/華作固誤)妙
舞自巴渝(渝文苑英/華作歈誤)陽城嬉樂所(所文苑英/華作盛)劍騎欝相
趨五婦行難至百兩好逰娯牲祈望帝祀酒酹蜀侯誅
(酹文苑英/華作醉誤)江妃納重聘卓女愛將雛(愛宋刻作受誤/今從文苑英華)停
弦時繫爪(繫文苑英/華作擊誤)息吹更治朱(息吹句文苑英華/作息路治脣朱誤)春
衫湔錦浪(春文苑英華註一作脱義可/兩存衫文苑英華作袗誤)囘扇避陽烏聞
君握節返(節文苑英/華作道悞)賤妾下城隅
　　　蜀國弦歌篇十韻
名都多麗質(麗文苑英/華作雅)本自恃容姿蕩子行未至(未文/苑英)
(華作/不)秋胡無定期玉貌歇紅臉(臉文苑英/華作縷誤)長顰串翠眉
奩鏡迷朝色縫鍼脆故絲(縫鍼文苑英/華作針縫悞)本異摇舟咎何
關竊席疑(竊席文苑英華作/竊虎均未詳所出)生離誰拊背溘死遽成遲
王嬙貌本絶踉蹌入氊帷盧姬嫁日晩非復少年時(少/宋)
(刻作好藝文類聚古樂府作少文苑/英華作妙今從藝文類聚古樂府)轉山猶可遂(轉宋/刻作)
(傳古樂府作轉遂宋刻作逐樂府詩集作遂案江總雜/曲有㤗山言應可轉移句似轉山古有此語但六朝所)
(見之書今不盡見無由考其出處耳宋刻既語/不可解今推以文意改從古樂府及樂府詩集)烏白望
難期妾心徒自苦旁人㑹見嗤
　　　妾薄命篇十韻
　　代樂府三首
遥看雲霧中刻桷映丹紅珠簾通曉日(曉古樂/府作晩)金華拂
夜風欲知歌管處(歌宋刻作聲悞/今從樂府詩集)來過安樂宫
　　　新城安樂宫(城宋刻作成據/樂府詩集改正)
季月雙桐井新枝雜舊株晩葉藏栖鳯朝花拂曙烏還
看西子照(西樂府詩/集作稚誤)銀牀牽轆轤(牽樂府詩/集作繫悞)
　　　雙桐生空井
閨閒漏永永漏長宵寂寂草螢飛夜户絲蟲繞秋壁薄
笑未為歡微嘆還成戚金簪髩下垂玉筯衣前滴
　　　楚妃歎
　　和湘東王横吹曲三首
洛陽佳麗所大道滿春光逰童初挾彈(初樂府詩/集作時)蠶妾
始提筐金鞍照龍馬羅袂拂春桑玉車争晩入潘果溢
髙箱
　　　洛陽道
楊柳亂成絲攀折上春時葉密鳥飛礙風輕花落遲城
髙短簫發林空畫角悲曲中無别意(無别文苑英/華作别無悞)倂為
乆相思(為文苑英華註一作是乆文苑英華作一/藝文類聚樂府詩集又作倂是為相思)
　　　折楊柳(此篇藝文類聚亦作簡文惟/樂府詩集作柳惲疑其偶誤)
賤妾朝下機正值良人歸青絲懸玉蹬朱汗染香衣驟
急珂彌響(珂彌宋刻作彌珂案藝文類聚文苑英/華樂府詩集古樂府皆作珂彌今從之)􁞼多
塵亂飛(􁞼藝文類/聚作跳悞)雕胡幸可薦(胡文苑英華古/樂府皆作菰)故心君
莫違(心君文苑英/華作人心)
　　　紫騮馬
　　雍州十曲抄三首(宋刻原註是襄州貢案杜佑通/典雍州襄陽也禹  荆河州之)
　　(南境春秋時楚地魏武始置襄陽郡晉兼置荆河/州宋文帝割荆州置雍州號南雍魏晉以來常為)
　　(重鎮齊梁因之又樂府詩集襄陽樂條下引古今/樂錄亦稱梁簡文帝雍州十曲有大堤南湖北渚)
　　(等曲則雍州字不/誤宋刻此註贅矣)
南湖荇葉浮復有佳期遊銀綸翡翠釣(釣樂府詩/集作鉤悞)玉舳
芙蓉舟荷香亂衣麝橈聲隨急流
　　　南湖
岸隂垂柳葉平江含粉堞(堞樂府詩/集作蝶悞)好值城旁人多逢
蕩舟妾緑水濺長袖浮苔染輕檝
　　　北渚
宜城斷中道行旅亟流連(亟樂府詩/集作極悞)出妻工織素妖姬
慣數錢炊雕留上客(炊宋刻作吹悞上樂/府詩集作吐亦悞)貰酒逐神仙
　　　大堤
　　同庾肩吾四詠二首
采蓮前岸隈舟子屢徘徊荷披衣可識風踈香不來欲
知船度處當看荷葉開
　　　蓮舟買荷度
相隨照緑水意欲重凉風(欲藝文類/聚作是)流摇妝影壊釵落
髩華空佳期在何許徒傷心不同
　　　照流看落釵
　　和湘東王韻二首
花樹含春叢羅帷夜長空(帷藝文類/聚作帳)風聲隨篠韻月色
與池同彩牋徒自襞無信徃雲中
　　　春宵
冬朝日照梁含怨下前牀帳搴竹葉帯鏡轉菱花光㑹
是無人見何用早紅妝
　　　冬曉
　　戱作謝惠連體十三韻
雜蕋映南庭庭中光景媚可憐枝上花早得春風意春
風復有情拂幔且開楹開楹開碧烟拂幔拂垂蓮偏使
紅花散飄颺落眼前眼前多無况(前宋刻作亦悞今/從馮氏校本註)參
差欝可望朱繩翡翠帷綺幕芙蓉帳香烟出窻裏落日
斜階上日影去遲遲節華咸在兹桃花紅若㸃柳葉亂
如絲絲條轉暮光影落暮隂長春燕雙雙舞春心處處
塲(塲字未詳馮氏校本作揚亦/為未愜以文義推之當作傷)酒滿心聊足萱枝愁不
忘
　　倡婦怨情十二韻
綺窻臨畫閣飛閣繞長廊風散同心草月送可憐光彷
彿簾中出妖麗特非常耻學秦羅髻羞為樓上妝散誕
披紅帔生情新約黄斜鐙入錦帳微烟出玉牀六安雙
瑇瑁八幅兩鴛鴦猶是别時許留致解心傷含涕坐度
日俄頃變炎凉玉關驅夜雪金氣落嚴霜飛狐驛使斷
交河川路長蕩子無消息朱脣徒自香
　　和徐録事見内人作卧具
密房寒日晩落照度窻邊紅簾遥不隔輕帷半巻懸方
知纎手製詎减縫裳妍龍刀横膝上畫尺墮衣前熨斗
金塗色簪管白牙纒(呉氏註曰簪當作箴禮/記婦事舅姑右佩箴管)衣裁合歡
襵文作鴛鴦連鍼用雙縫縷絮是八蠶綿香和麗丘蜜
麝吐中臺烟已入琉璃帳兼襍太華氊且共雕鑪暖非
同團扇捐更恐從軍别空牀徒自憐
　　戱贈麗人
麗妲與妖嬙(妲馮氏校本註一作姬葢據莊子毛嬙麗/姬之語案果用莊子此文不應麗姬書其)
(全名而毛嬙獨改一妖字此妲字正指妲己武帝戱作/詩有西妲慙芬芳句亦以西施妲己異代並稱六朝人)
(詩往往有此凑合語不足異也亦藝文類聚又作麗旦/或傳寫脱妲字之半或指鄭旦  未可知並附存之)
共拂可憐妝同安髻裏撥異作額間黄羅裠宜細簡畫
屧重髙牆含羞未上砌微笑出長廊取花争間鑷(間鑷/二字)
(未詳藝文類聚作寳鑷亦不甚可解/馮氏校本註一作問色義亦未愜)攀枝念蕋香但歌
聊一曲鳴絃未肯張自矜心所愛三十侍中郎
　　秋閨夜思
非關長信别詎是良人征九重忽不見萬恨滿心生夕
門掩魚鑰宵床悲畫屏迥月臨窻度(迥藝文類/聚作廻悞)吟蟲繞
砌鳴初霜隕細葉秋風驅亂螢(驅藝文類聚作吹義可/並存然驅字較有凋零)
(將盡/之意)故妝猶累日新衣襞未成(襞藝文類/聚作製)欲知妾不寐
城外擣衣聲(衣藝文類/聚作砧)
　　和湘東王名士悦傾城
美人稱絶世麗色比花叢(比藝文類/聚作譬)經居李城北(經宋/刻作)
(難今從藝/文類聚)來往宋家東教歌公主第學舞漢成宫多遊
淇水上(上藝文類/聚作曲)好在鳯樓中履髙疑上砌裾開特畏
風衫輕見跳脱珠槩雜青蟲垂絲繞帷幔落日度房櫳
妝窻隔柳色井水照桃紅非憐江浦佩(江浦藝文類/聚作交甫)羞
使春閨空
　　從頓蹔還城
漢渚水初緑江南草復黄日照蒲心暖風吹梅蕋香(蕋/藝)
(文類聚作枝/初學記作樹)征艫艤湯塹歸騎息金隍舞觀衣常襞(常/藝)
(文類聚初學/記並作恒)歌臺弦未張持此横行去誰念守空牀
　　詠人棄妾
昔時嬌玉歩含羞花燭邊豈言心愛斷銜啼私自憐常
見歡成怨(常見藝文類/聚作但覺)非關醜易妍獨鵠罷中路孤鸞
死鏡前
　　執筆戱書
舞女及燕姬倡樓復蕩婦參差大戾發摇曵小垂手釣
竿蜀國彈新城折楊柳玉案西王桃蠡桮石榴酒甲乙
羅帳異辛壬房户暉夜夜有明月時時憐更衣
　　艶歌曲(藝文類聚/作艶歌行)
雲楣桂成户飛棟杏為梁斜窻通蕋氣(蕋藝文類/聚作藥悞)細隙
引塵光(引宋刻作隱悞/今從藝文類聚)裁衣魏后尺汲水淮南牀青驪
暮當返(當返藝文類/聚作已及悞)預使羅裾香(裾樂府詩集作裠義/可兩通藝文類聚作)
(魂則字/之訛也)
　　怨詩
秋風與白團本自不相安新人及故愛意氣豈能寛黄
金肘後鈴白玉案前盤誰堪空對此還成無歳寒
　　擬沈隱侯夜夜曲
藹藹夜中霜何關向曉光(何樂府詩/集作河)枕啼常帯粉身眠
不著床蘭膏盡更益薰鑪滅復香但問愁多少便知夜
短長
　　七夕
秋期此時浹長夜徙河靈紫烟凌鳯羽奔光隨玉輧洛
陽疑劍氣成都怪客星天梭織來乆方逢今夜停
　　同劉諮議詠春雪
晩霞飛銀礫浮雲暗未開入池消不積(消宋刻作稍今/從藝文類聚)
因風墮復來(墮藝文類/聚作隨悞)思婦流黄素温姬玉鏡臺看花
言可挿定自非春梅
　　晩景出行
細樹含殘景春閨散晩香輕花髩邊墮微汗粉中光飛
鳬初罷曲啼烏忽度行羞令白日暮車騎欝相望
　　賦樂府得大垂手(古樂府作/呉均詩)
垂手忽苕苕飛燕掌中嬌羅衣恣風引(衣古樂/府作衫)輕帯任
情摇詎似長沙地促舞不囘腰
　　賦樂器名得箜篌
捩遲初挑吹弄急時催舞(時催文苑英/華作持摧悞)釧響逐絃鳴衫
囘半障柱(衫宋刻作私悞/今從藝文類聚)欲知心不平君看黛眉聚
　　詠舞
可憐初二八(初二八初學記作二八初藝文類聚/作稱二八文苑英華作二八物並悞)逐節
似飛鴻懸勝河陽伎闇與淮南同入行看履進(履文苑/英華作)
(復/悞)轉面望鬟空腕動苕華玉(苕初學記文苑/英華並作昭)袖隨如意
風(袖初學記文苑/英華並作衫)上客何湏起啼烏曲未終(曲未藝文/類聚作未)
(肯/悞)
　　春閨情
楊柳葉纎纎佳人嬾織縑正衣還向鏡迎春試舉簾摘
梅多繞樹覔燕好窺檐只言逐花草計較應非嫌
　　又三韻(案詩語似悼亡懐舊之詞疑簡文作傷美/人詩六韻之後復作此詩䝉前首而言之)
　　(故題曰又三韻選詩時取後一首而題則未改耳/呉氏註本誤以又字䝉上春閨又因詩有暮夜字)
　　(遂改曰詠/晩閨非也)
珠簾向暮下妖姿不可追花風暗裏覺蘭燭帳中飛何
時玉窻裏夜夜更縫衣
　　率爾為詠(此因戱調姬人而作故曰為詠為字本/讀去聲馮氏校本誤以為字為平聲遂)
　　(從别本改/成字非也)
借問仙將畫詎有此佳人傾城且傾國如雨復如神漢
后憐飛燕周王重姓申挾瑟曽逰趙吹簫屢入秦玉堦
偏望樹長廊毎逐春約黄出意巧纒絃用法新迎風時
引袖避日暫披巾踈花映鬟挿細佩繞衫身(身字/未詳)誰知
日欲暮含羞不自陳
　　美人晨妝
北牕向朝鏡(向朝藝文類/聚作朝向)錦帳復斜縈嬌羞不肯出猶
言妝未成散黛隨眉廣燕脂逐臉生試將持出衆定得
可憐名
　　賦得當壚(宋刻作賦得詠當壚詠字顯為誤衍今/删之馮氏校本作當壚曲案樂府襍歌)
　　(曲詞沈滿願亦有當壚曲明是古題而簡文分賦/得之故曰賦得葢作此詩時署題如是亦不必改)
　　(用樂府本題也/今仍從宋刻)
十五正團圓(團圓宋刻作團團/今從馮氏校本)流光滿上蘭當壚設夜
酒宿客解金鞍迎來挾瑟易(瑟樂府詩/集作琴悞)送别唱歌難(唱/宋)
(刻作但悞今/從樂府詩集)詎知心恨急翻令衣帯寛
　　林下伎(初學記作昭/明太子詩)
炎光向夕斂促宴臨前池(促文苑英華作徙義可兩存/初學記作從又徙字之誤)
泉將影相得(將宋刻作深今/從藝文類聚)花與面相宜篪聲如鳥哢
舞袂寫風枝(袂初學/記作袖)歡樂不知醉千秋常若斯
　　擬落日窻中坐(案謝朓贈王主簿詩第一首/作日落窻中坐此似倒書)
杏梁斜日照餘輝映美人開函脱寳釧向鏡理紈巾逰
魚動池葉舞鶴散堦塵空嗟千歳乆願得及陽春
　　美人觀畫
殿上圖神女宫裏出佳人(宫藝文類/聚作殿)可憐俱是畫誰能
辨偽真分明净眉眼一種細腰身所可持為異長有好
精神
　　孌童
孌童嬌麗質踐董復超瑕羽帳晨香滿珠簾夕漏賒翠
被含鴛色雕牀鏤象牙妙年同小史姝貌比朝霞袖裁
連璧錦箋織細橦花(箋字未詳疑當作/帴説文帴裠也)攬袴輕紅出囘
頭䨇髩斜嬾眼時含笑玉手乍攀花懐猜非後釣密愛
似前車足使燕姬妬彌令鄭女嗟
　　邵陵王綸代秋胡婦閨怨(藝文類聚作/梁元帝閨怨)
蕩子從遊宦思妾守房櫳塵鏡朝朝掩寒衾夜夜空(衾/藝)
(文類聚/作牀)若非新有悦何事乆西東知人相憶否淚盡夢
啼中
　　車中見美人
關情非眉眼軟媚著腰肢語笑能嬌媄行歩絶逶迤空
中自迷惑渠旁㑹不知懸念猶如此得時應若為
　　代舊姬有怨(藝文類聚亦/作元帝詩)
寧為萬里别乍此死生離(此藝文類/聚作作悞)那堪眼前見故愛
逐新移未展春花落(花宋刻作光與落字/不應今從藝文類聚)遽被秋風吹
(秋藝文類/聚作凉)怨黛舒還斂啼妝拭更垂(更藝文類/聚作復)誰能巧
為賦黄金妾不貲(不宋刻作自悞/今從藝文類聚)
　　湘東王繹登顔園故閣
髙樓三五夜流影入丹墀先時留上客夫婿美容姿(美/容)
(姿呉氏註本作芙/蓉姿未詳所本)妝成理蟬髩笑罷斂蛾眉(蛾宋刻/作娥悞)衣
香知歩近釧動覺行遲如何舞館樂翻見歌梁悲猶懸
北窻幌未巻南軒帷寂寂空郊暮非復少年時
　　戱作艶詩
入堂值小婦出門逢故夫含詞未及吐絞袖且峙􁹩摇
兹扇似月掩此淚如珠今懐固無已故情今有餘
　　夜逰栢齋
燭暗行人静簾開雲影入風細雨聲遲夜短更籌急能
下班姬淚復使倡樓泣况此客逰人中宵空佇立
　　和劉上黄(初學記作元帝春日詩疑本作和/劉上黄春日宋刻誤脱兩字耳)
新鶯隱葉囀新燕向窻飛柳絮時依酒梅花乍入衣(柳/絮)
(時不應有梅/花梅字疑誤)玉珂逐風度金鞍映日輝無令春色晩獨
望行人歸
　　詠晩棲烏
日暮連翩飛俱向上林棲風多前歸駛(歸藝文類聚文/苑英華並作鳥)
雲暗後羣迷路逺聲難徹飛斜行未齊應從故鄉返幾
過入蘭閨借問倡樓妾何如蕩子妻(妻藝文類聚文/苑英華作啼悞)
　　寒宵三韻(藝文類聚/作寒□)
烏鵲夜南飛良人行未歸池水浮明月寒風送擣衣願
織廻文錦因風寄武威
　　詠秋夜
秋夜九重空蕩子怨房櫳(蕩子二字未詳/疑為蕩婦之誤)燈光入綺帷
簾影進屏風金徽調玉軫兹夕撫離鴻
　　武陵王紀同蕭長史看妓(初學記作劉孝綽/同武陵王看妓詩)
燕姬奏妙舞鄭女發清歌囘羞出慢臉送態入顰蛾(入/初)
(學記/作表)寧殊值行雨(值初學記作過/葢遇字之誤)詎减見凌波想君愁
日暮(暮初學/記作落)應羡魯陽戈
　　和湘東王夜夢應令
昨夜夢君歸賤妾下鳴機懸知君意薄(懸藝文類聚作/極然後村詩話)
(亦作/懸)不着去時衣故言如夢裏賴得雁書飛
　　曉思
晨禽争學囀朝花亂欲開爐烟入斗帳屏風隱鏡臺紅
妝隨淚盡蕩子何時囘
　　閨妾寄征人
斂色金星聚縈悲玉筯流願君看海氣憶妾上髙樓(宋/刻)
(原註目作三首此首疑衍獨案此書體例凡五言二韻/之詩俱入第十巻中不應  此巻入此首葢亦如沈約)
(八詠之六為/後人附入耳)
　　(右第七巻皆蕭氏父子兄弟之詩證以諸書往往一/詩而彼此互見然孝穆編當代諸王之詩不應有)
　　(誤諸書傳/寫自訛耳)
　
　
　
　
　
　
　玉臺新詠考異巻七
欽定四庫全書
　玉臺新詠考異巻八
　　　　　　　　　　姚安府知府紀容舒撰
　　蕭子顯樂府二首
大明上苕苕陽城射凌霄光照窻中婦絶世同阿嬌明
鏡盤龍刻簪羽鳯凰雕逶迤梁家髻(逶迤疑作倭墮後/漢書梁冀妻孫壽)
(作墮馬髻古今注倭/墮髻墮馬之遺制也)冉弱楚宫腰輕紈雜重錦薄縠間
飛綃三六前年暮四五今年朝蠶園拾芳繭(藝文類聚/樂府詩集)
(並作蠶籠拾芳翠誤蠶/應稱箔不應稱籠也)桑陌采柔條出入東城里上下
洛西橋忽逢車馬客飛葢動襜軺单衣鼠毛織寳劍羊
頭銷丈夫疲應對御者輟銜鑣柱間徒脉脉垣上㡬翹
翹女本西家宿君自上宫要漢馬三萬疋夫壻仕嫖姚
鞶囊虎頭綬左珥鳬盧貂横吹龍鍾管奏鼓象牙簫十
五張内侍十八賈登朝皆笑顔郎老盡訝董公超
　　　日出東南隅行
邯鄲蹔輟舞(邯鄲藝文類聚作章丹案太平御覧五百/六十八引夏仲御别傳曰女巫章丹陳珠)
(二人妍姿冶媚清/歌妙舞狀若飛仙)巴姬請罷絃佳人淇洧上(上藝文類/聚作出)
艶趙復傾燕繁穠既為李照水亦成蓮朝沽成都酒暝
數河間錢餘光幸未借(此句未詳借藝文/類聚作惜亦未詳)蘭膏徒自煎
　　　代樂府美女篇
　　王筠和呉主簿六首
日照鴛鴦殿萍生雁鶩池逰塵隨影入弱柳帯風垂青
骹逐黄口(骹馮氏校本作鶻案西京賦青骹摯於鞲下/注青骹鷹青脛者馮氏葢未考而誤改之)
獨鶴慘羈䳄同衾逺遊説結愛乆生離於今方溘死寧
湏萱草枝
菤葹心未發蘼蕪葉欲齊春蠶方曵緒新燕正銜泥野
雉呼雌雊庭禽挾子棲從君客梁後方晝掩春閨山川
隔道里芳草徒萋萋
　　　春月二首
九重依夜管(此句/未詳)四壁慘無輝招摇顧西落烏鵲向東
飛流螢漸收火絡緯欲催機爾時思錦字持製行人衣
所望丹心逹嘉客儻能歸
露華初泥泥桂枝行梀梀殺氣下重軒輕隂滿四屋别
寵増修夜逺征悲獨宿愁縈翠羽眉淚滿横波目長門
絶往來(長門字/疑誤)含情空杼軸
　　　秋夜二首
落日照紅妝挾瑟當窻牖寧復歌蘼蕪惟聞嘆楊柳結
好在同心離别由衆口徒設露葵羮誰酌蘭英酒㑹日
杳無期蕣華安得乆
相思不安席聊至狹邪東愁眉倣戚里髙髻學城中雙
眉偏照日(呉氏注曰眉當作楣竊疑/當作扉古詩涕下沾䨇扉)獨蕊好縈風自陳
心所想獻賦甘泉宫傳聞方鼎食詎意春閨中
　　　逰望二首
　　劉孝綽遥見鄰舟主人投一物衆姬争之有客請
　　余為詠
河流既浼浼河鳥復關關落花浮浦出飛雉度洲還(洲/宋)
(刻作州悞今/從藝文類聚)此日倡家女(此藝文類/聚作是)競嬌桃李顔良人
惜美珥欲以代芳菅新縑疑故素盛趙蔑衰班曵綃争
掩縠(争宋刻作事悞/今從藝文類聚)摇佩奮鳴環(奮宋刻作奪悞/今從藝文類聚)客心
空振蕩髙枝不可攀(髙藝文類/聚作喬)
　　淇上人戯蕩子婦示行事一首(此題諸本不同或/作淇上戯蕩子婦)
　　(或作淇上戯蕩子婦示行事惟宋刻作淇上人戯/蕩子婦示行事案孝綽終始南朝無縁逺逰淇上)
　　(疑代擬淇上人之詞而示行事三字中有訛脱後/人求其説而不得遂删此三字輾轉傳寫又併人)
　　(字脱去之遂似孝綽自述桑中/之遇耳今仍從宋刻以存其舊)
桑中始奕奕淇上未湯湯美人要雜佩上客誘明璫日
闇人聲静微歩出蘭房露葵不待勸鳴琴無暇張翠釵
挂已落羅衣拂更香如何嫁蕩子春夜守空牀不見青
絲騎徒勞紅粉妝(不藝文類/聚作未)
　　賦得照棊燭刻五分成(宋刻賦字下誤衍一/詠字據初學記删)
南皮弦吹罷終奕且留賔日下房櫳暗華燭命佳人側
光照全局囘花半隱身不辭纎手倦(不初學記作莫按/末二句乃代秉燭)
(者意中語如作莫字即與下句羞字/不貫  倦宋刻作巻悞今從初學記)羞令夜向晨
　　夜聽妓賦得烏夜啼
鵾絃且輟弄鶴操暫停徽别有啼烏曲東西相背飛(相/背)
(藝文類聚/作各自)倡人怨獨守蕩子逰未歸(逰藝文類聚作猶/文苑英華作殊)
若逢生離唱(若逢藝文類聚作忽聞似不及若逢二字/之愜適今仍從宋刻唱宋刻作曲與第三)
(句複今從/藝文類聚)長夜泣羅衣(長藝文類/聚作中)
　　賦得遺所思
遺簪雕瑇瑁贈綺織鴛鴦未若華滋樹交枝蕩子房别
前秋已落别後春更芳所思不可寄惟憐盈袖香
　　劉遵繁華應令
可憐周小童微笑摘蘭叢鮮膚勝粉白慢臉若桃紅(慢/藝)
(文類聚/作􁀙)挾彈雕陵下垂釣蓮葉東腕動飄香麝衣輕任
好風幸承拂枕選得奉畫堂中(得藝文類/聚作侍)金屏障翠被
藍帊覆薰籠(藝文類聚無金屏/二句葢類書節本)本知傷輕薄(知宋刻作/欲悞今從)
(藝文/類聚)含詞羞自通翦袖恩雖重殘桃愛未終蛾眉詎湏
嫉新妝遞入宫(妝遞藝文類/聚作姬近)
　　從頓還城應令
漢水深難渡深潭見底清錦笮繫鳬舸珠竿懸翠旍鳴
笳芳樹曲流唱采蓮聲神逰不停駕日暮返連營寧顧
空房裏堦上緑菭生
　　王訓奉和率爾有詠(有詠據簡文詩/題當作為詠)
殿内多仙女從來難比方别有當窻艶復是可憐妝學
舞勝飛燕染粉薄南陽散黄分黛色薰衣雜棗香簡釵
新輾翠試履逆填牆一朝恃容色非復守空房君恩若
可恃願作雙鴛鴦
　　庾肩吾詠得有所思
佳期竟不歸(竟文苑英/華作杳)春物作芳菲拂匣看離扇開箱
見别衣井桐生未合宫槐巻復稀不及銜泥燕從來相
逐飛
　　詠美人看畫應令(美人下宋刻誤衍一/自字據藝文類聚删)
欲知畫能巧喚取真來映並出似分身相看如照鏡安
釵等周密著領俱周正不解平城圍誰與丹青競
　　賦得横吹曲長安道
桂宫連複道(連藝文類/聚作延)黄山開廣路逺聽平陵鐘遥識
新豐樹合殿生光采離宫起烟霧日落歌吹還(歌吹藝/文類聚)
(作唱/歌悞)塵飛車馬度
　　南苑還看人
春花競玉顔俱折復俱攀細腰宜窄衣長釵巧挾鬟(挾/藝)
(文類聚/作扶悞)洛橋初度燭青門欲上關中人應有望上客莫
前還
　　送别於建興苑相逢
相逢小苑北停車問苑中梅新雜柳故粉白映綸紅去
影背斜日香衣臨上風雲流堦漸黒氷開池半通去馬
船難駐啼烏曲未終惓然從此别車西馬復東
　　和湘東王二首
征人别未乆(未藝文類/聚作來)年芳復臨牖燭下夜縫衣春寒
偏着手願及歸飛雁因書寄髙柳
　　　應令春宵
隣雞聲已傳愁人竟不眠月光侵曙後霜明落曉前縈
鬟起照鏡誰忍挿花鈿(挿藝文類聚作槧不可解然庾/肩吾長安有狹邪行亦曰小婦)
(多妖艶當鈿槧石榴或六/朝有此方言附存俟考)
　　　應令冬曉
　　劉孝威侍宴賦得龍沙宵月明
鵲飛空繞樹月輪殊未圓嫦娥望不出桂枝猶隱殘落
照移樓影浮光動塹瀾櫪馬悲羌吹城烏啼塞寒傳聞
機杼妾愁余衣服单當秋終已脆(呉氏註曰終當作絲/簡文帝妾薄命篇縫)
(針脆故/絲可證)銜啼織復難斂眉雖不樂舞劍强為歡請謝函
關吏行當泥一丸
　　奉和湘東王應令冬曉
妾家邊洛城慣識曉鐘聲鐘聲猶未盡漢使報應行天
寒硯水凍心悲書不成
　　鄀縣遇見人織率爾寄婦(鄀藝文類聚作郄按鄀/縣楚地見左傳注郄乃)
　　(晉邑不以縣名孝威歴任南朝無縁北渉/作郄為悞又題首有在字則義可兩存)
妖姬含怨情織素起秋聲度梭環玉動踏躡佩珠鳴(鳴/藝)
(文類聚/作明)經稀疑杼澁緯斷恨絲輕葡萄始欲罷鴛鴦猶
未成雲棟共徘徊紗窻相向開窻踈眉語度紗輕眼笑
來朧朧隔淺紗的的見妝華鏤玉同心藕列寳連枝花
(列藝文類/聚作襍)紅衫向後結(衫藝文類/聚作巾)金簪臨髩斜機頂挂
流蘇機旁垂結珠青絲引伏兎黄金繞鹿盧艶彩裾邊
出芳脂口上渝百城交問遺(遺宋刻作道殊無意義案/古詞有所思曰何用問遺)
(君䨇珠瑇瑁簪作問遺於/文為愜故從藝文類聚)五馬共歭􁹩直為閨中人守
故不要新夢啼漬花枕覺淚濕羅巾獨眠真自難重衾
猶覺寒愈憶凝脂暖彌想横陳歡(藝文類聚愈作女暖/作緩陳作塵並悞)
行驅金絡騎歸就城南端城南稍有期(城南藝文類/聚作南端悞)想
子亦勞思羅襦乆應罷花釵堪更治新妝莫㸃黛(莫藝/文類)
(聚作/不悞)余還自畫眉
　　徐君蒨共内人夜坐守歳
歡多情未極賞至莫停杯酒中挑喜子㯶裏覔楊梅簾
開風入帳燭盡炭成灰勿疑髩釵重為待曉光來
　　初春携内人行戯
梳飾多今世衣着一時新草短猶通屧梅香漸著人樹
斜牽錦帔風横入紅輪滿酌蘭英酒對此得娯神
　　鮑泉南苑看逰者
洛陽小苑地車馬盛經過縁溝駐行幰傍柳轉鳴珂履
髙全響佩(全宋刻作含悞/今從呉氏註本)襪輕半隱羅浮雲無處所何
用轉横波
　　落日看還
妖姬競早春上苑逐名辰(辰藝文類/聚作臣悞)菭輕變水色霞濃
掩日輪雕甍斜落景畫扇拂逰塵衣香遥已度衫紅逺
更新誰家蕩舟妾何處織縑人
　　劉緩敬酬劉長史詠名士悦傾城
不信巫山女不信洛川神何關别有物還是傾城人經
共陳王戯曽與宋家鄰未嫁先名玉來時本姓秦粉光
猶似面朱色不勝脣遥見疑花發聞香知異春釵長逐
鬟髲袾小稱腰身(藝文類聚無釵長/二句葢類書節本)夜夜言嬌盡日日
態還新工傾荀奉倩能迷石季倫上客徒留目不見正
横陳
　　雜詠和湘東王三首
别後春池異荷盡欲生氷箱中剪刀冷臺上面脂凝纎
腰轉無力寒衣恐不勝(恐藝文類/聚作怨悞)
　　　寒閨
樓上起秋風絶望秋閨中燭溜花行滿香然籨欲空徒
交兩行淚俱浮妝上紅
　　　秋夜
不堪寒夜乆夜夜守空牀衣裾逐坐襵釵影近鐙長無
憐四幅錦何須辟惡香
　　　冬宵
　　鄧鏗和隂凉州雜怨
别離雖未乆遂如長别離(首二句藝文類聚作暫/别猶添恨何忍别經時)叢桂
頻銷葉庭樹㡬攀枝君言妾貌改妾畏君心移終湏一
相見倂得兩相知(相知藝文類/聚作心知)
　　奉和夜聽伎聲(案詩語似觀伎/之作疑題有悞)
華燭似明月鬟影勝飛橋伎兒齊鄭舞争妍學楚腰新
歌自作曲舊瑟不湏調衆中俱不笑坐上莫相撩
　　甄固奉和世子春情
昨晩褰簾望初逢雙燕歸今朝見桃李不啻數花飛已
愁春欲度(已宋刻作以葢古書以字/多作㠯因傳寫成以耳)無復寄芳菲
　　庾信奉和詠舞
洞房花燭明燕餘雙舞輕頓履隨踈節(隨踈藝文類/聚作踈隨悞)低
鬟逐上聲歩轉行初進(歩宋刻作半初學記作/伴並悞今從藝文類聚)衫飄曲
未成(衫飄宋刻作飄衫/悞今從藝文類聚)鸞囘鏡欲滿鶴顧市應傾已曽
天上學詎似世中生(似藝文類聚作是義可兩存文苑/英華作見悞  世初學記文苑英)
(華並作/地悞)
　　七夕(此詩今本開府集不載葢今本/乃蒐輯而成編録者偶遺之耳)
牽牛遥映水織女正登車星橋通漢使機石逐仙查隔
河相望近經秋離别賒愁將今日恨復作明年花
　　和何僕射還宅懐故
紫閣旦朝罷中臺夕奏稀(夕宋刻作文今/從馮氏校本註)無復千金笑
徒勞五日歸歩檐朝未埽蘭房晝掩扉菭生理曲處網
積囘文機故瑟餘絃斷歌梁秋燕飛朝雲誰可望夜帳
定難依願憑甘露入方假慧燈輝寧知洛城晩還淚獨
沾衣
　　劉邈萬山見采桑人
倡妾不勝愁結束下青樓逐伴西蠶路(西蠶馮氏校本/註作西域悞按)
(隋書禮志韋昭有西蠶/頌葢古蠶宫在西郊也)相携東陌頭(東藝文類/聚作南)葉盡時
移樹枝髙乍易鈎(乍樂府詩/集作任悞)絲繩挂且脱(挂樂府詩/集作提)金
籠寫復收蠶饑日已暮(暮藝文類/聚作晩)詎為使君留(詎樂府/詩集作)
(誰/誤)
　　見人織聊為之詠(藝文類聚作徐陵詠織婦詩案/此書孝穆所編於自作不應悞)
　　(署葢藝文/類聚誤也)
纎纎運玉指脉脉正蛾眉振躡開交縷停梭續斷絲檐
花照初日(檐花照初日藝文類/聚作檐前初月照)洞户未垂帷弄機行掩
淚翻令織素遲(翻藝文類/聚作彌)
　　秋閨
螢飛綺窻外妾思霍將軍鐙前量獸錦檐下織花紋墜
露如輕雨長河似薄雲秋還百種事衣成未暇薰
　　鼓吹曲　折楊柳
髙樓十載别楊柳擢絲枝摘葉驚開駛攀條恨乆離年
年阻音信月月減容儀春來誰不望相思君自知(君字/於義)
(難通疑為/各字之悞)
　　紀少瑜建興苑
丹陵抱天邑紫淵更上林銀臺懸百仞玉樹起千尋水
流冠葢影風揚鼓吹音歭􁹩憐拾翠顧歩惜遺簪日落
庭花轉方幰屢移隂終言樂未極不道愛黄金
　　擬呉均體應教
庭樹發春暉逰人競下機郤匣擎歌扇開箱擇舞衣桑
萎不復惜看光遽將夕自有專城居空持迷上客
　　春日
愁人試出牖春色定無窮參差依網日澹蕩入簾風落
花還繞樹輕飛去隱空徒令玉筯迹雙垂明鏡中
　　聞人蒨春日(按元和姓纂曰梁有聞人蒨/詩載玉臺集所言與此本合)
髙臺動春色清池照日華緑葵向光轉翠柳逐風斜林
有驚心鳥園多奪目花相與咸知節歎子獨離家行人
今不返何勞空折麻(藝文類聚初學記文苑英華/並無末二句疑後來所删)
　　徐孝穆走筆戯書應令(孝穆編歴代之詩不應自/牧已作疑自此以下皆後)
　　(人所附入如前徐悱婦及武陵王諸作然此書乃/奉簡文之命而作或當時愛重其文使自編入如)
　　(太平廣記之收徐鉉稽神録又或自喜其文偶以/入選如芮挺章之國秀集尚均為事理所有惟無)
　　(所避忌而變例書字其義難明寒山趙氏以為其/子姓所書案文選任彦昇上蕭太傳固辭奪禮啓)
　　(内昉啓一本作君啓吕向註曰昉家集諱其名但/曰君撰者因而録之又文苑英華載孝穆諸書亦)
　　(稱孤子徐君與吕向之説合疑其家錄本之時既/諱其名而雜列於古今作者之中又不可署曰徐)
　　(君因變例書字考顔氏家訓北朝人名字並諱南/朝人諱名不諱字趙氏所説似非盡無據也年湮)
　　(世逺考證為難疑以/傳疑姑仍宋刻書之)
此日乍殷勤相嫌不如春今宵花燭淚不是夜迎人舞
席秋來巻歌筵無數塵曽經新代故那惡故迎新片月
窺花簟輕寒入帔巾秋來應瘦盡偏自着腰身
　　奉和詠舞
十五屬平陽因來入建章主家能教舞城中巧畫妝(畫/宋)
(刻作旦悞今/從藝文類聚)低鬟向綺席舉袖拂花黄燭送窻邊影衫
傳篋裏香(篋宋刻作鉿按廣雅鉿鋌也於舞衫無渉文/苑英華注集作鈴尤悞此必篋訛為袷袷訛)
(為鉿鉿又訛為鈴/耳今從藝文類聚)當關好留客(關藝文類聚作由義同/初學記作延文苑英華)
(作筵葢因誤以當關為司閽而改為筵字又傳寫脱去/半字遂轉為延於下句故作二字殊不相應今仍從宋)
(刻/)故作舞衣長(長文苑英華/註集作裳悞)
　　和王舍人送客未還閨中有望
倡人歌吹罷對鏡覽紅顔拭粉留花勝除釵作小鬟綺
鐙停不滅髙扉掩未關良人在何處惟見月光還
　　為羊兖州家人答餉鏡
信來贈寳鏡亭亭似圓月鏡乆自愈明人乆情愈歇(二/愈)
(字宋刻並/作踰悞)取鏡挂空臺于今莫復開不見孤鸞鳥亡魂
何處來
　　呉孜春閨怨
玉關音使斷借問不相諳春光太無意窺窻來見參乆
與光音絶(音字未詳/疑當作景)忽見日東南柳枝皆嬲燕桑葉復
催蠶物色頓如此孀居自不堪
　　湯僧濟詠渫井得金釵(太平御覧作陽濟葢傳寫/脱悞初學記亦作湯僧濟)
　　(文渫初學記作深案説/  渫訓治井作深無義)
昔日倡家女摘花露井邊摘花還自挿(挿初學記太平/御覧並作比)
照井還自憐(照井初學記太平/御覧並作挿映)窺窺終不罷(罷太平御/覧作已)
笑笑自成妍寳釵於此落從來不憶年(不憶初學記太/平御覧並作非)
(一/)翠羽成泥去金色尚如先此人今不在此物今空傳
　　徐悱妻劉氏和媫妤怨(令嫻已見六巻此巻不應/重出案樂府詩集此首及)
　　(下一首均作王叔英妻玉臺舊本亦必如是後人/因藝文類聚載此首為徐悱妻遂改題此首為令)
　　(嫻而未檢前/之己見耳)
日落應門閉愁思百端生况復昭陽近傳聞歌吹聲寵
移終不恨(終藝文類/聚作真悞)讒枉太無情只言争分理非妬舞
腰輕(妬樂府詩/集作獨悞)
　　王叔英妻劉氏和昭君怨
一生竟何定萬事良難保(良文苑英/華作最悞)丹青失舊圖匣玉
成秋草(匣玉宋刻作玉匣按石崇王明君詞昔為匣中/玉今為糞上英朝華不足歡甘與秋草併則玉)
(匣為悞今從/藝文類聚)相接辭關淚(相接文苑英華作/想妾悞今仍宋刻)至今猶未
燥漢使汝南還(諸本並作汝南於義無取按漢書稱幕/南無王庭而注謂幕即漢字此漢南之)
(訛/也)殷勤為人道
　
　
　
　
　
　
　
　
　
　
　
　
　
　
　
　玉臺新詠考異巻八
欽定四庫全書
　玉䑓新詠考異巻九
　　　　　　　　　　姚安府知府紀容舒撰
　　歌詞二首(此二首藝文類聚亦並作古詞然核其/時代不應在越人歌之前按文苑英華)
　　(載前一首為梁武帝作樂府詩集載後一首亦為/梁武帝作疑此二詩本署武帝序在簡文之前後)
　　(人因蓺文類聚之文改為古詞升之巻端而偶忘/越人歌等之尤古耳觀前八巻五言詩及第十巻)
　　(五言小詩均以梁武列簡文前獨此巻歌詞有簡/文而無梁武其為改竄移掇痕迹顯然可觀也)
東飛伯勞西飛燕黄姑織女時相見(李義山燕詩有去/應逢阿母句自註)
(引古詞東飛伯勞西飛燕黄姑阿母時相見則織女字/當作阿母然黄姑織女義取相望阿母則於義似無所)
(取桂華馮馮庾子山誤讀漢書弋者何慕張曲江訛記/法言名流涉筆不必定無疎舛義山或偶然失記耳)
誰家女兒對門居開顔發艶照里閭南窻北牖挂明光
(宋刻及蓺文類聚並顔作華艶作色今從文苑英華及/古樂府  挂明光文苑英華古樂府並作桂月光按此)
(即珊瑚挂鏡爛生光意作桂月/無義蓺文類聚亦與宋刻同)羅帷綺帳脂粉香女兒
年幾十五六窈窕無雙美如玉三春已暮花從風空留
可憐與誰同(與誰文苑英華古/樂府並作誰與)
河中之水向東流洛陽女兒名莫愁莫愁十三能織綺
十四采桑南陌頭(南蓺文類/聚作東)十五嫁為盧家婦十六生
兒字阿侯盧家蘭室桂為梁中有鬰金蘇合香頭上金
釵十二行足下絲履五文章珊瑚挂鏡爛生光平頭奴
子提履箱人生富貴何所望恨不早嫁東家王(早嫁宋/刻作嫁)
(與今從/古樂府)
　　越人歌一首(併序/)
　　　楚卾君子脩者(子脩説苑/作子晢)乗青翰之舟張翠羽
　　　之葢榜栧越人悦之櫂檝而越歌以感卾君歡
　　　然舉繡被而覆之其詞曰
今夕何夕搴舟中流今日何日與王子同舟山有木兮
木有枝心悦君兮君不知(説苑載此歌曰今夕何夕兮/搴洲中流今日何日兮得與)
(王子同舟䝉羞被好兮不訿詬耻心幾煩而不絶兮得/知王子山有木兮木有枝心悦君兮君不知與此所載)
(互異然古籍流傳是不一本介之推龍蛇之歌史記與/呂氏春秋説苑新序各殊接輿之歌論語與莊子互異)
(滄浪之歌孟子與文子不同六朝人所見之書隋志所/著録者今已十不存一苟其文從字順義可並通即不)
(能㫁其/必悞也)
　　司馬相如琴歌二首(併序/)
　　　司馬相如遊臨卭富人卓王孫有女文君新寡
　　　竊於壁間窺之相如鼓琴歌挑之曰
鳯兮鳯兮歸故鄉遨遊四海求其皇(求其太平御/覧作索我)時未
通遇無所將(通遇太平御/覧作遇兮)何悟今夕升斯堂(升宋刻作/昇悞今從)
(蓺文/類聚)有豔淑女在此方(方太平御/覧作房)室邇人遐毒我膓(毒/宋)
(刻作獨悞今/從樂府詩集)何縁交頸為鴛鴦(樂府詩集此句下有胡/頡頏兮共翺翔一句于)
(文為複宋刻無之/太平御覧亦無之)
皇兮皇兮從我栖得託孳尾永為妃交情通體心和諧
中夜相從知者誰雙興俱起翻髙飛無感我思使余悲
　　烏孫公主歌詩一首(併序/)
　　　漢武元封中以江都王女細君為公主嫁與烏
　　　孫昆彌至國而自治宫室(宫室宋刻作室/宫據漢書改)嵗時
　　　一再㑹言語不通公主悲愁自作歌曰
吾家嫁我兮天一方逺托異國兮烏孫王穹廬為室兮
氊為墻以肉為食兮酪為漿居常土思兮心内傷願為
黄鵠兮還故鄉(吾家下宋刻有之字以肉為食宋刻無/以字居常土思宋刻作常思漢土願為)
(黄鵠宋刻作願為飛黄鵠又蓺文類聚所載逺託句居/常句俱無兮字土思作思土肉字上亦無以字按此歌)
(出漢書西域傳正史所載當以為據/諸本葢傳冩訛異今並從漢書改正)
　　漢成帝時童謡歌二首(併序/)
　　　漢成帝趙皇后名飛燕寵幸冠於後宫常從帝
　　　出入時富平侯張放亦稱佞幸為期門之遊故
　　　歌云張公子時相見也飛燕驕妒(驕宋刻/悞作嬌)成帝
　　　無子故云啄皇孫華而不實王莽自云代漢者
　　　德土色尚黄故云黄雀飛燕竟以廢死故為人
　　　所憐者也
燕燕尾涏涏(案涏涏宋刻作殿殿葢以音近而誤今據/漢書改正近本漢書作涎涎又以形似而)
(訛/矣)張公子時相見木門倉琅根(琅宋刻悞作狼/今從漢書改)燕飛來
啄皇孫
桂樹花不實黄雀巢其顚昔為人所羡今為人所憐(按/漢)
(書五行志前一首啄皇孫句下有皇孫死燕啄失二句/後一首桂樹華不實句上有邪徑敗良田讒口亂善人)
(二句宋刻皆無之然孝穆所列小序毎句各為訓釋而/不及此四句似乎孝穆原本即以刪節非傳冩脱漏今)
(仍從宋刻所/載以存其舊)
　　漢桓帝時童謡歌二首
小麥青青大麥枯誰當穫者婦與姑丈夫何在西擊胡
吏買馬君具車請為諸君鼔嚨胡
城上烏尾畢逋公為吏子為徒一徒死百乗車車班班
入河間河間姹女工數錢以錢為室金為堂石上慊慊
舂黄粱梁下有懸鼓(按上句梁字從米下句/梁字從木諸本多淆)我欲擊之
丞相怒(宋刻子作兒入作至河間姹女上亦有一至字/錢為室上無以字慊慊舂黄梁作舂膴梁梁下)
(作膴粱之下蓺文類聚子亦作兒班班作班蘭入亦作/至河間下不叠河間二字以錢為室四字作銀為室石)
(上慊慊作户上膴膴梁下有懸鼔句無梁字懸字按此/謡載續漢書五行志司馬彪隨文詮釋劉昭復加推衍)
(一字一句俱有意義其宋刻及蓺文類聚所載/頗為格格難通恐傳冩有訛今從續漢志改正)
　　張衡四愁詩四首(按文苑載此四詩前有平子自/叙所謂依屈原以美人為君子)
　　(以珍寳為仁義以水深雪雰為小人思以道術相/報貽於時君而懼讒邪不得以通者正作者之本)
　　(意孝穆獨刪去之葢此集所録皆裠裾脂粉之詞/可偹艶體之用其非艷體而見收者亦必篇中字)
　　(句有涉閨幃故一巻漢時童謡以廣眉半額字而/錄三巻陸機緩聲歌以宓妃等字而録陶潜擬古)
　　(以美人酣歌字而録五巻何遜贈魚司馬詩以歌/黛舞腰字而録以及此巻漢謡四首其二以趙飛)
　　(燕張放而録其二以丈夫何在及姹女數錢二語/而録晋謡一首以女子千妖字而録其意㫖皆可)
　　(逆推此四詩之見録亦以美人贈報等語若存其/本序則與艶體為不倫故刪去以就此書之例非)
　　(遺漏也呉氏本從文選/補入殊非孝穆之本㫖)
一思曰我所思兮在太山欲徃從之梁甫艱側身東望
涕沾翰美人贈我金錯刀何以報之英瓊瑶路逺莫致
倚逍遥何為懐憂心煩勞
二思曰我所思兮在桂林欲往從之湘水深側身南望
涕沾襟美人贈我金琅玕(金宋刻及五臣文選註本並/作琹今從李善文選註本)
何以報之雙玉盤路逺莫致倚惆悵何為懐憂心煩怏
三思曰我所思兮在漢陽欲往從之隴坂長側身西望
涕沾裳美人贈我貂襜褕(太平御覧氍㲣部引張衡四/愁詩曰美人贈我氈氍㲣以)
(韻推之當在此首然諸本/並作貂襜䄖疑御覧悞也)何以報之明月珠路逺莫致
倚歭􁹩何為懐憂心煩紆
四思曰我所思兮在雁門欲往從之雪紛紛側身北望
涕沾巾美人贈我錦繡段何以報之青玉案路逺莫致
倚増嘆何為懐憂心煩惋
　　秦嘉贈婦詩一首(宋刻原/註四言)
曖曖白日引曜西傾啾啾雞雀(雀可云赴楹鷄不可云/赴楹鷄字疑悞然潘岳)
(寡婦賦曰雀羣飛而赴楹兮鷄登栖/而斂翼李善注引此詩亦作鷄雀)羣飛赴楹皎皎明
月煌煌列星嚴霜悽愴飛雪覆庭寂寂獨居寥寥空室
(室字與燭字不/諧疑當作屋)飄飄帷帳熒熒華燭爾不是居帷帳何
施爾不是照華燭何為
　　魏文帝樂府燕歌行二首
秋風蕭瑟天氣凉草木摇落露為霜羣燕辭歸雁南翔
(雁樂府詩/集作鵠悞)念君客遊多思腸(君樂府詩/集作吾悞)慊慊思婦戀故
鄉君何掩㽞寄他方(君何蓺文類/聚作何為)賤妾煢煢守空房憂
來思君不可忘(不可樂府詩/集作不敢)不覺淚下沾衣裳援琴鳴
絃發清商短歌微吟不能長明月皎皎照我床星漢西
流夜未央牽牛織女遥相望爾獨何辜限河梁(辜宋刻/作幸悞)
(今從/文選)
别日何易㑹日難山川遥逺路漫漫鬰陶思君未敢言
寄聲浮雲往不還涕零雨面毁容顔誰能懐憂獨不歎
展詩清歌聊自寛樂往哀來摧肺肝耿耿伏枕不能眠
披衣出户步東西(馮氏校本注西一作偏由不知西古/音先而摭左傳臆改之以就後世聲)
(律/也)仰看星月觀雲間(看晉樂所歌作載按入樂之詞率/皆増損本不足以為據然此句看)
(與觀複殊乖句格疑戴字乃其/本文而看字為傳冩訛舛也)飛鳥晨鳴聲可憐㽞連
顧懐不能存
　　曹植樂府妾薄命行一首(宋刻原/註六言)
日既逝矣西藏(日既逝矣宋刻作日月既逝按日夕不/當兼言月藏葢分為二篇時所改今從)
(蓺文/類聚)更㑹蘭室洞房華鐙步障舒光(步障蓺文類/聚作先置悞)皎若
日出榑桑促樽合坐行觴主人起舞娑盤能者冗觸别
端(此句/未詳)騰觚飛爵闌干同量等色齊顔任意交属所歡
朱顔發外形蘭(形蘭二/字未詳)袖隨禮容極情妙舞僊僊體輕
(妙蓺文類/聚作屡)裳解履遺絶纓(裳解蓺文類/聚作解裳)俛俯笑喧無呈
(呈字未詳疑當作/程程節度限制也)覧持佳人玉顔齊接金爵翠盤(接蓺/文類)
(聚作/舉)手形羅袖良難腕弱不勝珠環御巾裛粉君旁(裛/粉)
(太平御覧/作粉於悞)中有霍納都梁鷄舌五味雜香進者何人齊
姜恩重愛深難忘名筵親好宴私但歌桮來何遲客賦
既醉言歸主人稱露未晞(蓺文類聚載此篇前有携玉/手喜同車北上雲閣飛除鈞)
(臺蹇産清虚池塘靈沼可娛仰汎龍舟緑波俯擢神草/枝柯想被宓妃洛河退詠漢女湘娥八句樂府詩集則)
(分前八句自為一篇按前八句文似未畢而此首既逝/更會二字亦突起無根當以蓺文類聚通作一篇為是)
(然吴兢樂府解題亦曰妾薄命曹植云日月既逝西藏/葢恨燕私之歡不及則分日月既逝以下自為一篇當)
(時原有此别本孝穆編次之時偶據所見録之非/刪節亦非脱誤今仍宋刻所載而附録異同如右)
　　傅𤣥擬北樂府三首
歴九秋兮三春遺貴客兮逺賔(宋刻遺字上悞衍分字/今從樂府詩集刪然遺)
(字亦不可解疑/為邀字之訛)顧多君心所親乃命妙伎才人炳若日
月星辰(其/一)序金壘兮玉觴賔主逓起雁行(雁樂府詩/集作冩悞)杯
若飛電絶光交觴接巵結裳(結裳二/字未詳)慷慨歡笑萬方(其/二)
奏新詩兮夫君爛然虎變龍文渾如天地未分齊謳楚
舞紛紛歌聲上激青雲(其/三)窮八音兮異倫奇聲靡靡毎
新微笑素齒丹唇逸響飛薄梁塵精爽𦕈𦕈入神(其/四)坐
咸醉兮沾歡引樽促席臨軒進爵獻夀翩翻(翩翻樂府/詩集作翻)
(翻/)千秋要君一言願愛不移若山(其/五)君恩愛兮不竭譬
若朝日夕月此景萬里不絶長保初醮結髪何憂坐生
胡越(其六集坐字下樂/府詩  悞脱生字)擕弱手兮金環上遊飛閣雲間
穆若鴛鳯雙鸞(鸞樂府詩/集悞作燕)還幸蘭房自安娯心極意難
原(其/七)樂既極兮多懐盛時忽逝若頺寒暑草御景廻春
榮隨風飄摧感物動心増哀(其/八)妾受命兮孤虚男兒堕
地稱姝(堕樂府詩/集作随悞)女弱雖存若無(雖宋刻作難今/從樂府詩集)骨肉
至親更疎奉事他人托軀(其/九)君如影兮隨形賤妾如水
浮萍明月不能常盈誰能無根保榮良時冉冉代征(其/十)
顧繡領兮含輝皎日回光側微(側樂府詩/集作則)朱華忽爾漸
衰影欲捨形髙飛誰言往恩可追(其十一作恩樂/府詩集  思悞)薺與
麥兮夏零蘭桂踐霜逾馨(霜樂府詩/集作履)禄命懸天難明委
心結意丹青何憂君心中傾(其十/二)
　　　歴九秋篇董逃行(逃宋刻悞作桃逃吴兢樂府/解題稱傅𤣥董  行十二章)
　　　(具述夫婦離别之意所言與詩意全殊豈别有/十二章而亡之耶然曹植妾薄命篇解題謂恨)
　　　(燕私之歡不乆亦非詩意/則所解固不盡可據也)
車遥遥兮馬洋洋廹思君兮不可忘君安遊兮西入秦
願為影兮隨君身君在隂兮影不見君依光兮妾所願
　　　車遥遥篇
燕人美兮趙女佳其室則邇兮限層崕雲為車兮風為
馬玉在山兮蘭在野(玉在太平御覧作玉為/悞  山蓺文類聚作泥)雲無期兮
風有止思心多端兮誰能理
　　　燕人美篇
　　擬四愁詩四首(併序/)
　　　昔張平子作四愁詩體小而俗七言類也聊擬
　　　而作之名曰擬四愁詩其辭曰
我所思兮在瀛洲願為雙鵠戯中流牽牛織女期在秋
山髙水深路無由愍予不遘嬰殷憂佳人貽我明月珠
何以要之比目魚海廣無舟悵勞敂寄言飛龍天馬駒
風起雲披飛龍逝驚波滔天馬不厲何為多念心憂世
(其/一)
我所思兮在珠厓願為比翼浮清池剛柔合德配二儀
形影一絶長别離愍余不遘情如擕佳人貽我蘭蕙草
何以要之同心鳥火熱水深憂盈抱申以琬琰夜光寳
卞和既沒玉不察存若流光忽電滅何為多念獨藴結
(其/二)
我所思兮在崑山願為鹿􁁉窺虞淵日月回耀照景天
(照景疑當/作景照)参差曠隔㑹無縁愍余不遘罹百艱佳人贈
我蘇合香何以要之翠鴛鴦懸度弱水川無梁申以錦
衣文繡裳三光騁邁景不㽞鮮矣民生忽如浮何為多
念祗自愁(其/三)
我所思兮在朔方願為飛燕俱南翔煥乎人道著三光
胡越殊心生異鄉愍余不遘罹百殃佳人貽我羽葆纓
何以要之影與形増冰憂結繁華零申以日月指明星
星辰有翳日月移駑馬哀鳴慙不馳何為多念徒自虧
(其/四)
　　盤中詩一首(按滄浪詩話列盤中詩為一體注曰/玉䑓集有此詩蘇伯玉妻作冩之盤)
　　(中屈曲成文也據此則此詩出處以玉䑓新詠為/最古當時舊本亦必明署蘇伯玉妻之名故滄浪)
　　(云爾宋刻于題上悞佚其名因而目録失載馮氏/校本遂改題為傅𤣥之詩殊為疎舛又此詩列傅)
　　(𤣥張載之間其為晉人無疑詩紀/詩乗並列之漢詩亦未詳何據)
山樹髙鳥鳴悲泉水深鯉魚肥空倉雀常苦饑吏人婦
會夫稀出門望見白衣謂當是而更非還入門中心悲
北上堂西入階急機絞杼聲催長嘆息當語誰君有行
妾念之出有日還無期結巾帶(巾帶疑當作中帶説見/一巻枚乗雜詩苐二首)
長相思君忘妾天知之(天馮氏詩紀作/未似於義為長)妾忘君罪當治
妾有行宜知之黄者金白者玉髙者山下者谷姓為蘇
字伯玉作人才多智謀足家居長安身在蜀何惜馬蹄
歸不數羊肉千斤酒百斛令君馬肥麥與粟今時人智
不足與其書不能讀當從中央周四角
　　張載擬四愁詩四首
我所思兮在南巢欲往從之巫山髙登厓逺望涕泗交
我之懐矣心傷勞佳人遺我筒中布何以贈之流黄素
願因飄風超逺路終然莫致増想慕(其/一)
我所思兮在朔湄欲往從之白雪霏登厓永眺涕泗頺
我之懐矣心傷悲佳人遺我雲中翮何以贈之連城璧
願因歸鴻超遐隔(超宋刻/作起悞)終然莫致増永積(其/二)
我所思兮在隴原欲往從之隔秦山(秦山宋刻作泰山/按隴原在西泰山)
(不能相隔蓺文類/聚作秦山今從之)登厓逺望涕泗連我之懐矣心傷煩
佳人遺我雙角端何以贈之彫玉環願因行雲超重巒
終然莫致増永嘆(其/三)
我所思兮在營州(四愁本分属四方南巢在南朔湄在/北隴原在西此首應指東方而曰營)
(州者葢據爾雅釋地齊/曰營州之文非訛字也)欲往從之路阻修登厓逺望涕
泗流我之懐矣心傷憂佳人遺我緑綺琴何以贈之雙
南金願因流波超重深終然莫致増永吟(其/四)
　　晉惠帝時童謡歌一首
鄴中女子莫千妖前至三月抱胡腰
　　陸機樂府燕歌行一首
四時代序逝不追寒風習習落葉飛蟋蟀在堂露盈堦
念君逺遊常若悲君何緬然乆不歸賤妾悠悠心無違
白日既沒明鐙輝寒禽赴林匹鳥棲雙鳩闗闗宿河湄
憂來感物涕不晞非君之念思為誰别日何早㑹日遲
　　鮑昭代淮南王二首
淮南王好長生服食練氣讀仙經琉璃藥碗牙作盤金
鼎玉匕合神丹合神丹戯紫房(戯蓺文類聚樂府/詩集並作賜悞)紫房
彩女弄明璫鸞歌鳯舞㫁君膓
朱城九門門九開(首句樂府詩集作朱/門九重門九閨悞)願逐明月入君
懐入君懐結君佩怨君恨君恃君愛築城思堅劍思利
同盛同衰莫相棄
　　代白紵歌詞二首
朱脣動素袖舉(宋刻作素腕蓺文類聚作素袖按晉白/紵舞詞質如輕雲色如銀愛之遺誰贈)
(佳人製以為袍餘作巾袍以光軀巾拂塵麗服在御㑹/佳賔則素袖寔切白紵宋刻葢不知古不忌白而誤改)
(樂府詩集亦與蓺/文類聚同今從之)洛陽少童邯郸女古稱渌水今白紵
催弦急管為君舞窮秋九月荷葉黄北風驅雁天雨霜
夜長酒多樂未央
春風澹蕩使思多天色净緑氣妍和桃含紅萼蘭紫芽
(桃含藝文類/聚作含桃)朝日灼爍發園花巻幌結帷羅玉筵齊謳
秦吹盧女弦千金一笑買芳年(一藝文類聚樂府/詩集並作顧悞)
　　行路難四首
中庭五株桃一株先作花陽春妖冶二三月隨風簸蕩
落西家西家思婦見之惋零淚沾衣撫心嘆初送我君
出户時何言淹㽞節廻換床席生塵明鏡垢纎腰瘦削
髪蓬亂人生不得恒稱意惆悵徙倚至夜半
剉蘗染黄絲黄絲歴亂不可治昔我與君始相値爾時
自謂可君意結帶與我言死生好惡不相置(結帶二句/古樂府注)
(一作結帶與君同死/生好惡不肯相棄置)今日見我顔色衰意中錯漠與先
異還君金釵瑇瑁簮(金古樂/府作玉)不忍見之益悲思
奉君金巵之美酒(美酒宋刻作盌酒按既曰金巵/不應複用盌字今從樂府詩集)瑇瑁
玉匣之彫琴七采芙蓉之羽帳九華蒲萄之錦衾紅顔
零落嵗將暮寒花宛轉時欲沉(花樂府詩/集作光)願君裁悲且
減思(減宋刻作滅悞/今從樂府詩集)聽我抵節行路吟不見栢梁銅雀
上寜聞古時清吹音
璿閨玉墀上椒閣文窻繡户垂綺幙中有一人字金蘭
被服纎羅藴芳藿春燕差池風散梅開帷對影弄禽爵
(禽爵未詳樂府詩集注一作春爵亦不可解疑/作金爵謂釵也曹子建美女篇頭上金爵釵)含歌攬
淚不能言人生幾時得為樂寜作野中之雙鳬不願雲
間之别鶴(宋刻作寜作野中雙飛鳬不願雲間别翅鶴/不及此二句之矯健且别翅鶴三字尤凑泊)
(今從樂/府詩集)
　　釋寳月行路難一首(按鍾嶸詩品以此詩為柴廓/作述寳月攘竊之事甚詳此)
　　(仍題寳月葢古人詳/慎不輕采雜説也)
君不見孤雁闗外發酸嘶度揚越空城客子心膓㫁幽
閨思婦氣欲絶凝霜夜下拂羅衣浮雲中㫁開明月夜
夜遥遥徒相思年年望望情不歇寄我匣中青銅鏡倩
人為君除白髪行路難行路難夜聞南城漢使度使我
流淚憶長安
　　陸厥李夫人及貴人歌一首
屬車挂席塵豹尾香煙滅彤殿向蘼蕪青蒲復萎絶坐
萎絶對蘼蕪臨丹階泣椒塗寡鶴羈雌飛且止彫梁翠
壁網蜘蛛洞房明月夜對此淚如珠
　　沈約八詠二首(宋刻原註六/首在巻末)
望秋月秋月光如練照耀三爵臺徘徊九華殿九華瑇
瑁梁華榱與璧璫以此雕麗色持照明月光凝華入黼
帳清輝懸洞房先過飛燕户却照班姬床桂宫裊裊落
桂枝露寒凄凄凝白露上林晩葉颯颯鳴雁門早鴻離
離度湛秀質兮似圭委清光兮如素照愁軒之蓬影映
金堦之輕步居人臨此笑以歌别客對之傷且慕(且慕/蓺文)
(類聚作/旦慕悞)經衰圃映寒叢凝清夜帶秋風隨庭雪以偕素
與池荷而共紅臨玉墀之皎皎含霜靄之濛濛轥天衢
而徒步(徒步二字未詳文苑英華作從度亦不甚可/觧疑為徙度之訛謂按周天之度而徙也)轢
長漢而飛空隐巖崖而半出隔帷幌而纔通散朱庭之
奕奕入青瑣而玲瓏閒階悲寡鵠沙洲怨别鴻文姬泣
胡殿(文姬宋刻作昭姬其悞/顕然今從古詩類苑本)明君思漢宫余亦何為者
淹留此山東
　　　望秋月(本作登䑓望秋月寒山趙氏以為與後/首㑹圃二字皆孝穆所刪於理為近蓺)
　　　(文類聚亦題曰望秋/月葢即從此本也)
臨春風春風起春樹遊絲暖如網落花雰似霧先泛天
淵池還過細柳枝蝶逢飛摇颺燕值羽参差(参差二字/與下複疑)
(為差池/之訛)揚桂斾動芝葢開燕𥚑吹趙帶趙帶飛参差燕
裾合且離回簮復轉黛顧步惜容儀容儀已照灼春風
復回薄氛氲桃李花青跗含素萼既為風所開復為風
所落摇緑蒂枕紫莖(枕字不可解馮氏詩紀作杭亦不/可解按左思吴都賦曰扤白蔕銜)
(朱蕤許慎説文曰扤動也李善文/選註亦訓扤為摇疑為扤字之悞)舞春雪雜流鶯曲房
開兮金鋪響金鋪響兮妾思驚梧桐未隂淇川始碧(始/宋)
(刻作/如悞)迎行雨于髙唐送歸鴻於碣石經洞房響素紈感
幽閨思幃帟想芳園兮可以遊(芳園下宋刻/悞脱兮字)念蘭翹兮
漸堪摘拂明鏡之冬塵解羅衣之秋襞既鏗鏘以動佩
又氤氲而流麝始摇蕩以入閨終徘徊而緣隙鳴珠簾
於繡户散芳塵于綺席是時悵思婦安能乆行役佳人
不在兹春風為誰惜
　　　臨春風(本作㑹圃臨春風/説見望秋月條下)
　　春日白紵曲一首
蘭葉参差桃半紅飛芳舞縠戯春風翡翠羣飛飛不息
願在雲間長比翼
　　秋日白紵曲一首
白露欲凝草已黄金管玉柱響洞房雙心一影俱回翔
吐情寄君君莫忘(按古今樂録曰沈約云白紵五章勅/臣約造武帝造後兩句樂府載春白)
(紵詞曰蘭葉参差桃半紅飛芳舞縠戱春風如嬌如怨/狀不同含笑流芬滿堂中翡翠羣飛飛不息願在雲間)
(長比翼佩服瑶草駐容色舜日堯年歡無極秋白紵詞/曰白露欲凝草已黄金管玉柱響洞房雙心一影俱回)
(翔吐情寄君君莫忘翡翠羣飛飛不息願在雲間長比/翼佩服瑶草駐容色舜日堯年歡無極與此所載皆不)
(同或為孝穆所刪取或為後人所竄易或為傳冩所訛/脱均無顕証不欲輕改舊本姑仍家刻所載而附識其)
(異同/如右)
　　吴均行路難二首
君不見上林苑中客冰羅霧縠象牙席盡是得意忘言
者探腸見膽無所惜白酒甜鹽甘如乳緑觴皎鏡華如
碧少年持名不肯嘗(甜塩字持名字諸本並同皆不可/解以上下文義推之疑甜塩當作)
(甜釅持名/當作持盃)安知白駒應過隙博山爐中百和香欝金蘇
合及都梁逶迤好氣佳容貌經過青瑣歴紫房已入中
山隂后帳(隂后樂府詩集作馮后按漢書外戚傳雖載/馮昭儀為中山太后然中山隂后戰國䇿亦)
(有明文既義可並存/即不必輕改舊本)復上皇帝班姬床(梁代詩人不應/泛稱漢成為皇)
(帝疑為漢/帝之説)班姬失寵顔不開奉帚供養長信臺日暮耿
耿不能寐秋風切切四面來玉堦行路生細草金爐香
滅變成灰得意失意須臾頃非君方寸逆所裁
洞庭水上一株桐經霜逐浪困嚴風昔時抽心耀白日
今旦卧死黄沙中洛陽名工見咨嗟(工文苑英華作士/悞今從蓺文類聚)
一翦一刻作琵琶白璧規心學明月珊瑚映面作風花
帝王見賞不見忘提攜把握登建章掩抑摧藏張女弹
殷勤促柱楚明光年年月月對君子(子文苑英華作王/按此詩皆隔句用)
(韻不應此句/獨叠一韻)遥遥夜夜宿未央未央綵女弃鳴篪(未央/綵女)
(文苑英華作/綵女宫娥悞)争先拂拭生光儀(光文苑英華作見生/文華英華作争並悞)茱
萸錦衣玉作匣安念昔日枯樹枝不學衡山南嶺桂至
今千年猶未知
　　張率擬樂府長相思二首
長相思乆離别美人之逺如雨絶獨延佇心中結望雲
去去逺望鳥飛飛滅(樂府詩集作望雲雲/去逺望鳥鳥飛滅)空望終若斯
珠淚不能雪
長相思乆别離所思何在若天垂鬰陶相望不得知玉
階月夕映(宋刻羅幃上悞重羅幃/二字今從蓺文類聚)羅幃風夜吹長思不
能寢坐望天河移
　　白紵歌詞二首
歌兒流唱聲欲清舞女趂節體自輕歌舞並妙㑹人情
依絃度曲婉盈盈揚蛾為態誰目成
妙聲屡唱輕體飛流津染面散芳菲俱動齊息不相違
令彼嘉客憺忘歸時乆玩夜明星稀
　　費昶行路難二首
君不見長安客舎門倡家少女名桃根貧窮夜紡無燈
燭何言一朝奉至尊至尊離宫百餘處千門萬户不知
曙惟聞啞啞城上烏玉闌金井牽轆轤丹梁翠柱飛屠
蘇香薪桂火炊雕胡當年反覆無常定薄命為女何必
麄(何必文苑英華作心已又註一作必已並悞麄者輕/賤之意麄婢麄官唐人尚有此語何必麄者言雖薄)
(命為女亦何/必定輕賤也)
君不見人生百年如流電心中埳壈君不見我昔初入
椒房時詎減班姬與飛燕朝踏金梯上鳯樓(踏宋刻作/踰悞今從)
(文苑/英華)暮下瓊鈎息鸞殿(下文苑英/華作入悞)柏梁晝夜香錦帳自
飄颺笙歌棗下曲(棗下曲宋刻及文苑英華並/作膝上吹今從馮氏校本註)琵琶陌
上桑過䝉恩所賜(䝉文苑英/華作叨)餘光曲霑被既逢隂后不
自専復值程姬有所避黄河千年始一清微軀再逢永
無議(議字未詳文苑英/華作義亦未詳)蛾眉偃月徒自妍傅粉施朱欲
誰為不如天淵水中鳥(鳥文苑英/華作鳬)雙去雙歸長比翅
　　皇太子聖製烏栖曲四首(宋刻原/註簡文)
芙蓉作船絲作䋏北斗横天月將落采桑渡頭礙黄河
(桑宋刻作蓮按樂府詩集采桑度條下采桑度梁時作/水經曰河水過曲縣西南為采桑津春秋僖公八年晉)
(里克敗狄於采桑是也梁簡文帝烏栖曲曰采桑渡頭/礙黄河即今欲渡畏風波蓺文類聚亦作采桑然則采)
(蓮為/悞)即今欲渡畏風波
浮雲似帳月成鉤那能夜夜南陌頭宜城醖酒今行熟
(按周禮酒正五齊條下鄭𤣥注曰泛者成而滓浮泛泛/然如今宜成醪矣賈公彦疏曰宜成説以為地名曹植)
(酒賦曰宜成醴醪蒼梧縹青若馬融所云今之宜成㑹/稽稻米清則以宜成為酒名故劉杳要雅亦以宜成為)
(酒名二者未知孰是據此則宜城當作宜成英醖酒樂/府詩集作投泊宋刻作□酒並悞今從文苑  華  行)
(文苑英華作夜有按賈思勰齊民要術造酒法凢以米/入麴皆謂之酘  自初酘至十酘者則謂醖為酘實六)
(朝之語似文苑英華醖字乃酘字之訛/樂府泊字乃酒字之悞併附識以偹考)莫惜停鞍暫棲
宿(莫惜停鞍宋刻作停鞍/繫馬今從文苑英華)
青牛丹轂七香車可憐今夜宿倡家倡家髙樹鳥欲棲
羅幃翠帳向君低(向文苑英/華作任)
織作屏風銀屈膝朱脣玉貌鐙前出相看氣息望君憐
誰能含羞不自前(自文苑英/華作向悞)
　　雜句從軍行一首
雲中亭障羽檄驚甘泉烽火通夜明貳師將軍新築營
(營宋刻作城韻與下/復今從蓺文類聚)嫖姚校尉初出征復有山西將絶
世愛雄名(愛宋刻作受悞/今從蓺文類聚)三門應遁甲五壘學神兵白
雲垂斾色(斾宋刻作陣悞/今從蓺文類聚)蒼山答鼓聲邐迤觀鵝翼参
差睹雁行(邐迤二句文苑英/華在侍婢句下悞)先平小月陣却滅大宛城
善馬還長樂黄金付水衡小婦趙人能鼓瑟侍婢初笄
解鄭聲庭前柳絮飛欲合(柳絮宋刻作桃花文苑英華/作柳花欲宋刻及文苑英華)
(並作已今從/蓺文類聚)必應紅妝起見迎(起見蓺文類聚文/苑英華並作來起)
　　和蕭侍中子顯春别四首(宋刻原/註七言)
别觀葡萄帶實垂江南豆蔲生連枝無情無意猶如此
(猶蓺文類/聚作又悞)有心有恨徒别離
蜘蛛作絲滿帳中芳草結葉當行路紅臉脉脉一生啼
黄鳥飛飛有時度故人雖故昔經新新人雖新復應故
可憐淮水去來潮春堤楊柳覆河橋淚迹未燥詎終朝
行聞玉佩已相要
桃紅李白若朝妝羞持顦顇比新芳(芳宋刻作楊悞/今從蓺文類聚)不
惜暫住君前死愁無西國更生香
　　雜句春情一首
蝶黄花紫燕相追楊低柳合路塵飛已見垂鈎掛緑樹
誠知淇水沾羅衣兩童夾車問不已五馬城南猶未歸
鶯啼春欲駛無為空掩扉
　　擬古一首
窺紅對鏡斂雙眉含愁拭淚坐相思念人一去許多時
眼語笑靨迎來情心懐心想甚分明憶人不忍語含淚
獨吞聲
　　倡樓怨節一首(宋刻原/註六言)
朝日斜來照户春鳥争飛出林片光片影皆麗一聲一
囀煎心上林紛紛花落淇水漠漠苔浮年馳節流易盡
何為忍憶含羞(憶蓺文類/聚作意)
　　湘東王春别應令四首(宋刻原註七言竄湘東王又/不書名蓋偶然  易未盡也)
昆明夜月光如練上林朝花色如霰花朝月夜動春心
誰忍相思不相見(不相蓺文類/聚作今不)
試看機上交龍錦(交蓺文類/聚作蛟悞)還瞻庭前合歡枝映日通
風影珠幔(珠宋刻作朱按王融詠幔詩曰幸得與珠綴/羃䍥君之楹則以珠綴幔故曰珠幔作朱為)
(非今從蓺/文類聚)飄花拂葉度金墀不聞離人當重合惟悲合
罷㑹成離
門前楊柳亂如絲直置佳人不自持適言新作裂紈詩
誰悟今成織素詞
日暮徙倚渭橋西正見凉月與雲齊(凉蓺文類/聚作流)若使月
光無近逺應照離人今夜啼(夜蓺文類/聚作瞑悞)
　　蕭子顯春别四首
翻鶯度燕雙比翼楊柳千條共一色(共蓺文類/聚作同)但看陌
上攜手歸誰能對此空相憶(相蓺文類/聚作中悞)
幽宫積草自芳菲黄鳥芳樹情相依争風競日常聞響
(競蓺文類/聚作竟悞)重花叠葉不通飛當知此時動妾思慙使羅
袂拂君衣(蓺文類聚慙作蹔羅/作罷君作臣並悞)
江南大道日華春垂楊掛柳掃清塵淇水昨送淚沾巾
紅妝宿昔已應新
銜悲攬淚别心知桃花李花任風吹本知人心不似樹
何意人别似花離
　　樂府烏栖曲應令二首
握中清酒瑪瑙鍾(清酒宋刻作酒桮按既曰桮又/曰鍾于文為複今從文苑英華)裾邉
雜佩琥珀龍(龍馮氏校本注一作紅按史游急就篇曰/係臂琅玕虎魄龍顔師古注曰言以虎魄)
(為龍并取琅玕係著臂肘取其媚好且珍貴也此句葢/用此典琥珀即虎魄字異文耳然則紅字為不知悞改)
(矣/)欲持寄君心不惜(欲樂府詩集作虚悞君文/苑英華作心義可兩存)共指三
星今何夕
濃黛輕紅㸃花色還欲令人不相識金壺夜水詎能多
(夜水蓺文類聚作夜永文苑英華註一作此夜並悞過/詎宋刻作誰悞今從文苑英華注  多蓺文類聚作)
(悞/)莫持奢用比懸河(持文苑英華作恃悞/賖悞今從蓺文類聚)　(奢宋刻作/比文苑英)
(華作/此悞)
　　燕歌行
風光遲舞出青蘋蘭條翠鳥鳴發春洛陽梨花落如雪
河邉細草細如茵(文苑英華落作白細作青吴氏注本/下細字作組于義為愜而未詳所本)
桐生井底葉交枝今看無端雙燕離五重飛樓入河漢
九華閣道暗清池還看白馬津上吏傳道黄龍征戍兒
明月金光徒照妾(徒文苑英/華作從)浮雲玉葉君不知思君昔
去柳依依至今八月避暑歸明珠蠶繭勉登機鬰金香
蘤持香衣(上香字文苑/英華作春)洛陽城頭雞欲曙丞相府中烏
未飛夜夢征人縫狐貉私憐織婦裁錦緋吴刀鄭綿絡
(緋文苑英華作絡絡文苑英華作結按楚詞招魂秦篝/齊纓鄭綿絡此則結字為悞下韻既不作結則上句作)
(絡亦/悞矣)寒閨夜被薄芳年海上水中鳬日暮寒夜空城雀
　　王筠行路難一首
千門皆閉夜何央百憂俱集㫁人腸探揣箱中取刀尺
拂拭機上㫁流黄情人逐情雖可恨復畏邉逺乏衣裳
(復文苑英/華作傷悞)已繅一蠒催衣縷(繅文苑英/華作䋲悞)復𢷬百和裛衣
香猶憶去時腰大小不知今日身短長裲襠雙心共一
抹袙複兩邉作八襊襻帶雖安不忍縫(縫文苑英/華作繫)開孔
裁穿猶未達胸前却月兩相連本照君心不照天願君
分明得此意勿復流蕩不如先含悲含怨判不死封情
忍思待明年
　　劉孝綽元廣州景仲座見故姬一首(按此詩語意/不似孝綽自)
　　(作疑孝綽於元景仲座見故姬而王筠嘲之宋刻/因題上有孝綽姓名時代先後又適與王筠相接)
　　(遂悞以為孝綽作而目録别出一條耳詩紀注一/作代人詠見故姬則又明人覺其未安而改之然)
　　(代字仍/未安也)
留故夫(留字/未詳)不歭􁹩别待春山上相看采蘼蕪
　　劉孝威擬古應教一首(按此及梁簡文帝作二首/並載文苑英華而此詩又)
　　(二百三巻二百五巻兩見皆題曰紹古詞葢古有/是作而擬之武帝東飛伯勞一首亦擬作也後人)
　　(失其本詞遂以武帝作當之而不審其詞氣之不/類馮氏詩紀兼收於晉代樂府中更臆㫁矣)
雙棲翡翠兩鴛鴦巫雲落月乍相望(巫雲文苑英華二/百五巻作巫山洛)
(月宋刻作/落月並悞)誰家妖冶折花枝蛾眉􁴰睇使情移(蛾眉句/文苑英)
(華二百三巻作衫/長釧動任風吹)青鋪緑瑣琉璃扉(青鋪緑瑣文苑英/華二百三巻作金)
(鋪玉瑣二百五巻作青鋪瑣窻李翀/日聞録所引與英華二百三巻同)瓊筵玉笥金縷衣
(瓊筵句文苑英華二百三李翀/日聞録並作花鈿寳鏡織成衣)美人年幾可十餘含羞
轉笑斂風裾(轉文苑英華二/百三巻作騁)珠丸出弹不可追空留可
憐持與誰
　　徐君蒨别義陽郡二首
翔鳯樓遥望與雲浮歌聲臨樹出舞影入江流葉落看
村近天髙應向秋
飾面亭(飾宋刻作飭悞又馮氏校本此下増妝成二字/註曰宋本缺按二詩起句皆三言故孝穆編入)
(歌詞馮氏/所増殊悞)妝成更㸃星(妝宋刻/作莊悞)頰上紅疑淺眉心黛不
青故留殘粉絮掛着簾箔釘(着宋刻/作看悞)
　　王叔英婦贈答一首
妝鉛㸃黛拂輕紅鳴環動佩出房櫳看梅復看柳淚滿
春衫中
　　沈約古詩題六首(宋刻原註八詠孝穆止收前二/首此皆後人附録故在巻末)
　　(按此書之例非詞關閨闥者不收故八詠惟/錄二章非挂漏也以類贅附殊失孝穆之㫖)
愍衰草衰草無容色憔悴荒逕中寒荄不可識昔時兮
春日昔日兮春風含華兮佩實(含蓺文類/聚作銜)垂緑兮散紅
氛氲鳷鵲右照耀望仙東送歸顧慕泣淇水(慕宋刻/作暮悞)嘉
客淹留懐上宫巖陬兮海岸氷多兮霰積爛漫兮客根
攅幽兮寓隙布綿密于寒臯吐纎疎於危石既惆悵於
君子倍傷心於行役露髙枝於初旦霜江天於始夕(江/宋)
(刻作/紅悞)凋芳卉之九衢(衢字/未詳)霣靈茅之三脊風急崤道難
秋至客衣单既傷檐下菊復悲池上蘭飄落逐風盡方
知嵗早寒流螢暗明燭雁聲㫁纔續萎絶長信宫蕪穢
丹墀曲霜奪莖上紫風銷葉上緑山巒兮青薇(巒宋刻/作變悞)
水折兮平葦(葦字於今韻不諧然陸德明爾雅釋文言/葦字謝嶠讀于歸反謝嶠陳人與休文時)
(代相接知其時皆/讀平聲非舛誤也)秋鴻兮疎引(鴻蓺文類/聚作鷗悞)寒鳥兮聚飛
逕荒寒草合艸長荒逕微園庭日蕪沒(艸長句宋刻作/桐長舊巖圍園)
(庭句宋刻作日漸蘼蕪落並/於義為短今從蓺文類聚)霜露日沾衣願逐晨征鳥
薄暮共西歸
　　　嵗暮愍衰草
悲落桐落桐早霜露燕至葉未抽鴻來枝已素本出龍
門山長枝仰刺天上峯百丈絶下趾萬尋懸幽根已盤
結孤枝復危絶初不照光景終年負霜雪自顧無羽儀
不願生曲池芬芳本自乏華實無可施匠者時留眄(時/宋)
(刻作/特悞)王孫少見之分取孤生枿(孤生宋刻/作生孤悞)徙置北堂陲
宿莖抽晩幹新葉生故枝故枝雖遼逺新葉頗離離春
風一朝至榮華並如斯(華宋刻/作户悞)自惟良菲薄君恩徒照
灼顧已非嘉樹空用憑阿閣願作清廟琴為舞雙元鶴
薜荔可為裳文杏堪作梁勿言草木賤徒照君末光末
光不徒照為君含噭咷(咷宋刻/作眺悞)陽柯緑水弦隂枝苦寒
調厚德非可任敢不虚其心若逢陽春至吐緑照清潯
　　　霜來悲落桐
聞夜鶴夜鶴呌南池對此孤明月臨風振羽儀伊吾人
之非薄無賦命之天爵抱跼促之長懐隨冬春而哀樂
愍海上之驚鳬傷雲間之離鶴離鶴昔未離近發天北
陲忽值疾風起暫下昆明池復值冬氷合水宿非所宜
欲留不可住欲去飛已疲勢逐疾風舉求温向衡楚復
值南飛鴻参差共成侣海上多雲霧蒼茫失洲嶼自此
别故羣獨向瀟湘渚故羣不離散相依滄海畔夜止羽
相切晝飛影相亂刷羽共浮沉湛澹泛清潯既不經離
别(經宋刻/作得悞)安知慕侣心九冬霜雪苦六翮飛不任且養
凌雲翅俯仰弄清音所望浮丘子旦夕來見尋
　　　夕行聞夜鶴
聽曉鴻曉鴻度將旦跨弱水之微瀾發成山之逺岸怵
春歸之未幾驚此嵗之云半出海漲之蒼茫(茫宋刻/作芒悞)入
雲途之渺漫無東西之可辨孰遐邇之能筭微昔見於
洲渚赴秋期於江漢集勁風於弱軀負重雪於輕翰寒
谿可以飲荒臯可以竄谿水徒自清微容豈足玩秋蓬
飛兮未極(極字韻複義亦/未陿疑當作息)寒艸萎兮無色楚山髙兮杳
難度越水深兮不可測美明月之馳光顧征禽之騁翼
(顧宋刻/作願悞)伊余馬之屡懐知吾行之未極夜綿綿而難曉
愁参差而盈臆望山川悉無似(似宋刻/作以悞)惟星河猶可識
聞雁夜南飛客淚夜沾衣春鴻思暮返客子方未歸嵗
去歡娯盡年來容貌非攬袵形雖似撫臆事多違青蒲
雖長復易解白雲誠逺詎難依
　　　晨征聽曉鴻
去朝市朝市深歸暮辭北纓而南徂浮東川而西顧逢
天地之降祥值日月之重光伊當仁之菲薄非余情之
信芳充待詔於金馬奉髙宴於柏梁觀鬬獸於虎圈望
窅窕於披香遊西園兮登銅雀舉青瑣兮眺重陽講金
華兮議宣室晝武帷兮夕文昌佩甘泉兮履五柞簮枍
詣兮紱承光(簮宋刻/作賛悞)託後車兮侍華幄遊勃海兮泛清
漳天道有盈闕寒暑遞炎凉一朝買玉椀(椀宋刻/作琬悞)眷眷
惜餘香曲池無復處桂枝亦銷亡清廟徒肅肅西陵乆
茫茫薄暮余多幸嘉運重來昌(複昌字/一韻)沗稽郡之南尉
典千里之光貴(典宋刻/作曲悞)别北芒于濁河戀横橋于清渭
望前軒之早桐對南階之初卉非余情之屡傷寄兹焉
兮能慰眷昔日兮懐哉日將暮兮歸去來
　　　解佩去朝市
守山東山東萬嶺鬰青葱兩溪共一冩水潔望如空岸
側青莎被巖間丹桂叢上瞻既隐軫下睇亦溟濛逺林
響咆獸近樹聆鳴蟲路帶若谿右泉吐金華東(複東字/一韻)
萬仞倒危石百丈注懸灇(灇宋刻/作叢悞)掣曳㵼流電奔飛似
白虹洞井含清氣漏穴吐飛風玉竇膏滴瀝石乳室空
籠峭崿途彌險崖岨步纔通余捨平生之所愛倐暮年
而逢此願一去而不還恨鄒衣之未禠揖林壑之清曠
事氓俗之紛詭幸帝德之方升值天綱之未毁(綱宋刻/作網悞)
既除舊而布新故化民而俗徙播趙俗以南徂扇齊風
以東靡乳雉方可馴流蝗庶能弭清心矯世濁儉政革
民侈秩滿歸白雲淹留事芝髓
　　　被褐守山東
　
　玉䑓新詠考異巻九
欽定四庫全書
　玉䑓新詠考異巻十
　　　　　　　　　　姚安府知府紀容舒撰
　　古絶句四首
藁砧今何在山上復有山何當大刀頭破鏡飛上天
日暮秋雲隂江水清且深何用通音信蓮花瑇瑁簮
兎絲從長風根莖無㫁絶無情尚不離有情安可别
南山一樹桂上有雙鴛鴦千嵗常交頸歡愛不相忘
　　賈充與妻李夫人連句三首
室中是阿誰歎息聲正悲(賈/公)歎息亦何為但恐大義虧
(夫/人)大義同膠漆匪石心不移(賈/公)人誰不慮終日月有合
離(夫/人)我心子所達子心我亦知(賈/公)若能不食言與君同
所宜(夫/人)
　　孫綽情人碧玉歌二首(樂府詩集作古詞然/蓺文類聚亦作孫綽)
碧玉小家女不敢攀貴德感郎千金意愧無傾城色
碧玉破𤓰時相為情顛倒(相諸本多作郎然義可/兩通則不必埶彼改此)感郎
不羞難(難樂府詩/集作郎)回身就郎抱
　　王獻之桃葉歌二首
桃葉復桃葉渡江不用檝但渡無所苦我自迎接汝(迎/接)
(蓺文類聚作接迎古樂府此句作我自/來迎接然隋書五行志所引與宋刻同)
桃葉復桃葉桃葉連桃根相憐兩樂事獨使我殷勤(殷/勤)
(蓺文類聚作纒/綿于古音亦諧)
　　桃葉答王團扇歌三首(樂府桃葉歌不署名氏然/古今樂録及隋書皆明言)
　　(為子敬作是無可疑惟此歌樂府引古今樂録云/起王珉嫂婢謝芳姿所列古詞八首内第七首署)
　　(王金珠餘皆無名其第八首即此第三首末二句/與謝芳姿歌大同小異似衍謝歌而為之均無桃)
　　(葉之説然初學記蓺文類聚皆初唐之書去孝穆/時不逺已皆載為桃葉與此書同葢婦人女子之)
　　(作詞人喜傳為佳話輾轉附㑹往往失真傳聞異/詞歴代皆有孝穆所據又當别有一本今則不可)
　　(考/耳)
七寳畫團扇燦爛明月光與郎却暄暑相憶莫相忘
青青林中竹可作白團扇動摇郎玉手因風託方便
團扇復團扇(下團扇字蓺文/類聚作向誰)持許自障靣憔悴無復理
羞與郎相見
　　謝靈運東陽谿中贈答二首
可憐誰家婦緑流洒素足明月在雲間迢迢不可得
可憐誰家郎緑流乗素舸但聞情若為月就雲中堕
　　宋孝武詩三首
督䕶上征去(上征去樂府詩/集作初征時)儂亦惡聞許(惡宋刻作思/悞今從樂府)
(詩/集)願作石尤風四面㫁行旅
黄河流無極洛陽數千里坎坷戎旅間(戎旅宋刻作我/途悞今從樂府)
(詩/集)何由見歡子
　　　丁都䕶歌二首(後一首樂府詩/集作王金珠)
自君之去矣金翠闇無精思君如日月回環晝夜生
　　　擬徐幹詩一首(蓺文類聚/作擬室思)
　　許瑶之詩二首(宋刻目録作許瑶之而題則作許/瑶按詩品齊有許瑶之則題為悞)
　　(脱今從目/録補之字)
端木生河側因病遂成妍朝將雲髻别夜與蛾眉連
　　　詠柟榴枕(呉都賦柟榴之木註曰柟榴木之盤/結者材理堅邪可作器然則柟榴即)
　　　(所謂木癭榴字瘤字假借/通用耳故曰因病成妍也)
昔如影與形今如胡與越不知行逺近忘却離年月(却/宋)
(刻作去葢悞脱半字/今從馮氏校本註)
　　　閨婦答隣人
　　鮑令暉寄行人一首
桂吐兩三枝蘭開四五葉是時君不歸春風徒笑妾
　　近代西曲歌五首
生長石城下開門對城樓(門樂府詩/集作窻)城中美年少(美年/少樂)
(府詩集作/諸少年)出入見依投
　　　石城樂
有客數寄書無信心相憶莫作瓶落井一去無消息
　　　估客樂
歌舞諸少年娉婷無種迹(此句未詳大􁕉樂府多雜方/言不能盡通於後世其悞否)
(葢不/可知)菖蒲花可憐聞名不曾識
　　　烏夜啼
朝發襄陽城暮至大堤宿大堤諸女兒花艶驚郎目
　　　襄陽樂
暫出白門前楊柳可藏烏郎作沉水香(郎古樂/府作歡)儂作博
山爐
　　　楊叛兒(楊宋刻/作陽悞)
　　近代吴歌九首
朝日照北林(樂府詩集作明月照桂/林語意與春景無涉)初花錦繡色誰能
春不思獨在機中織
　　　春歌(此及下三首按樂府皆當/冠以子夜字葢宋刻悞脱)
鬰蒸仲暑月長嘯北湖邉芙蓉始結葉抱艶未成憐(宋/刻)
(始作如抱作抛並/悞今從樂府詩集)
　　　夏歌
秋風入窻裡(風樂府詩/集作夜悞)羅帳起飄颺仰頭看明月寄情
千里光
　　　秋歌
淵氷厚三尺素雪覆千里我心如松栢君心復何似(君/心)
(樂府詩集/作君情)
　　　冬歌
黄葛結䝉蘢生在洛溪邉花落隨流去何見逐流還(樂/府)
(詩集此句下有還亦不復鮮一/句疑孝穆以其竭情而刪之)
　　　前谿
新衫繡裲襠(新宋刻作留悞今從樂府詩集/  裲襠樂府詩集作兩端悞)迮置羅裙
裡(置樂府詩集作著義可兩存裙宋刻作裳按末/句正應此句不應上下異文今從樂府詩集)行步
動微塵羅裙隨風起
　　　上聲
迢遥天無柱流漂萍無根單身如螢火持底報郎恩
　　　歡聞
紅羅複斗帳四角垂珠璫(珠宋刻作朱悞/今從樂府詩集)玉枕龍鬚席
郎眠何處牀
　　　長樂佳(佳宋刻/作住悞)
楊柳得春風一低復一昻誰能空相憶獨眠度三陽
　　　讀曲(宋刻作獨曲按樂府詩集引古今樂録曰/讀曲歌者元嘉十七年袁后崩百官不敢)
　　　(作聲歌或因酒醼止竊聲讀曲細/吟而已以此為名然則作獨為悞)
　　近代雜歌三首
稽亭故人去九里新人還送一便迎兩無有暫時閒
　　　潯陽樂(潯宋刻/悞作尋)
青荷葢緑水芙蓉發紅鮮下有並根藕上生同心蓮(發/樂)
(府詩集作披同心/樂府詩集作並目)
　　　青陽歌曲(樂府詩集/作青陽度)
春蠶不應老晝夜長懐絲(絲宋刻作思吴歌西曲多借/隐語然率不露本字今從樂)
(府詩/集)何惜微軀盡纒綿自有時
　　　蠶絲歌(樂府詩集/作蠶絲)
　　近代雜詩一首
玉釧色未分衫輕似露腕舉袖欲障羞回持理髪亂
　　丹陽孟珠歌一首
陽春二三月草與水同色道逢遊冶郎恨不早相識
　　錢塘蘇小小歌一首
妾乗油壁車郎騎青驄馬何處結同心西陵松栢下
　　王元長詩四首
花蒂今何在示是林下生(示蓺文類/聚作不悞)何當垂兩髻團扇
雲間明
　　　擬古(蓺文類聚作/代藁砧悞)
自君之出矣金爐香不然思君如明燭中宵空自煎
　　　代徐幹
秋夜長復長夜長樂未央舞袖拂明燭歌聲繞鳯梁
　　　秋夜
冰容慙逺鑑水質謝明輝是照相思夕早望行人歸
　　　詠火(宋刻原註離/合賦物為詠)
　　謝朓詩四首
夕殿下珠簾流螢飛復息長夜縫羅衣思君此何極
　　　玉階怨
渠椀送佳人玉桮邀上客車馬一東西别後思今夕
　　　金谷聚
緑草蔓如絲雜樹紅英發無論君不歸君歸芳已歇
　　　王孫遊
佳期期未歸望望下鳴機徘徊東陌上月出行人稀
　　　同王主簿有所思
　　虞炎有所思一首(後山詩話以黄鳥句為謝朓/詩葢由悞解詩品不足為據)
紫藤拂花樹黄鳥度青枝(宋刻作間青枝蓺文類聚作/度青枝按鍾嶸詩品言學謝)
(朓劣得黄鳥度青/枝則作度為是)思君一嘆息苦淚應言垂
　　沈約詩三首
分首桃林岸(首文苑英/華作手)送别峴山頭(送蓺文類聚文/苑英華皆作望)若
欲寄音息(音息文苑英華作書/信蓺文類聚作音信)漢水向東流
　　　襄陽白銅鞮
殘朱猶曖曖餘粉尚霏霏(尚宋刻/作上悞)昨宵何處宿今晨拂
露歸
　　　早行逢故人車中為贈
影斜逐月來香逺随風入言是定知非欲笑翻成泣
　　　為鄰人有懐不至
　　施榮泰詠王昭君一首
垂羅下椒閣舉袖拂胡塵唧唧撫心歎蛾眉誤殺人
　　髙爽詠酌酒人一首
長筵廣未同上客嬌難逼還桮了不顧回身正顔色
　　吴興妖神贈謝府君覧一首(馮氏詩紀作呉興妓/童詩極言玉䑓妖神)
　　(之悞然不言何據按太平御覧釵部收此詩作呉/興妖童贈謝府君詩云出志怪馮氏殆因别本訛)
　　(神為童遂視妖為妓耳然詩載/志怪是妖明矣妓則何怪之有)
玉釵空中堕金鈿色行歇(行太平御/覧作已)獨泣謝春風孤夜
傷明月(太平御覧作/良夜辜明月)
　　江洪詩七首
風生緑葉聚波動紫莖開含花復含實正待佳人來
白日和清風輕雲雜髙樹忽然當此時采菱復相遇
　　　采菱二首
潺湲復皎潔輕鮮自可悦(自蓺文類/聚作尚悞)横使有情禽照影
自孤絶
塵容不忍飾(飾宋刻作飭今/從蓺文類聚)臨池思客歸誰能取渌水
(能蓺文類/聚作知)無趣浣羅衣
　　　渌水曲二首
孀居憎四時况在秋閨内凄葉落晩暉虚庭吐寒菜
北牖風催樹(催疑/作摧)南籬寒蛩吟庭中無限月思婦夜鳴
砧
　　　秋風二首(宋刻原註已上六/首和巴陵王四詠)
上車畏不妍顧盼更斜轉太恨畫眉長猶言顔色淺
　　　詠美人治粧
　　范靖婦詩三首
早信丹青巧重貨洛陽師(貨文苑英華作賂又註曰/毛延夀長安人作洛陽非)千
金買蟬髩百萬冩蛾眉
今朝猶漢地明旦入胡關髙堂歌吹逺遊子夢中還(宋/刻)
(原註一本云情寄南雲返思逐北風還可按情/寄二句殊笨滯然此本遊子二字亦不  解)
　　　王昭君嘆二首
輕髩學浮雲雙蛾擬初月水澄正落釵萍開理垂髪
　　　映水曲
　　何遜詩五首
苑門闢千扇苑户開萬扉樓殿聞珠履(聞宋刻作間/悞今從本集)竹
樹隔羅衣
　　　南苑(本集作苑/中絶句)
閨閣行人㫁房櫳月影斜誰能北窻下獨對後園花(園/本)
(集作/庭)
　　　閨怨
燕子戱還檐飛花落枕前寸心君不見拭淚坐調絃
　　　為人妾思(本集思/作怨)
可聞不可見能重復能輕鏡前飄落粉琴上響餘聲
　　　詠春風
竹聲響南窻月光照東壁誰知獨夜覺枕前雙淚滴
　　　秋閨(本集作閨怨/絶句第二首)
　　吴均雜絶句四首(目録作新絶句然體仍舊格不/應云新當由字形相近而悞)
晝蟬已傷念夜露復沾衣昔别曾何道(曽宋刻作昔悞/馮氏校本一作)
(曽今/從之)今夕螢火飛
錦腰連枝滴繡領合歡斜夢中難言見(難疑/作雖)終成亂眼
花
蜘蛛檐下掛絡緯井邉啼何曽得見子照鏡窻東西
泣聽離夕歌悲銜别時酒自從今日去當復相思否
　　王僧孺詩二首
雪罷枝即青氷開水便緑(水文苑英/華作春)復聞黄鳥聲(聲宋/刻作)
(思悞今從/文苑英華)全作相思曲(全宋刻作令悞/今從蓺文類聚)
　　　春思
日晩應歸去上客乆盤桓稍知玉釵重漸覺羅襦寒
　　　為徐僕射
　　徐悱婦詩三首(按此三詩皆涉佻蕩出自文士不/過溺情之語出自閨閣則為累德)
　　(之詞唐蓺文志載令􁋯有集三巻如以此等自編/於集信為理所必無如其本集不収而以委巷傳)
　　(聞載諸簡牘無論編此書時距令􁋯之時不逺劉/氏徐氏多列華簮未必聽其宣播即以孝□而言)
　　(彭城之佚女即東海之宗婦亦㫁不登諸集内以/貽家牒之羞以意推之此書排纂之例葢以所卒)
　　(之嵗為先後第六巻中徐悱在姚翻前令􁋯則在/姚翻後此忽移令􁋯於姚前不應自亂其例疑此)
　　(三首皆徐悱詩而傳冩悞増一婦字猶六巻答唐/嬢七夕所穿針詩本令􁋯作而傳冩悞脱一婦字)
　　(耳魯魚帝虎考証為難年逺人湮雖未可以臆㫁/而有兹矛盾不妨疑以傳疑姑識所見待博雅者)
　　(更考/之)
長廊欣目送廣殿悦逢迎何當曲房裡幽隐無人聲
　　　光宅寺
夕泣已非疎(已宋刻作以於義/未愜今從詩紀)夢啼真太數惟應夜枕
知過此無人覺
　　　題甘蕉葉示人
兩葉雖為贈(兩葉二/字未詳)交情永未因同心處何限支子最
關人
　　　摘同心支子贈謝孃因附此詩
　　姚翻詩三首(此三首宋刻題姚翻後村詩話亦引/為姚翻詩馮氏詩紀併以為令􁋯詩)
　　(悞/)
臨妝欲含涕羞畏家人知還持粉中絮擁淚不聽垂
　　　代陳慶之美人為詠
覺罷方知恨人心定不同誰能對角枕長夜一邉空
　　　夢見故人
黄昏信使㫁銜怨心悽悽回鐙向下榻轉面暗中啼
　　　有期不至
　　王環代西豐侯美人一首
于今辭宴語方念泣離違無因從朔雁一向黄河飛
　　梁武帝詩二十七首
秋月出中天逺近無偏異共照一光輝各懐離别思
　　　邉戍詩(戍宋刻/作戎悞)
堂中綺羅人席上歌舞兒待我光泛艶為君照参差
　　　詠燭
昔聞蘭蕙月獨是桃李年春心儻未寫為君照情筵
　　　詠筆(題與詩不相/應筆字疑悞)
柯亭有奇竹含情獨抑揚妙聲發玉指龍音響鳯皇(既/曰)
(龍音又曰響鳯皇語/殊夾雜疑龍字有悞)
　　　詠笛
腕弱低復舉身輕由回縱可謂冩自歡(此句/未詳)方與心期
共
　　　詠舞
傾城非人美(此句/未詳)千載難重逢(重宋刻作里悞馮氏校/本註一作重今從之)
雖懐軒中意愧無髩髪容
　　　連句詩(髩髪用衞子夫更衣事與宫妾連吟/之作句間當有子注傳冩失之耳)
堦上香入懐(香宋刻作歌悞/今從蓺文類聚)庭中花照眼春心一如此
(一樂府詩/集作鬰悞)情來不可限(可限蓺文類/聚作自限悞)
蘭葉始滿地梅花已落枝持此可憐意摘以寄心知
朱日光素氷黄花映白雪折梅待佳人共道揚春月(道/字)
(未詳樂府詩集/作迎較有文義)
　　　春歌三首(此及下夏歌秋歌皆子夜四時歌宋/刻悞脱其搃題然蓺文類聚已如此)
　　　(葢相沿之/省文也)
江南蓮花開紅花覆碧水色同心復同藕異心無異(蓺/文)
(類聚别載一首曰江南蓮花水紅光復碧色同絲有同/藕異心無異菂未詳即此首之别本抑或另一首也)
閨中花如繡簾上露如珠欲知有所思停織復歭􁹩
玉盤著朱李金杯盛白酒雖欲持自親(親宋刻悞作新/今從樂府詩集)
復恐不甘口
含桃落花日黄鳥營飛時君住馬已疲妾去蠶欲饑(已/古)
(樂府作欲欲/古樂府作己)
　　　夏歌四首
繡帶合歡苣(苣馮氏校本作炬悞樂府詩集作結義/可兩存蓺文類聚作給亦結字悞刋也)錦
衣連理文懐情入夜月(懐情宋刻作情懐/今從樂府詩集)含笑出朝雲
七采紫金柱九華白玉梁但歌雲不去含吐有餘香
吹滿未可停(滿宋刻作蒲樂府詩集/作漏並悞今從詩紀)絃㫁當更續俱作
雙絲引(絲樂府詩/集作思)共奏同心曲
當信抱梁期莫聽回風音鏡中兩入髻(此句未詳中樂/府詩集作上亦)
(未/詳)分明無兩心
　　　秋歌四首
恃愛如欲進含羞未肯前(未肯古樂/府作出不)朱口發豔歌(朱口/宋刻)
(作口朱悞今/從古樂府)玉指弄嬌絃
朝日照綺錢光風動紈羅巧笑倩兩犀美目揚雙蛾
　　　子夜歌二首
花色過桃杏名稱重金瓊名歌非下里含笑作上聲
　　　上聲歌一首
艶艶金樓女心如玉池蓮持底報郎恩俱期遊梵天(梵/樂)
(府詩集/作楚悞)
南有相思木合影復同心(合影宋刻作含情/悞今從樂府詩集)遊女不可
求誰能空息隂(空息隂樂府詩/集作識得音悞)
　　　歡聞歌二首
手中白團扇净如秋團月(團蓺文類/聚作圓)清風任動生嬌香
隨意發(香隨樂府詩集作聲/任蓺文類聚作香乗)
　　　團扇歌一首
杏梁日始照蕙席歡未極碧玉奉金杯緑酒助花色
　　　碧玉歌一首
陌頭征人去閨中女下機含情不能言送别沾羅衣
草樹非一香花葉百種色寄語故情人(故宋刻作古悞/今從樂府詩集)
知我心相憶
龍馬紫金鞍翠眊白玉羈照耀雙闕下知是襄陽兒
　　　襄陽白銅鞮歌三首
　　皇太子雜題二十一首(宋刻原/註簡文)
被空眠數覺寒重夜風吹羅幃非海水那得度前知(度/字)
(未/詳)
　　　寒閨
本是巫山來無人睹容色惟有楚王臣曾言夢相識
　　　行雨
依帷䝉重翠帶日聚輕紅定為歌聲起非關團扇風
　　　梁塵
兎絲生雲夜(月不應稱兎絲吴氏註謂當作兎腹然兎/腹生雲於文未愜疑本是兎影傳冩者見)
(艶詞多用兎絲/字因而筆悞耳)蛾形出漢時(蛾形吴氏本作蛾影註引/漢影蛾池事按洞㝠記蛾)
(字從女不從虫乃嫦/娥字非蛾眉字也)欲傳千里意不照十年悲
　　　華月(宋刻原註已/上雜詠四首)
北斗闌干去夜夜心獨傷月輝横射枕鐙光半隐床
　　　夜夜曲(原題作擬沈隐侯夜夜曲/古樂府遂作沈約詩悞)
暫别兩成疑開簾生舊憶都如未有情更似新相識
　　　從頓還城南
容行祗念路相將度江口(將樂府詩/集作争)誰知堤上人拭淚
空摇手
　　　春江曲
新禽應節歸俱向吹樓飛入簾驚釧響來窻碍舞衣
　　　新燕
弹筝北窻下夜響清音愁張髙絃易㫁心傷曲不遒
　　　弹筝
錦幔扶船列(列宋刻/作烈悞)蘭橈拂浪浮去燭猶文水(文字未/詳疑當)
(作/交)餘香尚滿舟
　　　夜遣内人還後舟
頂分如兩髻簮長騐上頭捉桮如欲轉疑殘已復留
　　　詠武陵王左右伍暠傳杯
可嘆不可思可思不可見餘絃斷瑟柱殘朱染歌扇
寂寂暮檐響黯黯垂簾色惟有瓴甋菭如見蜘蛛織
入林看碚􁞲(碚􁞲疑當/作蓓蕾)春至定無賖何時一可見更得
似梅花
　　　有所傷三首
遊戯長楊苑擕手雲䑓間歡樂未窮已白日下西山
　　　遊人
腰肢本獨絶眉眼特驚人判自無相比還來有洛神
　　　絶句賜麗人
散誕垂紅帔斜柯插玉簪可憐無有比恐許值千金
　　　遥望
别來顦顇久他人怪容色只有匣中鏡還持自相識
　　　愁閨照鏡
可憐片雲生暫重復還輕欲使襄王夢應過白帝城
　　　浮雲
綠葉朝朝黄紅顔日日異譬喻持相比那堪不愁思
　　　寒閨(以詩意推之/當是秋閨)
婉娩新上頭湔裠出樂遊帶前結香艸鬟邊揷石榴
　　　和人渡水
　　蕭子顯二首
金羈遊俠子綺機離思妾春度人不歸望花盡成葉
　　　春閨思
二月春心動遊望桃花初囘身隱月扇却步斂風裾
　　　詠苑中遊人
　　劉孝綽詩二首
菱莖時繞釧棹水或沾妝不辭紅袖濕惟憐綠葉香
　　　遥見美人采荷
采蔆非采菉日暮且盈舠歭􁹩不敢進畏欲比殘桃
　　　詠采蔆小兒
　　庾肩吾詩四首
歌聲臨畫閣舞袖出芳林石城定若逺前溪應幾深
　　　詠舞曲應令
故年齊總角今春半上頭那知夫婿好能降使君留
　　　詠主人少姬應教
委翠似知節含芳如有情全由履跡少併欲上階生
　　　詠長信宫中草
蘭堂上客至綺席清絃撫自作明君詞還教綠珠舞
　　　石崇金谷妓
　　王臺卿同蕭治中十詠二首
空度髙樓月非復三五年何須照床裏終是一人眠
　　　蕩婦髙樓月
斂容送君别一斂無開時只應待相見還將笑解眉
　　　南浦别佳人
　　劉孝儀詩二首
金鈿已照耀白日未蹉跎欲待黄昏後含羞淺渡河
　　　詠織女
蓮名堪百萬石性重千金不解無情物那得似人心
　　　詠石蓮
　　劉孝威和定襄侯八絶初笄一首
合鬟仍昔髪畧髩即前絲(畧當作掠然二/字古人亦通用)從今一梳罷
無復更縈時
　　江伯瑶和定襄侯八絶楚越衫一首
裁縫在篋笥薰髩帶餘香(薰髩二/字未詳)開看不忍著一見落
千行
　　劉泓詠繁華一首
可憐宜出衆的的最分明秀媚開雙眼風流著語聲
　　何曼才為徐陵傷妾詩一首
遲遲衫掩淚憫憫恨縈胸無復専房日猶望下山逢
　　蕭驎詠袙複一首(袙宋刻目錄作袙按衵服字雖/出左傳然與複字不屬劉熈釋)
　　(名帕複横帕其腹也段成式酉陽雜俎載鬼以繗/帊複贈辛祕帶有一結蓋即帕腹之異文徐鉉説)
　　(文新附字註曰幞帕也丁度集韻曰幞袙也韓愈/元和聖徳詩以紅帕首續漢書輿服志載秦始以)
　　(絳帕為武將首飾則帕帊袙本屬一字此/作袙複與酉陽雜俎正合目錄作衵悞也)
的的金絃净離離寶襊分纎腰非學楚寛帶為思君(初/學)
(記收於裠部題曰詠裠複詩作皛皛金紗净離離/寶縫裠腰非學楚舞寛帶為思君皆與此不同)
　　紀少瑜詠殘鐙一首
殘鐙猶未滅將盡更揚輝惟餘一兩焰纔得解羅衣
　　王叔英婦暮寒一首
梅花自爛發百舌早迎春愈寒衣愈薄(二愈字宋刻/併悞作逾)未
肯惜腰身(惜宋刻/作懐悞)
　　戴暠詠欲眠詩一首
拂枕薰紅帊囘鐙復解衣旁邊知夜久不唤定應歸
　　劉孝威二首(馮氏校本註曰此二首宋本所無與/第八巻徐悱同例按宋刻實有此二)
　　(首但孝威業已見前顯為後/人附入宋刻偶然失注耳)
朝日大風霜寄事是交傷(此句/未詳)葉落枝柯净常自起棊
張(呉氏本註曰/棊疑作箕)
　　　古體雜意
可憐將可念可念值千金惟言有一恨恨不逐人心
　　　詠佳麗
　
　
　
　
　
　
　
　
　玉臺新詠考異巻十
後叙
右玉䑓新詠集十巻幼時至外家李氏於廢書中得之
舊亰本也宋失一葉(宋字未詳/疑當作本)間復多錯謬板亦時有
刓者欲求他本是正多不獲嘉定乙亥在㑹稽始從人
借得豫章刻本財五巻葢至刻者中徙故弗畢也又聞
有得石氏所藏録本者復求觀之以補亡校脱於是其
書復全可繕冩夫詩者情之發也征戍之勞苦室家之
怨思動于中而形于言先王不能禁也豈惟不能禁且
逆探其情而著之東山杕杜之詩是矣若其他變風化
雅(化字/未詳)謂豈無膏沐誰適為容終朝采緑不盈一掬之
類以此集揆之語意未大異也顧其發乎情則同而止
乎禮義者葢以矣(以字於義/當作異)然其間僅合者亦一二焉
其措詞託興髙古要非後世樂府所能及自唐花間集
(花字宋刻/悞作苗)已不足道而况近代狹邪之説(狹宋刻/悞作挾)號為
以筆墨動滛者乎(動疑/作勸)又自漢魏以來作者皆在焉多
蕭統文選所不載覧者可以睹歴世文章盛衰之變云
是嵗十月旦日書其後永嘉陳玉
