#+TITLE: 安晚堂集-宋-鄭清之
#+DATE: 2018-05-12 10:19:38
#+SOURCE: github.com/kanripo/KR4d0321 master 2c12d5f7                
欽定四庫全書　　　　　集部四
　安晩堂集　　　　　　　别集類三(宋/)
　　提要
　　　　(臣/)等謹案安晚堂集十二巻宋鄭清之撰清
　　　　之初名燮字文叔後改今名字徳源安晚其
　　　　别號也鄞縣人嘉定四年進士寳慶初以定
　　　　䇿功累官太傅左丞相卒謚忠定事迹具宋
　　　　史本傳所撰安晩集本六十巻宋時刋於臨
　　　　安此本所存僅第六巻至第十二巻但有詩
　　　　而無文較原目僅十之一考王士禎蠶尾集
　　　　有安晩集跋亦稱僅古今體詩第六巻至第
　　　　十二巻則康熈中巳無完本矣士禎但謂其
　　　　詩多禪語而不言其工拙今觀所作大都直
　　　　抒性情於白居易為近其咏梅咏雪七言歌
　　　　行二十首亦頗有可觀且清之為相擢用正
　　　　人時有小元祐之號在南宋中葉猶屬良臣
　　　　不但其詩為足重固不容以殘缺廢也乾隆
　　　　四十六年十月恭校上
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　　總　校　官　(臣/)陸　費　墀
欽定四庫全書
　安晩堂集巻一
　　　　　　　　　　　　宋　鄭清之　撰
(闕/)
　
　
　
　
　
　
　
　
　
　
　
　安晩堂集巻一
欽定四庫全書
　安晩堂集巻二
　　　　　　　　　　　　宋　鄭清之　撰
(闕/)
　
　
　
　
　
　
　
　
　
　
　
　安晩堂集巻二
欽定四庫全書
　安晚堂集巻三
　　　　　　　　　　　　宋　鄭清之　撰
(闕/)
　
　
　
　
　
　
　
　
　
　
　
　安晚堂集巻三
欽定四庫全書
　安晚堂集巻三
　　　　　　　　　　　　宋　鄭清之　撰
(闕/)
　
　
　
　
　
　
　
　
　
　
　
　安晚堂集巻三
欽定四庫全書
　安晩堂集巻四
　　　　　　　　　　　　宋　鄭清之　撰
(闕/)
　
　
　
　
　
　
　
　
　
　
　
　安晚堂集巻四
欽定四庫全書
　安晩堂集巻四
　　　　　　　　　　　　宋　鄭清之　撰
(闕/)
　
　
　
　
　
　
　
　
　
　
　
　安晚堂集巻四
欽定四庫全書
　安晚堂集巻五
　　　　　　　　　　　　宋　鄭清之　撰
(闕/)
　
　
　
　
　
　
　
　
　
　
　
　安晚堂集巻五
欽定四庫全書
　安晚堂集巻五
　　　　　　　　　　　　宋　鄭清之　撰
(闕/)
　
　
　
　
　
　
　
　
　
　
　
　安晚堂集巻五
欽定四庫全書
　安晚堂集卷六
　　　　　　　　　　　　宋　鄭清之　撰
　　黙坐偶成
恒河見水老如新此見云何别妄真心本佛心須作佛
境皆塵境莫隨塵空中花果浮生眼夢裏悲歡現在身
萬事盧胡喫茶去不知誰主更誰賓
底須莫莫更休休老去浮沈一敝舟病惱幻軀天惡劇
醉㝷熟睡我先籌眼前勤惰書開闔忩下陰晴雨散收
假使莊生夢為蝶也應貸粟監河侯
睡魔勾引鶴投林書債中抛筆似瘖尚有烏髭贏白髮
擬㝷朱汞養黄金寸機解起千疆畝一息能藏萬古今
塵世何人是知己推忩明月正當心
　　追憶覺際偶成
我到家山雪尚飛看看寒食展歸期花開無酒蝶貽笑
春盡不吟鶯有辭忩下竹君陪晤對手中杖子共追隨
閒來自唱無生曲井底泥蛇舞柘枝
　　靜極
磨甎豈解成明鏡打坐如何作佛身靜閙頭頭須認著
暑中冰凍雪中春
　　燈薪
小草虚心不染塵傳燈㑹上屢焚身光明一㸃元無盡
漫結空花作好春
　　臂疼醫令灼艾戲成
幻體當如泡影觀法身清淨本堅完四千八萬陀羅臂
艾炷敎君何處安
　　食豆莢
西風摵摵草蟲鳴萬莢叢中詫瑞蓂煮啖快輸兒女吻
燃萁不忍尚堆青
　　臂疼自砭
雲長鑿骨未為奇斷臂亭亭對祖師萬法從心當自省
箇中冷暖有魚知
　　有感
子思問學惟誠意孟氏工夫只反身定慧妙明何處覔
要知儒釋共天尊
　　秋色佳甚未能一到覺際像景漫賦二絶
秋光澹薄有無間掠水斜風雨脚斑試向菰蒲深處望
嫰黄一㸃荇花閒
藕花萬柄斂春粧賸駐霜荷葺芰裳水路想通漁艇入
我來月下要鳴榔
　　感風悶坐戲成六言一首示雲岑
夢覺無兩莊子是非只一東坡顔淵簞食為樂啓期帶
索行歌魯侯不遇天也伯寮其如命何世事如碁新局
人生落葉辭柯誰人見張平叔何處覔藍采和且服單
方妙藥般若波羅蜜多
　　秋成風雨
垂垂金穎賀秋成去逐狂風一羽輕何事天公惡戲劇
眼前飜覆見虧盈
　　雨後閒坐偶成
秋霖得晚晴景色似郊坰山向閒中碧雲從闕處青簷
牙抽宿溜木杪掛疎星一枕便髙卧清風入暑櫺
　　兀坐
夜聽寒蛩曉聽蟬梧桐疎雨晩秋天空齋抱膝元無事
半是癡憨半是禪
　　香山老惠兩貓
殺活禪機本自由順行逆用總先籌伽黎親抱貍奴送
管是南泉是趙州
　　香山貓食粥
梵宫新遣兩貍奴晨粥飢餐食肉如料是伊蒲三昧熟
未知遶膝訴無魚
　　冬瓜
翦翦黄花夜後春霜皮露葉䕶長身生來籠統君休笑
腹裏能容數百人
　　茄子
青紫皮膚類宰官光圎頭腦作僧看如何緇俗偏同嗜
入口元來總一般
　　贈李相士
未遇公卿儘好看㑹將碧眼照人寒邯鄲夢覺君休問
試卜何時可掛冠
　　七月初五日城中大風雨
颶風超海撼官城吹斷銀河徹曉傾瓦陣飛翻千鵠起
屐聲旁午萬蛙鳴駢肩重足人如醉湧溜奔雲氣未平
誰與牋天如帝律毒龍斥去鎖東瀛
　　聞覺際被風寄頔老
右徳把茅惟蓋頭颶風飄屋等虛舟矮忩猶有蒲團滑
也勝牀前衮雪毬
　　督覺際蒔菜
秋後從來數晩菘自鋤稀甲幾多叢莫辭榾榾頻攜瓮
凖擬清饞玉糝翁
　　偶記賦王昭君漫錄之(因覽詩話中賦昭君者命/意多溺於情遂出此作)
伐國曽聞用女戎忍留妖麗漢宫中如知褒姒貽周患
須信巫臣為楚忠青冡不遺芳草恨白溝那得戰塵空
解移尤物柔强虜延壽當年合議功
　　八月初五夢桃杏枝上皆小蘂頃刻間一花先開
　　既而次第皆拆色殊紅鮮可愛夢中為賦一詩覺
　　但記其第二句戲足成之
天孫紅錦淺深裁為惜芳苞未肯開爭奈東風披拂甚
枝頭次第吐香腮
　　贈談命陳總屬
彈鋏朱門歲月過生涯安樂徧行窩談天有口機關别
處世無心笑語多自是君平忠孝在其如曼倩滑稽何
一㠶又作鴟夷去遥想江湖聽踏歌
　　八月上弦夕
輕風熨貼晚雲開為放中秋半月來待得月圎多值雨
不如今夕共罇罍
　　覺際閒坐紀所見
蛛網雨中時恤緯蜂屯衙後自嬰城竹根得土筍爭長
紙隙受風忩善鳴
　　食蛤戲成
滿殻濡潮汐因沙産海漘文身呉太伯緘口魯銅人雀
化宜分雋蛙烹肯擬倫(蛙大者/名風蛤)試呈饕賦手半熟酒含
津
　　督覺際植花
桂後秋蘭解出奇幽香元不許春知移根好向它山覔
承受風光到菊籬
兄弟梅礬是水僊曝根向暖種宜先銀臺金盞惟須酒
不可無渠對雪天
　　催覺際殖芥
淡交耐久最宜蔬風味清嚴莫芥如沃壤深畦須蚤計
雪中滿擬飫冰葅
　　觀書(連日脾胃不快/因觀書遂喜食)
肝脾何藥解清虛不用參苓不㕮咀一種單方無授受
明忩端坐只觀書
　　夜雨
依風急雨墊秋清疎數無時總有聲最是可憐雲裏月
幾番陰翳幾番明
　　睡起戲筆
范蠡功成便五湖鴟夷未了復陶朱爭如終老嚴陵釣
千古清名一事無
　　謝天童老秋蘭
楚畹春曾汎曉光直留雅艶到虹藏山中不把一枝到
世外那聞千佛香
秋色追隨入慧光肯攜幽卉問行藏深林未省炎涼態
來為閒人特地香
緑葉青青(音/菁)帶紫光(經有紫/金光聚)拈來笑處沒遮藏宻圎應
具楞嚴偈非木非空出妙香
　　夜雨不睡
浮沈世事付洪喬欹枕迢迢度永宵雨細無聲簷溜滴
香殘有燼篆煙銷翻盆碩䑕全欺暗遶鬢飛蚊始作嬌
老去易驚寒暑變幾多今夕又明朝
少日無歡老易愁鶯花過眼一春休清虚未解窮聃釋
情思誰能更孔周白醉蹔煩簷送暖蒼顔惟恐鏡包羞
爭如一㸃天然物不共浮生作去留
　　育王老禪屢惠佳茗比又擕日鑄為餉因言久則
　　味失師授以焙藏之法必有以專之笑謂非力所
　　及漫成拙語解嘲錄以為謝
曽讀茶經如讀律一物不備茶不出未論煮瀹應節度
第一收藏在堅宻摘鮮封裹須焙芳濕蒸為寇防侵疆
朝屯暮䝉要微火九轉温養如丹房育王老慧老茶事
新授秘訣乃如此幾番惠我先春芽朅來細問茶何似
我初謂師茶絶奇十日之後如飲糜頗疑緇俗果異撰
良苦輒為居所移吾言未終師絶叫為茶傳法恨不早
綺疏應合有司存料理如前毋草草對師大笑面欲鞾
三年宰相食無鮭長鬚赤脚供井臼荒寒正類山人家
扊扅炊盡瓶笙吼何曾敲雪春雲走不如時扣趙州門
侍者可人長摸首
　　竹下見蘭
竹下幽香秪自知孤髙終近歲寒姿垂楊曼舞多嬌態
倚賴東風得幾時
　　小軒偶成
齋餘晏坐息深深萬法皆閒境㑹心輕浪颭荷珠溜玉
晴曦穿竹翠籠金岸頭舟楫人歸語檻外菰蒲鳥去音
漫説陶車并謝屐如如不動勝登臨
　　舊冬得蔞蒿數十根植之舍旁今春遂可採擷輒
　　持餉黄堂拙語先之聊發一笑
蔞蒿見錄爾雅篇族譜系出荆楚堧居人采擷不論錢
横道躪轢如車前物有貴賤所遇然雞壅豕苓以帝言
世間何有正味焉嗜芰昌歜性所便冰壺先生虀瓮傳
敢驕玉食輕膏羶天隨酷謂杞菊賢一賦金石聲相宣
玉糝羮芋稱蘇仙天上酥酡能比肩憶昔客授湘湖偏
乍逢此蒿日流涎嚼寒氷玉香滿咽紺滑琉璃鳴貝編
糅以豚膏軟如綿脆甘豐膩潔且鮮天花石耳羞爭妍
木雞退飛山之巔笑渠芽蕨成兒拳岸視橰圃眉宇軒
七葅五菜誰敢先獨能兄事玉版禪一别楚産知幾年
孤根朅來植鄞川春苗出土含曉煙援條小摘喜欲癲
故人千里方言還調芼酌之雙觥船枯腸慰滿藜莧縁
食芹而美不敢専遣送兵厨羞俎籩噴飯一笑篔簹邊
　　太史報彗星沒
老彗妖芒欲爇天王良見迫為收鞭紫微一夜璣衡轉
甘雨祥風到野田
　
　
　
　
　
　安晚堂集巻六
欽定四庫全書
　安晚堂集卷六
　　　　　　　　　　　　宋　鄭清之　撰
　　黙坐偶成
恒河見水老如新此見云何别妄真心本佛心須作佛
境皆塵境莫隨塵空中花果浮生眼夢裏悲歡現在身
萬事盧胡喫茶去不知誰主更誰賓
底須莫莫更休休老去浮沈一敝舟病惱幻軀天惡劇
醉㝷熟睡我先籌眼前勤惰書開闔忩下陰晴雨散收
假使莊生夢為蝶也應貸粟監河侯
睡魔勾引鶴投林書債中抛筆似瘖尚有烏髭贏白髮
擬㝷朱汞養黄金寸機解起千疆畝一息能藏萬古今
塵世何人是知己推忩明月正當心
　　追憶覺際偶成
我到家山雪尚飛看看寒食展歸期花開無酒蝶貽笑
春盡不吟鶯有辭忩下竹君陪晤對手中杖子共追隨
閒來自唱無生曲井底泥蛇舞柘枝
　　靜極
磨甎豈解成明鏡打坐如何作佛身靜閙頭頭須認著
暑中冰凍雪中春
　　燈薪
小草虚心不染塵傳燈㑹上屢焚身光明一㸃元無盡
漫結空花作好春
　　臂疼醫令灼艾戲成
幻體當如泡影觀法身清淨本堅完四千八萬陀羅臂
艾炷敎君何處安
　　食豆莢
西風摵摵草蟲鳴萬莢叢中詫瑞蓂煮啖快輸兒女吻
燃萁不忍尚堆青
　　臂疼自砭
雲長鑿骨未為奇斷臂亭亭對祖師萬法從心當自省
箇中冷暖有魚知
　　有感
子思問學惟誠意孟氏工夫只反身定慧妙明何處覔
要知儒釋共天尊
　　秋色佳甚未能一到覺際像景漫賦二絶
秋光澹薄有無間掠水斜風雨脚斑試向菰蒲深處望
嫰黄一㸃荇花閒
藕花萬柄斂春粧賸駐霜荷葺芰裳水路想通漁艇入
我來月下要鳴榔
　　感風悶坐戲成六言一首示雲岑
夢覺無兩莊子是非只一東坡顔淵簞食為樂啓期帶
索行歌魯侯不遇天也伯寮其如命何世事如碁新局
人生落葉辭柯誰人見張平叔何處覔藍采和且服單
方妙藥般若波羅蜜多
　　秋成風雨
垂垂金穎賀秋成去逐狂風一羽輕何事天公惡戲劇
眼前飜覆見虧盈
　　雨後閒坐偶成
秋霖得晚晴景色似郊坰山向閒中碧雲從闕處青簷
牙抽宿溜木杪掛疎星一枕便髙卧清風入暑櫺
　　兀坐
夜聽寒蛩曉聽蟬梧桐疎雨晩秋天空齋抱膝元無事
半是癡憨半是禪
　　香山老惠兩貓
殺活禪機本自由順行逆用總先籌伽黎親抱貍奴送
管是南泉是趙州
　　香山貓食粥
梵宫新遣兩貍奴晨粥飢餐食肉如料是伊蒲三昧熟
未知遶膝訴無魚
　　冬瓜
翦翦黄花夜後春霜皮露葉䕶長身生來籠統君休笑
腹裏能容數百人
　　茄子
青紫皮膚類宰官光圎頭腦作僧看如何緇俗偏同嗜
入口元來總一般
　　贈李相士
未遇公卿儘好看㑹將碧眼照人寒邯鄲夢覺君休問
試卜何時可掛冠
　　七月初五日城中大風雨
颶風超海撼官城吹斷銀河徹曉傾瓦陣飛翻千鵠起
屐聲旁午萬蛙鳴駢肩重足人如醉湧溜奔雲氣未平
誰與牋天如帝律毒龍斥去鎖東瀛
　　聞覺際被風寄頔老
右徳把茅惟蓋頭颶風飄屋等虛舟矮忩猶有蒲團滑
也勝牀前衮雪毬
　　督覺際蒔菜
秋後從來數晩菘自鋤稀甲幾多叢莫辭榾榾頻攜瓮
凖擬清饞玉糝翁
　　偶記賦王昭君漫錄之(因覽詩話中賦昭君者命/意多溺於情遂出此作)
伐國曽聞用女戎忍留妖麗漢宫中如知褒姒貽周患
須信巫臣為楚忠青冡不遺芳草恨白溝那得戰塵空
解移尤物柔强虜延壽當年合議功
　　八月初五夢桃杏枝上皆小蘂頃刻間一花先開
　　既而次第皆拆色殊紅鮮可愛夢中為賦一詩覺
　　但記其第二句戲足成之
天孫紅錦淺深裁為惜芳苞未肯開爭奈東風披拂甚
枝頭次第吐香腮
　　贈談命陳總屬
彈鋏朱門歲月過生涯安樂徧行窩談天有口機關别
處世無心笑語多自是君平忠孝在其如曼倩滑稽何
一㠶又作鴟夷去遥想江湖聽踏歌
　　八月上弦夕
輕風熨貼晚雲開為放中秋半月來待得月圎多值雨
不如今夕共罇罍
　　覺際閒坐紀所見
蛛網雨中時恤緯蜂屯衙後自嬰城竹根得土筍爭長
紙隙受風忩善鳴
　　食蛤戲成
滿殻濡潮汐因沙産海漘文身呉太伯緘口魯銅人雀
化宜分雋蛙烹肯擬倫(蛙大者/名風蛤)試呈饕賦手半熟酒含
津
　　督覺際植花
桂後秋蘭解出奇幽香元不許春知移根好向它山覔
承受風光到菊籬
兄弟梅礬是水僊曝根向暖種宜先銀臺金盞惟須酒
不可無渠對雪天
　　催覺際殖芥
淡交耐久最宜蔬風味清嚴莫芥如沃壤深畦須蚤計
雪中滿擬飫冰葅
　　觀書(連日脾胃不快/因觀書遂喜食)
肝脾何藥解清虛不用參苓不㕮咀一種單方無授受
明忩端坐只觀書
　　夜雨
依風急雨墊秋清疎數無時總有聲最是可憐雲裏月
幾番陰翳幾番明
　　睡起戲筆
范蠡功成便五湖鴟夷未了復陶朱爭如終老嚴陵釣
千古清名一事無
　　謝天童老秋蘭
楚畹春曾汎曉光直留雅艶到虹藏山中不把一枝到
世外那聞千佛香
秋色追隨入慧光肯攜幽卉問行藏深林未省炎涼態
來為閒人特地香
緑葉青青(音/菁)帶紫光(經有紫/金光聚)拈來笑處沒遮藏宻圎應
具楞嚴偈非木非空出妙香
　　夜雨不睡
浮沈世事付洪喬欹枕迢迢度永宵雨細無聲簷溜滴
香殘有燼篆煙銷翻盆碩䑕全欺暗遶鬢飛蚊始作嬌
老去易驚寒暑變幾多今夕又明朝
少日無歡老易愁鶯花過眼一春休清虚未解窮聃釋
情思誰能更孔周白醉蹔煩簷送暖蒼顔惟恐鏡包羞
爭如一㸃天然物不共浮生作去留
　　育王老禪屢惠佳茗比又擕日鑄為餉因言久則
　　味失師授以焙藏之法必有以專之笑謂非力所
　　及漫成拙語解嘲錄以為謝
曽讀茶經如讀律一物不備茶不出未論煮瀹應節度
第一收藏在堅宻摘鮮封裹須焙芳濕蒸為寇防侵疆
朝屯暮䝉要微火九轉温養如丹房育王老慧老茶事
新授秘訣乃如此幾番惠我先春芽朅來細問茶何似
我初謂師茶絶奇十日之後如飲糜頗疑緇俗果異撰
良苦輒為居所移吾言未終師絶叫為茶傳法恨不早
綺疏應合有司存料理如前毋草草對師大笑面欲鞾
三年宰相食無鮭長鬚赤脚供井臼荒寒正類山人家
扊扅炊盡瓶笙吼何曾敲雪春雲走不如時扣趙州門
侍者可人長摸首
　　竹下見蘭
竹下幽香秪自知孤髙終近歲寒姿垂楊曼舞多嬌態
倚賴東風得幾時
　　小軒偶成
齋餘晏坐息深深萬法皆閒境㑹心輕浪颭荷珠溜玉
晴曦穿竹翠籠金岸頭舟楫人歸語檻外菰蒲鳥去音
漫説陶車并謝屐如如不動勝登臨
　　舊冬得蔞蒿數十根植之舍旁今春遂可採擷輒
　　持餉黄堂拙語先之聊發一笑
蔞蒿見錄爾雅篇族譜系出荆楚堧居人采擷不論錢
横道躪轢如車前物有貴賤所遇然雞壅豕苓以帝言
世間何有正味焉嗜芰昌歜性所便冰壺先生虀瓮傳
敢驕玉食輕膏羶天隨酷謂杞菊賢一賦金石聲相宣
玉糝羮芋稱蘇仙天上酥酡能比肩憶昔客授湘湖偏
乍逢此蒿日流涎嚼寒氷玉香滿咽紺滑琉璃鳴貝編
糅以豚膏軟如綿脆甘豐膩潔且鮮天花石耳羞爭妍
木雞退飛山之巔笑渠芽蕨成兒拳岸視橰圃眉宇軒
七葅五菜誰敢先獨能兄事玉版禪一别楚産知幾年
孤根朅來植鄞川春苗出土含曉煙援條小摘喜欲癲
故人千里方言還調芼酌之雙觥船枯腸慰滿藜莧縁
食芹而美不敢専遣送兵厨羞俎籩噴飯一笑篔簹邊
　　太史報彗星沒
老彗妖芒欲爇天王良見迫為收鞭紫微一夜璣衡轉
甘雨祥風到野田
　
　
　
　
　
　安晚堂集巻六
欽定四庫全書
　安晚堂集巻七
　　　　　　　　　　　　宋　鄭清之　撰
　　謝虛齋和詩
關心穡事恐春遲蹔許花風入繡旗翠浪半天岐麥詠
玉簪數筯刈蔞詩(見山谷過/土山塞詩)野亭寄韻追唐什(嚴鄭公/有寄題)
(野亭見/杜集)秋菊餐芳敵楚辭早晚催歸漢廷右西湖深處
樂天碑
　　和虛齋勸農十詩
迢遞層陰曉自開僊舟花底問瀛萊文章太守非遊衍
為省春耕特地來
　　　右一
爇天妖焰彗初沈朝汲仁賢簡帝心未用鋒車便脂牽
小須千里徧春霖
　　　右二
蔽日寒雲悄欲秋仁風載路曉光浮田翁攬抱兒孫笑
竹馬横陳未肯休
　　　右三
問訊桑麻真郡政按行松菊似家山挽回和氣歸田里
只費齋鈴半日閒
　　　右四
暇日棊書六一翁錦檣絲轡與春逢年時豹尾車中望
山色有無知幾重
　　　右五
曉夢吟成望帝歸征鞍未許柳絲知笑聽鄮嶺春禽哢
去博延英午漏遲
　　　右六
酡顔醉客玉西東半濕塵衫上翠空鄒谷雖寒應解黍
朱車面面是春風
　　　右七
小隊旌旗半道歸松陰緩䇿攬清暉女郎未覺褰帷過
笑語相敎著嫁衣
　　　右八
老黠山靈具六通解將蒼狗䕶奇峯虚齋自有青囊眼
卻笑景純書未工
　　　右九
恰好農時踏翠烟睡龍驚起雨公田官程便作乗閒看
不用扁舟學計然
　　　右十
　　宿翠山
箯輿十里見青嶄行盡松陰得翠巖萬壑聲中清磬出
一峯髙處白雲緘茶新煮鼎作魚沫僧有可人能塵談
自覺靈山縁境熟佛禪重問後三三
暖風依日佐山行幾許春隨屐齒生溪舞緑雲苔出沒
田翻翠浪麥斜横閒中適意榮三事歲晚無年式耦耕
一靜可能銷幻業剰開胷次著崢嶸
　　和葺芷應直院送秋蘭韻
大椿凌千秋靈芝競三秀書傳遞誇詡垂芳古今宙貴
耳但奇奇相馬失之瘦誰知楚醒花逺避漢金酎擇交
得素節彼哉懐春誘夫君全徳馨内美本吾有姑置芝
與椿秋蘭歲相壽
　　南坡口號十八首
十日南坡兩日晴晴時不放日華明春光似妬閒人占
端的春風飽世情
　　　右一
天工忽忽度年光料理人間富貴忙閒裏何曾關造物
一分風景亦收藏
　　　右二
誰將春晚作冬看添著綿衣減却難道是麥寒猶未止
願渠麥熟且禁寒
　　　右三
休言無地起樓臺十箇花窠沒處栽東近比隣西近水
且敎紅白面墻開
　　　右四
欲識魚梁試作(則箇/切)看輕抛野渌罩清寒幾回漉起空
無物輸殺羣兒下釣竿
　　　右五
吾宗孫子喜相過一笑檀欒似樂窩且向尊中陪北海
直須閒裏識南坡
　　　右六
酷愛鳥鳴山更幽牆陰風雨但颼颼筠籠買得春禽語
不㑹憂時也白頭(近得白頭/翁善鳴)
　　　右七
管絃不礙登山屐粱肉何妨滿腹書豈是清談愧夷甫
為無阿堵遶吾廬
　　　右八
試向青池放小鮮洋洋圉圉忽攸然校人真箇知魚樂
殺活機鋒總是禪
　　　右九
分席春畦僅一弓靈根移自石忩東(五味子生/於四明山)饒渠五
味誇仙藥爭似鹽梅正䇿功
　　　右十
紛綸兒造信多才果解分風作去來我向南坡一旬雨
春陰今曉為誰開
　　　右十一
小忩白醉篆香遲只有書君伴燕頤料得人間無此樂
殷勤獻與定牢辭
　　　右十二
枝笻掛起一旬彊剪剪春寒到柳塘白髮不公欺老我
偏于閒處引風霜
　　　右十三
記得兒時誦古詩其甘如薺謂吾欺淡交休恨相知晩
攜向晶盤笑殺伊(墻根春/薺怒生)
　　　右十四
曉來兩鵲屋南鳴報喜多應只報晴似為東皇傳好語
故留勝賞到清明
　　　右十五
舊日都城飫子魚一鱗今不到茅廬果然額上通三印
盡去侯門代鯉書
　　　右十六
安晩生涯冷似灰别墅經營半月迴誇與兒郎翁驟
富詩囊盈握送陳雷
　　　右十七
紅紅白白共枝榮怪底山茶有寧馨倩得司花來判斷
不妨一姓養螟蛉(二色/山茶)
　　　右十八
　　辛丑仲春同黄制屬自延壽雨過禪寂
箯(平/聲)輿掠雨到僧門帶得清閒一二分素喜堂中無偃
月朅來寺裏作穿雲赤心莫逆唯松友青眼相看有竹
君燒葉更聨東野句紙忩鑚隙候晴曛
　　病後和黄玉泉韻
山扉連月款言巵擬共還家浣客衣愧失養生收一溉
笑擒夢豎竄三危大槐安國休重省兜率陁天尚緩歸
(樂天詩歸則/須歸兜率天)一病一衰秋後雨(舊語老一病一/衰秋一雨一涼)孰言之武
老能為
赤明瀹篆正恢台戲挹雄風滌悶懐病骨喜隨新籜換
好詩忽餽寳珠來巨魚未縱王褒壑陋室聊淹禹錫階
(苔痕上/階緑)且共理身如理國小須握手詠康哉
　　再和前韻
為乏刀圭飲卯巵(見魯/直詩)黄庭空想衣朱衣三田未遣三
彭去九軌幾成九折危瘦骨可能支夜永醉鄉那復挽
春歸亦知有客真佳甚握手還須笑樂為
若時風雨候三台憂國豐年幾入懐執㦸未愁方朔死
閒門唯喜子桑來人間宰相真如夢(事見/類説)天上羣仙詎
可階事業鏤冰何所有之乎者也矣焉哉
轅門怒髮彘肩巵計相當年笑解衣誰識英雄千古意
肯論性命一絲危伏波卧看飛鳶􁳋杜曲生憐獨鶴歸
自愧此身成濩落空搔種種欲何為
遂初雅喜賦天台墻月東邊漫古懐雖乏平原供宴樂
幸尋荒徑惬歸来蹣跚愧我無金汞蹀躞看君上玉階
傍舍數弓畦藥本聊支晩歲亦優哉
難追八駿舉瑤巵肯向羅浮醉緑衣敝服真成原憲病
枯枝幾賦仲堪危(殷仲堪與客戲作危語云百歳/老翁扳枯枝盲人騎馬臨深池)忘憂
擬問酒中聖覔句懶從天外歸笑傲桑榆知有幾春秋
敢以大椿為
茂先博物懵星台世味沈酣酷鴆懐風月自為無盡藏
湖山誰肯愛閒来競知疾下多車乗豈悟機危蹈廩階
幸與樂天相伴住休論達者謂何哉(病與樂天相伴住/春隨樊素一齊歸)
　　送姚提幹行
虚齋鎮東鄞從之南容君我初未之識邕翰傾殷勤修
潔以博習秀美而有文玉犀映秋水英辭湧春雲雞距
角魯蜀昂然鶴非羣晤言到聖處商也樂所聞最喜直
而義壯音駴鼓鼖告子少於孟先䇿養氣勛牛山木信
美謹勿容斧斤助苗固得槁可使稗不耘觀子所植立
真能張吾軍仁義可效治淵源在河汾詩書自師友芝
蘭足膏薰剛風接勁翮去去翔霄旻清時有聞者必也
吾子云
　　和徳夫治中林宗諭雪詩簡黄制卿
齋壇將禱肅熊貔一縷忱恂六出奇雲欲商量驚先路
雨方收巻避催詩冰花肯斆梅糚額風絮嫌隨柳獻眉
鹽虎玉龍壯語在願光逺業瑞昌時
　　古風一篇簡徐徳夫提刑
昌黎有名言受恩異知己而况不識面知心詎能幾浮
雲日多變交道冷如水握手遽下石利害毫髮比人情
易燥濕灔澦發九軌終然風雨晦雞鳴獨無已世變方
下趨特立繄君子山谷未見坡氣味已相似希文非素
交永叔甘逺徙敢謂世無人前修可專美我昔聞君名
恍如讀青史已乃知同時深心愛敬起端平濫持衡薦
賢職當爾亟以聞九重夜半下一紙雅志樂弦歌公車
猶尼止賢者固難進奪情辭詔旨知賢未及用上印返
田里閒居事幽屏黜陟不到耳賓朋有公言聲徽振商
阯入則裨國論挺挺中流砥出持皇華節光風汎桃李
從容五六載平進付常理又聞交遊間榮落保終始不
負楊臨賀真見其人矣夜夢加晝思髣髴眉宇紫将軍
忽打門緘書照忩几風簷屢開闔襟期頓清泚有時嶧
陽桐知音發妙指髙情激孤笑新思償宿喜得一夔已
足失百參何恥老我豈私賀善類知有恃看君廣厦開
大芘天下士
　　簷前蜘蛛
如蠶吐緯自縈纏出沒無蹤屋漏邊懐毒滿身如蝎大
漫張羅網欲漫天
　　安晩軒竹
松號大夫交可絶梅為清客志相同英英鳳實卑餘子
楚楚龍孫過乃翁晚際一弓櫜素月暑中千斛糶清風
小軒正欲供晨坐付汝遮攔曉日東
　安晚堂集巻七
欽定四庫全書
　安晚堂集巻七
　　　　　　　　　　　　宋　鄭清之　撰
　　謝虛齋和詩
關心穡事恐春遲蹔許花風入繡旗翠浪半天岐麥詠
玉簪數筯刈蔞詩(見山谷過/土山塞詩)野亭寄韻追唐什(嚴鄭公/有寄題)
(野亭見/杜集)秋菊餐芳敵楚辭早晚催歸漢廷右西湖深處
樂天碑
　　和虛齋勸農十詩
迢遞層陰曉自開僊舟花底問瀛萊文章太守非遊衍
為省春耕特地來
　　　右一
爇天妖焰彗初沈朝汲仁賢簡帝心未用鋒車便脂牽
小須千里徧春霖
　　　右二
蔽日寒雲悄欲秋仁風載路曉光浮田翁攬抱兒孫笑
竹馬横陳未肯休
　　　右三
問訊桑麻真郡政按行松菊似家山挽回和氣歸田里
只費齋鈴半日閒
　　　右四
暇日棊書六一翁錦檣絲轡與春逢年時豹尾車中望
山色有無知幾重
　　　右五
曉夢吟成望帝歸征鞍未許柳絲知笑聽鄮嶺春禽哢
去博延英午漏遲
　　　右六
酡顔醉客玉西東半濕塵衫上翠空鄒谷雖寒應解黍
朱車面面是春風
　　　右七
小隊旌旗半道歸松陰緩䇿攬清暉女郎未覺褰帷過
笑語相敎著嫁衣
　　　右八
老黠山靈具六通解將蒼狗䕶奇峯虚齋自有青囊眼
卻笑景純書未工
　　　右九
恰好農時踏翠烟睡龍驚起雨公田官程便作乗閒看
不用扁舟學計然
　　　右十
　　宿翠山
箯輿十里見青嶄行盡松陰得翠巖萬壑聲中清磬出
一峯髙處白雲緘茶新煮鼎作魚沫僧有可人能塵談
自覺靈山縁境熟佛禪重問後三三
暖風依日佐山行幾許春隨屐齒生溪舞緑雲苔出沒
田翻翠浪麥斜横閒中適意榮三事歲晚無年式耦耕
一靜可能銷幻業剰開胷次著崢嶸
　　和葺芷應直院送秋蘭韻
大椿凌千秋靈芝競三秀書傳遞誇詡垂芳古今宙貴
耳但奇奇相馬失之瘦誰知楚醒花逺避漢金酎擇交
得素節彼哉懐春誘夫君全徳馨内美本吾有姑置芝
與椿秋蘭歲相壽
　　南坡口號十八首
十日南坡兩日晴晴時不放日華明春光似妬閒人占
端的春風飽世情
　　　右一
天工忽忽度年光料理人間富貴忙閒裏何曾關造物
一分風景亦收藏
　　　右二
誰將春晚作冬看添著綿衣減却難道是麥寒猶未止
願渠麥熟且禁寒
　　　右三
休言無地起樓臺十箇花窠沒處栽東近比隣西近水
且敎紅白面墻開
　　　右四
欲識魚梁試作(則箇/切)看輕抛野渌罩清寒幾回漉起空
無物輸殺羣兒下釣竿
　　　右五
吾宗孫子喜相過一笑檀欒似樂窩且向尊中陪北海
直須閒裏識南坡
　　　右六
酷愛鳥鳴山更幽牆陰風雨但颼颼筠籠買得春禽語
不㑹憂時也白頭(近得白頭/翁善鳴)
　　　右七
管絃不礙登山屐粱肉何妨滿腹書豈是清談愧夷甫
為無阿堵遶吾廬
　　　右八
試向青池放小鮮洋洋圉圉忽攸然校人真箇知魚樂
殺活機鋒總是禪
　　　右九
分席春畦僅一弓靈根移自石忩東(五味子生/於四明山)饒渠五
味誇仙藥爭似鹽梅正䇿功
　　　右十
紛綸兒造信多才果解分風作去來我向南坡一旬雨
春陰今曉為誰開
　　　右十一
小忩白醉篆香遲只有書君伴燕頤料得人間無此樂
殷勤獻與定牢辭
　　　右十二
枝笻掛起一旬彊剪剪春寒到柳塘白髮不公欺老我
偏于閒處引風霜
　　　右十三
記得兒時誦古詩其甘如薺謂吾欺淡交休恨相知晩
攜向晶盤笑殺伊(墻根春/薺怒生)
　　　右十四
曉來兩鵲屋南鳴報喜多應只報晴似為東皇傳好語
故留勝賞到清明
　　　右十五
舊日都城飫子魚一鱗今不到茅廬果然額上通三印
盡去侯門代鯉書
　　　右十六
安晩生涯冷似灰别墅經營半月迴誇與兒郎翁驟
富詩囊盈握送陳雷
　　　右十七
紅紅白白共枝榮怪底山茶有寧馨倩得司花來判斷
不妨一姓養螟蛉(二色/山茶)
　　　右十八
　　辛丑仲春同黄制屬自延壽雨過禪寂
箯(平/聲)輿掠雨到僧門帶得清閒一二分素喜堂中無偃
月朅來寺裏作穿雲赤心莫逆唯松友青眼相看有竹
君燒葉更聨東野句紙忩鑚隙候晴曛
　　病後和黄玉泉韻
山扉連月款言巵擬共還家浣客衣愧失養生收一溉
笑擒夢豎竄三危大槐安國休重省兜率陁天尚緩歸
(樂天詩歸則/須歸兜率天)一病一衰秋後雨(舊語老一病一/衰秋一雨一涼)孰言之武
老能為
赤明瀹篆正恢台戲挹雄風滌悶懐病骨喜隨新籜換
好詩忽餽寳珠來巨魚未縱王褒壑陋室聊淹禹錫階
(苔痕上/階緑)且共理身如理國小須握手詠康哉
　　再和前韻
為乏刀圭飲卯巵(見魯/直詩)黄庭空想衣朱衣三田未遣三
彭去九軌幾成九折危瘦骨可能支夜永醉鄉那復挽
春歸亦知有客真佳甚握手還須笑樂為
若時風雨候三台憂國豐年幾入懐執㦸未愁方朔死
閒門唯喜子桑來人間宰相真如夢(事見/類説)天上羣仙詎
可階事業鏤冰何所有之乎者也矣焉哉
轅門怒髮彘肩巵計相當年笑解衣誰識英雄千古意
肯論性命一絲危伏波卧看飛鳶􁳋杜曲生憐獨鶴歸
自愧此身成濩落空搔種種欲何為
遂初雅喜賦天台墻月東邊漫古懐雖乏平原供宴樂
幸尋荒徑惬歸来蹣跚愧我無金汞蹀躞看君上玉階
傍舍數弓畦藥本聊支晩歲亦優哉
難追八駿舉瑤巵肯向羅浮醉緑衣敝服真成原憲病
枯枝幾賦仲堪危(殷仲堪與客戲作危語云百歳/老翁扳枯枝盲人騎馬臨深池)忘憂
擬問酒中聖覔句懶從天外歸笑傲桑榆知有幾春秋
敢以大椿為
茂先博物懵星台世味沈酣酷鴆懐風月自為無盡藏
湖山誰肯愛閒来競知疾下多車乗豈悟機危蹈廩階
幸與樂天相伴住休論達者謂何哉(病與樂天相伴住/春隨樊素一齊歸)
　　送姚提幹行
虚齋鎮東鄞從之南容君我初未之識邕翰傾殷勤修
潔以博習秀美而有文玉犀映秋水英辭湧春雲雞距
角魯蜀昂然鶴非羣晤言到聖處商也樂所聞最喜直
而義壯音駴鼓鼖告子少於孟先䇿養氣勛牛山木信
美謹勿容斧斤助苗固得槁可使稗不耘觀子所植立
真能張吾軍仁義可效治淵源在河汾詩書自師友芝
蘭足膏薰剛風接勁翮去去翔霄旻清時有聞者必也
吾子云
　　和徳夫治中林宗諭雪詩簡黄制卿
齋壇將禱肅熊貔一縷忱恂六出奇雲欲商量驚先路
雨方收巻避催詩冰花肯斆梅糚額風絮嫌隨柳獻眉
鹽虎玉龍壯語在願光逺業瑞昌時
　　古風一篇簡徐徳夫提刑
昌黎有名言受恩異知己而况不識面知心詎能幾浮
雲日多變交道冷如水握手遽下石利害毫髮比人情
易燥濕灔澦發九軌終然風雨晦雞鳴獨無已世變方
下趨特立繄君子山谷未見坡氣味已相似希文非素
交永叔甘逺徙敢謂世無人前修可專美我昔聞君名
恍如讀青史已乃知同時深心愛敬起端平濫持衡薦
賢職當爾亟以聞九重夜半下一紙雅志樂弦歌公車
猶尼止賢者固難進奪情辭詔旨知賢未及用上印返
田里閒居事幽屏黜陟不到耳賓朋有公言聲徽振商
阯入則裨國論挺挺中流砥出持皇華節光風汎桃李
從容五六載平進付常理又聞交遊間榮落保終始不
負楊臨賀真見其人矣夜夢加晝思髣髴眉宇紫将軍
忽打門緘書照忩几風簷屢開闔襟期頓清泚有時嶧
陽桐知音發妙指髙情激孤笑新思償宿喜得一夔已
足失百參何恥老我豈私賀善類知有恃看君廣厦開
大芘天下士
　　簷前蜘蛛
如蠶吐緯自縈纏出沒無蹤屋漏邊懐毒滿身如蝎大
漫張羅網欲漫天
　　安晩軒竹
松號大夫交可絶梅為清客志相同英英鳳實卑餘子
楚楚龍孫過乃翁晚際一弓櫜素月暑中千斛糶清風
小軒正欲供晨坐付汝遮攔曉日東
　安晚堂集巻七
欽定四庫全書
　安晚堂集巻八
　　　　　　　　　　　　宋　鄭清之　撰
　　冬節沍寒約客黙坐爇品字柴作五禽戲體中差
　　小佳園丁以矮梅至如見東郭順子使人之意也
　　消欣然呵皸手凍筆占數語呈劉菊坡博一笑
少日愛花螽趯趯老去凍蠶已休織水村山郭一枝曉
忽到忩前三嘆息年年雪裏自作春摇手東皇不相識
衣冠古岸綺季至介胄嶙峋亞夫色從來魏徵真嫵媚
要是廣平終鐵石月香水影兒女語千古詩腸描不得
笑憑與可幻竹君相對無言面深墨
　　再和
雪毛舞風學喓趯凍落天孫碎雲織玉肌不粟彭祖方
戲挾奇芬笑安息生憎萬花肯同調嗤㸃壽陽聊半識
結根不向青桂宫絶交月姊無難色誰能柔此老强項
朝暮隆隆轉媧石春風為媒懶結子來訪苔痕娯夢得
人間要覔爾許清語渠肉食乃無墨
　　又
滕六附暄􁳋寒力六花未辦天機織籬菊老盡蘭始芽
淩波仙子方踵息水邊亭亭逢玉人照眼縞衣如舊識
冰霜相與厲貞操蝶蜂那能汚莊色聽渠吹笛作商聲
正音滿地出金石菊坡為索孤山詩好句新從座中得
二君聨璧如長城笑整雲梯再攻墨
牡丹驕春醉無力艶紫妖紅錦新織鹿解銜花空誤唐
楚以姬歸竟亡息何如野外挺孤操照水淵然有深識
昂昂雪鬢顔真卿何物女子稱國色主張(去/聲)繁華勿復
言如對雁門二千石語君欲識梅花面好向雲巖訪拾
得語君欲作梅花詩磨盡蓮經大千墨
菊坡筆挽千鈞力翦就氷銷出鮫織謫仙笑作揚州詩
鵬賦逍遙六月息市門聊學子真隠下坐還從季野識
清標自是孤山姿濫視唐家六宫色芒端琢句貌疎影
竹邊著渠牛礪石枝横帶雪最佳處近水清寒月先得
語梅正可兄涪翁凍雨浯溪打碑墨
　　謝鄭廣文和韻
春工漚絲呈巧力紅日如梭萬花織愛花蕩子不愛命
效死驪姬似荀息草木摇落天地閉賢哉梅也衆不識
靈根九轉到仙品千古離騷作書色漲晴癡暖動山意
攀翻健倒蒼苔石髙標底須雪後見清芬每向閒中得
花前失喜廣文詩柿葉書成㸃新墨
　　廣文出新意得梅之全花實根葉譜入秀句輒效
　　反騷一章
東風不借半分力老樹絲窠罥寒織虚枝生白獨也正
夜氣歸根吹以息箇中洒洒無一塵無眼界至無意識
居然暗發定慧香不取諸相了空色若與此花論相好
是人如以木鑚石吾嘗聞之老瞿曇無有少法為可得
我詩當以無耳聽索梅一笑付蠅墨
　　再和
青藜不解支脚力機杼微聞隔隣織暗香來處窮幽棲
蹇驢崎嶇牛喘息山中欲訪隠君子等閒未許李邕識
同盟頗笑五大夫晚節汚秦有慚色摩挱寒玉古苔蘚
從渠喚作荆山石雪中素隠非行怪自是花間著不得
直須謫仙蘇二來溪藤快掃如鵶墨
雪意賈寒欺酒力思婦懶學迴文織屏山未合篆痕銷
笑倩南枝陪燕息冰紈絳蠟入纎手素臉殷跗未真識
兒癡認作春風面剛道杏花欠顔色香浮紙帳夢欲醒
影到忩紗月移石為梅著語將無同左袒孤山未為得
呉都誇麗逸此士十年浪費老傖墨(呉都賦桃松/竹而不及梅)
　　和趙靜樂梅韻
伊祁作春私帝力司花女課千機織月四十五以為功
化工何嘗停半息老梅偃蹇傲衆芳一錢輕視程不識
和羮肯為媚竈計望林秪笑欲炙色莓苔被當服文繡
冰雪定交過金石靜樂先生大雅韻始信清名不虛得
正須草聖傳新篇安得張顛首濡墨
司寒駕天騁軌力凍合冰蠶不成織皮膚皸瘃雪滿衣
真人恬漠與道息一花挺出萬木僵其友松筠乃能識
清香逺到惟徳馨素質自持無異色春工著意嬪衆卉
用物精多老蒼石耄紅飛盡蜜房深佳處暗為蜂翅得
誰知竹外一枝好千載垂芳在詩墨
　　菊坡疊遺梅什忽惠蘭芽此變風也敢借前韻效
　　楚詞一章以謝來辱
霜雰雰兮風乍力草變衰兮蛩罷織思秋蘭兮委蕭艾
望椒丘兮聊止息悵佳人兮既逺紛吾美兮誰識忽有
人兮好脩遺予佩兮春色茁瓊芽兮九畹帶杜蘅兮被
石凛層冰兮峩峩杳光風兮驟得卜蘭居兮南坡拂余
龜兮食墨
　　和趙太監知宗韻
萬里修程占學力色絲黄絹新組織只今下筆追二雅
端如養氣閉千息公子何自知寒梅須知三長具精識
亭亭玉雪瑞煙曉愛日香浮綵衣色自然雅韻出天姿
芝蘭那肯羨𤣥石我慙姱節對俚語炊沙鏤氷竟何得
願君寫入遂錦堂冷蘂疎枝陪淡墨
　　再韻簡菊坡
訪梅長與寒角力兩鬢絲絲尚堪織弔湘賦鵩强解事
長沙少年空太息酷愛孤芳支歲寒草木雖多嬾求識
肥遁不為蒼帝臣白賁丘園義形色風饕雪虐真養素
笑枕溪流漱寒石請翻橘頌作梅賦倍覺風騷楚人得
詩翁試為決然疑謂余非是甘飲墨
　　昨雖移韻於蘭然石鼎聨章不可以不成也再賦
　　一則語以殿衆作亦騷之亂詞云
好惡移人信有力宫姬尚取崑崙織(晉書織室/崑崙奴事)剛姿未
必廣平愛皓首誰憐趙岐息夷車蘅茝蓀芷荃富矣離
騷誇博識靈均頌橘不及梅内白孰為有精色夫何卞
玉楚見棄素瑩無乃碔砆石梅古賢人又何怨伯夷正
自求仁得氏以墨胎端自汚請效公輸為削墨
續詩愧無脩綆力意緒中斷軻母織掉頭吟坐欲成寐
出吻悲鳴方願息君愛詩梅筆不停四疊陽關人未識
冰壺交映雪同調秋水為神月爭色翛然未肯弟山礬
介如何必化松石詩壇置韻伯夷姓敵壘收功劇孟得
須君為梅作佳傳問事𤣥㝠煩史墨
　　再和靜樂
夫君論事回天力斯文如貢厥篚織天葩瑞時來帝旁
天香染衣未渠息因攜天上白琅玕散作天花天女識
冰清誰似乃翁譽玉塵孩視寧馨色月中疎影射銀漢
雪裏樛枝䕶磐石望林笑䇿葢世勛萬戸侯封為公得
吹徹樓頭畫角春十行朝拜睿思墨
　　靜樂用元韻為勸學之什再和
士惟食志非食力於陵奚事親屨織靜樂一門自師友
蕢進不為子貢息元仲季方從太丘海内人士俱願識
案上惟作羽籥聲(陸龜/䝉)室中定無鉏箒色申旦督課如
園蔬子夜程書過衡石舉似翁嫗笞其兒敎育英才笑
安得文獻超羣王謝家韋布當磨鐵硯墨
　　再和梅韻
北忩夢覺呼一力曙鳥微聞絡緯織推忩宛見野梅面
帶雨猶如看花息堅白雅占南枝先殘紅留待北人識
宫中自是憐玉奴天上何為愛藍色(盧杞仙/遊事)肯隨蘭芷
媚屈宋獨主芙蓉笑丁石愧我聨篇蟻空旋羨君六博
梟已得梅嬾作尉竟仙去拜官無用斜封墨
　　再和勸學韻
仕學優於服田力公儀之家廢葵織詩書為府道徳林
樂在藏修洎遊息濃薫班馬有餘香暗摸曹劉豈難識
插架牙籖映隙曛近竹芸編侵晚色諸生競詫邊腹笥
正音如聞孔堂石從知車馬自稽古須信熊魚可兼得
四科褒進惟尚賢欽想昌黎方讀墨
　　和葺芷雪韻
冰山鑿碎五丁力散作席花誰捆織射鵰人去飛燕寒
擁衾内視方閉息能令赤鳳冒白羽夜半翾翻天際識
白雲鄉中助劇戲從以萬妃紛玉色鸞沼乍驚舞明鏡
虎鹽未見葢危石乍離還合紛總總已定復飄如得得
姑置是事先年豐有突不黔應笑墨
夸父逐日有餘力驅萬白蜺飛練織連天照耀作夜明
湧池培堆驚壤息竹髙已學搶頭勢梅近猶能半面識
坡翁笑效六一體八章聫翩韻聲色(坡效歐公白戰體/以聲色氣味富貴)
(勢利韻/作八章)麻衣忽見蜉蝣陣硯池觀魚來紫石鄭谷秪解
瘦寒句江上漁蓑正披得何如囊錦生縠紋兎園老筆
陽春墨(毛東堂兎園老筆生陽/春墨葩不待微和扇)
　　再和雪韻
司冬已窮造父力寒機墮指曉猶織長安貴人金屋嬌
琉璃屏下方偃息(楊國/忠事)穿忩入幕兒女笑喚作楊花元
不識明珠照乗月半夜秋水連雲天一色翻縞新詩出
退之撒鹽戲語欺安石一寒最憐東郭士履穿踵決行
不得自喜猶為孔子徒且學顔淵食炊墨
　　適得滷蛤頗佳遣餉菊坡因記曽作蛤子詩有文
　　身呉太伯緘口魯銅人之句戲綴前語代簡
文身太伯甘斥鹵緘口銅人舌微吐借資墨客富濡沫
(鹵乃墨/魚之瀋)骨醉脣香登燕俎半熟含酒老饕賦此翁僅可
闖堂戸斑斑雋永帶神液入室真味翁未覩菊坡風裁
黄豫章如食蝤蛑江珧柱盤餐盡廢太瘦生格逺調髙
自清苦子蛤遣汝到眉案努力去為酒中虎(諺稱海醋/鹹者為捉)
(酒/虎)末下鹽豉有何好猶侣蓴羮傲傖父海之介夫此小
兒雞肋見笑楊徳祖前身曽作水解仙飛入珠宫飲甘
露能令齒吻䇿餘烈一鼎松風漱寒乳
　　閒中口占數絶
眼欲觀書身欲眠斜拖黄巻曲肱邊不須身眼爭然否
試待醒來問孝先
　　　右觀書困甚
雨多愁麥又憂苗不雨還憂旱火驕憂國浪愁端自苦
老天那肯病湯堯
　　　右連雨解悶
杏桃結子已成翁稚綠中間著耄紅階藥元來如許夀
麥秋天氣露春工
　　　右濃緑中見芍藥一朶
見説烏蜂不採花羣飛啄蜜喙如鴉雖然冗食真堪汰
笑語園丁且放衙
　　　右園丁去烏蜂
春魚潮罷捉洋山下水艚船縮手還海若想應饕更甚
飽鮮無復到人間
　　　右海魚絶少
　
　
　
　
　
　
　
　
　安晚堂集巻八
欽定四庫全書
　安晚堂集巻八
　　　　　　　　　　　　宋　鄭清之　撰
　　冬節沍寒約客黙坐爇品字柴作五禽戲體中差
　　小佳園丁以矮梅至如見東郭順子使人之意也
　　消欣然呵皸手凍筆占數語呈劉菊坡博一笑
少日愛花螽趯趯老去凍蠶已休織水村山郭一枝曉
忽到忩前三嘆息年年雪裏自作春摇手東皇不相識
衣冠古岸綺季至介胄嶙峋亞夫色從來魏徵真嫵媚
要是廣平終鐵石月香水影兒女語千古詩腸描不得
笑憑與可幻竹君相對無言面深墨
　　再和
雪毛舞風學喓趯凍落天孫碎雲織玉肌不粟彭祖方
戲挾奇芬笑安息生憎萬花肯同調嗤㸃壽陽聊半識
結根不向青桂宫絶交月姊無難色誰能柔此老强項
朝暮隆隆轉媧石春風為媒懶結子來訪苔痕娯夢得
人間要覔爾許清語渠肉食乃無墨
　　又
滕六附暄􁳋寒力六花未辦天機織籬菊老盡蘭始芽
淩波仙子方踵息水邊亭亭逢玉人照眼縞衣如舊識
冰霜相與厲貞操蝶蜂那能汚莊色聽渠吹笛作商聲
正音滿地出金石菊坡為索孤山詩好句新從座中得
二君聨璧如長城笑整雲梯再攻墨
牡丹驕春醉無力艶紫妖紅錦新織鹿解銜花空誤唐
楚以姬歸竟亡息何如野外挺孤操照水淵然有深識
昂昂雪鬢顔真卿何物女子稱國色主張(去/聲)繁華勿復
言如對雁門二千石語君欲識梅花面好向雲巖訪拾
得語君欲作梅花詩磨盡蓮經大千墨
菊坡筆挽千鈞力翦就氷銷出鮫織謫仙笑作揚州詩
鵬賦逍遙六月息市門聊學子真隠下坐還從季野識
清標自是孤山姿濫視唐家六宫色芒端琢句貌疎影
竹邊著渠牛礪石枝横帶雪最佳處近水清寒月先得
語梅正可兄涪翁凍雨浯溪打碑墨
　　謝鄭廣文和韻
春工漚絲呈巧力紅日如梭萬花織愛花蕩子不愛命
效死驪姬似荀息草木摇落天地閉賢哉梅也衆不識
靈根九轉到仙品千古離騷作書色漲晴癡暖動山意
攀翻健倒蒼苔石髙標底須雪後見清芬每向閒中得
花前失喜廣文詩柿葉書成㸃新墨
　　廣文出新意得梅之全花實根葉譜入秀句輒效
　　反騷一章
東風不借半分力老樹絲窠罥寒織虚枝生白獨也正
夜氣歸根吹以息箇中洒洒無一塵無眼界至無意識
居然暗發定慧香不取諸相了空色若與此花論相好
是人如以木鑚石吾嘗聞之老瞿曇無有少法為可得
我詩當以無耳聽索梅一笑付蠅墨
　　再和
青藜不解支脚力機杼微聞隔隣織暗香來處窮幽棲
蹇驢崎嶇牛喘息山中欲訪隠君子等閒未許李邕識
同盟頗笑五大夫晚節汚秦有慚色摩挱寒玉古苔蘚
從渠喚作荆山石雪中素隠非行怪自是花間著不得
直須謫仙蘇二來溪藤快掃如鵶墨
雪意賈寒欺酒力思婦懶學迴文織屏山未合篆痕銷
笑倩南枝陪燕息冰紈絳蠟入纎手素臉殷跗未真識
兒癡認作春風面剛道杏花欠顔色香浮紙帳夢欲醒
影到忩紗月移石為梅著語將無同左袒孤山未為得
呉都誇麗逸此士十年浪費老傖墨(呉都賦桃松/竹而不及梅)
　　和趙靜樂梅韻
伊祁作春私帝力司花女課千機織月四十五以為功
化工何嘗停半息老梅偃蹇傲衆芳一錢輕視程不識
和羮肯為媚竈計望林秪笑欲炙色莓苔被當服文繡
冰雪定交過金石靜樂先生大雅韻始信清名不虛得
正須草聖傳新篇安得張顛首濡墨
司寒駕天騁軌力凍合冰蠶不成織皮膚皸瘃雪滿衣
真人恬漠與道息一花挺出萬木僵其友松筠乃能識
清香逺到惟徳馨素質自持無異色春工著意嬪衆卉
用物精多老蒼石耄紅飛盡蜜房深佳處暗為蜂翅得
誰知竹外一枝好千載垂芳在詩墨
　　菊坡疊遺梅什忽惠蘭芽此變風也敢借前韻效
　　楚詞一章以謝來辱
霜雰雰兮風乍力草變衰兮蛩罷織思秋蘭兮委蕭艾
望椒丘兮聊止息悵佳人兮既逺紛吾美兮誰識忽有
人兮好脩遺予佩兮春色茁瓊芽兮九畹帶杜蘅兮被
石凛層冰兮峩峩杳光風兮驟得卜蘭居兮南坡拂余
龜兮食墨
　　和趙太監知宗韻
萬里修程占學力色絲黄絹新組織只今下筆追二雅
端如養氣閉千息公子何自知寒梅須知三長具精識
亭亭玉雪瑞煙曉愛日香浮綵衣色自然雅韻出天姿
芝蘭那肯羨𤣥石我慙姱節對俚語炊沙鏤氷竟何得
願君寫入遂錦堂冷蘂疎枝陪淡墨
　　再韻簡菊坡
訪梅長與寒角力兩鬢絲絲尚堪織弔湘賦鵩强解事
長沙少年空太息酷愛孤芳支歲寒草木雖多嬾求識
肥遁不為蒼帝臣白賁丘園義形色風饕雪虐真養素
笑枕溪流漱寒石請翻橘頌作梅賦倍覺風騷楚人得
詩翁試為決然疑謂余非是甘飲墨
　　昨雖移韻於蘭然石鼎聨章不可以不成也再賦
　　一則語以殿衆作亦騷之亂詞云
好惡移人信有力宫姬尚取崑崙織(晉書織室/崑崙奴事)剛姿未
必廣平愛皓首誰憐趙岐息夷車蘅茝蓀芷荃富矣離
騷誇博識靈均頌橘不及梅内白孰為有精色夫何卞
玉楚見棄素瑩無乃碔砆石梅古賢人又何怨伯夷正
自求仁得氏以墨胎端自汚請效公輸為削墨
續詩愧無脩綆力意緒中斷軻母織掉頭吟坐欲成寐
出吻悲鳴方願息君愛詩梅筆不停四疊陽關人未識
冰壺交映雪同調秋水為神月爭色翛然未肯弟山礬
介如何必化松石詩壇置韻伯夷姓敵壘收功劇孟得
須君為梅作佳傳問事𤣥㝠煩史墨
　　再和靜樂
夫君論事回天力斯文如貢厥篚織天葩瑞時來帝旁
天香染衣未渠息因攜天上白琅玕散作天花天女識
冰清誰似乃翁譽玉塵孩視寧馨色月中疎影射銀漢
雪裏樛枝䕶磐石望林笑䇿葢世勛萬戸侯封為公得
吹徹樓頭畫角春十行朝拜睿思墨
　　靜樂用元韻為勸學之什再和
士惟食志非食力於陵奚事親屨織靜樂一門自師友
蕢進不為子貢息元仲季方從太丘海内人士俱願識
案上惟作羽籥聲(陸龜/䝉)室中定無鉏箒色申旦督課如
園蔬子夜程書過衡石舉似翁嫗笞其兒敎育英才笑
安得文獻超羣王謝家韋布當磨鐵硯墨
　　再和梅韻
北忩夢覺呼一力曙鳥微聞絡緯織推忩宛見野梅面
帶雨猶如看花息堅白雅占南枝先殘紅留待北人識
宫中自是憐玉奴天上何為愛藍色(盧杞仙/遊事)肯隨蘭芷
媚屈宋獨主芙蓉笑丁石愧我聨篇蟻空旋羨君六博
梟已得梅嬾作尉竟仙去拜官無用斜封墨
　　再和勸學韻
仕學優於服田力公儀之家廢葵織詩書為府道徳林
樂在藏修洎遊息濃薫班馬有餘香暗摸曹劉豈難識
插架牙籖映隙曛近竹芸編侵晚色諸生競詫邊腹笥
正音如聞孔堂石從知車馬自稽古須信熊魚可兼得
四科褒進惟尚賢欽想昌黎方讀墨
　　和葺芷雪韻
冰山鑿碎五丁力散作席花誰捆織射鵰人去飛燕寒
擁衾内視方閉息能令赤鳳冒白羽夜半翾翻天際識
白雲鄉中助劇戲從以萬妃紛玉色鸞沼乍驚舞明鏡
虎鹽未見葢危石乍離還合紛總總已定復飄如得得
姑置是事先年豐有突不黔應笑墨
夸父逐日有餘力驅萬白蜺飛練織連天照耀作夜明
湧池培堆驚壤息竹髙已學搶頭勢梅近猶能半面識
坡翁笑效六一體八章聫翩韻聲色(坡效歐公白戰體/以聲色氣味富貴)
(勢利韻/作八章)麻衣忽見蜉蝣陣硯池觀魚來紫石鄭谷秪解
瘦寒句江上漁蓑正披得何如囊錦生縠紋兎園老筆
陽春墨(毛東堂兎園老筆生陽/春墨葩不待微和扇)
　　再和雪韻
司冬已窮造父力寒機墮指曉猶織長安貴人金屋嬌
琉璃屏下方偃息(楊國/忠事)穿忩入幕兒女笑喚作楊花元
不識明珠照乗月半夜秋水連雲天一色翻縞新詩出
退之撒鹽戲語欺安石一寒最憐東郭士履穿踵決行
不得自喜猶為孔子徒且學顔淵食炊墨
　　適得滷蛤頗佳遣餉菊坡因記曽作蛤子詩有文
　　身呉太伯緘口魯銅人之句戲綴前語代簡
文身太伯甘斥鹵緘口銅人舌微吐借資墨客富濡沫
(鹵乃墨/魚之瀋)骨醉脣香登燕俎半熟含酒老饕賦此翁僅可
闖堂戸斑斑雋永帶神液入室真味翁未覩菊坡風裁
黄豫章如食蝤蛑江珧柱盤餐盡廢太瘦生格逺調髙
自清苦子蛤遣汝到眉案努力去為酒中虎(諺稱海醋/鹹者為捉)
(酒/虎)末下鹽豉有何好猶侣蓴羮傲傖父海之介夫此小
兒雞肋見笑楊徳祖前身曽作水解仙飛入珠宫飲甘
露能令齒吻䇿餘烈一鼎松風漱寒乳
　　閒中口占數絶
眼欲觀書身欲眠斜拖黄巻曲肱邊不須身眼爭然否
試待醒來問孝先
　　　右觀書困甚
雨多愁麥又憂苗不雨還憂旱火驕憂國浪愁端自苦
老天那肯病湯堯
　　　右連雨解悶
杏桃結子已成翁稚綠中間著耄紅階藥元來如許夀
麥秋天氣露春工
　　　右濃緑中見芍藥一朶
見説烏蜂不採花羣飛啄蜜喙如鴉雖然冗食真堪汰
笑語園丁且放衙
　　　右園丁去烏蜂
春魚潮罷捉洋山下水艚船縮手還海若想應饕更甚
飽鮮無復到人間
　　　右海魚絶少
　
　
　
　
　
　
　
　
　安晚堂集巻八
欽定四庫全書
　安晚堂集卷九
　　　　　　　　　　　　宋　鄭清之　撰
　　林治中鄭廣文以詩來遣魯酒報聘拙語輔行
長公本喜飲半入野人腹南洲春夢婆亦復開醉目尚
想晉流麗龞飲更升木興來索老兵誰謂酌可獨我亦
愛客至陶巾時一漉雖有彭澤田種秫苦不足頗因病
斷遣瓢棄尚餘緑豈無大雅朋來伴離騷讀廣文粲簷
花和靖峙修竹交情如酎醇秀句喜心沃觴政嘗卜夜
談闈屢更僕胡為闊宇芝但憶頺山玉聊爾遣書瓻安
得洗愁斛昔誇聖人中今愧平原督(今歲家釀/殊未佳)杯手助
螯持車涎笑逢麴青州豈烏有白衣問黄菊如臯應解
顔對飲頗勝俗(梅聖俞詩獨坐與/婦飲頗勝俗客對)何時赤壁游匏樽笑
相屬欲歌鹿鳴三正苦龜藏六飲肯遺公榮雨煩過御
叔忻聞麥兩岐况有魚百族小卻揖二豪觥船倒醽醁
　　謝玉泉君黄伯厚和韻
卯飲貪引巵夕食不饜腹松醪灔玉池鬱尊傲黄目歸
閒喜攜㓜欣榮對夏木頗笑屈原醒寧甘馬周獨詩筒
發豪思江月欲戲漉毎賡北海詠未羨西隣足槽規長
吉紅蟻玩杜陵緑醉鄉擬續記書眼瞭可讀時康萬戸
春興到七賢竹筵虛艶姬舞面想宫嬪沃别腸驅藥使
健筆命騷僕居然得良朋清辭瀉壺玉習池可聨乗步
兵有餘斛(步兵厨有/酒三百斛)誰能酒限拘强效八州督今年小
麥好豈屑官廩麴嘉節迫蒲艾早計數茰菊客中真有
佳眼前喜無俗賦殷金石聲光粲牛斗屬句在後三三
人誰賽六六試編諸賢詩第以伯仲叔共成杜康傳更
聚山中族萬事付亡何乾坤一杯醁
　　諸君和篇摩壘致師不容閉壁再繹前韻
平生周伯仁耿耿空洞腹翛然猿鶴姿豈辨鳩鷹目僕
射不解事居士偶題木種柳僅成五樂園秪可獨皓首
愧商隠湛恩霑漢漉城府百無有丘壑一已足詎省醉
裙紅安識墜樓緑生經未渠諳酒頌聊喜讀耳熱聞秦
聲浪謂肉勝竹髙陽有勍者盛氣如曲沃直須殿上飲
撫牀徑呼僕競看椀揮金幾欲斗撞玉方丈食萬錢娉
婷珠一斛豈復堪束帶靡從揖郡督耆壽祝老饕嘉名
艶春麴乃知梁州萄大勝伯始菊相逢作青眼洗去爾
許俗泠然曲寡和尚有騎能屬元和一漁翁喜共學士
六吳歈間雅奏楚優效孫叔石鼎夜未央春空雲已族
何當一㑹期清驩溢寒醁
邴原解劇飲雅名稱龍腹季倫殺為嬉席妓敢嗔目有
酒何容辭恐射蔣濟木但當攜酒去名花賞幽獨年秫
未足了(孔/羣)聖米猶可漉(杜/悰)愛屐憐猩魂奪巵笑蛇足桂
漿有餘芳桑落見重緑諫逺衢尊投法置酺飲讀籌觥
進蔌肴流觴屏絲竹未憂瓶罌罄但費􁏔盥沃勝事在
園林家務付兒僕(陶淵/明傳)釀羔截肪乳炰鳳泣脂玉鍊句
丹九轉摛文泉萬斛競詆酒中賢祗堪帳下督穿幘俯
前案障面厭方麴(楊諳語魯/漫漢事)吹不落眼花(樂天/詩)歸去來
籬菊華胥國遨遊無懐氏風俗登詩壇爭長破愁城相
屬二簋用坎四三客敬需六共樂時方清誰言世之叔
相從孟公座寧别輔氏族(謂鄭廣/文也)一笑祝諸賢行釂天
家醁(今内醖上尊/扁以醽醁)
　　再和戲黄玉泉
黄公辭酒壚經笥捧便腹讀書飢鳶聲了了崇文目陂
澄萬頃波巢寄一枝木戲題百篇富自笑孤館獨轍涸
聊相濡神液未容漉嘯歌匪彈劒狷隘殊躄足文織犧
尊黄句絃綺琴緑不見蠏杯持徒費爾雅讀坐對罌卧
墻空有葉暎竹枯腸但茶捜燥吻遲(去/聲)膏沃主人如馬
瘦酒使欠猩僕(封溪/令事)思折酤媪劵欲訪義漿玉喟兹鯨
吸量眇矣龍驤斛靈根日灌溉詩課自程督試當閲醫
經薄釀借神麴共醉靈均絲未問長房菊飲興非有期
衣曬寧免俗杯勺雖不勝嘔泄聽隨屬嬾疊陽闗三肯
競梟博六不飲但麥豆頗勝劉文叔醉騎黄犢孫歸玩
墨君族子為評酒名擬號安晚醁
　　謝葺芷和韻
無詩不言酒(荆公謂李白無/一詩不言酒)作賦真誑腹未破公子慳
況與佳人目壯心思擊壺聖杯賡啄木(樂天啄木曲不/如飲此神聖杯)
袖想胡旋雙糚記摇手獨(見陳陶獨/摇手行)賓筵乏酬獻醴齊
催泲漉禰衡辦撾鼓元崇方病足曾無列屋粉空韻梳
鬟緑百篇摘仙詠十軸蒙溪讀(見顧雲池/陽醉歌)有美建安璩
競爽淇園竹芒端寒燠轉胷次古今沃卧甕嗤舍郎祭
酒可令僕(漢僕射中/興改祭酒)時陳南北洗頗醉東西玉雖微醖
五斗端有才一斛詩壇長齊盟筆陣嚴總督方將喝銀
雲未肯平封麴(李賀酒酣喝月使到行銀雲櫛櫛瑶/殿月陸龜䝉中酒賦拔酒樹平封麴)宫
宴看傳柑帝歌須和菊(徳宗作黄菊歌翰/林學士韋綬奉和)牛心固異撰
犢鼻且同俗尊酒日相逢我歌君為屬歡期踐三五釀
頃十五六(樂府庾信對酒人生一百年歡笑惟/三五王績有田十六頃悉以釀酒)酣暢嗟
阮修飲狂謝裴叔(裴叔則語石崇云飲人/以狂藥責人以正禮)窪尊留古製
長勺分魯族居然同老襟淺斟醽水醁(湘東有醽水/故酒得名)
　　謝鄭廣文和韻
鱣堂心醉經精神應滿腹温飽無所志飲食不以目(温/公)
(謂今人以耳而/衣以目而食)説詩稱解頤善問待攻木頗愁百斛量
孔庭惟立獨俎豆答衞問筐瓷欠鄒漉(見鄒陽/酒賦)曽子非
養口漆園且尊足時於清夜分酌以翠勺緑(緑尊翠勺/為君斟酌)
聊澆磊磈胷不廢吾伊讀每篇亦作句(來詩毎篇必/有亦作語)如
對紀書竹相逢蓋初傾一别桑重沃融尊慚坐滿魯餽
疎拜僕衞生不自寳抑首親患玉囊無䛕墓金米乏佳
傳斛㕑煙爨人凊蔬課園夫督粟缾收秫田黍釀用陰
麴解同杜陵襟期醉昌黎菊赤手當縛莵(來詩有白/戰之語)白
眼漫嗔俗莊虛左氏宴觴肯西子屬(坡賦屬此/觴於西子)酒債負
尋常㑹期遭百六要須中聖賢庶以展伯叔(謂宗/盟也)醉入
無功鄉醒豈屈原族(漢徙屈昭/景大族)岸幘一笑粲共賦醽酒
醁(晉張載有/醽酒賦)
　　雨中即事簡二友
怒蛙頻作灌夫罵老鸛唯聞莊舄吟麥熟只應呼快活
林間欠此一聲禽
　　　右一
舉頭但覺雲頭闇移脚何曽雨脚乾衣袷未便時衣褐
薄寒渾作晩秋看
　　　右二
鳩能喚雨復呼晴日日長從屋角鳴晴雨不應闗汝事
强饒唇舌效君卿
　　　右三
五月炎天正及時輕絲扇子未曽持殷勤寄語班姬道
只恐秋深却要伊
　　　右四
蘀龍厭俗託孫兒(隣竹/過墻)隔砌相過人不知借宅敲門太
多事胡牀竟日對漪漪
　　　右五
鶯聲求友亂繅車兀坐翻思二客佳乞得晩晴紅照水
南坡東畔月侵階
　　　右六
　　客有誦袁䝉齋得雨酬倡之什輒賡原韻志喜也
　　呈虛齋使君
雷伯四月瘖無聲鳴鳩呼婦鳬浴晴星如撒沙燈吐紅
羲和駕鞭乗赤明稚秧針水未入種秀麥浪畦猶督耕
香車不動百龍蟄轉漉如織千蛇横愛民太守心語口
瘨我以旱寧無生川靈有知龜亦許異物蜿蜒歸掌撫
一雨果從方寸來此念端誠本天與但看父老歌豐年
不用兒童學皇舞弭灾肯效欒巴噀哺民無異紫芝乳
一年事在阿堵中四封笑溢迎門語我州瀦野同淮徐
公方有意六輔渠上天下澤鍾惠施千里波及皆君餘
䝉齋詩成虚齋和我樂賦之如遂初對坐聫珠飽官粟
但有歡喜無欷歔秪今快續二賢詠不須乞米與顔書
　　又
媧石補天玻璃聲遇坎為雨離為晴金烏玉兎旁午出
百二十官稱常明下土臣敢再拜問誰主風雨催民耕
天江津河尾北見玉井水漿參左横胡為湯旱龜土坼
胡為堯水魚頭生孰令赤地星丈許吭扼雷公仍背撫
孰令河鼓塞銀潢勺水線流不輕與孰令巻舌自張翕
孰令天雞自飛舞雲師族聚曷遽散電母兒號奚不乳
黒豬渡河去無迹蒼龍銜珠噤弗語朱鳥崛强王偃徐
烏龜縮頸老沮渠夫君牋天帝馮怒旱魃磔死不問餘
天街清潤聫璧珠不為乾封為太初一雨三日誰力歟
更唱迭和忘欷歔歸之太守不肯有欵乃聊代志喜書
　　又
豢龍作醢龍呑聲天公憒憒迷雨晴玉脂泣烹足媚嫵
苦酒五色生光明龍雖神物畏饞吻攜朋去作天田耕
稚禾婉婉魚薧立髙原庚庚龜兆横漢家燮調豈無術
陰陽縱閉歸董生我貧自笑一瓢許(闕/)
　　　　　　　瓶粟屢空慚釜與彭澤從無種秫資
沂水聊助詠雩舞頗怪吹雲讀風訟浪愁淅米繙危語
清時何事𢎞羊烹善政端無寗虎乳仁人拯溺非姑徐
急挽天漢如决渠我知造物識君意十日一雨焉取餘
願君展此作霖手蘇民旱徙扶黄初在在京坻賦髙廩
坐令歌賦笑欷歔病坡作計羮玉糝辟穀寧羨黄石書
　　湖上口占
賣葑千艘底處藏媧天濯熱卧湖光山雲既雨猶相逐
水草無花亦自香野徑徧穿人借問僧茶旋㸃客先嘗
翻思舉世趨炎者誰識蘋風五月涼
　　戲續前韻簡幕掾林治中
梅霖妬日强遮藏西雨東邊漏隟光黄口禽鳴應乳臭
白花梔坼似衙香排根荷出憐嵇紹遯迹蓴肥哂孟嘗
(浚湖之後荷/蓴間有在者)閒處便成清境界底須沂水羨雩涼
　　煑白酒送林治中
長門思渴薦寒泉浪讀松醪桂酒篇數米釀來成玉液
傳家方秘出金川白飛瓊斚應歸重紅滴珠槽敢忘前
聊遣朋壺共一笑平分風月晩涼天
　　偶成呈林鄭二友兩絶
人才百年能幾見俗子一揖已累人元温亦知有此客
徳操未省誰為賓
聲名谷口我宗秀風調西湖我輩人自是山巖著不得
天敎蹔此伴閒身
　
　
　
　
　
　
　
　
　
　
　
　
　
　安晚堂集卷九
欽定四庫全書
　安晚堂集卷九
　　　　　　　　　　　　宋　鄭清之　撰
　　林治中鄭廣文以詩來遣魯酒報聘拙語輔行
長公本喜飲半入野人腹南洲春夢婆亦復開醉目尚
想晉流麗龞飲更升木興來索老兵誰謂酌可獨我亦
愛客至陶巾時一漉雖有彭澤田種秫苦不足頗因病
斷遣瓢棄尚餘緑豈無大雅朋來伴離騷讀廣文粲簷
花和靖峙修竹交情如酎醇秀句喜心沃觴政嘗卜夜
談闈屢更僕胡為闊宇芝但憶頺山玉聊爾遣書瓻安
得洗愁斛昔誇聖人中今愧平原督(今歲家釀/殊未佳)杯手助
螯持車涎笑逢麴青州豈烏有白衣問黄菊如臯應解
顔對飲頗勝俗(梅聖俞詩獨坐與/婦飲頗勝俗客對)何時赤壁游匏樽笑
相屬欲歌鹿鳴三正苦龜藏六飲肯遺公榮雨煩過御
叔忻聞麥兩岐况有魚百族小卻揖二豪觥船倒醽醁
　　謝玉泉君黄伯厚和韻
卯飲貪引巵夕食不饜腹松醪灔玉池鬱尊傲黄目歸
閒喜攜㓜欣榮對夏木頗笑屈原醒寧甘馬周獨詩筒
發豪思江月欲戲漉毎賡北海詠未羨西隣足槽規長
吉紅蟻玩杜陵緑醉鄉擬續記書眼瞭可讀時康萬戸
春興到七賢竹筵虛艶姬舞面想宫嬪沃别腸驅藥使
健筆命騷僕居然得良朋清辭瀉壺玉習池可聨乗步
兵有餘斛(步兵厨有/酒三百斛)誰能酒限拘强效八州督今年小
麥好豈屑官廩麴嘉節迫蒲艾早計數茰菊客中真有
佳眼前喜無俗賦殷金石聲光粲牛斗屬句在後三三
人誰賽六六試編諸賢詩第以伯仲叔共成杜康傳更
聚山中族萬事付亡何乾坤一杯醁
　　諸君和篇摩壘致師不容閉壁再繹前韻
平生周伯仁耿耿空洞腹翛然猿鶴姿豈辨鳩鷹目僕
射不解事居士偶題木種柳僅成五樂園秪可獨皓首
愧商隠湛恩霑漢漉城府百無有丘壑一已足詎省醉
裙紅安識墜樓緑生經未渠諳酒頌聊喜讀耳熱聞秦
聲浪謂肉勝竹髙陽有勍者盛氣如曲沃直須殿上飲
撫牀徑呼僕競看椀揮金幾欲斗撞玉方丈食萬錢娉
婷珠一斛豈復堪束帶靡從揖郡督耆壽祝老饕嘉名
艶春麴乃知梁州萄大勝伯始菊相逢作青眼洗去爾
許俗泠然曲寡和尚有騎能屬元和一漁翁喜共學士
六吳歈間雅奏楚優效孫叔石鼎夜未央春空雲已族
何當一㑹期清驩溢寒醁
邴原解劇飲雅名稱龍腹季倫殺為嬉席妓敢嗔目有
酒何容辭恐射蔣濟木但當攜酒去名花賞幽獨年秫
未足了(孔/羣)聖米猶可漉(杜/悰)愛屐憐猩魂奪巵笑蛇足桂
漿有餘芳桑落見重緑諫逺衢尊投法置酺飲讀籌觥
進蔌肴流觴屏絲竹未憂瓶罌罄但費􁏔盥沃勝事在
園林家務付兒僕(陶淵/明傳)釀羔截肪乳炰鳳泣脂玉鍊句
丹九轉摛文泉萬斛競詆酒中賢祗堪帳下督穿幘俯
前案障面厭方麴(楊諳語魯/漫漢事)吹不落眼花(樂天/詩)歸去來
籬菊華胥國遨遊無懐氏風俗登詩壇爭長破愁城相
屬二簋用坎四三客敬需六共樂時方清誰言世之叔
相從孟公座寧别輔氏族(謂鄭廣/文也)一笑祝諸賢行釂天
家醁(今内醖上尊/扁以醽醁)
　　再和戲黄玉泉
黄公辭酒壚經笥捧便腹讀書飢鳶聲了了崇文目陂
澄萬頃波巢寄一枝木戲題百篇富自笑孤館獨轍涸
聊相濡神液未容漉嘯歌匪彈劒狷隘殊躄足文織犧
尊黄句絃綺琴緑不見蠏杯持徒費爾雅讀坐對罌卧
墻空有葉暎竹枯腸但茶捜燥吻遲(去/聲)膏沃主人如馬
瘦酒使欠猩僕(封溪/令事)思折酤媪劵欲訪義漿玉喟兹鯨
吸量眇矣龍驤斛靈根日灌溉詩課自程督試當閲醫
經薄釀借神麴共醉靈均絲未問長房菊飲興非有期
衣曬寧免俗杯勺雖不勝嘔泄聽隨屬嬾疊陽闗三肯
競梟博六不飲但麥豆頗勝劉文叔醉騎黄犢孫歸玩
墨君族子為評酒名擬號安晚醁
　　謝葺芷和韻
無詩不言酒(荆公謂李白無/一詩不言酒)作賦真誑腹未破公子慳
況與佳人目壯心思擊壺聖杯賡啄木(樂天啄木曲不/如飲此神聖杯)
袖想胡旋雙糚記摇手獨(見陳陶獨/摇手行)賓筵乏酬獻醴齊
催泲漉禰衡辦撾鼓元崇方病足曾無列屋粉空韻梳
鬟緑百篇摘仙詠十軸蒙溪讀(見顧雲池/陽醉歌)有美建安璩
競爽淇園竹芒端寒燠轉胷次古今沃卧甕嗤舍郎祭
酒可令僕(漢僕射中/興改祭酒)時陳南北洗頗醉東西玉雖微醖
五斗端有才一斛詩壇長齊盟筆陣嚴總督方將喝銀
雲未肯平封麴(李賀酒酣喝月使到行銀雲櫛櫛瑶/殿月陸龜䝉中酒賦拔酒樹平封麴)宫
宴看傳柑帝歌須和菊(徳宗作黄菊歌翰/林學士韋綬奉和)牛心固異撰
犢鼻且同俗尊酒日相逢我歌君為屬歡期踐三五釀
頃十五六(樂府庾信對酒人生一百年歡笑惟/三五王績有田十六頃悉以釀酒)酣暢嗟
阮修飲狂謝裴叔(裴叔則語石崇云飲人/以狂藥責人以正禮)窪尊留古製
長勺分魯族居然同老襟淺斟醽水醁(湘東有醽水/故酒得名)
　　謝鄭廣文和韻
鱣堂心醉經精神應滿腹温飽無所志飲食不以目(温/公)
(謂今人以耳而/衣以目而食)説詩稱解頤善問待攻木頗愁百斛量
孔庭惟立獨俎豆答衞問筐瓷欠鄒漉(見鄒陽/酒賦)曽子非
養口漆園且尊足時於清夜分酌以翠勺緑(緑尊翠勺/為君斟酌)
聊澆磊磈胷不廢吾伊讀每篇亦作句(來詩毎篇必/有亦作語)如
對紀書竹相逢蓋初傾一别桑重沃融尊慚坐滿魯餽
疎拜僕衞生不自寳抑首親患玉囊無䛕墓金米乏佳
傳斛㕑煙爨人凊蔬課園夫督粟缾收秫田黍釀用陰
麴解同杜陵襟期醉昌黎菊赤手當縛莵(來詩有白/戰之語)白
眼漫嗔俗莊虛左氏宴觴肯西子屬(坡賦屬此/觴於西子)酒債負
尋常㑹期遭百六要須中聖賢庶以展伯叔(謂宗/盟也)醉入
無功鄉醒豈屈原族(漢徙屈昭/景大族)岸幘一笑粲共賦醽酒
醁(晉張載有/醽酒賦)
　　雨中即事簡二友
怒蛙頻作灌夫罵老鸛唯聞莊舄吟麥熟只應呼快活
林間欠此一聲禽
　　　右一
舉頭但覺雲頭闇移脚何曽雨脚乾衣袷未便時衣褐
薄寒渾作晩秋看
　　　右二
鳩能喚雨復呼晴日日長從屋角鳴晴雨不應闗汝事
强饒唇舌效君卿
　　　右三
五月炎天正及時輕絲扇子未曽持殷勤寄語班姬道
只恐秋深却要伊
　　　右四
蘀龍厭俗託孫兒(隣竹/過墻)隔砌相過人不知借宅敲門太
多事胡牀竟日對漪漪
　　　右五
鶯聲求友亂繅車兀坐翻思二客佳乞得晩晴紅照水
南坡東畔月侵階
　　　右六
　　客有誦袁䝉齋得雨酬倡之什輒賡原韻志喜也
　　呈虛齋使君
雷伯四月瘖無聲鳴鳩呼婦鳬浴晴星如撒沙燈吐紅
羲和駕鞭乗赤明稚秧針水未入種秀麥浪畦猶督耕
香車不動百龍蟄轉漉如織千蛇横愛民太守心語口
瘨我以旱寧無生川靈有知龜亦許異物蜿蜒歸掌撫
一雨果從方寸來此念端誠本天與但看父老歌豐年
不用兒童學皇舞弭灾肯效欒巴噀哺民無異紫芝乳
一年事在阿堵中四封笑溢迎門語我州瀦野同淮徐
公方有意六輔渠上天下澤鍾惠施千里波及皆君餘
䝉齋詩成虚齋和我樂賦之如遂初對坐聫珠飽官粟
但有歡喜無欷歔秪今快續二賢詠不須乞米與顔書
　　又
媧石補天玻璃聲遇坎為雨離為晴金烏玉兎旁午出
百二十官稱常明下土臣敢再拜問誰主風雨催民耕
天江津河尾北見玉井水漿參左横胡為湯旱龜土坼
胡為堯水魚頭生孰令赤地星丈許吭扼雷公仍背撫
孰令河鼓塞銀潢勺水線流不輕與孰令巻舌自張翕
孰令天雞自飛舞雲師族聚曷遽散電母兒號奚不乳
黒豬渡河去無迹蒼龍銜珠噤弗語朱鳥崛强王偃徐
烏龜縮頸老沮渠夫君牋天帝馮怒旱魃磔死不問餘
天街清潤聫璧珠不為乾封為太初一雨三日誰力歟
更唱迭和忘欷歔歸之太守不肯有欵乃聊代志喜書
　　又
豢龍作醢龍呑聲天公憒憒迷雨晴玉脂泣烹足媚嫵
苦酒五色生光明龍雖神物畏饞吻攜朋去作天田耕
稚禾婉婉魚薧立髙原庚庚龜兆横漢家燮調豈無術
陰陽縱閉歸董生我貧自笑一瓢許(闕/)
　　　　　　　瓶粟屢空慚釜與彭澤從無種秫資
沂水聊助詠雩舞頗怪吹雲讀風訟浪愁淅米繙危語
清時何事𢎞羊烹善政端無寗虎乳仁人拯溺非姑徐
急挽天漢如决渠我知造物識君意十日一雨焉取餘
願君展此作霖手蘇民旱徙扶黄初在在京坻賦髙廩
坐令歌賦笑欷歔病坡作計羮玉糝辟穀寧羨黄石書
　　湖上口占
賣葑千艘底處藏媧天濯熱卧湖光山雲既雨猶相逐
水草無花亦自香野徑徧穿人借問僧茶旋㸃客先嘗
翻思舉世趨炎者誰識蘋風五月涼
　　戲續前韻簡幕掾林治中
梅霖妬日强遮藏西雨東邊漏隟光黄口禽鳴應乳臭
白花梔坼似衙香排根荷出憐嵇紹遯迹蓴肥哂孟嘗
(浚湖之後荷/蓴間有在者)閒處便成清境界底須沂水羨雩涼
　　煑白酒送林治中
長門思渴薦寒泉浪讀松醪桂酒篇數米釀來成玉液
傳家方秘出金川白飛瓊斚應歸重紅滴珠槽敢忘前
聊遣朋壺共一笑平分風月晩涼天
　　偶成呈林鄭二友兩絶
人才百年能幾見俗子一揖已累人元温亦知有此客
徳操未省誰為賓
聲名谷口我宗秀風調西湖我輩人自是山巖著不得
天敎蹔此伴閒身
　
　
　
　
　
　
　
　
　
　
　
　
　
　安晚堂集卷九
欽定四庫全書
　安晩堂集巻十
　　　　　　　　　　　　宋　鄭清之　撰
　　紹定閩宼平上功省府黄伯厚(載/)與焉余時在政
　　事堂趙用甫掾西曹力言此文墨士請官以左選
　　既而賞戾法迄授武階去歲戊戌用甫帥鄞乃來
　　為閫屬余浪跡湖山歲餘始一見稍稔接觴詠亹
　　亹迫人間及前事有見晩恨余與之酒曰一文資
　　直慁子然以人廢法雖相知如今日亦弗敢則笑
　　而不怨赴調行在所贈以君莫愁之歌
君莫愁君莫愁不龜澼絖能封侯君莫愁君莫愁腰六
相印一敝裘看渠涎顙與躄足千金信矣壺中流荻花
江月正佳耳青衫浪泣琵琶舟短衣楚製乃翁喜未必
挽弓右丁字貂蟬本是侍臣冠有時出自兜鍪裏雖然
萬戸將軍臂夜逢醉尉頭搶地賣薪愚婦輕買臣不信
讀書有奇事世間衆萬無定容桃笙木棊唯所逢秋來
桂菊黄金叢千機錦繡開芙蓉西風也解作富貴豈必
桃李專春風得時失據自甘苦姑置是事天夢夢君莫
愁君莫愁雙手試捫舌在否勸君勤買西湖船打篷疎
雨旗亭酒
　　家園即事十三首
水滿横塘占曉清蓮腮霞舉葉雲生魚兒富貴真難比
翠葢紅糚擁隊行
　　　右一
新竹地肥方怒長幽花晩發自欣榮飛來野蝶多情思
不逐蜻蜓㸃水輕
　　　右二
池荷岸竹閟寒清肱枕欹眠夢欲成珍重西隣知好事
隔河送過讀書聲
　　　右三
千巖萬壑自秋春靜處觀山能幾人叠得假山人競看
世間宜假不宜真
　　　右四
緑陰樂(去/聲)靜未號蟬藕葉扶嬌汎水眠輸殺蜂屯深閉
壁峙糧宿飽蜜中邊
　　　右五
侏儒飽愧東方朔嫗母呼回郭舍人博局由來更勝負
雉盧那復較疎親
　　　右六
早作南風午北風暄涼翻手雨無蹤田翁舉似霖霪日
脚踏鳴車笑殺儂
　　　右七
靑帶環生繚岸青葉間蟲篆學陽冰墨池文冡非難化
芝菌從敎子厚蒸
　　　右八
樹底鳴鳩相唯諾花間飛蝶自綢繆二蟲得失聊堪笑
鴻鵠誰能問奕秋
　　　右九
遊魚遶石日千里反舌鳴聲已百能老鶴易飢増廩稍
乳鷄勤哺領孫曾
　　　右十
客有可人君子竹書無(闕/)　大王風此風此竹堪誰共
著得茶經桑苧翁
　　　右十一
人心似鐵爐猶在世事如棋路不移閒著目光牛背上
英雄千古竟兒嬉
　　　右十二
老紅擬占春光住嫰緑枝頭更嬌妬隨風宛轉未肯落
猶作霓裳羽衣舞
　　　右十三
　　又
樂天心不憂作徳心逸休鷄蟲笑杜甫蝴蝶夢莊周苛
政猛於虎蹊田奪之牛書傳亂人意周易在牀頭
　　詩别可齋陳制置移鎮呉門
恭惟上明聖宵旰親政初朝有經濟儒野無薄笨車我
獨何因縁濫持鈞與樞妄意在人物捜羅到巖墟穆之
百函至酬答疲巻舒雖云得梗㮣詎必相賢愚君時藹
廉譽一再登除書公牘恥私謝直語非貢䛕尚無赫蹏
牋而況雙鯉魚元龍一世豪名下定不虛我歸海之濵
偃息田園居生平舊交游相忘付江湖将軍忽打門君
書來自呉瓿藁富鴻筆硯銘出龜趺興懐向㵳泬論文
逮荒疎自言久愛敬今始通勤渠不為熱翕翕不為暖
姝姝云何好尚真夐與世俗殊意者元城賢待以涑水
迂獸旗畫星壤龍幡開玉符老我嘆蒲柳投閒託枌榆
味言喜啖蔗秀句嫌催租的知我輩人調度非轅駒子
長固多愛舍菀乃集枯梅花倚瘦竹清芬借敷腴常恐
硬黄紙喚歸翔紫廬問君立朝節蹇諤辛毗裾問君治
理效所至桐鄉朱正爾澤東履俄然移右扶借留此截
鐙來暮彼歌襦譬之絳霄雲來往本自如君亦何心哉
此事姑置諸但惜君去我有唱誰和余寒山尚餘雪江
闊征㠶孤揮毫寫别恨臨風獨躊躇
　　懐可齋簡林鄭二從事
可齋嚴冷如古書莊語敢下鉛與朱讀之不厭味有餘
簫韶間奏愁爰居文墨政事同機樞照人炯炯懸冰壺
昆弟親我同二蘇對牀風雨夜夢俱别來半歲意鬱紆
賴有二客能從余或寄可齋雙鯉魚道甫問訊今何如
　　乍晴觀蜂房戲占
蜜蜂家計千頭奴日併花課供蜜租粉紅黄白各本色
擁腫雙脚尻為車採花歸來不知數一一到門如合繻
方春乳房湧金屋子弟分王遣之國廣輪處處成甘州
饞口嚌嚅不遺力蜜脾割盡刲蠟膚畢歲辛勤用謀食
秋深冬早未見春嗅芳咀華來藻蘋釀成餱糧香滿室
日日飽衙知愛君問誰食蜜還主臣阜財富國今何人
　　糟蟛蚏送葺芷
月腹一寸能郭索黄流在中自濡殻蝤蛑可自丈人行
螃蠏眡之師長伯二眸挺出勝怒蛙八跪前驅非屈蠖
笑令樊噲自横行何用吕布須急縛餔糟啜醨乃吾味
嚼齒穿齦未渠惡屬饜秪覺一匡勝效美不辭雙距落
蔡謨但記尊足存孫卿不悟鐵成錯漫誇右手亦持螯
水中之怒無乃虐梁王葅醢猶至今千古吁嗟漢恩薄
玉柱江瑤酒半酣銀絲鯽魚膾新斫此非不足君所邪
斶顧居貧未能學蟲魚瑣碎熟爾雅麯坐逢之三距躍
太真小物自足佳葺芷一笑為飛白
　　再和且答索飲語
海塗之人暗摸索如龜自遮聊以殼沈湘雖避屈三閭
斷髮奈逢呉太伯周官自詭蠯蠃蚳羲經敢並龍蛇蠖
嫗妃投甕甘骨醉(俗以羣雌/巨掩為佳)舌味無心寧法縛黄詩未
足助盤飱呉稻詎能為歲惡尊前介士尚錚錚海底漫
郎終落落帛聲試聽響犀瓠玉指為渠代金錯掩羣而
取僅遺小誰念坑降秦政虐二螯六跪冒族姓穴居頗
笑隣之薄縱令臏足亦可喜中有妙解未應斫賸擬新
篘問揚字先賦南烹仰韓學蠔山馬甲不易致岸下紫
鱗方牣躍主人鸛鶴真耐痛笑許子彭如水白
　　諺語有鸛鶴日至水濱羣蟹相與捕魚蝦飼之以
　　為常一日鸛鶴語蟹曰施而不報非禮也吾喬木
　　巢成亦可延客能從吾乎蟹以無翼辭鸛鶴曰此
　　易耳子以兩距鉗我足我爾身也蟹悦從之一飛
　　戾空蟹懼鉗益力鸛鶴痛怒罵之蟹笑曰作主人
　　乃爾痛耶
　　鄭徳言暫館于别墅
我如杜甫逢王翰君似梁鴻領孟光花竹自慚非獨樂
杼機聊善聽隣墻賦成寧笑老傖父甕熟定容同舍郎
他日楊花飛燕子可能長記陸宣莊
　　安晩偶成
五物中間著一翁園㕓隨分可支笻章施采服花糚露
戛擊鳴球竹嘯風踈種宻栽觀木漸淺流深浚養泉䝉
眼前丘壑無佳句自哂詩腸苦未窮
　　和鄭制幹遷居
帝遣夫君侍玉除籋雲飛上駕龍駒兵談蹔此棲油幕
荷隰居然見子都風牖喜便鴻案舉月臺長對兎輪孤
孟嘗幸舍非吾事徒愧荀林為送孥
　　和鄭制幹謝借居且惠朋樽醉螯詩
平生愛山林里居想王屋孤月自無朋斷雲曾不族詎
知莊遵市儵有賈誼卜西河就索居漆園問尊足翟門
羅可去軻宅仁已熟似聞結駟多毎見後騎屬魯臺時
遣餽監侯已發粟競懽王儉蓮肯問顔子粥家貧願隣
富蒹葭欣倚玉頗容滑稽叟來簉堂上燭猶能辨絲簧
漸近不如竹濯醪慁兵醖庸行參聖讀願為善頌禱既
醉備五福謀婦擬提壺敲門驚啄木持螯兩從事來就
桑下宿美味均適口雙明喜増目命駕匪千里星言媿
不夙聫句乏追韓補詩聊繼束終當效樂天駱馬為酒
鬻
　　題雪竇千丈巖
並海危峰駕六鼇招提深處緑周遭樛松直上睡龍起
怒濤飛來風虎嘷坐向亭空雲作伴待看身與月爭髙
山靈意我酬清賞為酌冰泉讀楚騷
　　林治中近有捕虎之役調以拙詩
豺狼當道實堪嗔就乳於莵笑楚臣馮婦下車宜衆説
將軍射石見心真渡河應避馮河勇搏獸終歸舞獸仁
他日朕虞須命益九官濟濟定相親
　　比以拙詩戲調張籍不知作者已盈軸矣輙和兩
　　韻
展也虞朝庶績熙合修厥貢暨熊狸兕容于野雖非地
豹澤其文似識時毛革正須供有用血牙安事殺為嬉
國僑惠政人誰犯虎聽多應謝子皮
虓虎寧如龜有知陸行端自觸危機縛渠吕布還須急
驅以王尋漫失威肯使黔驢呈短技直敎獵騎合邊圍
惡盈詎必分人獸猛獲終擒自衞歸(宋人請猛獲于衞/石祁子曰天下之)
(惡一也云云/衞人歸之)
　　圃中問訊梅友老榦疎花有足喜者
洗出金灘鎖骨沙種成老樹競槎牙冰霜歴盡肌生玉
牕牖寒深影到紗舊歲枝頭新歲景十分好處一分花
誰言冷圃惟秋菊春意撩人乃爾邪
　
　
　
　
　
　
　
　
　
　
　
　
　安晩堂集巻十
欽定四庫全書
　安晩堂集巻十
　　　　　　　　　　　　宋　鄭清之　撰
　　紹定閩宼平上功省府黄伯厚(載/)與焉余時在政
　　事堂趙用甫掾西曹力言此文墨士請官以左選
　　既而賞戾法迄授武階去歲戊戌用甫帥鄞乃來
　　為閫屬余浪跡湖山歲餘始一見稍稔接觴詠亹
　　亹迫人間及前事有見晩恨余與之酒曰一文資
　　直慁子然以人廢法雖相知如今日亦弗敢則笑
　　而不怨赴調行在所贈以君莫愁之歌
君莫愁君莫愁不龜澼絖能封侯君莫愁君莫愁腰六
相印一敝裘看渠涎顙與躄足千金信矣壺中流荻花
江月正佳耳青衫浪泣琵琶舟短衣楚製乃翁喜未必
挽弓右丁字貂蟬本是侍臣冠有時出自兜鍪裏雖然
萬戸將軍臂夜逢醉尉頭搶地賣薪愚婦輕買臣不信
讀書有奇事世間衆萬無定容桃笙木棊唯所逢秋來
桂菊黄金叢千機錦繡開芙蓉西風也解作富貴豈必
桃李專春風得時失據自甘苦姑置是事天夢夢君莫
愁君莫愁雙手試捫舌在否勸君勤買西湖船打篷疎
雨旗亭酒
　　家園即事十三首
水滿横塘占曉清蓮腮霞舉葉雲生魚兒富貴真難比
翠葢紅糚擁隊行
　　　右一
新竹地肥方怒長幽花晩發自欣榮飛來野蝶多情思
不逐蜻蜓㸃水輕
　　　右二
池荷岸竹閟寒清肱枕欹眠夢欲成珍重西隣知好事
隔河送過讀書聲
　　　右三
千巖萬壑自秋春靜處觀山能幾人叠得假山人競看
世間宜假不宜真
　　　右四
緑陰樂(去/聲)靜未號蟬藕葉扶嬌汎水眠輸殺蜂屯深閉
壁峙糧宿飽蜜中邊
　　　右五
侏儒飽愧東方朔嫗母呼回郭舍人博局由來更勝負
雉盧那復較疎親
　　　右六
早作南風午北風暄涼翻手雨無蹤田翁舉似霖霪日
脚踏鳴車笑殺儂
　　　右七
靑帶環生繚岸青葉間蟲篆學陽冰墨池文冡非難化
芝菌從敎子厚蒸
　　　右八
樹底鳴鳩相唯諾花間飛蝶自綢繆二蟲得失聊堪笑
鴻鵠誰能問奕秋
　　　右九
遊魚遶石日千里反舌鳴聲已百能老鶴易飢増廩稍
乳鷄勤哺領孫曾
　　　右十
客有可人君子竹書無(闕/)　大王風此風此竹堪誰共
著得茶經桑苧翁
　　　右十一
人心似鐵爐猶在世事如棋路不移閒著目光牛背上
英雄千古竟兒嬉
　　　右十二
老紅擬占春光住嫰緑枝頭更嬌妬隨風宛轉未肯落
猶作霓裳羽衣舞
　　　右十三
　　又
樂天心不憂作徳心逸休鷄蟲笑杜甫蝴蝶夢莊周苛
政猛於虎蹊田奪之牛書傳亂人意周易在牀頭
　　詩别可齋陳制置移鎮呉門
恭惟上明聖宵旰親政初朝有經濟儒野無薄笨車我
獨何因縁濫持鈞與樞妄意在人物捜羅到巖墟穆之
百函至酬答疲巻舒雖云得梗㮣詎必相賢愚君時藹
廉譽一再登除書公牘恥私謝直語非貢䛕尚無赫蹏
牋而況雙鯉魚元龍一世豪名下定不虛我歸海之濵
偃息田園居生平舊交游相忘付江湖将軍忽打門君
書來自呉瓿藁富鴻筆硯銘出龜趺興懐向㵳泬論文
逮荒疎自言久愛敬今始通勤渠不為熱翕翕不為暖
姝姝云何好尚真夐與世俗殊意者元城賢待以涑水
迂獸旗畫星壤龍幡開玉符老我嘆蒲柳投閒託枌榆
味言喜啖蔗秀句嫌催租的知我輩人調度非轅駒子
長固多愛舍菀乃集枯梅花倚瘦竹清芬借敷腴常恐
硬黄紙喚歸翔紫廬問君立朝節蹇諤辛毗裾問君治
理效所至桐鄉朱正爾澤東履俄然移右扶借留此截
鐙來暮彼歌襦譬之絳霄雲來往本自如君亦何心哉
此事姑置諸但惜君去我有唱誰和余寒山尚餘雪江
闊征㠶孤揮毫寫别恨臨風獨躊躇
　　懐可齋簡林鄭二從事
可齋嚴冷如古書莊語敢下鉛與朱讀之不厭味有餘
簫韶間奏愁爰居文墨政事同機樞照人炯炯懸冰壺
昆弟親我同二蘇對牀風雨夜夢俱别來半歲意鬱紆
賴有二客能從余或寄可齋雙鯉魚道甫問訊今何如
　　乍晴觀蜂房戲占
蜜蜂家計千頭奴日併花課供蜜租粉紅黄白各本色
擁腫雙脚尻為車採花歸來不知數一一到門如合繻
方春乳房湧金屋子弟分王遣之國廣輪處處成甘州
饞口嚌嚅不遺力蜜脾割盡刲蠟膚畢歲辛勤用謀食
秋深冬早未見春嗅芳咀華來藻蘋釀成餱糧香滿室
日日飽衙知愛君問誰食蜜還主臣阜財富國今何人
　　糟蟛蚏送葺芷
月腹一寸能郭索黄流在中自濡殻蝤蛑可自丈人行
螃蠏眡之師長伯二眸挺出勝怒蛙八跪前驅非屈蠖
笑令樊噲自横行何用吕布須急縛餔糟啜醨乃吾味
嚼齒穿齦未渠惡屬饜秪覺一匡勝效美不辭雙距落
蔡謨但記尊足存孫卿不悟鐵成錯漫誇右手亦持螯
水中之怒無乃虐梁王葅醢猶至今千古吁嗟漢恩薄
玉柱江瑤酒半酣銀絲鯽魚膾新斫此非不足君所邪
斶顧居貧未能學蟲魚瑣碎熟爾雅麯坐逢之三距躍
太真小物自足佳葺芷一笑為飛白
　　再和且答索飲語
海塗之人暗摸索如龜自遮聊以殼沈湘雖避屈三閭
斷髮奈逢呉太伯周官自詭蠯蠃蚳羲經敢並龍蛇蠖
嫗妃投甕甘骨醉(俗以羣雌/巨掩為佳)舌味無心寧法縛黄詩未
足助盤飱呉稻詎能為歲惡尊前介士尚錚錚海底漫
郎終落落帛聲試聽響犀瓠玉指為渠代金錯掩羣而
取僅遺小誰念坑降秦政虐二螯六跪冒族姓穴居頗
笑隣之薄縱令臏足亦可喜中有妙解未應斫賸擬新
篘問揚字先賦南烹仰韓學蠔山馬甲不易致岸下紫
鱗方牣躍主人鸛鶴真耐痛笑許子彭如水白
　　諺語有鸛鶴日至水濱羣蟹相與捕魚蝦飼之以
　　為常一日鸛鶴語蟹曰施而不報非禮也吾喬木
　　巢成亦可延客能從吾乎蟹以無翼辭鸛鶴曰此
　　易耳子以兩距鉗我足我爾身也蟹悦從之一飛
　　戾空蟹懼鉗益力鸛鶴痛怒罵之蟹笑曰作主人
　　乃爾痛耶
　　鄭徳言暫館于别墅
我如杜甫逢王翰君似梁鴻領孟光花竹自慚非獨樂
杼機聊善聽隣墻賦成寧笑老傖父甕熟定容同舍郎
他日楊花飛燕子可能長記陸宣莊
　　安晩偶成
五物中間著一翁園㕓隨分可支笻章施采服花糚露
戛擊鳴球竹嘯風踈種宻栽觀木漸淺流深浚養泉䝉
眼前丘壑無佳句自哂詩腸苦未窮
　　和鄭制幹遷居
帝遣夫君侍玉除籋雲飛上駕龍駒兵談蹔此棲油幕
荷隰居然見子都風牖喜便鴻案舉月臺長對兎輪孤
孟嘗幸舍非吾事徒愧荀林為送孥
　　和鄭制幹謝借居且惠朋樽醉螯詩
平生愛山林里居想王屋孤月自無朋斷雲曾不族詎
知莊遵市儵有賈誼卜西河就索居漆園問尊足翟門
羅可去軻宅仁已熟似聞結駟多毎見後騎屬魯臺時
遣餽監侯已發粟競懽王儉蓮肯問顔子粥家貧願隣
富蒹葭欣倚玉頗容滑稽叟來簉堂上燭猶能辨絲簧
漸近不如竹濯醪慁兵醖庸行參聖讀願為善頌禱既
醉備五福謀婦擬提壺敲門驚啄木持螯兩從事來就
桑下宿美味均適口雙明喜増目命駕匪千里星言媿
不夙聫句乏追韓補詩聊繼束終當效樂天駱馬為酒
鬻
　　題雪竇千丈巖
並海危峰駕六鼇招提深處緑周遭樛松直上睡龍起
怒濤飛來風虎嘷坐向亭空雲作伴待看身與月爭髙
山靈意我酬清賞為酌冰泉讀楚騷
　　林治中近有捕虎之役調以拙詩
豺狼當道實堪嗔就乳於莵笑楚臣馮婦下車宜衆説
將軍射石見心真渡河應避馮河勇搏獸終歸舞獸仁
他日朕虞須命益九官濟濟定相親
　　比以拙詩戲調張籍不知作者已盈軸矣輙和兩
　　韻
展也虞朝庶績熙合修厥貢暨熊狸兕容于野雖非地
豹澤其文似識時毛革正須供有用血牙安事殺為嬉
國僑惠政人誰犯虎聽多應謝子皮
虓虎寧如龜有知陸行端自觸危機縛渠吕布還須急
驅以王尋漫失威肯使黔驢呈短技直敎獵騎合邊圍
惡盈詎必分人獸猛獲終擒自衞歸(宋人請猛獲于衞/石祁子曰天下之)
(惡一也云云/衞人歸之)
　　圃中問訊梅友老榦疎花有足喜者
洗出金灘鎖骨沙種成老樹競槎牙冰霜歴盡肌生玉
牕牖寒深影到紗舊歲枝頭新歲景十分好處一分花
誰言冷圃惟秋菊春意撩人乃爾邪
　
　
　
　
　
　
　
　
　
　
　
　
　安晩堂集巻十
欽定四庫全書
　安晩堂集巻十一
　　　　　　　　　　　　宋　鄭清之　撰
　　謝徐德夫右司和御製賜詩
直道何曽較尺尋昔賢垂範到斯今臯謨勉勉歌元首
説誨年年沃朕心幸遇千齡開聖治頃塵三事愧宵箴
奎文衣被真難報盥誦新詩愛助深
朅來林下破天慳要使明時見一閒齒屐印苔春縱步
頸壺蒸粟晩加餐夢魂飛到味書閣世路牢封函谷關
翻笑醉翁猶未醉黄金白鬢詫腰環(徳夫家有/味書閣)
　　和林治中雪詩五首
擘天滕六勇如貔移下瓊臺撲凸奇老盡青山真是幻
從渠白戰更無詩憑䦨且喜明雙目嘶騎寧愁到十眉
(謂撤戍也坡詩長安畫手開/十眉云云中有漁陽胡騎嘶)羔酒不妨敲竹韻園林正
好樂清時
　　　右一
兒嬉犯凍搦文貔怒眦張唇狀崛奇圗得形模規婦笑
絶憐冷落賦翁詩幕談多暇堪娯目喜色排寒為上眉
頗念袁安正髙卧柮柴煨芋了年時
　　　右二
鹽虎模糊懵豹貔(豹一/作虎)玉峯髙並自多奇春先北苑供
花事夜入西淮奏雅詩銀闕勢増開雉尾賀班香近列
蛾眉看君來歲賡酬筆移在儀曹進表時
　　　右三
白旄麾徧牧郊貔羽扇分飛更出奇凍裂弓鍪元濟縛
嚙殘氈毳子卿詩蘆花夜月凝湓口梅玉春風侈蜀眉
(坡雪詩有玉/梅春之句)一幅溪藤知幾返鏤冰冷語不驚時
　　　右四
貙貗甝狒貃貛貔獵騎漫山伏正奇瘃手草成熊館賦
掩羣驅入兎置詩獸奔駭類淮淝口狐媚讙催虢國眉
滕六倚渠真誤事大寒不出是知時(首句見爾雅/釋獸連文)
　　　右五
　　因㑹(古外/切)來詩再賡元韻
組練横陳壯士貔想因舞羽去窮奇千山白髪存公道
十日清吟費老詩待伴易銷春有脚交光最勝日如眉
只愁無著梅花處東絹平章付伯時
　　續詩之寵依韻以謝
莫捜險韻續貒貔雲景須知雪後奇日絢寒光莊淨界
梅將真色薦新詩試敲折竹煎茶舌旋覔遥岑出黛眉
油幙輸君談笑樂聖杯正是一中時
　　村邊以湯婆樣惠示與詩俱來依元韻
惠中秀外更清便婭姹嬌羞二八年無奈畏塗生袵席
寧敎寒夜折冰綿遣來勣嫗知君狀擬伴涪翁到曉天
只恐甎花陶學士風流未了續膠縁
　　再和村邊解嘲
閒身惟向靜中便暮景侵尋絳縣年未解真精昏黙黙
且觀𤣥牝息綿綿温柔鄉裏誰能老冷淡生涯别有天
笑撫脚婆為法喜漆園何必問經縁(縁督以/為經)
暖足番君老更便摩挱笑問阿婆年聊吟夜月移花影
肯向春風逐柳綿自有散花居丈室何妨姹女共壺天
鉛華列屋諸君事乞(去/聲)與寒梅了世縁
造化真機動靜便誰云巧智可同年藍田日暖煙生玉
閩嶠霜濃木有綿萬象為春皆是物一花不實豈其天
吾身太極元同運陽長陰消在所縁
　　和葺芷筍詩
我貧毎笑齊之斶晚食雖甘未忘肉梅肥尚餘風折緑
溟涬餐英命騷僕藩籬剟彼羝角觸送似玉堂如楚束
惡詩聊賦徐凝瀑妙句飛來漱鳴玉曽無導吏隨賈餗
坐遣跛奚委葵菽茁芽勤視縁坡竹期飫伯仁空洞腹
書腸膏腥士之辱得魚不敢餉羊續要知菜味勝山谷
步趨强顔髮曲局盤有美茹無不足陋矣王芻箋衞澳
　　贈許石田為僧
平明對鏡良獨難子能脱屣彈指間戲視此身如髦蠻
冠巾擺落逃繻關千金强弩一笑彎萬錢買盡江南山
厭渠世路車輪殷赤脚健倒苔痕斑參寥佛印若是班
江湖風月不汝慳汝狂方醒衆所讙我獨見之為三嘆
辨詰孔釋語可刪白雲深處輸君閒
　　和敬禪師茶偈
飯罷茶來手接時箇中日日是真機建溪顧渚君休問
冷暖如魚只自知
睡蛇纒繞黒甜時棒喝全提落鈍機管取一甌先著到
三更日出有誰知
魚皷纔休客至時摸頭元是最先機不須吸盡西江水
一滴曹溪味便知
　　贈育王堪笑翁
問訊瞿曇老比丘靈山何似雪山頭笑翁底事真堪笑
面似靴皮笑未休
　　蔬圃
活計園蔬日日新杜陵差慰婦長貧旱薑水芋年時熟
春薤秋菘意味真畦甕䞉分三伏雨露根常占百花晨
荷鋤未省勤耕稼猶愧師門學圃人
　　和林倅賦郡守隨車雨
旌車勤雨拂參旗大士圎通現白衣爐穟輕煙方先路
雷門急令已宣威為霖賸作西成計書歲誰云大有稀
賢守劬躬民國念食言應笑魯臣肥
　　和白雪老禪二偈
閲盡恒河水上波聲塵何似泡漚多還師拍板鉗鎚後
更唱誰家别調歌
簷鐸吟風月半凹黄金布地欠誅茅三更出日真光景
大好欽身正笠包
　　靈隠慧上人惠詩為古風以贈
貫休齊已唐詩人當時逸氣凌簮紳聲名亹亹逼甫白
幽蘭直與梅爭春誰知北面石霜老服勤杖屨皆終身
二公所得當葢世英詞傑句風中塵至今傳者以詩重
妙處反為詩所湮弄翰戲墨雖佛事炊沙作糗成飢嗔
不欲詩工與字巧緒餘能奪道之真心宗一了萬法具
辯才飛轉陶家輪君不見阿難多聞及辯慧呪語要敵
摩伽神
　　天育二老禪惠示經佛偈答以十詩
二老毫端一滴曹喚醒寱語沒忉忉更無慧可安身處
作莫當時立得牢
　　　右一
餘塵明極强分離菩薩如來是阿誰既道本來無一物
將何芥子納須彌
　　　右二
龍宫海藏自分明搕𢶍灘頭一任傾因果若還終不昧
正須防作野狐鳴
　　　右三
書經猶有遮箇在畫佛何曾夢見來玲石玉峰雷雨過
梅花昨夜一枝開
　　　右四
三經已是太多羅州去休休更問婆箇裏幸然無一事
何須終日把甎磨
　　　右五
四十刼來閒坐休忽抛長舌閙藍頭若言面壁為心法
瞿老還輸第一籌
　　　右六
懵懂維摩不二門畧無遺囑付兒孫普賢若匪剛饒舌
此事如何更吐呑
　　　右七
老胡無聖亦無言驀指虛空喚作禪掌血條痕無著處
教誰白地患青顛
　　　右八
般柴運水老龐禪佛法無多在蜜邊餅汝將來還與汝
因師交㸃更團圎
　　　右九
生老年來病已深灸瘢著艾復難禁六根四大原無有
何處求師下一鍼
　　　右十
　　鄭徳言親覩洛伽觀音相遂依所見繪畫朝夕嚴
　　奉且求賛語敬題其旁
具足圎通性一念本昭徹我與信心人是三無差别凢人
未見聖如渴以河説佛身忽現前如水印秋月心精自
開遮見根匪優劣念中有大士珠瓔百寳結補陁洛伽
相在在猶日揭是名為正觀倒想作奇絶稽首圎通尊
兹念無起滅非相亦非念不盈復不闕唯然觀自在無
眼耳鼻舌
　　拙偈調偃谿上人
昌黎先生入山裏大顛牢把數珠子松下經函著淨瓶
照管習之飜却水丞郎滿擔江西禪行行勘辯撩天鼻
偃谿爛嚼雪忩紙換却舌頭别參起
　　雪忩董寺丞將㫖平讞安晩來訪因舉似偃谿為
　　下一則語
佛法方當惡劇時偃谿笑裏袖鉗鎚不教管領千雲衲
打徹頭關更問誰
　　簡雪窓董寺丞
世路機心走兎迒雪窓一縷不遮藏籋雲梯月真游戲
茅舍何曽外玉堂
聖賢事業在心槃禹稷顔回豈異觀世故波瀾同起滅
姓名千古要清寒
　　山間大風雨晝夜不止聞松聲撼牀戲成拙語漫
　　錄呈葺芷參溪
顛風横雨窮山秋樵青弛擔車停輈松聲撼空吼萬牛
轟豗勢欲傾不周晨雞扼吭喑且愁百鳥何敢相喧啾
恍疑趙壁環諸侯呼聲動地鏘弓矛又疑變化鵾鵬儔
垂天鼓翼南溟􁑈或者挽翻河漢流電飛霆擊龍蛇虬
不然火烈陸渾丘天跳地踔啼熊猴狂吞狠吐山裂鳩
大音奔騰怒相投夢中驚迴仙枕游分明夜宿浙江頭
三更潮水掀柁樓蒼茫起坐擁黄綢觸屏喚作錢塘舟
此身端坐巖之幽如何兩耳不自由乃與喧寂為沈浮
影蛇石虎以妄求世間萬事浪喜憂大學能定心逸休
疾雷破柱方夷猶直須養浩師孟鄒風止韻作商聲謳
　　和複岫庵賡醻之什
勝地來休沐山程懶忘前草堂新杜曲詩格舊臨川客
乗千珠履翁琴百澗泉參尋幽路滑空想石頭禪
大雅千巖秀清標萬玉前醉扶有宗武屬和得師川境
勝堪耡月詩香可釀泉竹林風度在枯坐笑僧禪
　
　
　
　
　
　
　
　
　安晚堂集巻十一
欽定四庫全書
　安晩堂集巻十一
　　　　　　　　　　　　宋　鄭清之　撰
　　謝徐德夫右司和御製賜詩
直道何曽較尺尋昔賢垂範到斯今臯謨勉勉歌元首
説誨年年沃朕心幸遇千齡開聖治頃塵三事愧宵箴
奎文衣被真難報盥誦新詩愛助深
朅來林下破天慳要使明時見一閒齒屐印苔春縱步
頸壺蒸粟晩加餐夢魂飛到味書閣世路牢封函谷關
翻笑醉翁猶未醉黄金白鬢詫腰環(徳夫家有/味書閣)
　　和林治中雪詩五首
擘天滕六勇如貔移下瓊臺撲凸奇老盡青山真是幻
從渠白戰更無詩憑䦨且喜明雙目嘶騎寧愁到十眉
(謂撤戍也坡詩長安畫手開/十眉云云中有漁陽胡騎嘶)羔酒不妨敲竹韻園林正
好樂清時
　　　右一
兒嬉犯凍搦文貔怒眦張唇狀崛奇圗得形模規婦笑
絶憐冷落賦翁詩幕談多暇堪娯目喜色排寒為上眉
頗念袁安正髙卧柮柴煨芋了年時
　　　右二
鹽虎模糊懵豹貔(豹一/作虎)玉峯髙並自多奇春先北苑供
花事夜入西淮奏雅詩銀闕勢増開雉尾賀班香近列
蛾眉看君來歲賡酬筆移在儀曹進表時
　　　右三
白旄麾徧牧郊貔羽扇分飛更出奇凍裂弓鍪元濟縛
嚙殘氈毳子卿詩蘆花夜月凝湓口梅玉春風侈蜀眉
(坡雪詩有玉/梅春之句)一幅溪藤知幾返鏤冰冷語不驚時
　　　右四
貙貗甝狒貃貛貔獵騎漫山伏正奇瘃手草成熊館賦
掩羣驅入兎置詩獸奔駭類淮淝口狐媚讙催虢國眉
滕六倚渠真誤事大寒不出是知時(首句見爾雅/釋獸連文)
　　　右五
　　因㑹(古外/切)來詩再賡元韻
組練横陳壯士貔想因舞羽去窮奇千山白髪存公道
十日清吟費老詩待伴易銷春有脚交光最勝日如眉
只愁無著梅花處東絹平章付伯時
　　續詩之寵依韻以謝
莫捜險韻續貒貔雲景須知雪後奇日絢寒光莊淨界
梅將真色薦新詩試敲折竹煎茶舌旋覔遥岑出黛眉
油幙輸君談笑樂聖杯正是一中時
　　村邊以湯婆樣惠示與詩俱來依元韻
惠中秀外更清便婭姹嬌羞二八年無奈畏塗生袵席
寧敎寒夜折冰綿遣來勣嫗知君狀擬伴涪翁到曉天
只恐甎花陶學士風流未了續膠縁
　　再和村邊解嘲
閒身惟向靜中便暮景侵尋絳縣年未解真精昏黙黙
且觀𤣥牝息綿綿温柔鄉裏誰能老冷淡生涯别有天
笑撫脚婆為法喜漆園何必問經縁(縁督以/為經)
暖足番君老更便摩挱笑問阿婆年聊吟夜月移花影
肯向春風逐柳綿自有散花居丈室何妨姹女共壺天
鉛華列屋諸君事乞(去/聲)與寒梅了世縁
造化真機動靜便誰云巧智可同年藍田日暖煙生玉
閩嶠霜濃木有綿萬象為春皆是物一花不實豈其天
吾身太極元同運陽長陰消在所縁
　　和葺芷筍詩
我貧毎笑齊之斶晚食雖甘未忘肉梅肥尚餘風折緑
溟涬餐英命騷僕藩籬剟彼羝角觸送似玉堂如楚束
惡詩聊賦徐凝瀑妙句飛來漱鳴玉曽無導吏隨賈餗
坐遣跛奚委葵菽茁芽勤視縁坡竹期飫伯仁空洞腹
書腸膏腥士之辱得魚不敢餉羊續要知菜味勝山谷
步趨强顔髮曲局盤有美茹無不足陋矣王芻箋衞澳
　　贈許石田為僧
平明對鏡良獨難子能脱屣彈指間戲視此身如髦蠻
冠巾擺落逃繻關千金强弩一笑彎萬錢買盡江南山
厭渠世路車輪殷赤脚健倒苔痕斑參寥佛印若是班
江湖風月不汝慳汝狂方醒衆所讙我獨見之為三嘆
辨詰孔釋語可刪白雲深處輸君閒
　　和敬禪師茶偈
飯罷茶來手接時箇中日日是真機建溪顧渚君休問
冷暖如魚只自知
睡蛇纒繞黒甜時棒喝全提落鈍機管取一甌先著到
三更日出有誰知
魚皷纔休客至時摸頭元是最先機不須吸盡西江水
一滴曹溪味便知
　　贈育王堪笑翁
問訊瞿曇老比丘靈山何似雪山頭笑翁底事真堪笑
面似靴皮笑未休
　　蔬圃
活計園蔬日日新杜陵差慰婦長貧旱薑水芋年時熟
春薤秋菘意味真畦甕䞉分三伏雨露根常占百花晨
荷鋤未省勤耕稼猶愧師門學圃人
　　和林倅賦郡守隨車雨
旌車勤雨拂參旗大士圎通現白衣爐穟輕煙方先路
雷門急令已宣威為霖賸作西成計書歲誰云大有稀
賢守劬躬民國念食言應笑魯臣肥
　　和白雪老禪二偈
閲盡恒河水上波聲塵何似泡漚多還師拍板鉗鎚後
更唱誰家别調歌
簷鐸吟風月半凹黄金布地欠誅茅三更出日真光景
大好欽身正笠包
　　靈隠慧上人惠詩為古風以贈
貫休齊已唐詩人當時逸氣凌簮紳聲名亹亹逼甫白
幽蘭直與梅爭春誰知北面石霜老服勤杖屨皆終身
二公所得當葢世英詞傑句風中塵至今傳者以詩重
妙處反為詩所湮弄翰戲墨雖佛事炊沙作糗成飢嗔
不欲詩工與字巧緒餘能奪道之真心宗一了萬法具
辯才飛轉陶家輪君不見阿難多聞及辯慧呪語要敵
摩伽神
　　天育二老禪惠示經佛偈答以十詩
二老毫端一滴曹喚醒寱語沒忉忉更無慧可安身處
作莫當時立得牢
　　　右一
餘塵明極强分離菩薩如來是阿誰既道本來無一物
將何芥子納須彌
　　　右二
龍宫海藏自分明搕𢶍灘頭一任傾因果若還終不昧
正須防作野狐鳴
　　　右三
書經猶有遮箇在畫佛何曾夢見來玲石玉峰雷雨過
梅花昨夜一枝開
　　　右四
三經已是太多羅州去休休更問婆箇裏幸然無一事
何須終日把甎磨
　　　右五
四十刼來閒坐休忽抛長舌閙藍頭若言面壁為心法
瞿老還輸第一籌
　　　右六
懵懂維摩不二門畧無遺囑付兒孫普賢若匪剛饒舌
此事如何更吐呑
　　　右七
老胡無聖亦無言驀指虛空喚作禪掌血條痕無著處
教誰白地患青顛
　　　右八
般柴運水老龐禪佛法無多在蜜邊餅汝將來還與汝
因師交㸃更團圎
　　　右九
生老年來病已深灸瘢著艾復難禁六根四大原無有
何處求師下一鍼
　　　右十
　　鄭徳言親覩洛伽觀音相遂依所見繪畫朝夕嚴
　　奉且求賛語敬題其旁
具足圎通性一念本昭徹我與信心人是三無差别凢人
未見聖如渴以河説佛身忽現前如水印秋月心精自
開遮見根匪優劣念中有大士珠瓔百寳結補陁洛伽
相在在猶日揭是名為正觀倒想作奇絶稽首圎通尊
兹念無起滅非相亦非念不盈復不闕唯然觀自在無
眼耳鼻舌
　　拙偈調偃谿上人
昌黎先生入山裏大顛牢把數珠子松下經函著淨瓶
照管習之飜却水丞郎滿擔江西禪行行勘辯撩天鼻
偃谿爛嚼雪忩紙換却舌頭别參起
　　雪忩董寺丞將㫖平讞安晩來訪因舉似偃谿為
　　下一則語
佛法方當惡劇時偃谿笑裏袖鉗鎚不教管領千雲衲
打徹頭關更問誰
　　簡雪窓董寺丞
世路機心走兎迒雪窓一縷不遮藏籋雲梯月真游戲
茅舍何曽外玉堂
聖賢事業在心槃禹稷顔回豈異觀世故波瀾同起滅
姓名千古要清寒
　　山間大風雨晝夜不止聞松聲撼牀戲成拙語漫
　　錄呈葺芷參溪
顛風横雨窮山秋樵青弛擔車停輈松聲撼空吼萬牛
轟豗勢欲傾不周晨雞扼吭喑且愁百鳥何敢相喧啾
恍疑趙壁環諸侯呼聲動地鏘弓矛又疑變化鵾鵬儔
垂天鼓翼南溟􁑈或者挽翻河漢流電飛霆擊龍蛇虬
不然火烈陸渾丘天跳地踔啼熊猴狂吞狠吐山裂鳩
大音奔騰怒相投夢中驚迴仙枕游分明夜宿浙江頭
三更潮水掀柁樓蒼茫起坐擁黄綢觸屏喚作錢塘舟
此身端坐巖之幽如何兩耳不自由乃與喧寂為沈浮
影蛇石虎以妄求世間萬事浪喜憂大學能定心逸休
疾雷破柱方夷猶直須養浩師孟鄒風止韻作商聲謳
　　和複岫庵賡醻之什
勝地來休沐山程懶忘前草堂新杜曲詩格舊臨川客
乗千珠履翁琴百澗泉參尋幽路滑空想石頭禪
大雅千巖秀清標萬玉前醉扶有宗武屬和得師川境
勝堪耡月詩香可釀泉竹林風度在枯坐笑僧禪
　
　
　
　
　
　
　
　
　安晚堂集巻十一
欽定四庫全書
　安晚堂集巻十二
　　　　　　　　　　　　宋　鄭清之　撰
　　和趙從道賦菜畦春富貴
多生菜氣粥魚僧味菜還如好色登戲學挑根和露煮
正堪摘稻配香蒸(見誠齋/詩話)
芝田不減商山樂蔬食誰言孔色矜(孔子見老耼云云/去爾驕志與矜色)
蒲筍秪應維蔌美鏤鍚何必羨韓膺
　　送林教授竹(戊戌九月/)
玉壺仙骨産蓬萊客授京璜雋武開曽向西山傳墨印
(魯直墨以傳千/古文章之印)好遊東觀籋蘭臺青雲直上輕餘子黒
髮誰量未易才側耳韶簫充雅奏願同觀樂詫州來
石鼎煎茶午夢醒羊腸怕聽遶車聲剡舟忽至驚安道
漢使新招别子卿交誼從君知絶俗凋年如我最關情
鳯鸞先路為時瑞肯卜筳篿訴獨清
　　安晚園戲占
横塘雨過水初平浪影窺忩一孔明籬下觸羝五鹿角
林間反舌百禽聲柳公權可送行客梅子真能寛渴兵
誰道夏園無所有蓮花端可傲張卿
　　九日即事
安晚閒身晚更安蛩宵無夢落金鞍通心白髮難為染
對面青編儘耐看多謝紫萸占老健喜招黄菊伴秋寒
江城借黓生輕暖忽有鳴蛙却為官
甕畦籬戸小園林獨鶴相陪省一琴老眡官年從實録
貧依國息寄横金(毎從官/庫質錢)詩盈弓力猶能寸客值騷醒
且枉尋楓葉似知酤令緩漂摇醉臉出墻陰
童孫競爽祝雞翁㸃勘凢將句讀中戲指丈兄誇少壯
(樂天有張/丈殷兄詩)嬾推庚甲問雌雄窮秋對展三更月迥夜傳
呼萬竅風逗曉東忩相管領舉頭灔灔日車紅
　　題偃溪聞長老堯民擊壤圗
炊煙萬井著僧居人在康衢畫不如寄語偃溪烘淡墨
圗中添我一柴車
　　謝林治中訪别覺際庵
野服芒鞋踏蘚斑千峯約飭整雲鬟山行陡覺精神健
老去惟貪耳目閒步武來尋僧舍舊話言應想夜窓間
錢湖難買歸鞍駐料得春衫憶素蠻
　　正月晦夕夢中作偈覺但記其首兩句遂于枕上
　　足之録呈慧上人
是身本虛妄覔主了無得誰知日用間顛倒由六賊茫
茫前後際生滅在空色賦去主人歸渾家不相識
　　因筆記賊入空室頌
平生一片癡妄意室中物自言富可待到了貧徹骨一
宵入人家百寳認髣髴揀得真金身明處是泥佛
　　乙巳三月出湖口占
幾朝花片落書奩未信春光已屬厭猛省清明今日事
家家青柳壓朱櫩
　　又
曉日慇懃為著鞭微風逐旋約輕煙東皇勝景渾如舊
西子粧濃喜近前檻外客山今對展禊時朋酒占初筵
十年重訪蘇堤柳總付春光入畫船
　　到龍井寺
竹門斜倚酒家帘石路髙低記水簾炙背老農驚傴僂
乗肩癡女笑窺覘數羝人立攀籬落一蝶兒嬉掠繖簷
欵約朋從歸去路馬頭應有月纎纎
山圍古寺緑周遭一閣軒騰面勢髙爐篆得薌抽露穟
石泉借茗作雲濤風流二老歸靈鷲筆墨千年續楚騷
拙語留題罥蛛壁暗中摸索媿劉曹
底忙不肯訪禪林山寺何曽避客深奇石韻髙非令色
老松皮脱見真心簷牙徇鐸關幽事溪曲無絃出妙音
拂拭少游碑好在姓名曽記落碑陰
十里輕軒憇佛廬夢身差記蝶蘧蘧伊蒲巧作魚鰕樣
矮筍新鑱繭栗株暫到欲陪僧夏靜等間生怕俗塵汚
計然老去翻多事空挽西施向五湖
　　旌德觀
瀛丈移從弱水間君恩泮奐得躋攀茗香壺酒成三事
巾褐枝笻占獨班境勝亦能充道勝官閒何似在家閒
𤣥都猶有桃花在更向西湖訪好山
緑簑青笠慣菰蒲錯認東湖處士居舟尾笑迎車後客
渡頭催買網中魚水程趣戍半規日山意論交千巻書
歸去重樓試凝望恍曾雲氣矗凌虛
　　又
半生東甬數間屋一日西湖十首詩回首風光少年客
春山擁翠作蛾眉
　　賜第登樓
避俗懶成癖登樓睡失魔忘機鷗自下開檻蝶相過髙
處景差勝靜中春更多君恩何以報歸夢欲如何
　　又
桃李漫山不是春紛紛蜂蝶趂遊人梅花已帶春歸了
分付垂楊浥路塵
病思歸心走兎迒自嗤幻境未渠忘并州便作咸陽看
設若桑乾亦故鄉
　　觀王導傳作
江東老子惠之和九錫牛車愠蔡婆不殺伯仁君信否
澹然推分意如何
　　閒中偶成
病覺身名小閒知日月忙篆香雲四合盆篠竹千章慧
性乾成障愁懐弱未張何如莊宇定虚室自天光
春過日初永睡餘意未忺露花心翼翼風葉喜沾沾殿
後蜂尋穴懐歸燕語簷垂楊在何處落絮㸃疎簾
　　孟童子中異科而還來訪余於行都賜第輙贈以
　　詩
在昔昌黎公序贈張童子獨出超等夷芳名駕青史君
門藹世勛夐軼西平李宋杜方同休彪炳見孩稚天庭
揷犀角星眸炯秋水誦書如焦琴髙下涵角祉朱門共
駭聽洗此箏笛耳老翁欲笞兒眼看拾青紫一朝聞九
關賚予出周篚我朝晏與楊炳炳貴名起願子志逺大
勤學踵前軌家尊我相知作詩贈歸騎
　　東湖送藕與葺芷
草木誰無知葉落能糞本榮枯逓乗除苗實自穮蓘東
湖百頃蓮夏日傲趙盾州家浚河渠獮薙甚芸墾長身
萬柄荷髦梗付鍤畚寒煙熨青鏡時有白浪輥水解毓
仙骨根著泉源混外乾乃中腴下益寧上損淤泥胎玲
瓏多節竅混沌園丁亦善沒擘波沸魴鱒象株忽仰浮
登岸如衮衮誰知絳縣塗可試平叔粉名非玉井船實
過秋蘭畹肴蔌雜燕豆葅菜補中壼交梨能養生諼草
亦忘忿空言出好事孰與津燥吻贈君擬條冰差勝羞
藻蕰
　　送新薑與葺芷
仲尼胡不撤薑食損智深譏藏戲劇將以愚民豈其然
半山失喜為動色拗執誰解鐫此老一時鑿説契胷臆
我疑諗之神農書増壯胃腑良有力吕令音商其味辛
調芼魚蔬蘖香稷方冬沃土培其根隴畦分封隨壤息
長鬚視苗勤獻新先時劚取奮鉏棘青株斯拔薤本重
紅萁半露蔆包側駢指驚看産漆園胝足疑為導積石
欲搗芳辛入虀臼為憐膚理傲金狄僕命薺荼涴詩雅
肩差梅桂班内則笑加束縛代書鯉持助饔庖鱠銀鯽
旱年宜薑諺有之今年雨多生意嗇小摘酸寒類甲菜
大何嬰冒期膝席公羊穀梁汝往哉反音一笑當勿劾
(稗官有記公羊榖梁並出一人之手/其姓則姜葢四字反切即姜字也)
　　山間録拙作求敎葺芷俚語将命笑擲幸甚
老我愧不學無以祛六蔽短綆赴脩汲深淺忘厲揭毎
逢撲凸篇如對葛答謎敵壘或致師何以禦柴曵書林
倦回旋筆徑宜睥睨獨自掻背癢誰與解韈繫誤墨拙
成蠅飲醯癡聚蚋器成多苦窳草創類茅蕝未善文心
雕曷助葵足衞樂只正始音盡發文冡瘞古意窺九嶷
詞源決三澨英風韻風雅噩噩規誥誓精剛拏健鶻妥
帖律狂猘解注卑蟲魚獻納笑蝦䱥讀檄頭愈疾聽語
麋著箄風髙補釣臺天朗摘蘭禊合止按商角刮磨
出廉鋭妙指曲不傳奪胎骨可蜕神鍼如運斤拆屋去
眼翳又如大醫王刲胄滌滛滯萬象困蒐討瑤金拔昆
麗司文當執衡却掃甘擁篲空山闊游從思君願言嚏
蕪詞薦藜藿香芼待薑桂翳桑急壺飱毋為答飯毳
　　書西湖雷峯雲講主草書(寳慶丁/亥閏夏)
　　　余以執事出郊歸塗午漏下逋暑于雷峯老師
　　　肅客迺二十年前所識雲上人也因索草書縱
　　　觀成古風十韻以贈
雲師一生耽聖草銀鐵蟠空覷天巧老來逸氣未全平
筆底鋒鋩猶獨掃開關勇士爭赴敵劒㦸弓戈奮相繚
睡龍决起求頷珠劃木㧓巖紛怒爪風雷喧豗撼坤軸
飛電交横印清沼忽然天宇變空澄千丈孤峯立寒峭
張顛驚號智永泣剥筋椎髓為君飽恨予不習草書訣
九轉枯腸秪自攪雲師雲師汝誠能春蚓秋蛇幾時了
何如認取主人翁破衲䝉頭紙忩曉
　　送黄伯厚入廣
五行在天地惟水明且清如何南中泉乃獨以貪名水號
黒與弱淖汩稱濁涇彼皆有其實所以得此聲山川日
秀發九疑羅翠屏扶輿産清淑丹砂銀石英有泉出其
間泠然堪濯纓正坐貪夫累土炭涴玉冰桓山以魋故
至今人羞稱柳子愚其溪百世相因仍有如此白水好
貪豈其情我欲招夷齊稷之南山汀一洗萬古貪涌雪
歸東溟夫君素潔已贈以貪泉銘
　　送繼一郭處士
聖君如堯舜豈無巢與由計然亦何慕五湖一扁舟之
人久不作側席思巖幽嘗聞鹿何君清芬徹凝旒重華
錫嘉號見一光林丘誰謂雅道息競風日悠悠脱冠掛
神武有士歸東州笑將金閨籍猛博處士裘鈞天為開
顔曰此夷逸儔大書繼一字虹光屬奎婁宸章軼麟衮
正聲出天球清名奬靜退下視古素侯睿謨廣先憲姱
節追前修況今輯衆雋丞弼登虞周明時樂閒暇出處
自不侔赤城宅仙子登陸方蓬洲君歸訪司馬坐忘春
與秋方瞳照緑髮戲轉黄河流煙霧肅逋客隠者應輟耰
欵乃輔行色春風生柁樓
　
　
　
　
　
　
　
　
　
　
　
　
　安晩堂集巻十二
欽定四庫全書
　安晚堂集巻十二
　　　　　　　　　　　　宋　鄭清之　撰
　　和趙從道賦菜畦春富貴
多生菜氣粥魚僧味菜還如好色登戲學挑根和露煮
正堪摘稻配香蒸(見誠齋/詩話)
芝田不減商山樂蔬食誰言孔色矜(孔子見老耼云云/去爾驕志與矜色)
蒲筍秪應維蔌美鏤鍚何必羨韓膺
　　送林教授竹(戊戌九月/)
玉壺仙骨産蓬萊客授京璜雋武開曽向西山傳墨印
(魯直墨以傳千/古文章之印)好遊東觀籋蘭臺青雲直上輕餘子黒
髮誰量未易才側耳韶簫充雅奏願同觀樂詫州來
石鼎煎茶午夢醒羊腸怕聽遶車聲剡舟忽至驚安道
漢使新招别子卿交誼從君知絶俗凋年如我最關情
鳯鸞先路為時瑞肯卜筳篿訴獨清
　　安晚園戲占
横塘雨過水初平浪影窺忩一孔明籬下觸羝五鹿角
林間反舌百禽聲柳公權可送行客梅子真能寛渴兵
誰道夏園無所有蓮花端可傲張卿
　　九日即事
安晚閒身晚更安蛩宵無夢落金鞍通心白髮難為染
對面青編儘耐看多謝紫萸占老健喜招黄菊伴秋寒
江城借黓生輕暖忽有鳴蛙却為官
甕畦籬戸小園林獨鶴相陪省一琴老眡官年從實録
貧依國息寄横金(毎從官/庫質錢)詩盈弓力猶能寸客值騷醒
且枉尋楓葉似知酤令緩漂摇醉臉出墻陰
童孫競爽祝雞翁㸃勘凢將句讀中戲指丈兄誇少壯
(樂天有張/丈殷兄詩)嬾推庚甲問雌雄窮秋對展三更月迥夜傳
呼萬竅風逗曉東忩相管領舉頭灔灔日車紅
　　題偃溪聞長老堯民擊壤圗
炊煙萬井著僧居人在康衢畫不如寄語偃溪烘淡墨
圗中添我一柴車
　　謝林治中訪别覺際庵
野服芒鞋踏蘚斑千峯約飭整雲鬟山行陡覺精神健
老去惟貪耳目閒步武來尋僧舍舊話言應想夜窓間
錢湖難買歸鞍駐料得春衫憶素蠻
　　正月晦夕夢中作偈覺但記其首兩句遂于枕上
　　足之録呈慧上人
是身本虛妄覔主了無得誰知日用間顛倒由六賊茫
茫前後際生滅在空色賦去主人歸渾家不相識
　　因筆記賊入空室頌
平生一片癡妄意室中物自言富可待到了貧徹骨一
宵入人家百寳認髣髴揀得真金身明處是泥佛
　　乙巳三月出湖口占
幾朝花片落書奩未信春光已屬厭猛省清明今日事
家家青柳壓朱櫩
　　又
曉日慇懃為著鞭微風逐旋約輕煙東皇勝景渾如舊
西子粧濃喜近前檻外客山今對展禊時朋酒占初筵
十年重訪蘇堤柳總付春光入畫船
　　到龍井寺
竹門斜倚酒家帘石路髙低記水簾炙背老農驚傴僂
乗肩癡女笑窺覘數羝人立攀籬落一蝶兒嬉掠繖簷
欵約朋從歸去路馬頭應有月纎纎
山圍古寺緑周遭一閣軒騰面勢髙爐篆得薌抽露穟
石泉借茗作雲濤風流二老歸靈鷲筆墨千年續楚騷
拙語留題罥蛛壁暗中摸索媿劉曹
底忙不肯訪禪林山寺何曽避客深奇石韻髙非令色
老松皮脱見真心簷牙徇鐸關幽事溪曲無絃出妙音
拂拭少游碑好在姓名曽記落碑陰
十里輕軒憇佛廬夢身差記蝶蘧蘧伊蒲巧作魚鰕樣
矮筍新鑱繭栗株暫到欲陪僧夏靜等間生怕俗塵汚
計然老去翻多事空挽西施向五湖
　　旌德觀
瀛丈移從弱水間君恩泮奐得躋攀茗香壺酒成三事
巾褐枝笻占獨班境勝亦能充道勝官閒何似在家閒
𤣥都猶有桃花在更向西湖訪好山
緑簑青笠慣菰蒲錯認東湖處士居舟尾笑迎車後客
渡頭催買網中魚水程趣戍半規日山意論交千巻書
歸去重樓試凝望恍曾雲氣矗凌虛
　　又
半生東甬數間屋一日西湖十首詩回首風光少年客
春山擁翠作蛾眉
　　賜第登樓
避俗懶成癖登樓睡失魔忘機鷗自下開檻蝶相過髙
處景差勝靜中春更多君恩何以報歸夢欲如何
　　又
桃李漫山不是春紛紛蜂蝶趂遊人梅花已帶春歸了
分付垂楊浥路塵
病思歸心走兎迒自嗤幻境未渠忘并州便作咸陽看
設若桑乾亦故鄉
　　觀王導傳作
江東老子惠之和九錫牛車愠蔡婆不殺伯仁君信否
澹然推分意如何
　　閒中偶成
病覺身名小閒知日月忙篆香雲四合盆篠竹千章慧
性乾成障愁懐弱未張何如莊宇定虚室自天光
春過日初永睡餘意未忺露花心翼翼風葉喜沾沾殿
後蜂尋穴懐歸燕語簷垂楊在何處落絮㸃疎簾
　　孟童子中異科而還來訪余於行都賜第輙贈以
　　詩
在昔昌黎公序贈張童子獨出超等夷芳名駕青史君
門藹世勛夐軼西平李宋杜方同休彪炳見孩稚天庭
揷犀角星眸炯秋水誦書如焦琴髙下涵角祉朱門共
駭聽洗此箏笛耳老翁欲笞兒眼看拾青紫一朝聞九
關賚予出周篚我朝晏與楊炳炳貴名起願子志逺大
勤學踵前軌家尊我相知作詩贈歸騎
　　東湖送藕與葺芷
草木誰無知葉落能糞本榮枯逓乗除苗實自穮蓘東
湖百頃蓮夏日傲趙盾州家浚河渠獮薙甚芸墾長身
萬柄荷髦梗付鍤畚寒煙熨青鏡時有白浪輥水解毓
仙骨根著泉源混外乾乃中腴下益寧上損淤泥胎玲
瓏多節竅混沌園丁亦善沒擘波沸魴鱒象株忽仰浮
登岸如衮衮誰知絳縣塗可試平叔粉名非玉井船實
過秋蘭畹肴蔌雜燕豆葅菜補中壼交梨能養生諼草
亦忘忿空言出好事孰與津燥吻贈君擬條冰差勝羞
藻蕰
　　送新薑與葺芷
仲尼胡不撤薑食損智深譏藏戲劇將以愚民豈其然
半山失喜為動色拗執誰解鐫此老一時鑿説契胷臆
我疑諗之神農書増壯胃腑良有力吕令音商其味辛
調芼魚蔬蘖香稷方冬沃土培其根隴畦分封隨壤息
長鬚視苗勤獻新先時劚取奮鉏棘青株斯拔薤本重
紅萁半露蔆包側駢指驚看産漆園胝足疑為導積石
欲搗芳辛入虀臼為憐膚理傲金狄僕命薺荼涴詩雅
肩差梅桂班内則笑加束縛代書鯉持助饔庖鱠銀鯽
旱年宜薑諺有之今年雨多生意嗇小摘酸寒類甲菜
大何嬰冒期膝席公羊穀梁汝往哉反音一笑當勿劾
(稗官有記公羊榖梁並出一人之手/其姓則姜葢四字反切即姜字也)
　　山間録拙作求敎葺芷俚語将命笑擲幸甚
老我愧不學無以祛六蔽短綆赴脩汲深淺忘厲揭毎
逢撲凸篇如對葛答謎敵壘或致師何以禦柴曵書林
倦回旋筆徑宜睥睨獨自掻背癢誰與解韈繫誤墨拙
成蠅飲醯癡聚蚋器成多苦窳草創類茅蕝未善文心
雕曷助葵足衞樂只正始音盡發文冡瘞古意窺九嶷
詞源決三澨英風韻風雅噩噩規誥誓精剛拏健鶻妥
帖律狂猘解注卑蟲魚獻納笑蝦䱥讀檄頭愈疾聽語
麋著箄風髙補釣臺天朗摘蘭禊合止按商角刮磨
出廉鋭妙指曲不傳奪胎骨可蜕神鍼如運斤拆屋去
眼翳又如大醫王刲胄滌滛滯萬象困蒐討瑤金拔昆
麗司文當執衡却掃甘擁篲空山闊游從思君願言嚏
蕪詞薦藜藿香芼待薑桂翳桑急壺飱毋為答飯毳
　　書西湖雷峯雲講主草書(寳慶丁/亥閏夏)
　　　余以執事出郊歸塗午漏下逋暑于雷峯老師
　　　肅客迺二十年前所識雲上人也因索草書縱
　　　觀成古風十韻以贈
雲師一生耽聖草銀鐵蟠空覷天巧老來逸氣未全平
筆底鋒鋩猶獨掃開關勇士爭赴敵劒㦸弓戈奮相繚
睡龍决起求頷珠劃木㧓巖紛怒爪風雷喧豗撼坤軸
飛電交横印清沼忽然天宇變空澄千丈孤峯立寒峭
張顛驚號智永泣剥筋椎髓為君飽恨予不習草書訣
九轉枯腸秪自攪雲師雲師汝誠能春蚓秋蛇幾時了
何如認取主人翁破衲䝉頭紙忩曉
　　送黄伯厚入廣
五行在天地惟水明且清如何南中泉乃獨以貪名水號
黒與弱淖汩稱濁涇彼皆有其實所以得此聲山川日
秀發九疑羅翠屏扶輿産清淑丹砂銀石英有泉出其
間泠然堪濯纓正坐貪夫累土炭涴玉冰桓山以魋故
至今人羞稱柳子愚其溪百世相因仍有如此白水好
貪豈其情我欲招夷齊稷之南山汀一洗萬古貪涌雪
歸東溟夫君素潔已贈以貪泉銘
　　送繼一郭處士
聖君如堯舜豈無巢與由計然亦何慕五湖一扁舟之
人久不作側席思巖幽嘗聞鹿何君清芬徹凝旒重華
錫嘉號見一光林丘誰謂雅道息競風日悠悠脱冠掛
神武有士歸東州笑將金閨籍猛博處士裘鈞天為開
顔曰此夷逸儔大書繼一字虹光屬奎婁宸章軼麟衮
正聲出天球清名奬靜退下視古素侯睿謨廣先憲姱
節追前修況今輯衆雋丞弼登虞周明時樂閒暇出處
自不侔赤城宅仙子登陸方蓬洲君歸訪司馬坐忘春
與秋方瞳照緑髮戲轉黄河流煙霧肅逋客隠者應輟耰
欵乃輔行色春風生柁樓
　
　
　
　
　
　
　
　
　
　
　
　
　安晩堂集巻十二
