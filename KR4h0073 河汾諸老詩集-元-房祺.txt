#+TITLE: 河汾諸老詩集-元-房祺
#+DATE: 2018-05-12 10:20:50
#+SOURCE: github.com/kanripo/KR4h0073 master b3e2faee                
河汾諸老詩集卷之一
　　　　　　　　　　横汾隠者房祺編
貽溪麻先生革信之
　　　上雲内帥賈君
北極長虹掣西垣太白髙千年知運圯四海
共兵鏖霧黒龍蛇閗山昏虎豹噑石傷填海
羽波動負山鰲遺介潽寒渚驚鼯走夜牢江
山留慘黯天地入焄蒿衆折思枝柱𥘉寒俟
蠒繰明良逢慶㑹郷曲得名豪梁棟因人出
艅艎為世操安流欣皷枻奔浪獨能篙日出
戈揮景江翻弩射濤風聲連澒洞裁鑒悉纎
毫桃李勤封植茅菅日薙蓐獵埸㳺麂􁂬魚
渚動鰌魛井邑生春色禾麻飫土膏民歌烏
遶屋士喜馬騰槽朔塞閑刁斗天山擁節旄
岱嵩何落落江漢自㴞㴞大寳珠仍璧長城
雉與壕崇牙分棨㦸大壤屬鞬櫜日月依龍
徳風雲挾豹韜夾山群戰騎黒水泳䡖舠落
日觀魚浦秋風射雉臯化行家置塾役簡里
停鼛歌奏投壷室文閑治獄曹西庵談性理
東閣㑹竒髦森爽開璜琥縦横列鴈羔禮容
新泮宇物性遂莊濠牧唱聞朝起樵音聽暮
號孤嬰收坎阱流滯起蓬蒿屡下陳蕃榻誰
空北海醪郤軍敦禮樂曹館冨風騷客望龍
門聚雛從鳳穴翶世知三窟隘人可二天迯
雨露承㤙命山河襲世勞功名髙衞霍輔弼
慕伊咎鞍馬憐髀肉簮纓視鬢毛雅申張仲
徳頌入魯侯昭有客傷淪落無堦冩鬰陶太
行雲羃羃代北雨騷騷去國心將折懐人首
獨搔身如伏櫪驥情似失林猱涸轍将安往
窮途况所遭幸今逢　石直欲啖醨糟忖巳
誠無有登門亦巳叨沐薫良備至感激欲號
咷巳客馮驩舍猶傷范叔𫀆鳴湏開匣劔割
欲試鈆刀𣏌梓容山木包羞薦沼芼毎思休
困頓佳䕃有蘭䔌
　　　送杜仲梁東㳺(仲梁先稱善夫)
野馬何决驟飛雲何悠颺啇嵓不足稽此士
又欲東略宋與梁青山不知老白日乃許忙
菊潭之水清泠淵野人飲之得長年芳醲不
買夀淡泊差可乆北山峩峩蒼翠巔丹崖石
老生𬗋煙靈芝秋𣏌老霜骨黄精茯苓飽新
􁧐望君嶄嶄病以癯酌之食之可以還膚腴
况有劉荆州元丹丘子寜舎之汗漫逰凉秋
佳月酒一杯送子東下心徘徊半山亭前一
茅屋歳寒霜勁君當來
　　　短歌行送秦人薛微之赴中書
河流宿層氷山有太古雪翩翩有客来老面
黒於鉄盤盤胸臆間猶挂太華月不肯下貴
勢便欲呌雙闕朔寒衣裳單路逺馬䠥􁌣昔
人丈夫事肝膽不可越我歌送君行歌聲何
激烈悲風為我起酒行歌半闋望君青雲端
何恤逺離別
　　　關中行送李顕卿
關中行我持一盃酒送君西入秦秦川欝相
望渭水流沄沄黄河中折倐復来太華倚天
青壁開我送君兮渺何許春風不肯吹君迴
舉酒酹五陵浩歌登髙䑓終南之山何崔嵬
長安舊㳺安在哉百年繁華成劫灰千古英
雄沉草萊風塵　洞豺狼墓天地茫茫入煙
霧我載歌送君去太華終南冝有深絶䖏嵓
扄人跡所不到石壁蒼苔老煙雨　堂挂女
蘿充腹多薯蕷玉井蓮開十丈花茯苓根結
千年樹白雪青松良可老􁂬門有龐啇有皓
不然凌雲學䡖舉呼取安期羡門語憶昨與
君友相逢日日酬杯酒酒䦨起舞肝膽開小
桃唱罷歌楊桞晉語狎秦癯秦談驚晉叟秦
晉之交那可無胡爲不作雙飛鳬碧草離離
生早春哀歌望㫁西南雲求君于終南之上
不可得大華峰頭㑹見君
　　　阻雪華下
愛山乆成癖得山真雋永太華隔風塵五年
夢幽境傳聞十丈蓮擬扣玉仙井雪花忽迷
漫蒼巔墮昏暝蹇予世縁深方外乆自屏意
是希夷君俗駕踈造請行行風撼林稍稍雲度
嶺雲間三峰面隠約露芒頴初如灔澦堆屹
起勢奔猛漸如倚天劔萬仭䥫花冷煙霞半
明㓕瞬息變光景乃知造物心相哀亦相警
歸鞭晚怱怱回首心耿耿浩歌夜深寒孤月
挂峰頂
　　　置酒半山亭得秋字
懐抱乆不寫兀坐如縶囚永懐西山勝浩蕩
成兹遊嵓壑互窈窕叢蘿欝深幽飛煙入虚
無長風跨崑丘楚甸散林莽啇顔亦綢繆雷
雨天地空景氣入夜浮况當節律变萬物颯
以秋雲来白日慘天澹清江流西望渺関河
沉沉生暮愁蘭苕暗幽谷芰荷老芳洲一笑
舉酒觴浩歌聊自酬幽賞興未極慨歎心悠
悠世事蒼茫外寒沙明白鷗
　　　歸潽堂為劉京叔賦
逃淵魚深處避弋鴻冥飛古来賢逹士亦復
歌采薇南山先廬在兵塵悵暌違山空無人
居惟見草木肥翩然千歳鶴一朝復来歸新
築臨渾水行逕窈以㣲清流鳴前除白雲入
晨扉迴顧陵谷遷萬事倐巳非著書入理奥
得句窮天機前路政自迫此道儻可㡬殷勤
抱中璧黽勉留餘輝第恐遯世志還負習隠
譏永懐泉上石一觴與君揮惜無陵風翰遐
舉非所希
　　　守約齋爲吕仲和作
讀書不務愽造道當入㣲一理貫萬理一岐
㑹衆𡵨譬彼庖丁力騞然解牛時節間即有
得肯綮寜復疑道喪向千載聖逺孰可期養
勇敵所愾養氣動以隨心非安如山遇变鮮
不移吾門有聖學觀心乃其師宴坐一室中
自得實在兹胡為滯紛感紬繹如蠒絲人生
矧多𣣔事物日以滋牛羊踐徑蹊虎豹攻藩
籬我甞叩天理誠明不容欺第恐逹者事還
爲狷者嗤
　　　楊将軍坰馬圖
古人相馬不相肉畫工畫馬亦畫骨淡淡生
絹一片雲眼中群龍何突兀飛莵汗血天驥
種筆墨之間見飛動前趍後逐互有態渉嚙
行留分向背豐草長林性本真駉駉駜駜相
與馴開元天子盛監牧四十萬匹錦繡屯人
言息馬戰所重風鬛霜蹄惜無用君不見幽
燕飛鞚時中原流血成淵池秪令征討苦未
休金鞍䥫甲彌山丘安得故歸如此馬飲水
求芻恣閑暇
　　　題李氏寓酒軒
吾聞李謫仙一斗詩百篇酒家眠又聞陽諌
議月廩盡以送酒錢伯倫酒徳頌無功醉郷
仙說到飲中理兹世何渺然古来賢逹士以
酒全其天所以陶靖節浩歌歸園田獨余醉
翁之意不在酒樂在山水静所便古人巳矣
不可作今人紛紛亦䏻賢北里冨煄天髙楼
歌舞筵千金結客多少年哀吹豪竹倒傾玉
舡以酒玄爲市地勢相嬋嫣焉知貧士貧到
骨健倒仰天歌黄鵠黄鵠歌罷無翼飛妻啼
兒號書一束借問主人翁心跡誰與同我亦
頗解飲聖賢時一中酒酣擊尊破兩耳生春
風安得園綺遇携我入山去清泉爲醸碧溪
深醉卧溪頭弄雲月
　　　盧山兵後得房希白書知弟謙消息
聞道王師阻渭津盧山以後䧟兵塵軍行萬
里速如鬼風慘一川愁殺人亂後僅知家弟
在書来疑與故人親夢中亦覺長安逺回首
関河淚滿巾
　　　晚歩張鞏田間
地入荒蕪過客稀村深門巷暮山圍悠悠獨
鳥穿雲下䇿䇿寒烏掠日飛人事百年梧葉
老秋風萬里稲花肥兵塵河朔迷歸路惆悵
平沙送夕暉
　　　板橋道中
篁竹瀟瀟野水濵光風過眼與時新隂崖積
雪猶含凍逺樹浮煙巳帶春世故未應悲古
道歳華聊得伴閑身蕨芽筍稚行當好莫擬
山中問主人
　　　過陜
萬古津茅據上㳺崤凾西去接秦頭悲風皷
角重城暮落日関河百戰秋形勝古来須上
䇿塵埃歳晚只覊愁豺狼滿地荆榛合日㫁
中條是故丘
　　　爲王徳新夀
百年人物惜凋零尚喜衣冠見老成數口虀
塩憂桂玉一川風雨獨柴荆紅顔未羡方春
好黄髮應從此夜生異日華林講殊禮不妨
鳩杖從公行
　　　爲秦人梁師夀
功名萬里駕龍荒不作當年陛楯郎顔角乆
瞻天上日鬢毛未點鏡中霜衣沾暑雨千秋
潤扇引薫風六月凉見說長年出冲静海山
求藥本㣲茫
　　　送申生取新赴中書
寒山漠漠日初曛過盡瀟瀟鴈鶩群百代髙
歌餘白雪一朝飛歩上青雲倚門䯈髒誰怜
我滿腹精神獨見君看取扶搖便鵬翼臨𡵨
且莫嘆離分
　　　寄杜仲梁
塞上愁多雲易隂故人雖在鴈無音交情念
子黄金重世故稽人白髮深芳草春風千里
夢青燈夜雨两郷心岱宗入眼東南秀悵望
雲山淚滿襟
　　　寄元裕之
朔雲隂雪晚重重日入寒蕪塞草空沂水東
囘無去翼天山南断有哀鴻三年逺别交情
外一夜相思客夢中明日関河對雙淚秪将
幽憤寄秋風
　　　竹林院仝張之純賦
桞色侵尋映短籬竹稍零亂挂殘暉山禽自
識忘機客飛下庭柯更不飛
稍稍林間布糓聲村南村北水雲平偶来竹
寺看山坐閑聽清溪遶舎鳴
　　　中書大丞相耶律公挽詞(甲辰五月十四日)
砥柱中流折藏舟半夜移世賢髙允相人嘆
叔孫儀未拜荆州面嘗蒙國士知無階陪引
紼萬里　輀
　　　又
文獻群公表東舟八葉傳珪璋貽嗣徳蘭藻
靄遺編禁籍虚青瑣仲㳺定玉泉太常千字
誄誰有筆如椽
　　　蜜國公挽詞
鬰鬰佳城閉翩翩銘旐開風悲信陵墓雨入
孝王臺萬古傷渠壊千年望鶴来平明國門
外蕭皷不勝哀
　　　又
漢制隆㤙禮周　列屏翰人知尊帝胄我但
識儒冠　傷蘭桂孤髙歎鳳鸞從今門下
客長鋏向誰彈
　　　王子夀郷友生朝
自接夫君席頻逢歳律更面嚴知氣直語出
見生平講學詩書義論交里社情湏髯如㦸
在長對玉峰明
　　　送李端卿之鄴臺
僮馬戒晨装新霜未葉黄嗟予無壮節送子
慘離膓林慮荒秋色清漳下夕陽遥知一尊
酒吊古
　　　爲喬子　夀
講道顔淵巷新齋友與同守身為大節寡𣣔
是全功教子勤書裏娱親飬疾中黄花佳節
近歳歳看秋風
　　　贈劉伯威
劉子山中秀相逢氣自同箕裘門戸計菽水
古人風折節豈為辱苦心應有終平生湖海
志未用哭途窮
　　　贈王明
遼海遺珠玉黄　秀木空百年書法裏萬事
酒盃中耿耿此心在悠悠吾道窮好賢明逹
事獨喜與君仝
　　　秋夜感懐
老境歡娱少愁懐感歎長世途多險阻歸興
渺滄茫踈雨梧桐夜西風蟋蟀床平明攬青
鏡衰鬢又添霜
　　　趙太監䧏日
自從龍戦野特立孰如公著跡雲鵬上收功
汗馬中髙談天下計餘事古人風勿藥行逢
喜春風兩　紅
　　　雲中夜
憔悴杜陵客悲　王仲宣四圍晴立璧一突
午無煙病卧秋風裏愁吟夜雨過明朝誰褁
飯萬一使君憐
　　　渡洛
泉石經行乆林丘弭望間溪鳴風蕩水谷暗
雨含山淡淡䡖鷗沒飛飛倦鳥還世縁良日
苦空羡野雲閑
　　　浩浩
浩浩春風裏悠悠倦客情天寒花寂寞氷泮
水縱横念逺心将折聞兵夢亦驚江山憔悴
乆倚杖嘆餘生
河汾諸老詩集卷之一
河汾諸老詩集卷之二
　　　　　　　　　　横汾隱者房祺編
石泉張先生宇彦升
　　　送趙冝之歸辛安兼簡洛下諸友
悽惻復悽惻送君汾水側人生歡㑹少一別
難再得昔經刧火然二烏奮驚翼嗷嗷各何
之仝落天西北日夕相和鳴此樂未易極狂
風忽吹散一烏歸故國翶翶入寥廓萬里期
一息鄧林有餘隂未肯栖枳棘玉山有嘉禾
未肯求粒食一鳥獨未歸毰毸老無力矯首
思舊群􁉓然淚沾臆
　　　雌鷄行
雌雞粥粥將鳬兒鳬兒入水雞鳴悲岸南岸
北飛且随但恐摶攫遭鳶䲭岸傍無食寜飢
死朝暮不肯湏臾離傍人争笑愚且痴我哀
物理爲人欺
　　　雲溪秋泛圖爲閻國寳賦
晴嵐滴翠霜樹殷石錦錯落苔花班人家隠
約荒靄外但見籬落連柴関兩山中断忽空
曠下有碧水之潺湲幽人航葦迷逺近思致
　蹇無容攀定非䲭夷成覇業一舸五湖煙
浪寛又非坡仙逰赤壁酒酣浩歌江月寒亦
當柱杖横膝看南山心與白雲相對閑胡爲
厭山瞰芳渚岸草汀花適幽趣有聲詩畫無
聲詩夏蟲未易寒氷語或云此本張季鷹蓴
鱸忽憶扁舟䡖蹇予有家歸未得一見秋風
羽翼生
　　　採蓮分得底字
溪風揺揺波瀰瀰十里芳華照清沚蘭舟女
郎紅玉春日射新粧明水底芙蓉雙檢百媚
生吴宫西施漢良娣藕腸折断雪絲牽入手
花枝香􁟞􁟞隔岸誰家貴公子調笑新詞歌
艶體吴儂変風有如此誰念采蘋供祭禮
　　　哭姪
學業方成二紀過虚舟一夕殞頽波死皆有
命怜渠早老獨無依柰我何歸計雲山空莽
蒼愁懐日月暗消磨白楊半夜風瀟瑟盡是
吾兒薤露歌　感懐
世路羊腸劇險艱天心應厭著儒冠老無子
息　心易貧　交親託事難文字售人真滯
貸庶乎養巳　閑官羲經讀罷無人㑹庭竹
瀟森夜月寒
　　　吊蕭同知
蕭蘭一夕殞秋霜数載交情遽忍忘逰覽雲
山春並轡笑談風雨夜連床治心我謂當誠
慤䖏巳君言貴肅荘此理從今誰與論隰州
林月渺蒼蒼
　　　上巳日逰平湖
微風漠漠水増波禊事重脩継永和脆管當
筵清似語扁舟争岸疾如梭一時人物成髙
㑹千里雲山入浩歌日暮芝蘭無䖏覔野花
汀草占春多
　　　送田茂卿赴都
宿雨𥘉晴草木齊一杯汾水恨分携上林暁
色多鸎友長路春風入馬蹄黄卷可能無斗
祿青雲自是有天梯從来俊傑知時務莫為
寒牎故絶迷
　　　和李子㣲村居
健羡南溪老幽居水石間心無塵事汩身與
野雲閑院静深藏竹墻低易得山蒲團香一
炷花落鳥􁞋􁞋
　　　又
別野荒城外居閑事事幽栽松添野色接銗
引溪流詩社分新韻村醪洗舊愁更求名與
利騎鶴望揚州
　　送李仲暉之洛
同是思郷客君先著祖鞭驪駒歌落日去鴈
入髙天莫戀河濵粟當耕谷口田親朋儻相
問為報巳衰年
　　送馬徳新
馬弟吾郷秀青雲正壮年四知雖自畏六戒
得師傳秦府開賢路瀛州列俊躔秋風黄鵠
健老眼看髙騫
　　贈黄甫徳璋
明徳本生公醫名一代雄杖頭閑日月舌上
舊家風雅趣錢神外髙情酒聖中治人隂徳
在夀骨秀而豊
　　和劉敏之韻
城居寜不好未易著閑人客至慙無酒詩成
莫療貧談天雖有口無地可安身羡殺清江
鷺生来不受塵
　　　秋日出郭
離離禾􁑀滿郊墟棗實紅殷接野閭四十年
来無史筆有年今日仗誰書
　　　和李濟夫韻
午夢逰仙鳥唤廽竹隂掃地靜無埃莫言嘉
客閑中少時有清風自徃来
　　　荆公
作古非今􁪽巳成亦知鬼責與天刑試看一
病遺言處猶勸傍人誦佛經
　　　㐮陵北城溪坐
楊桞隂隂水氣凉椒花蔌䔩野風香地偏愈
覺似閑整始信擒昌化日長
　　　閑述
此性生而與道俱靈源常患少人䟽楊侯一
語崇經學士子争相讀四書
觧作時文一二篇􁗀中意氣巳掀然何如剖
破醯鷄瓮看取人間大有天
河汾諸老詩集卷之二
河汾諸老詩集卷之三
　　　　　　　　　　　横汾隱者房祺編
陳先生賡子颺
　　　逰龍祠
黄河如絲導崑崙萬里南下突禹門枝流潛
行大地㡳派作八道如霆奔吾聞川真嶽靈
有㝠宰况乃利澤開洪源神龍窟宅瞰平野
千古廟㒵何雄尊深林含蓄雷雨潤冷殿似
帶波濤㾗我来南州走塵坌執熱未濯憂思
煩試㪺甘冽洗肝肺一勺注腹清且燉悠然
晞風坐東廡倐見繪畫如飛騫仙官華𥚑乗
朱軒旗纛掩藹蛟伏轅雷公電母踏煙霧天
吳海若驅鼉黿何時借取霹靂手倒挽銀漢
清乾坤廟前老翁顧我語孺子未易排天閽
胡為髙論乃如此一笑滿面春風温是時三
月逰人繁男女雜還簫皷喧騫菱沉玉荅靈
貺割牲釃酒傳巫言巫言恍惚廟扉闔拜手
上馬山煙昏
　　　峴山秋晚
太山髙嵯峨小山　嶁清江錦樹帶秋煙
煙際人家在林藪荆河迤南三峴山此圖定
繪㐮陽否詩人翰墨丹青手落筆天機隨所
有峴首真在㐮陽西遥觀漢水含風猗上有
龜龍一片石云是羊公墮淚碑試披禹跡考
地志畫師寜免詩人疑且看滿眼江山好休
作燕人過晉悲
　　　子猷訪戴圖
两晉崇玄虚風流変華夏舉世尚清談天地
指一馬依阿竹林賢鴻名重天下王郎衣冠
胄亦復慕草野偶来剡溪上溪水正清瀉扁
舟信㳂洄氣韻可瀟灑誰與好賢心丹素入
圖寫山隂懐古意欲攬不盈把賦詩心夷猶
六義愧騷雅西風塵冥冥倘有知音者
　　　鐡柱杖
閩王鐡杖如楖栗得自荒虚鬼神域鞭笞蜑
蠻今㡬年霧翳雲蒸老蛟黒腹中有篁如細
泉牙節宛轉聲鏗然天生神物不虚棄提携
萬里歸坡仙坡仙騎鯨凌紫煙海山一去今
千年人間俯仰成今古紛紛長物何湏數洛
陽銅駝卧荆棘昭陵石馬埋煙雨百斛鼎兩
錢錐小大用舎俱兒嬉啇顔鶴髮一笻竹何
似凌煙功臣玉具髙榰頥黄閣得君真耐乆
扶持四海經綸手㑹湏柱到崑崙顛九點青
煙看九有鐡邪杖邪吾不知誠將道眼窺天
機一朝雷雨轟空陂湏防化作蛟龍飛
　　　武善夫桃源圖
武郎種桃滿雲溪三月紅雨行人迷自從玉
勒入雲馭春風杜宇年年啼飛黄騰踏有天
倪紫電轉盻天山低要将白璧沽娥眉更把
黄金鑄梟蹄羲和挾輈六龍馳暮景恐迫虞
渊西新詩擬唤槐安夢咫尺溪邊春色動飛
花漠漠水泠泠蒼苔荒了煙霞洞聞道西風
觧涴人何處江山可問津征塵障断仙源路
且看丹青萬樹春
　　　送李長源
月下孤鴻枕上鷄髙城今日又分携九秋雲
氣崤陵底萬里河聲砥柱西飲罷関山秋寂
寂詩成風雨暮凄凄千金善保并州噐要放
崑崙入馬蹄
　　　寄陕郡楊正卿西奄
臨川　上看飛鴻十載西州一轉蓬親老家
貧初有累才踈意廣卒無功姦雄頗忌孔文
舉冨貴何如張長公滿地塵埃浮世狭一㠶
思駕五湖風
　　　又
遷客形容國士心春風鶴髮不勝簪鍾儀去
楚衣冠異王粲依劉歳月深歳晚艱危無短
䇿酒酣悲壮動長呤遥憐蘭省楊夫子一𥿄
書来抵萬金
　　　宣宗挽詞
洛邑周𥘉定蒼梧舜不還九天来鶴馭萬國
泣龍顔儉徳髙千古鴻勲際两間無由望弓
劔雲氣鬰橋山
　　　寒食祀墳廻登臨晉西原廢寺
前朝廢寺枕山河尚有摩雲窣堵坡故國巳
非唐日月老僧猶指晉山河年来筋力登臨
倦乱後心情感慨多石蘚荒碑碎文字他年
更得㡬摩挲
當年雲搆倚天開一夕煙塵化刼灰佛閤丹
青餘瓦礫禪房花木亦蒿菜春風萬里騷人
怨落日千秋杜宇哀断礎荒煙無限意一章
詩律為誰裁
　　　送㓂輔臣
古陌風塵點客衣送春　亦伴春歸東風不
管離人恨吹落楊花滿地飛
　蒲中八詠為師嵓卿賦
　　　蒲津晚度
雲濤注壷口水府蟠九壘公子莫争舟蛟龍
方　骳
　　　虞坂暁行
伯樂沉九原泥塗困騏驥千古長坂空無人
知此意
　　　舜殿薫風
嵓廊鳴五絃薫兮南風来鳳去徽音絶眢井
生莓苔
　　　首陽晴雪
天風吹瓊瑶白冐首陽頂欲和采薇歌千山
凍雲冷
　　　東林夜雨
林壑冷含秋風雨黯如海何如賛公房青燈
淡相對
　　　西嵓疉巘
梵刹盤空曲烟霞錦繡紋山靈倘招隱徑入
萬重雲
　　　　媯汭夕陽
蓂階降英皇此地嬪有虞南廵竟不返愁雲
接蒼梧
　　　　王官飛湍
縣流落雲嵓遥空挂飛練何時㪺清冷一頮
黄塵面
　河汾諸老詩集卷之三
河汾諸老詩集卷之四
　　　　　　　　　　　横汾隠者房祺編
陳先生庚子京
　　　送麻信之内郷山居
四海紛挐戰虎龍驚麕無計脫圍中莫貪利
禄招時忌要學聱牙與世同汝水應逢寒食
雨　川行　舞雩風離心洗蕩方如許莫上
危樓聽断鴻
　　　吊麻信之
弊屣功名懶著鞭劇談豪放本天然　毎
愛從人語醉裏何妨對客眠体瘁漸成　酒
病家貧全仰賣碑錢　堂一去今何在三尺
孤墳罩野煙
風采瓊林未足侔一朝零落委山丘君㤙未
賜金蓮炬天闕俄成白玉樓詩　珠尤可
翫空如懸磬更堪憂路遥未暇憑棺奠悵望
中條涕泗流
　　　荅楊煥然二首
梁苑當年記盛遊乱離南北悵遲留且教紅
　似金縷莫對青山嘆白頭人似賛　遷蜀
郡詩如子羙到䕫州傳家况有玄文　應使
童烏継纂修
獻賦當年覲𬗋宸羡君藻思獨超群扶持吾
道難尤力潤色斯文老更勤學際天人寧有
伴文如風水自成紋何時載酒清伊上寄字
時来問子雲
　　　清明後書懐
花氣薫人動竹齋貪春狂思若為栽蜂粘落
絮飛還墜燕認新巢去復来乱後精魂猶夢
境貧中風景剩詩才江山信羙非吾土懐抱
何時得好開
　　　送孟駕之赴闕
文史相從二十年歳寒心事乆彌堅向来才
力驚㳺刃此去功名穏著鞭淺緑羙依沙漠
草横青遥指拂廬煙應将萬字臣時䇿挽取
恩波下九天
　　　病後贈姚仲寛居士
寂寂柴關晝不開虚􁑴獨歩意徘徊百年素
業南柯夢一寸丹心古鼎灰野老相過聊問
訊　禽近啄不驚猜好竒誰是劉公　肯為
楊雄載酒来
　　　有懐家兄子颺
蕭蕭雙鬢半成絲亹亹襟懐抱所思趍向自
知違俗好文章只合伴兒嬉嵩西晚照霞明
處洛汭秋風鴈過時中有先人弊廬在與君
何日理茅茨
　　　贈李彦誠
五嶽分崩四海傾便冝一别盡今生艱難契
闊重相見四十餘年老弟兄
　　　峴山秋晚圖
當年叔子愛兹山陵谷囬頭幾變遷縱使豐
碑今尚在逰人誰復一􁉓然
　題師嵓卿蒲中八詠
　　　蒲津晚渡
中條山色照黄河競渡行人晚更多城上危
樓倚霄漢凭欄有客正悲歌
　　　虞坂暁行
五更風露正清冥馬首殘蟾分外明好句墮
前俄失去㣲吟倐過古虞城
　　　舜殿熏風
徳化當年被海隅熈熈物性盡照蘇不知今
日吾民愠一聽琴聲觧得無
　　　首陽晴雪
山頭晴雪照城楼潑水融銀眩兩眸蕩滌寒
城須羙醖浮香醽醁夜来蒭
　　　東林夜雨
瀟瀟寒雨濕觚稜古殿長廊夜氣増此地此
時誰得意龕澄一點坐禪僧
　　　西嵓疊巘
螺鬟煙髮矗萬峰行人指點梵王宮烏飛杳
靄蒼茫外人在霏霺空翠中
　　　媯汭夕陽
水曲山河古樂郷聖謨曽此降英皇遺風欲
問應無處破屋頽垣半夕陽
　　　王官飛湍
表聖當年愛此山倚楼終日看飛湍後人空
飲貽溪水不學先生便挂冠
河汾諸老詩集卷之四
河汾諸老詩集卷之五
　　　　　　　　　　　横汾隠者房祺編
白雲子房先生(皡)希白
　　　江上行
浮雲澹澹心悠悠杖藜来作江邊逰啇人打
皷催行舟洪波不断東南流木葉瀟瀟荆楚
秋勸君休上王粲楼日落滄江増暮愁
　　　賣劔行贈韋漢臣
滄海波未澄無人斬長鯨韋郎三尺玉匣中
鳴不平蛟龍一出雷雨随翕怱變化清四夷可惜有
才不見用青天白日将何為酒酣起舞抱劒
哭肅肅悲風動茅屋不如南山學種田自古
青萍换黄犢
　　　扣角歌贈史吉甫
剥剥剥扣牛角自從破却黄雞殻隂陽二氣
分清濁巽則為風震則雷流者成川峙者嶽易
道常行日用間醉夢昏昏人不覺伏羲不得
巳而畫文王不得巳而重叔世不及上世隆
夫子不言人益蒙著成大傳開肓聾譬如曰
出滄海東無物不在光明中峨嵋山人史居
士来到公安大智寺手携牛角𣣔何爲發明
三聖心中事人言康節是前身但不家居洛
之涘􁗀中一部皇極書造化功夫際天地舒
之則彌滿六合卷之則不盈一握近之則在
乎目前逺之則入乎冥邈有人来問先天學
扣牛角剥剥剥
　　　貧家女
貧家女徳性温柔寡言語終年辛苦不下機
身上却無絲一縷倡家女兒百不㑹只向人
前賣嬌態繡䄄端坐青樓中銀燭熒煌照珠
翠書言福善與􁪽淫未必天公有此心盗跖
長年顔子夭古来顛倒非獨今髙處是崑崙
低處是東溟崑崙推不倒東海填不平物之
不齊物之情貧女莫羡倡女榮不義富貴浮
雲䡖持身但如氷雪清徳耀荆釵有令名
　　　送王升卿
傷哉舩子峰頭月昨夜團團今夜缺月華猶
自不長圓人生安得無離別世上憂端千萬
許惟有別離心最苦盧川春晚送君行落花
爲我啼紅雨四海紛紛尚戎馬我曹只合歸
林下如椽大筆今無用日課新詩自陶冩嵩
陽佳處如罨畫浮可漁兮田可稼我𣣔從君
覔隠居却恐山靈嫌俗駕
　　　題吕仙亭
岳陽城南吕公洞道人見客無迎送事少方
知日月長身閑未覺功名重竹影松隂生午
凉山色湖光設朝供髙吟下視世間人幾人
不在黄梁夢
　　　寄呈岳陽諸友
禀性太𥚹率不受塵事觸自小逺市􁈘擗居
在嵓谷人間嗜好心舎書百不欲一飽更奚
求簞瓢隨分足失脚墮世路纏紏若㣲纒人
以官為榮我以官為辱平生喜髙潔為宫近
卑俗平生喜曠逹為官窘邊幅平生喜踈散
為官貴圓熟平生喜忠鯁為官多謟曲澆漓
當此時古道那可復鷦鷯巢一木偃䑕飲滿
腹誰能朱門中區區匄梁肉折腰趍下風不
厭觧印速青山喚我歸早晚謝覊束一尊石
上酒浩歌對松菊
　　　題張信之見山堂
自古朝市人罕與山相㑹山豈欲逺人人自
與山背張侯創新居正在闤闠内何以得青
山坐上日相對胸中有丘􁒽眼前無障礙人
物旣蕭散山不問内外晚来天氣佳收目入
清快乾坤無一塵草木有多態千里好風来
幾縷殘霞在柱笏當此時未覺功名人
　　　慶王鼎玉生子
魏侯照乘珠卞氏連城玉此物豈易得君家
貯滿屋平生積徳深天錫以多福熊羆入夢
頻不待封人祝長者巳雄偉㓜者更清淑指
日看騫騰誰爲犀角秃願君剩買書學語便
教讀斯文乆不振六經要再續人生宇宙間
百歳一瞬速羙惡暫時休何者爲榮辱且引
昔寧馨逸院種松菊陶潜歸去来有子萬事
足
　　　戊子
萬事人間巳飽諳一身猶自客天南行非楊
秉三無惑性似稽康七不堪俗學爲名多外
飾聖人飬徳貴中凾有時静坐深思省三十
年前總是慙
　　　寄叚誠之
咫尺春風三十三不如歸卧舊煙嵐浮雲冨
貴吾何慕陋巷簞瓢分所甘多語數窮深可
戒虚名無用不冝貪寥寥孔學今千載頼有
斯人可共談
　　　次前韻寄王升卿
谷口人家十二三家家牎戸得晴嵐千章雲
木秀而野一脉泉流清且甘徇俗到頭終是
病耽書自古不名貪作詩為問東溪友樽酒
何時愜笑談
　　　辛卯生朝呈郭周卿叚復之
瓮面醯雞積有年近来霧豁見全天出言最
忌談人惡入徳尤冝去自賢囬也屡空趍聖
域參乎一唯得心傳佛岐老徑雖髙絶不及
中庸道坦然
　　　贈趙山甫
冦盗連年劇蝟毛一身無處可奔逃陳平自
合西歸漢葛亮焉能北事曹嗟我命兼才共
薄印君名與徳俱髙㡬時一笑滄浪畔右手
持盃左手螯
　　　器楊叔能
仰看飛鴻俯㸔鱗訃来不覺淚沾巾風塵末
路尤多難山澤癯儒只合貧乱後有誰收恨
骨眼前無復見斯人㐮陽舊隠依然在花落
空庭冷淡春
　　　送李正甫九日韻
論著哀時總可哀不如且放笑顔開留連風
月慿詩句管領江山有酒盃我𣣔處身如此
處君言裁恨若為裁從今但有錢三百相約
高楼盡醉迴
　　　憶新墻劉徳淵
雲煙杳靄水微茫何處青山是岳陽白髮滿
頭空自老黄塵兩脚為誰忙同盟鄂渚言猶
在偕隠廬峰興未忘近有倦㳺詩数首西風
吹不到新墻
　　　思隱
得箇黄牛學種田盖間茅屋傍林泉情知老
去無多日且向閑中過㡬年詘道詘身俱是
辱愛詩愛酒緫名仙世間百物還須買不信
　山也
　　　寄王文炳
愛客孔文舉能詩陸士衡十年求識面千里
飽聞名郁郁芝蘭秀蕭蕭風露清㡬時樽酒
畔容我話平生
　　　和楊叔能之字韻
遭乱重相見寛心不用悲江山佳麗地人物
太平時白蟻千家酒黄花九日詩鹿門不可
隱吾道𣣔安之
　　　丙申元日
三十八年過星星白髮多干戈猶浩蕩蹤跡
轉蹉跎世事堪長嘆吾生付短歌江湖從此
逝煙雨一漁簑
　　　辛丑巴東元日
舊日逢春喜而今怕見春紅塵長路客殘病
老夫身政拙難書考家貧只累人自怜頭上
髮更比去年新
　　　秋夜
百計未安未得安此心須在鬢凋殘漫漫長
夜渾無睡蟋蟀堂深秋雨寒
　　　自遣
㡬見秋風㡬見春一愁未巳一愁新閑中點
撿平生事唯有清貧不負人
瓮面浮香處處春任他特事百端新自知野
􁂬山麋相不是麒麟閣上人
　　　别西湖
聞説西湖可樂飢十年劳我夢中思湖邊𣣔
買三間屋問遍人家不要詩
　　　題張濟之勝覽軒
誰言山色可忘憂誰道澄江銷客愁試倚欄
杆西北望浮雲依舊暗神州
　　　讀杜詩
後學爲詩務聞竒詩家竒病最難醫欲知子
羙髙人處只把尋常話做詩
穹礴冥捜枉費功天然一語自然工况兼詩
是窮人物好句多生感嘅中
千里奔馳蜀道難草堂賔主罄交歡怒冠三
挂簾鈎上誰謂将軍禮數寛
　　　春日觀莱
手種蕪菁欲療飢春来頗恠發生遲東風貪
長新桃李未有功夫到菜畦

　河汾諸老詩集卷之五
河汾諸老詩集卷之六
　　　　　　　　　　　横汾隠者房祺編
遯庵叚先生克已復之
　　　乙巳清明逰青陽峽
東山氣象太猛悍萬馬駸駸来楚甸中分不
肯割鴻溝鍜礪戈矛期一戰西山折北如西
漢獨餘綘灌奔而殿誰為劉向决雌雄頼有
韓彭力相援盧溝直下两水合泯泯暗流通
一線突為瀑布出山口流沫成輪浪成旋前
途百歩落石甕黛蓄亭渟那敢眄沈沈南去
若白虹為嶼為汦互隠見鑿開混沌㡬千秋
世俗雖見如不見今人雖有筆如椽為冩佳
名傅寓縣人間佳節重清明呼兒折簡招諸
彦一生䏻著幾兩屐佳處毎欲經行徧山靈
著意勸逰人呑吐煙霞生萬變山河玉女跪
焚香嵓畔仙人一笑倩坐者儼若帝王尊劔
佩雍容侍閑宴植者磊落如鉅人聚立廣庭
議封禪扶者矯矯如勇夫執戈戺花著綦弁
平灘淺瀬年可掲溪路曲隨峰势轉葛屨偏
冝苔蘚滑行襟時𬒳薔薇骨當面煙嵐翠舞
蛟出岫閑雲飄素練群行不復事拘撿眼正
明時脚還倦班荆共坐溪上石粔籹濁醪具
時饌良辰無柰夕陽催羽觴正要清歌薦醒
心况復有寒泉玉池遄返成三嚥三分春色
二分休風外飛花時一片古人行樂欲及時
半百之前猶掣電惟有愛山縁未㫁夢寐孱
顔添健羡一窮到骨不自治虚負胸中書萬
卷謾向山村老却人生来不識荆州靣府肺
槎牙倩酒澆顧我非狂亦非狷紛紛世上無
真是棄置從渠若秋扇歸来新月偃林稍寂
寞衡門掩深院
　　題興公靜樂庵
我爱興上人閑處先著脚雖有買山錢難尋
一丘􁒽向来栖息地龍像乆寂寞重尋林下
徑竹石若紛薄溪水恣交流嵓花自開落却
掃丈室中一鉼還一鉢静樂題其顔塵縁聊
觧縳寥寥千歳下此理誰發樂我今為拈出
不免一重錯有浄必有垢無苦亦無樂混沌
元不死七竅剛自鑿珎重庵中人萬法本無
者獨有太古心油然滿寥廓
　　　冬夜自適
四壁摧頽手重泥一枝隨意足成棲歸来巳
化千年鶴老去慵聽半夜鷄世事榮枯都是
幻物情長短不須齊寸心耿耿何人㑹隠几
寒牕片月低
　　　中秋二首
萬籟声沉暮靄収長河㵼浪洗清秋遥天千
里淡如水明月一輪光滿樓隨意傾銀謀勝
賞誰家横玉調新愁可怜白首蟾宫客羞對
嫦娥説舊㳺
夜凉河漢靜無聲澄澈天開萬里晴蟾吐寒
光呈皎潔桂排踈影極分明良宵方喜故人
共醉語那知鄰舎驚一片詩魂收不得九霄
直與月俱清
　　　雲中暮雨在禹門
古壘雲藏一徑㣲河山依舊昔人非貪徴徃
古興亡事不覺城頭雨濕衣
　　　憶梅
姑射仙人冰雪膚昔今伴我向西湖別来幾
度春風换摽格而今似舊無
　　　與隠之㑹午芹精舎酒間雨作
麥田日日起黄埃官長憂民意不開底是山
靈相嫵媚故驅風雨過江来
　　　楸花
楸樹馨香見未曽墻西碧盖聳孤稜㑹須雨
洗塵埃盡看吐髙花一萬層
河汾諸老詩集卷之六
河汾諸老詩集卷之七
　　　　　　　　　　　横汾隠者房祺編
菊軒叚先生(成巳)誠之
　　　題容安堂
陳子少英邁逸氣不可挫典刑肖乃翁出語
輙驚座行止非所能造物聽掀簸功名鷹在
鞲歳月蟻旋磨區區一室中十載供史課結
廬慕淵明志向有許大淡墨冩形似終日相
對坐一室足我容百念付慵惰青山隠簷楹
流水出階左植花數十叢種竹千百箇事来
若機張事去如瓶墮浩然方寸間不受一塵
汚豈無二仲賢閑暇日相過有酒相獻酬有
詩互賡和溪山入笑談珠玉霏咳唾徜徉天
地間一物莫非我醉来語更真卿去我將臥
主人正髙眠山鳥莫啼破
　　　題梁氏靜樂堂
攘攘區中人役心名與利於身竟何有乾没
不少置叔敬有耳孫犖犖與時異一官不肯
覔閑居飬髙志築室塵境中中有塵外意方
其厭囂啾歸来行少墍牀頭一卷書静洗紛
華累苟䏻樂其樂寧復事吾事見客不吝情
有酒即成醉為問東華塵何如北牎睡清風
吹我懐萬事覺無味誰知方寸間自有清凉
地
　　　蘇氏承顔堂
登僊不羡飛雙鳬宰官不樂紓金珠行年四
十著綵服悲啼效作兒聲􁀾丈夫豈無四方
志倚閭望望心何如家國無事壽觴舉慈顔
得酒增和舒客来草具對客食殺雞奉母其
　　榮華富貴固所願有子䏻盡如君
　不動古未有悦親自得神明扶茁㢤人生
孟林笋圉言日出姜泉魚古来孝感有如此
今人盖以古為模嘗聞古有色難戒愛深容
色何愉愉詩成不覺涕淚俱尓有毋遺傷獨
無他年誰作孝友傳請録吾語為君書
　　　題秋暮山行圖
乱山嵂崒争清妍寒林寂歴相綿聮人間黄
塵千萬丈一點不到山林邊秋光淡薄秋氣
爽浮雲積翠何葱芊髙風凄其脱木葉向来
面目仍増姢江流一曲抱山麓孤舟斜日栖
江湍行人何適来負擔腰膂　犖确石頭路
蹇馿鞭不前人家前塗渺何許望之不及憂
悁悁問公何從得此本筆势髣髴營丘傳我
本山中人見之心惘然崁　歴落真可笑對
畫題詩思昔年
　　　送孫仲文行䑓之召
仲也何人斯不滿六尺長言議間英發入耳
音琅琅胸懐湛秋水面目嚴清霜讀書及城
且寓跡鳬鶩行自公少餘暇婉愉奉髙堂甘
㫖未及親有飯不敢嘗顔色或未怡綵又戯
親傍執喪三年中哀慕如新䘮囬思顧復劳
此意何時忘日聞辟書下且喜還且傷捧檄
念吾親不覺涕泗滂㧞英外臺選列布皆珪
璋掾吏湏㡬人亦必求循良世人豈無才要
以徳自将紏擿誰弗䏻吾心恐無常詩人有
明誡茹柔吐其剛孝為百行先子孝吾既詳
苟䏻推此心前路未易量慇懃飬雲翼行矣
勿怱忙
　　　醒心亭
䆫前流水玉冷冷䆫下髙人酒半醒喚省邯
鄲枕中夢如看王湛案頭經翛然自得天逰
趣恍若那知地境靈説似功名場上客倦㳺
時節一来聽
　　送尋正道
江邊楊柳纔堪折陌上行人還又別春光不
觧苦留人两岸楊花飛白雪江風揺揺吹緑
波欲別未別傷如何願君少住聽我歌後日
重来白髮多
　　䟦三堂王自寫真
觧去盤礴真畫史不特濡毛知可矣葛仙草
服常畫我意𣣔置我山嵓裏虎頭于今㡬百
年與渠誰後復誰先翛然蜕跡乘風去一笑
相逢喜拍肩
　　䟦秦得真墨
晴䆫不用辨犀紋墨妙秦郎巳飫聞翠餅瑩
如雅背浄玉圖香鄙麝臍薫永寜賜弟今猶
少易水無良古亦云老我媿非揮翰手两丸
投贈負伊勤
　　送馮資深西歸
人間蠻觸日干戈暮四朝三䏻㡬何歸去不
憂瓶粟罄西山雨足蕨薇多
蕭蕭華髮老書生乆欲歸田計未成喜聽日
邊消息好故山容得子真耕
三年思慮謾营营重見浮山眼倍青􁗀次無
塵元自好床頭况有洗心經
侯門稚子喜歸来暖熱都無酒一杯抖擻滿
身塵土盡襟懐還對好山間
　　嗅梅
玉骨那愁瘴霧傷好將經卷伴南荒坡仙鼻
孔清如水老覺朝雲道氣長
　　題張郎中明皇小决圖
志在驅馳禍巳胎笑顔况更為誰開貧争飛
鞠鞭􁘡去不覺踰　有􁂬来
天寳承平事乆無弄丸馿背恣驅馳不期一
笑宫中戯傳作人間小决圖
　　如夢庵
覺時還笑夢時訛夢覺其間有㡬何聊爾藏
身大槐國臥看明月上南柯
　　虞坂暁行
林外晨雞苐一聲隴頭殘月伴人行未知局
促鹽車下老驥蕭蕭又㡬鳴
　　　首陽晴雪
薇歌一曲對青山萬古千秋老翠巒望断空
嵓人不見光揺銀海玉峯寒
　　　書師嵓卿蒲中八詠圖
老大溪山入夢頻聊慿圖畫冩情真歸歟不
及身强徤山有英靈恐笑人
河汾諸老詩集卷之七
河汾諸老詩集卷之八
　　　　　　　　　　　横汾隱者房祺編
兊齋曹先生之謙益甫
　　　送梁仲文
聖人旣巳沒聖道遂不傳異端壅正途榛塞
踰千年大儒起相承闢之斯廓然濂溪逥北
流伊洛開洪源學者有適從披雲見青天我
生雖多難聞道早有縁中歳苦病目不得深
窮研梁君河東秀意氣凌孤騫探道得奥閫
辯説如何懸所知非為　而亦(舀)焉出
口耳者彼我奚足言却来自秦京過我汾水
邊未㡬復言别長途北之燕行看奮六翮髙
舉凌雲煙功成名遂後歸老河之湍相從講
聖學與子長周旋
　　　感寓一首
中林有幽蘭蘿生雜衆草地僻人不知芬芳
空自好嚴霜凋古木歳晚難獨保願充君子
佩探擷尚未早安得清風来吹香出林表
髙林夾金井脩竹連清池梧葉既薿薿竹實
亦纍纍可栖復可食鳯鳥来何時重華不得
見韶樂何䏻為日暮空嘆息蕭瑟寒風吹
　　　變白頭呤
梧桐不獨老鴛鴦亦雙死靜女懐真心循夫
正如此柰何及末流不知再醮羞中路多反
目幾人䏻白頭君不見㑹稽愚婦䡖負薪不
肯終身事買臣一朝歸佩太守印悔望車塵
那敢近人生賦命自不齊貧賤富貴各有時
隨鷄逐狗聽所適世事悠悠争得知
　　　閑中作
雄雞啼一聲驚起五更睡出門何擾擾競逐
名與利冥㝠車馬塵白日暗城市蕭條蓬蒿
居獨有犧皇地髙情杳秋雲静性凝止水俛
仰天地間澹然無一事
　　　東坡赤壁圖
先生矯矯人中龍京塵千丈不可容五年一
夢落江海翩然野鶴開囚籠雪堂閉門讀書
史興来飄然弄雲水黄泥坂下醉三更赤壁
磯頭航一􁊦明月清風共一江邁徃之氣無
由降酒酣作賦記清賞䄂有巨筆如長杠一
朝騎鯨尋李白人間俯仰成今昔續絃無處
覔鸞膠見畫思公空嘆息
　　風雪障面圖
頑雲暗空雪正飛老木殭折溪流澌弊裘羸
馬柰寒子便面障風何所之僕夫徒行亦良
苦吻噤不語心應語人生受陳分豈無但願
不作君家奴
　　秋日雜詩
山中有佳人考盤歌在澗別来今㡬時歳月
忽巳晏相思不得書矯首望飛鴈
　　寄元遺山
詩到䕫州老更工只今人仰少陵翁自憐奕
世通家舊不得論文一笑同草緑平原愁落
日鴈飛寒水怨秋風黄金鑛裏相思淚㡬墮
憑髙北望中
　　秋日懐李仁卿
獨倚斜陽百尺樓故人千里思悠悠陶唐祠
下煙光晚姑射峰前鴈影秋尊酒㡬時同李
白雲山多處是并州臨風惆悵無人㑹一曲
啇歌寫暮愁
　　麻信之爲夀
中州人物一元龍卓犖英才磈磊胸濁酒數盃
遺世慮清詩千首傲侯封諸郎照眼三株樹
舊業關心五老峰頭白他年賦歸去綵衣扶
杖看從容
　　　送王仲通
從事西逰五見春翩翩書記日爭新懐郷不
作登楼賦佐府真為入幕賔世事怱驚飜手
雨馬蹄又踏化衣塵古来燕趙多豪傑定有
飛書薦鶚人
　　　上巳日感懐
舊㳺桃李涴丘塵十六年悲客裏春浮白可
䏻澆磈磊踏青聊且慰酸辛蘭亭脩褉人何
在庾信傷心賦又新芳草喚愁花濺淚東風
回首一霑巾
　　　白菊
數枝的皪照秋清何物為花乃寜馨玉骨冰
肌誇皎潔風璫月珮想娉婷霜迎葉上迷青
女露下籬邊泣素靈見説寒英能愈疾擬開
三逕著茅亭
　　　紅葉
枝上萎黄慘未乾嚴霜一夕緫成丹色烘暁
日燕脂暖影濯秋江蜀錦寒南鴈數聲催晼
晚西風幾度見凋殘横山樓下梨千樹毎憶
童年九日看
　　　北宫
光泰門邊避暑宫翠華南去㡬年中干戈浩
蕩人情變池島荒蕪樹影空魚藻有基埋宿
草廣寒無殿貯涼風登臨欲問前朝事紅日
西沉碧水東
　　　趙吉甫種徳園
培植功夫與日新風光別是一家春三秋槐
茂堂堪􁀌九畹蘭芳佩可紉桃李隂成應有
地棟梁材出豈無人從今不羡燕山竇五桂
聮芳老一椿
　　　寄郷中故人
十年夢繞故山薇世事悠悠與願違華表未
成遼鶴語青冥空羡塞鴻歸雲横北嶺迷郷
眼塵滿西風涴客衣爲報吾州舊親識短夀
相慰莫令稀
　　　送侯君羙歸雲中
暫時相見又相違留滯天涯更易悲客淚清
和秋雨落郷心杳逐朔雲飛路經險阻行須穏
書報平安寄莫遲邂逅故人如問我為言貧
病未䏻歸
　　　自趙城還府
簡子城邊過盡春却尋歸路竝清汾落花乱
逐溶溶水逺樹低連漠漠雲姑射雨晴山似
染洞羊風暖草如薫獨怜疲俗誅求困愁嘆
聲多不可聞
　　　讀唐詩皷吹
傑句雄篇萃若林細㸔一一盡精深才髙不
似人間語吟苦定勞天外心白璧連城無少
玷朱絃三嘆有遺音不經詩老遺山手誰觧
披沙㨂得金
　　　吊王内翰從之
性年髙歩到瀛州豈料東陵是故侯庾信竟
歸周室老劉禎真有岱宗逰山瞻斗仰名空
在桂折蘭摧恨未休鬰鬰佳城滹水上野煙
寒草木經秋
　　　上韓應州
天挺英雄入彀中堂堂自有古人風乘機力
􁇔興龍業唾手能收汗馬功四海威名方共
仰一時才武更誰同潁川不是留黄覇行拜
中書作相公
　　　懐劉京叔
奕世金蘭契於今只有君英才殊落落餘子
謾紛紛一別㡬春草相思空暮雲何時展良
覿把酒共論文
　　　宿雲臺觀
趍程疲永路記宿喜琳宫蓮嶽三峯對松林
一逕通地偏　俗塵空入夜清詩
夢山泉落枕中
　　　中條阻雨
行李淹蒲坂歸期念晉州髙風千葉下寒雨
一山秋澗響頻驚夢蟲聲乱入愁酒醒孤館
裏心折大刀頭
　　　初秋雨後
積雨蕩煩暑迴風吹早凉老苔翻舊碧病葉
墮新黄乆客應吾道浮生半異郷黒貂渾弊
盡愁看一開箱
　　　九日
幽　懶慢令節癈招尋無復歡娱地空驚
　　　閉門黄菊晚歩屧紫苔深尚友陶彭
澤悠然
　　　鴈
北塞迎霜雪西風送雨翰數行天澹澹萬里
路漫漫日落秋聲急江空暮影寒古人書㫁
絶矯首望雲端
　　　幽居有感
閑居仍地僻門閉草萊深車馬無還往詩書
有討尋嚴霜催歳晚破屋覺寒侵計拙煩親
舊誰䏻數賜金
　　　秋風亭故基
危亭冠雉堞飛􁀌何崔嵬一夕隨劫火變化
成煙灰頽基翳蓬蒿壊道封莓苔蕭條古城
上空有秋風来
　　　除夜
三十七年過勞生强半休此心空耿耿吾道
毎悠悠感物百憂集思親双淚流春風添一
歳又是五更頭
　　送李郭二子還郷
喪乱身為客淹流淚滿衣亦知生處樂未卜
有年歸祖帳臨寒水仙舟漾夕暉春来一相
送腸断故山薇
　　中書耶律公挽詞
虎嘯龍興際乘時自有人風雲闇慘淡天地
入經綸忽報台星坼仍傳薤露新斯民感無
極洒淚呌蒼旻
　　應州廟學釋奠
夜色齋厨肅秋風殿宇清右文遭聖代備禮
引諸生牢醴嚴三献豆邊陳兩楹祭餘同飲
福旭日樹頭明
　　送李端卿東行
故人有所適驅馬出東城紅樹添秋色青山
滿去程曽為同省掾偏愴逺離情别後䏻相
憶因風為守聲
　　子猷訪戴圖
興盡空迴雪夜舟訪人虚語亦悠悠須知汾
水多竒士豈獨王家一子猷
　　梅影
隔䆫渾似李夫人江月多情爲返魂宛是依
依舊顔色向人憔悴立黄昏
　　秋夜
寂寂江城夜向閑西風吹鴈呌雲端一聲逺
過南樓去月滿碧天秋水寒
　　臨潼温泉
琢玉爲池浴太真芙蓉花暖水生春誰知寂
寞千秋後留與行人洗路塵
　　長安早發
行李怱怱滻水頭雨餘凉氣動新秋五更馬
上還家夢先逐西風到晉州
　　秋夜聞笛
雲净寒空月滿樓何人横玉叶清秋梁州
罷伊州起不盡関山此夜愁
　　廢宫
㫁磚殘礎碎盤花輦路荒凉蔓草遮玉殿朱
樓俱不見壊墻嶾嶙遶人家
　　過茹越嶺有感
山川良是昔人非北望松楸淚滿衣三十餘
年底底事全家南度一身歸
河汾諸老詩集後序
近代詩人遺山元先生為之冠先生太原人
太原境與平陽接河山勝槩地土所冝習俗
所尚古今人物不殊至如師友淵源文章正
脉略與之等故河汾間諸老與天下人材無
譲麻貽溪與元老詩學無慊古文出其右公
言也張石泉房白雲與元老㳺從南者子颺
子京二陳昆仲與元老或詩或文數相贈遺
者遯菴菊軒有稷亭二叚之目與元老相次
登第者曹兊齋與元老同為省掾日以文詩
講議者或曰兊齋雲中應人也吾子列河汾
之間得無附㑹歟不然兊齋之先誠應人自
客汴梁北渡居平陽者三十餘年發明道學
為文楷式指授後進桃李光輝盈溢其門或
教授郷里或䆠逹四方有二子叔舉季行文
筆亦盛傳而况狀元王公趙城人曹之外父
也兊齋生而隱徳光輝汾晉沒而丘壠在焉
豈非吾郷先生歟夫諸老之詩有深而冲澹
如陶柳者有豪放如李翰林劉賔客者有䡖
俗近雅如元白者有對屬切當如許渾者有
騷雅奥義古風大章浸入于杜草堂之域者
徃年吾友楊君仲徳議成此集不幸早世仲
徳有云不觀遺山之詩無以知河汾之學不
觀河汾之詩無以知遺山之大不觀遺山河
汾之作不知唐人諸作者之妙不觀唐人之
作不知三百篇六義之深意予今纂録自貽
溪至兊齋凡八人得古律詩二百一首號曰
河汾諸老詩集皡皡郝先生序文於前其
不肖繼言于後才識淺陋不能盡其藴
吾郷學者如林有能慕河汾之派觀
知所興起云大徳辛丑歳二月望日横汾隱
者房祺序
　　　河汾諸老詩集者迺大同路儒學教
　　　授房先生之所編也予一日得之惜
　　　乎諸老一代髙名百年清氣巳嘗遍
　　　白于天下是集未嘗流布也皇慶癸
　　　丑夏特命工鋟木以廣其傳然而諸
　　　老之學又豈專乎詩也出處大略巳
　　　具前序今書是說以告夫後之學者
　　　不爲無益云六月吉日尊賢堂髙(昻/霄)共白
河汾諸老詩集校語
卷一(二葉前十行九字)匠(原空格○三葉後八行七字)澒(原作)
(後八行十一字)暮(原作墓/後十行十四字)艸(原空格○六葉)
(後六行十一字)放(原作故○十葉前七行七字)丹(原作舟/前八)
(行九字)神(原作仲/後二行七字)梁(原作渠/後五行七字)封(原)
(空格/後六行四五字)零落(原空格○十一葉前五行四五六字)
鄴城傍(原均空格/前六行四字)春(原空格/後五行七字)華(原)
(空格/後五行九字)未(原作木○十二葉前五行五字)頰(原空格)
(前七行七字)涼(原空格/前八行十三字)邊(原作過)
卷二(一葉前五行十字)鳥(原作烏/前八行六字)鳥(原作烏○二)
(葉前一行一字)偃(原空格/後十行二字)休(原空格/後十行六)
(字)有(原空格○三葉前一行二三字)廉平(原作庶乎/前一行六)
(字)似(原空格/後七行四字)紙(原作絕)
　卷三(一葉後六行十字)霆(原作/○二葉前六行八字)遝(原作還)
(前十行八九字)低㟝(原空格○五葉後四行十字)君(原空格)
　卷四(一葉後七行二字)淅(原空格/後七行五字)趁(原空格/後)
(十行十五十六字)閒來(原空格○二葉前一行十六字)中(原空格)
(前二行九字)堂(原空格/前五行十三十四字)類貫(原空格)
(前六行二字)室(原作空/前十行一字)袖(原空格前十行十五)
(字)皇(原空格/後一行十五字)在(原空格○三葉前十行二字)溪
(原空格/前十行十五字)子(原空格○四葉後一行十三字)昭(原)
(作照)
　卷五(四葉前二行十六字)纆(原作纏○六葉後一行一字)哭(原作)
(器○七葉前十行一字)靑(原空格/前十行四五字)要錢(原空格)
(○八葉前八行三字)求(原作未○九葉前二行六字)鬥(原作聞)
　卷六(一葉後一行七字)泜(原作汦/後五行十四字)阿(原作河)
(後九行五字)乍(原作年/後十行十一字)罥(原作骨○二葉前八)
(行十六字)肝(原作府)
卷七(二葉前十行一二字)賢乎(原空格/前十行十六十七字)謨
至(原空格/後一行一字)誠(原空格/後一行十六字)冬(原作人)
(○三葉前九行一字)旦(原作且/後十行六七字)泠泠(原作冷冷)
卷八(一葉前十行九字)苟(原作爲/前十行十字)知(原空格/前)
(十行十三字)允(原空格/前十行十四字)蹈(原作舀/前十行十)
(七字)入(原空格/後九行二字)梧(原作林○二葉前二行四字)吟
(原作呤/前三行十六字)徇(原作循/後八行五字)葦(原作􁊦○)
(三葉前五行十二字)凍(原作陳/前八行七字/原作盤○五葉)
(後八行十七字)書(原作壽○六葉後六行一字)往(原作性○七葉)
(後一行六至十字)殘暑失境靜(原均空格)
後序(二葉前八行十六字)甚(原作其/前八行十七字)備(原空格)
(前九行十六十七字)雖然(原空格/前十行十五至十七字)是
集者(原空格/後十行十五字)具(原作共)
河汾諸老集影寫元尊賢堂本卷三卷四皆與前卷銜接不另
葉尙存刻書舊式汲古閣粤雅堂兩本雖皆從此出而款式已
非近刻元人選元詩本行款悉同而元本脫誤處已據別本校
改不如影寫本之尙存廬山眞面書貴舊刻良有以也今依影
寫本影印別爲校語如右壬戌八月留菴居士
