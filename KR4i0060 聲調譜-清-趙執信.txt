#+TITLE: 聲調譜-清-趙執信
#+DATE: 2018-05-12 10:21:28
#+SOURCE: github.com/kanripo/KR4i0060 master 57fda869                
欽定四庫全書　　　　　集部九
　提要
　　聲調譜　　　　　　　詩文評類
　　　　(臣/)等謹案聲調譜三巻
　　　國朝趙執信撰執信字仲符號秋谷晚號飴山
　　　　老人益都人康熙己未進士官右春坊右贊
　　　　善執信嘗問聲調於王士禎士禎靳不肯言
　　　　執信乃發唐人諸集排比鈎稽竟得其法因
　　　　著為此書其例古體詩五言重第三字七言
　　　　重第五字而以上下二字消息之大抵以三
　　　　平為正格其四平切脚如李商隠之咏神聖
　　　　功書之碑兩平切脚如蘇軾之白魚紫蟹不
　　　　論錢者謂之落調柏梁體及四句轉韻之體
　　　　則不在此限焉律詩以本句平仄相救為單
　　　　拗出句如杜甫之清新庾開府對句如王維
　　　　之暮禽相與還是也兩句平仄相救為雙拗
　　　　如許渾之溪雲初起日沈閣山雨欲來風滿
　　　　樓是也其他變例數條皆本此而推之而起
　　　　句結句不相對偶者則不在此限焉其説頗
　　　　為精密惟所列李賀十二月樂府所標平仄
　　　　不可解巻末附以古韻通轉其説尤謬蓋其
　　　　門人所妄増者今特加刋削焉乾隆四十二
　　　　年八月恭校上
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　總　校　官　(臣/)　陸　費　墀
聲調譜論例
古樂府須知其題意眀其比興使氣味音節皆得古人
之致可矣其詩有轉韻一韻長短句近體絶句之不同
不可選也須細㑹之
新樂府皆自製題大都言時事而中含美刺所謂言之
者無罪聞之者足以為戒此詩家眞實本領近代名公
亡之久矣亦宜全讀不必選也其體同古樂府少近體
讀少陵所作自見
漢人歌謡之采入樂府者如上㽞田霍家奴羅敷行之
類多言當世事少陵所作新題樂府題雖異於古人而
深得古人之理元白以後此體紛紛矣縂而言之制詩
以協於樂一也采詩入樂二也古有此曲倚其聲為詩
三也自製新曲四也擬古五也咏古題六也并少陵之
新題樂府而為七古樂府盡此矣唐末有長短句宋有
詞金有北曲元有南曲今有北人之小曲南人之吴歌
皆樂府之餘裔也樂府不難知而今人都不觧請具言
之太白祖述騷雅下逮梁陳七言無所不包奇之又竒
而字字有本諷刺沉切自古未有也後人宜以為法樂
府本詞多平美晋魏宋齊樂府取奏多聱牙不可通由
樂人於不合宮商者增損其文又或有聲無文聲詞混
填至於不可通者非本詩如是也李于鱗乃取晋宋齊
隋樂志所載截而句擬之生吞活剥謂之擬樂府而宗
子相所作全不可通陳子龍效之讀之使人失笑王元
美論歌行云有奇句奪人魄者直以為歌行而不知其
為擬古樂府也樂府詞體不一漢人承離騷之後故歌
謡多奇語魏武悲凉慷慨與詩人不同而史志所載亦
有平美者班媫妤團扇青青河畔草皆樂府也鍾伯敬
承于鱗之說遂謂竒詭聱牙者為樂府平羙者為詩至
謂古詩某句似樂府樂府某句似古詩謬之極矣
古來言樂府者惟宋書最詳整其次則隋書及南齊書
晋書樂志不及也郭茂倩樂府詩集為詩而作刪諸家
樂志作序甚明白而無遺悮作歌行樂府者不可不讀
律詩後譜畧採數首不外於前所謂舉一隅也
集中所選雖不盡當要須熟讀以接風騷遺則
　
　
　
　
　
　
　
　
　
　
　
　
　
　聲調譜論例
欽定四庫全書
　聲調譜巻一
　　　　　　　　　　　　右贊善趙執信撰
　　五言古詩
　　　秦越人洞中詠(于鵠/)
扁鵲得(拗/字)仙處傳是西南峰(三平/聲字)年年山下人(下句是/律上句)
(第五字必平○第三/字平亦拗以别律)長見騎白龍(上註言凡下句是律/之調如此非謂此句)
(而此句亦/非律也)洞門黑無底(拗句/同律)日夜惟雷風(三/平)清齋將入
時(平/)戴星兼抱松(拗律句○拗在第/一字仄第三字平)石徑隂且寒(平/)地
響知逺鐘(古/句)似行山林(三/平)外聞葉履聲重(上句不律下/句可律○此)
(句/律)底礙更俯身(平○上/四字仄)漸逺晝夜(四/仄)同時時白蝙蝠(律/句)
飛入茅衣中(三/平)行久路轉窄(四/仄)静聞(平○不平/則為律矣)水淙(平/)
淙但願逢一人(平/)自得朝天宮(三/平)
　縂之兩句一聮中斷不得與律詩相亂也
　　　息舟荆溪入陽羡南山遊善權寺呈李功曹(羊/士)
　　　(諤/)
結纜蘭渚曉紫嵓(平/)上(仄/)連(平/)岡晏温值初霽(二四平/○起句)
(二四仄得此/句調甚恊)去遶山河長(三/平)獻嵗氷雪盡細(仄在律詩/則為失調)
泉在路傍行披松杉(四/平)入激瀾橫石梁層閣表精廬(律/)
飛甍切雲翔冲襟得髙歩清眺極逺(三/仄)方潭嶂積(仄/)佳
氣荑英多(平/)早芳(二句律中拗/救句可用)具觀澤(仄/)國秀重使春
心傷(三/平)念遵煩(平/)促塗(與澤國句/並拗律)榮利騖隙光勉君脫
冠意共匿無何鄉(三/平)
　　七言古詩
　　　西山詩和者三十餘人再次前韻為謝(蘇軾/)
朱顔發過如春醅胸中梨棗初未裁丹砂未易掃白髮
赤松却欲催黃梅寒溪本自逺公社(拗律/句)白蓮翠竹依
崔嵬當時石泉照金像神光夜發如五䑓飲泉鑑面得
真意(亦拗/律)坐視萬物皆浮埃欲収暮景返田里(亦拗/律)逆
㴑江水窮離堆還朝豈獨羞老病自嘆才盡傾空罍諸
公渠渠若夏屋吞吐風月清隅隈我如廢井久不食古
甃缺落生隂苔數詩徃復相感發汲新除舊寒光開遥
知二月春江濶(律/句)雲浪倒捲雲峯摧石中無聲水亦静
云何觧轉空山雷欲就諸公評此句(律/)要識憂喜何從
來願求南宗一勺水徃與屈賈湔餘哀
　　　和蔣䕫寄茶
我生百事常隨縁四方水陸無不便(第五字平第六/字仄便非律句)扁
舟渡江適吴越(仄此字不可/輕用平聲)三年飲食窮芳鮮(此三字/平第四)
(字必仄如第四字平則第六字/必仄以救之此法人多不知)金虀玉膾飯炊雪(拗律/句)
海螯江柱初脫泉臨風飽食甘寢罷一甌花乳浮輕圓
自從捨舟入東武沃野便到桑麻川剪毛胡羊大如馬
誰記鹿角腥盤筵厨中蒸粟埋飯甕大杓更取酸生涎
柘羅銅碾棄不用脂麻白土須盆研故人猶作舊眼㸔
謂我好尚如當年沙谿北苑强分別(拗/律)水脚一線争誰
先清詩両幅寄千里(上句雖不論亦宜少拗乃健○/拗律句此正謂苐五字拗也)紫
金百餅費萬錢(即六字仄獨令/末一字平亦可)吟哦烹噍兩竒絶(拗/律)只
恐偷乞煩封纒老妻稚子不知愛(拗/律)一半已入薑鹽煎
人生所遇無不可南北嗜好知誰賢死生禍福久不擇
更論甘苦争媸妍知君窮旅不自釋因詩(此二字/不論)寄謝
聊相鐫
　　樂詞
　　　正月(李賀/)
上樓迎春新春歸(六字/皆平)暗黃(平/)著栁宮漏(仄/)遲薄薄淡
靄㺯野(六字/皆仄)姿(第七字用平/下句可律)寒綠幽風生(平/)短絲(律句/第五)
(字用平少/拗以叶之)錦床曉卧玉(拗/字)肌冷露臉未開(平/)對朝(仄/)暝
官衙栁帶不(拗/字)堪折蚤晚菖蒲勝綰結
　　　三月
東方風來滿眼春花城栁暗愁煞人複宮深殿竹風起
新翠舞衿浄如水光風轉蕙百(拗/)餘里暖霧驅雲撲天
地軍妝宫妓掃(拗/)蛾淺揺揺錦旗夾城暖曲水飄香去
不歸梨花落盡成秋苑(此二句亦宜少拗乃/健○謂二句俱律也)
　　　五月
雕玉押簾額輕縠籠虛門井汲鉛華水(律/句)扇織鴛鴦紋
(三/平)迴雪舞涼殿甘露洗空綠(第一句同此二/句皆拗律也)羅袖從徊
翔(三/平)香汗沾寳粟
　　　七月
星依雲渚冷(律/句)露滴盤中圎(三/平)好花生朩末(律/句)衰蕙愁
空園(三平○第三字/不平亦律句矣)夜天如玉砌池葉極青錢(二句/律)僅
厭舞(仄/)衫薄稍知花(平/)簟寒(二句/拗律)曉風何拂拂(律/)北斗
光欄杆
　　　九月
離宫散螢天似水竹黃池冷芙蓉死(律/句)月綴金鋪光脉
脉凉院虛庭空淡白(二句/亦律)露華飛飛風草草翠錦斑斕
滿層道(拗/律)雞人罷唱曉瓏璁鴉啼金井下疎桐(二句/亦律)
　　　十月
玉壺銀箭稍難傾(律/)缸花夜笑凝幽明碎霜斜舞上羅
幕(拗/律)燭龍兩行照飛閣珠幃怨臥不成眠(律/)金鳳刺衣
著體寒(第五字仄與/拗律少異)長眉對月闘彎環(律/)
　　五言律詩
　　　句溪夏日送盧霈秀才歸王屋山將欲赴舉(杜/)
　　　(牧/)
野店正(宜平/而仄)分泊繭蠺初(宜仄而平○第一/字仄第三字必平)引絲(第三/字救)
(上句○亦可不救/○二句律句中拗)行人碧(宜平/而仄)溪(宜仄/而平)渡(拗句○第四/字拗平第三)
(字斷斷用仄今/人不論者非)繫馬緑楊枝(不對格/而實對)苒苒跡始去(五字/俱仄)
(○中有入/聲字妙)悠悠心(此字必平/救上句)所期(此必不可不救因上/句第三第四字皆當)
(平而反仄必以此第三字平聲救之/否則落調矣上句仄仄平仄仄亦同)秋山念君别(拗同/第三)
(句/)惆悵桂花時
　　　落花(李商隐/)
髙閣客竟去(拗句/起)小園花(此字/拗救)亂飛(此二句同前/第五第六句)參差
連曲陌迢逓送斜暉腸斷未忍掃(同起/句)眼(此字/仄妙)穿仍欲
歸(同次/句)芳心向春盡(同前第三/句第七句)所得是沾衣
　平平仄仄仄下句仄仄仄平平律詩常用若仄平仄
　仄仄則為落調矣盖下有三仄上必二平也
　律詩平平仄仄平第二句之正格若仄平平仄平變
　而仍律者也(即是/拗句)仄平仄仄平則古詩句矣此格人
　多不知者由一三五不論二語誤之也
　七言不過於五言上加平平仄仄耳拗處搃在第五
　第六字上七言之五六字即五言之三四字可以類
　推
　起句第二字仄第四字平者如仄仄平平仄或平仄
　平平仄或平仄仄平平俱可若平仄平仄仄則古詩
　句矣
　起句仄仄仄平仄或平仄仄平仄唐人亦有此調但
　下句必須用三平或四平(如仄平平仄平平/平平仄平是也)
　上句第三字平下句第三字可仄若上句第三字仄
　下句第三字斷宜平此在首聮唐人亦有不拘者若
　二聮則必不容不嚴矣
　
　
　
　
　聲調譜巻一
欽定四庫全書
　聲調譜巻二
　　　　　　　　　　　　右贊善趙執信撰
　　五言古詩
　　　與髙適薛據同登慈恩寺塔(岑參/)
塔勢如湧出(拗/句)孤髙聳天宮登臨出世界磴道盤虛空
突兀壓神州(律/句)峥嶸如鬼工四角碍白日(五/仄)七層摩蒼
穹下窺指髙鳥俯聽聞驚風連山若波濤奔凑争朝東
青槐夹馳道(拗律/句)宫館何玲瓏秋色從西來蒼然滿闗
中五陵北原上萬古青濛濛静理了可悟(五/庂)勝因夙所
宗(拗/句)誓將掛冠去覺道資無窮(結四句/文選體)
　無一聮是律者平韻古體以此為式前譜中亦具矣
　　　崔濮陽兄季重前山興(王維/)
秋色有佳興况君池上閒(起二句在律詩中則為/用古調○即是拗律)悠悠
西林下自識門前山千里橫黛色數峰出雲間嵯峨對
秦國(拗律/句)合沓藏荆闗殘雨斜日照夕嵐飛鳥還(拗律/句)
故人今尚爾歎息此頺顔(末二句入律盛唐人時有/之○亦粘拗律句調也)
　　　青谿
言入黃花川毎逐青谿水(律/句)隨山將萬轉(律/句)趨途(不/粘)無
百里(律/句)聲喧亂石中色静深松裏(二句/律粘)漾漾汎菱荇(拗/律)
(句/)澄澄映葭葦(拗律/句)我心素已閒清川淡如此(拗律/句)請
留盤石上(律句○上字仄合/下句便非律體)垂釣將已矣
　近體有用仄韻者仄韻古詩却自不同只在粘聮及
　上句落字中細玩之
　　　秋登萬山寄張五(孟浩然/)
北山白雲裏(我心素已閒并此/俱是天然古句)隱者自怡恱(拗律/句)相望
試登髙(律/句)心隨雁飛㓕(拗律/句)愁因薄暮起(仄字○此句/落字仄合下)
(律句仍/是古調)興是清秋發(律/句)時見歸村人平沙渡頭歇(拗律/句)
天邉樹若薺(仄字○第三字用仄亦/拗律調也上薄暮句同)江畔洲如月(律句/正以)
(上句第三字第五字用/仄而調協清秋句同)何當載酒來共醉重陽節(末二/句入)
(律/)
　平平仄平仄為拗律句乃仄韻古詩下句之正調也
　　　夏日南亭懐辛大
山光忽西落(第五/字仄)池月漸東上𣪚髪乗夜凉開軒臥閒
敞(同起句俱/拗律句)荷風送香氣(第五字仄/○拗律句)竹露滴清響(第三/字仄)
(亦拗/律句)欲取鳴琴彈恨無知音賞感此懐故人中心勞夢
想(律/句)
　開元天寳之間鉅公大手頗尚不循沈宋之格至中
　唐以後詩賦試帖日嚴古近體遂判不相入然盛唐
　諸公詩亦無四句純律者今人不得藉口也
　　七言古詩
　　　扶風豪士歌(李白/)
洛陽三月飛胡沙洛陽城中人怨嗟天津流水波赤血
(古/句)白骨相撐如亂麻(辣/句)我亦東奔向吴國浮雲四塞道
路賖東方日出啼早鴉城門人開掃落花梧桐楊栁拂
金井來醉扶風豪士家(將轉韻處微入律参之○第/四句與此二句俱拗律調)扶
風豪士天下奇(轉仍用/平韻)意氣相傾山可移(拗律/句)作人不
倚將軍勢(律/句)飲酒豈顧尚書期雕盤綺食㑹衆客吴歌
趙舞香風吹原嘗春陵六國時(叠韻/参之)開心寫意君所知
堂中各有三千士明日報恩知是誰(二句近律然音調/妙絶参之○上句)
(律下句/拗律)撫長劍一揚眉清水白石何離離脫吾㡌向君
笑(忽二短句/改仄韻)飲君酒為君吟張良未逐赤松去(拗律/句)槗
邉黃石知我心(結以張良自寓/方與篇首相闗)
　此歌行之極則神變不可方物矣
　　　同族弟金城尉叔卿燭照(通首在此/二字着眼)山水壁畫
　　　　歌
高堂粉壁圗蓬瀛燭前一見滄洲情洪波洶湧山峥嶸
皎若丹丘隔海望赤(四仄/字)城(九字句只以/下七字為主)光中乍喜嵐
氣(仄/)滅謂逄山隂晴(四平/字)後雪迴溪碧流寂無喧又如
秦人月下窺桃源(調法見/上註)了然不覺清心魂(叠韻/妙絶)祗將
叠嶂鳴秋猿與君對此歡未(仄/)歇放歌行吟達明發(完/燭)
(照/)却顧海客揚雲㠶便欲因之向溟渤(拗律/句也)
　末句亦是仄韻七言古詩正調與五言同
　　　夢逰天姥吟㽞别
海客談瀛洲煙濤微茫信難求越人語天姥雲霓眀滅
或可覩(覩此可知轉韻/元無定格也)天姥連天向天橫勢㧞五岳掩
赤(六字/仄)城天台四萬八千丈(拗律/句)對此欲倒東南傾我
欲因之夢吴越(拗律/句)一夜飛度(仄/)鏡湖月湖月照我影
送我至剡(四仄/字)溪謝公宿處今尚在淥水蕩漾清猿啼
脚著謝公屐(拗律/句)身登青雲梯(五平/字)半壁見海日(五仄/字)
空中聞天雞(五平/字)千巖萬轉路不定迷花倚石忽已暝
熊咆龍吟殷巖泉慄深林兮驚層巔雲青青兮欲雨水
澹澹兮生烟列缺霹靂丘巒崩摧洞天石扇訇然中開
(六字句四字/句細玩之)青𡨕浩蕩不見底日月照耀金銀䑓霓為
衣兮風為馬雲之君兮紛紛而來下虎鼓瑟兮鸞迴車
仙之人兮列如麻忽魂悸以魄動怳驚起而長嗟惟覺
時之枕席失向來之煙霞(此四句皆六言若非下/句用三平則失調参之)世間
行樂亦如此(拗律/句)古來萬事東流水(律/句)别君去兮何時
還且放白鹿青崖間須行即騎(四字字法/句法俱妙)訪名山(多一/句用)
(韻宕甚妙/甚味之)安能摧眉折腰事權貴使我不得開心顔
　　　樂逰園歌(杜甫/)
樂遊古園崒森爽烟緜碧草萋萋長(律/句)公子華筵勢㝡
髙秦川對酒平如掌(二句律/詩調)長生木瓢示真率更調鞍
馬狂歡賞(律/句)青春波浪芙蓉園白日雷霆夹城仗(拗律/句)
閶闔晴開詄蕩蕩(用仄/字妙)曲江翠幕排銀牓(律/句)拂水低徊
舞袖飜緣雲清切歌聲上(律詩/調)却憶年年人醉時只今
未醉已先悲數莖白髪那抛得(拗/)百罰深杯亦不辭(純/用)
(律調六句/却妙絶)聖(可/平)朝亦知賤士醜一物自荷皇天慈此身
飲罷無歸處獨立蒼茫自詠詩(二句/律)
　　　渼陂行
岑参兄弟皆好竒擕我逺來遊渼陂(拗律/句)天地黯慘忽
異色(六仄/字)波濤萬頃堆琉璃琉璃汗漫泛舟入(拗律/句)事
殊興極憂思(仄/字)集鼉作鯨吞不復知惡風白浪何嗟及
(二句/律)主人錦㠶相為開舟子喜甚無氛埃鳬鷖散亂棹
謳發絲管啁啾空翠来(二句拗/律詩調)沉竿續縵深莫測菱葉
荷花浄如拭(拗律/句)宛在中流渤澥清下歸無極終南黑
(二句律/詩調)半陂已南純浸山動影窈窕冲融間(此處平下/轉韻用平)
船舷暝戞雲際寺水靣月出藍田闗此時驪龍亦吐珠
馮夷擊鼓羣龍趨湘妃漢女出歌舞(拗律/句)金支翠旗光
有無咫尺但愁雷雨至蒼茫不曉神靈意(二句/律)少壯㡬
時奈老何向来哀樂何其多
　已盡轉韻之格調矣
　　　丹青引
將軍魏武之子孫于今為庶為清門英䧺割據雖已矣
文采風流今(平/)尚存(律句/少拗)學書初學衛夫人(律/句)但恨無
過王(平/)右軍(律句/少拗)丹青不知老將至富貴於我如浮雲
開元之中常引見承恩數上南薰殿(律/句)凌烟功臣少顔
色將軍下筆開生面(律/句)良相頭上進賢冠猛將腰間大
羽箭褒公鄂公毛髪動英姿颯爽來酣戰(律/句)先帝天馬
玉花驄畫工如山貎不同是日牽來赤墀下(拗律/句)迥立
閶闔生長風詔謂將軍拂絹素意匠慘淡經營中斯須
九重真龍出一洗萬古凡馬空玉花却在御榻上榻上
庭前屹相向(轉韻句要𦂳/○拗律句)至尊含笑催賜金圉人太僕
皆惆悵(半律句○以第一/字第三字皆仄也)弟子韓幹早入室(六/仄)亦能畫
馬窮殊相(半律/句)幹惟畵肉不畫骨(六/仄)忍使驊騮氣凋䘮
(拗律/句)將軍畫善盖有神每逢佳士亦寫真即今飄泊干
戈際(律/句)屢貎尋常行(平最/要𦂳)路人(律句/亦拗)途窮反遭俗眼白
世上未有如公貧但㸔古來盛名下(拗律/句)終日坎壈纒
其身
　　　寄韓諌議注
今我不樂思岳陽身欲奮飛病在牀美人娟娟隔秋水
濯足洞庭望八荒鴻飛㝠𡨕日月白青楓葉赤天雨霜
玉京羣帝集北斗或騎麒麟翳鳳凰芙蓉旌旗烟霧樂
影動倒景揺瀟湘星宫之君醉瓊漿(叠/韻)羽人稀少不在
旁似聞昨者赤松子(拗律/句)恐是漢代韓張良昔隨劉氏
定長安(落字用平/○律句)帷幄未改神慘傷國家成敗吾豈敢
色難腥腐餐楓香周南㽞滯古所惜南極老人應夀昌
羙人胡為(平聲語/辭也)隔秋水焉得置之貢玉堂(通篇/比興)
　平韻不轉格妙不板排
　　　陸渾山火和皇甫湜用其韻(韓愈/)
皇甫補官古賁渾時當𤣥冬澤乾源山狂谷狠相吐吞
風怒不休何軒軒擺磨出火以自燔有聲夜中驚莫原
天跳地踔顛乾坤赫赫上照窮厓垠截然髙周燒四垣
神焦鬼爛無逃門三光弛隳不復暾虎熊麋猪逮猴猿
水龍鼉龜魚與黿鴉鴟鵰鷹雉鵠鵾燖炰煨􁗤孰飛奔
祝融告休酌卑尊錯陳齊(去/聲)玫闢華園芙蓉披猖塞鮮
繁千鐘萬鼔咽耳喧攅雜啾嚄沸箎塤彤幢綘旃紫纛
旛炎官熱屬朱冠褌髹其肉皮通䏶臀穨胸垤腹車掀
轅緹顔韎股豹兩鞬霞車虹靷日轂轓丹㽔縓蓋緋繙
㠾紅帷赤幙羅脤膰􁀱池波風肉陵屯谽砑巨壑頗黎
盆豆登五山瀛四罇熈熈釂醻笑語言雷公擘山海水
翻齒牙嚼齧舌腭反電光䃱磹赬目暖頊寘収威避𤣥
根斥葉輿馬背厥孫縮身潛喘拳肩跟君臣相憐加愛
恩命黒螭偵焚其元天闗悠悠不可援夢通上帝血面
論側身欲進叱於閽(律/句)帝賜九河湔涕㾗(拗律/句)又詔巫
陽反其魂徐命之前問何寃火行於冬古所存我如禁
之絶其飱女丁婦壬傳世婚一朝結讎奈後昆時行當
反愼蔵存(律/句)視桃著花可小騫月及申酉利復怨助汝
五龍及九鯤溺厥邑囚之崑崙皇甫作詩止睡昏辭誇
出真遂上焚要予和增怪又煩雖欲悔舌不可捫
　古詩平韻句法盡於此中矣柏梁句句用韻雜律句
　其中猶不用韻之句偶入律調下句救之也
　此篇各種句法俱備然中有數句雖是古體止可用
　於柏梁至於尋常古詩斷不可用轉韻尤不可用用
　之則失調當細辨之如仄仄平平平平平仄仄仄平
　平平平是也又如平平平平仄平平亦當酌用之轉
　韻中不宜以其乖於音節耳
　　　石鼓歌
張生手持石鼓文(起句不/押韻)勸我試作石鼓歌少陵無人
謫仙死才薄將奈石鼓何周綱陵遲四海沸宣王憤起
揮天戈大開眀堂受朝賀諸侯劍佩鳴相磨蒐于岐陽
騁䧺俊萬里禽獸皆遮羅鐫功勒成告萬世鑿石作鼓
隳嵯峨從臣才藝咸第一揀選譔刻㽞山阿雨淋日炙
野火燎鬼神守䕶煩撝呵公從何處得紙本毫髪盡偹
無差訛辭巖義宻讀難曉(拗律/句)字體不類𨽻與蝌年深
豈免有缺畫快劍斫斷生蛟鼉鸞翔鳯翥衆仙下(拗律/句)
珊瑚碧樹交枝柯金繩鐡索鎻紐壮古鼎躍水龍騰梭
陋儒編詩不収入二雅褊廹無委佗孔子西行不到秦
(平○/律句)掎摭星宿遺羲娥嗟予好古生苦晚對此涕淚雙
滂沱憶昔初䝉博士徴(平○/律句)其年始改稱元和故人從
軍左右輔為我量度掘臼科濯冠沐浴告祭酒如此至
寳存豈多氊包席裹可立致十鼓祗載數駱駝薦諸太
廟比郜鼎光價豈止百倍過聖㤙若許㽞太學諸生講
觧得切磋觀經鴻都尚填咽坐見舉國来奔波剜苔剔
蘚露節角安置妥帖平不頗大厦深簷與(仄/)蓋覆(律句/少拗)
經厯年逺期無它中朝大官老於事詎肯感激徒媕娿
牧童敲火牛礪角誰復著手為摩娑日銷月鑠就埋沒
(拗律/句)六年西顧空吟哦羲之俗書趂姿媚數紙尚可博
白鵞繼周八代争戰罷無人収拾理則那方今太平無
事日柄任儒術崇丘軻安能以此上論列願借辯口如
懸河石鼓之歌止於此(拗律/句)嗚呼吾意其蹉跎
　　　雪後寄崔二十六丞公
藍田十月雪塞闗我興南望愁羣山攅天嵬嵬凍相映
君仍寄命於其間秩卑俸薄食口衆豈有酒食開容顔
殿前羣公賜食罷驊騮蹋路驕且閑稱多量少鑒裁宻
(拗律/句)豈念幽桂遺榛菅㡬欲犯嚴出薦口(第四字平/近律而拗)氣
象硉兀未可(六/仄)攀歸来隕涕掩闗臥(拗律/句)心之紛亂誰
能刪(六/平)詩翁憔悴劚荒棘(拗律/句)清玉刻佩聮玦環腦脂
遮眼卧壯士大弨掛壁無由彎乾坤恵施萬物遂獨於
數子懐偏慳朝欷暮唶不可觧我心安得如石頑
　押韻强稳開宋人法門
　　　韓碑(李商隐/)
元和天子神武姿彼何人哉軒與羲誓將上雪列聖恥
(六/仄)坐法宫中朝(平/)四夷(律句/少拗)淮西有賊五十載封狼生
貙貙生羆(七/平)不據山河據平地(拗律/句)長戈利矛日可麾
帝得聖相相曰度(七/仄)賊斫不死神扶持腰懸相印作都
統(拗律/句)隂風慘淡天王旗愬武古通作牙爪(拗律/句)儀曺
外郎載筆隨行軍司馬智且勇十四萬衆猶虎貔入蔡
縛賊獻太廟(七/仄)功無與譲㤙不訾帝曰汝度功第一汝
從事愈宜為詞愈拜稽(上/聲)首蹈且舞(七/仄)金石刻畫臣能
為古者世稱(平/)大手筆(近律/而拗)此事不繋於職司當仁自
古有不譲言訖屡頷天子頤(拗律/句)公退齋戒坐小閣濡
染大筆何淋漓㸃竄堯典舜典字塗改清廟生民詩文
成破體書在紙清晨再拜鋪丹墀表曰臣愈昧死上咏
神聖功書之碑碑髙三丈字如手(拗律/句)負以靈鼇盤以
螭(二句拗/律相儷)句奇意重喻者少讒之天子言其私長䋲百
尺拽碑倒(拗律/句)麤砂大石相磨治公之斯文若元氣先
時已入人肝脾湯盤孔鼎有述作今無其噐存其辭嗚
呼聖皇及聖相相與烜赫(此字/必仄)流淳熈(此處註明第四/字必仄以前句)
(同調者可/以知矣)公之斯文不示後曷與三五相攀躋願書萬
本誦萬遍口角流沫右手胝傳之七十有二代以為封
禪玉檢眀堂基
　七言古不轉韻平聲格已盡矣仄韻可推
　　齊梁體
　　　和杜麟臺元志春情(沈佺期/)
嘉樹滿中園氛氲羅秀色不見(不粘/上句)仙山雲倚琴空太
息沉思若在夢緘怨似無憶青春(不粘/上句)坐南移白日忽
西匿蛾眉(不粘/上句)返清鏡閨中不相識(末二句古體亦/興古詩相入)
　　　宿東亭曉興(白居易/)
温温土爐火耿耿紗籠燭獨抱一張琴夜入東齋宿(折/腰)
忩聲度殘漏(此句却粘不/折腰正調)簾影浮初旭頭癢曉梳多眼
昏春睡足負暄簷宇下(第五字/用仄)散歩池塘曲南雁去未
迴東風采何速雪依瓦溝白(第五/字仄)草繞雲根緑何言(不/粘)
(上/句)萬户州太守常幽獨
　若上句末字平及下聮與上聮相粘便是仄韻律詩
　也
　　　邊笳曲(温庭筠/)
朔管迎秋動(末字/仄)雕隂鴈来早上郡(不/粘)隠黃雲天山吹
白草嘶馬(不/粘)渡寒磧(末字/仄)朝陽照雪堡江南戍客心門
外芙蓉老
　　　晴雲(李商隐/)
緩逐煙波起如妬栁綿飄故臨飛閣度欲入迴波銷(三/平)
縈歌憐畫扇敞景弄柔條更奈天南位牛渚宿殘宵(次/句)
(與末句上下不/粘只本句調)
　　半格詩
　　　小閣閒坐(白居易/)
閣前竹蕭蕭(第五/字平)閣下水潺潺(律/句)拂簟巻簾坐清風生
其間(五平/字)静聞新蝉鳴逺見飛鳥(可平○惟此詩此/字以獨仄見律)還
(以上/古體)但有巾掛壁(第古字仄/○古句)而無客叩闗二疏返故里
(第五/字仄)四老歸舊山(古/句)吾亦適所願(第五/字仄)求閒而得閒(後/六)
(句齊梁○第二字上/下粘末字上下諧)
　　五言律詩
　　　月夜(杜甫/)
今夜鄜州月閨中只獨㸔遥憐小兒女(拗/句)未觧憶長安
香霧雲鬟濕清輝玉臂寒何時倚虛幌(拗/句)雙照淚㾗乾
　　　春宿左省
花隠掖(拗/字)垣(平/)暮啾啾棲(平/)鳥過星臨萬户動月傍九
霄多不寢聽金鑰因風想玉珂明朝有封事(拗/句)數問夜
如何
　　　送逺
帶甲滿天地(拗/句)胡為君(平/)逺行親朋盡(可/仄)一哭鞍馬去
孤城(四句與前首/起四句同調)草朩歲月晚(五仄字○朩月二字入/聲妙五仄無一入聲字)
(在内依然/無調也)闗河霜(此字/必平)雪清别離已昨日(拗句中/唐後無)因見
古人情
　　　登裴秀才小臺作(王維/)
端居不出戸滿目望雲山落日鳥邉下秋原人外閒遥
知逺林際(落日下三/句皆拗)不見此簷間好客多乗月應(平/聲)門
莫上闗
　　　與諸子登峴山(孟浩然/)
人事有代謝(四/仄)徃来成(平/)古今江山㽞勝跡我軰復登
臨水落魚梁淺天寒夢澤深羊公碑尚在讀罷淚沾襟
　　　廣陵逢薛八
士有不得志(五/仄)棲棲吴(必/平)楚間廣陵相遇罷彭蠡泛舟
還檣出江中樹波連海上山風㠶白日逺何處更追攀
　與前譜合㸔盡之矣
　　七言律詩
　　　望嶽(杜甫/)
西嶽崚嶒竦處尊諸峯羅立如兒孫(拗/句)安得仙人九節
杖(安得二/字不粘)拄到玉女洗頭盆(拗/句)車箱入谷無歸路箭括
通天有一門稍待西風凉冷後髙尋白帝問真源
　前四句抝後四句諧正體也抝律上下句亦湏帶粘
　　　和裴廸登蜀州東亭送客逢早梅相憶見寄
東閣官梅動詩興(起句即拗今俗云必/拗第三句方可誤也)還如何遜在揚
州此時對雪遥相憶送客逢春可自由幸不折來傷嵗
暮若為㸔去亂鄉愁江邉一樹垂垂發朝夕催人自白
頭
　　　所思
苦憶荆州醉司馬(同/上)謫官樽酒定常開九江日落醒何
處一柱觀頭眠㡬回(觀字仄眠字必平此/字救上句亦救本句)可憐懐抱向
人盡欲問平安無(平/)使來故凴錦水將雙淚好過瞿塘
灔澦堆(第七句本是正粘因第五/句不粘此句亦不粘矣)
　此種詩不可不學不可專學不學則無格專學則滑
　矣
　　　小寒食舟中作
佳辰强飲食猶寒隠几蕭條戴鶡冠春水船如天上坐
老年花似霧中㸔娟娟戱蝶過閒幔片片輕鷗下急湍
雲白山青萬(此字可仄○第五字仄上二字必平/若第三字仄則落調矣五言亦然)餘里
愁看直北是長安
　凡拗律詩無八句純拗者其中必有諧句如上四拗
　下四諧上六拗下二諧或中間拗前後諧若不粘不
　諧定是古詩
　　五言絶句
　　　古怨(孟郊/)
試妾與君淚兩處滴池水看取芙蓉花今年為誰死(此/四)
(句齊/梁體)
　　　送别
丈夫未得意行行且低眉素琴弹復弹㑹有知音知(此/古)
(絶/句)
　兩句為聮四句為絶始於六朝元非近體後人誤以
　絶句為絶律詩故致多此一門
　　七言絶句
　　　橫江詞(李白/)
横江館前津吏迎向余東指海雲生郎今欲渡縁何事
如此風波不可行(樂府/也)
　　　山中問答
問余何事棲碧山笑而不答心自閒桃花流水杳然去
别有天地非人間(古詩/也)
　　　山中與幽人對酌
兩人對酌山花開一杯一杯復一杯我醉欲眠君且去
明朝有意抱琴來(拗體也後/二句諧)
　
　
　
　
　
　
　
　
　
　聲調譜巻二
欽定四庫全書
　聲調譜巻三
　　　　　　　　　　　　右贊善趙執信撰
　　樂府
　　　怨詩行(曹植/)
明月照髙樓流光正徘徊上有思愁婦悲嘆有餘哀(一/觧)
借問嘆者誰自云蕩子妻夫行踰十載賤妾常獨棲(二/觧)
念君過於渴思君劇於飢君作髙山柏妾為濁水泥(三/觧)
北風行蕭蕭烈烈入吾耳心中念故人淚墮不能止(四/觧)
浮沉各異路㑹合當何諧願作東北風吹我入君懐(五/觧)
君懐常不開賤妾當何依恩情中道絶流止任東西(六/觧)
我欲竟此曲此曲悲且長今日樂相樂别後莫相忘(七/觧)
　樂府惟漢魏中著觧者多盖樂府自三百篇出一觧
　猶風雅中一章耳大都不著觧者通為一章意句不
　得重複前後綰應森細著觧者詞意循環相生如我
　之棄婦詞第二首亦可四句為一觧也
　欲知樂府源流非檢郭茂倩樂府不可
　　雜言
　　　寄杜拾遺(任華/)
杜拾遺名甫第二才甚竒任生與君别来已多時何甞
一日不相思杜拾遺知不知昨日有人誦得數篇黃絹
詞吾怪異竒特借問果然稱是杜二之所為勢攫虎豹
氣騰蛟螭滄海無風似鼓蕩華岳平地欲奔馳曺劉俯
仰慚大敵沈謝逡廵稱小児昔在帝城中盛名君一个
諸人見所作無不心膽破郎官叢裏作狂歌丞相閣中
常醉臥前年皇帝歸長安承㤙濶歩青雲端積翠扈遊
花匼匝披香寓直月團欒英才特達承天睠公卿無不
相欽羡只縁汲黯好直言遂使安仁却為掾如今避地
錦城隅幕下英寮毎日相隨提玉壺半醉起舞捋髭鬚
乍低乍昻旁若無古人制禮但為防俗士豈得為君設
之乎而我不飛不鳴亦何以只待朝廷有知已亦曽讀
却無限書拙詩一句两句在人耳如今看之總無益又
不能﨑嶇傍朝市且當事耕稼豈得便徒爾南陽葛亮
為友朋東山謝安作鄰里閒常把琴弄悶即擕尊起鶯
啼二月三月時花放千山萬山裏此時幽曠無人知火
急將書凴驛使為報杜拾遺
　此詩題上元有雜言二字
　雜言所以不列於譜者以其句法即同於五七言古
　詩句法也八九十一字句不過因七言古詩擴而充
　之亦只在末四字中尋筋節其轉韻䖏與轉韻歌行
　同三四字句不拘可以意㑹耳
　既無定局字句多寡長短皆任意從何譜之舉一隅
　以一隅反可也
　　　蜀道難(李白/)
噫吁􁃩危乎髙哉蜀道之難難於上青天蠶叢及魚鳬
開國何茫然爾來四萬八千嵗不與秦塞通人烟西當
太白有鳥道可以横絶峨嵋巔地崩山摧壮士死然後
天梯石棧相鈎連上有六龍迴日之髙標下有衝波逆
折之迴川黃鶴之飛尚不得過猿猱欲渡愁攀援青泥
何盤盤百歩九折縈嵒巒捫參厯井仰脅息以手撫膺
坐長嘆問君西遊何時還畏途巉巗不可攀但見悲鳥
號古木雄飛呼雌遶林間又聞子規啼夜月愁空山蜀
道之難難於上青天使人聽此凋朱顔連峰去天不盈
尺枯松倒挂倚絶壁飛湍瀑流争喧豗砯崖轉石萬壑
雷其險也如此嗟爾逺道之人胡為乎來哉劍閣峥嶸
而崔嵬一夫當闗萬夫莫開所守或非親化為狼與豺
朝避猛虎夕避長蛇磨牙吮血殺人如麻錦城雖云樂
不如蚤還家蜀道之難難於上青天側身西望長咨嗟
　青蓮集他作尚多此種實鼻祖也
　　柏梁體
　　　箜篌引(王昌齡/)
盧溪郡南夜泊舟夜聞兩㟁𦍑戎謳其時月黒猿啾啾
微雨沾衣令人愁有一遷客登髙樓不言不寐弹箜篌
弹作薊門桑葉秋(拗律/句)風沙颯颯青塜頭將軍鐵驄汗
血流深入匃奴戰未休(律/句)黄旗一㸃兵馬収亂殺敵人
積如丘瘡病驅來役邉州仍披漠北羔羊裘顔色飢枯
掩面羞(律/句)眼眶淚滴深兩眸思還本鄉食氂牛欲語不
得指咽喉或有強壮能吚嚘意說被他邉将讐(拗律/句)五
世屬蕃漢主㽞碧毛氊帳河曲遊槖駝五萬部落稠勅
賜飛烏金兠鍪為君百戰如過籌静掃隂山無鳥投(律/句)
(少/拗)家蔵鐵劵特承優(律/句)黄金千斤不稱求九族分離作
楚囚(律/句)深溪寂寞絃苦幽草木悲感聲颼颼僕本東山
為國憂(律/句)眀光殿前論九疇簏讀兵書盡𡨕搜為君掌
上施權謀洞曉山川無與儔(律句/少拗)紫宸詔發逺懐柔(律/句)
揺筆飛霜如奪鉤(律句/少拗)鬼神不得知其由憐愛蒼生比
蚍蜉朔河屯兵湏漸抽盡遣降耒拜御溝(律/句)便令海内
休戈矛何用班超定逺侯(律/句)史臣書之得已不
　此詩正同陸渾山火句法假借處此詩更同
　
　聲調譜巻三
