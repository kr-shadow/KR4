#+TITLE: 白雪齋選訂樂府吳騷合編-明-
#+DATE: 2018-05-12 10:21:30
#+SOURCE: github.com/kanripo/KR4j0069 master d2647555                
吳騷合編小序
曲之爲義也緣於心曲之微蕩
漾盤折而幽情躍然故其言語
文章别是一色從來稱擅塲者
引商刻羽娬媚天成每好句入
人夢思咀之愈多味之不盡㫖
哉其爲曲也然而曲有遇焉作
家者流昔以長言單辭舒一時
怨愬幸而後來人士起焉玄賞
詠其曲恍見其人都雅雍容盈
諸口角悠揚欵乃應於肺附作
者謌者後先稱兩相知詎非曲
之遇歟爾乃遊腔襍拍信口酣
闐唫笑溷塲句讀割裂則曲之
竆于唱也晚近淺俗見聞側陋
且以香奩湮没之詞目爲新裁
以詞塲手授之曲謬日附會則
曲之竆於觀也甚至終日爭作
者誰行而於曲學爲指月或僞
摭他人之剰唾而於譜法爲操
戈則曲之竆于傳也若夫檀口
空餘藥欄寂寞行雲夜冷珠串
無聲則曲之竆於景也至使梨
棗濫觴傳訛附影塵蒙本色閉
嗇新詞則曲之竆于選也責在
我輩矣是集也余始博收之今
仲弟旭初嚴覈之惟其詞弗計
其人課其法斯收其曲非他刻
汜汜比也丙子冬杪余病臥無
聊因手拈新本閱之快然破悶
而師齡姪知音以授諸􁆒越二
月􁆒成余喜書其端因撫卷日
此於曲苑可謂無遺憾矣
崇禎丁丑春仲騷隱居士楚叔
　　父題於小墨墨居
白雪齋選訂樂府吳騷合編目次
　第四卷
仙吕人雙調
　夜行船序
　　翠擁紅遮(題情)周秋汀
　黑䗫序
　　點簡梅花(冬閨)陳秋碧
　　兩字鴛鴦(題情)馮二酉
　惜奴嬌
　　出抺微雲(惜别止二闋)王伯良
　步步嬌
　　月夕花朝(閨情)劉東生
　　昨夜春歸(閨怨)舊　詞
　　樓閣重重(怨别)唐伯虎
　　一夜梧桐(秋日懷舊)梁少白
　　簾控金鈎(閨思)文衡山
　　暗想當年(閨怨)元　詞
　　半夜蕭疎(同胥姬坐雨感舊)梁少白
　沉醉東風
　　海棠花開還未開(春閨)鄭虚舟
　嬌鶯兒
　　春寒成陳(四時題情各韻計四闋)陳秋碧
　園林好
　　常相傍淮南小山(贈徐飛卿叅禪)汪伯玉
　攤破金字令
　　芳容竝月(遇虞山張姬於虎丘作)梁少白
　二犯江兒水
　　減盡了花容月豔(四時閨怨)陳秋碧
　　看姐姐風流聰俊(贈石城美人小令)梁少白
　　覻着俺娘行清秀(贈戴膩兒小令)梁少白
　　記得他霧鬟雲鬢(紀情小令)周幼海
　江頭金桂
　　最苦是深閨人靜(春閨)騒隱生
　桂花遍南枝
　　前生冤債(爲顧郎芙初戲筆)張旭初
附錄譜内新增體并各宮花犯曲
　小措大
　　暗潮泊岸(旅思)古　調
　　𫾣氷進舫(旅思)史叔考
　　桂堂東畔(懷馬湘蘭)梁少白
　六犯淸音
　　瑣窗人靜(宫詞)李日華
　　小窗雲重(冬閨)虞交俞
　　玄陰觱發(冬閨)何西來
　　華林百種(贈魏湘鴻)梁少白
　七犯玲瓏
　　新紅上海裳(四時閨情)祝枝山
　　凝粧上翠樓(閨思)楊升菴
　　琳宫驀地逢(過陳芳蘭於虎丘作)梁少白
　　芙蓉翠館仙(再寄陳芳蘭)梁少白
　七賢過關
　　雕簷風馬馳(代王姬錫山惜别)梁少白
　　春風花草香(春思)元　詞
　九廻腸
　　一從他春思牽掛(題情計二闋)張伯起
　　􁗠燈兒幾畨思想(懷舊計一闋)孫百川
　　爲一點香生九畹(贈李姬湘蘭一闋)史叔考
　巫山十二峯
　　院落清明左右(春日題情)梁少白
　　一片情雲引弄(友人談夢戲贈)沈伯英
　十二紅
　　伴孤燈(曉夜閨情)陳秋碧
　　照孤衾(閨情)林石岡
　　鷄聲兒(題情)吳載伯
　　冷蕭蕭(紀情)王玉陽
附錄譜外變調
　漁燈兒
　　没來繇惹相思(閨情)陸包山
　　從那日冷桃源(秋夜懷程文卿)沈孚中
附錄南北間調
　新水令
　　　一春無事爲花愁(閨怨)祝枝山
　　水沉消盡瑞爐煙(閨情)唐伯虎
　　　一聲孤雁送新秋(閨情)沈靑門
　　半窗殘月夢初醒(閨情)沈靑門
　　夜窗相􁗠一燈微(話舊)凌初成
附錄北調
　黃鐘醉花陰
　　窗外芭蕉戰秋雨(秋思)陳秋碧
　　春困書齋夢初醒(春懷)舊　詞
　正宫端正好
　　珊枕畔麝蘭香(懷舊)陳秋碧
　仙呂點絳唇
　　月戸雲窗(贈妓)舊　詞
　中呂粉蝶兒
　　如月如花(贈美)蘭楚芳
　南呂一枝花
　　嬌滴滴千金玉體輕(詠遇)陳秋碧
　雙調新水令
　　鴛鴦夢斷藕絲鄕(秋閨)視枝山
　　碧桃花外一聲鐘(春閨)周秋汀
雙調夜行船
　　缺月風簾碎影篩(憶所見)毛蓮石
　　太乙峯頭玉井蓮(爲妓白蓮賦)沈青門
　商調集賢賔
　　憶吹簫玉人何處也(秋懷)陳秋碧
吳騒合編卷四目次終
白雪齋選訂樂府吳騷合編卷之一
　　　　　　　　　　　　　騷隱居士　選輯
　　　　　　　　　　　　　半嶺道人　刪訂
仙呂
○題情(翻北詞巳刻)沈伯英
　　醉扶歸(用尤侯韻)
效于飛鴛侶天生就須知他前生福慧是雙修看星
河織女共牽牛信三生夙帳原非謬這些兒都是舊
根繇似驂鸞仙子騎鯨友
　　皁羅袍
標格江梅清秀更腰肢宮様纎媚輕柔尊前皓齒映
明眸星前宻意符深呪廻風舞燕盈盈畵樓隔花鶯
語聲聲好逑當杯暗覺春心逗
　　月上海棠(以下仙呂入雙調)
恩未休良緣不讓桃源後關情是丁香枝上荳􁮻稍
頭笑生花夜月芙蓉眉着暈春風楊柳氷絃奏怕并
州孤客綠鬢先秋
　　江兒水
莫學章臺柳臨岐盻遠遊等閒折入他人手結就雙
雙鴛鴦扣歌翻楚楚琵琶袖錦帳重茵消受把個眼
去眉來博得箇天長地乆
　　僥僥令
當壚心旣有題柱志須酬莫向風塵忙奔走只合向
碧紗窗將夙願勾
　　尾聲
休嗟當日難成就兩下終須是匹儔着甚多情先自
愁
○題情(原稿未刻)李文瀾
　　醉扶歸(用蕭豪韻)
聽𫾣窗夜雨知多少好一似愁人枕上淚珠抛熱急
急心頭惡根苗看他兠底都來到可憐虚度可憐宵
矻碀碀恨把牙尖咬
　　江兒水(仙呂入雙調)
點點燈花落沉沉香篆消冷淸清幾陣風兒峭滴溜
溜雙眼何曾合悶懨懨一枕愁腔調想想思思顚倒
幾轉柔腸一寸寸因他斷了
　　皁羅袍
夢到何曾身到兩頭單落得意綰心交口調滋味實
難消眼傳恩愛如多少東墻咫尺相逢路遥西廂何
處相思病熬哄心腸沾得些兒好
　　香柳娘(南呂)
看靑靑柳條看靑靑柳條牽人懷抱韶華肯逐東風
老這些兒掛着那些兒掛着見景兒便偷瞧借名兒
將他呌把絲桐謾調把絲桐謾調孤鸞自嘲離鴻誰
噪
　　尾聲
花星一點空相照銀漢何時渡鵲橋把今世裡姻緣
心上了
○紀情(未刻)沈伯明
　　醉扶歸(用家麻韻)
喜萍浮一葉相逢乍感天教兩意不爭差露水兒恩
情且休誇風波倒惹動天來大只道章臺弱柳受攀
踏却是餘桃苦被人驚訝
　　步步嬌(以下俱仙呂入雙調)
只得强赴徵歌向侯門下請不滿風流假繇他喬坐
衙落得詞塲添個佳話留戀着那冤家明朝忍把孤
㠶駕
　　園林好
悵逢時情同聚沙恨别時似風飄墜瓦何日似當年
初嫁應不乆泛星槎須記取信非遐
　　江兒水
慘淡杯中月夢裏笳情堪腸斷人堪畵層叠叠離愁
難禁架絮叨叨私語無休罷念念心心牽掛把袂相
看只落得如癡似啞
　　玉交枝
更深殘蠟亂紛紛情珠似麻靑衫共濕眞堪咤料非
關淚落琵琶一個翻身抱石欲待學浣紗一個險些
又逐江魚化驚殺了病休文腰圍瘦麽忙殺了快袁
宏休誇倚馬
　　川撥掉
情非耍賸今宵天一涯霎時間片片風花霎時間片
片風花問重逢怕香塵路雜渴相思怎療他怪林稍
啼曉鴉
　　尾聲
梁谿咫尺非巫峽只索把剰雲相迓認取桃源萬樹
霞
○題情(白雪齋改本)張伯起
　　醉扶歸(用先天韻)
相思欲見渾難見眞箇是别時懊恨見時憐記當初
未見悵無緣及至見來又結就愁千件見和不見奈
何天怕見了又心兒軟
　　步步嬌(似下四曲俱仙呂入雙調)
夢遶高唐還留戀雲雨忙收卷似遺香在枕邊寂寞
空餘舊時歌扇盻不到羅袖擁香肩看雙星移入參
商殿
　　江兒水
陌上朝來遇阻萬千隔簾凝望梨花面泪眼迷離渾
如茜東西𡵨路天來遠聚散人生飛電難割捨萬種
思量無數迎人嬌倩
　　園林好
留一盻清波欲濺覻半面明霞欲燃何事蕭郞偃蹇
似線斷晩風鳶空悲哽夜啼猿
　　五供養
歸來月轉看屋梁落影幃薄風牽舊愁流水急新恨
海潮煎轆轤輾轉𫾣心碎砧聲一片只索向孤檠下
影兒前衾裯泪冷寂無言
　　僥僥令(雙調)
膠絃聲歷落燼篆思聯綿加上些雨雨風風來厮纏
吟不盡寫離愁千丈箋
　　尾聲
心頭掌上提千遍恍忽地耳邊嬌顫又是何處鶯聲
溜的圓
　　春寒夜午月浸花釀情種逗人吟懷走筆愁重
　　未堪斵句倦來聊展名詞雖意態固巳擅塲奈
　　韻律尚多失譜遂爾一時翻變庶乎全調諧和
　　誰則日削方而圓我惟知引竹而肉云爾(騷隱)
○閨思(白雪齋藏本巳刻)杜圻山
　　八聲甘州(用魚模韻)
梨花小雨向紅窗支枕香冷燻爐因他禁害添却幾
多愁苦别來望裡書頓杳憶到逢時夢也無怎教竟
常如皓月同孤
　　前腔(換頭)
慵梳任塵蒙奩鏡不禁這香殘粉冷脂枯相思無那
偏值鳥啼春暮非關薄倖心如石只是紅顔命合孤
可堪畵梁間燕子將雛
　　不是路
風景蕭疎花自飄零鳥自呼可惜顔非故腰枝一捻
瘦將無恨糢糊綠陰芳草天涯路目斷王孫隔楚巫
愁無數白頭吟吟就情空訴竟成擔悞竟成擔悞
　　棹角兒序
連理枝無端剷鋤竝頭花等閒摧仆比目魚蠻將剖
分交頸鴛反成單獨只落得冷瑶琴閒錦瑟空珠戸
魂斷長途相思孽債前生罪辜難道是參商作祟偏
照奴奴
　　前腔
雪濤箋忙將恨書霜毫筆難描離緒强擡身幾度思
量空搔首一畨延竚多因是好中堪愛生嗔恩成怨
將奴輕負無憑無據何時問渠怎能勾魂如倩女飛
渡衡廬
　　尾聲
見時漫把前情訴訴時節怕又多閒語總是煩惱如
山從教一笑除
○贈徐瓊英(巳刻)梁少白
　　八聲甘州(用江陽韻)
紅樓繡榜記風情千古猶見徐娘儀容聰俊月下素
蛾相倣宮眉秀靨難描寫高髻雲鬟别様籹堪憐向
廻廊花底端相
　　前腔(換頭)
念年少綺羅生長見家常偏愛淺淡衣裳清歌飛動
天外野雲䬙颺門盈海内文章客斷盡江南刺史腸
等閒將覉人忘却他鄕
　　不是路
何處劉郞引入桃源一徑長忙投訪見樓臺罨畵舞
鸞凰珮鏗鏘分明閬苑飛仙降邂逅相將入洞房魂
飄蕩似鴛鴦一􁗠相偎傍踏翻春浪踏翻春浪
　　解三酲
生受處錦衾羅帳促急裡蝶趂蜂狂燈兒剔處歡心
暢東風横燕鶯忙亂茸茸林花着雨胭脂濕軟怯怯
水荇牽風翠帶長金鈎上看烏雲撒處旖旎聞香
　　前腔
頃刻間霧迷青嶂霎時裡花落河陽長亭一曲陽關
唱青衫袖涙千行最堪憐半江露滴芙蓉冷恰正是
兩岸風凋楊柳黃情難忘總笑歌深處獨自淒涼
　　尾聲
姑蘇東望添惆悵一騎重看入豫章却指金陵是故
鄕
〇代周非月賦别阿蟬(原稿刻)袁鳬公
　　八聲甘州(用尤侯韻)
冤家聚首似漆膠相和魚水相投嬌歡宻愛没遮攔
媚眼横秋魂銷反覺少話頭心醉頻忘酒政紏放情
繡幃中緊抱濃勾
　　皁羅袍
自小平康馳驟竝無人像你放誕風流可憐香影墮
青樓做了水中萍草風中柳攢眉强笑牽衣詐留昨
宵今晚何年罷休因此上傾心願締鸞凰偶
　　羽調排歌
鼎貯名香筵集勝流證盟心怎顧嬌羞誰知平地起
戈矛頓聳香兒逐楚囚焚鴛被破彩舟江城不許韻
人遊羡你多瀟洒咱也不怨尤兩人從此倍綢繆
　　掉角兒序
到來朝偏教逗遛重歡聚知音羣友垂虹亭月色勝
前載花舟酒香依舊問歸期生離况話兒兠眉兒皺
可勝僝僽緊携素手相看淚眸恨不得月波深處竝
頭消受
　　尾聲
暫分離應不乆只在我梁溪歸後與你端午金閶再
和酬
○擬閨人托鴈寄情(改刻)沈青門
　　八聲甘州(用齊微韻)
相思無底這幾時教人獨守香閨從他别後杳没數
行書寄多管是戀新忘舊好因此上將人輕棄遺心
癡何日裏得展秋眉
　　前腔(換頭)
情衷訴與誰枉教奴暗數歸斯空庭徙倚落得腸斷
魂離關山阻隔人又遠瘦損香肌他怎知凄其挨不
過月轉花移
　　不是路
黙黙傷悲忽聽得南來一雁兒聲嘹嚦呀呀哀怨過
樓西夣驚回慌忙推枕披衣起囑付靈禽莫浪飛煩
稍逓半函都是燈前淚許多愁味許多愁味
　　解三酲
蓼花灘莫教濡滯蘆荻岸擇伴相依趂西風一翅翔
天際薄倖客蚤尋覔總利名韁鎖身縈繫難道春色
全無隴上梅相煩累向那人傳示切莫遲遲
　　前腔
聞他在漢南湘水又道在渭北燕磯又道在長安客
裏曾留跡又道在錦江湄總天涯浪蕩無消息望你
逐處追尋他極蚤歸相煩累若得箇上林隹信不負
逢伊
　　尾聲
枉叮嚀空歡喜驀地騰騰飛起却是南柯一覺裏
○詠輕雲贈王秋卿(巳刻)梁少白
　　蘇臺王子小字輕雲性度通明風儀秀整高歌
　　淩乎白雪游藝擅乎朱絃同心學結似西陵松
　　下之蘓香翰盈箋類萬里橋邊之薛北溪華子
　　攜之草堂心聲頓起于筵前目色橫生乎燈下
　　悵佳人之難得感勝會之不常遂搆斯篇以應
　　來命
　　桂枝香(用魚模韻)
江東日暮亂山無數天邊長鎖春陰嶺畔半橫秋樹
陽臺夢紆陽臺夢紆襄王凝竚朝行何處暮天低迷
却南來雁關河未有書
　　不是路
曾上衡廬見一片飛來萬里餘蒼梧遠飄揚踪跡定
何如路崎嶇重重隔斷瀟湘渚何日乗風下九嶷休
回顧翠華不見迷歸路幾時還遇幾時還遇
　　長拍
舞按霓裳舞按霓裳歌停金縷送月來被人間留住
這是蕋宮仙馭軃雲鬟遊戲天衢盡駕絳綃輿引飛
瓊控兩兩彩鸞歸去幾見瑤池傳曲遠更洞口笑人
迂問仙姬何事冐雨濕羅襦又不知春山鎖翠何日
還舒
　　短拍
襯煖成綿襯煖成綿催寒做雨伴茶煙細繞簷隅何
處是郞居任千里隨風遍訪無拘曾渡秋風汾水至
今共塞非雁空飛
　　尾聲
山中住原無侶數被淸風引去終有日歸來返故閭
○旅思(白雪齋藏本)屠長卿
　　桂枝香(用車遮韻)
靑燈殘夜蕭條旅舍夢雖多燕約鶯期事巳共水流
花謝聽𫾣窗敗葉𫾣窗敗葉助人凄切杳難休歇鼓
鐘絕無限衾裯冷難消心上熱
　　不是路
情種些些打起愁城千萬疊無明夜懨懨心病費周
折去程賖一鞭風雨和殘雪信斷衡陽鴻雁帖眞抛
撇佳期自分成吳越我涙痕似血你寸心似鐵
　　長拍
合浦珠分合浦珠分延平劒别問雙環是何時節向
君平問卜怕人知不敢明說枉自把錢跌想五行八
字合受顚蹶有限眉峯無限恨靑衫上淚成血急整
片㠶歸也又恐怕江寒夜靜空載明月
　　短拍
歸思迷離歸思迷離愁心哽咽怪家山霧黯雲遮驚
夢怕啼鴂逢驛使隴梅徒折冷落繡幃香煖恨陽關
當日唱三叠
　　尾聲
好姻緣多磨滅料應是前生欠者把玳瑁簪燒羅帕
裂
○擬劉采春寄元微之(有引未刻)王伯良
　　唐劉采春故越州名妓微之刺郡時眷愛甚至
　　故白樂天謔微之詩有因循歸未得不是戀鱸
　　魚之句註言戀鏡湖春色耳葢指采春也采春
　　雅善樂府所作羅嗊諸曲迄今猶艶人口余意
　　微之去郡後采春當有詞寄戲爲擬此
　　桂枝香(用蕭豪韻)
江南春早天涯人杳倩他驛使無憑寄去梅花不到
斷腸來幾朝斷腸來幾朝朱絃新調紅牋殘稿恨難
抛燕寢香仍在旗亭柳正嬌
　　不是路
翠冩丹描萬壑千巖畵一條山陰道風流太守自才
豪喜相桃你玉皇案畔司花巧神女峯頭待雨喬多
顚倒尊前誤采春紅小淺顰輕笑淺顰輕笑
　　長拍
鏡水鱸魚鏡水鱸魚吳堤芳草白傅謾勞狂誚西陵
話别憶消魂幾度江潮淚點在氷綃怨使君薄倖負
人年少吟就聲聲羅嗊曲酬不得可憐宵無奈蝶煩
蜂惱把金釵買卜零亂雲翹
　　短拍
司馬情多司馬情多靑衫恨悄問何人此夜江臯更
錦水寄風騷一字字校書詩好我怎比崔娘妖麗題
尺素千里托廻飈
　　尾聲
算前期眞難料菖蒲花謝五雲高春色靑靑總易消
○歡㑹(原稿巳刻)王百榖
　　桂枝香(用蕭豪韻)
今宵何夕月痕初照等閒間一見尤難平白地兩邊
凑巧向燈前見他向燈前見他似夢中來到何曾心
料怕人瞧驚臉兒紅還白熱心兒火様燒
　　不是路
緣分難消欲笑含羞分外嬌低低道道忍教虚度可
憐宵夜迢遥陽臺分得春多少剰雨殘雲别様嬌怕
燈兒照枕邊力怯鶯聲俏半推半要半推半要
　　長拍
點簡風流點簡風流綢繆懷抱霎時間粉褪香消雙
眉鎖黛瘦東風一捻纎腰慵整翠雲翹怕分離寸寸
柔腸如絞有約明朝窗外月休洩漏這根苗守盟言
心上牢牢柰情翻意覆生出波濤
　　短拍
珮綰雙鸞珮綰雙鸞情同匹鳥願靑靑柳色常嬌珍
䕶最長條怕攀折添人煩惱怎效連枝竝蒂竟生生
世世莫相抛
　　尾聲
暗中天地焚香告切莫犯參商酉昴羡煞雙吹碧玉
簫
○辛未秋日紅橋庄居詠遇(巳刻)梁少白
　　二犯月兒高(用先天韻)
月冷靑松殿秋閒廢宮苑偃息長林下滿壁生蒼蘚
瘦比黃花猶意那人面○西窗亂葉淸霜剪宋玉悲
深淒涼紈扇○天别恨巳三年○除非是再續鸞膠
方歸舊庭院(按此曲中一叚犯五更轉後一叚似犯/梧葉兒姑闕之)
　　桂枝香
秋鴻巳遠春鶯方囀誰知路入花溪有箇人兒曾見
似東風柳條似東風柳條翠翹花顫玉鈿雲碾這冤
牽一似韋郞妾來尋未了緣
　　不是路
何處嬋娟生在人間二十年眞堪羡漁郞來趂武陵
源信難傳重門慣臥金鈴犬欲叩花房未敢前閒遊
遍數來簾底尋方便盡憑春燕盡憑春燕
　　羽調棑歌
白羽霜中丹楓水邊輕橈駕破蒼煙石橋西下響潺
湲楊柳風牽隔岸船笙歌擁花燭然靑鸞飛下入文
軒秋波烱翠黛鮮分明花洞小書仙
　　皁羅袍
門掩謝家深院見紋衾低展黼帳高褰燈花碎結畵
屏前麝蘭暗裊金罏片繡簾風細深情未言紗窗月
冷芳心暗牽女牛􁗠說長生殿
　　大勝樂(南呂勝或作聖)
入巫陽雨戀雲纒幕全遮燈半剪瓊津煖潤春羅薦
濃香沁軟紅鑴這些時莊周曉夢迷蝴蝶可正是望
帝春心托杜鵑嬌痴腼腆儘平生供養痛惜深憐
　　解三酲(俗以醒誤)
從今去春風茂苑從今去夜月文園從今去天桃栽
向河陽縣從今去玉種藍田從今去壺觴歲歲郊西
輦從今去簫鼓年年湖上船常留戀謝人間離别和
你永遠團圓
　　掉角兒序
念芳卿心專意堅儘他人海移山變任飄流水宿風
餐料隨處姓揚名顯休問咱走西秦留南越住東吳
居北海天涯踏遍腳根無線杖頭有錢稱遨遊名山
洞府定是神仙
　　尾聲
而今始信蓬萊淺靑鳥爭㘅海外箋會看取同赴仇
池小洞天
○閨怨(巳刻)馮海浮
　　二犯月兒高(用庚靑韻)
紅粉多薄命靑春半殘景人去瑤臺怨花落胭脂冷
嬝娜腰圍强把繡裙整○弓鞋淺印淺印殘紅徑正
當三月韶光倚䦨干無限情○情離别幾曾經○再
來扯住衣衫影兒般不離形
　　前腔
月缺重門靜香消漏聲永手托芙蓉面背立梧桐影
瘦損伶仃越覻越孤另○抽身轉入轉入房櫳冷又
一個畵影圖形半明不滅燈○燈花燭杳無憑○一
似靈鵲虚囂喜珠兒不志誠
　　前腔(用魚模韻)
小院香風過疎簾淡煙鎖舞倦垂楊線飄盡梨花朶
懊恨今春偏把俺折挫○腰肢瘦小瘦小些兒個見
了憔悴形骸心疼殺可意哥○哥喬様兒託誰學○
一似皓月難圓減容光夜夜磨
　　前腔(用先天韻)
歌罷桃花扇粧殘翠雲鈿恨壓春山重涙滴秋波淺
寶鏡塵蒙何曾覩顔面○知他那里那里貪歡宴撇
的我短嘆長吁聲聲祝願天○天靈感鍳盟言○不
記的耳畔叮嚀枕頭兒作證見
　　前腔(用侵尋韻)
玉宇明河浸瓊窗朔風􁏠展轉蝴蝶夣寂寞鴛鴦錦
閤淚汪汪長夜捱孤枕○從來不似不似今畨甚都
因一片閒愁生趷查惱碎心〇心害得死臨侵○欲
待再不思量急煎煎怎様禁
　　前腔(用江陽韻)
夜夜閒惆悵時時細思想纔離心窩内又到眉尖上
萬恨千愁還不了冤業帳○多情自古自古多魔障
空有翠繞珠圍總不如薄倖郞○郞遊蕩在何方○
縱有野草閒花虗飄飄不四行
　　前腔(用皆來韻)
門外雕鞍邁鏡中玉容改扯碎合歡𬒳剪斷同心帶
鳳拆鸞分端的是愁無耐○那人流落流落天涯外
悄没一𥿄書傳空留下啞謎兒猜○猜没亂殺女裙
釵○但得箇信息眞實來不來也放懷
　　前腔(用家麻韻)
遠樹寒蟾下長空凍雪撒風動流蘇帳冷透淩波襪
夢兒裏温存熱突突都是假○醒來提着提着名兒
罵兠的俺惱亂柔腸閃煞人只爲他○他一迷的使
虗花○想的他一腳兒回來實心不到家
○閨情(白雪齋藏本)唐六如
　　二犯月兒高(用先天韻)
煙鎖垂楊院日長繡簾捲人靜鶯聲細花落重門掩
薄倖不來羞覩雕梁燕○天涯咫尺情人遠只怕路
阻藍橋無繇得見○天天若肯週全除是夢裏相逢
把衷腸訴一遍
　　前腔(用魚模韻)
院落飄紅雨輕風蕩飛絮有限春將盡無計留春住
倚遍闌干黙黙悄無語○雲山萬叠空凝佇薄倖喬
才如他在何處○書欲待付雙魚○只怕水漲湘潭
飄泊迷前路
　　前腔(用尤侯韻)
慢折長亭柳情濃怕分手欲上雕鞍去扯住羅衫袖
問道歸期端的是甚時候○回言未卜奇和偶懶唱
陽關慵斟别酒○酒除是你消愁○只怕酒醉還醒
愁來又依舊
　　前腔(用東鍾韻)
髻亂香雲擁冷落釵頭鳳塵暗菱花鏡香斷芙蓉夢
月黯黃昏孤燈有誰共○心頭紅涙如泉湧愁聽畵
角頻吹梅花三㺯○風休吹入繡簾中○只怕惱亂
離懷把相思的病越重
○四時閨怨(未刻)張伯瑜
　　月雲高(用先天韻)
(月兒高)意中人遠芳魂逐飛燕幾度登樓望雲山一
片忽聽啼鵑又惹得添哀怨那桃花驚落盡看芍藥
都開遍(渡江雲)不禁紅淚涓涓如湧泉那些個春宵
人月圓
　　前腔
晝長人倦徙倚閒庭院綠映堦前樹空驚時變羞浴
蘭湯愁解那雙金釧寂寞殺珊瑚枕辜負了齊紈扇
○柰寸寸愁腸似火然怎能似雙鴛浪裏眠
　　前腔
井梧風剪落葉驚籬犬疑是他來到忙抛針線迎出
羅幃悄没個人兒見空立遍蒼苔露紅映却桃花面
○望斷歸鞭信杳然羞覩雙星夜夜懸
　　前腔
獸寒香篆永漏催銀箭怕入芙蓉帳和誰留戀兀坐
懵騰驚墮落梅花鈿繡被裏愁滋味嚵口内涎空嚥
○願你一夜春風返故園早難道藍關馬不前
○題情(巳刻)王百榖
　　月雲高(用寒山韻)
别情無限新愁怎消遣没奈何分恩愛忍教人輕折
散一寸柔腸兩下裏相縈絆去則終須去見也還須
見○只怕燈下佳期難上難枕上相思山外山
　　前腔(用皆來韻)
吞聲寧耐欲說誰偢採惹得傍人笑招着他們恠懽
喜冤家分定懨纏害去不去心頭恨了不了生前債
○教我心上黃連苦自捱却似鎖上門兒推不開
○紀情(巳刻)梁少白
　　月雲高(用蕭豪韻)
夢魂初覺閒庭弄花草見蛺蝶雙雙戲忍不住將䦨
干靠誰料喬才隔窗兒覻着了他背地將腰摟我不
合回身抱〇雖是平日秋波眼上招畢竟是桃花命
裏遭
　　前腔(用先天韻)
匆匆得見姻緣分還淺又不曾通音信難道便相留
戀誰料娘行霎時間寸心軟他旣把終身許我豈忍
將深盟變○雖是只得郵亭一夜眠畢竟藍橋宿世
緣
　　按此調犯渡江雲與琵琶記路途勞頓曲相合
　　但渡江雲本調竟無可考而江東白苧内遂註
　　此曲爲月兒高不知月兒高本調惟荆釵記錦
　　香亭所有者是餘皆犯别調者今改正附識
○閨思(巳刻)王雅宜
　　醉羅歌(用眞文韻)
(醉扶歸)爲你爲你擔愁悶悞我悞我正靑春細雨梨
花又黃昏深院誰啾問(皁羅袍)如癡如醉也只爲君
没情没緒也只爲君歸期暗數春纎困(排歌)書空寄
病有因何時得見意中人
　　前腔
懶整懶整烏雲鬢寛褪寛褪繡羅裙黙黙無言暗消
魂人遠天涯近○粉容憔悴也只爲君桃腮消减也
只爲君緣何一向無音信○江東樹渭非雲斷腸人
盻斷腸人
　　前腔
暗憶暗憶多聰俊減盡減盡舊精神懨懨骨立病纒
身空受淒涼運○黃花羞􁗠也只爲君金樽慵倒也
只爲君淚珠暗把鮫鮹搵○更初靜月半昏誰憐獨
坐可憐人
　　前腔
畵閣畵閣挑燈盡翠被翠被共誰溫千里無端一時
分閃得俺無投奔○塵蒙鸞鏡也只爲君寒生鴛枕
也只爲君離愁萬種縈方寸○風𫾣戸雪舞筠折梅
空寄隴頭人
○閨情(巳刻)古　調
　　醉羅歌(用皆來韻)
恨殺恨殺無情客跌綻跌綻鳳頭鞋追悔當初一念
乖着甚將他愛○燈前月下偎肩竝腮羅幃錦帳鸞
和鳳諧把恩情一旦沉東海○懨懨害病怎捱負心
的天自有安排(犯調註前)
　　前腔
鎭日鎭日愁無奈不放不放翠眉開記得河橋分袂
來一别經多載○想應别惹閒花野荄腰肢痩損晨
昏怎捱薄情不記得盟言在○新人態似舊懷可知
舊人曾也向新來
　　前腔
想起想起春風態無日無日放心懷雁杳魚沉信不
來愁蹙雙眉黛○是我緣慳分淺非你情薄意乖阻
隔天南地北空自朝思暮猜爲前生做下今生債○
愁嗔臆涙滿腮幾時得歡容笑口到粧臺
　　前腔
素粧素粧花不戴禁步禁步戸慵開因甚多心胡亂
猜枉把奴嗔怪非是相交一日和你綢繆數載肯把
芳心别付難免靈神鍳灾如何輕拆雙鴛帶○眞和
假難盡解請君一一想將來
○旅思(原稿巳刻)馮海浮
　　二犯傍粧臺(用東鐘韻)
(傍粧臺頭)恨匆匆一鞭行色片時中到今空記着臨
行話想不起别時容(八聲甘州)影孤惟有靑燈􁗠夢
斷纔知翠被空(皁羅袍合)穿簾夜月敲窗曉風(傍粧)
(臺尾)可憐淸冷各西東
　　前腔
恨重重不知何處覔芳踪多應淚似三江水愁鎖着
兩眉峯○香銷蘭麝金爐冷玉減腰圍繡帶鬆(合前)
　　不是路
見面無從廢寢忘飡百事慵添悲痛漫將心事問長
空怪飄蓬巫山十二連雲凍路隔三千棹未通擔愁
重枕邊少箇風流種錦衾誰共錦衾誰共
　　掉角兒序
淅零零堦前候蛩嗚咽咽角聲三弄嘹嚦嚦樓頭塞
鴻韻悠悠曉鐘聲動好一似怨孤鸞傷别鶴呌哀猿
泣麟悲鳳(合)淒涼萬種雲山幾重望鄕關天涯咫尺
别恨無窮
　　前腔
想當初情投意濃到如今一塲春夢甫能勾那歩歩
追隨只落得這心心珍重多應是前生緣今生債命
中該將人磨弄(合前)
　　尾聲
望天公憐哀控願歸去滕王風送看取春時挹翠紅
○春閨(白雪齋改本)周秋汀
　　二犯傍粧臺(用江陽韻)
(傍粧臺頭)景淒涼畵眉人去深院鎖垂楊花影亂䦨
干上蝶翅舞砌臺傍(八聲甘州)歡娛自古嫌春短寂
寞須知怯漏長(皁羅袍)琴絃難整釵頭倦粧(傍粧臺)
(尾)懨懨不覺減容光
　　前腔(換頭)
無明無夜費思量小窗寂靜空鎖綉鴛鴦雲軃髩因
愁重珠迸眼爲春傷○荼䕷架底曾槜手芍藥亭前
記舉觴○良辰虚度牽衣掛裳○幾回魂夢赴高唐
　　不是路
竚立西廂俛首無言欲斷腸空惆悵音書不寄兩三
行暗心傷語惺惺空憶臨岐謊熱簌簌分開雙鳳凰
誰承望經年冷落銷金帳共誰說向共誰說向
　　掉角兒序
損香肌藥宜甚方消紅頰成何模様􁗠蒼天暗祝歸
期卜金錢卦成无妄莫不是殢天涯淹旅邸貪新愛
落在誰傍從他别後巫山渺茫想那人何時得至慰
我愁腸
　　前腔
下羅幃慵臨象牀空繡被寒侵斗帳困騰騰夢中見
他急煎煎鷄聲頻唱想只是夙緣慳孤辰犯合分離
雲迷煙障相思萬種牽纒怎當歎光陰愁中蕭瑟病
裏郞當
　　尾聲
倚朱樓空凝望何處覔天涯浪蕩總有音書憑誰遠
寄將
○擬四時閨情(改舊未刻)張伯起
　　二犯傍粧臺(用東鐘韻)
(傍粧臺頭)睡朦朧牀空鴛被羞覩繡芙蓉翠翹欹雀
雲撩亂支剰枕墮釵橫(八聲甘州)靑樓珠箔天涯遠
隔斷巫山幾萬重(皁羅袍)畵廊人靜難禁曉風(傍粧)
(臺尾)飛紅冉冉度簾櫳
　　前腔
畵橋東垂楊堤畔曾繫玉花驄自從那日分離後心
上事不言中○荷花空􁗠嬌如面紈扇常抛恨欲同
○王孫何處雙魚怎通○玉簫聲斷彩雲空
　　前腔
數流螢見天河牛女又早巧相逢舞殘淸露涼金縷
樓十二倩誰同○霜毫欲冩離情寄羞緘鸞箋托雁
鴻○更䦨香燼閒凭繡籠○秋聲何處響梧桐
　　前腔
獸爐紅葡萄春煖曾記捧金鍾醉尋羅袖籠香冷驚
玉粟響玲瓏○風流回首渾如夢愁􁗠寒山峯外峯
○圍幃徙倚相思轉濃○梅花枝上雪初融
○四時閨思(巳刻)文衡山
　　二犯桂枝香(用尤侯韻)
(桂枝香)韶光似酒醉花酣柳無端幾許閒愁博得芳
容消瘦(四時花)休休雲情雨意無盡頭三春有約君
記否倚䦨干凝翠眸(皁羅袍)鶯兒有偶燕兒有儔青
鸞孤影教人可羞(桂枝香)薄倖今何在空餘燕子樓
　　前腔(用東鐘韻)
池塘晝永薰風南送春纎倦撥氷絃懶把霜紈搖動
○睂峯堆堆積積愁萬重相思往事如夢中好姻緣
難再逢○竹搖翡翠榴噴火紅荷香飄馥槐陰正濃
○自别東君後金罇幾度空
　　前腔(用庚靑韻)
月圓氷鏡疎星耿耿良宵院落沉沉立盡梧桐清影
○傷情西風敗葉和雁聲銀屏冷落秋漸零數歸期
心暗驚○紅蓮落盡黃花滿庭登高望遠雲山幾層
○恨煞音書斷空將别淚傾
　　前腔(用東鐘韻)
鴛甃霜重翠衾寒擁香腮半貼珊瑚一線紅香將凍
○萍踪飄楊柳絮心性同無些凖繩西復東海山盟
都是空○窗兒外月壁兒裏風相思滋味這回轉濃
○正好朦朧睡寒山寺巳鐘
　　昔人謂仙呂一官止與羽調互用與道宫高平
　　相出入其餘宫調無令竄入固格律之嚴不僅
　　爲北詞而設若夫淸新綿邈猶屬本宫三昧審
　　音辨字察調按拍䆒心此道者其留意夫(嶺樵)
羽調
○題情(原稿未刻)沈伯英
　　四季花(用齊微韻)
秋雨過空墀正人初靜更初轉漸覺淒其人兒多應
傍着珊枕低剛剛等咱纔睡時便覺相將投夢思若
伊無意誰教夢迷多情又苦得見稀抵死恨着伊恰
恨罷又添縈繫更憐你笑你愁你想你冤你
　　集賢賔(以下俱商調)
當初戲語說别離道伊口是心非誰料濃歡猶未幾
恁下得霎時抛棄千央萬凂但只願休忘前誓我雖
痩矣再拚得爲伊憔悴
　　簇林鶯(譜中向無此體係新增亦妥)
(簇御林)舒新恨問後期結同心念未灰滿擎珠涙和
身殢(黃鶯兒)他一聲聲似推一聲聲似依回頭漫道
多寛慰意兒迷眼兒轉處暗裏覷人癡
　　琥珀猫兒墜
浮萍心性只得强禁持任你風波千丈起到頭心性
没那移猜疑又怕潑水難收絃斷難醫
　　水紅花
想應前世負虧伊得便宜今生償抵勸伊從此發慈
悲莫心灰他生重會免使得如咱今日看簷下雨淋
漓點點滴滴不差池也囉
　　尾聲
過犯多權休罪回嗔作喜且相偎看取風流涎臉皮
○寒宵閨怨(巳刻)梁少白
　　四季花(用庚靑韻)
寒氣透疎欞正窗兒破風兒猛背却殘燈愁聽高梧
露滴秋夜淸南山子規啼一聲月沉西門暗扄曉鐘
何處噹噹五更薰籠坐倚直到明輾轉夢不成難道
便一生孤另奈香冷篆冷衾冷枕冷人冷
　　集賢賔(以下俱商調)
六朝舊事心暗評消磨多少豪英朱雀烏衣留話柄
記潘妃蓮步輕盈景陽宮井多半是佳人薄命須自
省盡沉没暮天鴻影
　　簇林鶯
(簇御林)還懷舊自幼齡播蜚聲滿上京長于歷遍諸
名勝(黃鶯兒)鳳凰臺晝登燕子磯曉行莫愁湖上春
風艇總無憑年華巳矣何事負平生
　　琥珀猫兒墜
而今憔悴獨􁗠短檠燈眼見淒涼逢暮景當初誰道
又恁零丁牽情羞覩那烏鵲橋邊匹配雙星
　　水紅花
海盟山誓信非輕數年庚今成畵餅一生寂寞竟何
曾問儒卿甘心誰等挽不住夕陽西下遣不去恨難
平這塲恩怨不分明也囉
　　尾聲
歎行藏頻看鏡大都塵世總浮萍不如淨掃花前學
誦經
○題情(未刻)沈伯明
　　四季花(用監咸韻)
驀地把愁擔這人兒厚情兒乆索付空談懷慙因何
聽却無影䜛從前枉奴囑再三悄思量情怎堪只見
朝霞明湛不覺烟浮暮嵐黃昏又蚤月映潭此景更
誰貪盡日裏愁塡心坎看容慘鏡慘燈慘影慘神慘
　　集賢賔(巳下俱商調)
人來寄語如寄緘早說向喃喃聞道郞心仍未減問
何時重把春衫重鋪鳳毯試兩下將情重勘心下感
撲簌地淚流紅馣
　　簇林鶯
(簇御林)音雖至情未諳假和眞奴怎探問伊何事輕
撇賺(黃鶯兒)爲甚的花兒懶簪髮兒亂鬖病懨懨獨
自難立站意兒憨情癡未解望得眼兒饞
　　琥珀猫兒墜
紫騮嘶處小徑忽停驂不信郞來問再三從前積恨
總休衘情酣須不似昔日參差面北眉南
　　水紅花
兩情和洽蜜兒甘淚猶含願得盟山無憾閒花斜畔
莫貪婪有神監還教敢敢再休使奴心牽掛病得我
骨如巖思思不斷似春𧖟也囉
　　尾聲
感恩情來時暫正睛煙漠漠柳毶毶抵多少昨夜相
思雲樹黯
　　按四季花一曲譜謂與四時花大同小異首句
　　似犯黃鶯兒次句與第八九句似皁羅袍餘皆
　　金鳳釵也後未詳
○閨思(白雪齋改刻)秦氷澳
　　勝如花(用庚青韻)
從他去春幾更愁積層巒叠嶺記當初春煖銀屏到
如今鴛衾夜冷􁗠好景越添心病(合)愁殺人薰籠短
檠哄殺人燈花鵲聲雨意雲情記陽臺夢醒怎捱得
這般孤另背人前淚雨頻傾背人前淚雨頻傾
　　前腔
是奴差别不慣經肯容易分開交頸到如今井墜銀
瓶又似那風飄斷梗怎下得虧心短倖(合前)
　　三叚子(以下俱黃鍾)
相思巳成瘦腰肢憑誰肉疼盟言似氷語臨岐憑誰
證明幾回强把衷腸硬怎禁驀地心無定空􁗠柔條
惜舊鶯
　　滴溜子(又名雙聲疊韻又名鬪雙鷄)
春歸去春歸去紅殘綠零人何處人何處雲迷霧凝
寄書鱗鴻難倩天長一様箋欲言難罄拚一箇癡心
終身耐等
　　尾聲
連宵夢裏迎歸艇醒後依然影共形何處覔鸞膠續
舊盟
　　羽調較各宮標目爲數最隘而名作亦復晨星
　　今擇其尤者悉以公世隋珠趙璧正不以多多
　　見勝也至若勝如花一套原稿用韻多訛特爲
　　刪潤與墨憨齋改本各異敢爾錄刻以政知音
正宮
〇泊舟連河懷清源胡姬(刻依藏稿)史叔考
　　錦纒道(用先天韻)
滿㠶風吹不動離人小船愁重滯江邊盻相思盈盈
一水春天我想他别時言行時淚眼不繇人恨迷離
意馬心猿説甚好烟緣這破題兒是柳愁花怨江關
信杳然何日覩桃花人面怕夢魂依舊在清源
　　普天樂
記銀燈思金釧鳳鸞交蜂蝶戀靑樓上錦帳瓊筵今
畨做怨鶴啼鵑是當初偶然再休題抱琵琶醉我花
前
　　古輪臺(中吕)
艶陽天隔墻花裏弄鞦韆笑歌聲逐孤蓬轉空教留
戀簡點春風何處是舊家庭院燕解離愁鶯知别怨
一雙雙宛轉話江煙又恍是傳消寄息把佳期約在
明年怕只怕一灣流水半窗殘月幾村漁火寂寞􁗠
愁眠難消遣一瓶香煮惠山泉
　　尾聲
彩雲望斷春波遠欲寄鸞箋没便只落得魂斷長途
泣杜鵑
○四時閨思(白雪齋藏本未刻)秦復菴
　　錦纒道(用江陽韻)
記當時舞春風團花綵裳誰折散錦鴛鴦到如今空
教夢遶瀟湘又一畨柳拖金脂凝海棠怎當得步花
陰珮冷琳琅燕子語雙雙猛聽得神魂飄漾花飛怯
露涼又蚤是杜鵑枝上一聲聲呌月斷人腸
　　前腔
好時光過池庭風牽翠香惆悵日初長最苦是菖蒲
空泛瓊槳我待學赤澄澄葵心向陽怎當他亂飄飄
柳絮顚狂驀地汗沾裳羞見那綵鴛池傍蛙聲閙暮
塘又蚤是菱歌溪上一聲聲唱月渡滄浪
　　前腔
透紗窗淅零零金飈薦涼掩袂聽寒螿最難禁是連
宵月轉廻廊他本是映歌樓當年皓光今日箇照長
門偏惹恓惶桂窟冷霓裳好似我孤單一様寒砧夜
搗霜又蚤是孤鴻天上一聲聲帶月過衡陽
　　前腔
傍銀缸朔風嚴寒威怎當一瞬涙千行况又是漫空
雪蕋飄揚想當時擁鴛衾春生象牀今日裏抱寒綢
萬種淒涼澹月襯梅粧數更籌越添悽愴高唐夢渺
茫又蚤是鄰鷄陌上一聲聲啼月恨更長
　　古輪臺(中吕)
景堪傷苔封錦砌篆消香四時風月和誰賞參商兩
兩况盻斷歸鞭把那前言都謊虚度花朝慵登月厰
苦相思兀自懶梳粧凝眸癡望算程途水遠山長音
沉魚帖歌閒鳳管酒䦨瓊席展轉費思量粧樓上殘
絨慵理綉鴛鴦
　　前腔(換頭)
郞當怎得愁除與病强撇得我影隻形單心慵意攘
春盡秋䦨荏苒間韶光反掌怕那桃李春風反増悽
愴又見梧桐秋雨滳空廊孤燈相傍儘題情寄却茰
囊薄衾孤帳如何捱得淒風苦雨此際總徬徨想是
前生帳斷頭冤債合相償
　　尾聲
巫峽迷藍橋漲隔斷處紅塵千丈只落得煙樹蒼蒼
雲水茫
○春日懷蕭楚雲(巳刻)楊升菴
　　綿纒道(用江陽韻)
心悒怏縮不就相思地長何處訪蕭娘珮環聲依然
只在湘江怎能勾趂東風騎着鳳凰一霎時喜相逢
齊赴高唐雲雨謾商量把角門兒輕輕關上縱巫山
路渺茫也落得一宵歡暢怕鐘聲隱隱到書窗
　　太師引(南呂換頭)
桃花依舊遮門巷問紅顔今宵那方特地把瑶琴三
弄又誰知涙雨千行抛琴挹涙空惆悵聊聽取玉樓
歌唱芭蕉影紛紛過墻只道是那人轉向廻廊
　　三學士(南吕)
春風不管人魔障偏來助我悽惶花枝縱有他嬌模
様那裏有軟玉溫柔不斷香若使他和花共語花便
肯冩書降
　　解三酲(仙吕)
不繇人眠思夢想不繇人割肚牽腸枉臨風􁗠月生
悽愴舒𧖟繭冩詩章不繇人啼衾怨枕到天兒亮不
繇人罵柳嗔花送夕陽誰相傍把離愁當酒心坎爲
觴
　　尾聲
伴靑燈梅花帳今夜歡娛罷講怕離恨牽人夜未央
○寄顧姬(未刻)王伯良
　　錦纏道(用尤侯韻)
憶年時掛靑㠶向維揚浪遊正値錦塘秋夜沉沉花
明一葉蘭舟恰正是載西施廻橈浦口又做個醉胡
姬移席壚頭窈窕更風流喜窗外月明如晝何妨作
逗遛笑吟吟暗鬆金釦怪起來紅日在簾鈎
　　普天樂
軟腰肢纎纎柳巧梳粧亭亭藕相偎傍日日朱樓縱
烏絲百幅難酬鸞班鳳儔似美人圖簇擁觥籌
　　古輪臺(中吕)
恨悠悠一江煙水動離愁斷腸人别黃昏後不堪回
首嘆紫馬青裘又作長安生受花落銀牀西風依舊
天涯月色共燈篝照人消瘦休再提酒盞茶甌軟綃
淚點香囊詩句依然在手信阻白蘋洲卿知否悔將
書劒覔封侯
　　尾聲
病兒沉心兒陡莫教朱字問箜篌爲你百錬剛成繞
指柔
○四時閨思(白雪齋集四詞家小令)李日華
　　玉芙蓉(用蕭豪韻)
殘紅水上飄靑杏枝頭小這些時眉兒淡了誰描因
春帶得愁來到春去緣何愁未消人别後山遙水遙
我爲他數歸期劃損掠兒梢
　　前腔　金白嶼
長天暑未消長恨何時了玉肌柔教人倦倚水綃粧
臺羞􁗠花如貌舞袖空憐柳似腰人不到把盟香暗
燒這些時粉香消常是淚珠抛
　　前腔　沈靑門
風簾玉馬敲月砌莎鷄閙冷淸淸繡閣人孤難熬無
憑又是燈花爆嬾上牙牀三四遭姻緣事全無下稍
想應他卜金錢偏遇反吟爻
　　前腔　張伯起
餘香冷綘綃半壁燈光照繡衾兒獨擁夜寒偏峭秦
臺寂寞煙空繞何日雙吹碧玉簫關情處噹噹麗譙
猛可的熱心腸一陣水兒澆
　　按前三曲傳之舊本卽韻選亦所並載後得伯
　　起一闋以成全璧而三籟疑之抑未之見耶
○靑樓貽恨(翻北詞)卜大荒
　　玉芙蓉(用尤侯韻)
紅舒臉上桃翠展眉間柳覻肌溶粉膩鬂嚲雲稠纎
長帶綰金雙釦窄小鞋弓玉半鈎腰圍瘦約珍珠臂
鞲據丰標止應蘭館貯嬌羞
　　刷子序
歌臺賺留經年殢取酒觶茶甌昨夜新歡今朝又阻
行舟温柔這里紅裙翠袖那壁廂蜂迷蝶瘦緊摩弄
火熱心腸業障兒無了無休
　　雁來紅(後三句疑卽朱奴兒今照譜刻)
(雁過沙)機關勸你收捨身崖莫更投迷魂洞作急丢
開手陷人坑趂蚤忙回首色褪三春不耐秋(紅娘子)
宜速搆雲深小樓是葉落歸根候
　　朱奴兒
愛潭女詞憐少遊癡通叔硬趕蘇舟兩箇竒緣意表
兠没添貨偶然厮就纔消受鸞衾鳳裯再肯向鳴珂
走(尾聲無)
○擬秋閨思(巳刻)沈青門
　　普天樂(用蕭豪韻)
建安才河陽貌從一去無消耗别時節淑景初交驀
又把芳時過了三秋易到可意人難到觸處無端成
懊惱􁗠瑤琴玉軫愁調向粧臺蛾眉怕掃寄香囊繡
字慵挑
　　雁過聲(換頭)
無聊況復凑巧風和雨縱橫正飄時間鐵馬偏咶噪
夢難成恨難熬更漏聲將盡譙鼔頻敲鷄聲偏又早
寒蛩抵死在窗前哨不繇愁悶攢更直到曉
　　傾盃序(換頭)
蕭條爽漸生暑漸消塞雁又呀呀呌看滿徑黃花滿
林紅葉滿地蒼苔教人心碎難熬有誰憐瘦損幾畨
夢醒畵眉人杳不繇人怨殺暮暮更朝朝
　　玉芙蓉
參差玉珮搖恍惚銀甌掉好姻緣做了有下無稍峯
頭夢斷難重到洞口花開怎再邀把些恩和愛如鹽
在浪淘奈江深没底枉徒勞
　　小桃紅(與越調異或作山桃犯誤)
寫罷了回文稿打叠起離鴻調愁來待把菱花照須
知不似前春好畵圖雖寄應難肖傍丹靑時復擎管
羞描
　　尾聲
孤辰限豈自招于飛願天應作保且把香來着意燒
○閨怨(巳刻)李東陽
　　普天樂(用蕭豪韻)
四時歡千金笑從别後多顚倒俺這里玉減香消他
那里珠圍翠遶婚姻簿内想是名不到却把鸞釵輕
分了恨茫茫水遠山遙悶沉沉雲深霧杳困騰騰使
人夢斷魂勞
　　雁過聲(換頭)
終朝院落靜悄徒然有龍香鳳膏鸞笙象管無心好
萬般愁萬般焦這悶懷端的教我難熬空教人易老
那堪暮雨花簷前閙比着俺淚珠兒兀自少
　　傾盃序(換頭)
思着掩翠屏冷絳綃寂寞向誰行告捱幾個黃昏幾
畨明月幾度靑燈和我知道把歸期暗數寶釵劃損
畵欄雕巧不繇人罵他薄倖絮叨叨
　　玉芙蓉
金爐香篆消寶鏡塵埋了數歸期一夕又還一朝薄
衾小簟殘鐘曉暮雨梨花魂暗消這相思病多應是
命招算人心不比往來潮
　　小桃紅(註前)
誤約在蓬萊島冷落了巫山廟愁雲怨雨羞花貌精
神不似當初好雁來鴻去無消耗委實的教我心癢
難猱
　　尾聲
凄涼運莫再交但願得鴛鴦會蚤莫待秋霜染鬢毛
○秋閨(巳刻)文三橋
　　普天樂(用蕭豪韻)
閉月容羞花貌這幾日懶把菱花照憶多才山長水
遙恨薄倖魚沉雁杳謾􁗠景傷懷抱更有甚心情將
這蛾眉掃最苦是明月初高最苦是殘燈倦挑最苦
是隣鷄又蚤報曉
　　雁過聲
愁聽落葉亂攪愁聽那砧聲夜𫾣愁聽四壁寒蛩閙
更愁聽雁嘹嘹愁聽窗外雨灑芭蕉愁聽枝上鳥因
他幾様將人惱瘦得奴腰肢兒兀自小
　　傾杯序
前宵鶯燕友鳳鸞交帳裡相偎靠好似悞入桃源喜
逢洛浦樂賦高唐怎知您别調把離情謾簡這回却
比舊時多少算將來愁腸積累似山高
　　玉芙蓉
垂楊映畵橋小逕迷芳草急回頭又蚤秋滿林臯薄
情遠别長安道目斷關河魂暗消懨懨病甚藥可調
只恐怕芳容不比昔年嬌
　　小桃紅(註前)
黙黙地將人惱魆魆地催人老巴巴望眼空凝眺一
腔愁緒何時了這般滋味有誰知道幾時得使我離
却煎熬
　　尾聲
星前月下頻頻禱願莫負深盟舊好記取江心把舵
牢
○旅懷(未刻)沈伯英
　　普天樂(用皆來韻)
片時情三生債只索自寕心待眼見得病骨如柴辜
負了春光如海當初取次岀鶯花寨生把連枝輕拆
解海山盟霧鎖雲埋翠紅鄕天寛地窄􁉤蘭芳枉教
結佩縈懷
　　雁過聲(換頭)
難捱分違半載吳山阻音塵漸乖那堪客路在吳山
外漫行行自裁劃這别離也是天遣神差將生辰還
細擺花星兀自多妨碍想着俺這孤辰何日改
　　傾盃序(換頭)
天涯旅病身且自挨怕景物供愁態奈幾曲江流幾
重煙樹幾帶雲山添我無賴枉憂風怨雨綠愁紅慘
夢勞魂駭怎能彀月明千里故人來
　　玉芙蓉
西湖想鏡臺鷲嶺思睂黛看蘓堤沙軟好印弓鞋綠
茸茸蔓草疑羅帶紅灼灼夭桃憶粉腮當杯處倩覊
懷好開又猛隨他風雨上心來
　　小桃紅(與越調異)
應接到山陰側蚤似有巫峯在無端又渡曹蛾界錢
塘却望空煙靄梁溪何處紆襟帶急回頭猶恐迷了
天台
　　尾聲
看武夷歸蘭舟載無人知是荔枝來莫做楊妃病齒
猜
　　按普天樂首曲南九宮譜原以拜月亭呌得我
　　氣全無一闋爲則而歷觀名作其格律大都不
　　能一一合法且向復名之日四塊玉豈别有所
　　本而相沿乃爾耶然據其腔調頗爲合拍或亦
　　可以僃新増一體云(嶺樵漫筆)
○暮秋閨怨(巳刻)梁少白
　　白練序(用尤侯韻)
西風裏見點點昏鴉渡遠洲斜陽外景色不堪回首
寒驟謾倚樓奈極目天涯無盡頭消魂乆淒涼水國
敗荷衰柳
　　醉太平(換頭)
羅袖琵琶半掩是當年夜泊月冷江州虛窗别館難
消受暮雲時候嬌羞腰圍寛褪不宜秋問靑鏡爲誰
憔瘦海盟山呪都隨一江逝水東流
　　白練序(換頭)
凝眸古渡頭雲帆暮收牽情處錯認㡬人歸舟悠悠
事巳休總欲致音書何處投空追䆒光陰似昔故人
非舊
　　醉太平(換頭)
颼颼霜林鬬葉更風簷驟馬夜堂飛漏白雲天遠那
堪値雁南歸後衾裯空餘蘭麝伴薰篝冷落了竊香
韓壽背燈獨守寒生兎窟露凝鴛甃
　　尾聲
荏苒韶華逢九九登臨怕惹無限愁在開遍黃花不
上鈎
○春閨(巳刻)關九思
　　白練序(用尤侯韻)
沉吟乆奈好事從來不自繇芙蓉帳未煖又還分手
别後萬種愁歎曉夢高唐一旦休添僝僽梨花細雨
燕子空樓
　　醉太平(換頭)
消瘦纎腰似柳近日來絳裙羅帶頻收這閒衾易冷
人在小小雲兠堪羞淒淒孤影伴燈篝倚窗下倦聽
銀漏這般時候三更酒醒滿枕春愁
　　白練序(換頭)
綢繆兩配偶同歡共遊在花陰下渾如閬苑瀛洲無
繇願再酬恨飛絮飄香逐水流成拖逗釵分鳳拆線
斷銀鈎
　　醉太平(換頭)
悠悠靑霄路有奈繡鞍歸晩山盟虗謬似分開雙璧
不能勾兩情依舊頻修銀箋錦字到皇州一字字淚
痕湮透甚時相守金杯滿酌豔曲低謳
　　尾聲
思沉沉如病酒又値落紅時候何日春歸十二樓
○秋閨(巳刻)陳石坡
　　白練序(用歌戈韻)
相思擔漸覺道秋來重許多憔悴了解語一枝花朶
重山壓翠蛾千萬結愁腸無奈何偏難過黃昏細雨
綠窗深鎖
　　醉太平(換頭)
追慕丰姿俊雅在奴行未敢醉酒高歌燈前枕畔幾
回把花月消磨灾魔平空鴛帳起風波比目魚雙雙
分破忽驚秋暮魂斷空階敗葉殘荷
　　白練序(換頭)
香雲散一窩臨鸞懶梳思君恨堆積起塞海塡河光
陰暗裏過霜落梧桐冷鳳窠今宵個玉釵𫾣斷有誰
知我
　　醉太平(換頭)
婆娑簾虚桂影見水簾輕碾碧天秋破清光到處不
知他那里如何嗟哦淒涼最是月中娥也得照客窗
人臥紅綃淚抺桃花萬點玉珠千顆
　　尾聲
􁗠青燈呆呆坐煙冷金爐獸火愁聽寒蛩聲絮聒
○離情(未刻)沈子勺
　　白練序(用尤侯韻)
殘月冷漸一帶清輝下小樓金風剪陡覺露凝雙袖
寒岫供遠愁見銀漢參橫雲半浮飛淸漏隔林曉鏡
􁗠籠纎柳
　　醉太平(換頭)
僝僽相思一點蚤離愁幾許撮上心頭花殘酒剰輕
發付舊日風流悠悠知他何日債緣勾且生受一塲
消痩望天還佑發來的願兒怎肯輕丢
　　尾聲
嘆從來多掣肘冤家到底常聚頭方信恩情險處乆
　　按白練序首曲起句應用四字自窺青眼一曲
　　盛行作者遂爾相習無復遵譜矣可爲三嘆
○四時閨怨(巳刻)劉東生
　　刷子帶芙蓉(用家麻韻)
(刷子序)雲雨阻巫峽傷情斷腸人在天涯奈錦字無
憑虚度荏苒韶華嗟呀春晝永朱扉低亞東風靜湘
簾閒掛(玉芙蓉)黛睂懶畵軃宮鴉鬢邊斜挿小桃花
　　山漁燈犯(或作虞美人犯誤)
燕將雛逢初夏夢斷華胥風弄簷馬閒扄了刺繡窗
紗香消寶鴨那人在何處貪歡耍空辜負沉李浮瓜
寂寞厭池塘閙蛙庭院日長偏憐我枕簟上夜涼不
見他多嬌姹愛風流俊雅(玉芙蓉)倚欄干猛思容貌
勝荷花
　　普天帶芙蓉
(普天樂)景淒涼人瀟灑何日把雙鸞跨怨薄情空寄
魚箋相思句盡續琵琶彈粉淚濕香羅帕暗數歸期
在斜陽下動離情征雁呀呀無奈心事轉加(玉芙蓉)
􁗠西風病容憔悴似黃花
　　朱奴揷芙蓉
(朱奴兒)漸迤邐寒侵繡榻蚤頃刻雪迷了鴛瓦自恨
今生分緣寡紅爐畔共誰閒話詀啼罷托香腮悶加
(玉芙蓉)膽瓶中懶添雪水浸梅花
　　尾聲
重相見兩意佳憶昔傳杯弄斚斷送了年時四季花
○酬魏郡穆仲𥙿内史(未刻)王伯良
　　刷子帶芙蓉(用先天韻)
(刷子序)白眼看青天悠悠更誰同調相憐嘆流水高
山空斷幾叠危弦金鞭趂紫馬黃河一線覔燕市紅
雲半面(玉芙蓉)狗屠不見算翩翩酒人只有穆生賢
　　雁過聲(換頭)
西園好風似剪初調笑紅牙錦箋當塲肝胆投一片
度新聲夜忘眠儘輸他燈下花前杯傳不放淺春朝
秋夕成留戀何處他鄕路幾千
　　傾杯序(換頭)
難言别靑門倍黯然看日近長安遠誰在江東誰居
渭北一縷春𧖟兩處絲牽苦書沉雲雁信疎驛使五
年似撚幾畨家夢魂中斷月明邉
　　玉芙蓉
你回車又入燕我鼓棹重逢阮喜今宵浮萍兩葉仍
圓綈袍不負靑霜院彩筆還驕淥水篇多歡忭狂來
似顚那問他酒巵狼籍濕紅氊
　　小桃紅(越調異)
想光陰如飛電悵聚散眞蓬轉尊前莫怪頻酬勸黃
塵海水須臾變茫茫後㑹鶯和燕恁高歌一笑當筵
　　一樶棹
紅兒唱粉頰有餘妍靑童舞羅袖倍蹁躚簷雪色宛
轉照金鈿盆梅馥旖旎散朱軒提如意憑將兩眉展
重剪燭握手話姻緣
　　尾聲
玉爐香銅壺箭此際謾消繾綣聽取新聲字字妍
○擬閨怨(未刻)張旭初
　　刷子帶芙蓉(用歌戈韻)
(刷子序)紅粉命常薄笙臺人去聲斷誰和雙魚無覔
難將幽恨傳他蹉跎香篆冷空餘繡幕眉峯鎖羞添
翠螺(玉芙蓉)愁無那傷心事多任雲鬟零落髻見矬
　　錦芙蓉
(錦纒道)枉存活苦躭承愁緣病魔魂夢遶關河怪連
宵依希枕上摩挲道别後東西飄泊何曾把恩情放
過(玉芙蓉)珠彈顆靑衫証佐恨鶯聲驚拆鳳凰窩
　　普天帶芙蓉
(普天樂)鏡中華心頭火到惹得枯腸餓悔前春容易
抛離到如今恩愛隨波(玉芙蓉)成躭閣砂鍋打破端
的是妬花蜂蝶暗搬唆
　　朱奴挿芙蓉
(朱奴兒)載花船憑誰把舵斷絃琴隨他結褁今生冤
債前生作空到處求神拜佛(玉芙蓉)鞋尖破多因恨
磨幾畨兒向蒼苔跌足濕淩波
　　尾聲
花事䦨春將暮怕炎威薰蒸難過況復秋冬怎奈何
○歳時傷逝(巳刻)梁少白
　　破齊陣引(用齊微韻)
(破陣子)帳掩香消人去房空珮冷魂歸(齊天樂)桃李
春風梧桐秋雨又是經年隔歲(破陣子尾)忽憶綢繆
生前阻夢見依俙覺後疑人間長别離
　　刷子序(端陽)
蒲酒啓瑤席雕梁燕兒依舊雙棲奈物是人非一旦
雲鎖空閨堪悲香艾裊鬟釵巳委蘭湯膩臂絲曾繫
夜涼時倚醉窗西半䦨殘月曉鶯啼
　　普天帶芙蓉(七夕)
(普天樂)鵲橋橫雙星㑹玉露潤金風細羡誰家乞巧
樓頭笑聲喧玉倚香偎恨獨拆鴛鴦􁗠目斷盈盈銀
河水妬牛郞織女夫妻任天長團圞到底(玉芙蓉尾)
笑人間爲何途路便抛離
　　尾犯序(中秋/中吕)
長空一鏡輝萬里全無一點纎翳此夜當年記雙凭
玉肌徙倚空追念香鬟霧鎖空追念弓鞋露綴嫦娥
寡蟾宮獨守天遠信音稀
　　錦纒道(重九)
雁來期正秋風寒雲亂飛把酒􁗠斜暉問芳卿爲甚
的便蕙損蘭摧想蕭關黃葉盡起念漢殿紫莄誰佩
歲月轉淒其衾餘枕剰初寒未授衣辜負登高節􁗠
黃花羞揷滿頭歸
　　傾杯序(長至/一名汲煞尾)
時移日漸長轉候灰又節値書雲歲捱幾度寒砧幾
聲殘角幾箇孤鴻别館的滋味慘年華過眼暑來寒
往一生無幾線空添要見伊還共日俱遲
　　玉芙蓉(除夕)
空傾栢葉杯枉泛椒花蕋總迎新愁看斗柄春回誰
憐今歲今宵盡又早明年明日催消長夜撥寒罏死
灰這傷心只有歲寒知
　　小桃紅(元宵/與越調異)
燈影下人叢裏火蛾轉笙歌沸家家盡簇神仙隊花
容誰似娘行比歸來空倚書幃立寒窗底獨展畵裏
崔徽
　　摧拍(上已/大石)
記祓除流觴水湄記游衍踏青翠堤記郊原路迷挈
榼提壺處處徘徊香輦雕鞍歩步追隨今安在海角
天涯魂欲斷日平西
　　一撮棹(清明)
人何處墓上草新齊悲風起棠梨上𥿄錢飛孤墳小
殘月冷走狐狸青衫淚盡是杜鵑啼痛殺青松底又
添一新鬼天地永日夕想魂兮(無煞)
　　刷子序首句應用四字前各曲疑犯别調未詳
○春怨(巳刻)陳秋碧
　　錦庭樂(用亷纎韻)
(錦纒道)被兒餘枕兒單春寒較添夜雨響空簷曉來
呵殘紅滿簾(滿庭芳)更那看掩重門􁗠鶯花鬼病懨
懨這病危如燈熖這恨深如天塹(普天樂)病和愁兩
厮兼病當心坎愁在眉尖
　　前腔
錦鱗稀塞鴻遙書沉信淹江樹眼空瞻怯梳粧塵緘
寶奩○常則是倚䦨干數歸程屈損春纎霧帳雲屏
虚占海誓山盟無驗○線和針懶去拈靈犀一點無
計拘鉗
　　前腔
憶王孫乍交歡情投意忺永遠効鶼鶼自離家新生
棄嫌○料應他在天涯被秦樓歌管相漸金粉花容
嬌艶血色羅裙紅茜○美甘甘笑語甜未知將我唇
上曽呫
　　前腔
影伶仃竚蒼苔鮫綃涙黏無語􁗠銀蟾暎孤燈蕭蕭
短簷○幾回價寄佳音怕人知躱躱潜潜是則是前
生少欠苦則苦終常作念○把恩情做了水底鹽羊
腸龜卦今後休占
　　尾聲
合浦珠豐城劒願配合莫教抛閃看玉簿姻緣許再
僉
○擬冬閨怨(巳刻)史叔考
　　傾杯賞芙蓉(用家麻韻)
(傾杯序)隔墻新月上梅花綉閣吹燈罷驀忽地冷了
瑤琴撇下箜篌倚了薰櫳放了琵琶(玉芙蓉)那些箇
春宵一刻千金價畢竟夜靜三更萬事差人牽掛控
心猿意馬這浮雲遊子何日别京華
　　玉芙蓉
相思夢見他夢裏多歡耍醒來時依然人在天涯鴛
鴦􁗠􁗠成虛話做蝴蝶紛紛過别家奴生怕怕那金
鷄和鐵馬悄不覺催雲送雨到窗紗
　　普天樂犯(新増體)
(普天樂)聽更籌頻頻下淚滴滿鮫綃帕料多情别有
嬌娃把我認做冤家○當初來嫁星辰應犯孤和寡
使今朝錦帳文鴛做了路柳墻花
　　朱奴帶錦纒
(朱奴兒)鎭日裏籹聾作啞捱一刻勝如一夏問張郞
何日眉重畵玉簪兒打得酸牙(錦纒道)覷腰瘦不堪
把饑時不飯渴時不用茶弄得人憔悴一廻煩惱一
廻嗟
　　尾聲
海山盟丢開罷枉自去燒龜叩瓦把美滿恩情做了
浪滚沙
○寄中都趙姬(未刻)王伯良
　　傾杯賞芙蓉(用車遮韻)
(傾杯序)一徑春風轉狹斜滿地荼䕷雪愛殺他門掩
靑桐人在紅樓到處焚香直恁淸絕(玉芙蓉)盈盈悄
臉花雙靨嫋嫋柔軀柳一捻紗窗夜記銀燈未滅掛
一幅美人圖畵半簾月
　　雁過聲(換頭)
裙摺猩紅乍湼邀人褪榴花幾葉枕邊絮語脂香烈
儘憑他漏聲接軟迷離玉襯花貼嬌怯偎粉頰兠郞
肯惜靈犀洩好處廻身劣處嚙
　　普天樂
乍相逢芳心熱便相憐柔腸結常消受雨擁雲遮一
時間將鶯燕攔截經年短鋏自看花來爲你費盡周
折
　　朱奴兒
急分手靑衫哽咽頻作念錦字重叠寄得香囊餘淚
血一點點將幽情描寫殷勤說休辭䟦踄難道便心
如鐵
　　小桃紅(與越調異)
轉眼處春光謝屈指又朱明也消魂最是秋風冽牽
情窗外驚飛雪看來都是冤和孽悔當初輕散輕別
　　尾聲
到如今成吳越做不得抱花蝴蝶先寄烏絲一𥿄斷
腸帖
　　正宫一調昔人以惆悵雄壯爲的葢取其有悲
　　歌激烈之氣也固詞不難於呌囂而難於得體
　　不難於縱放而難於就䋲是選諸作可爲各極
　　其致本宫南詞之法程或者其在斯歟(騷隱識)
大石調
○閨思(刻依原稿)王西樓
　　念奴嬌序(用江陽韻)
麗譙落月正野烏城上啼殘萬瓦明霜畵角聲中嗚
咽處吹徹老梅爭放悽愴太灝宸遊乍臨靑闕土牛
簫鼓天街景物果堪賞人爭攘紛紛綵仗簇擁勾􁁬
　　尾犯序(中呂換頭)
成行仕女簡春忙巧剪春旙彩燕雙雙試舞翩翩闘
釵頭鳳凰惆悵偏我慮天涯人遠偏我慮山高水長
又慮他心兒放萍踪梗跡兀自殢他鄕
　　錦纒道(以下俱正宮)
迅時光蚤花朝催開衆芳紅紫闘春粧最無情㶚陵
岸上柳絲千丈留得住離人征鞅留不住離人去腸
落得意傍徨夢飛度楚陽臺上雲山嘆渺茫生受處
鄰雞忽唱錯教神女惱襄王
　　傾杯序
淒涼從君去冷綉房寂寞了梅花帳想揮淚陽關分
袂河橋約在端陽准擬還鄕眼睜睜教我窮冬捱盡
又過靑陽天便教人霎時相見又何妨
　　玉芙蓉
風和蝶戀香水暖魚翻浪正園林開到荼䕷海棠乍
晴乍雨花容老輕暖輕寒愁味長相思恨牽纒怎當
總朱顔消瘦不比舊時龎
　　小桃紅(註前)
歡娛事皆巳往淒涼事總親嘗雲迷楚峽空餘嶂彩
鸞飛去臺虚厰秦樓更没簫吹響每日的教我怨悵
裴航
　　尾聲
歸來有日同鴛帳還問他别來無恙只怕他做了天
涯浪蕩
○麗情(未刻)王伯良
　　賽觀音(用眞文韻)
怕着羞添着恨看點點羅衫淚痕只落得燈前倫揾
這叚相思誰道假和眞
　　前腔
我口兒推心兒肯悔那日停針閉門空惹個蝶驚蜂
褪嬌軟肝腸做了硬心人
　　人月圓
他去後風雨無憑凖縱有靑鸞難傳信隔花陰眞是
天涯近嬴得箇懨懨成病損纔知道眼前人更有誰
爲温存
　　前腔
連日來打疊胭和粉便取次摧殘一葉身天公折罰
甘心認這􁗠面惺惺背面親衷腸事待告訴靑天君
不知聞
　　尾聲
謾說有情魂夢堪尋趂且捱他幾箇惡黃昏辨取和
葉和根總付君
　　大石名詞絕少卽一二傳世之作按其句調强
　　半未稱入彀寥寥碩果足當一斑而謂其盡風
　　流藴籍之㫖則吾豈敢所錄麗譙落月一套坊
　　刻多訛今得停雲館袖珍樂府舊刻叅之似屬
　　本來面目遂爲釐正其同雲萬里等詞因其命
　　題皆屬咏物與是選意不相合容俟别刻以快
　　大觀(嶺樵隨筆)
白雪齋選訂樂府吳騷合編卷之一(終)
白雪齋選訂樂府吳騷合編卷之二
　　　　　　　　　　　　　騷隱居士　選輯
　　　　　　　　　　　　　半嶺道人　删訂
中吕
○題恨(未刻)張伯起
　　泣顔回(用家麻韻)
解語一枝花被霜凌雪妬芳華香消玉減零落了鬒
髻堆鴉雙蛾恨鎖遠山橫冷淡無人畵一霎時平地
風波兩邊廂對面天涯
　　前腔(換頭)
堪憐𥿄帳冷梅花相思夜夜空到窗紗夢中親見訴
不出許多情話魂搖魄亂那些兒一刻千金價陰霾
障二六巫峯邊聲噪十八胡笳
　　長拍(仙吕)
悶擁離鸞悶擁離鸞愁縈意馬兩鴛鴦驚散汀沙檻
猿籠鳥更那堪路遠途雜血淚洒杜鵑花雁聲孤漏
沈沈怎禁牽掛一𥿄魚牋難盡冩轉教人萬縷春情
亂似麻眼前雖望斷七香車豈無緣向太湖石畔㡌
亥烏紗
　　短拍(同前)
子晉風流子晉風流潘郞温雅奈不在宋玉東家空
懸望眼巴巴悄無言粧聾做啞待得債緣滿也看彩
鸞飛雙駕赤城霞
　　餘文
强寛懷抱終難罷鎭日無端自咬牙恨一似明妃馬
上琵琶
○閨怨(未刻)陳秋碧
　　泣顏回(用家麻韻)
薄倖忒情雜不比尋常作耍出門容易而今海角天
涯歸期歲晚轉頭來過了春和夏去時節霜老芙蓉
却又蚤水冷蒹葭
　　前腔(換頭)
奸猾心性最難拿瞞人利齒伶牙悠揚不定猶如風
裏楊花千思萬想恁從來色膽天來大恐習學竊玉
偷香唐突了相府高衙
　　撲燈蛾
恩情如捻沙淸苦似嚼蠟知他在那廂偎笑臉虛擔
着許多愁病也不索尋消問息到頭來終有個還家
風流罪招繇細數從頭兒一椿一件自詳察
　　前腔
風兒颼颼亂刮雪兒紛紛宻洒淒淒的鳳枕單鴛帳
冷薄怯怯繡衾寒壓也懨懨的銀燭爆花嗚嗚的城
上吹笳鼕鼕的殘更正煞呀呀的曉天啼散樹頭鴉
　　尾聲
文君再把香車駕只恐琴心調弄差反與相如做話
靶
　　此曲原與三弄梅花北詞相和成套而韻選中
　　獨載南詞諒亦别有所本且易煩就簡而詞氣
　　頗無叚續之病因爲錄刻(嶺樵)
○秋懷(翻元詞/未刻)沈伯英
　　泣顔回(用監咸韻)
風露怯靑衫窗冷月斜燈暗濁醪吞恨黃菊帶愁同
簪天南地北悔隹期却被虚名賺哭哀哀似泣露寒
蛩氣絲絲如做蠒春𧖟
　　駐馬聽
沈約羞慚都道年來腰瘦減潘安驚慘自嘆如今兩
鬢鬖鬖鴛衾錯送玉清庵鸞交空閃藍橋站休笑休
譚我這吟肩慣壓相思一擔
　　漁家燈(墨憨齋謂犯兩休休紅芍藥剔銀燈三/曲名之日兩紅燈)
風流謎着緊包含因緣簿忒煞􂀞　自從他暗與香
囊别時痛剪春衫更堪剖破菱花鑑都斷了雁帖魚
緘○憨憨秋光過三鎭日把離愁自攬
　　千秋歲
病難甘轉覺文章淡更秋思撩人心坎憔悴空擔憔
悴空擔無意把兎毫龍香頻蘸綠綺斷紅葉黯高唐
賦空掇賺舉目羞披覧說甚讀書人自來餓眼偏饞
　尾聲
須有日看花結果了偷香膽且寧耐紅愁綠慘管受
用翠幄牙狀金鳳毯
○春遊(巳刻)高東嘉
　　泣顏回(用蕭豪韻/舊名好事近誤論詳後)
東野翠煙消喜遇芳天晴曉惜花心性春來起得偏
蚤教人探取問東君肯與我春多少見丫鬟笑語回
言道昨夜海棠開了
　　前腔(換頭)
今朝特地到西郊端的是萬紫千紅爭巧花情酒債
一生被他縈擾雕鞍駿馬會王孫貴戚把金樽倒有
時節沉醉花前把金丸墜落飛鳥
　　千秋歲
杏花稍間着梨花雪一點點梅豆靑小流水橋邊流
水橋邊只聽得賣花聲聲頻呌鞦韆外行人道粉墻
內隹人笑笑道春光好把花籃旋簇食櫑高挑
　　前腔
俊多嬌他只顧貪歡笑却不道冷被人瞧綠柳陰中
緣柳陰中藏身暗折花枝來到低聲問奴容貌比花
貌爭多少又被才郞惱道花枝勝似奴貌妖嬈
　　越恁好(又名走山畵眉)
閙花深處閙花深處滳溜溜酒斾招牡丹亭左側尋
女伴鬭百草翠巍巍柳條翠巍巍柳條見忒楞楞曉
鶯兒飛過樹梢撲簌簌落紅舞翩飜粉蝶兒飛過畵
橋一年景四季中惟有春光好向花前暢飮月下歡
笑
　　前腔
乍晴還乍雨乍晴還乍雨暖融融景致饒見游人往
來貪歡笑舞鮫鮹閙咳咳笑高閙咳咳笑高見骨碌
碌小車兒乗着艶嬌嬌滴滴眼兒弓彎彎小脚兒一
捻舞腰十分俏難畵描蕩漾春心了怎教人對景辜
負年少
　　紅繡鞋(此曲與譜中三體俱不相合不知所本)
聽一派鳳管鸞簫鸞簫見一簇翠圍珠遶珠遶捧玉
鐘酒沉倒歌金縷舞纎腰任明月上花稍
　　前腔
花枝明月多嬌多嬌三般凑逞妖嬈妖嬈一様妝最
波俏花陰下閙炒炒醒來時不覺夜深了
　　意不盡
從教酩酊眠芳草高把銀燭花下燒韶華易老休把
春光虚度了
○春恨(翻元詞/未刻)沈伯英
　　石橊花(用東鐘韻)
碧桃花外忽聽一聲鐘醉魂驚散夢巫峯那堪雨雨
更風風恨香消獸冷花落鏡塵蒙嘆雲寒西樓燕子
空舊桃源路迷仙洞單守着伴孤燈矮屏風悶彈哀
怨泣絲桐
　　駐馬聽
帶結頻鬆瘦骨誰禁愁緒冗眉峯難縱鎖住雙蛾幽
恨重重瑤臺人遠信勞鴻彩雲聲斷簫閒鳳怨綠羞
紅百般難把悶懷相送
　　剔銀燈
看花去誰與同探舊叢待月處簾櫳誰共日長又怕
更偏永都不見紅團綠擁他似飄蓬全無定踪教我
愁對着落紅舞風
　　漁家燈(註前)
從别後帳冷芙蓉許多時曲罷梧桐餘寒在簾控金
鈎誰寄錦箋鸞封袖中怕濕瓊珠迸恨王孫芳草花
驄○對靑銅空陪笑容全不比崔徽畵中
　　尾聲
剰雨收殘雲逈朝暮相思萬種十二峯頭總是空
○感舊　王伯良
　　漁家傲(用眞文韻)
我只道再到天台訪玉眞溪邊路尚有桃花還存舊
人昨夜忽傳靑鸞信開緘不忍空孤負前度劉郎這
些時心慘片雲又誰知粉謝香消巳七八春
　　剔銀燈
好姻緣幾年厮渾惡相思半生作狠恨孤辰伴着紅
鸞運說嫁字是伊先肯啼痕紅衫半湮盻不到荆釵
布裙
　　攤破地錦花
秀才們終則是拏不穩欲吐又吞匆匆的誤了侯門
從此靑樓鏡别釵分見無因竟化做了杜鵑魂
　　麻婆子
血書血書題不了猩猩一𥿄存繡履繡履香不散纎
纎三寸新分明記得夢中身眞娘墓草痛難認有淚
有淚臨風隕泉下不知聞(不用尾聲)
　　散曲中向無石橊花曁漁家傲長套今得前曲
　　固足補昔人之闕且情文韻調無不到家允稱
　　作手(騷隱)
○閨情(未刻)楊德芳
　　瓦盆兒(用尤侯韻)
西陵渡口西風吹不到木蘭舟憔悴殺一雙眸俺這
裡淚珠和雨滴江流他那裏背前盟别上了靑樓敢
只是那人兒兩意投因此上戀新忘舊毎日家枉費
心慢咨嗟空僝僽辜負却花月好春秋
　　橊花泣
(石橊花)碧紗窗下簪折鳳凰頭恩山誓海總成愁香
殘粉冷幾時休當年雲雨都向夢中求(泣顔回)言不
應口這相思何事多顚覆滿襟懷飯廢茶荒這都是
恨惹情兠
　　喜漁燈(與雁魚錦第四曲不同)
幾回耐着心兒守歸期難候消和息眞箇藏䦰魚雁
總沉浮同心兩字俱差謬再休題花老鶯愁○休休
相思盡勾只恨我明珠暗投
　　攤破地錦花
慢追求扯碎了鴛鴦扣苦不自繇驀忽地上了心頭
夢斷高唐魂冷莊周恨悠悠雲雨暗玉簫樓
　　麻婆子
怪你怪你多薄倖金釵當酒籌笑我笑我忒情重香
囊緊護收你一般恩愛兩般丢我黃花何日逢重九
寂寞躭憔瘦做織女盻牽牛
　　尾聲
風風雨雨敲窗牗珠涙難量升斗只落得花自凋零
人自愁
○題情(白雪齋藏本與時刻異)高深甫
　　瓦盆兒(用庚靑韻)
相思到底爲他害得不分明金屋夢玉關情只爲着
别離兩字等閒輕因此上鴛鴦陣擺做了愁兵未知
道自别來他心可至誠他應恨魚沈雁靜不道我仲
宣愁相如渴躭孤另枉教我欹枕對殘燈
　　橊花泣
(石橊花)誰知一别蹤跡便飄零怪煙雨隔江城只見
天邊圓月幾回明紗窗半掩一派冷淸淸(泣顔回)淒
涼淚傾把不住幾陣渾身冷飮弓蛇空自心驚照石
鏡見他無影
　　喜漁燈(註前)
音書欲寄情難罄雲樹瞑相思債欠下了前生今日
却怎生怎生掃却心頭病虗擔着雨剰雲凝○風情
全無半星斷人腸寒蛩幾聲
　　尾聲
絮叨叨眞難聽攪得我神魂不定好一似吞却金鍼
和線攖
○憶舊(未刻)卜大荒
　　瓦盆兒(用先天韻)
落紅滿地驀忽又蚤晚春天愁黯黯恨綿綿惱一畨
蜂鬚蝶翅趲韶年最無奈冷淒淒夜月咽啼鵑只辦
取悶支頥撥殘獸鼎煙詫香塵糝盈琴面幾時得訴
離悰在枕邊重留戀煞强似剰枕伴孤眠
　　橊花泣
(石榴花)閒將往事細推原何心去整花鈿鳳釵敲損
雀鬟偏殘粧儘膩瘦臉淚常懸(泣顔回)愁腸萬轉這
人兒漸巳生爻變濕胭脂淺暈桃腮裙摺縐石榴羅
軟
　　喜漁燈(註前)
怎堪靜鎖深庭院難自遣鴛鴦拆翡翠巢顚兩葉眉
可憐可憐怕覩雙飛燕還羞種竝蒂嬌蓮○燈前合
歡帶剪覔黃耳音書倩傳
　　尾聲
風流子在那邊欲待尋他夢裏言又恐陽臺驛路遠
○秋夜傷舊(未刻)梁少白
　　瓦盆兒(用蕭豪韻)
虗堂坐雨西風蕭瑟起林臯聽落葉小窗敲怎禁他
雲房獨掩夜寥寥空嬴得淚痕濃黯淡了鮫鮹誰憐
我破題兒新秋第一宵你何處絕無音耗想那里郵
亭稀雁魚少書難到詠楚些魂斷倩誰招
　　橊花泣
(石榴花)簾櫳深處常獨伴那多嬌今只剰影瀟瀟只
見粧臺塵鎖翠鈿抛羅衣帶結猶繫紫絲縧(泣顔回)
記恩多怨少十年心難􁗠傍人道漫追他舊日風儀
祗憐伊病來容貌
　　喜漁燈(註前)
幾回欲覔巫山廟怕飛夢杳陽臺下空雨暮雲朝雖
則是遇伊遇伊又被鷄驚覺鴛衾冷轉覺無聊○烟
消風花露草好添香寒灰怎燒
　　尾聲
蓬山隔雲路遙再休想同吹月下簫腸斷東風第五
橋
○秋日閨情(巳刻)毛蓮石
　　好事近(用東鐘韻/墨憨齋定名顏子樂詳後)
(泣顏回)風月兩無功枉把心機牢籠巫山雲雨一旦
杳然無踪(刷子序)隨風奈向樓頭譙鼔聽沉响又打
三鼕(普天樂)寂寞恨更長漏永便做了歡娛夜短却
共誰同
　　錦纏道(以下俱正宫)
路難通料隔着雲山萬重空蹙損兩眉峯暗銷魂没
情没緒倦理殘絨有愁來全仗酒哄醒來時依舊還
同暮皷又晨鐘韶光荏苒歸期尚未逢怕染潘郞鬢
被他依舊笑春風
　　普天樂(同上)
減芳容愁越重罷却了描鸞鳳雕簷畔鐵馬叮咚紗
窗外絮聒寒蛩砧聲又攻更那堪雁聲嘹嚦長空
　　古輪臺(中吕)
恨無窮西風蕭瑟助秋容别來望裏關河夐寒衣誰
送寄與君家料想是覔却芳容誤我佳期一塲春夢
欲將心事問孤鴻想當時曾共翠被生寒馥香温軟
到如今蓬鬆兩鬢釵橫髻亂修眉懶畵别後苦匆匆
思前事教人心下氣沖沖
　　尾聲
聽敗葉𫾣窗縫悶對殘燈午夜風展轉無眠珠涙湧
○代寄呂姬小喬(巳刻)梁少白
　　好事近(用車遮韻)
(泣顔回)書寄秣陵賖奈樓前雲水重疊落花飛絮那
堪暮春時節(刷子序)淒切夜雨曉風臺榭空梁燕誰
遣來傳說(普天樂)道佳期休虚度也絮叨叨恰如窗
下分别
　橊花泣
(石橊花)追思當日别館酒初設逢迎處繡簾揭匆匆
禮數甚周折(泣顏回)看趍承舉止羞怯腰圍一捻似
縈欄弱柳絲牽惹鬬纎軀掠水蜻蜓試輕衣逗風蝴
蝶(此曲犯體第五句較譜未合詳論於後)
　　錦纏道(正宫)
玳筵列滿華堂會當年俊傑初相見甚干涉料姻緣
前生未定難道就和恊怎知伊多情的姐姐含情處
眼波雙借翠帶兩偷結佳期宻邇相將不暫撇宴罷
催歸去笑蹁躚同上七香車
　　千秋歲
那冤業只道難消受誰知道蚤便寧貼公瑾當年公
瑾當年渾如綴着喬家枝葉春衣褪雲鬟卸相偎處
身兒趄故把羅幃扯怕花燈斜照回過桃頰
　　普天樂(正宫)
向蒼穹把盟香爇負心的天難赦繡囊中雙貯烏雲
羅衫上􁗠粘靑血從今記者這恩情忍教中道輕絕
　　鮑老催(黃鍾)
帝城鳳闕靑樓雖是多歡悅銀蟾長恨空圓缺奈山
鬰盤水潺湲雲明滅腮懸玉筯啼應裂胎含荳􁮻春
方洩心摧銕馬秋爭掣
　　古輪臺
記初别疎林處處下黃葉那堪逆旅西風夜孤村茅
舍況枕塊衾鐵酒醒處依稀蘭麝敗壁蟲吟破幃燈
射夢魂中猶記語些些道我音書頻寫雁南來蚤寄
回帖休常恁雨散雲收氷消瓦解水流花謝莫遣坐
銷歇恩難捨還期同宴錦堂月
　　尾聲
遇良辰逢佳節管領着歌臺舞榭日日春風醉狹斜
○寄趙袁卿(巳刻)梁少白
　　好事近(用尤侯韻)
(泣顔回)人去莫登樓況當風景三秋蘓臺雲冷敎人
目斷長洲(刷子序)悠悠試看霜空征雁分明寫一字
字離愁(普天樂)空悲怨團圓未乆爲甚匆匆頓拆燕
侶鶯儔
　　錦纏道(正宫)
記緣繇爲當時情和意投年少更風流這姻親朝朝
暮暮來往扁舟意仙姬初難匹偶誰知道便容消受
遂爾兩綢繆巫陽縹緲雲深雨不收靈鵲千羣駕似
明河織女會牽牛
　　普天樂(同上)
性纒綿心迤逗永歡娛無僝僽又誰知霹起風波驀
然間打散雙鷗終難罷手怎禁得霎時間絃剪箜篌
　　古輪臺
恨難畱半江斜日放歸舟淒涼正値金風驟梧飄時
候看淚洒江洲空濕透縷金衫袖料想别來黃昏清
晝任一簾落葉響銀鈎渾如病酒應爲郞望斷雙眸
宫眉細蹙楚腰纎削相思依舊欲說又還休無限關
情事一時和雨到心頭
　　尾聲
丰姿媚體態柔喚飛燕名兒非謬終有日還向昭陽
殿裏遊
○閨情(巳刻)沈靑門
　　好事近(用皆來韻)
(泣顔回)兠底上心來教人難想難猜同心羅帶平白
地兩下分開(刷子序)傷懷舊日香囊猶在詩中意書
寫得來明白(普天樂)數歸期一年半載算程途咫尺
音信全乖
　　錦纏道(正宫)
托香腮懶梳粧慵臨鏡臺無語自裁劃正芳年又不
道色減容衰怎知他把前言盡改咱須是暫時寧耐
歲月好難捱孤辰寡宿時該命又該不索長吁氣負
心人天自有安排
　　普天樂(同前)
畵䦨前湖山外見月也深深拜月圓時人未團圓望
蒼穹鍳察憐哀郞心最歹把些個温香軟玉做了糞
土塵埃
　　古輪臺
恨多才萍踪浪踪寄天涯繡幃錦帳春猶在自有許
多恩愛豈料如今畨做了破鏡分釵剰雨殘雲等閒
消盡是誰别壘楚陽臺有傾城嬌態把誓海盟山做
氷消瓦解忘飡廢寢魂勞夢斷肌骨瘦如柴懨懨害
四時花月總沉埋
　　尾聲
黃昏更是無聊賴斜倚薫籠半側羞見燈花一稔開
○擬元帝餞明妃(未刻)卜大荒
　　好事近(用江陽韻)
(泣顔回)貂錦換宮粧轉勝圖中描様新愁夙枉生拆
寶殿鴛鴦(刷子序)拴裝兩下相看悒怏秦城外倦柳
淒涼(普天樂)斜日映灞川渡廣怪琵琶寫恨舉目沾
裳
　　錦纒道(正宫)
韻堪傷一闋兒陽關緒長滿酌捧霞觴殢樽前堪憐
淚眼雙雙欵呼韓情調半晌心先赴李陵臺傍直恁
䟎程忙朝陽雨露初心肯頓忘舞謝纒頭錦恐驚飈
吹散舊餘香
　　普天樂(同上)
夢魂遊靑苔巷缺鏡杳風流況揣今朝出塞昭君甚
年似蘇武還鄕邊材浪養做别姬楚項送女吳邦
　　古輪臺
累娘行辭家背井逗龍荒怎堪臨去回頭望角聲悲
壯更斾影悠揚白草平鋪沙壤車輓餱糧馬䭾氊帳
欲追携手話河梁蜂攢迅往怕鑾輿返到咸陽遶堦
籜墜掖庭漏永寒蛩泣露冷暈惹紗窗不思想除非
鐵冶鍜剛腸
　尾聲
美人軸掛屏山上權作挑燈照粉龎忍聽南來孤雁
響
　　按蔣氏舊譜載東野翠煙消一曲題日好事近
　　實則泣顔回也詞隱新譜亦云詳查舊板戲曲
　　皆以泣顔回爲好事近固知好事近特後人惡
　　泣顔回之名而更之者耳風月兩無功一體原
　　犯普天樂刷子序者而時本單刻泣顔回不註
　　二犯調亦猶新篁池閣之混刻爲梁州序而不
　　知犯賀新郞糠和米之混刻爲孝順歌而不知
　　犯江兒水也今墨憨齋定名顔子樂頗稱允恊
　　但未敢於譜外别增名目故凡泣顔回本調向
　　來誤刻者悉還原名而人去莫登樓諸曲則照
　　譜明註而仍以好事近名之葢好事近原無别
　　體吾安知此體之非確然爲好事近也(嶺樵識)
○九日雨花臺别陳文姝(未刻)梁少白
　　橊花泣(用尤侯韻)
(石橊花)長江東注目斷荻花洲同携手下靑樓滿城
風雨總難留(泣顔回)依依欲住無繇原非浪遊笑書
生何事歸徧驟冷淡了馥馥香衾遺落了小小雲兠
　　錦纏道(正宫)
羡風流似石城當年莫愁嫋娜更温柔翠紅鄕天然
生下一種嬌羞爲憐才情偏耐久非容易便能成就
睂畵兩山秋相逢花底雙波澑不收驀地傳心處笑
窺人佯整玉搔頭
　　節節高(南吕)
江東第一流逞歌㗋行雲片片停虚牗鶯聲溜扇影
搊梁塵逗秋來更比黃花瘦風流一叚難消受金屋
曾聞貯娉婷生身原是陳家後
　　漁家燈(註前)
今日裏别酒長亭明日向匹馬荒丘算只是幾夜恩
情比他人數年婚媾勸伊莫便多僝僽願歲歲共逢
重九○夷猶終難逗遛丹陽道寒雲正愁
　　尾聲
長干在望空回首亂山高下入常州心似江波不定
流
〇喜諧文娟(未刻)願太初
　　橊花泣(用江陽韻)
(石橊花)瑤天夜晃雀語噪花房焚寶鴨照金羊紅羅
斗帳玉分張(泣顔回)目羞看麝帶珠囊銅蚪未央刺
蒲挑串露紅絲漾按新聲雁泣水絃繫幽心燕宿瑶
筐
　　前腔
瓌姿難狀寶月出琱梁裁星的拭霞光芙蓉解語玉
生香○畵雙蛾曲曲春楊檀心半粧轉欄杆流盻秋
波蕩擁花鈿髩拂玄蟬點朱翹額上鴉黃
　　泣顏回
皓指玉傪長逞纎腰初試羅裳裁紅點翠不禁愁微
步虚廊鵲橋渺茫怪銀河萬里波如掌落花風飄盡
蒲東鎖楊烟罩滿高唐
　　前腔(換頭)
驚看梧影過銀牀乍廻眸驀遇檀郞山盟海誓笑相
迎共解鳴璫春心怎降擲龍梭簷角雙星上揾香腮
並蒂桃花啓朱唇半吐丁香
　　摧拍(大石)
試闚臣宋玉左牆乍逢人崔徽右廂這幽情怎忘拚
取比翼瑤池比目銀塘弄雨推雲剪玉裁香從今後
帶綰鴛鴦調寶瑟乞瓊漿
　　前腔
揚素翹花飛上陽拂青蘋塵凝建章這密語難詳空
教蘭被生寒蕙帶流霜刻燭淒遲援枕徬徨從今後
夢遶鸞凰空僝僽效迷藏
　　尾聲
西陵油璧期同往看松柏靑驄相向休教舊恨新愁
惱寸腸
○紀恨(未刻)王伯良
　　橊花泣(用尤侯韻)
(石橊花)伯勞飛燕一别兩悠悠嗟覆水定難收他生
未卜此生休(泣顔回)這籌兒怎按下心頭何須逗遛
也空勞憶殺紅酥手嘆經年揀盡寒枝又誰知誤了
傍州
　　錦纏道(正宫)
記春游信靑驄向花叢浪投把酒醉紅樓忽無端胡
麻流出溪頭倩漁郞乍通媒媾謝仙姝便諧配偶花
色映燈篝這其間正海棠時候說甚麽新豐困馬周
贏得個小蠻如柳拚此生常自老温柔
　　玉芙蓉
青眉月半鈎粉頰花雙扣愛靈心一點偏稱淸幽醉
歸金勒殷勤候讀罷牙籖次第收眞消受喜情投意
投準僃着嫁鷄歸路及淸秋
　　普天樂
我茂陵人原自有你說讓他先甘居後舒心的打叠
衾裯況撩人無限風流輕彈細謳更纎纎裳縫素手
宜秋
　　喜漁燈(註前)
鎖春風銅雀雙栖舊好難自剖嘆匆匆歲月如流誰
知蒯緱蒯緱消不得偎紅袖霎時間雨打春柔○戈
矛翻生道周做得箇香燒斷頭
　　節節高(南吕)
難將破鏡收恨無繇高樓百尺投身陡黃昏後銀燭
愁淒風逗把玉簪𫾣折鴛鴦脰羅襟扯斷芙蓉扣哭
盡紅衾淚應枯眞箇是天還知道和天瘦
　　大砑鼓(同上/或作迓)
并州欠滯留一回蝶夢片晌鷹鞲誰教蓮子栽成藕
又誰教波浪打眠鷗似露水姻緣終難到頭
　　撲燈蛾
傷心燕子樓腸斷章臺柳剰粉與殘脂只留取淹人
衫袖也鎭懨懨病酒爲伊長日鎖眉頭悔當初錯將
放手成差謬枉教織女怨牽牛
　　尾聲
你多情難學臨卭走我薄倖空躭桃葉愁縱骨化形
銷恨未休
○得書(未刻)王伯良
　　橊花泣(用新定居蘧韻)
(石橊花)經年驛使望斷隴頭書驀忽地寄雙魚不知
書中消息是何如(泣顔回)急開鈐印雙朱匆匆看取
打頭來便寫着相思句那些兒幾字蠅頭恰分明滿
𥿄明珠
　　喜漁燈
幾畨讀到傷心處淚零似雨你爲我病損柔軀說覔
人寄書寄書書去魂亦去𥿄梢上涙點沾濡○何須
千言萬語殢人情一行起居
　　撲燈蛾
别時新月生約定登樓處兩下遞思量問記否臨𡵨
私語也清秋時序數歸期巳近茱莄儘盻殺暮雲春
樹只教我對西風黯慘自嗟吁
　　尾聲
萍踪浪跡難憑據因循辜負你個女相如眞是腸斷
蕭娘一𥿄書
　　時本皆以橊花泣誤作石橊花而不知石橊花
　　自有本調如譜中朔風􁏠􁏠及前所選碧桃花
　　外一體是也今改正其橊花泣第三句應以譜
　　中忍將身命掩黃沙句爲法今俱用三字作二
　　句第四句應以撥雲見日枯樹再開花句爲法
　　今用泣顔回第四句體不知果何所本至於首
　　句點板照譜似非起調今從俗本宫名作輩出
　　未能悉收所恝然者如折梅逢使諸曲向來膾
　　炙人口奈用韻旣雜而所接漁家傲等闋實欠
　　體裁削方爲圓旣有礙於古詞而扭曲作直猶
　　不便於按拍故不敢違心以逢世云(嶺樵漫識)
南呂
○題情(照江東白苧改刻)金白嶼
　　紅衲襖(用侵尋韻)
嚲香肩鬆臂金削纎腰寛帶錦這些時懶把生綃理
針絍羞將寶鴨添水沉自别來還至今幾曾時放下
心不能勾一霎徘徊兩意綢繆也只落得長夜孤眠
伴繡衾
　　五更轉
冷鳳幃虚鴛枕對金樽誰共斟淒涼此際難消任誰
料冤家薄情特恁到今來猶記得花前飮閒窗寂静
空顚窨彷彿逢君梅花月蔭
　　浣溪沙
他負心眞忒甚枉教人肺腑簽針金錢不准年來䜟
錦瑟空閒月下吟身􁏠􁏠不繇人不迷魂没合煞空
勞我吊膽提心
　　東甌令
心中印口中噙到向那陽臺曉夢尋清宵淚滴衫兒
袵桃花冷胭脂沁畵欄月轉粉墻陰無奈漏沉沉
　　大砑鼓(或作迓)
逢人覔信音奈衡陽雁杳湘浦魚沉傷秋漫把閒愁
禁怎當他夕陽歸鳥下疎林撇却歡娛翻成病侵
　　節節高
秋來意更深漫思尋音書欲冩還厮噤空追審不見
臨因些甚兎毫血蘸尖兒浸鸞箋墨灑行兒淋一緘
離思逐雲飛遍身香汗和衣滲
　　金蓮子
倩塞禽多情定見機中錦料應是長吟還短吟爲甚
的惡姻緣更重重遠水又遙岑
　　尾聲
算來人世多䜛譖大都常是負初心誰似我海様相
思直到今
　　按此曲爲白嶼得意之筆但其本領原優於北
　　調脫畧南詞楚學齊言未免有礙復閲少白江
　　東白苧詞中乃有改作而詞意格調自然曲合
　　固知少白爲曲中聖也(騷隱原評)
○寄楊姬幼眞(有序未刻)張叔周
　　𬗟維戊子縱步秦淮偶度虹橋之楊氏欣逢閬
　　苑之玉娟盈盈十五芳春皦皦三千絶世嬌來
　　笑語渾疑一騎塵飛倦倚迷離郤訝沈香亭畔
　　方幸繡幃之春暖俄驚錦䌫之秋風寂寞扁舟
　　嘆文鴛之暫隻淒涼寶瑟傷彩鳳之常孤斷弦
　　何日續鸞膠朔風兹厲錦字一朝傳雁足芳草
　　向榮重以血涙詩新加之繡囊縑素鍾情獨至
　　寓意良深圖報愧乏瓊瑶寄意聊𢋫律吕庻雙
　　簪玉鳳期髻綰乎靑絲而六幅名花詎帶寛於
　　團扇
　　紅衲襖(用庚青韻)
記初逢秋月盈乍相看紅玉映兩點涓涓眼波淨雙
彎藹藹眉黛輕展羅襦飄麝氷啓朱唇語燕鶯那更
額印芙蓉臉暈桃花也霧髩雲鬟翠靨明
　　五更轉
教我意馬馳心猿競他掩靑團秪笑迎筵開玳瑁金
樽罄一曲淸歌碧天雲靜背畵欄偷自把香肩並心
招目允幽期訂有分劉郞巳入天台佳境
　　浣溪沙
龜甲重流蘇整裊薰籠一縷煙凝輕拈荳􁮻嬌還倩
細吐丁香欵不驚幽夢醒不覺得透酥胸浥香汗喘
吁吁耨耨低聲
　　東甌令
迷香窟殢花營一片春心不恁撑朝雲暮雨歡無竟
又重九西風冷蕭蕭落葉短長亭執手暗叮嚀
　　大迓鼓
扁舟度石城花濃帝里莫負深盟鴛鴦隊散憐孤影
鸞凰巢拆痛哀鳴死别生離音沈路㝠
　　節節高
雙魚千里程語叮嚀生綃血淚斑斑剰新詩哽音律
清揮毫正香囊萬縷裁花勝鍼鍼線線堪人敬寄語
湘裙六幅花腰圍未必剛相稱
　　金蓮子
賦别情花箋天様應難罄把紈扇共烏雲付卿更看
這鳳頭簪一雙雙綰髪誓今生
　　尾聲
一緘書權折證扺多少同心兩兩結西陵怎做得薄
倖王魁負桂英
○紀遇(照墨憨齋改刻)高深甫
　　太師引(用眞文韻)
花飛陌上春將盡妬東風殘香逐塵溪山下水流花
恨林臯外雨缷春魂令人一見情難忍禁不住眉鈎
目引分明是巫山彩雲向人間出落賣弄精神
　　鎖窗寒
斷人腸風雨紛紛恍惚相憐意自勤看他多情多趣
宜喜宜嗔形容玉軟衣衫烟潤全不是尋常丰韻此
心因他撩惹不繇人便敎兠地銷魂
　　三叚子(黃鍾)
風掀練裙襯丹霞梨花吐雲春生笑顰濕胭脂櫻桃
綴唇腰肢妬雪飄輕俊身裁艶月憐淸潤瀟洒飛烟
風流絕塵
　　東甌令
身嬌怯性温存幾轉秋波玉澑頻春心寄托鴛鴦陣
蜂蝶牽愁悶靑樓朱箔見無門此恨向誰論
　　三換頭(前二句五韻美中四句蠟梅花後四句/似犯梧葉兒譜亦未詳)
姻緣妬人從來無准○恩情未眞怎生便親自笑没
根牽引似浪裏萍飄泊恨誰曾憐憫○惜别愁成病
難忘見是恩封揲游魂何處是漁郞可問津
　　解三酲
倚雕闌低頭自忖怪畵槳頃刻平分雨窗寂寞今宵
恨從此後惱晨昏雙魚未許能吞餌尺素何繇得到
君忙偷揾止不住盈盈望眼滴滴啼痕
　　三學士
自分相逢無遠近這其間事涉寒温如今天近人難
近畢竟是寒温没半分野水平川愁隱隱芳草路怨
埋輪
　　節節高
青山隔暮雲惜殘春尋花問柳空勞頓今休問陌上
情桑間恨相思一擔都承認此情未必他相信夢魂
冷落楚陽臺琵琶聲斷臨川郡
　　尾聲
湘波月冷簫聲隱那裏問秦臺楚郡過眼繁華總未
眞
○四時閨情(巳刻)陳秋碧
　　一江風(用皆來韻)
到春來常是懨懨害不出簾兒外甚情懷雨驟風狂
綠暗紅稀花事收拾快蜂驚蝶又猜蜂驚蝶又猜靑
靑半是苔一點春何在
　　前腔
夏初來長日無聊頼溽暑偏禁害小亭臺並蒂荷花
交頸鴛鴦不管離人怪調朱手倦擡調朱手倦擡描
鸞眼怕開黑海相思債
　　前腔
到秋來好月凭䦨待見月深深拜下瑤堦露濕弓鞋
涼沁羅衣風又吹裙帶孤燈爆綘臺孤燈爆綘臺寒
衣想像裁手慢并刀快
　　前腔
到冬來飛雪簾兒外呵手匀眉黛托香腮白日淒涼
巴到黃昏一點燈兒在一更强打捱一更强打捱三
更怎擺劃刻刻難支派
　　按古調中本無疊句今人增入想以譜中羅帶
　　風後叚爲則今從之
○爲陳姬雪箏賦(照原稿刻)史叔考
　　宜春令(用尤侯韻)
燕臺駿何處求任春風長安浪遊利名難就黃金白
璧人徒有奈朱門客散平原更寥落穆生醴酒堪愁
囊琴匣劒薊門空走
　　太師引
聽西秦金鼓喧何驟更遼陽輪蹄亂投雖不是蕭墻
禍起甚難禁𤇺火城頭萬言羞澁懸河口誰便肯璽
符輕授鴻鵠志蹉跎蒯緱滿皇州更没一箇曹丘
　　瑣窗寒
怕浮生虚度春秋打疊淒涼上翠樓見平康佳麗瀟
洒溫柔未通姓字先抛情竇容易折章臺楊柳嬌羞
燈前欲語更低頭似仙姝乍謫瀛洲
　　三叚子(黃鍾/此調較譜中所載多未合)
催花酒籌醉蔔萄銀瓶玉甌濃香錦兠美前程鸞交
鳳儔長安風露閒刁斗景陽鐘鼓催更漏月落燈殘
鴛鴦竝頭
　　東甌令
雲和雨片時收寶瑟搖氷翡翠柔紅漿粉汗微微透
似覺難禁受起來紅日照梳頭花夢隔羅浮
　　三換頭(犯調註前)
銀河女牛相思還又○怪狂蜂浪蝶把奇花暗偷姻
緣差謬這些時只得把竝頭蓮暫時分首○夙債難
消受歡娛一筆勾這叚風流只落得鳳去臺空人自
愁
　　劉潑㡌
滿前花鳥都僝僽更何心别詠睢鳩西風吹徹黃花
瘦訴無繇帶累着眉兒皺
　　大勝樂(俗以聖誤)
這姻緣到底難酬誓和盟空自有敢只爲腰纒跨鶴
人兒厚因此上下揚州你原道天長地乆相厮守今
做了又抱琵琶過别舟此情細剖畢竟是波中印月
水面浮鷗
　　解三醒(仙吕/俗以醒誤)
怎能勾對籠雙袖怎能勾煮雪吟謳怎能勾挑燈共
剪春園韮怎能勾看舞伊州怎能勾燈前再解文犀
扣怎能勾月下相看醉裏眸閒窮䆒須不是區區割
捨你把人丢
　　節節高
佳期風馬牛謾追求同心方勝空裁就情何謬恩變
讐心非口相思弄得人憔痩只恐新人似舊人别離
依舊輕咳嗽
　　三學士
江關夜冷層氷厚教人難覔歸舟恩情自分花和柳
别恨空牽春復秋眼見參商來卯酉腸斷處續無繇
　　大砑鼓(或作迓)
仳􁃞似楚囚傷情到處淚冷貂裘端端有日思張祐
何時眄眄謝江州難道傳言是胡謅亂謅
　　撲燈蛾(中吕)
桃花又一週人面還依舊不肯做野鴛鴦只說使君
有婦也把姻緣拖逗那其間誰與䇿良謀華堂中無
分左右思前後洞房雙枕話綢繆
　　尾聲
花營錦陣空馳驟好馬豈思外廐覆水難教潑地收
○閨情(白雪齋改刻)高深甫
　　宜春令(用眞文韻)
燈前恨夢裏人似風㠶搖搖此身銀河鵲渡相逢也
得年年准似如今何處朱陳都忘却舊時秦晉沉淪
多少恩情竟同朝槿
　　太師引
這些時何事縈方寸痛煞煞如煎似焚空消受閒中
愁病竟冷落剰雨殘雲腰圍日漸成寛褪更那堪香
殘紅暈游魂卦占來果眞斷送人是無情白日黃昏
　　瑣窗寒
暗河橋春樹連垠極目天涯又日曛看樓前飛絮陌
上征塵風箏線斷憑誰接引探歸期全無音問離魂
空教天外覔漁津嘰回飛渡層雲
　　三叚子(黃鍾)
青樓笑顰多半是新人意親孤幃淚痕管甚麽舊人
怨嗔想舊人空自添新恨新人有日行孤運新舊恩
情還須兩分
　　東甌令
閒金鴨冷瑤琴寂寞紗窗又一春梨花零亂東風狠
蜂蝶空相趂鶯鶯燕燕總慇懃催老舊精神
　　三換頭(犯調註前)
前生孽因姻緣無分今生欠君參商堪憫想到來生
不忍怕似如今落得箇兩三畨都成冤恨怨海知無
盡恩山隔楚秦平地荆榛啞苦心頭味暗吞
　　劉潑㡌
人前珠顆忙偷揾百般兒强自温存春風望斷梅花
信兩三旬趷喇喇把牙兒齦
　　大勝樂(俗以聖誤)
怪年來合受災迍好風光剛一瞬五行都是迷魂陳
惟寡宿與孤辰却教我眉尖翠壓蛾峯困鏡裏霜飛
綠鬢新雕欄劃損苦只苦燈銷蘭熖犬吠柴門
　　解三酲(仙吕俗以醒誤)
想着他風流聰俊更撩人别語諄諄道同衾共穴心
兒肯遲和疾總休論又道是雙飛願比三生翼竝蒂
應同連理根成矛盾總神前呪咀冤屈無伸
　　節節高(卽生薑牙)
淒涼不忍聞痛酸辛窗前夜雨聲偏緊霜柯隕冷綉
茵寒威峻幾般都是愁中信刺人腸肚如鋩刅佳期
只索夢中尋誰知夢裏何曾穩
　　三學士
無計從君心暗忖何繇覔漢口雙鱗君家住處知何
處妾便逢人難問人渭北江南天隱隱芳草路綠如
芸
　　大砑鼓(或作迓)
從前錯認眞因他留戀便爾情親那知事事空幇襯
到頭敗露總虚文寂寞陽臺蕭條楚岷
　　撲燈蛾(中吕)
啼紅減翠顰怨粉輸香韻楊柳殢柔腸又見海棠風
謝也芳心自捫想玉簫聲斷彩雲湮冷淸淸蒼苔月
印天涯近幾層雲樹隔河濵
　　尾聲
聽傍人添笑哂道辜負了花嬌蕋嫩打動無明火一
盆
　　此詞韻犯庚靑而復多重押意非瑞南先生得
　　意之筆今爲刪潤較原稿似乎稍妥但詞長韻
　　窄猶以重用一二字爲歉且依様葫蘆意多束
　　縳恐難乎法眼耳(嶺樵附識)
○贈田姬(未刻)王伯良
　　宜春令(用齊微韻)
章臺路舊不迷信東風翩翩馬蹄尋紅訪翠晚來誤
入花叢裏是誰家深鎖娉婷問何處新來佳麗分明
似芙蓉一朶乍開秋水
　　太師引
出繡帷渾一似飛仙隊悄雙鈎欵欵慢移料艷色應
嫌粉汙怕纎腰不任風吹低聲剛道箇年十七自一
種天生姿媚蛾睂㮄從頭品題少不得蘸霜毫取作
花魁
　　瑣窗寒
捧金螺眼色迷離的的鶯聲囀欲飛恁當塲調笑只
歛羞眉酒䦨人靜漏深香細更催人移燈先睡解衣
口脂一縷俏相偎翻驚荳􁮻新摧
　　東甌令
紅窗淺畵簾低錦帳春濃曉色遲嫩花枝可忍輕狼
藉消受殺娘深意些些絮語墮金鎞只許枕函知
　　浣溪沙
燕子棲鴛鴦對從來緣福難齊你楊家隊裏稱嬌妹
我喬氏班中占小姨成縈繫但得箇在他鄕受恩深
頓忘却海角天涯
　　解三酲(仙呂/俗以醒誤)
便做道周南留滯儘教他渭北棲遲我從來自苦多
情累又觸起舊根𬎼漫說是傾城傾國人堪嬖敢誇
箇爲雨爲雲賦是媒言非戲甘爲伊情死做蝴蝶雙
飛
　　尾聲
新詞寫向紅箋麗寄去垂楊小院西說不盡相思日
九廻
　　太霞新奏有劉潑㡌三學士二曲而舊存錄本
　　無之故不載是作章法易長爲短有破板爲活
　　之趣且寫情繪景毎多俊語伯良信詞壇赤幟
　　此詞如貂裘染靑陽候等套向頗傳頌人口卽
　　余前刻中亦所並錄是選旣嚴於韻自不得狥
　　情以開濫觴之漸倘有怪其遺珠者當於舊本
　　索之可也(嶺樵漫筆)
○幽期(未刻)沈則平
　　宜春令(用齊微韻)
寒侵夜人去幃向東家尋踪問跡他曲房深閉俏從
窗隙將他覻見他背銀燭慢解羅襦繞沉烟緊籠鴛
被低低呌呌多情待等是莫先睡
　　前腔
他聲驚驟意自疑急抽身輕輕問誰半將門啟側身
捱過剛行禮問今夜人可知之比别宵來何遲矣奈
此更闌漏短再休得擔殢
　　前腔
釵橫墮枕亂欹乍同衾將身狃回只推不就要郞下
氣先輸巳下工夫絮語柔情儘伎倆蜂痴蝶醉這搭
山般海様敢忘恩義
　　前腔
鷄三唱鳥漸飛夢方濃虧他喚廻莫貪歡會明朝惹
事閒合氣枕兒邊顚倒衣裳粉花香尚餘溫袂且喜
回來尚蚤曉星還未
　　天然丰度絕無脂粉之氣此調可與靑門先生
　　寶花欄一曲竝傳如此等詞散曲中信不易得
　　至於韻調和叶尤其剰枝(嶺樵隨筆)
○閨怨(巳刻)康對山
　　香羅帶(用車遮韻)
東風一夜冽雲收雨歇傷心怕見窗外月嘆姮娥獨
守廣寒闕也爲我多愁處照離别更長漏永燈半滅
(合)便做挫折金針也解不得我愁腸千萬結
　　前腔
愁腸千萬結實難打叠新愁舊恨都莫說怎捱過今
夜這時節也只見雕牀靜綉幃揭無言怕聽那窗外
鐵(合前)
　　醉扶歸(仙呂)
鶯儔燕侣恩情絕鸞交鳳友頓抛撇本是韓朋塜上
兩鴛鴦畨做了莊周夢裏雙蝴蝶(合)曾和他綉帶結
同心反教我翠袖沾紅血
　　前腔
雲鬟散亂金釵折腰肢痩損綘裙摺誰想燈花不准
鵲聲空再來不把金錢跌(合前)
　　香柳娘
嘆陽關唱徹嘆陽關唱徹井梧飄葉把佳期望到梨
花墜雪這深盟永訣這深盟永訣秦期晉約都成吳
越(合)要相思妥貼要相思妥貼直待黃河水竭㤗山
崩裂
　　前腔
奈衡陽信絕奈衡陽信絕綢繆喜悅如今博得個憂
愁慘切想音調韻叶想音調韻叶香偷玉竊做了花
殘月缺(合前)
　　尾聲
啼痕界破桃花頰蛾睂蹙損遠山月縱使蠟燭成灰
心尙熱
○何姬昭華訪余玉山西歸賦送(巳刻)梁少白
　　香羅帶(用尤侯韻)
天寒澤國秋斜陽渡頭佳期千里一夕休只見潮平
月落水西流也載箇人兒去竟難留傷心滿目不盡
愁誰料别院三杯酒斷送淸溪一葉舟
　　醉扶歸(仙吕)
好時光故把情拖逗惡姻緣何事苦追求新相知都
爲强支吾舊時交反把人掣肘金盆覆水總難收梨
花冒雨甘消受
　　香柳娘
漫懷人倚樓漫懷人倚樓不堪回首一林黃葉淸霜
皺􁗠孤燈細籌對孤燈細籌今夜到湖州蛾眉暫開
否想心情不自繇想心情不自繇簾櫳下鈎黃昏淸
晝
　　尾聲
秋來更比黃花瘦勸卿卿不須僝僽有一日遇箇人
兒定好逑
○憶情(未刻)秦復菴
　　香羅帶(用東鍾韻)
去年三月中花香酒濃合歡喜貪春夜永今年三月
嘆飄蓬也各自隨風轉任西東香消麝蘭翠被空寂
寞黃昏也萬種離愁兩地同
　　醉扶歸(仙吕)
語呢喃紫燕驚塵夢舞翩翩蝴蝶撲香風呌月明花
底怨啼鵑怕更深枕上傷孤鳳盻佳期枉費念頭多
惜殘春陡覺相思重
　　香柳娘
任花如錦叢任花如錦叢尋芳誰共凭欄有恨無人
懂牡丹亭迤東牡丹亭迤東見朶竝頭紅俄然轉心
痛恨無端化工恨無端化工不把離人生成一種
　　江兒水(仙吕入雙調)
漫道心如繡爭看氣吐虹竒才撼得天關動也難跳
出腤􁭲衖急流會把人攛送無限愁來簇擁薄命柔
軀赤緊處繇他剔弄
　　園林好(同上)
有條路陽臺可通似阻隔巫山萬重信那個傍人䜛
訟誰爲你繫靑驄徒使我怨蒼穹
　　玉交枝(同上)
愁眉頻縱意中人如何放鬆心頭没箇相思空怎禁
得碎搗零春聽殘晩鐘聽曉鐘起來日上簾鈎控把
往事閒提幾宗都記在煙花簿總
　　玉抱肚(同上/俗以胞誤)
梅花三弄落紅香燕泥煖溶見狂蜂也解隨人是游
絲畢竟撁風春光有限恨無窮難把衷腸訴便鴻
　　猫兒墜玉枝(收商調)
(猫兒墜)惱人懷抱無奈理絲　錯亂宮商調不同(玉)
(交枝)高山流水再難逢思量往事如春夢等你呵怕
祅祠火烘待你呵恨藍橋水湧
　　尾聲
武陵春桃源洞何時鳴珮下瑤宮空教我雲想衣裳
花想容
　　此詞向爲予所稱賞惜乆爲淹没毎讀對山少
　　白兩作輙有遺珠之嘆今偶爾簡出不勝心喜
　　想豐城之劍要亦不肯自甘沉埋也附識(嶺樵)
○恨别(巳刻)陳秋碧
　　香遍滿(用尤侯韻)
因他消瘦春來見花眞箇羞羞問花時還問柳柳條
嬌且柔絲絲不綰愁幾回暗點頭似嗔我眉兒皺
　　懶畵睂
無情歲月去如流有限姻緣不到頭懨懨鬼病幾時
休綉戸輕寒透十二珠簾不上鈎
　　梧桐樹犯(啇調)
(梧桐樹)黃鶯似喚儔紫燕如呼友浪蝶狂蜂對對還
尋偶無端故把人僝僽一片身心如何教我得自繇
(王更轉)梨花細雨黃昏後靜掩重門只與燈兒厮守
　　浣溪沙(以下南吕)
我容貌嬌他年紀幼那其間兩意相投琴心宛轉頻
挑逗詩謎包籠幾和酬他去乆有些箇風聲兒未眞
實見人須問箇因繇
　　劉潑㡌
浪遊那里靑驄驟向吳姬賣酒罏頭烏絲醉寫偎紅
袖厮逗留半霎兒渾忘舊
　　秋夜月
恩變做讐頓忘了神前咒耳畔盟言皆虗謬將他作
念他知否他待要罷手我何曾下口
　　東甌令
難消悶怎忘憂抱得秦箏上翠樓絃聲曲意皆非舊
涙濕了春衫袖青山叠叠水悠悠何處問歸舟
　　金蓮子
表記留香羅半幅詩一首做一箇香囊兒緊收怕見
那綉鴛鴦一雙雙交頸睡沙頭
　　尾聲
等待他來時候薰香重整舊衾裯把往事從前一筆
勾
○寄王桂父(有序/巳刻)梁少白
　　無翼而飛者聲也不根而固者情也聲繇虗發
　　故隨地而馳情自實生毎從恩而使非今獨爾
　　自古爲然余性喜纒綿意偏感慨一承他人之
　　微盻卽爲我輩之所鍾而況以楚館之神姬値
　　秦臺之逸史心堅匪石契同若蘭陟馬鞍而宵
　　誓同效弟子之和南駕鷁首而晨游獨憐夷吾
　　之敗北感投囊之盈袖悵寄翰之連箱能無報
　　惠之章遂著閒情之賦
　　香遍滿(用蕭豪韻)
雲容月貌尋常淡粧難畵描出落丰神年尚小一團
都是俏還憐情性調總然萬種嬌不易得千金笑
　　懶畵睂
蘭房聲價一何高才調當年似薛濤因此上元郞不
憚路途遙爭奈他枇杷花下音書杳怎能勾直至成
都萬里橋
　　金絡索
(金梧桐)匆匆歲月消寂寂音容悄曾記蘭舟避跡濳
移棹春山暗裹游(東甌令)怕相抛執手偎依厮纒着
偸忙背語回身蚤(針線箱)側坐防人驀地瞧(解三酲)
誰知覺(懶畵眉)至今猶認夢中遭(寄生子)今日呵又
不是水遠山遙爲甚麽無消耗
　　浣溪沙
你情自投我恩難報最堪憐兩地蕭條憑誰訴與娘
行道我不似靑樓名倖薄雖見許恐無憑話未眞實
只落得夢斷魂勞
　　劉潑㡌
畫樓頻倚想雙蛾俏對簾櫳淒楚無聊瑶琴謾寫相
思調音韻喬彈出些孤凰操
　　秋夜月
初夏交記那日人曾到蠅頭小字親相召誰知病滯
文園老空回帖草草枉歸程渺渺
　　東甌令
難消受印心苗未必空亾坐本爻紅鸞幾日輪佳造
必定有花星照那時節華燈燁燁影搖搖偷卸翠雲
翹
　　金蓮子
鸞鳳交恩情美滿同歡樂這一叚姻緣兒怎抛恰正
是遇雲英一雙雙仙子渡藍橋
　　尾聲
共引入蓬萊島仙源此去路非遙洞口雙吹碧玉簫
○閨怨(未刻)願道行
　　香遍滿(用尤侯韻)
别來時候孤鴻幾畨書未修恨叠秋雲無奈陡離情
休未休何時却斷頭相思含兩眸血染楓林痩
　　懶畵眉
蘆花吹白上人頭鏡裏蕭疎不耐秋𫾣窗落葉冷颼
颼人怯黃花痩把有限柔腸殢無限愁
　　梧桐樹犯(啇調)
(梧桐樹)愁躭白苧秋病怕黃昏後月暗燈殘冷落還
生受常時有約何曾就人隔重門音書便有怎暗投
(五更轉)鸞求雉雊無心奏帳冷香消只索把被兒空
摟
　　浣溪沙
我心共口不自繇怎生忘口裏心頭心頭却怨參商
驟口裏常躭歲月憂空厮守我這裏愁他别來乆不
知他心有心丢
　　劉潑㡌
便教相見也難如舊想甚麽情意常投厖兒一半因
他痩背地流淚濕靑衫透
　　秋夜月
生前欠修命兒裏孤星守背後人前名兒醜因他沾
手難丢手見三星一鈎怨河分兩宿
　　東甌令
琴絃絕鏡塵浮鸞鳳空留釵竝頭同心帶綰何曾乆
離恨常相守燈花鵲噪總休休歡喜夢中求
　　金蓮子
還自羞黃昏夜雨重門叩他别後歲月如讐恨殺那
等閒間把靑霜容易白人頭
　　尾聲
風流滋味都嘗透那知我害不了的相思還有除非
是夢裏尋他續斷頭
○閨情(未刻)王伯良
　　香遍滿(用尤侯韻)
從他别後相思那日不淚流想在心頭提在口想他
没斷頭提他不自繇人前怕着羞瞞不得羅衫袖
　　懶畵睂
婦人家情性忒嬌柔他當日匆匆說遠游枕函邊悔
不苦相留錯放却臨岐手嬴得恩愛無多倒覔箇愁
　　梧桐樹犯(啇調)
(梧桐樹)他離情挽不留我病眼看成疚送阻紅閨折
不上長亭柳他蕭蕭馬去空回首我黯黯燈殘獨倚
樓(五更轉)黃昏掩上紗窗繡從此經年做箇空房自
守
　　浣溪沙
他囑付頻留連乆繫人心賣箇溫柔慢道受些憐惜
償些瘦經得淒涼耐得愁情緒陡我爲他近新來對
粧臺幾時得好好梳頭
　　劉潑㡌
他說道天河見鵲歸非謬誰知似籠鳩一放難收到
如今荷花謝了芙蓉又煞逗遛只是我下不得將他
咒
　　秋夜月
書信修寫罷纎纎手心事重重題難就啼痕點點封
來皺有新詩一首并靑絲一綹
　　東甌令
親將寄幾時收他兩字平安報未酬多情恰喜多消
受冷落殺淸秋候爲郞憔悴替郞憂又寒色到衣篝
　　金蓮子
歲月遒把金鞍盻斷君知否更莫問門前紫騮怪連
宵眼睜睜和夢兒也不肯就牀頭
　　尾聲
説與他便相逢今非舊風流人去減風流只剰得常
鎖眉梢翠一鈎
○傷逝(巳刻)凌初成
　　香遍滿(用魚模韻)
芳時輕度流光自來如轆轤把皓齒明眸容易誤可
憎人巳無風流分巳孤英雄淚欲枯這冤苦慿誰訴
　　懶畵睂
錦浪愁看戲雙鳬忍聽垂楊聒晩烏淒涼更自恨居
諸天公獨解將人妬只揀心疼的便下手毒
　　梧桐樹犯(啇調)
(梧桐樹)潘安果幾多沈約腰如許張敝何郞一箇箇
揉碎了姻緣簿也是無端撞入桃源路一笑相逢便
自情意孚(五更轉)乗槎巧向銀河渡月夕花朝鎭把
琴心厮訴
　　浣溪沙
理舊絃酬新曲傲殺他卓女當壚燈前看繡青鸞譜
席上同傾綠蟻壺良宵度也懷揣道秀才們何處福
到今日生闖入怨府愁窟
　　劉潑㡌
西風一夜嬌花仆美前程到此囂虛夜臺前猶試他
金蓮步㝠使符生板障陽臺路
　　秋夜月
空嘆吁恁恩情成畵虎蕙帳鸞牀都如故博山沉水
閒無數那裏是他去所怎生爲咱計處
　　東甌令
空有行雲賦會眞圖擬得崔徽舊日模死臨侵儘着
霜毫秃寫不出千愁簇顚來倒去眼糢糊百忙裹响
銅壺
　　金蓮子
有計無問還丹道士在甚途便能助玉人兒體蘇也
贖不了擁衾裯獨􁽩跧腸斷一春餘
　　尾聲
月明徙倚空庭步影隨身還疑伴侶怎禁得剗地回
頭一個無
○閨思(巳刻)古　詞
　　針線箱(周眞文韻)
自别來杳無音信昨夜裏燈花未准五行中合受淒
涼運眞箇是惱人方寸有時節獨立在垂楊下可奈
枝上流鶯和淚聞(合)愁悶損縷金衣上一點點都是
啼痕(此調時腔皆作觧三酲唱殊爲可㗛)
　　前腔
過一日勝似三春看看的春光將盡害着不疼不痛
懨懨病漸學道帶圍寛褪正是落紅滿地胭脂冷早
雨打梨花㴱閉門(合前)
　　解三酲(仙吕)
待寫下滿懷愁悶更說與外人不信廻文錦詞徒織
就倩誰訴與斷腸人幾畨待撇尋思别事因爭奈一
夜歡娛百夜恩(合)縈方寸非因害酒只爲傷春
　　前腔(換頭)
海棠嬌等閒憔悴損又不見當時花下人東風不𬋩
離人恨苦吹散楚臺雲如癡似醉悠悠勞夢魂恨不
得飛上靑山立化身(合前)
　　尾聲
恨薄情無憑准終朝思省淚珠湮這様傷心空自忍
○春閨(白雪齋改刻)史叔考
　　針線箱(用歌戈韻)
萬斛愁等閒堆埵終日裏長眠短臥看嬌鶯乳燕啣
花朶俏不學繡簾穿破嫩紅香斷送在雕欄外九十
日春光似擲梭愁城大悶無聊空自怨粉羞螺
　　紅衫兒(換頭)
爲甚的躭饑餓爲甚的受攧簸爲甚的淚眼滂沱爲
甚的蟬鬢婆娑總差訛做下了平地風波將人來結
果雖只是紅顏命薄忍教人没下落
　　太師引(換頭)
相思闖破重門鎖夢魂兒天涯任過你雖做無情喬
木怕難辭有意絲蘿若還肯將錯就錯愁甚麽有舟
無舵敢只是那傍人調唆又添個做媒的學了蕭何
　　醉太平(仙吕/換頭)
蹉跎花情柳思做半牀春病一枕沉疴追思往事眞
個是夢裡南柯騰那空憐孤另似姮娥除却你便當
數我良宵躭閣人間天上都是愁窩
　　三學士
數尺紅綃雙足褁驀忽地線斷絲磨浮生巳信霜前
草弱質誰憐燭底蛾十二時辰都折挫只恨自敢嫌
他
　　大砑鼓(或作迓)
佳期無奈何洛腸逢我花謝偏多騰騰熖烈祅神火
咫尺藍橋漲白波有限光陰都歸病魔
　　尾聲
珠淚彈衫兒汚一點傷心無那跳不出情山與愛河
　　此曲子猶先生向有改作頗稱致家病中偶爾
　　閱及妄爲効顰竟忘其工拙也附識(嶺樵)
○訪桃花美人(巳刻)張少谷
　　懶畵睂(用尤侯韻)
玉人家傍碧湖頭楊柳靑靑一徑幽璧桃花裏露紅
樓輕輕試把門兒扣只見他正捲朱簾上玉鈎
　　不是路
謾整搔頭乍見花前尚害羞分離乆三春轉眼又經
秋共登樓殷勤細把相思剖翻惹凄凉淚暗流慙拖
逗你眞情豈似章臺柳教我怎生消受怎生消受
　　掉角兒(仙吕)
囀春鶯重聽歌喉向朝雲再依紅袖可憐人皎皎氷
肌更如蔥纎纎素手且邀懽弄銀箏調寳瑟度新詞
翻舊譜共傾杯酒櫻桃笑口秋波兩眸繡牀前醉鬆
羅帶慢擁衾裯
　　尾聲
風情却喜渾如舊趂枕上月明時候殢雨尤雲樂未
休
○幽期(巳刻)沈青門
　　懶畵睂(用庚靑韻)
寶花欄十二玉亭亭月轉層樓香霧凝嬌娥有約在
初更徘徊立徧蒼苔徑驀被柳影風搖幾度驚
　　不是路
悄悄㝠冥只見他轉過沉香六角亭簾櫳映依俙環
珮夜無聲乍逢迎對籠雙袖梨花冷寶釧金寒玉腕
氷嬌癡性却纔相迓還相倩戰驚不定戰驚不定
　　掉角兒序(仙吕)
香枕挨銀泥翠屏煖裀鋪紫藤花櫈解酥胸釦脫珍
珠吐丁香臉偎他杏怎禁他任狂蜂隨浪蝶倒靑鸞
顚繡鳳喘吁厮應親親氣命低呌幾聲悄一似東風
未曉月底聞鶯
　　尾聲
分明人在神仙境一叚巫山夢未醒明夜還來花下
等
○題情(巳刻)沈伯英
　　懶畵睂(用魚模韻)
落日遙岑淡烟孤蕭寺昏鐘分外疎陽關剛唱一聲
初早離人耳畔添淒楚生斷送黃公舊酒壚
　　不是路
歌酒呼盧奈酒債歌聲都被愁思拘關情處離離江
樹片㠶速漫躊躇把沈魚落雁輕發付倩魚雁何年
好寄書愁雲暮眼看生隔藍橋路好生難渡好生難
渡
　　掉角兒序(仙吕)
喚人歸賔鴻亂呼撮怨恨秋光無數恰住着送客西
風又添起助愁白露今夜裏明月洲黃蘆岸翠薇山
靑村塢何處棲宿玉銷香㫁花殘月孤這的是五行
刼運合受催促
　　尾聲
安排好夢尋他去只怕一夜淸霜㫁綠蕪渺渺長途
將我魂夢阻
○題情(巳刻照江東白苧詞)沈靑門
　　懶畵睂(用尤侯韻)
小名兒牽掛在心頭總欲丢時怎便丢渾如吞却線
和鈎不疼不痛常拖逗只落得一縷相思萬縷愁
　　不是路
無了無休鎭日縈牽不自繇難窮䆒只因幾度送雙
眸謾追求假若他不應花前口爲甚麽還將熱話兠
休相誘有心待共鬆羅扣不如蚤些成就蚤些成就
　　掉角兒序
任勾差隨時應酬趂埋冤總然承受不爭差性命心
肝好一似爹娘骨肉又何曽氣兒呵情兒抝話兒嘲
龎兒訕一些相鬪隨衙聽候朝來暮休但得個尤雲
殢雨勝似封侯
　　尾聲
慿將風月都投首不信冤家不轉頭終有日飛上紅
香燕子樓
○怨離詞(未刻)龍子猶
　　繡帶兒(用車遮韻)
離情慘何曾慣者特受這個磨折終不然我做代缺
的情郞你做過路的妻妾批頰早知這般冤債誰肯
惹被人罵做後生無藉靑樓裏少甚調風和弄月直
恁蠢魂靈依依戀着傳舍
　　前腔(換頭)
作業千般様牽腸掛肚怎能彀一筆銷蔑似這般軟
欵趨承再休提伶俐幇貼悲咽偶將飛燕閒問也你
想不想舊時王謝心兒裏知伊冷熱只奈何得少年
郞清清捱着長夜
　　太師引
他去時節一似無牽扯只教人捶胸呌絶自没個隻
字兒傷犯也何曾敢眼角差别野鴛鴦心性終飛越
說將起薄情難赦還㗛你自看做尋常狹邪把絕調
的琵琶輕易埋滅
　　前腔
幾畨中熱難輕捨又收拾心狂計劣譬說道昭君和
畨去那漢官家也只索抛撇姻緣離合都是天判寫
天若肯容人移借便唱箇諸天大喏算天道無知怎
解這離别
　　三學士
空計香偷和玉竊少磨勒恁様豪俠謾道書中自有
千鍾粟比着商人終是賖此情若何粧臺說道從别
後我消瘦些
　　前腔
没巴臂的相思無了歇怎當得這半世鬰結畢竟書
中那有顔如玉我空向窗前讀五車此情若向粧臺
説問從别後你可也消瘦些(不用尾聲)
○怨夢(未刻)龍子猶
　　大勝樂(用歌戈韻/俗以聖誤)
劣冤家難遣心窩怪雙眉常自鎖恩辜義寡我也丢
得過直恁的費吟哦料想是露凝荷葉空留戀祗不
過水上桃花知怎麽(合)此恨終没結果則索高擎慧
劒斬斷情魔
　前腔
便比你做賽瓊花獨一無多被攀折須不可假如你
在花前月下難忘我也只是空記念怎騰那明知是
有團有散官筵席反害了無夜無明乆病痾(合前)
　　不是路
夢裹差訛化却鴛鴦做一窠知他是人間天上鬼婆
娑笑呵呵霎時相問還相賀虧殺你跳出淸洪萬丈
波情如火一塲歡喜天來大被鳥聲啼破鳥聲啼破
　　掉角兒序(仙吕)
眼兒前恍惚婆娑舌兒尖淋漓香唾枕兒上愁擔還
挑被兒中愛河重墮想他柳如芽花似朶影難拿風
難縳閙市張羅(合)當初會少如今夢多惱殺人魂來
魄往可奈他何
　　前腔
誓今生決不念他又誰知夢中提我嘉相逢白日難
求惡相思夜間怎躱恨他去無踪來無影慣懡㦬頻
趺蹉瞌睡哥哥(合前)
　　尾聲
劣冤家能作禍常把芳魂撩我畵箇眞兒供養他
○春懷(未刻)王伯良
　　梁州序(用庚青韻)
粧慵玉鏡香消金鼎日午華堂人靜王孫芳草知他
何處閒行謾有楊花飛素桃萼飄紅巳遍靑苔徑無
聊常殢酒病難勝鎭日懨懨倚翠屏雲髩亂不堪整
　　前腔(換頭)
悵江南舊事無憑盻天涯斷鴻難倩漸西樓月滿畵
闌愁凭常恨歸期空訂嘶騎不來一似缾沉井綠窗
銀燭暗又深更立盡梧桐影半明誰似我恁孤另
　　按南九宮譜梁州序以荆釵記家私迭等一曲
　　爲則此曲其正體也諸如琵琶記新篁池閣一
　　體皆犯賀新郎者乃世誤以爲梁州序而反以
　　前調爲古梁州又或名之日梁州小序謬矣
○夏閨(巳刻)陳秋碧
　　梁州新郞(用家麻韻)
(梁州序)西園暮景南軒初夏長日端居多暇樓頭楊
柳陰陰漸可藏鴉無奈關心杜宇惹恨鶬鶊占定荼
䕷架芭蕉分綠也上窗紗閒看兒童捉柳花(賀新郞/合)
珠箔捲金鈎掛怪無端一夜東風大花亂落謾嗟呀
　　前腔
瑶臺寂靜畵欄幽雅一樹薔薇低壓鴛鴦兩兩飛來
煖傍晴沙爲甚金鍼閒却綵線丢開刺繡都停罷舊
巢新燕子語窗紗又見蛺蝶雙雙入菜花(合前)
　　前腔(換頭)
枕痕橫臉玉生霞篆烟微麝香消鴨對銀箏無緒雁
行空駕幾度閒尋舊譜試學新聲欲演還抛下絲絲
梅子雨潤窗紗無奈少女風前爛熳花(合前)
　　前腔
對香奩朱粉慵搽臨寶鏡靑螺羞畵病懨懨多半爲
他瀟灑堪笑鸚􁡍解語鸜鵒能言把薄倖提名罵開
遲紅芍藥映窗紗爲甚送盡春風始見花(合前)
　　節節高
蓮舟戲女娃笑聲譁蘭橈水濺凌波襪貪懽耍兩髻
乂雙鬟亞靑靑荷葉無多大折來莫把絲牽掛(合)翠
羽飛來綠葉叢玉盤欹側瓊珠下
　　前腔
乗陰傍水涯數歸鴉那看淚染鮫鮹帕音書假辜負
咱多嬌姹歸期總是虗脾話長房縮地憐無法(合前)
　　尾聲
芳時一任東風嫁對良辰懽情未洽難道經秋不到
家
○閨怨(巳刻)沈靑門
　　梁州新郞(用尤侯韻)
(梁州序)朱明佳景綠陰淸晝盡日飛花鴛甃夢驚芳
草風簾搖拽金鈎正是屏山人悄沉水煙消此際堪
憔瘦楚天人共遠謾凝眸倚遍西江十二樓(賀新郞/合)
春巳盡愁如舊怕黃昏寂寞難消受懽會少别離又
　　前腔
斜陽芳草淡烟疎柳又是棲鴉啼後悶來無語凭欄
錯認歸舟空有藍橋心約紅葉情詞底事成虗謬舊
遊人在否水空流雲鎖當年望月樓(合前)
　　前腔(換頭)
嘆巫峯雨歇雲收恨陽臺釵分鏡剖記臨岐執手淚
盈衫袖只恐關河迢遞落日長堤千里空回首相思
分兩地恨悠悠辜負今宵月滿樓(合前)
　　前腔
立斜暉目斷荒丘倚危樓聽殘寒漏浸紗厨月冷斷
魂時候記得前春遊賞月下花前有箇人携手揚州
孤夢破倦追遊更與何人上翠樓(合前)
　　節節高
花間鶯燕儔動離愁孤鸞羞舞菱花剖相思乆恨未
休人消瘦羅衣寛褪芙蓉釦鮫鮹不禁啼痕透(合)但
願延平劒再逢珠還洛浦圓如舊
　　前腔
瑤臺月影收露華浮看江空夜靜天啣斗頻搔首徹
夜愁濃如酒任香消寶篆寒金獸誰憐獨自個空僝
僽(合前)
　　尾聲
分離不似今畨驟望斷煙波萬頃秋愁滿天涯無盡
頭
○詠遇(片心樓改本)唐六如
　　梁州新郞(用皆來韻)
(梁州序)飛瓊伴侣神他姿態一種風流無賽輕籠淡
掃娉婷别様安排那更蘭心柔膩蕙質温存性格偏
堪愛錦春浮簇處好紅白偏占屏前第一釵(賀新郞/合)
秦臺畔巫山外把眞情暗裏相傾待惟願取永和諧
　　前腔
霞籠杏臉春生銀海乍見靈心先解匆匆幽恨低從
曲裏傳來暗把酒浮花瓣香結鮫鮹勾却前生債千
金同一刻暢奇哉不用情傳雙鳳釵(合前)
　　前腔(換頭)
錦雲明花滿樓臺翠烟浮柳擎飛蓋喜靑春遊冶瀟
洒襟懷正好偎紅倚翠爲雨爲雲牢結同心帶香肩
雙竝處樂無涯輕却當年十二釵(合前)
　　前腔
自慚無華國雄才怎消受傾城睂黛喜瓊花玉樹竝
蒂同栽最好是芙蓉帳裏明月窗前底事無聊賴嬌
癡剛半醉鬢雲歪珊枕欹斜墮玉釵(合前)
　　節節高
簫聲起鳳臺彩雲開銀蟾湧出瓊瑤界香浮靄花戸
埋三星在雙雙携手深深拜江枯石爛情無懈(合)盟
言從此記心懷莫教犯却神前戒
　　前腔
佳期莫浪猜命中該鳳幃香煖春如海心兒快絕世
才無瑕色當壚重遇臨卭客從今牢佔鶯花寨(合前)
　　尾聲
這姻緣應無賽似趙璧隋珠合彩願世世蟠桃會裏
來
○春閨(巳刻)張伯起
　　梁州新郞(用先天韻)
(梁州序)瓊樓人靜綺窗塵遠簾幙春風輕軟花開花
落相思易惹難痊正是晝長人困鳳管簫然此際情
無限啼鶯聲亂也攪春眠兩地牽愁各一天(賀新郞/合)
韶光逝難留戀對東風無語空長嘆人别後幾時見
　　前腔
荼䕷香軟海棠枝懶雨重紅芳消減羅帷岑寂玉爐
飛斷沉烟謾把絲桐閒整别雁離鴻總是傷春怨䦨
干凭欲遍夜如年露滴香埃月滿天(合前)
　　前腔(換頭)
掛斜暉柳帶蒼烟舞雕簷桃花紅艷更瑶堦人悄漏
傳銀箭落得西樓閒倚望入雲林人共天涯遠當年
携手處草芉芉畨做愁雲怨雨天(合前)
　　前腔
落晴霞影亂文軒㵼寒濤冷侵眉靛更江空風送一
聲歸雁只恐關河迢遞信斷衡陽離恨慿誰遣銀缸
燒盡也不成眠人去空遺離恨天(合前)
　　節節高
垂楊月影圓漏將殘花稍露滴珍珠濺重門掩聽杜
鵑啼紅怨流光頻向愁中變惜春不禁芳心亂(合)殷
勤分付與東風莫教凋盡桃花片
　　前腔
榆英落翠鈿舞簷前空堦風送香塵淺春宵半蝶夢
䦨鄕心轉玉人此夜應腸斷啼痕界破梨花面(合前)
　　尾聲
倚樓空把歸舟盻對景敎人思悄然何日重逢續斷
絃
○惜别(有序/巳刻)凌初成
　　余身作秣陵之旅客心作吳門之故人正苦孤
　　踪忽來仙斾兩情俱暢一意爲歡猛傳突起之
　　獍　竟致頓歸之狼狽徒使靑衫濕淚反看綠
　　鬂蒙塵不禁寂寥謾形歌詠
　　梁州新郞(用先天韻)
(梁州序)擔囊京國閒吟空院追憶芳塵悽怨柔腸斷
處從天降下輜軿依舊自腰欺弱柳步蹴金蓮歌罷
桃花扇相逢先一笑態嫣然夜月輕彈念五絃(賀新)
(郞合)方歡㑹諧心願𬒳罡風吹得朝雲變消阻事陡
然見
　　前腔
祅祠烟烈藍橋波濺衣帶從今寛展搴幬佇望殘膏
剰馥依然鎭自把燈前絮語枕畔盟言夢裏空敷演
高山流水調有誰憐閒盡相如綠綺絃(合前)
　　前腔(換頭)
啓朱唇頻誦新編露纎手時鐫秦篆這風流旖旎總
堪畱戀還記得呼名低應偎臉微酡拍按喉輕囀揮
毫空落𥿄似雲烟誰譜新聲被管絃(合前)
　　前腔
拚沈醉有酒如泉恰欠申殘燈空顫剰羅緯繡幕竹
奴爲眷還念他長途炎日旅舍淒風暗損如花面千
般無意緒總堪捐一任蛛纏錦瑟絃(合前)
　　節節高
薰籠懶自然静無烟和衣亂倒孤衾罥涎空嚥枕逓
遷頤支遍顚來倒去渾難便挑燈索候催銀箭(合)未
審相逢是何時不覺腹中車輪轉
　　前腔
終宵思黯然想從前懵騰一會心驚戰聞聲囀恍竝
肩歡相見元來是夢魂闖入蓬萊院虚無縹緲和卿
面(合前)
　　尾聲
從來好事多更變最苦是蚊雷成陣打盤旋又凑箇
不做美的迢迢未曙天
○秋閨寄遠(未刻)陳藎卿
　　梁州新郞(用江陽韻)
(梁州序)金風蕭瑟銀河高朗最惹離人愁況雙星耿
耿相思兩地參商喜今夕橋塡烏鵲駕擁紅雲會合
瑤天上六街晴色也動秋光一夜征人盡望鄕(賀新)
(郞)奴命薄郞心蕩空教寂寞芙蓉帳惟明月照流黃
　　前腔
記得紅亭落照滄江雙槳含淚和君相向驪歌未罷
牽衣且問歸航你道少須三月多則經年聚首章臺
上秋來鳬雁也下方塘猶自音書滯一鄕○關河遠
恩情曠緣愁白髪三千丈明鏡裏見秋霜
　　前腔(換頭)
怕霜繁欲寄衣裳悄没個人兒來往正高梧下葉片
片焜黃空把芙蓉笑靨楊桺纎腰減盡風流様獨眠
人愧也合歡牀怎得他一宿秋風憶故鄕○門静掩
燈微亮夢魂恨殺雙砧響呼侍女夜添香
　　前腔
石頭城樹色蒼茫桃葉渡歌聲嘹喨是繁華六代千
里金湯因此上花迷漁父草怨王孫忘却文君恙天
涯一望也斷人腸你莫指雲山認故鄕○憐别院歡
情暢穿針巧笑危樓上誰念我獨沾裳
　　節節高
從歸薄倖郞記年芳關關匹鳥相依傍到如今巫山
障湘水茫秦樓莽秋風團扇輕抛漾蹉跎歲月歸期
爽莫教長袖倚欄杆白蘋紅蓼添惆悵
　　前腔
江頭橘柚香見飛航倦遊都爲鱸魚上翻怪你襟懷
放翰墨長交遊廣故令踪跡萍浮浪臨卭乆絕瑤琴
響人傅郞在鳳凰山白頭寄恨多勞攘
　　尾聲
計歸來黃花放好向花前共舉觴休隔銀河暗自傷
○題情(巳刻)沈伯英
　　繡帶引(用歌戈韻)
(繡帶兒)驀忽地雙睂頓銷層層疉箇愁窩心苗內種
得恩深春絲裹惹得情多蹉跎(太師引)萍踪兩下難
定妥脚根線恐他失蹉都歷過從前折磨非容易如
今風不揚波
　　懶針線
(懶畵眉)憶昔相逢兩情和浪友狂朋幾調唆慳雲澁
雨屢經過(針線箱)任教他百様相摧挫只忍受痛腸
無那有時節背地頻留意有時節人前佯誚訶他和
我許多科叚都只恐或被人晙
　　醉宜春
(醉太平)知麽閒身未老爲傷離怨别無奈卿何珠流
淚顆塡不滿慾海情河差訛誰言水盡欲飛鵝(宜春)
(令)管成就鴛鴦則箇好待枝成連理那時結果
　　鎖窗繡
(鎖窗寒)送得人特地風魔廢寢忘餐只爲他漏風聲
又恐打破沙鍋雲帆霧槳時或相左願卿卿緊持心
舵(繡衣郞)又何須論分離會合又何須論分離會合
　　大節高
(大勝樂)經年遠隔斷銀河到秋期還證果塡橋靈鵲
應相賀(節節高)風流貨錦繡窩珠璣唾春纎攜處寒
暄過問郞何事音書惰悄語娘行莫相疑傳書怕教
人宣播
　　東甌蓮
(東甌令)千金笑半含酡妾不相疑聊試哥從今不放
君移舵儘占了鶯花座饒他蜂蝶浪瞧科(金蓮子)敢
覻着翠紅鄕兩鶼鶼相守在輕莎
　　尾聲
把離情一筆都勾過這歡會非同小可要見情長須
是磨滅多
○爲董遐周贈薛彦升(有序/未刻)龍子猶
　　苕溪董遐周來遊吳下偶於歌筵愛薛生密與
　　訂晤舟次夜半而生冐雪赴約情可知巳一别
　　三載遐周念之不釋物色良乆忽相遇於武陵
　　突而弁矣丰姿不減余目擊其握手唏噓之狀
　　因爲詞述之
　　繡帶引(用皆來韻)
(繡帶兒)風流性歡山笑海堪憐俏的身材當塲喜殺
兒郞深閨妬殺裙釵緣該(太師引)歌殘舞罷把餘歡
買肯分地坐兒做一塊情偷送密約暗諧愁殺人孤
舟雪夜把更捱
　　懶針線
(懶畵眉)繡被香籠蚤安排似到還非幾浪猜更深雪
重悄寒崖(針線箱)多應他弱體愁尶􁨩辜負了子猷
思戴夢驚回舟動聲微咳合喚名兒做薛夜來相憐
愛把貂裘擁護親手溫腮
　　醉宜春
(醉太平)舒懷渾忘量窄取醇醪痛飮拚醉陽臺春生
繡帳似梅花雪裏香開心哀他衝寒來到恁癡騃(宜)
(春令)這恩德猶如天大縱有分甘割袖此情無賽
　　瑣窗繡
(瑣窗寒)自當時植下根荄指望俲紅飛雙鼠偕忍教
他隨行逐隊玉韞香埋縱使銅山盡銷儂情不改誓
不學那棄魚無頼(繡衣郞)又誰知妬花風忒歹又誰
知杜鵑聲更歹
　　大節高
(大勝樂)從别後信斷音乖等閒閒便隔一二載錦營
花陣飄泊知何在(節節高)蜂蝶寨鶯燕窩鴛鴦派風
雲隨例靑樓態虚脾爭似眞心耐想雪夜孤舟是何
人越教掛却相思債
　　浣潑㡌
(浣溪沙)他便做柳絮飛我怎把浮萍待謾勞人踏破
鐵鞋向歌雲停處探丰采多𬋩瘦損潘容在天一涯
(劉潑㡌)他心中料也渾無奈得再諧恰便似從天賚
　　東甌蓮
(東甌令)吳宮信共越潮來驀地相逢眞怪哉依稀總
丱風神在舊日懽還再百般心話兩人皆(金蓮子)止
不住未開言一雙雙情眼淚盈頦
　　尾聲
佛面前通誠拜新懽舊好儘摩揣那個虧心天降灾
○歡會(未刻)王伯良
　　宜春樂(用歌戈韻)
(宜春令)牛郞遠隔絳河那愁他朝風暮波鵲橋親駕
霓旌羽斾從教過又何妨韓女題紅便認個潘郞擲
果(大勝樂)這相逢非小可權爲妹妹拜做哥哥
　　太師垂繡帶
(太師引)你是麗春園嬌滴滴花一朶肯任東風輕隨
着逝波他若不是前緣註定喜孜孜那肯自結絲羅
看蘭房暗將春色鎖說甚麽蝶眠蜂臥(繡帶兒)謾交
付柔枝嫩柯儘消受一時任教摧挫
　　學士解酲
(三學士)的的朱唇櫻半顆俏身材一捻輕羅撩人帳
底蓮三寸撲鼻窗前髮一窩(解三酲)閒丢抹更聰明
伶俐殢得人多
　　潑㡌落東甌
(劉潑㡌)篋中錦字堆成垜百千行無奈情何新詩幾
首沾香唾(東甌令)堪誇彩筆屬靑蛾士女隊有他麽
　　尾聲
譜麗詞從酬和燈前宛轉費吟哦誰識新翻子夜歌
○閨怨(巳刻)古　調
　　羅江怨(用庚青韻/卽羅帶風又名楚江情)
(香羅帶)一更夜氣清瑤堦露零殘燈隱隱昏復明强
將針指度閒情也思量薄倖全無志誠今宵那搭花
徑行(一江風)撇得人冷冷清清門掩孤幃靜紅鴛被
似氷紅鴛被似氷靑鸞夢未成又感起相思病
　　前腔(用江陽韻)
二更露正涼金爐燼香簷前鐵馬聲韻掦悶推鴛枕
喚梅香也把銀缸點上羅衾欵張知他在誰家繫馬
嘶綠楊○多管是路柳墻花引得他心飄蕩月兒過
粉墻月兒過粉墻風兒透𥿄窗怎受得淒涼況
　　前腔(用齊微韻)
三更玉漏遲殘燈影移堦前促織相伴啼蚤知他不
是個致誠的也姻緣匹配如何便依到如今只落得
空怨悲○他將那訴過盟言只做個牙疼誓芭蕉細
雨催芭蕉細雨催梧桐淸露垂都做了相思淚
　　前腔(用先天韻)
四更睡思纒騰騰困眠分明夢裏來近前我罵他薄
情相負是何緣也他臉兒又厚口兒又甜牀児前跪
膝稱可憐○怎下得將他惡語相埋怨一輪明月圓
一輪明月圓千金良夜天欲共効于飛願
　　前腔(用江陽韻)
五更覺夜長教奴怎當終宵錦被閒半牀方纔得睡
又驚慌也梅香來報那人在堂春風欵欵入洞房○
怪他來揭起羅幃强把他攔擋傷心淚兩行傷心淚
兩行薄情𥿄半張他認宿在平康巷
　　按南宫譜云舊譜謂末後三句是怨别離但怨
　　别離本調無可考而此三句與一江風後叚分
　　毫不差只以一江風唱之爲是○曲中思量薄
　　倖二句梁少白以爲似皁羅袍非也此二句卽
　　琵琶記香羅帶內擔閣你度靑春二句但毎句
　　多一字耳
○閨怨(白雪齋藏稿未刻)失　名
　　羅江怨(用東鍾韻/又一體)
(香羅帶)懨懨病漸濃誰來和哄春思夏感秋又冬把
滿懷心事訴天公也(一江風)天不憐人一任你遭磨
弄恩多也是空情多也是空都做了南柯夢
　　前腔
伊西我在東何時再逢花箋漫寫封又封叮嚀囑付
與鱗鴻也○誰料浮沉不把我音書送思量也是空
埋冤也是空都做了巫山夢
　　前腔
恩情逐晚風心意懶慵伊家做作無始終盟山誓海
耳邊風也○不記當初多少恩情重虧心也是空癡
心也是空都做了蝴蝶夢
　　前腔
惺惺似懵懂落伊彀中無言暗把珠涙傾口心誰想
不相同也○一片眞情若個能知重得便宜也是空
落便宜也是空都做了邯鄲夢
○閨情(巳刻)楊夫人
　　羅江怨(用車遮韻/又一體)
(香羅帶)空亭月影斜東方旣白金鷄驚散枕邊蝶長
亭十里唱陽關也(一江風)相思相見相見何年月涙
流襟上血愁穿心上結鴛鴦被冷雕鞍熱
　　前腔
黃昏畵角歇南樓雁疾遲遲更漏初長夜愁聽積雪
溜松稠也○𥿄窗不定不定風如射墻頭月又斜牀
頭燈又滅紅爐火冷心頭熱
　　前腔
關山望轉賖征途倦歷愁人莫與愁人説遥瞻天闕
望雙環也○丹靑難把難把衷腸寫炎方風景别京
華音信絕世情休問涼和熱
　　前腔
靑山隱隱遮行人去急羊腸鳥道馬蹄怯鱗鴻不至
空相憶也○惱人正是正是寒冬節長空孤鳥滅平
蕪遠樹接倚樓人冷闌干熱
○代金陵馬瑶姬寄渤海君(巳刻)梁少白
　　九疑山(用眞文韻)
(香羅帶)江東日暮雲寒鴉遠村關河千里勞夢魂三
年不見倍傷神也(犯胡兵)黛眉都瘦損往來空寄信
總然要打聽近行蹤無人可問(懶畵眉)鳳城車騎日
紛紜只得勉强支持病裏身奈蕭郞不是箇中人(醉)
(扶歸)最憐有線無針引因此上杜陵來往没寒溫到
不如崔生日夜常親近(梧桐樹)香囊刺繡新畫扇描
蘭俊自着春衫束得腰身緊寄時萬縷縈方寸(瑣窗)
(寒)一星星意眞情懇偶聞君和水館締深盟這忘機
鷗鷺休親(大迓鼓)相逢期孟春上元佳節燈火黃昏
尺書何事無慿凖(解三酲)今回首又過春分長江且
是東風順况一騎丹陽便到白門還思忖(劉潑㡌)紅
顔定是多薄命莫負恩看舊日緣和分
　　尾聲
秋來又見歸鴻陣倚樓南望正斜曛拚却和淚緘書
再寄君
○惜别(巳刻)元　辭
　　十様錦(用江陽韻)
(繡帶兒)幽窗下沉吟半晌追思俏的嬌娘娉婷態不
弱似鶯鶯妖嬈處可比雙雙非奬(宜春令)最堪誇他
性格兒温柔難描畵他身材停當說不盡風流可喜
萬般模様(降黃龍)相當月下星前吐膽傾心把誓盟
深講行携坐兩願盡老今生同俲鸞凰(醉太平)誰想
驀然平地浪波揚信知道禍從天降霧迷雲障被冤
魔苦苦打散鴛鴦(浣溪沙)情慘悽心悒快閣不住淚
珠汪汪勞神役思意倉皇忘飡廢寢徒懸望要見無
繇百計忙除非是夢兒裏求到伊行(啄木兒)憐香惜
玉相偎傍尤雲殢雨多歡暢那禁敗葉𫾣窗驚分天
一方(鮑老催)此情怎忘羅衣尚存蘭麝香銀牋枉寫
離恨章人何在謾嘆息空惆悵惱得潘郞兩鬢似霜
(下小樓)咱這裏因他狂蕩他因咱痛感傷幾畨拚却
不思量欲待將他丢放怎做得鐵打心腸(雙聲子)江
淹恨韓生忿怎比得咱悲愴(鶯啼序)千般事纔離了
心上又蚤來攢蹙睂傍天憐愁狀便教他相見何妨
　　尾聲
情人蚤得同鴛帳免使我心勞意攘爇一炷盟香答
上蒼
○懷舊(巳刻/白雪齋改本)張靈墟
　　十様錦(用眞文韻)
(繡帶兒)燈兒下低頭自忖消磨了幾箇黃昏夢回時
殘月孤蓬花落後細雨重門堪憫(宜春令)是前生犯
却勾陳怪今生又逢羊刅愁悶怎討得一宵恩愛膁
了半生緣分(降黃龍)難論無底深恩月下花前目成
心允幽期宻訊受盡了從前多少寒温(醉太平)慇懃
錯將紅荳種愁根惡根苗苦縈方寸思量不盡這千
般旖旎半天丰韻(浣溪沙)性兒醇情兒順最相應暗
裏温存可憐冤債是前因河陽天遠難投逩算何日
方酬㫁續恩絮叨叨說與他們(啄木兒)相逢非是言
無准匆匆自恨情難盡又早雨打梨花欲㫁魂(鮑老)
(催)花香酒尊人生飛駛逐電奔韶光九十没半分人
不見謾嘆息空勞頓夢遶巫山一片雲(下小樓)只落
得那夢中秦晉總牽愁秋與春桃源有路歎埋輪羡
殺蜂忙蝶趂到省得痩減精神(雙聲子)水中魚沙中
雁怎討得愁中信(鶯啼序)心中事描寫在𥿄上又相
將化作啼痕其間怎忍自甘心寂寞病臥愁呻
　　尾聲
緣慳咫尺如天峻相思一曲不堪聞只恐啼徹哀猿
也斷魂
○閨情(巳刻)梅禹金
　　十様錦(用齊微韻)
(繡帶兒)秦樓上月明如水難禁處鳳管頻吹恨悲秋
宋玉偏多到今朝共我同悲追悔(宜春令)恨來時錦
帕燒除愁絕處玉簮𫾣碎徘徊不覺啼花怨柳似痴
如醉(降黃龍)羅幃燈火追隨帶影成三怎如他對魂
消心苦似寸燭風前到底成灰(醉太平)蛾眉羞將胭
粉畵葳𬎼怕綵雲收琉璃還脆似蜂攢花蕊怎消得
千般狼藉萬般憔悴(浣溪沙)髻雲鬆釵金墜盻蕭蕭
徑路無媒江南空有蚤春梅隴頭驛使應難會咫尺
如同萬里違多因是有馬虺􁧚(啄木兒)空教蹙損春
山翠繡幃錦帳情難遂恐容易香消土一坯(鮑老催)
凄凉訴誰幽窗夜深啼子規鴛鴦枕倒牀亂搥鴻難
覔雁不來書多僞心旌擺斷又搖神斾(上小樓)醒時
易愁愁時難寐眞箇柔腸九曲廻相思路遠又崔巍
莫說寄書的難到便那人兒有夢難歸(雙聲子)恨裏
茶愁邊酒都化做心中淚(鶯啼序)心中淚啼殘帕上
一行行又蚤成堆
　　尾聲
飄殘雲雨收環珮蝶祟蜂魔似鬼寂寞求凰一二徽
○惜别(巳刻)高深甫
　　十様錦(用家麻韻)
(繡帶兒)河橋路征㠶初掛瀟瀟水冷蒹葭生怕尋夢
裏陽關蚤輕分眼前巫峽冤家(宜春令)明知是長短
隨緣畢竟的縈牽難罷這心頭怪風塵離别夢魂驚
諕(降黃龍)因他秋水烟霞掌上輕盈淩波瀟灑娉婷
如畵勾引得漁郞路失桃花(醉太平)嗟呀蒼茫風露
去無涯水中央櫓聲吚啞怎生禁架這雙眸望斷一
天愁壓(浣溪沙)鴛枕邊燈篝下兩綢繆意不爭差等
閒蜂蝶浪排衙新詞醉寫氷絲帕風月心傾綠髩娃
儘郵亭唱入琵琶(啄木兒)懽娛一刻千金價金錢卜
動游魂卦難道是水上萍踪鏡裏花(鮑老催)而今淚
洒那堪人去愁轉加深林古樹棲暮鴉山與水魚共
雁伊和咱端的是水遠山長魚雁遐(下小樓)惹得些
没頭牽掛假疑眞怎捉拿三更夢不到天涯教我鸞
孤鳳寡一擔兒總自撑逹(雙聲子)漏聲悽寒宵害先
巳把供招押(鶯啼序)從前事幾多恩愛倒翻成無限
波查還相訝何日月重圓枯木重華
　　尾聲
姻緣須記臨岐話莫把我别後相思當假又只怕回
首恩情似搦沙
　　按十様錦十二紅俱譜中所不載但兩調向爲
　　人所習見且步驟亦自調胋故爲破格之收以
　　僃一體問其所本則不可得而知也附識
　　南呂名作如林閱之如入萬花谷中令人目迷
　　五色然而姚黃魏紫疎影暗香自足玄賞是選
　　不能盡收而惟以近乎感嘆傷惋之㫖者錄爲
　　上乗其餘剰香殘蕋當留别墅以待陽春(嶺樵)
白雪齋選訂樂府吳騷合編卷之二(終)
白雪齋選訂樂府吳騷合編卷之三
　　　　　　　　　　　　　騷隱居士　選輯
　　　　　　　　　　　　　半嶺道人　刪訂
黃鐘
○四時閨怨(巳刻)王渼陂
　　絳都春序(用車遮韻)
情濃乍别爲多才寸心千里縈結吐膽傾心把海誓
山盟曾共設風流空惹下相思業又擔上風花雪月
滿懷心事這離思教我對誰分說
　　岀隊子
花開花謝又蚤春光輕漏泄紅深綠嫩一似錦屏列
觸處繁華都綻徹嬌滴滴海棠花無心去折
　　閙樊樓
陽關數曲宫商别鳳簫聲斷楚臺程涉霧鎖黃金闕
夢遶秦樓月側楞箏絃斷撲鼕的瓶墜簪折咭丁當
把菱花碎跌
　　滴滴金
尋芳緩步聞鶗鳺柳外黃鸝聲弄舌花飛碎玉呈郊
野料東君歸去也傷情慘切悶無言倦將簾半揭此
情哽咽滚滚楊花似雪
　　畵睂序
淸和傍隹節㽔館涼生枕簟設奈無情來往戀香蛺
蝶逐和風點水蜻蜓池沼內輕浮新葉可惜虗度納
涼夜鮫鮹上淚痕啼血
　　浣溪沙犯(譜中無此一體不知所本)
(浣溪沙)新蟬噪聲哽咽浸氷盤藕絲堆雪羅帕上題
詩將心事寫仗南薰傳信也(啄木兒)不思量舊日氷
肌貼不念我枕簟同懽悅(玉漏遲)不記得同心雙結
竟不想爲薄情種瘦怯
　　三叚繡(按譜中無此一體不知所本)
(三叚子)井梧墜葉到重陽情興别金英萬疉遶東籬
丰味絕(繡衣郞)天香散麝傷秋宋玉悲何切盻征鴻
在天外行列煩寄却魚書雁帖
　　滴溜子(又名雙聲疊韻又名鬪雙鷄)
紗窗外紗窗外桂魄皎潔銀臺上銀臺上燒燈半滅
實鼎餘香猶爇西風翠被寒蛩韻切暗數盡譙樓上
更籌未徹
　　下小樓
嘆嗟花殘月缺挨連宵風雨節姻緣分定受磨折幾
度思量欲見爭奈路遠途賖
　　永團圓犯(中呂)
(永團圓)寒侵繡幄嚴威冽舞鵞毛飄粉蝶逋仙探梅
閒游冶暗香來難尋折烹茶謾啜相思擔兒何時歇
漸減桃腮頰懨懨瘦怯愁和悶幾時撇(閙樊樓)寛褪
羅裙摺粉黛飄香屑(望吾鄕)雲鬟亂金鳳拆展轉形
憔劣(永團圓)只恐髩堆雪(此調犯體譜中向無明註/三籟分列近是今照刻)
　　尾聲
窗前暗把音書扯罵薄倖弄巧成拙再不把閒情來
去惹
〇題情(巳刻)高深甫
　　綘都春序(用車遮韻)
春愁萬結怪終朝睂頭心上堆疊點簡相思共衰柳
黄花憔悴也傷秋淚洒楓林血更難脫懨纏歲月别
離天遠恨湘烟縹渺楚雲空濶
　　出隊子
相逢相别屈指光陰如電掣花星喜宿偏照那時節
幾句新詩將心事寫平白地慇懃雙魚佩結
　　閙樊樓
三星在戸梨花夜繍窗燈暗獸爐香滅犬吠朱門歇
人約黃昏絕響叮鼕更漏風淅瀝月冷霜洌悄摩娑
傍廻廊下躱凹
　　滴滴金
猛然一見魂飛越怪寒侵羅袂身似鐵戰兢兢忙把
羅幃揭膽兒寒心兒怯恩深意切喜香温翠軟方寕
貼誓盟共說剰得如今那些
　　畵睂序
魂夢遶蝴蝶窗外花陰影搖拽見寒燈一點𥿄窗風
射眼中人無影無形心上事難抛難撒爲他常是病
兒惹眞個弄巧成拙
　　沙上啄木兒(譜中亦無此體)
(浣溪沙)情牽掛事磨折絞柔腸幾回寸裂推不去懨
煎將愁怨賖驟心車還覆轍(啄木兒)看窗前不見山
回折枕邊淚似江濤㵼咫尺江山將魚雁截
　　三叚繡(註前)
(三叚子)當初見月待黃昏情意熱如今見月怕黄昏
形影孑(繡衣郞)因他去也一般風景還分别兩邊愁
各自空掙拽甚日得有圓無缺
　　滴溜子
迢迢夢迢迢夢心帆幾摺悠悠恨悠悠恨愛河巳決
天上香車七葉一年一度秋星橋接偏我和他今生
斷絕
　　下小樓
空接魚書雁帖反教人添哽咽看時只把鞋跟跌料
想無繇見者又何勞撥草尋蛇
　　永團圓犯(中吕註前)
(永團圓)相逢不乆忙抛撇嘆佳期成永訣祅神火戮
鴛鴦牒泣春風枝上鴃簫聲巳徹彩雲散處琉璃刼
往事空饒舌巫陽夢涉臉消紅鬢飛雪(閙樊樓)病似
相如怯願結韓平穴(望吾鄕)嘆三生總虗說都是前
生孽(永團圓)羸得淚枯竭
　　尾聲
待丢開難割捨只落得情牽意惹心癢空揉似隔靴
　　此詞首闋向刻瑞烟濃而後復訛甚今悉查明
　　改刻較之舊本可謂各得其所矣頗爲稱快
○麗情(巳刻)虞竹西
　　畵睂序(用蕭豪韻)
花下見妖嬈彷彿仙姝離蓬島看睂橫翠黛臉暈紅
桃步香塵羅襪輕盈歌麗曲鶯聲嬌巧見人未語先
含笑朱唇綻破櫻桃
　　黃鶯兒(商調)
楊柳鬭纎腰露春蔥十指嬌琵琶撥盡相思調能詩
似薛濤賽江東小喬雙生何必尋蘇小鳳鸞交偎紅
倚翠無福也難消
　　集賢賔(同上)
也曽焚香告天把蘭麝燒也曾把詩寫鮫綃也曾向
芍藥欄前閒鬪草也曾在月下吹簫他有文君雅操
正遇着相如才調同傾倒相隨趂月夕花朝
　　琥珀猫兒墜(同上)
千金一刻難買是春宵白髮相催人易老貴人頭上
不曾饒今朝不如典却鸘裘解下金貂
　　尾聲
一團嬌紅迎俏鎭日裏追歡買笑只恐人老花殘空
懊惱
○題情(巳刻)祝枝山
　　畵睂序(用江陽韻)
一見杜韋娘惱亂蘇州刺史腸似奇花解語軟玉生
香彩雲輕舞袖翩韆金縷細歌喉淸亮料應夙世曾
爲伴今生裏再得成雙
　　黃鶯兒(商調)
偏愛素羅裳煞娉婷忒恁狂丹靑怎畵得嬌模様行
思坐想恩情怎當俏冤家牽掛在心兒上細思量一
時不見如隔九秋霜
　　集賢賔(同上)
一味至誠非勉强他有鐵石心腸月下星前言不爽
我何曾着意關防憑君移放自不許蜂喧蝶嚷秋江
上芙蓉花到老含芳
　　琥珀猫兒墜(同上)
合歡未久無柰往他方渭北江東道路長暮雲春樹
兩茫茫悽惶一種相思分做兩處悲傷
　　尾聲
歸來依舊同歡賞月下花前再舉觴只怕歲月無情
兩髩霜
○秋日登濲水驛樓感舊(有序/巳刻)梁少白
　　余幼有遊僻毎一興思則奮然高舉癸丑之歲
　　南遊永嘉道經蘭谿徘徊江岸淩麗譙之孤聳
　　見塞羽之長征川原迢逓舊會難同雲樹周遭
　　故園不見情來引泣事往會悲因動仲宣之懷
　　敢擬登樓之作
　　畵睂序(用齊微韻)
金風動南國撫景悲秋感疇昔笑年華荏苒似梭輕
擲光陰記昨日明朝懽會想去年今夕(合)倚樓無限
關心事都付數聲長笛
　　前腔
銀瓶曉空汲金井沉沉斷千尺盻秦臺縹緲暮雲遮
隔追前恨别雁新聲傳往信離鸞殘翼(合前)
　　前腔
花陰訪踪跡苔徑留痕未收拾想珮環何處畵圖空
憶宮腰細帶眼驚鬆香袖冷淚花愁積(合前)
　前腔
華堂屢經歷咫尺簾櫳限南北翠雲緘封就欲投無
隙羡當時一霎能逢恨今日萬方難覔(合前)
　　滴溜子(又一體餘註前)
又不是從前兩人未識更非關别後兩情不一爲甚
不知個虛實教人倩着誰問端的未必他心頓忘往
日
　　鮑老催
追思艶質紅榴繡帶餘麝液烏絲小牋留翰墨恨彩
鳳單錦鴛孤文鸞隻伯勞東去無儔匹海㷼西飛絶
伴侶塞鴻北渡沉消息
　　滴滴金
花開錦樹芳香襲零落辭枝悔何及東風橫烈春無
主將竝蒂分連枝劈今生未必雖然一年花事畢難
道明春蜂釀房無蜜
　　鮑老催
江南倦客圖書積來空四壁扁舟遊處經數驛奈一
字無兩年别五侯宅孤雲天際征鴻急斜陽江上烟
波疾怎對却西風立
　　雙聲子
昏鴉集昏鴉集白露下丹楓濕寒蟲喞寒蟲喞淸霜
冷黃花泣書未得書未得歲巳逼歲巳逼似落花飛
絮暮秋寒食
　　尾聲
花間有日門兒闢月暗房櫳歸處黑把受過淒涼相
對悉
○客懷(白雪齋刪改照原刻異)文三橋
　　畵睂序(用先天韻)
白露破靑煙曙色波光宛如練見蕭條景物易把愁
牽家鄕裏空自畱連山水興總難消遣滿懷無限淒
涼處芙蓉冷落誰憐
　　黃鶯兒(商調)
茅舍兩三間傍危橋淺水邊蓬窗獨倚空長嘆寒江
接天寒山影懸征人怕覩孤飛雁悄無言驪歌在耳
不覺又經年
　　集賢賔(同上)
層巒萬疉如翠纒飛泉瀉石涓涓蕭寺疎鐘人漸遠
頃刻間行過前川遙聞籬犬幾度把靑帘頻盻灣再
轉凝望處白雲千片
　　琥珀猫兒墜(同上)
碧灘風冷紅樹咽啼鵑似寫長途離恨篇巫山夢斷
雨雲閒無緣甚日得重回舊家庭院
　　尾聲
異鄕風景都嘗遍回首教人思慘然怎能彀歸夢剛
剛到枕前
○秋思(譜張宗瑞疎簾淡月詞)沈伯英
　　降黃龍(用齊微韻)
雨細堦墀滴向梧桐被風驚碎潤逼衣篝線裊金罏
殢人沈水天涯優游歲月一分秋一分憔悴紫簫吹
魚牋恨斷夜寒鴻起
　　前腔(換頭)
淒淒客裏思歸草閣圍靑竹溪空翠西風落葉吹老
人間幾畨塵世棲遲江湖諳盡聽商歌魂消千里醉
休提疎簾淡月照人無寐(止二闋無煞)
○題情(巳刻)杜圻山
　　啄木兒(用尤侯韻)
從别後淚暗流心上人兒怎捨丢想前生宿世曾修
幸今生得會鸞儔指望如魚似水恩情厚天長地乆
相厮守豈料分薄緣慳不到頭
　　前腔
悶中悶愁上愁自古情濃終不乆病懨懨着甚來繇
痩怯怯愁鎖睂頭記當初共設神前呪如今一旦成
虗謬只聽得燕送春歸語畵樓
　　三叚子
靜中自躊張郞眉爲伊常皺悶中自求沈郞腰因他
消瘦相思病要妥無能勾陽臺夢重會無繇就回首
巫山雲雨收
　　滴澑子
恩情美恩情美畨爲怨尤風雲態風雲態變成禍讐
有日姻緣重偶相思一筆勾仍諧鳳友再訂前盟願
天長地久
　　尾聲
相逢再把衷腸剖往日相思付水流怎能勾永效鶼
鶼同白首
○詠幽閨女郞(巳刻)梁少白
　　啄木兒(用家麻韻)
誰家女兩髻丫滿臉嬌羞將破瓜聽淸聲如柳外雛
鸎覻香鬟似日暮寒鴉選良姻不便輕婚嫁守淸規
常自甘孤寡好似一朶蔵風葉底花
　　賣花聲(羽調/此曲卽浪淘沙與越調者不同)
獨閉房櫳有誰歡狎伴侶相邀暫同戲要繡鞋剛三
寸些兒太細腰身捻就無一把避東風簾多下
　　歸仙洞(羽調)
步花徑欄檻狹防人覻常驚諕荆棘抓裙靫倒閃在
荼􁋍架勾引得嫩枝吚啞討歸路尋空罅仗舊家巢
燕引入窗紗
闌干外花正開見景無心對鏡臺下蒼苔柳態輕盈
趂綠陰蓮步徘徊探身折朶花兒戴薔薇􁗒得烏雲
解笑倩才郞挿鳳釵
　　三叚子
流鶯弄乖踏紅英落來滿堦狂蜂浪猜撲香風飛來
滿懷春光九十應難再深深笑把東皇拜切莫使風
雨無情打陣排
　　前腔
幽閒小齋喜佳人飛來楚臺妖嬈俊才怕羞花半遮
粉腮眼前現有觀音在人生何必超三界端的是一
刻能消萬刼灾
　　歸朝歡
花陰下花陰下香肩竝挨頓忘了有拘束腰間的令
宰今生裏今生裏良緣蚤諧勝跳出無境岸沉身的
宦海黃昏皓月凭闌待滿身香露霑淸彩只要的斗
轉星移睡去來(不用尾聲)
○寄金姬(未刻)王伯良
　　啄木兒(用江陽韻)
相思債不耐償又爲娘行成技癢記年時挈伴尋春
猛然間馬到驚香綠楊轉西深深巷紅樓數間靑天
上此是行雲小洞房
　　前腔
天生俏新様粧絲作情緣花作想又誰知片語相投
一時間綰住柔腸鎖窗夜長芙蓉帳金塘水深鴛鴦
舫春去秋來幾作狂
　　三叚子
笑他擾攘是誰教蜂喧蝶忙替他忖量這些時風邊
雨傍有情自來多磨障好花怎保春無恙埋没風流
眞個是枉
　　歸朝歡
紅衫上紅衫上淚痕幾行磣可可心香入想羅巾內
羅巾内繡鞋一雙曲彎彎當蓮花在掌問雪衣何日
金籠放武陵溪偏是多風浪一字燈前一斷腸(無尾)
○閨情(白雪齋藏本與坊刻稍異)劉東生
　　畵睂上海棠(用庚青韻)
鸚鵡報春晴汗濕酥胸夢初酲把簾鈎輕捲散步閒
行畱不住幾樹花香踏不折一枝梅影(月上海棠)形
孤另可惜辜負新春懶裁雙勝
　　錦堂月(雙調)
(晝錦堂)心驚荳􁮻微生丁香暗結教人覩物傷情懊
恨東君把三分春色飄零(月上海棠)二分付流水浮
萍一分襯馬蹄芳徑傷春病因此上閒却花鈿慵整
　　集賢聽黃鶯(商調)
(集賢賔)殷勤把酒多至誠勸東君須要長情明歲重
來期巳訂到不如就此畱停同歡同慶免秋到碧梧
金井(黃鶯兒)再叮嚀留春不住相送過洛陽城
　　黃鶯帶一封(同上)
(黃鶯兒)回首悶無憑托香腮涙暗傾見雕梁新㷼常
相竝這㷼兒幾聲那㷼兒數聲他把春愁說盡難回
應(一封書)冷清清倚圍屏交頸鴛鴦繡不成
　　一封羅(仙吕)
(一封書)紅光溜小亭蘸胭脂春草青欲待尋芳穿曲
徑又恐踏碎殘紅不敢行(皁羅袍)惜春良計誰來助
情惜花怨苦誰來辨明悄無言立盡鞦韆影
　　皁羅歌(同上)
(皁羅袍)墻外趷的趷蹬是誰家公子策馬閒行金九
花下打流鶯偷香手叚原端正(排歌)君無意妾有情
隔墻空自眼睜睜看不見恨轉増夕陽揮泪杜鵑聲
　　甘州解酲(同上)
(八聲甘州)東方月又明辦盟香金鼎下拜䖍誠姮娥
缺處幾時得許我圓成(解三酲)淸光照人孤另影羞
覩牛郞織女星驀然聽是誰家庭院銀甲彈箏
　　解酲姐姐(同上)
(解三酲)夜深露春衫濕冷悄把寒窗半扄丫鬟報東
君昨夜成婚娉西女今朝巳結盟傷心跌碎菱花鏡
振滅瑤臺一盞燈(好姐姐)孤幃冷翻來覆去眠不穩
泪濕羅衫一片氷
　　姐姐挿海棠(仙吕入雙調/犯體較譜稍異)
(好姐姐)厭聽長更短更捱盡了銅壺寂靜心慵意懶
方纔好夢成(月上海棠)又𬒳鷄喚醒遊不到巫山許
多佳景
　　醉僥僥(雙調)
(醉公子)鬼病到晚來比前越盛他人行千金一刻價
値非輕思省(僥僥令)畢竟紅顏自來多薄命恨當初
月下相逢眼底情
　　尾聲
梨花貌與桃花竝潔白嫌紅兩鬪爭可惜春光去怎
生
○閨情(照停雲館樂府舊本刻)唐伯虎
　　畵睂着皁袍(用尤侯韻)
(畵睂序)扶病倚南樓一幅鮫綃自褁頭怕風吹鬢冷
且扄北牗嘆韶光有限難畱恨冤債等閒禁受(皁羅)
(袍)嬌鶯乳㷼尋儔覔友狂蜂浪蝶度花穿柳怪他偏
把芳心逗
　　羅袍帶一封
(皁羅袍)怪把芳心迤逗頓教人想起舊日根繇秋波
含淚暗珠流春山翠鎖睂雙皺(一封書)思悠悠冷颼
颼一陣黄梅雨漸稠
　　一封付黃鶯
(一封書)黃梅雨漸稠况味君家知道否捱不去那愁
眼前無心上有點點疎螢穿竹徑冉冉紅英逐浪漚
(黃鶯兒)控金鈎紗厨放下欹枕數更籌
　　黃鶯呌集賢
(黃鶯兒)欹枕數更籌􁗠孤燈相厮守情人要見不能
勾萍踪遠遊魚書未收鴛鴦夢散驚蓮漏(集賢賔)心
病乆一向藥湯苦口
　　集賢伴醉公
(集賢賔)藥湯味苦難下口那人巳在揚州誰料今畨
奴出醜拈班管錦字親修姻緣未偶罵狠毒忒無前
後(醉公子)休忘舊但願得蚤蚤歸來莫教僝僽
　　醉看猫兒墜
(醉公子)僝僽這離情何曾慣受負沉李浮瓜共誰酌
酒知否撒得人冷冷淸淸獨坐羞看葵與橊(猫兒墜)
心憂甚日似相逢織女牽牛
　　猫兒趕畵睂
(猫兒墜)牽牛織女佳會在初秋有分終須成配偶雙
環何日大刀頭休休(畵睂序)蚤滿地黃花瘦看看又
過重九
　　尾聲
重九過黃花瘦他那里醉偎紅袖教我扶病登高獨
倚樓
　　此詞犯體名目皆譜中所不載苐其中前后綰
　　合實有苦心不忍令作者精神付之沉没故爾
　　錄刻或亦可備新増一體其稿悉本之停雲館
　　樂府舊刻較坊本稍異讀者辨之(嶺樵)
越調
○題情(巳刻)王元和
　　小桃紅(用蕭豪韻)
暗思昔日配春嬌不知是那一點花星照也向懽娛
中沉埋一叚舊根苗自從見了那多嬌和咱有鷰鸎
期鳳鸞交鴛鴦侶直勾引得蜂蝶閙也恨不得折損
柔條誰承望五陵人先能勾小蠻腰
　　下山虎
芙蓉錦帳喜度春宵說不盡趷踭踭處他有萬般小
卭怎割捨得葉損枝殘蕋開瓣凋蚤一樹鈆華春事
了是咱思算少又𬒳傍人一謎攪猛可地祅神廟頓
然火燒取次藍橋又被水渰倒
　　山麻楷(又名麻郞兒楷俗以客誤也)
記痛别低低道休得要爲我愁煩因我煎熬多嬌又
兀自怕瘦損了潘安容貌越教人悶塡滄海恨侵雲
漢愁鎖霞霄
　　五韻美
爲恩情傷懷抱追遊玩賞緣分少蚤朱顔不覺鏡中
老書齋靜悄不敢展文公家教但只是排香案浣兎
毫纔落𥿄寫出風情翰林舊稿
　　蠻牌令
織錦字寄英豪焚金鼎禱靑霄端詳雲翰墨越教人
悶難熬全不記雲期雨約只說是玉減香消他説道
風流汗濕主腰趷登的在他心上拴牢
　　五般宜
他那裏紅粧殘頓憐楚腰咱這裏春衫袖濕漸成沈
腰他那裹血淚滴揾鮫綃咱這裏行裏坐裹五魂縹
緲他那裏擔煩受惱咱這裏離多會少莫不是普天
下相思咱和伊都占了
　　江頭送别
懨煎病懨煎病甚藥醫療相思害相思害甚時斷勦
不敢與人分明道只落得夢斷魂勞
　　江神子
莫不是咱無福分消莫不是我命蹇難招莫不是老
天斷續鸞交天還知道恁寂寥敢只是和天瘦了
　　尾聲
眠思夢想如花貌這情況有誰知道只有一盞孤燈
昏昏的伴到曉
○代寄南都褚蒨姬(巳刻)梁少白
　　小桃紅(用先天韻)
江東逐客冀北歸鞭嘆來往一似梁間㷼也寥落關
河底飄泊是何年東風裏哭啼鵑空奔走會芳亭麗
春園秋香館直踏遍朝雲殿也笑殺漁郞緣分淺謾
回首各風烟知何處武陵源
　　下山虎
金陵佳麗粉黛三千誰喚做司花吏可便萬中堪選
怎知有燕乳鶯雛花濃柳鮮似蝶翅翩翩風外輭沼
上湘簾捲一朶紅粧出水蓮聞說道名爲蒨纎柔可
憐未許并刀却把小紅剪
　　山麻稭(註前)
試叩却深深院誰知道會你良姻就我芳緣嬋娟天
生下一種的芙蓉嬌面霎時間意猿心馬玉憐香惜
思惹情牽
　　五韻美
向紅樓行遊遍淸歌妙舞多歡宴似娘行眞覺衆中
鮮香閨靜掩羞簡點銀蟬金鈿但只是描蘭草展翠
箋傷千古寫出南朝都是故宮廢苑
　　蠻牌令
初掩映夜燈前衷腸事苦難言蘇卿情性徹都付與
四條絃一心念雙生輭欵那裏管上水茶船今日裏
臨卭路豈偶然趷踭踭更將琴韻偷傳
　　五般宜
他肯戀章臺中靑驄錦韀他豈想侯門貴戚翠屏綺
筵他是個新謫的洞中仙咱這個谷口渡口採芝劉
阮他那裏情何婉孌咱這裏行當黽勉雖則是擔閣
了盟言料佳期應不遠
　　江頭送别
傷春痩傷春痩别來誰眷悲秋淚悲秋淚會須自遣
不乆錦堂還重見休只管日夕熬煎
　　憶多嬌
他志堅咱意專盈盈牛女一水間難道月圓人未圓
暗告蒼天暗告蒼天有日星廻斗轉
　　尾聲
年蕐輾轉銅壺箭但促急音書無便相憶看雲白晝
眠
○夜思(墨憨齋改本較原稿異)唐伯虎
　　亭前柳(用車遮韻)
瓶墜寶簮折人遠信音賖又蚤黃昏到欹枕暗傷嗟
(合)𬒳兒怎地温得熱冷似生鐵淚滴點漸成血
　　前腔
嚏噴没休歇耳朶兒鎭常熱聽得譙皷動今夜又回
絕(合前)
　　皁羅袍(仙吕)
負却花臺月榭奈玉簫聲斷遠樹雲遮賞春羞向七
香車因循過了淸明也離愁百種放不下些珍羞百
味嚥不下些(合)心兒待捨教我如何捨
　　前腔
最苦如年長夜聽瀟瀟窗外細雨不絕自從陽關與
郞别衾衣獨自燻蘭麝相交情重好的記些相思魂
斷夢兒做些(合前)
　　下山虎
香羅難挽錦帶雙結一任他雲鬟亂好花惓折那更
繡線慵拈水沉懶爇無限淒涼捱未撤從去後半年
别整思量幾個月(合)女伴中難說向把金錢暗跌猶
怕他人輕漏洩
　　前腔
待他歸後看他怎說害得伶仃痩你忒狠切直教他
跪到更深柳稍上月管取雙膝上都見血下得恁抛
撇轉思量添哽咽(合前)
　　尾聲
鸞鈴聲響依然歇暢好是冤家歸也把受過淒涼從
頭慢慢說
　　太霞新奏評云此套詞甚本色而腔多不叶三
　　籟頗嚴於律調乃推爲上乗吾不解也得墨憨
　　改本爲之一快
○秋夜有懷(巳刻)楊夫人
　　綿搭絮(用尤侯韻/本調近詞)
長空如洗薄暮雨初收誰駕氷輪碾破琉璃萬頃秋
怕登樓牽惹離憂總使淸光照我未審可照他州想
是獨宿嫦娥也與人間無二愁
　　前腔
花容消痩黙黙自含羞猛憶當年枉把明珠暗裏投
甚來繇去覔封侯未審靑驄何處浪蕩他州爭奈分
短緣慳兩地相思一様愁
　　前腔
人間天上今夕是何秋看織女牛郞巳度銀河配鳳
儔恨無休雨淚交流不是姻緣反目恩變爲讐自歎
命薄紅顔翻做了招魂宋玉愁
　　前腔
寒衣未授大火又西流只見北雁南來衰草茫茫無
盡頭望歸舟人倚西樓一似黃花消痩鬼病難瘳又
聽吹笛誰家落日山陽都是愁
○春日閨思(巳刻)范夫人
　　綿搭絮(用蕭豪韻)
薄寒輕悄紅雨染春條翠襯香芸一片煙絲軟蝶嬌
杏花梢啼鴃聲高閒殺鞦韆院落睡損鮫綃擔害得
悶對芳辰結思空拈白玉毫
　　前腔
落英鋪繡景色艶河橋簾影疎疎曉日瞳朧映柳梢
鏡花銷翠黛慵描盻殺􁐦螉塞遠離恨天遙斷送得
短嘆長吁三度瓜期折大刀
　　前腔
春歸院小風煖淡雲飄戸外青山繚繞吹絲送伯勞
總無聊都上睂稍想殺曲江詩酒錦字宮袍抛閃得
粉剰脂殘腸斷東風爲玉簫
　前腔
棲遲荒檄落月戸梁高露白中庭風細雲波竹影抛
聽銅焦旅雁天遙愁殺金鞭難抝寶袜烟消折倒得
望眼將穿甚日脂車萬里橋
　　黃鐘富貴纏綿越調陶㵼冷笑蓋有味乎其言
　　也故惟句字得體音調出焉邇來作者旣不䆒
　　心歌者亦復信口張公李㡌其不見嗤於明眼
　　者幾何是選諸作可稱盡美然兩調淸濁高下
　　自有正聲去支離而畱大雅是所望於知音者
商調
○麗情(巳刻)梅禹金
　　山坡羊(用齊微韻/此調卽山坡裏羊)
嬌滴滴一團風味熱急急萬般情意俏婷婷柳絮隨
風軟怯怯一似梨花雨分外奇輕翻燕子飛風流雅
調不是尋常趣却笑洛水湘波空教魂夢迷堪題總
飛煙也不如還疑比紅兒也讓伊
　　玉交枝(仙吕入雙調)
粉瑩香膩淡春山灣灣兩睂金波眼底生秋水燦香
痕一點唇朱搊箏十指如玉荑輕歌一曲春聲細落
花輕筵前舞衣飛檀屑枕邊笑語
　　忒忒令(同上/此調與譜未合)
透骨髓風流怎醫牽魂夢相思忒癡因此上春心賺
入鴛鴦計怎肯忘恩義掌上珠心頭氣料情難轉移
　　好姐姐(同上)
共結嬌香嫩蕋願世世在天在地天長地久此情不
暫離傍人忌隨他舌劒唇鎗利怎忍得耳畔心頭生
是非
　　川撥棹(同上)
星前誓慘可可只自知但願得兩下常依但願得兩
下常依把恩情似山高水低山樣高無了期水様深
無盡底
　　尾聲
鴛鴦帶綰鶼鶼翼把别様風情再莫提輸却我半世
眞心都在你
○題情(巳刻)陳秋碧
　　山坡羊(用東鐘韻/又一體)
風兒疎喇喇吹動雨兒淅零零風送雨兒淒楚風兒
横繡幕中燈兒一點紅燈兒照破人兒夢夢遶巫山
若個峯朦朧徘徊兩意濃匆匆歡娛一霎空
　　皁羅袍(仙吕)
翠𬒳今宵寒重聽蕭蕭落葉亂走簾櫳綠雲堆枕鬢
鬅鬆不知澑却金釵鳳惱人堦下淒淒候蟲驚心樓
上璫璫曉鐘無端畵角聲三弄
　　解酲帶甘州(同上)
(解三酲)最無奈漏長更永怎支吾恨多愁冗夜深私
語無人共他那里驟靑驄笙歌醉迎花笑擁多應是
蘇小湖頭柳市東(入聲甘州)牽情一霎時採遍芳􁇁
　　玉抱肚(仙吕入雙調)
音書誰送知隔着關山幾重見如今水濶山高促急
裡怎覔鱗鴻寒衣費盡剪刀工線線針針手自縫
　　掉角望鄕(仙吕)
(掉角兒)一任他浮跡浪踪終須是有箇相逢旣然他
能全始终做來的儘自包籠告神靈都無用捧玉鐘
流霞滿泛親陪奉(望吾鄕)生前共死後從願再把連
枝種
　　尾聲
寵愛深恩情重風流過犯且姑容多少閒言過耳風
○秋閨對月(巳刻)駱永叔
　　山坡羊(用江陽韻)
碧雲窩氷輪初上畵䦨前珠簾微漾巫山外凝眸漸
遙繡幃中種種添惆悵玉鏡明香奩照晚粧想年時
共飮蒲萄釀到如今冷落銀屏獨與姮娥相向淒涼
冷蕭蕭對月光寒螿語啾啾錦砌傍
　　五更轉(南吕)
浸樓臺銀波漾掛梧桐映粉牆鴛鴦瓦冷寒浸幌聽
吹笛關山聲聲悽愴悶倚䦨慢自把心兒想鸞簫巳
斷秦樓響未審蕭史何方空負風淸月朗
　　園林好(仙吕入雙調)
露華濡團花繡裳雲樹隔萍踪渺茫恨耿耿銀河相
望人何處月當窗秋巳半鬢驚霜
　　江兒水(同上)
影映蓮花白清浮桂子香水晶宮冷鮫綃帳彩雲歌
徹瑤天上霓裳舞罷裙空颺砧搗長安深巷縱有天
風吹不到玉關情況
　　玉抱肚(同上)
沉吟半晌霧空𪷟花陰轉廊歎烏鵲飛遶南枝盻靑
鸞目斷西廂氷壺珠箔冷銀牀瑟瑟金颷送夜涼
　　川撥棹(同上)
薄倖知誰向辦䖍誠叩上蒼拜三星倍慘參商拜三
星倍惨參商斷人腸悲笳韻揚思悠悠夜未央漏沉
沉恨轉長
　　僥僥令(雙調)
金鈴村犬吠錦字塞鴻翔月落霜飛鴛被冷縱携手
陽臺夢一塲
　　尾聲
月重圓梅應放願歸鞭冉冉返衡陽共擁紅爐再舉
觴
○題情(巳刻)文衡山
　　山坡羊(用尤侯韻)
春染郊原如繡草綠江南時候和煙襯馬滿地重茵
厚堪醉遊殘花一徑幽烏衣巷口還依舊㷼子歸來
人在否添愁桃花逐水流還愁青春有盡頭
　　前腔
花褪殘紅香瘦院靜綠陰淸晝荷香扇暖撲面薰風
透景物幽臨池送酒籌齊紈扇底聞歌奏也勝蘭橈
杜若洲忘憂亭亭映碧流還憂情多似拙鳩
　　前腔
一種情根迤逗兩簇睂峯頻皺前畨病了兀自今畨
又心暗羞區區一楚囚黃花也笑我因誰痩只爲冤
家教我出盡醜休休春風燕子樓颼颼秋風鬢欲秋
　　前腔
野寺晨鍾聲驟驚夢魂飛巫岫雲收雨歇獨自空僝
僽被褁頭無端淚暗流雙眸强合不能勾這未了的
相思甚日鈎悠悠料恩情逐浪鷗無繇知音書收未
收
○代謝少藴寄情(巳刻)梁少白
　　山坡羊(用魚模韻)
亂紛紛簾櫳風絮慢騰騰紗窗香炷重疊疊江東暮
雲密匝匝渭北春天樹途路紆衡湘絕雁魚巫陽夢
遠魂千里獨倚危樓故人何處嗟吁目斷關河一𥿄
書淒其况復東風花落餘
○代葛雲卿寄情
　　前腔(用家麻韻)
靜陰陰夕陽初下冷蕭蕭重簾高掛暗昏昏殘燈半
明疎喇喇幾陣西風大淚似麻方知一念差傷心最
苦簷前馬門掩淸秋更無些話嗟呀何事當初悞信
他冤家着甚來繇辜負咱
○代王幼玉寄情
　　前腔(用尤侯韻)
記匆匆霎時成就喜孜孜連宵拖逗怨迢迢經年别
離悶懨懨鎭日閒窮䆒自浪游恩情一旦休河橋記
得頻回首望眼盈盈淚沾羅袖難留恨殺西風下水
舟離愁流到揚州古渡頭
○代劉季招寄情
　　前腔(用江陽韻)
病淹淹難醫療的模様軟怯怯難存坐的形狀急煎
煎難擺劃的寸膓虚飄飄難按納的情和況空自忙
全然没主張盟山誓海都成謊輾轉書來更無的當
淒涼爲甚更長似歲長蕭郞莫認他鄕是故鄕
○秋閨(巳刻)高東嘉
　　二郞神(用尤侯韻)
人别後正七夕穿針在畵樓暮雨過紗窗凉巳透夕
陽影裏見一簇寒蟬衰柳水綠蘋香人自愁況輕拆
鸞交鳳友(合)得成就眞箇勝似腰纒跨鶴揚州
　　前腔(換頭)
風流恩情怎比墻花路柳記待月西廂携素手爭奈
匆匆話别霎時雨散雲收一種相思兩處愁雁來時
音書未有(合前)
　　集賢賔
西風桂子香韻幽奈虛度中秋明月無情穿戸牖聽
寒蛩聲滿牀頭空房自守暗數盡譙樓更漏(合)如病
酒這滋味那人知否
　　前腔
功名未遂姻緣未偶共簇箇睂頭惱亂春心卒未休
怕朱顔去也難留明珠衒售不如意十常八九(合前)
　　黃鶯兒
霜降水痕收迅池塘巳暮秋滿城風雨還重九白衣
人送酒烏紗㡌戀頭思憶那人一似黃花痩(合)强登
樓雲山滿目遮不斷許多愁
　　前腔
惟酒可忘憂奈愁懷不殢酒幾畨血淚抛紅豆相思
未休淒涼怎守老天知道和天瘦(合前)
　　琥珀猫兒墜
綠荷蕭索無可蓋眠鷗淺碧鄰鄰露遠洲羈人無力
冷颼颼(合)添愁悄一似宋玉賦高唐對景傷秋
　　前腔
一簇紅蓼相映白蘋洲傍水芙蓉兩岸秋想他嬌艶
倦凝眸(合前)
　　尾聲
一年好景還重九正是橘綠橙黃時候强把金尊斷
送秋
○閨思(巳刻)梁少白
　　二郞神(用尤侯韻)
相逢久笑春來尚分飛似舊記軟弱身兒年紀幼重
簾不捲蕭條獨坐危樓爲甚麽懨懨如病酒空恩愛
未曾消受莫淹留竟不念匆匆歲月如流
　　鶯啼序
錦堂風月今又秋參辰還自昴酉定非關途路悠悠
不干魚雁差謬奈花營唇鎗戰爭更錦陣心兵輻輳
無共有只落得浪傳人口
　　簇林鶯
空挑鬭難斷頭爲高唐雲未收朝朝暮暮在陽臺右
情深怎休恩深怎丢因此上明知未偶還拖逗夢悠
悠三星天外空戴月如鈎
　　啄木兒(黃鐘)
曾留戀幾浪游秋水春山常聚首記花陰淸晝攜琴
想燈前午夜藏䦰更憶他修書漫捲羅衫袖高歌半
解香喉扣訂約偷回扇底眸
　　滴溜子(同上)
天台渡天台渡桃花水流章臺路章臺路柳條報秋
誰道落人機彀崑崙是何處與奴施妙手把往日恩
情一旦盡勾
　　水紅花犯
正値陽回九九𬒳何人苦逗遛奈阻隔去無繇冷颼
颼卿卿知否多應獨倚小窗幽柬難投重門誰扣四
五年光陰虚度三兩行淚空流淒淒切切殢人愁也
囉
　　尾聲
景淒涼人僝僽相思孽債幾時休直待要海燥江枯
方罷鈎
○暮冬閨怨(巳刻)楊用修
　　二郞神(用庚靑韻)
分鸞鏡爲脉脉相思愁病頃刻光陰冬巳剰隴梅岸
柳那堪枝上春生共渡寒江一夜程怎挨得懨懨薄
命恁伶仃枉修睂蹙損將誰藥褁醫經
　　前腔(換頭)
恩情當初錯認今成畵餅似水底燈前花月影甜言
蜜語誰知有口無憑萬種恩情一片氷單得個蒼天
作證恁關情枉腰圍痩損無端心緒瞢騰
　　集賢賔
雕梁燕子雛又生啾啾暗度窗楹把我離懷提掇醒
病難除夢又無成心中自省何日得那人懽慶成孤
另有誰問粉枯脂剰
　　前腔
海棠零落添暮景一輪月可中庭紅燭無心花下秉
向人前不敢招承孤形孑影尋不出些兒話柄把羅
襪整怎奈何露多花徑
　　黃鶯兒
何處杜鵑聲漏沉沉月二更啼殘蕭寺閒鐘磬神魂
暗驚相思倍增離人最怕愁難聽拜三星淚珠不斷
添的箇曲池平
　　前腔
何處又吹笙爲兒郞焦仲卿與伊同事還同病淒涼
怎經離愁怎生花間宿鳥棲無定恨多情分明忘却
翠幕與銀屏
　　琥珀猫兒墜
無聊無賴茆屋聽鷄鳴遠岫烟消斗欲橫轆轤聲巳
響丁丁魂靈想着那人兒欲罷無能
　　前腔
倦開粧閣吹滅短檠燈紅日摇窗風愈冷焚香拜禱
紫姑靈惺惺休把竝頭蓮做了水上浮萍
　　尾聲
臨行曽把佳期訂此際雁鴻難定何日得明珠掌上
擎
○擬漢宮春怨(有序巳刻)梁少白
　　宫詞之作其來巳渺與時高下具體紛紜援雅
　　琴而變調方無愧于長門之篇顧女史以問詩
　　始有得于自悼之意洽及南國降自唐家香詞
　　滿案無非怨望之音秀翰盈箋盡是嬉游之句
　　淚痕不學君恩斷悵怏何深不是思君是恨君
　　含冤尤甚而且密奏入月仲初巳墮于誨淫近
　　覔祗承禹王實淪乎導欲是皆哀過于中樂失
　　其正者也況漢氏篇長唐人調短蔓延急促未
　　恊宮商因簡彤管之編偶閲掖庭之籍歲蕐虗
　　度永巷幽深氣候不齊阿房寥廓感女弟之進
　　始焉寵冠乎椒風悵宫人之　終則魂游乎薤
　　露于是聲從新譜詞按舊宫用寫曠女之幽懷
　　聊述空閨之微㫖雖未盡風人之緒亦以見愛
　　君之情云爾
　　二郞神(用先天韻)
銅壺轉奉箕箒又平明金殿記少小披香曾侍宴鸞
輿别後椒房寂寞多年只聽得風送西宮歌吹遠歎
命薄承恩何淺恨無緣總黃金求賦文章更有誰憐
　　前腔(換頭)
花磚飛英亂疊湘簾高捲奈春鎖重重深小院怕鞋
侵荒蘚瑶階欲下還旋何日得碾破蒼苔畱玉輦愧
隨例雖朝空見恨無緣總黃金求畵丹青竟有誰憐
　　集賢聽黃鶯
(集賢賔)思家何處魂夢懸我淹淹弱息難延九十日
春光愁過半病膏盲旦夕牽纒腰肢痩軟宫醫有倩
誰呼喚(黃鶯兒)淚綿綿書封戰襖投向阿誰邊
　　前腔
閒宵欲賦紈扇篇奈秋風篋笥空捐月過房櫳朱戸
掩這深宫夜午誰喧恠金鈴小犬吠花聲隔簾窺見
○淚綿綿詩題紅葉流向阿誰邊
　　黃鶯兒
錦瑟倦調絃􁗠春風泣杜鵑開簾羞覩雙飛鷰他那
裏歌臺夜喧我這裏舞衣晝眠却緣何一宫咫尺温
涼變會無年鼎湖龍去除是共登仙
　　前腔
粉黛浪三千念當初寵最先爲甚十年不識君王面
非君故偏似妾故專而今追悔又難重見會何年翠
華雲暗除是共陵園
　　琥珀猫兒墜
煙橫閣道日落斷傳宣魚鑰隨收金鎖穿花房夜搗
守宫鮮天天又蚤是門掩黃昏銀燭空燃
　　前腔
君恩浩蕩豈是誤嬋娟自恨孤身多命蹇今生巳矣
遠結再生緣天天又蚤是月落烏啼玉漏空傳
　　尾聲
傷心過處還消遣自甘受一生微賤聖主從教億萬
年
○代伎謝雙送别瀑泉王孫(未刻)高深甫
　　二郞神(用眞文韻)
西風緊恨留不住幾摺征㠶此夜人黯黯離愁心上
忍寒鷄殘月催人似妬我良姻三唱聲沉影一痕報
曉窗鵲傳初信驀地裏消魂霎時間天涯海角枕畔
平分
　　集賢賔
朝烟一帶迷遠村蒹葭露冷江濆無計從君舟楫穩
水中夹空惜離羣菱花妬粉任憔悴别來靑髩鱗鴻
信五雲高路隔朱門
　　鶯啼序
霜花露草遺泪痕甘自眼前承認佃心頭種種恩情
怕日後都化做愁根有誰怜三秋永夜弔隻影一鈎
殘燼君須憫芙蓉花搖落風塵
　　啄木兒(黃鍾)
慚風月隔笑顰烏鵲盟寒枕簟春漫自喜帶日寒鴉
蚤飛傍聽雨長門君心去留渾無准妾身死生能相
信望眼將傳石上神
　　黃鶯兒
芳草戀王孫遍天涯付轉輪你是迷香洞掌鶯花印
生平此身知心是君相逢莫作尋常論意兒眞分鞋
破鏡憐取眼前人
　　琥珀猫兒墜
姻緣兩字空自計朝昏紈扇情多易怨嗔巫山巫峽
夢無因溫存怎得箇君能爲雨我作行雲
　　尾聲
堪憐柳色章臺嫩莫把這桃花當避秦須索要蚤向
春風一問津
○秋夜病中懷舊(有引未刻)張旭初
　　病鬼牽纏愁魔竊發況復秋聲聒耳驚搖欲絕
　　之魂春夢勞神痛洒將枯之血腰瞿同沈瘦嘆
　　枯楷之不如鬢亂類潘絲惜霜華之輕點瞢騰
　　無主事事傷心潦倒難堪沉沉刻骨因借宮商
　　之韻漫排憂鬰之衷爰有是作
　　二郞神(用蕭豪韻)
寒衾峭嘆瘦骨棱棱痛怎熬恍惚魂隨天外繞翻來
覆去無端幽恨重挑心事偏將心病炒熱身軀倍増
炮烙惡根苗只落得枕邊紅淚頻抛
　　前腔(換韻)
蕭條沉沉永夜漏傳偏杳况哽咽寒蛩鳴砌草似聲
聲啼怨將人暗地吹𫾣悔容易當初彈别調怎怪得
牽衣咶噪病根苗添得箇胸前愁塊難消
　　集賢賔
參苓徒費奪命膏似水石頻澆笑殺玄霜空自擣記
前秋病裏劬勞黃昏淸蚤藥共食親司罏竈相看好
笑盈盈道記添衣襖
　　前腔
别來夢裏常會着依希光景如昨楊柳樓頭新月小
飛碎玉共醉葡萄頻移寒燠轉眼處紅香零落顰與
笑算都是黃糧一覺
　　黃鶯兒
霪雨嘆連宵怪狂颷轉怒號驚掀斗帳寒威暴碎琉
璃那遭剷瓊枝那朝風波一似今畨惡枉神勞想從
來好事强半不堅牢
　　前腔
燈滅篆烟銷再吹藜伴寂寥還嫌隻影空相弔剜柔
腸似刀炙憂心似􁋴飄搖狼藉如衰蓼嘆柔條懨懨
殘息偏遇雪霜高
　　琥珀猫兒墜
鄰鷄初唱夜色尚迢遙隱隱鐘聲出麗譙幾回睜眼
望明朝徒勞推不去剰雨殘雲耳畔瀟瀟
　　前腔
林梢欲曙宿鳥正離巢歷亂偏從簷際擾朦朧合眼
又驚覺焦懆博得箇渾身透濕汗雨如澇
　　尾聲
强擡身披衣靠嘆癡情綿纒不了只怕病淺愁深難
自保
○秋閨(巳刻)吳崑麓
　　集賢賔(用尤侯韻)
芭蕉冷落秋夜幽蕭蕭獨抱寒稠欹枕俄驚窗雨驟
一聲聲惹起閒愁珠抛玉澑幾側耳幾添僝僽空自
守這淒楚爲誰擔受
　　黃鶯兒
風颺繡簾鈎和蕉聲帶雨浮夢回幾陣殘更候似蛩
聲更啾似砧聲更稠淅零零苦把淒涼奏思悠悠都
將别恨收拾上眉頭
　　猫兒墜
芭蕉色褪蔭綠減深秋況復輕分彩鳳儔那禁蕭瑟
雨颼颼(合)堪憂最苦是長夜如年漏滴譙樓
　　前腔
短檠半減應怯照人羞空把明珠暗裏投淋滴滴翠
淚雙流(合前)
　　尾聲
西風吹雨紗窗透魂斷處香消金獸忽聽鷄聲報曉
籌
○秋怨(張伯起改巳刻)沈靑門
　　集賢賔(用江陽韻)
梧桐露冷生嫩黃半簷秋浸紗窗玉馬無情頻闘響
頓驚開夢裏鴛鴦教人暗想怨只怨西風狂蕩空悒
怏怎能彀倩魂重往
　　前腔
記别時話兒都是謊好教人暗裏徬徨莫不是信着
他人閒論講他那壁廂背後輪鎗難遮怎擋俺只有
青天在上君細訪枉了人算甚高强
　　黃鶯兒
消痩杜韋娘慘離情淚兩行幾回怕入芙蓉帳衣殘
麝香樓空畵梁愁來暗覺如天様細思量天猶較短
不比這愁長
　　前腔
砧韻度東墻月中庭漏漸長秋來倍覺添惆悵詩閒
錦囊衾閒象床相思暗把濃愁釀最心傷數聲歸雁
淒楚過瀟湘
　　琥珀猫兒墜
想去秋厮傍醉倚石頭床覻着睂兒畵短長花前携
手說高唐蕭郞又不知甚處迷留軟玉温香
　　前腔
傾心吐膽博得個假乖張有話何人遠寄將看今年
不似舊行藏參商爲甚的負却初心頓忍相忘
　　尾聲
夢兒裏頻相向還不了生前孽帳爲雨爲雲枉斷腸
　　此曲前四闋散見沈靑門唾窗絨內予兄楚叔
　　托名伯起續而成套誠如貫明月之珠合苕華
　　之璧矣予兄精於曲學凡吳騷舊本所載某某
　　改刻除江東白苧詞外皆其手筆特表而出之
　　以政同調(嶺樵附筆)
○秋思(巳刻)馮海浮
　　集賢賔(用魚模韻)
離愁滿天没處躱下香堦權當騰那離了重幃還較
可見牛郞阻隔銀河空躭寂寞眼睜睜一邉一箇他
和我百殷的離不了愁窩
　　前腔
靑山淺描雙黛鎖向天邉望斷秋波遠樹寒空煙淡
抹畵睂郞那答兒磨陀靑春擔閣要相逢陽臺一樂
無結褁糊突夢當甚麽嘍囉
　　黃鶯兒
烏兎轉如梭急煎煎把俺磨一年好景都零落風兒
寒奈何雁兒呌怎麽雨絲兒哨的窗兒破冷呵呵香
腮紅沁只疑是醉顔酡
　　前腔
瘦影伴姮娥呆答孩怎動那幾椿兒慣把人折挫疎
刺刺帳羅虚空空被窩慘淒淒長夜捱不過眼强合
難禁枕冷又添上淚痕多
　　琥珀猫兒墜
雲鬟重整宫様綰靑螺何日粧臺展翠蛾幾時繡榻
兩情和因他悄一似倩女離魂病染沉痾
　　前腔
扁舟閒繫盡日漾金波水冷霜淸舞敗荷江湖滿地
一漁簑蹉跎却不道孤負幽期對景吟哦
　　尾聲
好時光堪行樂百歲芳春有幾何湏及蚤回還錦繡
窩
○宫詞(巳刻)沈子勺
　　集賢賔(用庚青韻)
登樓倚闌看暮景白漫漫天濶雲平浸地面池臺流
倒影透西風月戸雲扄把花翹暗整粧樓下飛螢不
定愁愈逞空望斷碧梧金井
　　簇林鶯(譜中無此一體不知所本)
(簇/林)驚瓊珮吹玉鈴隔羊車囚鳳城菱花獨舞靑
鸞鏡(黄鶯兒)淒涼四星迢遙五更碧煙虚沉木銷金
鼎料今生孤辰寡宿不敢怨長庚
　　啄木兒(黃鐘)
寒風緊鴦被輕温不過雙鈎羅襪冷亂紛紛葉走庭
除影蕭蕭竹掃窗楹自來羈人與悶懷難爭競况我
瘦身軀怎和愁腸掙剛剰得擔害怕恩情骨一莖
　　琥珀猫兒墜
秋蛩夜語委實不堪聽啼樹官鴉不住聲被相思業
鬼攪魂靈無憑怕只怕魂斷天涯有夢難成
　　尾聲
夜闌燭滅人兒靜疎櫺裡新月照人明傲殺姮娥無
世情
○閨情(翻北詞)沈子勺
　　集賢賔(用皆來韻)
天涯自他爲去客黃犬音信全乖鏡掩菱花終日待
濕湘裙冷透蒼苔靑山點黛人更在靑山天外没布
擺撲鼕地石沉蒼海
　　啄木鸝(黃鐘)
(啄木兒)休回首愁感懷薄劣冤家心性改假饒是線
斷風箏落誰家也要明白愁來更覺愁腸隘怎擔得
偌多相思債别鳳離鸞何日諧(黃鶯兒)占卜卦錢排
　　琥珀猫兒墜
移山廻海招贅相公宅多就了除名烟月牌迷留没
亂好難猜多才敢只是柳葉眉兒等你過章臺
　　滴溜子(黃鐘註前)
纔聽得砧聲住角聲又哀眼見得燈光暗月光又埋
風景偏生􂀞魀疎桐葉亂篩蛩吟晚籟那里是姮娥
影占了書齋
　　尾聲
意中人今夜知何在猛隨風雨上心來只落得淚點
垂垂下兩腮
○惜别(巳刻)張熙伯
　　集賢賔(用尤侯韻)
懷珠袖璧空暗投多應是運値辰勾錦鯉春鴻逐浪
漚望音書恐難便有溪邊路口反一似夢中分手何
須又向湘雲楚峽追求
　　前腔
恩情總是不自繇風塵慣使人愁事到其間應掣肘
眼睜睜割斷綢繆人前背後禁不住熱心挑逗難罷
手眼中血心上空流
　　黃鶯兒
牽惹恨悠悠慘江聲不斷流情多淚染楓林痩離歌
馬頭離人渡頭欲言難語空僝僽恨悠悠團圞夜月
羞捲上簾鈎
　　前腔
心事暗藏䦰向誰行計去留歲華苦共寒燈守芳春
艶遊紅香酒籌如今都被天除扣事空謀桃花流水
歸路隔丹丘
　　琥珀猫兒墜
山長水遠拚命寄浮蝣此路分明是斷頭門前何日
繫驊驑今後單剰箇故園幽夢舊日風流
　　前腔
西風雁字天外信難修心債何年是了休如今欲會
兩無繇難剖教我名躭實受事出虚收
　　尾聲
靑蛾愁簇絲絲柳紅淚啼殘葉葉秋怎禁這淚短愁
長教人不耐乆
○春怨(梁少白改巳刻)陸包山
　　高陽臺(用車遮韻/此調卽慶青春)
萬點殘紅千林新綠聲聲怨殺啼鴂驀送春歸芳心
時爲愁絕傷别烏絲小字書空寫有話兒和誰分說
頓教他歸來再整舊時風月
　　前腔(以下俱換頭)
悲咽冷冷淸淸淒淒楚楚黃鸝又蚤啼徹人在層樓
闌干十二凭絕愁結天涯遠隔何日返怎遣這望中
流血奈臨風無端懊惱玉釵敲折
　　前腔
難撇病染相思愁躭悒怏陡覺精神悲切絳燭花生
蛾來又從搧滅情絕鱗鴻望斷音信杳暗自將鳳鞋
輕跌任殘灰麝蘭待燼慵把香爇
　　前腔
愁結門掩殘春冷風疎雨那更那人長别地北天南
淒然兩下屏絕難決爭知到今心頓改好情懷巳成
週摺嘆巫峯重重霾霧一時迷疊
　　前腔
薄劣鳳友鸞交蜂喧蝶嚷怎忍鏡分簪折暗想花前
幾回立地曾說情切溫存萬種誰似你這姻緣實難
抛撇慢回首端然如夢悶縈愁結
　　前腔
虚設繡榻銀屏鴛衾珊枕幾畨猶自難熱縱有鸞膠
斷絃何日重接懽悅人歸錦堂春復靄羡春香紅透
雙頰共畱連花堆錦片這回心愜
○閨思(巳刻)楊彦華
　　字字錦(用先天韻)
羣芳綻錦鮮香逐東風軟黃鸝弄巧聲提起傷心怨
覩名園只見杏障桃屏桃屏上映着柳睂翠鈿天天
桃花隱約可不強似去年緣何去年去年人不見(合)
空蹙破兩睂尖空蹙破兩睂翠尖奈山長水遠知他
在那里他在那里和誰兩箇歡歡喜喜瀟瀟洒洒咱
這里思思想想心心念念我欲待見他一面
　　前腔
梅黃雨霽天漸覺南薰轉聲聲噪柳蟬􁗠􁗠飛梁㷼
盻庭前只見照眼葵橊葵橊上映着紅顔似染難言
鴛鴦竝頭怎不教人可憐知他共誰共誰相畱戀(合/前)
　　不是路
離緒懨懨悄没箇人兒在眼前空嗟怨何年何日再
團圓恨綿綿關山極目情無限寫下花箋誰與傳尋
思轉天涯蕩子何時返怎生消遣怎生消遣
　　鵲踏枝(卽滿園春一名遍地錦又名雪獅子)
南樓外雁翩翩悄没箇信音傳長空敗葉飄零舞金
風動金風動鐵馬兒聲喧紗窗外透銀蟾(合)眞箇是
想殺人也天盻殺人也天短行冤家行短冤家音稀
信杳莫不是負却盟言
　　前腔(換頭)
􁂍雲布朔風起遍長空柳絮飄綿見幾樹老梅開綻
蕋銷金帳銷金帳共誰兩箇同懽宴空教人獨坐獸
爐邊(合前)
　　尾聲
終須有日重相見相見後依然懽忭辦炷明香答謝
天
○贈月來(未刻)沈伯明
　　字字錦(用先天韻)
江風送彩船吹下吳官媛遙聽奏管絃知是虹橋宴
柳堤邊只是菡蓞生香香生處兀誰擁着麗娟無緣
休文帶減蚤則支枕晝眠何能見伊見伊多嬌面空
隔斷楚湘烟空隔斷楚湘暮烟又萍踪浪捲教咱盻
想着咱盻想着美人此去鶯湖小小苕溪遠遠禁不
得離亭點點征㠶片片俺侍去心如箭
　　不是路
銀漢斜懸獨上江樓思悄然凭䦨遍見蟾飄桂影又
將圓意俄延似蕉心吐葉腸偷轉藕節生花眼暗穿
從人願歸飛雀舫乗流便乍來庭院乍來庭院
　　滿園春(註前)
輕盈態玉飛仙恍一似石家翾聽嬌喉一串驪珠顆
堪腸斷堪腸斷睂眼兒爭妍偏謔浪恣情喧喜殺人
怎言愛殺人怎言美艶無雙艶美無雙端相覻也名
兒下定不虚傳
　　前腔(換頭)
空談劒枉執拂笑千秋女俠誰憐懊恨錦鴛無伴侣
寒塘下寒塘下又聽幾叠陽關怨望蘇城一帶白雲
天悵燈殘舞筵惜香飄酒前冷露無聲露冷無聲蛩
淒夜永携囊去莫忘裝緜
　　尾聲
癡情漫把霜毫展一字字廻腸百轉何日當歌贈錦
纏
○秋閨怨(未刻)梁少白
　　字字錦(用寒山韻)
秋來怕倚䦨没様堪經眼寒鴉點夕暉曲水縈村岸
指征㠶只見慘淡飛雲飛雲表砌着幾堆亂山癡獧
天涯訪故可曾一想痩顔明知别懷别懷禁不慣抛
得下影鸞單抛得下影鸞泣單況多時未返他今在
那里今在那里便教苦戀靑樓皷瑟紅樓把盞應念
取西窗燭冷東窗蕋爛則枉鳳釵敲綻
　　滿園春
霜臯外渚鴻翻錦織就倩人難憑誰寄語無情子風
塵內風塵內裘馬兒如閒忙回首辨歸鞍蚤角吟也
殘漸月盈也殘捱盡淒涼盡捱淒涼相逢漫吐只付
與袖浥啼班(止二支無尾)
○秋閨(巳刻)文衡山
　　黃鶯兒(用齊㣲韻)
孤鏡畵愁睂未凝眸淚巳垂悔當初拆散鸞凰配如
今未歸芳心付誰總詩題紅葉空自隨流木隔天涯
願君如旅雁萬里向南飛
　　香羅帶(南吕)
相思倚繡幃離愁怎持金樽未傾心巳醉氷絃欲理
指難移也此際無窮意有天知天應念妾妾念伊惟
有薄倖無情也不念當初炊扊扅
　　醉扶歸(仙吕)
對銀燈終夜長吁氣整鴛衾空憶合歡時怪蛩聲偏
惱獨醒人恨嬋娟不照孤眠處怎能勾重合鳳臺簫
多應是躭悞巫山雨
　　好姐姐(仙吕入雙調)
追思那日别離兩下裏指天設誓銘心刻腑教他休
負虧成何濟君心一似風中絮飄蕩春江猶未歸
　　玉山供(同上或作頽誤)
(玉胞肚)殘秋天氣憶蕭關尚未授衣自臨機欲織廻
文未穿梭寸心先碎(五供養)柔絲萬縷千里車輪難
繫路逺書空寄卜歸期教人終日倚門閭
　　香柳娘(南吕)
看芙蓉滿地看芙蓉滿地兀自笑人憔悴對花無語
含羞愧􁾍金蓮懶移􁾍金蓮懶移獨立望長空銀河
隔牛女嘆朱顔漸頽嘆朱顔漸頽半向夢中消半向
愁中去
　　尾聲
天涯草色心千里盻望王孫何日歸此恨綿綿無盡
期
○春思(巳刻)楊夫人
　　黃鶯兒(用皆來韻)
采藥憶天台盻仙音不見來倚䦨却把靑鸞恠香留
鏡臺明分玉釵桃花流水依然在憶天台合歡雙帶
好寄與多才
　　前腔
折柳寄章臺襞雲牋錦句裁銀箏翠袖煙花寨千回
萬回傳杯放杯故人惟有何戡在記章臺牽情係愛
舞袖與弓鞋
　　前腔
遙夜步閒階恨玲瓏音信乖三生未了鴛鴦債道來
不來說諧不諧窗殘夜月人何在步閒階藍橋路窄
空使燕鶯猜
　　前腔
聽雨坐空齋任閒花爛熳開碧雲信斷南天外風搖
綠槐露冷紫苔詩人老去多情在坐空齋黃昏無耐
燈影照離懷
○閨情(巳刻)陳秋碧
　　鶯啼序(用庚青韻)
孤幃一點殘燈忽地半滅猶明夜迢迢斗帳寒生展
轉幽夢難成盻雕鞍把歸期暗數恠浪跡全然無定
把前情自省說來的話兒無憑
　　黃鶯兒
無語對銀屏正譙樓皷二更梅花不管人孤另疎鐘
幾聲殘角又鳴薄衾單枕愁難聽瘦伶仃懨懨病骨
離恨怎支撑
　　集賢賔
椰楡鬼病誰慣經但舉步難行翠鈿金釵無意整好
梳粧一日何曾心懸意耿自古道佳人薄命凄凉景
盻不到美滿前程
　　滴溜子(黃鐘註前)
芙蓉面芙蓉面泪痕怎禁楊花性楊花性别離太輕
自是東君薄行紅英空自芳誰𬋩領浪蝶狂蜂休要
闘爭
　　簇御林
天涯路長短亭怨王孫芳草靑晝長羞把闌干凭幾
畨暗把鱗鴻倩訴衷情千言萬語猶恐欠叮嚀
　　琥珀猫兒墜
野花村酒他那里醉還醒冷落誰憐冬暮景奴躭寂
寞恁飄零薄情不記花前月下海誓山盟
　　尾聲
風流惹下相思病只索把那人癡等他没眞情我須
辦至誠
○秋閨(巳刻)孫百川
　　鶯啼序(用蕭豪韻)
梧桐一葉秋巳凋看斗轉西杓夜長時更漏迢迢枉
教人辜負良宵透珠簾金風蕩颺映綠窗銀蟾光耀
怎捱到曉不覺的月上花稍
　　集賢賔
朱顔可惜虗度了況逢暮景良宵日近天涯雲縹緲
呆打孩共誰歡笑花陰月皎對此際越傷懷抱深院
悄西風起淚零多少
　　黃鶯兒
蛩語絮叨叨聽寒砧入夜高雨摧壞壁苔花老助秋
聲晩潮戰西風柳條破雲送月朦朧照正無聊誰家
短笛哀怨度中宵
　　琥珀猫兒墜
鏡鸞羞覩忽訝臉容消淡淡蛾眉誰畵巧帶圍寛褪
小蠻腰寂寥怎禁那梧葉蕭蕭亂下亭臯
　　尾聲
何時盻得才郞到對蒼天焚香禱告但願鸞鳳一處
交
○麗情(未刻)沈伯英
　　鶯啼序(用歌戈韻)
盈盈十五纔過羡曼睩修蛾似霓裳舞罷婆娑體態
不任輕羅壓繁華毎抛脂剰粉爲勝覧好乗流扶舵
把愁城悶鎖都付與澤國煙波
　　黃鶯兒
無恙片㠶過正仙郞欲渡河奈行雲尚與陽臺左爲
歡幾何牽愁更多還防着眼人窺破恨蹉跎含嬌欲
語無計奈情何
　　集賢賔
分違幾日緣再合正隱跡煙蘿此際紅鸞方證果兩
鴛鴦竝宿池荷把相思療可消不了些兒香唾難脫
躱供養在眼角心窩
　　滴澑子(黃鐘註前)
描蘭艸描蘭艸指兒似瑳歌金縷歌金縷臉兒半酡
眼見芳心無那風波錦被中難停妥耳畔輕輕道今
畨快活
　　簇御林
蜂蝶鬭鶯燕聒浪兒毎一任他隨風怎肯輕飄落恠
禍起天來大事多磨偏教妹妹不得傍哥哥
　　琥珀猫兒墜
算來人世會少别離多倚棹休彈珠泪顆歸期約定
敢輕挪知麽你跟前豈容一字差訛
　　尾聲
收將風月同擔荷願烟花寨莫遭袄廟火看比目魚
兒相將渡愛河
　　鶯啼序首句據伯英詞譜仍七字而此曲乃用
　　六字起葢倣陳大聲孤幃一點殘燈句法也三
　　籟謂大聲曲實是孤幃一點將絕燈七字非六
　　字然攷拜月亭有鶯集御林春曲乃鶯啼序二
　　句集賢賔三句簇御林一句三春柳二句合成
　　者起句如恰纔的亂掩胡遮聽說罷姓名家鄕
　　句法正與孤幃一點殘燈相近卽少一字亦宜
　　添在孤字之上若三籟孤幃一點將絕燈則與
　　集賢賔起句一般何不直註集賢賔五句而必
　　另註鶯啼序乎凡鶯啼序用七字起者皆犯集
　　賢賔也或作換頭可耳因二曲腔調相近作者
　　多互犯而又不得眞正知音者辨之其是非顚
　　倒吾不知所終矣(墨憨齋原評)
〇春思(巳刻)陳秋碧
　　金梧桐(用尤侯韻)
香醪爲解愁酒醒愁依舊斜月殘燈正是愁時候愁
憑酒破除酒被愁拖逗酒力無多酒去愁還又愁深
酒薄難禁受
　　東甌令(南吕)
花凝恨柳含羞花柳傷春人病酒鶯啼燕語淸明後
全不管人消瘦剰雲殘雨兩悠悠遮㫁晩粧樓
　　大勝樂(同上俗以聖誤)
桃源洞花事都休許劉郞重到否啼痕湮透靑衫袖
傷白傅惱江州這些時瑤琴罷却求凰奏可正是紅
葉誰人寄御溝陽臺夢杳苦追踪問跡似無還有
　　解三酲(仙吕俗以醒誤)
忘不了共携纎手忘不了西園秉燭遊忘不了同心
帶結鴛鴦扣忘不了羅襪雙鈎忘不了香囊雜彩新
挑繡忘不了百寳珍珠絡臂鞲閒窮䆒把嬌懽美愛
盡付東流
　　尾聲
好姻緣還成就繡幃錦帳傚綢繆月底新詩再和酬
○惜别(巳刻)曹含齋
　　金梧桐(用蕭豪韻)
相思借酒消酒醒相思到月夕花朝容易傷懷抱懨
懨病轉深未審他知道要得重生除是他醫療他行
自有靈丹藥
　　東甌令(南吕)
情山遠意波遙咫尺粧樓天漾高月圓苦被陰雲罩
偏不把離愁照玉人何處教吹簫辜負了這良宵
　　浣溪沙(同上)
我自招隨人笑自古來好物難牢我做了謁漿崔護
違前約採藥劉郞没下梢心懊惱再休想畵堂中綺
筵前夜將紅燭高燒
　　尾聲
我青春他年少玉簫终乆遇韋臯萬苦千辛休忘了
○冬日閨情(王百榖改巳刻)陳秋碧
　　金梧桐(用魚摸韻)
漫漫瑞雪鋪密密彤雲布兩兩漁簑粧點江天暮慚
無謝女才空想梁園賦學弄梅粧又恐天孫妬無言
半晌深扄戸
　　東甌令(南吕)
思前事想當𥘉有個人兒對擁爐雲屏霧障重重護
却易把流年度如今人去影兒孤教我怎支吾
　　劉潑㡌(同上)
見白鷴皓鶴失鮮素雲靉靆雪蚤模糊攔截遊子歸
來路折柳亭埋緊凍合停橈渡
　　奈子花(同上)
金鳬冷水漬氷壺空閒却錦繡氍毹闌珊鍱　零落
流蘇愁糊突夢中難遇吞吐問前盟半點虗無
　　浣溪沙(同上)
風月招姻緣簿到如今一筆消磨癡心倩女成躭誤
薄倖相如下狠毒心正苦恠兩個寒禽兒向梅稍頻
頻厮喚相呼
　　金錢花(同上)
拈來彩筆生疎寫就雪蕉畵圖把病容愁臉細臨摹
寄與君怕君難覩崔家女不是舊規模
　　尾聲
晚來時添淒楚嘶馬橋邊雪滿湖正是夫戍蕭關妾
在吳
　　冬閨之曲詞林最乏善調而秋碧作者凡幾牢
　　騷淒切俱屬可傳韻選無劉潑㡌奈子花金錢
　　花三曲今照舊稿増入卽一二句法未合亦不
　　足爲全瑜之玷也(騷隱)
○相思曲(翻北詞/未刻)沈伯明
　　金梧桐(用江陽韻)
相思本自雙未必雙思想兩下難憑與相字兒渾無
當他情有盡頭俺意難丢放獨自牽思這單字應非
謊單相思另是一箇相思様
　　東甌令(南吕)
單憔悴自淒惶怎把單字兒連相厮混講只爲多情
打不破情兒障加一字在相思上替他思想爲他忙
又似各牽腸
　　大勝樂(同上)
牽腸處還自斟量這相思何必兩果然咱想他亦想
只當却兩相忘偏是箇落花點點他自飄殘浪方顯
得流水潺潺我只汎舊香思之惚恍須索把無情有
意總付愁鄕
　　解三酲(仙吕)
他想我似鏡中留像我想他似藕㫁絲長他笑我恁
懸懸倒𬒳生撇漾我笑他也禁不得夢魂傍只道是
將咱留戀我便不繫腸倒不如撒地丢開教我越慘
傷心搖蕩絶勝似相思淚洒兩地汪汪
　　尾聲
轉愁煩添悒怏焉知不想殺那邊廂又道我無心向
你行
○携孫姬雁來繡鞋(有序/巳刻)馮千秋
　　㷼姬孫月小字雁來棋酒娛人琴書自樂時人
　　共傾其佳麗夙昔自負乎情癡弱足纎腰是吳
　　門之趙女淸歌妙舞眞北方之佳人予落魄詞
　　塲偶浪遊麗館解我紉蘭之佩竊彼綠絲之屩
　　戲咏新詞聊以慰牢騷云爾
　　金梧桐
春風蘇小家夜月徐卿榻携得春歸香惹鮫鮹帕似
奇葩瓣欲飄半月光初發白彀輕緗底様些兒大千
金一揑眞非假
　　東甌令(南吕)
心兒念口兒誇忙裏偷看分外佳鳳頭啣出珠兒滑
滿繡猶如畵芳蘭一朶襯梅花綠蕚映紅霞
　　大勝樂(同上)
向燈前影弄窗紗道成雙還是假記前朝竝立紅裙
下似一對牡丹芽抵多少芙蓉帳底鈎春話揚柳樽
前舞玉珈到手非容易也且虗空摹擬權當杯斚
　　解三酲(仙吕)
料他們春眠纔罷把香衾仔細搜查江南枕上雖行
踏些箇事落誰家怎知我留香賺玉剛多霎翻做隻
影孤鸞路巳賖情無那守着他半絲紅線兩處波查
　　尾聲
明晨再續花前話依舊雙飛在碧沙權守今宵一夜
寡
○傷秋(巳刻)許彦輔
　　金梧桐(用尤侯韻)
堪悲宋玉秋秋老梧桐瘦月滿疎林又是黃昏後砧
聲幾處牧敗葉敲南牖雁唳鴉驚颯颯寒風透人兒
不見空僝僽
　　東甌令(南吕)
捱更漏數更籌𥿄帳梅花相厮守蛩吟四壁聲偏驟
呌出箇愁時候支床不寐思悠悠無語擁衾禂
　　大勝樂(南呂)
憶當初邂逅綢繆在花間携素手尋芳拾翠消白晝
閒鬬草戲藏鈎只指望朝朝暮暮陽臺右誰知道前
世燒香點㫁頭天涯人遠似銀河阻隔織女牽牛
　　解三酲(仙吕)
想着恁龎兒依舊想着您那聲咳嗽想着您燈見前
鬆却鴛鴦扣想着您欹枕凝眸想着您睂彎雙蹙頻
頻皺想着您鬢軃雲鬟一叚羞愁還又兀的是雲消
楚館夢㫁秦樓
　　尾聲
洛陽花章臺柳想殺人卿卿知否何日把兩字相思
一筆勾
〇春思(墨憨齋改刻)古　調
　　梧桐樹(用皆來韻)
繁華滿目開錦𬒳空閒在劣性冤家悞得人忒毒害
前生少欠今生債不了相思教人禁害廢寢忘餐倚
定着門兒待房櫳靜悄如何捱
　　東甌令(南吕)
詩慵就謎難猜一别三春音信乖多應他那裏貪歡
愛忘却個人兒在空勞魂夢到陽臺展轉惱情懷
　　大勝樂(同上)
把一牀絃索塵埋兩睂峯不展開香肌痩損愁無奈
懶刺繡傍粧臺鶯期燕約今都懈蝶使蜂媒不再來
臨鸞鏡也照得我朱顔未改郞意先改
　　解三酲(仙吕)
頓忘了誓山盟海頓忘了眼去睂來同生同死言猶
在抛熱語臉相挨頓忘了盈盈笑解香羅帶頓忘了
緊緊雙勾紅繡鞋今難再便傍人聽了珠淚盈腮
　　尾聲
把局兒牢鋪擺思君不久便歸來美滿前程百歲諧
○春日題情(巳刻)梅禹金
　　梧桐樹(用魚模韻)
鶯啼柳外聲燕遶梁間語萬紫千紅水面飄香絮凭
欄細把花期數九十春光一點知何處一寸柔腸萬
縷還千緒那堪幾陣無情雨
　　東甌令(南吕)
天涯路老蘼蕪舊日王孫歸去途吳歌越吹靑樓暮
多少銷魂處東風無力倩誰扶羞傅粉怨調朱
　　皁羅袍(仙吕)
冷落綠窗朱戸漸凋零紫陌寶馬香車荼䕷香霧怯
羅襦桃花歌扇閒金縷一簾春夢偏驚杜宇孤幃冷
落誰堪伴侣芳心似共春無主
　　尾聲
把歡娛休孤負只待滿身花影倩人扶醉倒黃公舊
酒壚
○懷華亭秋水作(巳刻)梁少白
　　金絡索(用先天韻)
(金梧桐)瑤臺一綘仙原住朝雲殿嬝娜腰肢秋水雙
眸剪塵緣未掃除(東甌令)思牽纏謫向人間十八年
暫辭王母離眞境(針線箱)聊逐東風上舞筵(解三醒)
垂楊線(懶畵睂)睂兒葉葉更堪憐(寄生子)爲傷春怕
立簾邊蚤落盡桃花片
　　五更轉(南吕)
羡畵梁棲雙㷼奈姻親獨未完檀郞慢自慢自多畱
戀好事蹉跎光陰如箭念往回空逗畱無方便蒼天
甚日從人願月轉廻廊夜香庭院
　　簇御林
今迢逓路幾千笑花神未有權任風開落飄蒼蘚但
芳心至死香不變恨綿綿幾多心事都付十三絃
　　琥珀猫兒墜
那人何處消渴在文園羸得文君眼望穿陰雲終散
月終圓嬋娟須有日飛向蓬萊還寤生前
　　尾聲
淸宵白晝難消遣含羞未敢向人言只恐靑樓作話
傳
○四時閨情(巳刻)常樓居
　　金絡索(用家麻韻)
(金梧桐)東風轉歲華院院燒燈罷陌上淸明看細雨
紛紛下天涯蕩子心(東甌令)盡思家只見人歸不見
他合歡未乆難抛舍(針線箱)追悔從前一念差(解三)
酲傷情處(懶畵睂)懨懨獨坐小窗紗(寄生子)只見片
片桃花陣陣楊花飛過了鞦韆架
　　前腔(用先天韻)
楊花亂滚綿蕉葉初成扇翠葢紅衣出水新蓮現金
爐一縷微○爇沉煙睡起紗厨雲髻偏無端好夢誰
驚破○風外鶯聲柳外蟬○羞臨鏡○千愁萬恨對
誰言○只見舊恨睂尖新淚腮邊界破殘粧面
　　前腔(用尤侯韻)
閒堦細雨收翠幙新涼透衰柳殘荷正値愁時候近
來都減却○舊風流爭奈新愁接舊愁白雲望斷天
涯遠○人在天涯無盡頭○相思病○無明徹夜幾
時休○只見雁過南樓月下西樓人比黃花痩
　　前腔(用東鐘韻)
銀臺綘蠟籠翠幄金鈎控錦帳紅爐獨自無人共月
明初轉過○小房櫳不放淸光照病容愁聽畵角聲
三弄○吹落梅花一夜風○關山夢〇魚沉雁杳信
難通〇孤眠人最怕隆冬正值嚴冬做不就鴛鴦夢
○代吕姬霏茵賦别(改刻)騷隱生
　　金絡索(用先天韻)
(金梧桐)郵亭繫赤騶别酒頻斟勸執手叮嚀兩下相
畱戀思君萬種情(東甌令)憶君言滿望生死皈依共
百年被孽風吹散于飛翼(針線箱)鋼鏟分開竝蒂蓮
(解三酲)天涯遠(懶畵睂)那堪繡被冷紅鴛(寄生子)從
今後衰草平川何處把行踪盻
　　前腔(同前韻)
人離在眼前别恨和心纒剰雨殘雲都是相思劵歸
期在那些○待君旋莫使深閨望眼穿恠一鞭鞍馬
驚幽夢○何處鱗鴻覔錦箋○空悲怨○非君分淺
是妾無緣○從今後翠冷花鈿更香燼黃金篆
　　前腔(用寒山韻)
斜暉映落霞野樹連秋漢颯颯金風生拆雙飛雁觸
處可憐人○滯君難打迭離魂逐去鞍奈半肩行李
重催促○一曲驪歌唱欲䦨○愁無限○淮陰匹馬
甚時還○從今後夢裏巫山只落得空牽絆
　　前腔(同前韻)
寒衣贈白裘别語盟靑案無限離情叮囑千千萬􁉓
􁉓淚眼看○背君彈想去後思君病漸　怕春深花
落重門悄○夜永蘭膏照影單○空長嘆○相看心
事一般般○從今後痩損朱顔甚日得重歡宴
○寄别(未刻)龍子猶
　　金絡索(用江陽韻)
(金梧桐)曾叨金屋光自小章臺養學得靑謳聲繞芙
蓉帳連環輕解開(東甌令)做野鴛鴦惆悵東風没主
張抵多少夢回王謝堂前燕(針線箱)抵多少魂逐臨
卭弦卜凰(解三酲)無名網(懶畵睂)背人深處儘思量
(寄生子)正是舊恨難忘新恨難降亂滚滚桃花浪
　　前腔
劉郞續阮郞濮上兼梁上風月塲頭自把年華誑流
光似水花○眼前忙滋味靑樓也算嘗也有个千金
難買燈前笑○也有个一面能牽去後腸○空勞攘
○離亭羞贈舊時香○這是前世餘殃今世承當折
罰在平康巷
　　前腔
五陵裘馬狂七步才華廣那富貴風流浪宕终難仰
當時遇可人○在金閶海水難將升斗量俊眸慙妾
非紅拂〇俠骨知君似李郞○把眞情講○十年脂
粉付滄浪○却不道柳折須長花採須芳這緊慢教
人望
　　前腔
春郊女伴將月夜遊人訪怯舞辭歌覿面渾如强孤
燈夜永時○自徬徨覔得甜桃懶去甞情癡妾似離
魂女○負義君非李十郞○頻來往〇相思病種入
膏盲○只怕今日西廂明日東墻蚤晚無的當
　　宛轉歌原注云譜所載末云一聲聲呌得淒涼
　　愁鎖在睂尖上本只二句卽琵琶記空爭着閒
　　是閒非祗落得垂雙淚亦二句也唱者郤増偏
　　要爭閒是閒非句陋甚而時曲只見片片桃花
　　陣陣楊花浣紗記那時節異國飄零音信難憑
　　俱用三句不知何據譜分註寄生子而寄生子
　　本調竟缺今從俗終爲未安尚須查正(子猶識)
〇招夢(未刻)沈伯英
　　金甌線解酲(用戈歌韻)
(金梧桐)相思没奈何離恨難消破欲倩遊魂入夢尋
則箇當初苦憶他(東甌令)眼難合但合眼依稀得見
多如今夢裏也潜逃躱(針線廂)怨殺那不做美無情
狠睡魔(解三酲)把芳魂鎖慣呵雲叱雨特地張羅
　　浣溪樂(南吕)
(浣溪沙)你曽送神女來高唐左與襄王結就絲蘿偏
生把我多摧挫直恁地書生緣分薄(大勝樂)如何是
可把降魔寶劒暗裡摩挲
　　春太平
(宜春令)我心纔動他却笑呵道何須煩君太阿你自
體疲力倦赤繩枉向君邊過假饒他倩女離魂也搖
不動你希夷高臥(醉太平)但得你少眠一和須教送
與㣲步淩波
　　奈子落瑣窗
(奈子花)謝尊神呼醒南柯奈狂生才愧東阿洛神擬
賦愁懷無那閣筆處涙珠雙墮(瑣窗寒)儘教收入變
聲歌做成一串珠顆
　　尾聲
酒在樽茶畱火不醒不醉睡温和不信芳魂不見過
　　三籟止載浣溪沙春太平二曲於宜春令套曲
　　之後謂二曲偶從譜末帙中得之得句頗俊苦
　　無全套收之然與驀忽地一套筆致如出一手
　　故附錄於此不知此亦詞隱先生筆刻情癡䆿
　　語中三籟能辨之似非門外漢矣(子猶先生筆)
　　按商性屬金於令屬秋故昔人謂此調貴乎悲
　　傷宛轉良有以也夫傷離冩恨自餘感悼情有
　　固然但其間必有一種眞正蕭瑟寂歷之氣淒
　　楚動人庻乎近是本調名筆繁多懸此以爲選
　　的遺珠錯落更俟續收(嶺樵漫筆)
雙調
○夜思(巳刻)陳海樵
　　鎖南枝(用庚青韻)
黃昏後鼓一更知君讀易臨小亭燈火隔簾明人聲
四隣靜停樽待掃徑迎猛可的月移花渾疑是君影
　　前腔(用魚模韻)
天街靜二鼔餘思君此時猶讀書庭草未曽除囊螢
燦如許門雙掩榻半虗猛可的竹生風長疑是君語
　　前腔(用先天韻)
三更轉夜半天知君此時猶未眠鐵馬傍風傳銀河
繞簷轉臨牀畔當案前試展寄來書渾如對君面
　　前腔(用東鐘韻)
譙樓鼓剛四咚思君不來尊巳空鬼病害得我帶圍
鬆佳期數得我指頭痛燈初暗睡正濃可喜的共君
眠原來是一夢
　　前腔(用齊微韻)
殘更㫁星斗稀思君出門來也未隔水一鷄啼喧林
亂鴉起人將至喜上睂休問我夜來情但看我枕邊
淚
〇題東(未刻)龍子猶
　　鎖南枝(用支思韻)
曽留下柬帖兒千恩萬愛彼一時恨不得把全副肝
花嘔向這幾箇鴛鴦字就是鐵人見心也慈害相思
都爲此
　　前腔(換頭)
將他謹藏笥不許他人瞷我私毎遇悶時開看只當
一度相逢一度懽娛事强婚帖賽誓詞再不消費第
二張𥿄
　　前腔
燭流淚𧖟掛絲只道恩情到底常似兹誰知日乆見
人心漸漸不如始雖柬帖時有之比當初渾不似
　　前腔(換頭)
當初血瀝瀝幾行字如今虚飄飄一片詞他的話比
先前加美細勘眞情百分無一二一塲好枉被嗤情
願抱當初柬帖兒死
○金閶紀遇(有序/未刻)龍子猶
　　白氏爲花館名家而來姬尤後來之最秀東山
　　許元爕則其破瓜之交也元爕作金閶紀遇傳
　　自詫奇緣余譜爲新詞傳諸好事來姬字掌珍
　　葢元爕所贈云珠性圓走而掌又有翻覆之義
　　元爕愼守寶矣佳人再難得其勿效章臺柳往
　　事哉
　　錦堂月(用庚靑韻)
(晝錦堂)花滿金庭春深玉柱誰爭五湖煙景生長繁
華風流少年馳騁(月上海棠)攬蘇臺西苧餘香咏銅
雀東風司令頻追省休得要秋到傷春老來索鏡
　　堂上集賢賔
(晝錦堂/換頭)寂靜淨几明窗翻今閱古别有酒狂詩興天
上人間除非草木無情(月上海棠)鳳尾草也解榮枯
連理木偏能齊整(集賢賔)倘藍橋幸玉杵價豈辭高
等
　　集賢賔(商調/下三曲同)
偶春花鳥來使星問秦淮柳色誰青屈指尋常桃與
杏但無雙不産金陵自有煙花首領論小字夜來厮
稱他都是靈秀禀就是珠十斛也買不出這娉婷
　　集賢聽黃鶯
(集賢賔)盈盈二七方待齡似荳􁮻香凝妙舞淸歌都
絕頂更步打塲中超乗琴棋井井凡百技諸般佳品
(黄鶯兒)小妖精豪門巨室歡喜竟何曾
　　黃鶯兒
金屋乆聞名信還疑喜又驚白家蠻素剛同姓泛扁
舟幾程歷煙波幾汀恨金閶不比天涯近到蓬瀛閒
花怎惹許自有飛瓊
　　黃鶯帶一封
(黃鶯兒)我是黃卷課靑燈暫偷閒訪玉京奈娘行做
出喬行徑眼兒望得盲脚兒站得疼等閒的未許通
殷聘(一封書)鏡中形谷中聲三復關雎心未平
　　一封書(仙吕/下六曲同)
終宵自飮氷把䖍誠感巨靈重來到錦營覩光輝百
倍榮畵閣深深頻致請萬喚千呼不肯行似蘭馨似
珠明捧出雕盤眞水晶
　　一封羅
(一封書)羞答答臉頳悄低頭倚畵屏梨花一枝春帶
雨縱飛㷼新粧不恁爭(皁羅袍)金釵十二端詳可憎
靑樓十二供他使令從前春夢到此安排定
　　皁羅袍
珍重娘行伸敬這姻緣天大怎教我造次應承他是
玉皇殿上校書丞怕書生福淺難僥倖欲行還往可
喜香浮酒淸欲畱還去可憐好事未成把佳期來日
從容訂
　　皁羅歌
(皁羅袍)意馬心猿紛競悔登時腼腆推調紅䋲倚閭
人望得眼睜睜一封書怎敢違尊命(排歌)畱無計蚤
恨轉増長條攀折巳無憑人難再城可傾香衾覆枕
闘心兵
　　甘州歌
(八聲甘州)高唐神有靈借巫雲一片教他野渡舟横
十分不穩穩的是隻形孤影魂顚夢倒神未寕忽聽
得雨驟風狂閙五更(排歌)披衣起合掌聽千聲方便
謝神明想是明河㵼洛木升從天降下美前程
　　甘州解酲
(甘州歌)靑鵶喜笑迎儘東山屐齒忘却伶俜時來心
肯不惜買花錢贈傾囊聊表釵鈿情肆席重陳山海
盟(解三酲)雙雙竝對氤氲使者禮拜通誠
　　解三酲
唱一曲今宵歡慶把前身認做鶯鶯畵堂中萬福聲
相應杯到處巳酩酊今日裏花燭洞房把嬌客稱賽
過那玉殿爐傳金㮄登魂消賸看不盡温柔窈窕向
燈下停睛
　　解酲姐姐(此調及下二犯曲皆譜中不載)
(解三酲)只爲兒女情長憐夜短縱有歌舞如雲無暇
評惜花人耳畔私央倩一句句巳應承正蘭湯試浴
看他雲髻傾又蚤攅簇蛾睂愁未經(好姐姐)妾薄命
一點在素綃君親證墮落風塵忒煞輕
　　好姐姐(仙呂入雙調)
宛轉鴛鴦交頸有的是惜玉憐香權柄霎時到手勸
君聊住停昏還醒千金不換須臾頃魂遶陽臺第幾
層
　　姐姐撥棹
(好姐姐)自慙這麗質怎勝從此後心腸難硬俺和伊
情分一似海様盈(川撥棹)甚日得雙鸞共乗願今朝
天慢睛願天天且莫明
　　撥棹入僥僥
(川撥棹)蚤聽得疎鐘遠寺鳴見窗隙㣲光枕畔呈淚
斑兒兀自熒熒涙斑兒兀自熒熒(僥僥令)只見他星
眼朦朧餘羞態又見他鬂縱橫倍可矜
　　僥僥令(雙調)
風流原有種今日總輸卿一任風波休輕散須記着
賀新郞第一聲
　　尾聲
貪花採得花中聖五湖年少不虗生喚作明珠掌上
擎
　　雙調徤㨗激裊蓋如文章家之以筋力勝而不
　　欲其以浮靡見長者也聲音之道可想見焉本
　　調名目有限詞亦如之不能僃美中如子猶先
　　生金閶紀遇一套似亦賣弄家私而故爲破格
　　鋪排者如以尋常章法律之殊非作者之意而
　　亦非選者之心矣原評錄後(嶺樵附識)
　　凡紀事之詞全要節次清楚而過脉絶無痕迹
　　如太史公伯夷屈原等傳以事實議論相御而
　　行其叙事又須明顯使人一覧而知方妙此是
　　子猶勝塲(硯齋主人原評)
白雪齋選訂樂府吳騷合編卷之三(終)
白雪齋選訂樂府吳騷合編卷之四
　　　　　　　　　　　　　騷隱居士　選輯
　　　　　　　　　　　　　半嶺道人　删訂
仙吕入雙調
○題情　周秋汀
　　夜行船序(用車遮韻)
翠擁紅遮錦香叢勾住採花蝴蝶迷戀處只爲多情
難捨風月頓使綢繆偏令愛惜愈加疼熱拚也准僃
下鬼門關心願對海神同設
　　前腔(換頭)
應藉夙世冤業但逡廵一見兩情牽掣歌臺上一曲
霓裳淸絕嬌怯粉黛輕匀蛾睂淡掃晩粧初卸覻者
便是那潘妃丰韻比他何别
　　黑䗫序(換頭/舊名闘寶蟾誤)
曽寫鸚鵡新詞向尊前花下把彩雲歌徹斷人腸誰
送一𥿄書摺虚說石榴花巳開玉人音信截那時節
悶殺人離愁萬種寸心千結
　　前腔
歡悅剗地歸來似天仙降下蕊珠宫闕喜釵分再整
絃斷重接聽說花枝挿在瓶湘簾放下些叙離别喜
殺人書幃半掩把燈吹滅
　　錦衣香
喜的他心兒熱怕的他性兒劣便教一句開言不許
差迭端詳濟楚又貞潔全無半點假意虚撇更聰明
俊雅酒兒中件件淸切洒落風流也竟與人别氷肌
玉骨皎然朗澈
　　漿水令
想當初相逢狹邪武陵溪短棹輕楫歌聲宛轉髩欹
疊近船呼出醉眼乜斜天涯去雲水賖陽臺夢魂空
飛越誰承望誰承望到底和恊今日裏今日裏始得
寧貼
　　尾聲
從今共把山盟設不許負心薄劣這叚情詞留在帕
兒上寫
○冬閨(巳刻)陳秋碧
　　黑䗫序(用蕭豪韻/舊名闘寶蟾誤)
點簡梅花見南枝春信漏泄今宵雪糢糊可堪半壓
寒稍飄颻暗香動且浮疎英嫩又嬌正無聊着意看
花却又被花相惱
　　前腔
清曉眉黛慵描整殘粧無語向花微笑惜花人此時
音信寥寥蕭條天寒縞袂薄風輕繡帶飄自今朝一
捻腰肢寛掩翠裙多少
　　忒忒令
任雪花梅英鬬巧憔悴人暗傷懷抱此情若與天知
道離恨比天更高果然是天知道和天也瘦了
　　五供養
青山頓老誰收拾滿地瓊瑤蒼茫冬暮景舉目總蕭
條笑我因花起蚤聽滿耳靈禽喧噪不報些兒喜惹
煎熬北風吹面利如刀
　　好姐姐
一交黃昏静悄孤另另銀缸相照把燈兒慢挑和衣
剛睡着誰驚覺聲寒指冷難成調偷弄飛瓊碧玉簫
　　川撥棹
難猜料自來這讀書人心性喬蚤殢上金屋多嬌蚤
殢上金屋多嬌頓忘了臨卭故交漢相如恩愛薄卓
文君緣分少
　　錦衣香
瓓珊了錦字詩差錯了瑤琴操釵分了交股金帶折
了連環套鳳凰簪蹀爕玲瓏那得堅牢桃花源上不
通潮傷心總是雨葉風條連枝樹近來也生成恨種
愁苗魚雁無消耗水濶山高紅絲繫足誰把氷刀雙
攪
　　漿水令
不索把穹蒼禱告一任他傍人笑嘲盟香夜夜􁗠天
燒憂情未訴意攘心勞從前誓都忘却只求眼下他
來郅鴛鴦被鴛鴦被重薰麝腦銷金帳銷金帳共飮
香醪
　　尾聲
愁容等得生歡笑愁甚麽暮冬天道畨成月夕花朝
○題情(巳刻)馮二酉
　　黑䗫序(用先天韻)
兩字鴛鴦惹心頭夢裏多少牽纒怪分飛偏憎月下
燈前堪憐月圓人不見衾寒夜怎眠悞芳年人隔三
秋又蚤寸腸千轉
　　忒忒令
比人間紅樓畵船似天上銀河月殿分明咫尺無分
緣如隔太行一線秋水盈春山怨怪情丢意淺
　　五供養犯
山高水遠恨知音曲中斷絃琴心空有調詩句共誰
聮我想桃花人面隔朱門春風轉盻别來虚歲月何
處指盟言(月上海棠)怎得人心乆長不變
　　好姐姐
魚雁水沉風㨵書和信雲遮霧罥花飛月冷塵蒙舊
簡篇愁和怨愁深隱隱當心坎怨結悠悠在眼前
　　玉交枝
梧桐幾片閙秋風飄零翠軒翻來捲去如相戀動人
無限熬煎記月明疎影共留連又霜寒夜瓦驚時變
最無聊孤燈影懸最傷心青衫淚濺
　　川撥棹
無繇見陽臺上巫峽邊似如今鬼病纒綿似如今鬼
病纒綿到不如丢開在先偷香手誰見援傅粉心誰
與傅
　　尾聲
風流孽瘴還不免畢竟是爲他牽纒怎能彀春生庭
院把孔雀屏遮離恨天
○惜别(未刻)王伯良
　　惜奴嬌(用眞文韻)
山抺微雲聽連天畵角聲斷譙門聊停征葢花前共
飮離尊難分舊事蓬萊回頭迅見炊烟紛紛盡日漸
曛遙指寒鴉數點水遶孤村
　　前腔(換頭)
銷魂此際征人想香囊暗解羅帶輕分靑樓休道贏
得薄倖名存傷神此去何時重親近惹啼痕羅襟潤
惆悵頻又是高城望斷燈火黃昏(止二闋無煞)
○離情(巳刻)沈伯英
　　步步嬌(用先天韻)
别鳳離鸞驚時變新景添新怨雕窗裊篆烟靑瑣虚
凉翠幄空展却憶俏嬋娟酬不了當初願
　　江兒水
常想西江夜艤畵船芳菲北苑開春宴七換凉州歌
喉顫一聲金縷香風轉怕􁗠羞人鶯㷼舊恨從頭十
二闌干凭遍
　　園林好
昏慘慘愁城似天遠迢迢長日勝年記一笑春風嬌
面燈兒下鬢雲偏急回首巳茫然
　　五供養犯
别來想見見月缺多時也有團圓畵堂深窈窕歸翼
枉蹁躚怕玉鉤未捲一天愁着誰消遣訴一晌心間
事寫一幅斷腸篇(月上海棠)等一箇峰頭孤雁回旋
　　川撥棹
雙眸倦看這豔陽時三月天􁗠一杯悶酒尊前􁗠一
杯悶酒尊前少一箇人兒在眼前害相思張解元盻
神仙歸洞天
　　錦衣香
春衫和淚穿猶是伊針線玉簫深夜吹多是君愁怨
傲殺槎頭金盤雙薦笑他竝蒂兩紅蓮香雲迢逓蝶
浪蜂顚縱東風難見怕顚倒風吹花片不與些兒便
怎生留戀看看瘦得沈腰一線
　　漿水令
煞靜悄垂楊庭院虚供養綠暗紅嫣銀鉤屈曲指駢
聯淋漓錦袖細艸鸞箋剛删訂相思傅遲遲月上桃
花扇香羅帕䦨珊了舊盟新愿流蘓帳冷落了粉露
花烟
　　尾聲
愁人怎把閒情遣一恁啼春兩淚懸誰管領春山雙
翠淺
○閨情(已刻)劉東生
　　步步嬌(用魚模韻)
月夕花朝成虚度把往事難憑據東風舊院宇塵滿
瑤臺悶扃朱戸六曲畵闌干總是傷情處
　　孝南枝
(孝順歌)關山路信也疎鴛鴦繡衾香也無蟬鬢爲誰
枯蛾眉爲誰蹙只有天知我苦也不揮毫也不聯詩
句也不開樽也不歌金縷(鎖南枝)燈也孤人也孤枕
又孤月也恨長孤
　　香柳娘
嘆離愁幾許嘆離愁幾許勝似大江東去將心比心
如何辜負想昔日共笑語想昔日共笑語情似水中
魚愛惜如掌中珠我欲待要寄書我欲待要寄書寄
與薄情看取淚痕如雨
　　園林好
不記得彈絲品竹不記得偎香倚玉不記得臨行時
囑付不記得醉糢糊不記得臥流蘓
　　江兒水
盻殺門前馬陌上車年年空把隹期悞好似和畨漢
蘓武終須有日還鄕故忍把奴心辜負雁杳魚沉不
見傳來尺素
　　僥僥令(雙調)
鸞凰錦帳圖蝴蝶繡羅襦惹恨牽愁無心緒直待兩
成雙心願足
　　尾聲
逢時遇景添淒楚常思想鸞交鳳侣至今在海角天
隅
○閨怨(巳刻)舊　詞
　　步步嬌(用江陽韻)
昨夜春歸今朝夏時序如翻掌相思惱斷膓只怕愁
病無情減却容光血淚漬成行點點滴在靑衫上
　　山坡羊(啇調)
綠陰陰竹梢初放碧沉沉荷錢較長紅潑潑榴花漸
舒白茫茫麥隴翻銀浪雨乍晴園林梅子黄時移物
換人何向種種思量椿偆惆悵凄凉半開窗半掩窗
悲傷半思郞半恨郞
　　五更轉(南呂)
納稼時離鸞帳到如今又挿秧南鱗北雁頻來往自
没一𥿄書來慰奴懷想向晚來空倚定危樓望朝雲
暮雨和誰講除是夢裏重逢和你徘徊半晌
　　園林好
覺來時愁魂半牀那人兒依然兩廂只落得千聲悒
怏端的是怎推詳端的是怎推詳
　　江兒水
睡起嬌無力窮愁莫可當咭叮咚風韻簾鈎響淸溜
溜竹夾茶烟漾碎紛粉日映晴絲蕩混攪碎離人情
況縱有良工畵不就相思模様
　　玉交枝
綠窗虚朗晝寥寥共誰舉觴芭蕉弄影搖書幌一霎
時過了端陽夢魂驚破追楚襄首兒淡了思張㣲待
見他山長水長待放他情長意長
　　玉抱肚(或作胞誤)
南薰薦爽這花陰看看過墻聒噪些蛙鼔蟬琴蕭索
了蝶粉蜂黃中心怏怏無明無夜費思量倩托何人
遠寄將
　　玉山供
(玉抱肚)精神愡恍這滋味何曽慣嘗覻花鈿粉面流
脂透酥胸汗雨揮漿(五供養)燈花鵲噪到此都成虚
謊命薄多磨障意徬徨停針無緒繡鴛鴦
　　三學士(南㠯)
花愁酒債何時了償經幾度飯廢茶荒威㽔懶傅何
郞粉寂寞羞添賈女香心爲遠懷縈百丈魂消處逐
去檣
　　解三酲(仙呂)
錦葵開有誰宴賞記昔日歡娛在華堂今日里浮瓜
沉李没心想盈盈泪浴蘭湯趂微涼緩步出洞房悶
數歸鴉立小廊聲嘹喨採蓮歌何處晩渡横塘
　　川撥棹
舉目誰親徬􁗠三星禱夜央俏冤家杳隔在瀟湘俏
冤家杳隔在瀟湘幾時得榮歸故鄕辦䖍誠叩上蒼
奈愁城未肯降
　　前腔(換頭)
痩損龎兒淺淡粧怕暮皷晨鐘特地忙蚤知道今日
恓惶蚤知道今日恓惶爭似當初不識强待相忘不
忍忘待相從路渺茫
　　僥僥令(雙調)
蜻蜓飛兩兩燕子語雙雙偏我海誓山盟都成謊畨
做了五更頭夢一塲
　　尾聲
君平問卜都虚謊只恐怕歸來鬢巳霜怎能勾身生
兩翅飛到伊行
○怨别(已刻)唐伯虎
　　步步嬌(用蕭豪韻)
樓閣重重東風曉玉砌蘭芽小垂楊金粉消綠映河
橋燕子剛來到心事上首稍恨人歸不比春歸早
　　醉扶歸(仙吕)
冷淒淒風雨淸明到病懨懨難禁這兩朝不思量寶
髻挿桃花怎當他綉戸埋芳草無情挈伴踏春郊鳳
頭枉綉弓鞋小
　　皁羅袍(同上)
堪嘆薄情難料把隹期做了流水萍飄柳絲暗約玉
肌消落紅惹得朱顔老情牽意絆山長水遙月明古
驛東風畵橋俏冤家何事還不到
　　好姐姐
如今瘦添楚腰悶懨懨離情懊惱落花和淚做了一
様飄知多少花堆錦砌猶堪掃泪染羅衫痕怎消
　　香柳娘(南吕)
隔簾櫳鳥聲隔簾櫳鳥聲把人驚覺夢回蝴蝶巫山
杳我心中想着我心中恨着雲散楚峯高鳳去秦樓
悄怕今宵琴瑟怕今宵琴瑟你在何方弄調撇得我
紗窗月曉
　　尾聲
别離一旦生芳草畵棟梁空落燕巢可惜粧臺空教
人自老
○秋日懷舊(巳刻)梁少白
　　步步嬌(用先天韻)
一夜梧桐金風剪敗葉空廊戰離愁有萬千夢入蘭
心芳香不變目斷碧雲天把西樓東角閒凭遍
　　忒忒令(初見)
記初見在春風繡筵又驀遇在夜香深院花枝婹嬝
似趂風搖顫人叢裏信難傳人叢裏信難傳又誰知
背畵闌把秋波暗轉
　　尹令(重逢)
自别去心畱意眷再没處尋方覓便誰道渡頭重面
還似舊時迷戀路阻藍橋肯負前生未了緣
　　品令(訂盟)
娘行爲何再入武陵源池亭深處恰似降飛仙幽期
密訂去畱多腼腆太湖石畔只恐怕他人瞧見帶綰
同心共結東林祗樹邊
　　荳葉黃(幽遇)
夜深沉漏滴銀鎖喜空聯挽青鸞翅入重樓挽青鸞
翅入重樓親受用香温玉軟一時繾綣釵橫鬢偏眞
箇是水雲中的鸂鶒眞是箇水雲中的鸂鶒看遺却
花鈿零落在銀屏錦韉
　　玉交枝(懽會)
舞衫歌扇載卿卿西江畵船紅衣濕處淸波濺竝頭
開徹雙蓮絲絲柳條風渚牽瀟瀟竹影溪雲淺擁鴛
衾落月未眠酒初醒猶聞嬌喘
　　月上海棠(話别)
最可憐歡娛未了生離怨恨片㠶東去甚日還旋霎
時間翠減香消頃刻裹山長水遠重發願願年年相
見勝似今年
　　江兒水(離情)
江水明於練秋雲薄似綿奈扁舟飄忽如飛箭看牀
頭翠被餘香捲囊中秀髮和愁纒怕睹社前歸燕何
日重來還向舊家庭院
　　川撥棹(哀怨)
詩題絹淚斑斑成翠蘚夜迢迢輾轉無眠夜迢迢輾
轉無眠洞房虚孤燈慘然似枯枝泣露蟬似風花哭
杜鵑
　　前腔(祈祝)
腸斷箜篌第五絃奈萬事傷心在眼前縱風波倐起
平川縱風波倐起平川誓把衷心鐵石堅願頻頻音
信傅莫教人眼望穿
　　尾聲(復合)
歸舟有日還重見那時節錦堂歡宴銀燭高燒繡帳
懸
○閨思(巳刻)文衡山
　　步步嬌(用蕭豪韻)
簾控金鈎深閨悄風動爐烟裊淒涼恨怎消望斷衡
陽底事鱗鴻香獨坐悶無聊把金叙劃損雕䦨巧
　　香羅帶(南吕)
幽窗倍寂寥氷絃懶調春纎未舉先倦倒斷絃何日
續鸞膠也總有相思調􁗠誰抛思君幾遍成鬰陶便
是暗擲金錢也有甚心情辨六爻
　　醉扶歸(仙吕)
悶懨懨羞把菱花照睡昏昏慵整翠雲翹覺離愁應
比舊時多看花容不似前春好可憐辜負好良宵多
應是别惹閒花艸
　　皁羅袍
可惱鬱人懷抱响叮噹鐵馬鬪風聲敲瀟瀟踈雨洒
芭蕉啾啾四壁寒蛩閙尋章摘句臨風懶嘲蛾睂消
黛金針懶挑虧心自有天知道
　　好姐姐
看他量如斗筲没來繇教人談笑翻雲覆雨都是奴
命招無消耗滔滔水渰藍橋倒烈火騰騰將祅廟燒
　　香柳娘(南吕)
見紅輪墜西見紅輪墜西晩鐘聲報孤燈慘淡和愁
照聽譙樓畵角聽譙樓畵角嗚咽怨聲高令人越焦
懆剪秋風敗葉剪秋風敗葉把紗窗亂敲攪得奴夢
魂顚倒
　　尾聲
薄情做事多奸狡撇得人來没下稍短嘆長吁捱到
曉
○閨怨(巳刻)元　詞
　　步步嬌(用車遮韻)
暗想當年羅帕上把新詩寫偷綰同心結心猿垂意
馬劣都將軟玉溫香翠擁紅遮琴瑟正和恊不覺花

隂轉過梧桐月
　　沉醉東風
一團嬌香肌痩怯半含羞粉容輕貼微笑􁗠人悄說
休忘了今夜等閒間將海棠開徹把山盟共設不許
暫時棄撇有個負心的教他隨燈兒便滅
　　忒忒令
他殷勤將春心漏泄我風流寸腸中熱因此上楚雲
深鎖黃金關休把隹期頓撇湘江竭燕山截斷魚封
雁帖
　　好姐姐
自别逢時遇節冷淡了風花雪月奈柔腸萬結怎禁
窗外鐵無休歇一似環珮搖明月又被西風將錦帳
揭
　　桃紅菊
渭城人肌膚瘦怯楚天秋難禁病叠停勒了畵睂郞
京尹停勒了畵睂郞京尹補塡了河陽令滿缺
　　園林好
也傷殘連枝帶葉勾引得狂蜂浪蝶閙炒起謌臺舞
榭回首處楚雲遮堪嘆處水痕賖
　　川撥棹
成吳越怎禁他巧言開間諜平白地送暖偷寒平白
地送暖偷寒猛可地搬唇弄舌水晶丸不住撇蘸鋼
鍬一謎掘
　　錦衣香
他將楚館焚秦樓拽洛浦塡涇河竭梅家庄水罐湯
瓶打爲磁屑賈充宅守定粉墻缺武陵溪澗把花兒
釘了樁撅楚襄王夢驚蝴蝶漢相如趕翻車轍緊閉
芙蓉闕紫簫聲裂碧桃花下鳳凰把翎毛生扯
　　漿水令
响叮噹將菱花碎跌側楞碀氷絃斷絕喜孜孜將同
心帶扯撲鼕地寶簪墜折採蓮人偏把竝頭拆比目
魚就池中將水車竭連枝樹生砍截打撈起御水流
紅葉藍橋下翻滚滚波濤捲雪祅神廟熖騰騰火走
金蛇
　　尾聲
饒君總把機謀設怎禁那負心薄劣一一向夢兒中
􁗠他分說
○秋夜同胥姬坐雨西窗感舊(巳刻)梁少白
　　步步嬌(用魚模韻)
半夜蕭疎芭蕉雨葉葉西風裏相將夢覺時一枕華
胥十年心事細數雨欷歔柔情不斷如春水
　　忒忒令
論命裏今生合孤嘆花星幾番明汚知音絕少誰可
堪回顧迷魂陣乆荒蕪又誰知遇合奇惹閒情萬縷
　　沉醉東風
記當初曾通素書到年來數傅淸譽奈深戸暎花關
天涯爾汝空奔走東西鄰嫗河橋故居山城小溪依
稀記得風簾露出繡襦
　　好姐姐
沉淪數載有餘竟没處問消尋息他生未卜此生應
見稀甘抛棄靈禽乆被樊籠繫誰料秋來放雪衣
　　園林好
病相如在文園著書曠文君正臨卭寡居還没有逓
春心綠綺險増出酒家壚險増出酒家壚
　　江兒水
瞥見深深巷欵欵扉緣何欲避還凝竚初疑施氏西
村女原來宋玉東隣妹雅淡裙衫白苧小立迎風注
目似曾相識
　　五供養犯
(五供養)方知是你這叚姻緣會合眞奇遂憑氷上語
竟赴月中期看他衷情幾許遍訴出半生憔悴道幽
花經雨蹙皓月被雲迷(月上海棠)受盡淒涼萬般滋
味
　　玉交枝
今朝得遇感娘行素心不移渾如枯樹生連理分明
得水遊魚因思往事多淚垂從今相守君須記􁗠西
庚明星見知仗東君鶯花有主
　　川撥棹
會眞詩雙文句楚臺風巫峽雨笑兒曹旣不相知笑
兒曹旣不相知枉奔波磨穿襪兒弄機關你好痴破
姻親却怎的
　　香柳娘(南呂)
我而今共伊我而今共伊花前月㡳願年年同伴春
光住總閒言有些總閒言有些任他們自傾欹和你
甘心且包蔽算人生有幾算人生有幾休攅兩睂試
看傀儡
　　尾聲
綠窗人靜風兒細追想當年難遇莫負韶光十二時
○春閨(巳刻)鄭虚舟
　　沉醉東風(用皆來韻)
海棠花開還未開倦停鍼繡窗閒待花睡去冷閒堦
教人憐愛須避却妬花風霾把門兒謾開不許蝶蜂
叅拜若等着那負心的便隨着進來
　　忒忒令
盻得個春風滿街好花枝没人簪戴􁗠花無語空立
遍蒼苔擔害得人無頼愁無奈恨無端磨穿了繡鞋
　　品令
相思黙黙没個好安排脂憔粉悴也是命合該匆匆
話别不見尺書來何處遨遊忘却故園歡愛驀地思
量推不出冤家在我懷
　　豆葉黃
我忘餐廢寢日夕難挨總然我骨痩如柴也燒不過
愁城高大這些冤債何時擺劃除非是那人見相見
除非是那人兒相見和息了相思勾銷𥿄牌
　　玉交枝
他毒如蜂蠆戀花心花還受災芳心從此𬒳伊家賣
說甚麽有地重栽桃源洞口信巳乖武陵溪上春難
再頓忘却雙頭鳳鞋頓忘却同心鴛帶
　　月上海棠
鸞鏡臺何時得揭香羅葢竝雙肩同照玉樹花腮揾
滅了秋水啼痕重掃個春山首黛身通㤗這姻緣除
非是夢裏和諧
　　江兒水
見月頻生恠因花更自猜一春無車爲相思害千般
消遣心難解萬樁擺脫情難懈除是鴻門樊噲打破
愁關提出了淒涼法界
　　川撥棹
情忒歹没音書三四載全不記那日書齋全不記那
日書齋曽道遇鱗鴻足書繫帛到如今呆打孩筆無
情手懶擡
　　尾聲
香肌瘦得容如菜病乆空教尋艾只落得怨瑟愁琴
付鴻雁哀
○四時題情(巳刻)陳秋碧
　　嬌鶯兒(用眞文韻/此曲與朝天歌似屬一調)
春寒成陣繡衾誰與溫枉自換爐薰可恠東風連夜
只管通花信夜長風力緊教人眠不穩我這裡顧影
徘徊又被這一簾花露遮得個月兒昏
　　前腔(用先天韻)
雙飛雛㷼薰風吹柳綿荷葉小如錢正是淸和天氣
初試香羅扇盆池曲檻邊一泓寒水淺却又蚤庭院
黃昏我將這玉纎閒戲掬得個月兒圓
　　前腔(用庚青韻)
天街人靜羅衣風露冷玉漏已三更怪底鳳笙何處
吹做陽關令梧桐淸瘦影秋蛩鳴露井幾日來不見
姮娥多謝這一星兒螢火如得個月兒明
　　前腔(用魚模韻)
長更難度沉沉樓上鼓淸漏響銅壺無限惱人情緒
況是年華暮鼓聲淒又楚漏聲誰待數强支吾步出
重簾又見那玉梅枝上添得個月兒孤
○贈徐姬飛卿(有跋/白雪齋改刻)汪伯玉
　　余叅禪金山秦淮徐翩飛卿往訊爲作慧月天
　　人品并繫以辭
　　園林好(用寒山韻)
常相傍淮南小山曽得致河中小蠻人世那逢靑眼
端爲爾一開顔還爲爾更愁顔
　　前腔
瘦怯怯春羅半删嬌滴滴秋波兩灣高髻雲鬟官扮
從何處落塵寰知何處脱塵寰
　　江兒水
錦瑟逾千指霓棠第一班題來錦句留香翰携來彤
管卿雲爛揮來綵筆天花璨一幅千金爭看帝里前
身墮落在那庄公案
　　前腔
繡戸時時掩琅函日日翻菩提煩惱無常限須彌芥
子眞和幻刹那曠刼如輪趲解脫都無拘絆借問登
伽糊突心猿誰綰
　　五供養犯
(五供養)蓬萊海岸欲叩三乗直到三山維舟風馥馥
繞屋步姗姗信是天人縞帶全抛華鬘香巖容説法
香積候傳餐(月上海棠)一晤無多相逢恨晚
　　前腔
靑樓夢返黃鳥歌殘白嶽雲還帝居天作闕佛座雪
爲山信宿精藍水月梵王宫晩到來千座滿歸去一
帆閒○五兩風輕順流如坦
　　玉交枝
三生轉眼會中人朝來暮還忙中撇却千金擔何勞
湯沸柴燔禪心一點江上山風情幾綑春前蔓惡魔
頭是紅襟淚斑孽冤家是情詞恨柬
　　前腔
蘭橈輕泛送行人垂楊淺灘彩雲只合天邊散又何
勞聲唱陽關人生聚離誠等閒江心舟舵須欄絆莫
沉淪鴛衾麝蘭急回頭紅爐氷炭
　　川撥棹
枝和幹算從前總浪攤到頭來興盡更闌到頭來興
盡更闌看印澄潭新蟾一彎漾銀波照影寒說團圞
又缺殘
　　前腔(換頭)
别後依希響珮環香韻風揚纒彩幡信道是丰骨非
凡信道是丰骨非凡悟從前料門開指彈似掌書仙
供奉班散瓊花繡佛壇
　　尾聲
江上雲沙頭雁伴人閒松濤古梵說甚紅樓翠與丹
　　蒲團悟語不宜更作麗詞亟爲脫胎以當降魔
　　一杵想閙熱塲中正不可無此冷諢也願大衆
　　着眼(半嶺道人)
○遇虞山張姬於虎丘作(未刻)梁少白
　　攤破金字令(用庚青韻)
(四塊玉)芳容竝月皎潔如明鏡飛來碧海常在淸虚
境欲問嬋娟未通名姓(五馬江兒水)誰想上方深處
一欄花影相逢彼此無限情(朝元令)疑排廣寒扃姮
娥下紫淸(柳搖金)林際風生天畔雲停􁋷歌一聲飛
露冷
　　夜雨打梧桐(此曲原稿與譜未合内删去一句)
(梧葉兒)身材小性格靈驀地乍逢迎(水紅花)眼波橫
况復香肩偷凭(五馬江兒水)促急間寒溫難叙細語
惺惺依俙似聞花外鶯(桂枝香)奈匆匆頓别一天風
景曉雞聲頃刻人何處鐘開春殿燈(無煞)
　　首闋前九句犯調註見淘金令頭後五句犯調
　　註見二犯江兒水譜中查訂頗明而復於此謂
　　未能考定者豈偶遺之耶今爲拈出註刻
○四時閨怨(巳刻)陳秋碧
　　二犯江兒水(用簾纎韻)
(五馬江兒水)減盡了花容月豔重門常是掩正東風
料峭暮雨簾纎落紅殘千萬點(朝元令)香串懶重添
針兒怕待拈(柳搖金)瘦骨嵓嵓鬼病懨懨將他這舊
恩情重簡點(五馬江兒水)愁壓損兩首翠尖怕惹得
張郞嗔厭這些時􁗠鶯花不捲簾
　　前腔(用先天韻)
靜悄悄槐陰庭院芭蕉心乍展見鶯黃􁗠􁗠蝶粉翩
翩盻情人天様遠○高柳噪新蟬淸波戲彩鴛○行
過䦨前坐向池邊又蚤那邊廂唱采蓮○急攘攘愁
懷萬千拈起柄香羅紈扇恰寫着阮郞歸詞半篇
　　前腔(用齊微韻)
捱過了炎蒸天氣新涼入繡幃怪燈花相照月色相
隨影伶仃訴與誰○征雁往南飛雁歸人未歸○想
像腰圍做就寒衣不知道他如今在那裹○全無有
眞實信息倩着個誰人稍寄又恐怕路迢迢衣到遲
　　前腔(用真文韻)
幾遍把梅花相問新來瘦幾分笑香銷容貌玉減精
神比花枝先病損○繡被與重裀爐香夜夜熏○着
意溫存斷夢勞魂只恁般睡不安眠不穩○枕兒冷
燈兒又昬獨自個和誰評論百般的放不下心上人
○贈石城美人(巳刻)梁少白
　　二犯江兒水(用真文韻)
(五馬江兒木頭)看姐姐風流聰俊皇都眞妙品羡身
兒窄小性子溫純不搽朱不傅粉(朝元令)生怕到黃
昏移燈便掩門(柳搖金)要結姻親須叙寒溫莫淹留
不上緊(五馬江兒水尾)願姐姐將歡歛嗔做好事霎
時從順那裏見做猫兒的不喫葷
○莫雲卿攜戴膩兒過婁水作(巳刻)
　　前腔(用尤侯韻)
覷着俺娘行淸秀秦樓誰更有愛櫻桃注口秋水凝
眸似章臺風外柳○怯怯啓鶯喉行雲去欲留○繡
被香兠羅襪雙鈎喜孜孜軟身軀全是酒○氷河阻
溪邊渡頭受用足黃昏清晝羡君家遇人兒是莫愁
○紀情(巳刻)周幼海
　　前腔(用真文韻)
記得他霧鬟雲鬢嬌羞半掩門似湘妃丰韻巫女精
神俊龎兒羞傅粉○翠黛兩眉分櫻唇一顆匀○堪
愛堪親宜喜宜嗔間别來坐不安眠不穩○相思病
看看在身待倩個侍兒通問又則怕惡搶白斷送人
　　按南官譜云此曲本係南調前輩作此調者甚
　　多今銀瓶記亦唱作南曲可証也不知始自何
　　人將寶劒記諸曲唱作北腔此後紅拂浣沙而
　　下皆作北腔唱矣然作者本未嘗以北調題之
　　也今力正之斷該除去叠句决不可作北曲唱
　　葢北調止有淸江引别名江兒水與此曲絕不
　　相同則南北可立辨矣
○春閨(已刻)騒隱生
　　江頭金桂(用庚青韻)
(五馬江兒水)最苦是深閨人靜怎消除愁悶縈可惜
落英堆砌褪粉連楹好時光驀地傾(柳搖金)爲伊行
辜負今生只怕來生孤另擔着愁城病債日夕伶仃
幾畨來如醉醒(桂枝香)倘伊行作想豈甘薄行曉風
淸千里悠悠夢相思恨不平
　　二犯江兒水
(五馬江兒水)空爲你相思愁病病來時身也輕怪連
宵潦倒好夢無憑化西園蝶未成(朝元令)漏斷玉壺
氷香消寶篆零(柳搖金)月轉虚櫺花冷閒庭這淒涼
仗誰行來問省(五馬江兒水尾)望不徹銀河水澄認
不出高唐路景但只見滿堦前碎月明
　　江頭金桂
(五馬江兒水)剛一片堦前月影照青苔落絳英誰念
淒涼滿眼花露閒情故園蕪春草生(柳搖金)被伊行
賺却前程又怕前程難定試看川原日暮噭噭猿鳴
斷人腸風雨縈(桂枝香)坐寒宵漏永低回自省意懵
騰又見曉日瞳瞳起相思磬幾聲
　　二犯江兒水
(五馬江兒水)猛聽得幾聲淸磬意撩人百恨生想起
那人幽韻剪雪裁氷占風流雅度增(朝元令)詩酒意
亭亭憐香倍有情(柳搖金)曾與他解盡春酲醉看三
星臥花間幽夢惺(五馬江兒水尾)轉眼時好事難成
愁絕處春明將剰幾時得向鴛幃續舊盟
○爲顧旦偶題(有引未刻)張旭初
　　顧郞芙初睂修蛾綠眼映波秋燁燁如待春之
　　華亭亭若臨風之玉歌飛白雪蒲東巧囀上林
　　鶯舞殢行雲聖湖驚見章臺柳更情躭問字興
　　快傳觴旣半醉之堪憐復獨醒之可喜予盟明
　　侯兄與之纒綿夙昔牽戀非常旁觀共詫其情
　　癡彼亦自干其鳩拙廼偶泛苕水之舟遂不勝
　　各天之痛情可知巳秋香可挹南浦堪邀因代
　　搆斯篇以佐隹話
　　桂花遍南枝(用皆來韻)
(桂枝香)前生冤債今生禁害眼前花惹禍招非心上
事千魔百恠(鎖南枝)喬才想估却風流寨直恁的妬
殺裙釵妖治偏無賽頭纒錦腰半窄歌似囀春鶯舞
似柳條擺
　　孝南枝(雙調)
(孝順歌)閒時待忙裏來撩人促急呆處乖蕭瑟冷書
齋窗前且浮白休教浪猜是分定綠該相憐相愛任
那平地波瀾且自安心耐(鎖南枝)難道空消受風月
差爲甚醒時言常是醉中改
　　鎖南枝(雙調換頭)
想起無聊賴待丢開難擺劃爲甚方讒别去却蚤掛
肚牽懷愁蹙雙睂黛非是癡還自揣怕有蝶和蜂度
春色
　　江頭金桂
(五馬江兒水)你須守燈前盟戒切莫學閒䕨纒野荄
多少餘桃話柄玉碎香埋下塲頭眞可哀(柳搖金)這
都是烈火乹柴風塵買賣牢記江心把舵勒馬臨崖
願伊行自主裁(桂枝香)這情山義海肯教摧敗莫生
尲􁨩避風臺從今緊扣鴛鴦帶會看牢封錦砌苔
　　此調名作雖多而僃員之詞亦復不少集中所
　　收雖云十之二三然當行諸作似乎稍僃其爲
　　顧日二詞燈前偶爾戲筆適値本調將竟而􁆒
　　人索様甚亟漫以災水殊愧明眼(嶺樵隨筆)
附錄譜内新増體并各宮花犯曲
○旅思(巳刻)舊　詞
　　小措大(用家麻韻/此調向收仙呂今照譜刻)
暗潮拍岸斷江風掃蘆花鷗鷺破烟飛落汀沙見漁
舍兩三家在夕陽下一簇晩景堪畵悶無語時將珠
淚灑愁轉加瘦損丰姿只爲他事縈心髩添白髮蹉
跎負却年華
　　不是路
暗憶嬌娃别後應憐雨後花思量煞徘徊無語自嗟
呀眼巴巴無眠欹枕和衾壓夢斷蓬窗月映艖風兒
颯蘭舟未曉驚先發去程堪訝去程堪訝
　　長拍
疊疊離情疊疊離情重重愁恨羇旅怎生禁架家鄕
遙遠楚水洶湧濶迢遙去程無涯斜日映紅霞望水
邨深處酒旗高掛淺水灘頭有鷺立枯樹上噪昏鴉
來往櫓聲咿啞正野塘水漲浪擊汀沙
　　短拍
紅蓼灘頭紅蓼灘頭白蘋岸側曲灣灣水遶人家還
再赴京華怎訴得許多般瀟灑異日圖將此景俺直
待要歸去鳳池誇
　　尾聲
煙光映牛羊下權借村醪閒話今夜相知恁共咱
○旅思(未刻)史叔考
　　小措大(用車遮韻)
𫾣氷進舫正瑤天忽漫飛雪兩岸荻蘆風打稍折見
漁火乍明滅在江心也萬頃波濤平貼暗𫾣蓬時聽
風送葉寒巳冽香到梅花船未歇欲向那酒家沽酒
指尖兒瓶冷難挈
　　不是路
遠岫重疊半入彤雲半護雪人離别那堪􁗠鏡漫傷
嗟淚如血酒杯兒空向爐頭熱化不得我愁腸一寸
結歸心切兼程一夜無休歇不憚路途跋踄路途跋
踄
　　長拍
鳥道嶙峋鳥道嶙峋猿聲哽咽跨雕鞍却把帆摺關
河迢逓路崎嶇一似蜀道褒斜聽罷曉鍾徹見樓臺
古寺在樹杪山缺回首杳然無出處馬頭上濕雲遮
溪澗水聲傾㵼白茫茫遠去曲了兩三折
　　短拍
枕冷鴛儔枕冷鴛儔衾閒鳳侣夢迷離空有蝴蝶好
事總徒説若得個苦盡甘來時節再休提萬千般勞
碌便韁䋲兒斷了不重接
　　尾聲
歸期准在春三月怕人面桃花去也把這擔相思教
我何處歇
○秋日懷馬湘蘭(巳刻)梁少白
　　小措大(用蕭豪韻)
桂堂東畔背燈門掩秋宵孤鴈數聲飛落空濠奈殘
夢繞天涯自長干到寂寞形影誰吊聽譙鼓南樓天
漸曉香燼消露冷芙蓉葉半凋爲娘行頓添縈惱音
書斷絕無聊
　　不是路
暗憶多嬌别後容顔難畵描花枝嫋春生滿座氣何
豪喜揮毫風流昔日追蘇小詞翰當年駕薛濤描蘭
草秋枝葉葉能奇妙有這般才調這般才調
　　長拍
湛湛湘臯湛湛湘臯盈盈蘭沼雲水怎禁迢迢章華
臺館想裙兒半縮宫腰目斷帝城遙向晚烟深處遠
山残照别浦歸鴉風正緊正客棹聚江坳胡爾錦書
縹渺悵月明古渡浪急回潮
　　短拍
宋玉愁多宋玉愁多潘郞鬢老向廻廊遍寫芭蕉何
事女兒曹只討得秀才家枯槁望殺秦樓蕭史直待
要吹斷鳳鸞簫
　　尾聲
金陵驛路原非窵江城日暮好相邀有一日銀漢星
飛渡鵲橋
○四時宮詞(巳刻)李日華
　　六犯淸音(用先天韻)
(梁州序)瑣窗人靜未央天遠一似嫦娥無伴玉容消
減教人剉過芳年(桂枝香)何處流紅葉無心整翠鈿
(排歌)鶯將老恨轉添梨花院落冷鞦韆(傍粧臺)怎如
得雙雙燕子在梁間語怎如得兩兩鴛鴦在沙上眠
(皁羅袍)長門望月深巷鎖煙琵琶寫不盡思君怨(黄)
(鶯兒)恨綿綿春寒尙淺何日裏侍溫泉
　　前腔
雕簷風煖香堦紅淺轉眼星移物換等閒春散難教
玉貌常妍○睢鳥詩空在靑鸞信不傳○銷粧粉冷
篆烟含情無語倚闌干○怎禁得纎腰瘦怯愁如海
怎禁得白晝淒涼永似年○晩涼時候别殿管絃奈
重蕐咫尺無繇見○慢埋冤從來薄命多只是紅顔
　　前腔
長生宫殿珠簾齊捲愛殺瑤臺月滿銀河星燦天孫
此際成懽○競乞針穿巧誰憐扇棄捐○釵閒鳳鏡
掩鸞西風吹鬢倍淒然○怎能得簫韶共奏秦臺上
怎能得雲雨同行楚岫間○慵題紅葉倦舞翠盤涙
痕兒界破芙蓉面○􁗠蒼天焚香暗禱願結此生緣
　　前腔
繡官添線氷壺凝箭縱使梁園雪滿謝庭才徤吟毫
懶拂花箋○魚鑰收來晚龍樓閉後寒○睂橫黛鬢
軃蟬粧成雖好有誰憐○只愁是畵圖誤寫王嬙貌
只愁是羅帶空留白玉篇○鴛幃自守杯酒自拈奈
新愁舊悶都難遣○倚窗前梅花和月應笑我孤眠
　　尾聲
病容添恩光淺望不見羊車來便始信人生際會難
○冬閨(巳刻)虞交俞
　　六犯淸音(用寒山韻)
(梁州序)小窗雲重凍鴻聲短忽見墻頭梅樹似去年
花滿今年人遠江南(桂枝香)好雪迷桃渡陰風塞玉
關(排歌)時將晚路轉頑貂裘敝盡您孤單(傍粧臺)怎
能勾征袍夜絮持郵發怎能勾疋馬寒飛戴角還(皁)
(羅袍)獸紅銷易心灰較難睂頭舉不起氷來飯(黃鶯)
(兒)筆尖寒甚時呵煖重畵舊春山
○冬閨(巳刻)何西來
　　六犯淸音(同前韻)
玄陰觱發林霜飄散滿目蕭條無限孤燈桃盡可憐
角枕空閒○勵石盟氷節飛蓬減玉顔○鸞羞舞恨
轉添乗危徒見凍雲旋○甚時得緡綸竿釣寒江上
甚時得執䈁招繇煖閣間○折梅拂雪問月臨軒金
罍消不盡塡胸障○病淒涼薰籠斜倚紅淚滴靑衫
○詠璧桃贈魏姬湘鴻(未刻)梁少白
　　六犯淸音(用齊㣲韻)
華林百種玄都千樹艶色幽香絶異爭如一品天然
淺淡芳姿○未許霜禽覩還憐粉蝶棲○梨花榭柳
絮池淡粧濃抹兩相宜○最愛他舞餘涼月霓裳冷
最愛他歌罷陽春白雪飛○香含素袖煙籠翠褵更
重門深鎖尋無計○問仙姬那天台應少何事阮郞
期
○四時閨情(巳刻)祝枝山
　　七犯玲瓏(用江陽韻)
(香羅帶)新紅上海棠猛然情惨傷前春有箇人共賞
(梧葉兒)今日在何方蚤把春心蕩免教人斷腸(水紅)
(花)細思量誰眞誰謊自古隹人薄命怨殺斷頭香(皁)
(羅袍)想桃花也會殢劉郞怪遠山無計畱張敞花陰
月影看看過墻朝雲暮雨誰覺夜長(桂枝香)捱得今
宵過明朝又怎當(排歌)鶯兒􁗠燕子雙飛來飛去爲
誰忙(黃鶯兒)偏不到他行
　　前腔
芭蕉映粉墻綠陰淸晝長炎天倍覺心悒怏○獨坐
傍南窗細雨消繁暑晚風生嫩涼○看池塘鴛鴦兩
兩世上有情都配偏我不成雙○碧紗厨鬆透玉肌
香珊瑚鉤誤觸冰絃響浮瓜沈李共誰舉觴調脂弄
粉爲誰晩粧○懶向金盆浴盈盈自解裳○腰如柳
病似霜無人共試紫蘭湯○空惹舊心狂
　　前腔
金風透瑣窗不禁羅袖涼秋來怕上危樓望○舉目
總堪傷衰柳垂寒雨敗荷擎曉霜○擊玎璫簷前馬
響最恨今宵更漏一似去年長○看銀河織女會牛
郞想姮娥一様情惆悵從來孤雁傳書故鄕緣何今
日渾無半行○想是恩情薄非干路渺茫○芙蓉老
菊蘂黄瀟瀟風雨又重陽○越越減容光
　　前腔
江梅綻蚤芳雪花籠錦堂孤眠分外寒威壯○怎不
倍恓惶想着他身上不知寒與涼○懶梳粧當年模
様思憶千般簇擁不是負心郞○枕邊廂閒了繡鴛
鴦擁香衾撇下紅羅帳淺斟低唱當年洞房山盟海
誓何時象牀○忽見燈開蘂還聽鵲遶梁○朝朝拜
夜夜香伊還歸也謝穹蒼○願得永成雙
○四時閨情(巳刻)楊升菴
　　七犯玲瓏(用尤侯韻)
(香羅帶)凝粧上翠樓垂楊映玉鈎重簾不捲餘寒透
(梧葉兒)羅袖鈿箜篌彈出江南怨翻成塞北愁(水紅)
(花)謾盈眸繁華時候只見王孫芳艸千里路悠悠(皁)
(羅袍)歎韶華不爲少年畱恨靑春獨把空幃守蜂兒
作隊鶯兒喚友魚兒不見雁兒怎求(桂枝香)有信書
難寄無言淚暗流(排歌)寛腰帶脫臂韝闌干劃損玉
搔頭(黃鶯兒)何日再綢繆
　　前腔
昏昏倦倚樓炎炎暑氣浮離人最怕初長晝○薄倖
在何州粉頸鬆羅扣弓鞋腿錦兠○恨悠悠雲僝雨
僽辜負調氷點雪淸暑共消憂○􁗠粧奩不見鳳凰
儔捻銀鍼懶把鴛鴦繡碧筒翠斚與誰和酬銀牀珍
簟與誰竝頭○香冷黃金獸茶寒白玉甌○荷香靜
槐影收夕陽西下水東流○天際望歸舟
　　前腔
悲鴻度小樓飛螢滿院流火雲消盡靑山瘦○蘆葉
暗汀洲南浦潮初落西山雨乍收○冷颼颼生綃翠
袖多少淒涼證候團扇掩嬌羞○只羸得一重愁翻
做兩重愁怎能勾長相思變作長相守玉人何在音
書枉投玉關何處山河阻修○毎夜燒香拜何時秉
燭遊○銀河淡璧月浮纔看織女會牽牛○指日又
中秋
　　前腔
寒光凍玉樓霜威透錦裘起來呵手雙首皺○􁗠鏡
懶梳頭嬌淚紅氷落長首翠月愁○憶藏䦰去冬時
候誰承望今經别乆轉眼歲華週○風掀衣只道玉
人搊雪𫾣窗錯認擅郞叩誰堪相伴銀燈半篝誰來
相探銀蟾半鈎○業瘴千重積恩情一筆勾○梅横
瘦竹影幽幾曾蝴蝶夢莊周○黙坐數更籌
○遇陳芳蘭于虎丘作(巳刻)梁少白
　　七犯玲瓏(用東鐘韻)
(香羅帶)琳宫驀地逢翛然林下風飛瓊控鶴來雲洞
(梧葉兒)飄忽入芳叢柳撼鶯初識路紆花未通(水紅)
(花)奈匆匆一時愁冗豈料尋踪覔跡重訪曲闌東(皁)
(羅袍)似賃舂孟女托梁鴻效聽琴崔氏投張珙空庭
月滿花香酒濃閒堦露下釵橫鬢鬆(桂枝香)宻語還
重訂春詞定幾封(排歌)巫陽夢恨又空上方風落夜
堂鐘(黃鶯兒)環珮有無中
○再寄芳蘭(巳刻)
　　前腔(用先天韻/犯調註前)
芙蓉翠館仙别來今幾年浣花溪畔驚重見○誰發
夜深船野店鷄初醒水村人未眠○總畱連恩情還
淺不想前生少欠要了此生緣○解犀梳分却翠鬟
蟬剪湘裙畱下生綃絹這相思何處歸鴻水邉夢魂
飛去翔鸞鏡前○宿約渾無定私書未敢傳○初寒
日欲暮天多應伴月立西軒○愁絕小嬋娟
○代金壇王姬錫山渡口惜别(已刻)梁少白
　　七賢過關(用支思韻)
雕簷風馬馳粉堞霜烏起幾夜畱君想是終難住○
殘燈尚熾芳心未灰○只得眼前眼前繇他去路阻
關河往返全憑你○奈衾寒枕冷畢竟有誰知○水
遠山長幾日歸今朝又向江頭别忍見月落潮平是
去時○思君輾轉柔腸九廻○一似東流水日夜東
流無盡期
○春思(出雍熙樂府)元　詞
　　前腔(韻同上)
春風花草香遲日江山麗萬紫千紅總是傷情處○
懨懨爲伊愁懷爲伊○只聽得管聲管聲喧天地縱
有笙歌不入愁人耳○見鶯花憔悴杜鵑語聲悲○
梅子心酸柳皺眉一春魚雁無消息悶得我似雨打
梨花珠淚垂○空房獨守此情爲誰○冷落閒庭院
暮雨瀟瀟郞未歸
　　此調譜中未有明註卽少白所列名目亦未甚
　　確故寧闕之以俟知音不敢杜撰以滋物議也
○題情(未刻)張伯起
　　九廻腸(用家麻韻)
(解三酲)一從他春思牽掛到如今多少嗟呀秋波望
斷藍橋下鎖春山又阻巫峽音書未托魚和雁凶吉
難憑鵲與鴉成話靶(三學士)當時鏡裏花難把更那
堪塵掩菱花隹人巳屬沙吒利義士今無古押衙(急)
(三鎗)只索向無人處把鮫綃看見盟言在不覺淚如
麻
　　前腔
一從他相逢月下嘆緣慳咫尺天涯睂來眼去情傳
話攪春心一點如麻恩情指望長厮守風浪誰知起
衆譁擔驚怕○想前生曽欠鴛鴦債今世裏合受波
查到做了鏡中鸞影波中月夢裏幽期霧裏花○誰
知我意中愁心中想閒中客獨坐小窗紗
○懷舊(巳刻)孫百川
　　九廻腸(用江陽韻)
(解三酲)􁗠燈兒幾畨思想挨枕兒無限淒涼燈殘枕
冷空惆悵夜兒短夢兒長人從夢裏空來往事在心
頭日付量睂尖上(三學士)常時描出愁模様鏡兒中
暗怯風霜愁容蕭索花枝瘦病體凋零柳葉黄(急三)
(鎗)挨幾箇燈兒滅香兒盡月照人孤另花影冷紗窗
　　前腔(用皆來韻)
苦心兒終朝寕耐惡病兒鎭日難挨意中人隔愁雲
外黃葉恨滿空街春宵剰有心頭愛錦字難教病裏
裁空躭待○西風一枕相思債怎教人盡付沉埋隔
河夢斷經年約􁗠月人思千里來○你試聽風聲急
雁聲孤幾度柔腸碎又添的雨聲哀
○贈李姬湘蘭(未刻)史叔考
　　九廻腸(用桓歡韻)
(解三酲)爲一點香生九畹儘春風幾度盤桓調琴弄
瑟拈銀管文與翰曉般般那揚州縱有蕃釐觀怎比
我江南花柳冠誰輕喚(三學士)更一種温柔人自喜
洞房深怕少乗鸞你偷香自比人如賈我竊玉眞慚
客姓韓(急三鎗)試看那芙蓉上梧桐畔氷輪皎助我
罄交歡
○春日題情(巳刻)梁少白
　　巫山十二峯
(三仙橋)院落淸明左右遇花時倍僝僽關河路阻雁
歸書未有(白練序)清晝上小樓奈觸日雲山都是愁
難尋䆒風餐水宿淡煙疎柳(醉太平)輻輳雙雙配偶
是誰人打散覆水難收離箋恨譜書不盡舊日根繇
無讐(普天樂)緣何處處藏機彀誓把菱花生分剖繫
春鴻另䟎書郵掣文鴛還添械杻絆驊驑使人更射
戈矛(征胡兵)千山萬水親投首逆來俱順受自知萬
死一生爲郞甘出醜(香遍滿)認千般斷送巳拚却一
命丢誰知恁這毒劣却又得神明佑(瑣窗寒)歎如今
流落滄洲何處天南海北頭料停雲滯雨似漂渺孤
鷗(劉潑帽)想房櫳靜掩睂兒皺應未休性格兒還如
舊(三換頭)風花路岐暮雲時候秋深别館想寒生敝
裘此事明知拖逗這其間只是我不合來把伊掣肘
(賀新郞)致娘行害得無人救音信遠有誰叩(節節高)
風廻順水舟坐中流江頭有日輕帆走功名就夙志
酬姻緣又彩雲飛處靑鸞驟(東甌令)腰纒騎鶴上揚
州談笑覔封矦
　　尾聲
喜重諧言非謬試看織女共牽牛擬定相逢在歲週
○友人談夢戲贈(未刻)沈伯英
　　巫山十二峯(用東鍾韻)
(三仙橋)一片情雲引弄好風光肯輕送吟餘篆冷坐
來淸思逈(白練序)濤松度晩鐘正寂寞雲巢塔院東
羅浮夢魂銷影斷漏沉更永(醉太平)驚動疑是玉人
笑擁却不道風來月下竹影篩空廻廊偏倚行踏盡
艸徑蒙葺尋踪(普天樂)只見微燈隱處雲垂凍曲水
廻流層巒拱夾疎槐碧瓦朱甍扣高扉金環玉棟見
雙鬟笑將手揭雲封(征胡兵)遙知路渺東牆宋這鸞
緘怎通步來瑞靄香霏忽導明紗絳籠(香遍滿)瀉葡
萄碧瓮儘拚斟玉觥恍身遊綺繡叢又引入桃源洞
(瑣寒窗)喜瑤臺月㡳初逢想雲裳花似容料仙踪浪
跡夙世情鍾(劉潑㡌)瓊窩帳煖人兒瑩煞意濃一點
兒靈犀貢(懶畵睂)玉粉圓搓軟香融眞箇隱約豐柔
怯畵工好似溫泉浴膩舞春風不知若箇氤氲使(賀)
(新郞)把移花手叚權時用别去也又得幾時共(節節)
(高)天鷄喚曉紅語匆匆依稀囑付郞珍重呼爲鳳疑
姓龍行排仲看姓名香處人爭誦(東甌令)却被一聲
淸磬響空濛旭日到簾櫳
　　尾聲
笑牛生輕傳詠又有箇梅魂空引趙師雄抵多少雲
雨巫山十二峯
○曉夜閨情(巳刻)陳秋碧
　　十二紅(用江陽韻)
(山坡羊)伴孤燈三更情況捱剰枕幾番移放想當初
此時共他樓香肩睡足芙蓉帳(五更轉)到如今獨自
宿空惆倀燈兒半滅半滅銀缸上你看残月低沉又
蚤鐘鳴鷄唱(園林好)聽啼鴉林梢曉霜日弄影花篩
𥿄窗怕􁗠鏡重添悒怏(江兒水)羞殺胭脂粧不就桃
花模様(玉交枝)眠思夢想􁗠朝餐無心去嘗好花曉
怯枝頭放戴不上昨夜殘粧(五供養)嘆我纔離鴛帳
又蚤見雙飛燕來燕往起來無半日淚滴幾千行怕
綉那傷心兩兩鴛鴦(好姐姐)午晌倚樓凝望人隔着
山遙水長(玉山供)穿梭日影又過粉墻西向香閨人
寂寞意徬徨綉鞋兒雙褪晒西窗(鮑老催)此情慘傷
疎林宿鳥喧夕陽人歸不似飛鳥忙(川撥棹)想起他
虚謊不思量歸故鄕愁殺人傍晩淒涼愁殺人傍晚
淒涼罵負義虧心薄倖郞(嘉慶子)把燈兒點上銀缸
把燈兒點上銀缸怕捱過黄昏又怎當(僥僥令)聽嘹
嘹孤雁泣點點漏聲長夜靜更深人悽愴總夢裏相
逢魂渺茫(此調譜中不載諭見南吕十様錦後)
　　尾聲
一年未了相思帳一月月難消磨障怎禁一日十二
箇時辰空斷腸
○閨怨(巳刻)林石崗
　　十二紅(用車遮韻)
(山坡羊)照孤衾寒燈半滅捱譙鼓三更初歇要什麽
夢兒中見他蚤醒來添箇新離别(五更轉)恨鐘聲和
鷄唱催殘月幾畨眼上眼上空流血守着露冷霜寒
衾枕何曽寧貼(忒忒令)囀流鶯枝頭韻切催花雨朝
來􁏠洌寒料峭曉風把繡戸偏推拽(江兒水)惱人半
晌心頭熱剰枕閒衾堆叠雲髩鬅鬆掙不住起來嬌
怯(玉交枝)香奩頓撇剖雙鸞菱花半缺痩龎兒粉褪
胭脂謝賣花聲空自嘔咽(五供養)你看雲收雨歇弄
新晴花影半斜時過五十刻腸斷兩三折情在心頭
人還離别(好姐姐)生惹相思病拙挨一刻如挨半月
(玉山頽)沉思倦想忘却坐來時節暮雲扶日色又回
車疎林掩映夕陽遮(鮑老催)登樓慘切爭喧渡頭人
歸也恨他何處貪歡悦(川撥棹)看投林鳥疾如梭不
暫歇照紗窗又見新月照紗窗又見新月(嘉慶子)更
照我孤星偏皎潔把相思空掛唇舌把相思空掛唇
舌幾箇黃昏經挫折(僥僥令)却憐更漏永那得繡衾
熱展轉無眠成痩怯便合眼莊周飛浪蝶
　　尾聲
十二時中成萬結奈離别經年動月却教我晝夜思
君空自説
○題情(巳刻)吳載伯
　　十二紅(用江陽韻)
(山坡羊)鷄聲兒啼來孤帳鐘聲兒傳來書幌夢驚回
衾寒半牀披衣起獨坐牙牀上(五更轉)想與他三丈
日多歡暢如今曉起曉起無情況勉强梳頭羞看鏡
中模様(闗林好)見紅輪瞳瞳小窗空擺列朝餐懶嘗
待弄筆圖他形像(江兒水)無奈纔思先自神魂飄蕩
(玉交枝)客來罷想接言談全無主張忘前失後如癡
狀被他們叅破行藏(五供養)歎我情懷如䘮這相思
却教􁗠誰說向椀虗陽羡茗爐暖鬰金香欲待閒行
倦走廻廊(好姐姐)難講他諸般停當眞個是風流女
娘從辰至巳思量又午晌(玉山頽)沈郞腰痩損病難
當時看羅帕淚千行(鮑老催)情深怎忘書來幾畨稱
罷粧蛾睂不畵脂粉荒(川撥棹)想起添惆悵奈關河
路渺茫這良緣何事相妨這良緣何事相妨(嘉慶子)
偏把佳人各一方看疎林又掛斜陽看疎林又掛斜
陽花下何人共舉觴(僥僥令)聽初更人靜悄二鼓自
淒涼睡醒三更四更傍受盡了五更兒滋味長
　　尾聲
看看不覺東方亮聽鷄兒喔喔頻唱不管離人欲斷
腸
○紀情(未刻)王玉陽
　　十二紅(用尤侯韻)
(山坡羊)冷蕭蕭風狂雨驟恨悠悠經年拖逗遠迢迢
青禽信來急匆匆特地相攔就(五更轉)你在意憐抵
死捱堅心守桃花人面相逢又嬌倩依前只是添些
消瘦(園林好)你爲我怨吳宫逗遛我爲你罷長安浪
遊(江兒水)向只道情綠虚謬今日纔知不負神前盟
呪(玉交枝)低聲細剖落牢籠如何自繇爲多才受盡
閒僝僽險些兒覆水難收(五供養)春残秋後盻一𥿄
書來望斷雙眸燈前腸自結枕上淚長流泣柳啼花
做下了百般心疚(好姐姐)休疑情抛愛丢甘九死寸
心同朽(玉山頽)怕機緣中斷偷自淚淹衫袖離多歡
㑹少似女和牛難將心事隔年酬(鮑老催)你是個雕
籠彩鳩做不得紅綃半夜踰畵樓做不得章臺片晌
馳紫騮(川撥棹)空消受似浪花中權聚首惡風波又
起前洲惡風波又起前洲(嘉慶子)促急裏文鴛分竝
頭眼睜睜一様離憂途路茫茫兩處愁(僥僥令)你行
雲歸楚岫我飛夢隔揚州恰正是地窄人稠難分手
剛道個莫相思滿頰羞
　　尾聲
這恩愛從來有似你鍾情偏厚教我腸斷瀟湘一葉舟
附錄譜外變調
○閨情(照墨憨齋改刻稍異原稿)陸包山
　　漁燈兒(用齊微韻做南西廂聽琴曲譜中不載)
没來繇惹相思蹙損愁首俏不覺帶兒鬆瘦削腰圍
你若是當我做墻花路柳垂怎便肯輸情畱意這姻
緣須不是露水夫妻
　　前腔
别來後却緣何魚沉雁稀空自把方勝回文錦字題
誰與我披星帶月傳將去煞強似向黃昏呆想閒提
又須防寄書人拆了封皮
　　錦漁燈
桃源路盻不得漁郞棹囘巫山路怕襄王好夢無期
章臺路楊柳青靑列路岐短長隄終日裏送人歸
　　錦上花
我若是得見伊再休題歡會遲把從前愁病盡都醫
我若是夢見伊也强如乆别離又怕夢魂驚破四更
雞窗外月沉西
　　錦中拍
鴛鴦帶從今拆毁盻甚麽隹期全不想窗前共倚全
不想月中同誓把恩山義海朝更暮移弄得個花憔
柳悴弄得個鸞悲鳳泣兩字姻綠萬種滋味好教人
難廻避
　　錦後拍
本待要把熱心腸一時灰不覺冷地又癡迷向誰行
告理向誰行告理他若是勸伊行和咱相會那時節
到神靈辨個是和非這田地總費些兒閒氣也免得
無人處獨自哭啼啼
　　尾聲
千愁萬恨空堆積都付與落花流水爲甚的煩惱心
頭只自知
　　世所傳李日華西廂記有漁燈兒一套葢卽王
　　實甫北詞而被之南聲者九宮譜舊所不載苐
　　其詞音調悽惋人喜歌之偶閲吳騒集擬有閨
　　怨一套刻陸包山而詞亦流利恨兼用齊微支
　思二韻後見墨憨齋改本悉去借韻復調平亥
　　毫不戾嗓洵可快也亟爲傳之(太霞新奏評)
○秋夜懷程文卿(未刻)沈孚中
　　漁燈兒(用庚青韻/此調譜中不載論悉前曲)
從那日冷桃源漁艇空撑便領下没頭繇花月文憑
淒涼路獨自箇黃昏帶淚行經歷盡斷腸邉境纔知
道相思郡路接愁城
　　漁家燈
呆呆地石人般没緒無情倒貶做了不語西來面壁
僧還堪笑生平浪説肝腸硬到此地不繇人不熱痛
寒疼滿心窩盡塡漫一箇文卿
　　錦漁燈
陪伴俺只留得半莖冷影斷送俺還不消幾下寒更
再不點夜夜生花說謊燈竟無靈填橋鵲一聲聲
　　錦上花
人說道醉了寧我孤酣愁幾酲對霞觴反恨不雙擎
人説道睡了停我思眠愁要醒只被幾聲長嘆到天
明夢也竟何曾
　　錦中拍
書生輩樁樁薄命拿不穩前程剛着足花村柳徑便
做了下梢頭領一首合歡詩稿兒未謄單思案誰來
折証斷腸譜空來掛名幾句情辭一杯香茗是愁壘
萬千層
　　錦後拍
偏要向斷藍橋起工程燬祅廟重建牡丹亭縱藥方
靈應縱藥方靈應不割捨便醫痊這般隹病就箇中
日月住今生没僥倖拚耐心而等不來呵難道便丢
箇不惺惺
　　尾聲
把癡情牢守定權發付衾寒枕剰須有日花前共證
盟
　　此調以北賡南而聲韻悠掦頗稱巧合西廂而
　　後詞林無譜此詞者近惟陸包山一套向收集
　　中後則僅見王伯良麗情一作耳伯良筆性遒
　　勁雖韻嚴律叶而鑄詞間有生澁此套固在予
　　所不賞正苦繼美而孚中以是曲見寄讀之不
　　覺擊節亟爲付􁆒孚中俠骨嶙峋騷情放浪所
　　著有綰春園傳奇之刻讀其曲自見其人(嶺樵)
附録南北間調
○閨怨(巳刻)祝枝山
　　新水令(用尤侯韻/北雙調)
一春無事爲花愁􁗠東風轉添憔痩盻多才難割捨
􁗠好景慢追遊歲月如流心上事今非舊
　　步步嬌(南仙吕入雙調)
獨掩紗窗空把香囊綉無語沉吟乆香閨淚暗流自
恨無緣將好事難成就何處訴離愁淚珠兒濕透羅
衫袖
　　折桂令(北雙調)
這幾日爲傷春懶上粧樓所事兒一一難留􁗠人前
把精神强抖飮食不週想當初實指望天長地乆到
如今空惹下蝶怨蜂愁情思悠悠無了無休空辜負
畵堂前柳媚桃嬌挨不過繡幃中日暖風柔
　　江兒水(南仙吕入雙調)
玉腕常虚澑湘裙過掩頭今春更比前春痩見雙雙
燕子歸來後悶懨懨鬼病相纒守無限淒涼消受靜
掩重門捱幾箇黃昏時候
　　雁兒落帶得勝令(北雙調)
空􁗠着碧溶溶一影篝暗數着靜悄悄三更漏圍伴
着薄怯怯翡翠衾空倚着香馥馥黃金獸纔要做一
個團圓夢又被那子䂓聲在窗外頭看看月轉過鞦
韆架又被曉鶯聲送我愁休休再不索閒窮䆒甚的
因繇不是冤家不聚頭
　　僥僥令(南雙調)
繡幙珠簾懶上鈎日午倦梳頭一任釵橫雲鬟亂淚
灑春山兩臉愁
　　收江南(北雙調)
呀蚕知道這般様春光虚度呵何日裏訴離愁俺只
見過時桃杏不經秋你如今好休俺如今好丢只恐
怕文君不比舊風流
　　園林好(南仙吕入雙調)
海山盟全不應口説的話都成怨讐負心的蒼天不
祐須有日看傍州須有日看傍州
　　沽美酒帶太平令(北雙調)
嘆春光似水流嘆春光似水流不覺的一年休俺只
見雨雨風風暗結愁紅雨散綠雲收鶯儔燕子報新
秋不明白冤家抛人在腦後甚日裏得隹期成就不
記得拈香設呪我呵俺和你志投意投那些兒不投
呀要相逢甚時能彀
　　尾聲
多才不來空僝僽幾回凝望斷雙眸何日看花淥水
洲
○閨情(已刻)唐伯虎
　　新水令(用先天韻/南北宫調註前)
水沉消盡瑞爐烟夢驚回可憎語燕掩重門深小院
空辜負艶陽天花柳爭妍好教人倍傷感
　　步步嬌
徐步閒庭試把愁懷遣無奈金蓮倦心中愁萬千滿
目繁華總是離人怨黙黙悄無言把欄杆十二閒凭
遍
　　折桂令
數歸期惟困春纎纔見春來又蚤春還盻多才雲鬟
倦整綉線慵拈恨東風吹散了殘紅萬點怨東君收
拾去光景無邉心事綿綿鬼病懨懨又蚤見南窗外
新笋成竿
　　江兒水
瞬息端陽至門庭艾虎懸想年時共賞荷亭畔切菖
蒲慢把金尊勸浴蘭湯相竝搖紈扇誰料薄情心變
一别經年杳没個音書回轉
　　雁兒落帶得勝令
我爲他被娘行苦自嫌我爲他被姊妹們相輕賤我
爲他消疎了柳葉睂我爲他淸減了桃花面我爲他
滴盡了相思淚我爲他茶飯上不週全我爲他害了
懨懨病我爲他終夜裏竟忘眠天天怎不與行方便
若得他團也麽圓准僃着誓盟香答謝天
　　僥僥令
丹桂飄香出廣寒皓魄闘嬋娟嘆我孤幃無人共心
自想姮娥也獨眠想姮娥也獨眠
　　收江南
呀蚤知道這般様薄倖呵誰待要結良緣捱盡了衾
寒枕冷夜如年愁聞征雁過樓前一聲聲可憐一聲
聲慘然爲甚的冤家不把信音傳
　　園林好
你緣慳奴身命蹇别時易相逢甚難一任雲鬟撩亂
零落了翠花鈿憔悴了粉容顔
　　沽美酒帶太平令
値嚴冬陽九天彤雲布朔風旋只見柳絮梨花亂撲
簾獨坐在獸爐邊烹鳳髓煮龍涎銷金帳共誰歡忭
不記得雙雙罰愿我呵到黃昏轉添悶懨􁗠淸燈悄
然淚漣呀猛傷情把玉釵𫾣斷
　　淸江引
紅顔古來多命蹇不索將人賺恓惶兩淚流界破殘
粧面望長安路迢遙郞去遠
○閨情(巳刻)沈靑門
　　新水令(用尤侯韻/南北宫調註前)
一聲孤雁送新秋頓教人轉添憔瘦暝烟楓葉晚涼
雨桂花秋燕侶鶯儔甚時得重完就
　　步步嬌
底事懨懨如中酒鎭日睂常皺浪子不回頭着意沉
吟自也難窮䆒欲訴恨無繇把相思就裏空僝僽
　　折桂令
枉躭着閒悶閒愁不在心頭定在睂頭只爲你心腸
忒狠語話全浮寄離情書何得有待相逢夢也難求
着甚來繇曉夜無休又不是魚水相懽膠漆相投
　　江兒水
有意花空待無情水自流看從前光景都非舊荘西
風吹起滄江皺奈浮雲點破靑山秀觸處如何消受
淚顆無端展轉亂垂如斗
　　雁兒落帶得勝令
空只恁霧鎖了金梯翡翠樓塵蒙了錦被鴛鴦繡絃
絕了瑤琹鸞鳳音篆燼了玉鼎狻猊獸寂寞殺傳書
白雁秋冷淡殺流詩紅葉溝辜負殺􁗠影靑鸞鏡凄
凉殺交歡碧玉甌羞羞羞殺了偷香手愁也麽愁愁
殺了枉離魂倩女遊
　　僥僥令
凉浸閒庭宿雨收敗葉亂盈眸悶把年光閒屈指看
重陽又過頭看重陽又過頭
　　收江南
呀蚤知道是這般様情分阿枉攧損玉搔頭空復把
翠綃封淚寄牢收翻做了波上一浮鷗細思量轉羞
細思量轉羞不覺西風吹老故園秋
　　園林好
那再說鸞交鳳友那再說鶯諧燕儔信是虚躭生受
消盡了玉般柔消盡了玉般柔
　　沽美酒帶太平令
桃花溪楊柳樓荼䕷酒鷓鴣謳一任烟月空濛到處
留費盡了錦纒頭只管誇乖俏逞風流全不念星前
交厚全不念燈前罰呪我呵到如今總丢不休雖然
罪尤似讐呀見他時管取懽顔如舊
　　淸江引
姻緣分定終須有只是眼下難消受追想别離情豈
盡成虚謬免不得向人前問破了口
○閨情(巳刻)沈靑門
　　新水令(用庚靑韻/南北宮調註前)
半窗殘月夢初醒痩巖巖怎當愁病翠衾閒剰榻碧
燭冷疎燈捱徹寒更不繇人淚珠迸
　　步步嬌
展轉將伊重思省㡳是心腸硬看來鐵有情鐵遇紅
爐也自回柔性那道負前盟似風箏線斷無踪影
　　折桂令
倚圍爐暗裏傷情話也睂攢説也心疼受了些悶悶
懨懨孤孤另另怨怨憎僧冷落了獅頭翠鼎寂寞了
鳳嘴瑤笙再休提竝坐同行共盞同傾都做了亂紛
紛蝶夢無憑
　　江兒水
一自書來後書來話又更書來書去全無定算從前
盡是他薄倖到如今只怨咱薄命漫惹一身多病枉
自薄情好一似搬鹽投井
　　雁兒落帶得勝令
厮琅的金鬆了鎖鳳䋲撲騰的玉倒了牢籠穽矻碀
的瑤分了别鶴琴咭可的碎剖了離鸞鏡因此上羅
帶緩又重増因此上珠淚滴那曽經因此上碧蝴蝶
描難就因此上錦鴛鴦夢不成聽聽又蚤是鐘初靜
愁也麽生怎禁他斷人腸杜宇聲
　　僥僥令
星落花梢曙影生淡日上疎櫺且把愁容還臨鏡空
獨􁗠明窗恨復増
　　收江南
呀都只爲冤家薄倖呵撇得咱冷如氷全不管倒枕
捶牀淚暗凝一任教金錢瓦卜總無靈這懨懨病成
這懨懨病成折磨得離披痩損那討似人形
　　園林好
這情繇何須再省料必是前先做成莫須是天教月
老偏繋着斷頭䋲生做下苦伶仃
　　沽美酒帶太平令
枉自叩天罡問君平爇寳鼎告蒼冥百次千畨恁至
誠空只自費勞承那裏是美前程怎跳出淒涼厄境
成就了歡娛佳興俺呵把些個海山誓盟兀的那愛
情呀一笑間兩相質證
　　尾聲
更從頭將心訂朝歡暮樂儘平生再不去花月庭前
着意等
○夜窗話舊(有序/巳刻)凌初成
　　余飄蓬浪跡落魄餘生滅竈重燃殊愧梁鴻負
　　氣着褌賣賦敢言司馬多才心未用於挑琴眉
　　豈期于舉案河陽氏者標俠骨於芳叢蘊文心
　　於綺閣揚聲雲遏爭揮買笑之金歛袂風廻㳫
　　至纒頭之錦夷然如不屑意黯矣而欲銷魂長
　　顰西子之眉慮入沙奴之手綢繆屢束薄倖時
　　遭忽於四壁之家獨成滿堂之目漫因一諾縱
　　千金而不移遂結三生矢百折而靡悔影伴屋
　　梁之落月夢離巫峽之行雲葺居以待征人干
　　茅索綯不言苦闔閽而逢暴客探囊　篋遽云
　　空無非熱興憐才竟爾息心皈命但知盛名之
　　下無虚士不嫌天壤之中有王郞因故園之歉
　　西成乃輕裝而届南服始營新壘驕鶯燕之雙
　　飛時撫舊弦絕螳螂之後捕壚頭酒熱窗下燈
　　明傾數斗以談心􁗠三星而叙舊諧之律吕慙
　　非白雪之章傳諸管絃冀作丹衷之証云爾
　　新水令(用齊㣲韻/南北官調註前)
夜窗相􁗠一燈微把從前悄然思憶是情緣都落後
任俠骨總休題待說因依業身軀蚤撲𢤱憁地
　　步步嬌
想當日無端閒遭際正値風波起因緣在此期一度
追隨一畨迢逓卽漸的意難離莾思量許下諧姻契
　　折桂令
少甚麽貴游門百縱千隨都看做鶯花羅網風月籓
籬須知俺運阻鵬搏更那堪計同鳩拙誰承望嫁逐

鷄飛總爲些熱心密意語話投機一念皈依更不支
離用不着媒妁通言一霎里之子于歸
　　江兒水
曽被多人誤今朝却遇伊赸臉的閒趂些風流趣村
沙的硬攪了温柔會負心的白賴着牙疼誓一抹地
無根無蒂只爲情緣幾墮落爲人一世
　　雁兒落帶得勝令
你爲我被無端苦禁持你爲我受無干閒談議你爲
我把巧機關脱着身你爲我把親骨肉拚的離你爲
我含着淚數歸期你爲我擔着怕掩雙扉你爲我將
悶弓兒實丕丕心頭繫你爲我將畵餅兒眼睜睜待
療饑情癡爲寒酸圖什麽名和利心機鎭朝昏自支
撑飯共虀
　　僥僥令
君愁無兩翼妾恨有雙睂又被强徒生惡意把衣裝
盡作灰妾驚惶君未知
　　收江南
呀蚤知道恁般様遭際呵誰待要暫抛離當不得東
塗西抺自支持南來北往費驅馳更没些暇期更没
些暇期險摧残一塊望夫石
　　園林好
事多魔從來有的但心堅何須再題好自把前程端
的整備着燕雙飛蚤則待脫藩籬
　　沽美酒帶太平令
故園蕪無可依辦綵鷁却南飛看兩兩雙雙定止棲
任饞口自涎垂還堪笑浪游的費纒頭三心二意强
盟誓千方百計喬説合十拿九離俺阿更相將舉杯
酌壘消多少拂鬚解頤呀除是鷫鸘裘俏當壚那人
無愧
　　清江引
而今總是姻緣矣莫說恩和義但作帳中音常記燈
前誓惟願取永團圓恁是喜
　　余於白下始識初成見其眉宇恬快自負情多
　　復出著輯種種頗有謔浪人寰吞吐一世之槩
　　及以曲見擲而調諧呂律字洽陰陽用韻尤嚴
　　寫情欲溢試爲三復其風雅不可想見哉(騒隱)
附錄北調
黃鐘
○秋思(未刻)陳秋碧
　　醉花陰(用魚模韻)
窗外芭蕉戰秋雨又添上新愁幾許珊枕剰繡衾餘
落雁沉魚眼底知何處酒醒後細躊躇一寸柔腸千
萬縷
　　喜遷鶯
把離人愁助閙西風翠竹蒼梧蕭疎粉牆外霜砧轆
轤一片秋聲厮斷續不知人心上苦捱不過追魂鐵
馬更和那索命銅壺
　　出隊子
記柳邊朱戸乍相過春正初看一簾花霧暗香浮愛
滿地涼蟾素練鋪聽四座笙歌紅袖舞
　　么篇
想多情丰度論褒彈事事無他有那西施妖艶不傾
吳小小風流不姓蘓巫女精未遇楚
　　刮地風
看了他閉月羞花天付與又何須傅粉塗朱整羅衫
欵把寒溫序禮法誰如偶能彀一畨遭遇便拚下百
年歡聚死生情山海誓永無憂慮似鸞凰緊趂逐畢
罷了寄柬傳書等閒間長就連枝樹這言辭豈是虚
　　四門子
自别來幾見垂楊綠悄然的音信疎痩影兒單好夢
兒孤憶分離恁時風景殊樹影兒沉日色兒晡擺列
下淒涼隊伍
　　水仙子
我我我自嘆吁罷罷罷姻緣簿仍將姓字除准准准
斷雲將楚岫遮攔敢敢敢桃花把天台截住來來來
生分開比目魚呀呀呀兩三朝鬼病椰榆是是是教
吹簫月明無伴侣他他他把六朝金粉收拾去單單
單畱下寫恨幾行書
　　尾聲
曽指歸期在春暮却又蚤霜冷菰蒲把燈花影兒終
夜卜
○春懷(未刻)古　辭
　　醉花陰(用蕭豪韻)
春困書齋夢魂擾誰似俺如今這遭相思病怎生熬
竹影頻搖越感得傷懷抱心間事􁗠誰學似這般無
打算淒涼何日了
　　喜遷鶯
想多情容貌一團兒玉軟香嬌難描萬般婹嬝想着
俺倒鳳顚鸞那一宵指望待同到老不思量火燒了
祅廟水渰了藍橋
　　刮地風
鐵馬兒在簷前不住搖引得人心癢難撓金風淅淅
添煩惱更那堪砧杵頻𫾣閙啾啾蟬鳴柳稍絮叨叨
蟲吟磚竅這壁廂那壁廂咭聒聒魄散魂消想起俺
雜情的女艶嬌空着我無語無聊你道我毎日花胡
哨你風流罪有萬條
　　四門子
我儀容不似潘安好你難同蘇小嬌秋風兒起梧葉
兒凋綻黃花有如蜀錦袍秋風兒起梧葉兒凋不覺
得零荷敗草
　　古水仙子
紛紛的瑞雪飄凛凛的寒威侵畵閣悠悠的山寺裹
鐘聲切切的戍樓上寒角呀呀呀幾般兒厮凑着漸
漸的鬼病難逃是是是他無緣料應我命薄休休休
我爲官他請夫人誥俺俺俺重准備鳳鸞交
　　尾聲
今日個夫婦和諧盡懽樂喜孜孜月夜花朝只願得
普天下有情人完僃了
正宮
○懷舊(未刻)陳秋碧
　　端正好(用支思韻)
珊枕畔麝蘭香羅帕上鴛鴦字引得人無明夜坐想
眠思不甫能遂了今生志又惹起閒愁至
　　滚繡毬
想着那抱銀箏寫怨詞竝香肩詠柳枝我爲他朋友
中受了那許多譏刺他爲我母親行惹得來常是參
差他爲我鍼指上撇了半年我爲他筆硯上疎了許
時他敬我勝敬似飽文章玉堂學士我愛他更愛如

擅風流金屋嬌姿撇不得他腰欺楊柳風前態忘不
得他口吐丁香舌上私眼㡳何之
　　倘秀才
一個是善歌舞梨園教師一個是知律呂蘇州刺史
端的是才子隹人信有之一個懷春消粉暈一個想
像廢神思不分箇彼此
　　滚繡毬
好恩情半霎兒惡愁腸十二時幾畨家簡帖兒上錯
僉了名字有時節卦爻兒中倒點了干支減何郞鏡
裏容添潘岳鬢上絲怕姨夫爭怕仞出柙虎兕恨䖍
婆更恨如當道蛇蟕往常時種成合璧藍田玉今日
也砍倒栖鸞翠竹枝展轉嗟咨
　　倘秀才
我爲他寄相思到有百來篇小詞他爲我寫離恨到
有千來張大𥿄到如今都做了無打斷春𧖟口内絲
約期在明月館設誓在海神祠虚勞了口齒
　　叨叨令
性疎狂播滿烟花市病風流害損靑雲志思糢糊懶
寫蘭亭字痩伶仃羞看羅衫䘭兀的不想殺人也麽
哥兀的不想殺人也麽哥路迢遙無個人傳示
　　脱布衫
常想着喜春晴步蒼苔輕逐遊絲動春心倚雕欄笑
撚花枝怯春寒下珠簾羞看燕子訴春愁寄花箋暗
央蝶使
　　小梁州
咱雨個一霎相逢萬種思留意孜孜鞦韆庭院晩涼
時傳心事撇下繡鞋兒
　　么篇(合上係一曲誤分姑照原刻)
這姻綠不讓瀟東寺想鶯鶯未必如斯也曾向月底
濳也曾向花邊俟雨雲情思都做了斷腸詞
　　煞尾
今日也愁着風怕着雨靑衫血淚應常漬幾時得竝
着肩携着手玉鏡鉛華恰再施撥雨撩雲又如是詠
月嘲風舊相似看香裊金爐篆一絲喜梅印紗窗影
半枝何粉韓香得重賜破鏡分釵得重視吐噀玉噴
珠那才思展說地談天那胸次將翠幙雲屏更設施
把錦帳鴛衾重鋪肆說海誓山盟舊日思遂倚翠偎
紅少年事解合歡帶兒鬆同心結子還記得喘吁吁
立不定燈前那一個死
仙呂
○贈妓(未刻)舊　辭
　　點絳唇(用江陽韻)
月戸雲窗翠屏朱幌靑樓上楚楚紅粧國色眞堪賞
　　混江龍
鳴珂里巷悄名兒占斷錦排塲歌傳金縷舞按霓裳
才貌絕勝蘇小小風流不讓呂雙雙聽嬿婉尊前唱
比花解語玉生香
　　油葫蘆
杏臉桃腮宫様粧步凌波羅韈涼眞箇是春風一曲
杜韋娘覻了這羞花閉月嬌模様識不盡撩雲撥雨
虚情況安排下假志誠施逞些巧伎倆包藏着賺郞
君掇子弟暪天謊外貌兒甚端詳
　　天下樂
兀的不惱亂蘇州刺史腸司空休泛常若是楚襄王

見了也勞夢想怎禁他動人情的翠黛長蕩人情的
雲髻光那更這透人懷的玉腕香
　　金盞兒
靠東墻近西廂隹人才子時相傍芳心密意怎相忘
引惹得崔生頻覓槳逼臨得韓壽暗偷香因此上棲
遲風月所留戀雨雲鄕
　　賺尾
個中人心上想怕不道年少花容正芳只恐人心不
乆長蚤尋取畫閣蘭堂尙兀自鳳去凰翔怎不量回
首星星兩鬢霜少不得月缺也浮雲蔽藏花謝也狂
風飄蕩那其間蜂蝶誰賞好春光
中呂
○贈妓(未刻)蘭楚芳
　　粉蝶兒(用家麻韻)
他生得如月如花蕩湘裙一鈎羅襪寳釵橫雲鬢堆
鴉翠睂灣櫻唇小堪描堪畵剛隔着碧窗紗倚幃屏
繡簾低下
　　醉春風

香細裊紫金爐酒頻斟白玉斚銀燈影裏殢人嬌他
生得可喜殺殺更性兒宜喜宜嗔便有那閒愁閒悶
見了他且休且罷
　　迎仙客
傍芝蘭吸露華遊宇宙步煙霞我只見窄弓弓藕芽
兒剛半扎踐香塵踏落花淺印在輕沙印一􁗠相思
卦
　　紅繡鞋
有他時一刻千金高價有他時一生興旺人家有他
時村沙的化得不村沙臨風三勸酒􁗠月一烹茶說
蓬萊都是假
　　普天樂(卽黃梅雨)
信步到海棠軒閒行至荼䕷架引得些蜂喧蝶攘來
往交加粉臉襯桃杏腮雲髻把花枝抹看嬝嬝婷婷
花陰下他若是不言語何處尋他他比黃金足色明
珠没價美玉無瑕
　　耍孩兒(般涉調卽魔合羅)
透春情說幾句知心話只𬒳你拖逗殺我心猿意馬
寒窗寂寞廢琴書苦思量曉夜因他傲風霜分不開
連枝樹宜雨露栽培出竝蒂花見一日買幾遍龜兒
卦似這般短促促携雲握雨幾時得穩拍拍立計成
家
　二煞
捧金盃勸醁醑按銀箏那玉馬似展開幅吳道子觀
音畵他那裏倚闌翠袖凝秋水暎日紅裙襯曉霞但
見處人驚訝端的是沉魚落鴈閉月羞花
　　一煞
咲一面不覺得春自生行一步看得人眼倦花十分
愛常帶着三分怕愛的是風流旖旎嬌千種怕的是
間阻飄零那半霎天生下一虎口淩波襪堪與那俏
子弟寒時煖手村郞君飽後挑牙
　　尾聲(與中呂煞尾同)
若要咱稱了心只除是娶到家學知些柴米油鹽價
恁時節悶減愁消受用殺
南呂
○詠遇(未刻)陳秋碧
　　一枝花(用簾纎韻)
嬌滴滴千金玉體輕窄弓弓半虎羅鞋㜞長挽挽兩
彎首黛巧顫巍巍一揑柳腰纎禮數謙謙歌白雪櫻
唇艶撥檀槽春笋尖俏儀容㷼㷼堪同美聲價鶯鶯
不忝
　　梁州第七
那裏有一毫兒破綻端的無半米兒憎嫌溫柔瑩潔
絕瑕玷宜嗔宜喜知恥知亷諸餘可愛所事相兼惹
得些蜜蜂兒攘動雕簷引得些蝴蝶兒飛近粧奩恨
只恨歸去後佩聲兒空館遙聞喜只喜相見時脚步
見殘紅半掩愁只愁别離間唾津兒香帕猶粘意懽
語甜知音不是恩情欠您蘇卿俺雙漸暪不過慣打
聽風聲阿母嚴步步拘鉗
　　隔尾
丢不開放不下難成合繾綣終常念染的重感的深
無倒斷相思積漸添有一日軟玉温香許咱贍放下
花撲撲繡簾靠着喜孜孜杏臉恁時節方纔把撥雨
撩雲意收歛
雙調
○秋閨(巳刻)祝枝山
　　新水令(用江陽韻)
鴛鴦夢斷藕絲鄕晝沉沉水心亭上柳絲牽舊恨花
纈鬬新粧立盡斜陽悄無語幾惆悵
　　駐馬聽
客路修長一度書來一度想金風蕩漾一畨雨過一
番涼生前業債甚年償眉尖悶鎖何時放聽誰家砧
韻響一聲聲偏搗在愁心上
　　雁兒落
好似那無根蓬欠主張漫天絮閒遊蕩逐浮萍任去
畱隨風柳多偏向
　　得勝令
呀空寫下舊事兩三行故𥿄百千張把些箇諕鬼瞞
神誓番做了唆秦騙趙謊害軟了心腸􁗠人前口强
心不强病染膏肓那里醫良藥不良
　　川撥棹
一弄兒助淒涼没來繇閒閙攘兩兩寒螿草下堦傍
也會把離人話講絮聒聒多半响
　　七兄弟
他那裏遠方異鄕着我費思量且休提動止渾無恙
便些兒破綻有何妨莫輕將美愛都全忘呀却思今
還念往
　　梅花酒
問月在西廂待月在東墻􁗠月在南窗匆匆的秋又
來呀迢迢的漏偏長遲遲的夜未央塵蒙了象牙牀
火冷了玉爐香零落了錦香囊冷淡了舞衣裳金縷
也不成腔金縷也不成腔
　　收江南
呀爲誰消痩減容光蛾眉空想畵張郞薄倖繫馬向
垂楊知他在那廂知他在那廂高燒銀燭照紅籹
　　離亭宴帶歇揭煞
枕邊悄語成虗妄從來好事多魔障積儹下恩多怨
廣鏡奩兒羞照舊時容袖梢兒不乾今日泪裙腰兒
減盡前春様捱徹了孤辰寡宿年再整理殢雨尤雲
況跳出了愁城恨網將養的比翼羽毛成醖釀的竝
頭花朶就滋培的連理枝條旺忙鋪設翡翠屏重拂
綽鮫綃帳滿捧着瓊觥玉觴三秋月儘情看四時花
隨意賞
○春閨(巳刻)周秋汀
　　新水令(用東鍾韻)
碧桃花外一聲鐘繡衾寒喚四春夢香消金獸冷花
落翠屏空雨雨風風攛斷的病兒重
　　駐馬聽
帶結頻鬆瘦骨不禁愁冗冗睂峯難縱黛蛾深鎖恨
重重瑤臺人遠信勞鴻彩雲聲斷簫閒鳳惡相思千
萬種百般難把愁來送
　　雁兒落
冷落了春風銅雀宮間阻了夜雨陽臺夢闌珊了停
雲燕子樓寂寞了流水桃源洞
　　得勝令
單守着四扇矮屏風三尺舊絲桐總費囊中藥全消
鏡裏容簾櫳步月無人共花叢尋春誰與同
　　川撥棹
我這里恨匆匆晝偏長更又永許多時歌歇梧桐帳
冷芙蓉酒盡瑤觥不見了紅圍翠擁望藍橋無路通
　　七弟兄
􁗠着這落紅舞風畵欄東怯餘寒簾簌金鈎控寄閒
情琴在錦囊封揾啼痕袖濕瓊珠迸
　　梅花酒
減雀徽畵裏容怕曉角昏鐘恨芳艸靑驄怪浪蝶狂
蜂秋來呵江上别花落也未相逢又不知吉與凶我
只索含着泪告蒼穹陪着笑問靑銅側着耳聽歸鴻
緘着口怨東風
　　收江南
呀懨懨不比舊時同綠窗針線廢春工殘雲剰雨自
西東全無有定踪巫山十二總成空
　　本調煞
好姻緣都虗哄惡相思將人磨弄還説甚前生栽種
○憶所見(巳刻)毛蓮石
　　夜行船(用皆來韻)
缺月風簾碎影篩碧紗厨酒乍醒來雲髩風鬟柳腰

花面憶多情恁時安在
　　風入松
杏花深處小亭臺猶作夢魂猜東風邂逅逢嬌態麝
蘭散滿閒堦羅襪凌波半窄更春衫可體新裁
　　落梅風
睂尖上眼挫側先畱下幾分恩愛怕有人知佯不採
徐行過玉闌干外
　　胡十八
不下懷自驚怪悲間阻想和諧巫山頂楚雲埋雁帖
魚書手倦裁一身擔無限愁十日却九畨害塡不滿
離恨窩還不了相思債
　　撥不斷
細裁劃命合該姻緣頃刻多成敗鬼病千般强打捱
凄凉萬種難擔載幾曽得片時輕快
　　離亭宴煞
楚陽臺步步荆榛隘擔閣下兩廂情色相思卷何年
結束糊突謎甚日明白傳示你權寧耐切莫把鯫生
見責是送煖的意兒虗非搏香的性兒歹
○爲妓白蓮賦(巳刻)沈青門
　　夜行船(用先天韻)
太乙峯頭玉井蓮等閒移入梁園繡屋遮藏錦屏圍
護不許路人窺見
　　風入松
劉郞心性與花便獨自掌花權高燒銀燭重開宴好
風光壓盡桃源煙靄輕籠婀娜更月明冷浸嬋娟
　　喬牌兒
惜花人正少年共花恣畱戀朱顔相􁗠如花面美姻
緣天下鮮
　　雁兒落
花香散舞筵花影迷歌扇花輸才子看花許騷人羡
　　得勝令
人是惜花仙不吝買花錢痛飮花前醉狂吟花㡳眠
天然果遂今生願堪憐還應宿世緣
　　鴛鴦煞
名題月老合同劵情畱張珙相思卷山海盟深膠漆
心堅暢道是綠嫩紅柔香嬌玉軟兩意相投巳謝却
閒鶯燕風月無邊諧老芳聲播楊遠
商調
　秋懷(巳刻)陳秋碧
　　集賢賔(用車遮韻)
憶吹簫玉人何處也今夜病較添些白露冷秋蓮香
謝粉牆低皓月光斜止不過暫時間鏡破簪折到勝
似數十年信斷音絕􁗠西風倚樓空自嗟望不斷嶺
樹重疊怕的是流光奔去馬雁陣擺長蛇
　　逍遙樂
歡娛前夜喜報燈花香生帶結誰承望又蚤離别常
記得相靠相偎笑語喋畵堂中那日驕奢受用些尊
中綠蟻扇㡳紅牙枕上蝴蝶
　　醋葫蘆
我和他初相逢臉帶羞乍交歡心上怯半粧酒醉半
粧呆兩下情濃難棄捨鴛衾方熱把一枝鳳凰簪掂
做兩三截
　　么篇
我爲他桃着燈將好句裁背着人將心事說直等到
碧梧窗外影兒斜惜花心怕將春漏泄蒼苔輕躡露
珠常汚了踏青靴
　　么篇
我爲他朋情上將謊語兒丢他爲我母親行將嬌様
兒者我爲他在家中費盡了巧喉舌他爲我褪湘裙
杜鵑花上血我爲他耳輸兒常熱他爲我面皮紅羞
把扇兒遮
　　梧葉兒
一箇是相府内懷春女一箇是君門前彈劒客半路
里恰逢者剛幾箇千金夜怱喇叭抛去也我怎肯恁
隨邪又去把牆花亂折
　　後庭花(仙呂)
夢了些虗飄飄枕上蝶聽了些吉丁當簷外鐵剛纔
得合上温郞鏡却又蚤攔廻卓氏車我這里痛傷嗟
香消蘭麝望陽臺道路賖
　　靑歌兒(同上)
風亂掃堦前黃葉雲半遮柳梢殘月這離恨更比太
山轉陡些待桑田重變海枯竭還不了風流業
　　浪裡來煞
這愁呵剛不在眼角踅又來到睂上惹恨不的猜三
尸肺腑細鐫竭有一日繡幃中玉肌重厮貼我將他
指尖來輕揑直說到那樓頭北斗柄兒斜
　　北詞名作雖多而强半不能合譜卽集中所收
　　亦未敢盡稱可法其曲中板眼綠北調向無確
　　載而時俗臆爲増減緩急虗實頗堪反唇今攷
　　之嘯餘諸譜止載名詞而無板法寧弗杜撰不
　　敢臆増此則闕疑之意良有以也兹亦不復點
　　板以俟知音者自爲揣摹至如醉花陰端正好
　　點絳唇粉蝶兒一枝花新水令等套則又歌壇
　　素所習聞試細心參酌自得其竅從事絃索者
　　其加諸意焉(嶺樵)
白雪齋選訂樂府吳騷合編卷之四(終)
吴騷合編计四册盖張旭初伯仲彙三集而選
輯者予不解度曲然玩言订聲亦有心領
是刻所収惟其詞弗计其人圖繪尤極工
妙欣賞之資也坊間曽兩刋本此為𥘉印
　　　　固安劉伯峯識時庽
跋
吳騷者何崑曲也曲何以言騷尊其體也是書爲武林張楚叔
旭初昆季所輯錄楚叔廣收共成三集旭初嚴覈合幷一編書
刻于崇禎十年丁丑分宮實詞體皆側艶又得項南洲爲之刊
圖精雅可翫余藏此書垂三十年始欲刊列曲叢而滬戰勃發
所儲存涵芬樓諸曲焚熸至二十八種此書幸免刼灰彌自珍
惜已固安劉伯峯先生新得此書屬刊入四部叢刊續編於是
海上同人命譔斯跋余謂散曲總集莫富于雍熙而莫精于南
詞韻選他如南北宮詞紀太霞新奏詞林逸響諸書不過承流
接武而已是編稍後出故崑山梁氏吳江沈氏吳縣龍氏山陰
王氏諸作采錄至多而嶺樵騷隱二家評語散見各詞後者又
皆有所依据如云詞隱新譜者爲沈伯明(自晉)之南九宮新譜
　也云墨憨齋者爲馮子猶(猶龍)之南詞譜也云三籟者爲凌初
　成(濛初)之南音三籟也諸書不盡傳得此略見一二不亦善乎
　若夫分析正贈辨訂牌調正板式之􁭐譌考集曲之字句尤較
　許宇陳所聞等爲詳是爲散曲中盡善之作韻選而外首屈一
　指矣惟竊有未解者雍熙中南曲大抵皆古南詞爲詞家之瓌
　寶書中徵引舊詞凡十五篇其出自雍熙者爲羅江怨二曲十
　様錦字字錦七賢過關各一曲餘皆采自他書此其故何也豈
　別有深意耶海内賢達能解余之惑乎此又余所日夕企望者
　矣甲戌七月長洲吳梅
序吳騷初集
夫世間一切色相儔有能離情者乎顧情一耳
正用之爲忠憤爲激烈爲幽宛而抑之爲憂思
爲不平爲枯稿憔悴至於纚纚一腔難以自巳
遂暢之爲詩歌爲騷賦而風雅與三閭諸篇竝
重於世昔史遷之傳三閭也悲其值而大其志
謂足以兼國風小雅而班固氏亦美之日弘博
麗雅爲詞賦宗此皆窺見平情而深乎其味者
然情寧獨平哉佳人幽客好事多磨繾綣縈懷
撫時觸景聮牀同調兩地吊天我輩鍾情豈同
稿木故竅發於靈而響呈其籟代不乏矣漢以
歌唐以詩宋以詞迨勝國而宣於曲迄今盛焉
總之以風雅爲宗而憤激幽情錦心慧口相伯
仲也南國謳唫不減江臯諷咏三吳丰韻類延
晉代風流詞本於騷而地别于楚故因弁其騷
日吳嗟嗟今樂府濫觴極矣自有兹帙也洛陽
𥿄貴收盡陽春氷玉蛟螭刻成天巧豈非造物
之情至此而一暢耶世不乏有情人而知吳騷
之足尚也　旹
萬曆甲寅秋日清懶居士書於尚白齋中
序吳騷二集
蓋自楚三閭大夫以騷著而楊子雲氏于是乃
爲作反騷嗟乎騷可廣卽廣矣可更廣反亾爲
也反反騷所爲作也何也夫人莫情眞情莫怨
眞而離騷其言哀其志切其托諷遠怨矣哉所
云情之所鍾政在我輩三閭大夫其人也大夫
其有情癡也哉太史公謂其作離騷蓋從怨生
也有味其言之也雖然大夫騷于楚楚有騷我
吳亦有騷也吳騷廣楚騷者也曩初集行巳𥿄
貴洛陽海内復渇想次集遂復輯次集以廣初
集夫兩集皆曲也曷爲而騷之日體異而情同
也情曷爲而同其摛詞不必盡怨矣他弗具論
間且歡日繇怨而歡歡復致怨者人間世聚散
之常也總之怨其情種也獨不日作者類不必
盡吳人乎曷爲而冠之吳也日地異而寄情于
響者大都屬吳音卽不盡吳音而按拍無如吳
人工也然則吳之騷曷爲而不騷其體顧曲也
日諸君子見當吾世而詞賦自命者示之騷定
睂酸于把卷卽開卷苦不得句也方將敝帚委
之寧冀有淮南王安通其義而劉向諸人岀尊
其言爲經也則其文且湮没不傳而悠悠此情
終不獲表見于天下後世以故文生于情而情
恐不能以文訴人則變而衍爲曲庻幾考之樂
府亾慮知與不知并亾慮善按拍不善按拍而
情不自巳人人其式歌且舞也今日者卽起三
閭大夫泪羅中其能不以曲易之仍騷哉則吳
騷之集于初也洵足爲楚騷廣次以是集稱廣
廣騷夫誰日不可王孝伯有知當又以痛飮酒
熟讀前後兩吳騷爲快矣千載下應不乏賈長
沙有爲文吊諸君子耳爲子雲氏者其爲誰
花裀上人許當世題
序吳騷三集
懷沙寫志幽憂無巳蓋繼三百而作者自宋子
師之而漢賈生擬感鵩之論凡幽人志士不平
而喜爲古言辭者人非楚而楚其辭撡筆而從
子雲之後者不乏人也然賦體浮誇引用古字
稱長學士經生亦多未解世因變之爲詞曲語
近本色遂與里耳相通總之體異而志同也居
士號騷隱復集樂府而弁以騷良有深意乎今
好事者聞其名號便覺鬰沈之色都爲振起且
欲卽覩其全而未可得兹復手輯佳本授之剞
劂至再而三其韻嚴其響和其節舒其慷慨類
俠滑稽類誕怨思類憤悲歌惜若挾三閭大夫
而出佩蘭沈潭之貌吐其九歌天問哀郢之辭
也廼居士少孤食貧意氣違俗所如多不合宐
其沾沾以騷著耶是刻也長夏掩扉散髮痛飮
手拈數闋長謳再過實岑寂中知巳耳若九宫
之辯有譜法在何庸贅
半嶺主人題
　　塡詞訓
古士大夫聽琴瑟之音弗離於前性情之通絃歌而
治吟詠可巳歟客日詞餘之興也多以情癖大抵皆
深閨永巷春傷秋怨之語豈鬚睂學士所宜有況文
辭之貴期於渾涵若夫雕心琢句柔脆纎巧披靡淫
蕩非鼓吹之盛事曲固可廢也騷隱生日嘻子陋矣
尼山說詩不廢鄭衛聖世采風必及下里古之亂天
下者必起於情種先壞而慘刻不衷之旤興使人而
有情則士愛其緣女守其介而天下治矣且子亦知
夫曲之道乎心之精微人不可知靈竅隱深忽忽欲
動名日心曲曲也者逹其心而爲言者也思致貴於
綿渺辭語貴於迫切長門之詠宜於官様而帶岑寂
香閨之語宜于闇藏而饒綺麗倚門嚬笑之聲務求
纎媚而顧盻生姿學士騷人之賦須期慷慨而嘯歌
不俗故詠春花勿牽秋月吟朝雨莫溷夜潮瑤臺玉
砌要知雪部之套辭芳草輕烟總是郊原之泛句又
如命題雜詠而直道本色則何取于寓言觸物興懷
而雜景揣摹則安在其卽事甚且士女之吻無辨暌
合之意多乖文情斷續而忽入俚言筆致抝違而生
吞成語又曲之最病者也乃若傳竒之曲與散套異
傳竒有答白可以轉換而清曲則一線到底傳竒有
介頭可以變調而清曲則一韻到底人苐知傳竒中
有嬉笑怒罵而不知散曲中亦有離合悲歡古傷逝
惜别之詞一披咏之愀然欲淚者其情眞也故曲不
貴摭實而貴流麗不貴尖酸而貴博雅不貴剽襲而
貴冶剙不貴熟爛而貴新生不貴文餙而貴眞率肖
吻不貴平敷而貴選句走險有作者起必首肯吾言
矣客日子之爲辭未必其無弊也乃執月旦以平章
曲府司三寸管而低昻之得無過當乎居士日人之
妍􁈂人也不必其巳之妍也雙眸具在存其論而巳
矣今日者之評次雖謂作家之豸史亦誰日不可
　　作家偶評
騷賦者三百篇之變也騷賦難入樂而後有古樂府
古樂府不入俗而後以唐絕句爲樂府絕句少宛轉
而後有詞自金元入中國所用胡樂嘈襍緩急之間
詞不能按乃更爲新聲以媚之作家如貫酸齋馬東
籬輩咸富于學兼喜聲律擅一代之長昔稱宋詞元
曲非虚語也大江以北漸染胡語而東南之士稍稍
變體别爲南曲高則成氏赤幟一時以後南詞漸廣
二家鼎峙大抵北主勁切雄壯南主淸峭柔脆北字
多而調促促處見筋南字少而調緩緩處見眼各有
三昧難以淺窺譬之同一師承而頓漸分受不可同
日語也乃製曲者往往南襲北辭殊爲可笑今麗曲
之最勝者以王實甫西廂壓卷日華翻之爲南時論
頗弗取不知其翻變之巧頓能洗盡北習調恊自然
筆墨中之罏冶非人官所易及也國初作者王子一
輩十六人僅傳其名詞未及見後起如楊升菴頗有
才情所著有洞天玄記陶情樂府流膾人口但楊本
蜀人調不甚諧而摘句多佳楊夫人亦饒才學最佳
者如黃鶯兒積兩釀輕寒一曲字字絶佳楊别和三
詞俱不能勝固奇品也北人如王渼陂康􁗠山翩翩
隹致其後推山東李伯華伯華以傍粧臺百闋爲􁗠
山所欣賞今其詞尚在不足道所爲寶劒登壇記亦
是改其鄕先輩之作固自平平而自負不淺弇州嘗
譏其腔律未恊非苛求也大聲金陵將家子所爲散
套尚多借襲而才情亦淺然句字流麗可入絃索如
三弄梅花一闋頗稱作家固知好句不在多得王舜
耕西樓樂府較爲警徤題贈亦善調謔而少風人之
學士氣故伯起重之伯起之撰紅拂潔秀俊美但不
無輕弱之嫌陸南門散詞有一二可觀語亦雋爽先
輩如李空同王浚川諸公皆長于北聲不入南調大
扺曲之稱當行者首重譜韻次論詞章近日玉茗堂
杜麗娘劇非不極美但得吳中善按拍者調恊一畨
乃可入耳惜乎摹畵精工而入㗋半抝深爲致慨若
士兹編殆陳子昻之五言古耶名家苦心作家頗難
得予後學何知漫舉而評隲之非有他也蓋謂曲學
深奥見從來作者之難若諸君聲價乆巳實錄詞壇
不可冺滅余抑何敢以管窺之見漫爲低昻也耶
　　曲譜辯
心感物而成聲聲逐方而生變音之所以分南北也
君子審聲以知音而律呂辨矣古律數九九八十一
以爲宮三分而損益之以爲徵商羽角此律吕之大
較也復之一陽始生律應黃鐘逓而推之爲大呂太
簇夾鐘姑洗仲呂㽔賔林鐘夷則南呂無射應鐘凡
十有二律所謂氣始于長至周而復生聖人合符節
調鐘律造度數繇此其選也樂府之制字辨陰陽調
恊平亥然未有舍十二律而自爲神明者今按之曲
譜大抵譸張附會者什之八九夷攷其調僅有黃鐘
南吕二家諸如仙呂大石越調雙調之名不知從何
根據如謂舍十二律别有流暢則此黃鐘南吕猶然
十二律中之名義也而曲譜竟别剙爲仙呂諸調又
何說耶如仍出諸十二律則宫調之首當叙自黃鐘
始今南曲譜獨首仙呂又何說耶且也黃鐘爲官不
必更有正宮之名矣夾鐘姑洗無射應鐘爲羽不必
更有羽調之名矣夷則爲商不必更有商調之名矣
今譜之有宫商羽三調而又無角徵二聲獨何歟說
者日軒轅之法及今淼矣此流傳者之殘闕也但不
知仙呂大石越調雙調䆒竟自誰伊始余竊揣之意
者十二律之仲呂或因仲字與中字仙字相肖遂誤
傳爲中呂仙呂乎又或呂字與石字相似遂誤傳大
呂爲大石乎善讀書者盡信不如其無則九宫譜之
謂矣然則何以處曲乎日曲者末世之音也必執古
以泥今迂矣曲者俳優之事也因戲以爲戲得矣然
則譜可廢乎日因其道而治之適于自然亦巳無憾
何必不譜也蓋九九者天地自然之數也律吕因此
諧腔調繇此出譬如今日此曲之腔唱爲彼曲聽者
笑之謂其失於自然也然則按譜而作之亦按譜而
唱和之期暢血氣心知之性而發喜怒哀樂之常斯
巳矣況譜法之妙專在平亥間䆒心乃學之而陋焉
者僅如其字數逐句櫛比而所以平亥之故卒置弗
講似此者如土偶人止還其頭面手足而心靈變動
毫弗之有於譜奚當焉及學之而失焉者每一套中
以此調之過曲忽接他調譬諸冬行夏令南走北轅
卽名家大手􁂰􁂰有之於譜又奚禆焉昔人歌㽔賔
之聲而景風至震易水之響而白虹貫所云動巳而
天地應焉聲音之感豈其微哉古之譚曲者日曲如
折止如槀木曲之道思過半矣客日今子伯仲之選
本其于譜書固兢兢矣而重翻此義可謂世行世法
我行我法者夫余然其言遂併識之
　　情癡窹言
今之所稱多情皆其匿情而獵名者也悲憤調笑慰
勞寒喧若伶人之搬演落塲卽巳掉臂去之轉眼秦
越聚散搏沙耳膠漆戈矛耳其爲辭也浮游不衷必
多雕琢虚僞之氣欲自掩餙之而不能心之與聲有
異致乎人之有生也睂宇現乎外血性注乎内情緣
煎其中豈惟兒女子雖彼豪傑通儒豁逹自負者無
所感則巳一涉此途行且靡心就其維繫誰能漠然
而遊於􁧥瀁之鄕哉說者日至人處靜不枮處動不
喧居塵出塵無縳無解而且柳生其肘右鳥巢其頂
門此亦㝠忘汱寥之極矣今乃以萍踪浪迹愁病銷
磨痴矣哉噫彼之忘情割河而斬筏者人而至焉者
也我非至人苐求其至於人夫人情種也人而無情
不至於人矣曷望其至人乎情之爲物也役耳目易
神理忘晦明廢饑寒窮九州越八荒穿金石動天地
率百物生可以生死可以死死可以生生可以死死
又可以不死生又可以忘生遠遠近近悠悠漾漾杳
弗知其所之而處此者之無聊也借詩書以閑攝之
筆墨磬㵼之歌詠條暢之按拍紆遲之律吕鎭定之
俾飄颻者返其居鬰沉者逹其志漸而濃郁者幾於
淡豈非宅神育性之術歟余于情識淡然矣挾一眞
率有情之侶與俱不勝其嚮往也間一拂情又不能
違心以就世法人亦多笑之弗顧也自率其情巳矣
世路之間有疑吾情者緣之艱也吾無庸疆其信斯
情者我輩亦能癡焉但問一腔熱血所當酬者幾人
耳信乎意氣之感也卒然中之形影皆憐靜焉思之
夢魂亦涙鐘情也夫傷心也夫此其所以癡也如是
以爲情而情止矣如是之情以爲歌詠聲音而歌詠
聲音止矣
凡例
　一往時選刻吳騷苦無善本所行者惟南詞韻選
　　及遴奇振雅諸俗刻所載清曲大畧雷同韻選
　　一書又爲金湯韻學而設僅惟小令散見而套
　　數則落落晨星余特蒐諸殘簡蠧餘零星舊本
　　及各家文集中積漸羅致雖巳刻者有三集而
　　所見之詞不啻廣矣其後坊刻效步似亦栢梁
　　餘材武昌剰竹耳終不能出其範圍也是集更
　　彚精美用公見聞
　一是集耑錄麗情散曲惟幽期歡會惜别傷離之
　詞得以與選其他雜詠佳篇俱俟續刻槩弗溷
　收
　一歌先審調不知何調則音律亂矣兹選照譜所
　序宮調分列各宫正曲居先犯調列後而南北
　調以及北調附列終篇俾知音者便於查覈
　一詞塲佳句多矣然於曲體及用韻溷亂者雖美
　不貴日以彚帙未僃漫爲寛收者有之兹則逐
　套研窮必求合譜依韻而越格者弗錄也其名
　　人好辭坊刻訛傳者悉照原本釐正有偶爲出
　　入而塡詞佳麗不忍棄置者必謬爲斟酌琢瑕
　　留瑜爲宫商之全璧云
　　一曲中襯貼字眼須辨虗實非死煞也俗刻臆分
　　大小自稱當行徒貽識者之笑兹則細加理會
　　辨晰微渺殊費苦心
　　一字有鼻音唇音舌音喉音齒音及撮口開口閉
　　口等音不能盡標卽詞隱先生止圈閉口而閉
　　口侵尋監咸亷纎三韻亦明載中州韻書知音
　　者按之自能一一分辨兹帙止圈去上兩聲其
　　餘槩不蛇足
　　一是選但衡其曲不問其人間有姓氏相傳確乎
　　有據者則一一還其故物有託名誤刻而素無
　　可考者亦不敢妄爲翻案獲罪前人蓋移珠借
　　玉亦屬詞林常有之事如從此推𫾣必盡起地
　　下而問之矣奚其能況詞以人重人以詞重寧
　　任其咎以畱闕文之遺意可也若云杜撰則吾
　　豈敢
　一好曲熟爛人吻儘有爲人唱壞者是編剗去汜
　濫近補新聲名日合編雖依據舊本而仍寓増
　删之法非依様葫蘆巳也
　一各調逐詞或有疑案或有原評附載編中以供
　詞林鼓吹以佐譜書法輪
　一清曲中圖像自吳騷始非悦俗也古云詩中畵
　畵中詩開卷適情自饒逸趣是刻計出相若干
　幅竒巧極工較原本各自剙畫以見心思之異
　一坊選傳奇諸曲頗爲厭人嗣兹刻後當另出手
　　眼用公玄賞
　一是選雖未空羣亦稱鴻覧其他名家著作雖多
　　一時不能悉購俟容廣蒐以成續刻倘得聞風
　　辱教猶拜明賜
　　　　　　　　　　　　　白雪齋主人謹識
凡例終
魏良輔曲律
　一擇具最難聲色豈能兼僃但得沙喉響潤發于
　　丹田者自能耐乆若啓口抝劣尖麤沉鬱自非
　　質料勿枉費力
　一初學先從引發其聲響次辨别其字面又次理
　　正其腔調不可混雜强記以亂規格如學集賢
　　賔只唱集賢賔學桂枝香只唱桂枝香乆乆成
　　熟移宫換吕自然貫串
　一五音以四聲爲主四聲不得其宜則五音廢矣
　　平上去入逐一考䆒務得中正如或苟且舛誤
　　聲調自乖雖具繞梁終不足取其或上聲扭做
　　平聲去聲混作入聲交付不明皆做腔賣弄之
　　故知者辨之
　　一生曲貴虚心玩味如長腔要圓活流動不可太
　　長短腔要簡徑找絕不可太短至如過腔接字
　　乃關鎖之地有遲速不同要隱重嚴肅如見大
　　賔之狀
　　一拍廼曲之餘全在板眼分明如迎頭板隨字而
　　下徹板隨腔而下絕板腔盡而下有迎頭慣打
　　徹板絕板混連下一字迎頭者此皆不能調平
　　仄之故也
　　一曲須要唱出各様曲名理趣宋元人自有體式
　　如玉芙蓉玉交枝玉山供不是路要馳驟針線
　　箱黃鶯兒江頭金桂要規矩二郞神集賢賔月
　　雲高念奴嬌序刷子序要抑揚撲燈蛾紅繡鞋
　　麻婆子雖疾而無腔然而板眼自在妙在下得
　　匀淨
　一雙疊字上兩字接上腔下兩字稍離下腔如字
　字錦思思想想心心念念又如素帶兒他生得
　齊齊整整裊裊停停之類至單疊字比雙疊字
　不同全在頓挫輕便如尾犯序一旦冷清清之
　類要抑揚於此演繹方得意味
　一清唱俗語謂之冷板凳不北戲塲藉鑼鼓之勢
　全要閒雅整肅清俊溫潤其有專于磨擬腔調
　而不顧板眼又有專主板眼而不審腔調二者
　病則一般惟腔與板兩工者乃爲上乗至如面
　上發紅喉間筋露搖頭擺足起立不常此自關
　人器品雖無與于曲之工拙然去此方爲盡善
　一北曲以遒勁爲主南曲以宛轉爲主各有不同
　至于北曲之絃索南曲之鼔板猶方圓之必資
　於規矩其歸重一也故唱北曲而精于呆骨朶
　村里迓鼓胡十八南曲而精于二郞神香徧滿
　集賢賔鶯啼序如打破兩重禪關餘皆迎刃而
　解矣
　一北曲與南曲大相懸絕有磨調絃索調之分北
　　曲字多而調促促處見筋故詞情多而聲情少
　　南曲字少而調緩緩處見眼故詞情少而聲情
　　多北力在絃索宜和歌故氣易粗南力在磨調
　　宜獨奏故氣易弱近有絃索唱作磨調又有南
　　曲配入絃索誠爲方疷圓蓋亦坐中無周郞耳
　　一曲有三絕字清爲一絕腔純爲二絕板正爲三
　　絕
　　一曲有兩不雜南曲不可雜北腔北曲不可雜南
　　字
　一曲有五不可不可高不可低不可重不可輕不
　可自做主張
　一曲有五難開口難出字難過腔難低難轉收入
　鼻音難
　一曲有兩不辨不知音者不可與之辨不好者不
　可與之辨
　一聽曲不可喧譁聽其吐字板眼過腔得宜方可
　辨其工拙不可以喉音清亮便爲擊節稱賞大
　抵矩度旣正巧繇熟生非假師傳寔關天授
　一絲竹管絃與人聲本自諧合故其音律自有正
　　調簫管以尺工儷詞曲猶琴之勾剔以度詩歌
　　也今人不知探討其中義理强相應和以音之
　　高而凑曲之高以音之低而凑曲之低反足淆
　　亂正聲殊爲聒耳陳可琴云簫有九不吹不入
　　調非作家唱不定音不正常換調腔不滿字不
　　足成羣唱人不靜皆不可吹正有鍳於此也
曲律終
