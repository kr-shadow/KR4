#+TITLE: 御定千叟宴詩-清-聖祖玄燁
#+DATE: 2018-05-12 10:21:17
#+SOURCE: github.com/kanripo/KR4h0146 master 0f73a3bc                
　欽定四庫全書
御定千叟宴詩
　　　提要
　　　　　(臣/)等謹案千叟宴詩四巻康熙六十一年奉
　　勑編欽惟
　　聖祖仁皇帝昌運膺圖
　　冲齡踐祚削平三蘖砥屬四瀛
　　聖徳懋其緝熙
　　神功昭乎啟佑用能欽崇永保無逸延年
　　夀考康强符薄海無疆之祝而
　　深仁厚澤涵育龎洪啿啿春祺桐生茂豫所謂
　　皇建其有極歛五福用敷錫厥庶民者驗以箕疇允
　　　　　符古義是以平格之瑞翊運者咸登淳固之
　　　　　氣飲和者靡算鮐背黄髮駢聨相属既
　　俯允臣民之請肇舉
　　萬夀盛典驩心普洽陬澨嵩呼業已恭勒鴻編昭垂
　　　　奕䙫復
　詔舉高年宏開嘉讌申
　延洪之慶表仁夀之徴酒醴笙簧賡賡颺拜彬彬焉
　　　　郁郁焉自攝提合雒以來未有如斯之盛也
　　　　爰
　命裒集詩萹通為一集首以
　聖製與伊耆神人交暢曠代齊光繼以羣臣和章與周
　　　　京天保諸什雅音接響其餘諸作亦與豳風
　　　　稱觥之文堯民擊壤之詠後先一軌焉伏而
　　　　讀之如華鯨奏威鳯儀鏗鏘震耀八音㑹而五
　　　　色彰也
　　　化國之日舒以長
　　　盛世之音安以樂具見扵斯允宜襲琅函而貯
　　　　石渠矣乾隆五十四年四月恭校上
　　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　總　校　官(臣/)陸　費　墀
　欽定四庫全書
御製千叟宴詩
　百里山川積素妍古稀白髮㑹瓊筵還須尚齒勿尊爵
　且向長睂拜瑞年莫訝君臣同健壯願將億兆共昌延
　萬機惟我無休息日暮七旬未歇肩
　
　
　
　
　
　
　
　
　
　
御製千叟宴詩
　　　　　　　文淵閣大學士兼禮部尚書(臣/)王掞恭和
　　雲際觚稜霽後妍連朝
　禁殿啟長筵春王厯轉初周紀
聖主恩隆首引年玉座備聆
天語切金甌常共頌聲延勉將蒲栁酬
髙厚湛露光榮少比肩
　　　　　　武英殿大學士兼工部尚書(臣/)王頊齡恭和
　紫禁元正霽色妍盈廷黄髪奉芳筵親承
寳訓同堯典夀獻瑤階祝
舜年乾運璿璣天永健民遊化日景長延
帝歌喜起傳堂陛賡和難成聳瘦肩
　　　　　省方盛典總裁原任戸部尚書(臣/)王鴻緒恭和
　　宫階設讌寶光妍
謨訓洋洋下慶筵
早嵗紹基膺景命上元周甲逓増年
皇心祗覺常虚受天祿於今更廣延載拜
奎章欽夀愷嵩呼黄髪競垂肩
　　　　　　　禮部尚書教習庶吉士(臣/)陳元龍恭和
　　觚稜積雪曉光妍重老推恩敞
　御筵五色祥雲開夀域千羣華髮㑹髙年共霑
聖澤歡無極既醉仙厨慶永延遙識萬方歌大有扶鳩
　　鼓腹競摩肩
　　　　　　　吏部侍郎兼翰林院學士(臣/)張廷玉恭和
　　卿雲糺縵雪光妍千叟承
恩集廣筵尚齒禮真超往古飲和人盡享長年
天心同樂奎文燦民氣騰歡福澤延史職微臣逢盛事
　　簪毫
丹陛幸隨肩
　　　　　　　内閣學士兼禮部侍郎(臣/)蔣廷錫恭和
　　晴光雪色發春妍
　金陛𢎞開尚齒筵蓂葉初舒軒帝日鳳膏均
賜木公年千人喜氣千秋㑹萬國歡心
萬福延臣是玉霄香案吏紅雲班裏仰
湯肩
　　　　　　内閣學士兼禮部侍郎(臣/)勵廷儀恭和
　　蓬萊曉殿正宣妍千叟承
恩讌綺筵滿袖龍香擎舜酒充廷鶴髪祝
堯年曈曨日下春常麗長養風中福自延敷錫兆民登
　　夀世
九重宵旰一身肩
　　　　　　内閣學士兼禮部侍郎(臣/)魏廷珍恭和
　　鷺序繽紛鶴遜年蓬萊深處啟瓊筵生逢
夀主都増算身列仙班幸有年
　恩勝虞庠分上下典逾周禮並登延盈廷盡是洪崖
　　侣拜舞螭頭笑拍肩
　　　　　　翰林院侍讀學士(臣/)陳邦彥恭知
　　夀世昌期景倍妍
殊恩祕殿啟長筵
一人慶洽同羣庶千老籌添紀萬年
大雅篇章開渾灝太和宇宙自綿延賡颺不數虞廷盛
　　槖筆螭㘭喜接肩
　　　　　　左庶子兼翰林院侍讀(臣/)王圖炳恭和
　　觚稜瑞雪映春妍儤直欣逢千叟筵獻嵗(臣/)親開
　　八秩(臣父臣頊齡今年八寸有/一叨逢  盛典尤荷殊榮)恒沙
帝夀比多年彭羮斟後三陽泰
堯日中時萬福延徳不能名無間處極天勲業
一人肩
　　　　　　左贊善兼翰林院檢討(臣/)汪應銓恭和
天題三白倍相妍併與春光照玉筵啓秩周環黄帝厯
　　支笻太半絳人年將星卿月歸羣老
夀佛真仙賜疑延侍立預觀同慶忭
日宫軒下得差肩
　　　　　　　　翰林院檢討(臣/)張照恭和
　　槖中金管瑞光妍獲紀
　乾清千叟筵黄幄
天臨同得夀緑牌人捧不疑年上公讓席如鄉黨　皇
　　子持杯與祝延百嵗㝡叨
宸眷渥首䝉饋酳莫齊肩
　　　　　　　　　　　翰林院編修(臣/)薄海恭和
　　玉案仙葩暖翠妍耆英承
詔集瓊筵壬寅紀厯初春候甲子周環又一年瑞雪降
　　時禾稔熟
殊恩錫處夀綿延如雲如日瞻
天表白髮龎睂喜接肩
　欽定四庫全書
御定千叟宴詩巻一(計詩七十首/)
　　　　　　　　　　大　學　士　(臣/)　馬　齊
　　　元日祥徴慰
　聖衷推恩耆老宴璇宫鹽梅和鼎(臣/)何力飽飫
　　天厨仗化工
　　　　　　　　　　大　學　士　(臣/)　松　柱
　　　十載槐階眷老臣分甘金鼎錫奇珍當陽
　聖主天行健長奉
　宸歡億萬春
　　　　　　　　　　　大　學士　(臣/)蕭永藻
　　　濟川作楫濫朝榮河渚星遊瑞靄明自是
　聖人千萬夀筵前嵩岳逺傳聲
　　　　　　　　　　　大　學士　(臣/)王　掞
　聖朝優老遍臣鄰
　詔列瓊筵荷寵新久忝綸扉逾十載欣逢
寳厯萬年春
　　　　　　　　　　　大　學士(臣/)王　頊　齡
錫宴彤廷鶴髪聨齒逾八袠厠
瓊筵黄扉忝竊和羮任願介瑤觴祝
萬年
　　　　　　　　　　　吏部尚書(臣/)張鵬翮
聖徳齊天
寳厯昌法宫燕老荷
恩光微臣職愧銓衡長啓事頻霑
御案香
　　　　　　　　　　　户部尚書(臣/)田從典
　　舊粟陳陳簸以箕又逢瑞雪慶嘉師
聖人久道羣生樂運轉鴻鈞億萬期
　　　　　　　　　　　原任戸部尚書(臣/)王鴻緒
　　憶從
　講幄賦昇平洊被
洪恩忝地卿金殿重逢耆叟宴
帝堯雲日倍光明
　　　　　　　　　　　禮部尚書(臣/)賴　都
　　雪晴雲㪚肇初陽耄耄千人宴未央從此春官増
　　盛典萬年萬叟嵗稱觴
　　　　　　　　　　　禮部尚書(臣/)陳元龍
聖朝崇老㑹耆英
　紫殿紅霞白髪明瘴嶺歸來身尚健忝司禮樂荷殊
　　榮
　　　　　　　　　　　兵部尚書(臣/)孫柱
　　兵氣潛消日月新八荒同仰
廟謨神兩階干羽從今格海宴河清頌
聖人
　　　　　　　　　　　刑部尚書(臣/)張廷樞
　　少從東觀沐
恩波白首西曹
寵更多十日三回霑異味報酬夙夜愧如何
　　　　　　　　　　　工部尚書(臣/)徐元夢
　　官名徒爾列鳲鳩煥璧班聨最上頭新
錫天章崇暮齒當年
講幄眷難酬
　　　　　　　　　　　工部尚書(臣/)李先復
　　卿曹厯載忝崇班晴雪春風玉饌頒一代
殊榮承兆闕萬年
盛徳紀南山
　　　　　　　　　　　吏部右侍郎(臣/)傅紳
　　銓曹品藻貴衡平久列朝班忝貳卿
錫宴幸陪耆碩後
殿廷髙處五雲生
　　　　　　　　　　　吏部左侍郎(臣/)李旭升
　　佐銓十載荷
恩多又附耆英飲太和為慶普天登夀域蓼蕭歌並九
　　如歌
　　　　　　　　　　　户部左侍郎(臣/)赫成額
　　度支官領小司徒廣宴和風拂白鬚快覩阜財還
　　解愠甲週玉厯邁唐虞
　　　　　　　　　　　户部左侍郎(臣/)李永紹
　　六府惟脩百穀昌嵗朝曠典舉霞觴
九天錫宴飛
龍藻千叟聨吟繼柏梁
　　　　　　　　　　　户部右侍郎(臣/)張伯行
　　寸心自矢托愚衷感遇承
恩賴
聖聰此日瓊筵忻拜舞捧觴獻夀五雲中
　　　　　　　　　　　禮部左侍郎(臣/)王思軾
天行不息萬年春職佐春官愧老臣瑞雪瑤階排玉宴
　　白頭千叟醉
楓宸
　　　　　　　　　　　禮部右侍郎(臣/)景日昣
　　曉陪宗伯
　殿廷趨
恩宴欣霑拜
聖謨臣是嵩髙峯下士年年
萬嵗聽山呼
　　　　　　　　　　　兵部右侍郎(臣/)王度昭
　　四海同瞻
日月光
王師到處掃欃槍太平司馬欣無事白髮從容侍廟廊
　　　　　　　　　　　刑部右侍郎(臣/)周道新
　　好生
主徳合天心更眷耆年
恩倍深明允勉脩臣職忝願持
堯酒灑春霖
　　　　　　　　　　　工部侍郎(臣/)常夀
　　陪貳冬卿矢靖共每依春殿沐恩濃開筵宴老慚
　　黄髮環珮分班侍
九重
　　　　　　　　　　　工部左侍郎(臣/)郝林
　　冬官佐理近三台將作慙非梁棟材叨列鴛班霑
御宴承恩願奉
萬年杯
　　　　　　　　　　　内　閣　學士(臣/)登徳
　　身近蓬萊五色雲
聖朝讌老遍鴛羣瓊漿入口神逾旺檢㸃封章敢憚勤
　　　　　　　　　都察院左副都御史(臣/)伊忒海
　　豸衣常愧受恩殊白首欣逢
賜大酺飽飫
天家仙饌美歸來鳩杖不須扶
　　　　　　　　　都察院左副都御史(臣/)江球
聖朝尚齒沛
殊恩鶴髪成行捧上尊昨夜雪飛齊賀瑞栢臺長共戴
　　春温
　　　　　　　　　　　宗人府丞(臣/)吳梁
　　玉葉金枝並茂時追隨
恩賜到彤墀
聖情恱豫當春晝灑筆先成燕老詩
　　　　　　　　　　　通政使(臣/)陸經逺
　　幾年喉舌忝鴛行民隠時通霄漢傍
錫福自天遊浩蕩稱觴獻夀頌無疆
　　　　　　　　　　　順天府尹(臣/)俞化鵬
　　春殿排筵晝漏長老成蹌濟沐
恩光微臣奉職慙張趙
異數羣稱軼漢唐
　　　　　　　　　　　通政司左通政(臣/)潘錦
　　章奏敷陳入告頻
天顔咫尺轉逡巡青陽律應璇璣運
聖夀常過億萬春
　　　　　　　　　　　通政司右通政(臣/)魏方泰
　　深嚴祕殿許扶笻玉饌芬芳出
九重老馬自慙無智力行經絶塞盡堯封
　　　　　　　　　　　通政司右通政(臣/)陳允恭
龍飛玉厯首壬寅環甲重開浩蕩春
聖主賜酺專尚齒永躋仁夀戴鴻鈞
　　　　　　　　　　　大理寺少卿(臣/)任奕䥸
　　矜恤頻年荷
聖裁已看夀域八紘開小臣絶少爰書擾春讌歡隨耆
　　耋來
　　　　　　　　　　　大理寺少卿(臣/)郭徽祚
　金殿開筵集老臣旋依
　黼座沐
恩綸忝陪百職齊聲祝億萬斯年拱
御宸
　　　　　　　　　　　詹事府少詹事(臣/)梅之珩
　　甲榦週迴
寶厯新筵開瑞雪㸃芳辰微臣珥筆千官後嵗嵗從今
　　紀大椿
　　　　　　　　　　　侍　講　(臣/)　錢名世
　　禁近榮霑尚齒筵耆英列坐許差肩重登暖閣承
天訓記直
　乾清二十年
　　　　　　　　　　　中　允(臣/)汪　士　鋐
　　香案前頭舊侍臣萬年
寶厯遇長春仙厨錫宴
恩波濶嵗嵗歡呼祝
聖人
　　　　　　　　　　　順天府丞(臣/)錢以塏
　　鴻翊分符贊
帝功敬敷文教播祥風得隨黄髪承恩宴
聖夀如天日正中
　　　　　　　　　　　太常寺少卿(臣/)陳良弼
　　耆年縻祿愧卿才盛世欣逢
御宴開仰見
九重龍徳健躋民仁夀樂春臺
　　　　　　　　　　　光禄寺少卿(臣/)張聖佐
御厨珍膳叶調和
聖澤如膏不啻過翠釡金盤叨饜飫
萬年天祿祝三多
　　　　　　　　　　　鴻臚寺少卿(臣/)胡煦
　　中祕旋歸卿貳班
天恩逈出五雲間復霑湛露零豐草授几深宫拜
賜還
　　　　　　　　　　　原任侍讀學士(臣/)薄有徳
　　生逢
　夀世荷陶甄合㑹耆英及小臣此際欣瞻
雲日表九霄親拜
帝絲綸
　　　　　　　　　　　編　修　(臣/)　陳夢雷
　　承
恩五十有三年曠典虞庠近
　御筵萬巻書成傳盛世嵩呼
聖夀永同天
　　　　　　　　　　　編　修　(臣/)沈宗敬
　　千叟歡騰惬
聖心御筵春酒得頻斟微臣兩世䝉嘉宴四十年來闓
　　澤深
　　　　　　　　　　　編　修　(臣/)　何焯
　　蕋榜邀榮
寵錫稀編摩祕殿奉
恩輝厠名千叟尤深幸接跡期頤侍
紫微
　　　　　　　　　　　檢　討(臣/)李　鍾　峩
　　瑞雪晴頒
　鳳詔新紫宫春宴逮微臣九霄此日聞
天語真是蓬萊島上人
　　　　　　　　　　　編　修(臣/)王時憲
　　詞臣侍從愧鄒枚
詔許蒲輪上玉臺祝
聖夀同天地永寵光頻自日邊來
　　　　　　　　　　　編　修　(臣/)　吕謙恒
　　蒼髯白髪拜
　楓宸六膳三漿
賜賚頻簪筆微臣蒙異數
天顔咫尺被温綸
　　　　　　　　　　　檢　討　(臣/)陸紹琦
　　鳳厯重周花甲新髙年
賜宴及儒臣王正盛典從今紀嵗嵗𢎞開夀域春
　　　　　　　　　　　編　修　(臣/)　王時鴻
聖徳神功被萬方太平讌老拜龍光微臣展厯初周甲
賜坐榮邀香案傍
　　　　　　　　　　　編　修　(臣/)　吳　襄
　　六旬今列千官宴兩榜原登
萬夀科才薄何縁恩獨厚
九重雨露一身多
　　　　　　　　　　　編　修　(臣/)　蔡　嵩
　　昔荷
殊恩登蕋榜今逢曠典錫華筵十年豢養同髙厚載筆
　　重將甲子編
　　　　　　　　　　　編　修　(臣/)　李克敬
　　法酒名肴宴老臣坐聆
天語更温醇文章報
　國儒生分願咏南山祝萬巡
　　　　　　　　　　　編　修　(臣/)　黄鴻中
　　千叟筵開謁
　紫軒坐聆
綸綍藹春温從今嵗歳瞻
龍徳簪筆西清紀
聖恩
　　　　　　　　　　　庶　吉士(臣/)李同聲
　　廿載鸞臺
渥眷頻六年藜閣拜
温綸承恩累葉難圖報長願披香侍
聖人
　　　　　　　　　　　庶吉士(臣/)吳馮栻
　　微臣釋褐甫登瀛旋侍瀛仙宴太清
聖瑞早於天象見老人星拱泰階平
　　　　　　　　　　　庶吉士(臣/)　黄　秀
萬年天子福齊天燕及臣工重引年喜覩八方開夀域
　　瀛洲杖履也如仙
　　　　　　　　　　　庶吉士(臣/)闗上進
　　萬年花甲厯重綸
勅賜宫前宴早春華省六旬登第晚
殊恩還及照藜人
　　　　　　　　　　　給事中(臣/)陳沂震
　　掖垣陪列七經春荏苒年華過六旬獻嵗
　御筵叨
　盛典呼嵩祝嘏上
丹宸
　　　　　　　　　　　給　事　中(臣/)秦道然
　　既忝詞臣又諫臣昇平無事奏
　楓宸生年尚在
龍飛後已並耆年祝
聖人
　　　　　　　　　　　御　史　(臣/)　張建䇿
　　西清東序法筵髙寶氣歊輝在尺綃四海昇平
天夀永大書鴻業共尊
堯
　　　　　　　　　　　御　史(臣/)施　雲　翔
　　十年柱下沐
君恩重喜今朝與
賜罇
玉厯已増新嵗月春花長耀錦乾坤
　　　　　　　　　　　御　史(臣/)王　培　宗
　　瓊筵玉醴敞初春拜
賜殊慙獻納身屈指吾
皇當御極眼中已見兩壬寅
　　　　　　　　　　　御　史　(臣/)　戴　芝
　　日麗風恬景物妍
恩加耆舊宴髙年小臣幸厠臺班末親拜
龍顔尺五天
　　　　　　　　　　　御　史　(臣/)　柴　謙
　　祕書承
詔許分編鐵柱為冠侍
　殿前風憲清華俱忝竊飽仁惟頌萬斯年
　　　　　　　　　　　御　史　(臣/)　邵　璿
　　昇平簪筆承
恩重春暖
　乾清賜宴來瑞靄祥光環
帝座始知宫禁是蓬萊
　　　　　　　　　　　御　史　(臣/)　陳學孔
龍飛六十一年春
　玉殿筵開賜老臣飽徳醉心
温語切繡衣抃舞拜
恩新
　　　　　　　　　　　御　史　(臣/)　陳令璜
　　微臣夙忝風霜署
聖主還施雨露恩
　詔與耆年同鎬宴許教輿馬近宫門
　
　
　
　
　
　
　
　
　
　
　
　
　
　
御定千叟宴詩巻一
　欽定四庫全書
御定千叟宴詩巻三(計詩三百二十首/)
　　　夙領朝行第一班今朝重得覲
　天顔醉来矍鑠誰知老舊
　賜雕弓尚可彎(其一/)
　　　𣙜茶奉使到西秦歴陟秋卿播
　帝仁退老葵忱長捧日
　賜酺蕭露更如春(其二/)
　　　每從七校引貔貅
　　三殿今㸔瑞靄浮既飽瓊筵齊舞蹈扶携皓首拜
　宸旒(其三/)
　　　碧海添来十屋籌蟬聮奕世戴
　　洪庥兩行鳩杖千廵酒長喜金階瑞氣浮(其四/)
　　　河隄曽記
　　翠華廵疏瀹𢎞謨
　指授真永慶安瀾皆
聖徳衰殘歸老荷洪鈞(其五/)
　　筵前衣惹
御爐香一飽能消兩鬢霜親見天珎排歴歴歸誇年少
　　羽林郎(其六/)
　　穹廬毳幕塞雲髙列爵藩封未有勞今日
皇家傳賜宴逺臣年老沐
恩膏(其七/)
　　栁營嵗嵗祝三多刁斗無聲永戢戈欲識太平真
　　氣象凍棃顔上酒㾗酡(其八/)
　　半月黄花照
帝宸莫誇五老化堯人蘆花髩髪桃花靣都是流星入
　　昴身(其九/)
　　每從除道仰
天顔先後雞翹豹尾間六十年来霑雨露今朝又喜
特恩頒(其十/)
　　兵欄射觀奉
　帷軒曉月踈星侍
　殿門衰白得逢嘉燕禮滿朝耆碩拜
綸温(其十/一)
　　花名稱意樹恒春蒸緑繰紅暎
　紫宸欲寫葵心長向日萬年枝畔託松筠(其十/二)
　　華樽㶑灎泛天波
諂坐穹隆白玉坡鵷鷺貔貅同拜賜一時齊獻九如歌
　　(其十/三)
　　豹衛叨榮侍
帝軒還思壯嵗定龍番竹雞聲裏蠻風黒鑿井耕田仰
聖恩(其十/四)
　　瑞雪豐年旭旦時明光殿上捧瑶巵選徒訓卒曽
　　分職又向金階拜
聖慈(其十/五)
　　壮年宿衛蘂珠宫白首欣逢
御宴同四海春来歌化日千官殿上樂春風(其十/六)
　　頻年侍直羽林班此日叨陪宴賞間沐浴
深恩恩似海賡歌
萬夀夀如山(其十/七)
御試承恩十八年校書對䇿玉階前耆齡得預
天家賜拜手賡歌湛露篇(其十/八)
　　樗㪚慙分若木枝奉恩官秩荷
恩私二毛燕上叨前列重覩
　明堂天揖儀(其十/九)
　　豹韜禆末愧刀鞾天酒今朝醉大羅還憶佛臺山
　　下路攀枝花裏唱鐃歌(其二/十)
　　屯營舊長熊羆士内殿叨随鵷鷺班
堯酒千鍾傾北斗
軒齡萬嵗頌南山(其二/十一)
　　未成童嵗侍
　明廷六十年来給使令総荷
帝慈容朽質更頒仙醴制頽齡(其二/十二)
　　白雪黄芽暖玉爐温温寳鼎上清珠争如
天賜長生米一飯䏻教澤達膚(其二/十三)
　　水瑩雯華似鏡湛雕文纎悉見工心碩言輔佐丹
　　青手潤色鴻猷
帝業深(其二/十四)
　　乆親箭笴握鞭梢何幸随班飫
御庖割肉更存珍重意懐歸應不怕人嘲(其二/十五)
　　力戰當年勇冠軍将屯還識鴈門雲老逢宴衎來
　丹地不羡黄柑出紫帉(其二/十六)
　　出從金輿入侍中穿楊親見發唐弓不知頭髩如
　　霜白
恩許酡顔對日紅(其二/十七)
聖厯綿長萬萬春椒花柏葉應時新侍臣舊視
　鑾坡草今日重嘗
御苑珍(其二/十八)
　　班行自昔𨽻雲麾汜埽常瞻日月旗安宅八荒皆
睿算老兵惟頌
帝無為(其二/十九)
　　螭頭列席接
天襟笑語親承
帝澤深
陛下鴻名千萬夀薫風長滿五弦琴(其三/十)
御席論年貴賤同魚魚冠劔列西東側聞獻雉供獒國
　　盡在春臺夀域中(其三/十一)
　　箴石方從外國傳得縁麤術荷
恩偏精鏐衣馬常蒙
賜暮齒還教列
御筵(其三/十二)
　　羲昊乾坤化日舒恩涵飛鳥及潜魚王吳壁上人
　　天像若比
　熈朝總不如(其三/十三)
　　竊叨世禄幾星霜仙饌榮分玉液香碩以宴中千
　　叟夀還加萬倍奉
君王(其三/十四)
　　鐵寒箧裏舊征衣嵗月侵尋過古稀喜預引年
　金殿宴黄封緑酒拜
恩歸(其三/十五)
　　内府叨榮領䕶軍行間頻許展微勤不知北斗容
　　斟酌親挹天漿在五雲(其三/十六)
　　龎眉鼔腹飽
天厨㑹際昌期樂事俱春滿乾坤人盡夀宴歸鳩杖不
　　湏扶(其三/十七)
　　行師兩得荷旌麾幕府論功上赤墀皓首追陪耆
　　叟宴頌
恩擬獻蓼蕭詩(其三/十八)
　　列校班中䕶
　紫微白頭今日有光輝堯厨春酒年年緑
詔許人人盡量歸(其三/十九)
　天家養老典方隆末校觀光夀域中景運正逢熈皥
　　日九衢强半白頭翁(其四/十)
　　熊虎班中老嵗華劍霜弓月眼生花今朝一飽胡
　　麻飯從此長年碩更奢(其四/十一)
　　壮年躍馬老扶笻忽聼傳宣自
　九重春殿許陪千叟宴支離何啻受三鍾(其四/十二)
　　軍容俻職愧如熊幸值昇平
聖治隆垂老論年逢
錫宴碩同萬姓祝年豐(其四/十三)
　　璿璣七政燦珠聮王漏銅儀
帝手傳列曜齊輝風雨正萬廵花甲又週天(其四/十四)
　　新春雨露沐
恩偏日暖彤墀列玳筵四海兵銷無一事從今撃壌自
　　年年(其四/十五)
　　七政咸齊四序調管窺長得近
　丹霄又随千叟霑
恩渥
　寳厯無疆賀聖朝(其四/十六)
　　新春泰運轉三陽共沐
殊恩酒滿觴㳺徼雖無文字職碩將華祝頌陶唐(其四/十七)
　　玉盌瓊漿次第傳不論品秩重髙年鐵衣小校忘
　　身賤也向春風飽
御筵(其四/十八)
　　閩江陣馬聼蕭蕭歸列期門學射雕得享遐齡皆
帝力又叨法膳出層霄(其四/十九)
　　夀卋寧人
帝勅幾皇天平格勿䏻違席間七十人盈百敢道臣年
　　自古稀(其五/十)
　　童顔鶴髪盡長年
　内殿初開列綺筵不著重犀随鷺序承
恩醉酒舞階前(其五/十一)
　　秘色繁枝㸃綴工四時芳潤在東風應携五綵催
　　花筆剪刻蟠桃照
　殿紅(其五/十二)
　　竊祿叨榮𨽻羽林槖戈乆戴
主恩深生平三見從軍樂老去惟傾葵藿心(其五/十三)
　　憶得従禽水殿過鳬鷖下逮接恩波殷勤養老開
　　嘉讌澤比春潮覺更多(其五/十四)
　　肅将雲騎䕶
　瑶宫挾纊長依化日融
天澤春来尤浩蕩咸沾瑞露五雲中(其五/十五)
　　疊鼔中流従羽旗長年小校荷
仁私更縁
錫宴宫廷日轉憶
頒禽帳殿時(其五/十六)
　　身領銅街縁警曙手持銀棨待開闉青陽昨夜囬
　　閶闔白首今朝宴
　紫宸(其五/十七)
　　風雲時扈
　六龍来雨露還承
萬夀杯欲以詩萹歌盛遇武臣終愧柏梁才(其五/十八)
　　霜戈星劔下長沙振旅還歸㡬嵗華年老特容陪
　　燕賞延齡仙粒勝胡麻(其五/十九)
　　御宿街邉老荷戈
賜筵春殿沐
恩波歸来日午千廬靜但覺和風撲面多(其六/十)
　　崇年觴酒王壺斟閶闔晨開
聖主臨灌燧銷鋒無一事丹葵只有向陽心(其六/十一)
　　壬寅重紀
帝符昌春酒春盤出尚方三接眷深承舊澤喜逢元㑹
　　慶
當陽(其六/十二)
　　芳林瓊砌慶昇平振羽調吭滿玉京同在萬年
恩澤裏象生生象並欣榮(其六/十三)
　　釦砌春朝㳤景開
恩教王殿酌金罍就中小校歡無極捧得蟠桃一顆囬
　　(其六/十四)
　　従龍家世羽林軍報
　國慙無尺寸勲尚齒筵開春日暖萬年長奉
聖明君(其六/十五)
　紫禁煙濃晝漏遲引年春酒荷
皇慈退閑偏将身猶健拜手思賡喜起詩(其六/十六)
　　方罫差池㡬㸃星常新一著夀千齡筆談億萬無
　　窮數碩與
君王紀瑞蓂(其六/十七)
　　分朋走馬臂蒼鷹趫㨗曽誇慶忌能此日
　天杯榮暮齒頓令壮志欲鶱騰(其六/十八)
　　腰懸霜劔佩雕弧老健猶思効走趨直衛乆塵雲
　　騎列
賜筵還飫大官厨(其六/十九)
　　少小兜鍪𨽻禁營羽書傳發署臣名年多猶是叨
恩遇舞蹈筵前祝嘏聲(其七/十)
　　宿衛
　宫廷愧菲材曽随撻伐度龍堆今朝玉斚霑仙液交
　　奉歡聲
　玉陛來(其七/十一)
　　曽向陪京佐大農又持玉莭涖秦封衰年濫厠
　仙墀宴天上榮霑賜酒濃(其七/十二)
　　㑹龢風雨九重城輯睦營屯罕質成髙宴蕋宫延
　　白叟頌颺聲是普天聲(其七/十三)
　　周廬曾忝俻勾陳
賜宴傳呼入
　紫宸鳷鵲雪消寒不覺泳游
天澤勝陽春(其七/十四)
　　趨朝常在玉階西後獵還随萬馬蹄
恩許法宫平墄坐仰㸔真覺玉䋲低(其七/十五)
　　積嵗經行功徳林法雲争比五雲深
至尊親對輿僚坐平等真同持地心(其七/十六)
　　翻臂名鷹白錦毛决雲千里見秋毫青郊狐兎春
　　塲濶皓首鵷鸞
御宴髙(其七/十七)
九重天上九霞觴得共耆英荷
寵光感激頓忘頭已白還思効力在疆塲(其七/十八)
　　春雲香靄覆
　彤墀瓊宴晨開燦陸離何意散材逢鉅典感
恩思獻萬年詩(其七/十九)
帝子親擎九醖漿老人先捧祝
堯觴鬚睂皓白當晴雪一様如銀暎
御牀(其八/十)
　　近塞身依日月光外藩戴
徳慶天長
御厨仙饌延年酒不遇
殊恩那得嘗(其八/十一)
　茅殿松軒締構時微臣板築忝曾司身如鳥鹿逰靈
　　囿一世薫風化雨滋(其八/十二)
　　舊膺平土拜冬卿欣預瓊筵飽玉羮何幸投閑逢
　　盛典追陪杖履列
　乾清(其八/十三)
　　揚威絶幕度祁連垂老新恩
錫御筵共荷盛時多上夀舒長化日樂堯天(其八/十四)
　　披堅執銳効微勤獵騎常随金埒雲耆齒喜逢天
　　上宴謝
恩雀躍舞春曛(其八/十五)
　　老來恩雨沐
皇穹國子微貟仰徳隆無算夀如無算爵萬年詩獻
　萬年宫(其八/十六)
　　家世長依尺五天
主恩養育到耆年白頭更慶遭逢盛親酌
堯樽日月邉(其八/十七)
　　萬國春生
　黼座中樓臺旭日影曈曨誰䏻冩出金䋲界文沈唐
　　仇並未工(其八/十八)
　　兩奉
神謨奏凱歌滇池瀚海息鯨波承平樂事逢嘉讌長飫
　　恩膏飲太和(其八/十九)
　　旭日初懸瑞雪融彤墀
賜宴荷恩隆微臣職業期蕃息同在
天家豢養中(其九/十)
　　六十餘年教育恩欣逢盛典入
　宫門何當分食仙厨饌賜坐氍毺
詔㫖温(其九/十一)
聖朝海外亦同文歌詠
皇仁叶
帝薰職愧象胥還就日祥占太史早書雲(其九/十二)
　　曈曨曉日照宫槐千叟駢肩赴宴來皓齒龎睂多
　　國老微班何幸得追陪(其九/十三)
　　春草秋蟲雨露涵豳風氣象接周南近従耕織圖
　　中見記得如銀滿箔蠶(其九/十四)
　　方瞳玉面五行精曾杖青筠坐李庭今日千人環
帝座定知
聖夀過彭鏗(其九/十五)
　　上卿班末夙追随又荷龍光
御宴時猶記兩江蒙
聖澤春臺到處捴龎眉(其九/十六)
　　乆随
　仙仗忝班行湛露霑濡化日長酒向金鑾斟北斗桃
　　從瑶島獻東方(其九/十七)
　　金花玉蒂坎離精一寸黄庭寳月明疑是七還龍
　　虎伏九天
親錫素麟羮(其九/十八)
　　章溝承乏䕶天閽中外屏藩奉
至尊千叟添籌逾八萬攝提一紀不湏論(其九/十九)
　　堯階蓂葉又初春風實雲漿錫
　紫宸憶自塞垣歌凱後櫜弓戢矢太平人(其一/百)
　　奏凱歸逢
錫宴榮仰承
睿算喜功成龎睂欲效鐃歌曲繞殿羣呼
萬嵗聲(其一/百一)
　　曽從柏府仰
皇恩又宴楓宸捧緑尊
温語霽顔天咫尺千官同樂夀乾坤(其一/百二)
　　分輝卿月舊随班垂老蒙休白髪閑更坐瓊筵霄
　　漢上榮光咫尺近
天顔(其一/百三)
　　氛清六幕際昌時榮醼蓬壺雪鬢垂典領乆慙無
　　報稱飲和長詠萬年枝(其一/百四)
　　曈曨初日照罘罳
　金殿開筵荷
聖慈親見瑶階春色早三霄露浥九莖芝(其一/百五)
　　萬八千年紀攝提夀人得夀見天倪莊周未遇
今皇聖謾道期頤是大齊(其一/百六)
　宫庭
賜宴雪晴時數溢千官盡白髭最是小臣榮幸處微名
　　亦荷
九重知(其一/百七)
　　琱戈曾荷向邊隅整旅還廵十二衢
　夀世春和歡讌洽太平歌詠在蓬壺(其一/百八)
　　曾歌同澤羽林兵
聖徳如天達下情末職自慚徒老大
御筵何幸伴公卿(其一/百九)
　　墨沼飛香百態新寳跗虚實象星辰
禁中傳得中郎法椒壁微㾗雨露春(其一/百十)
　　春來天上賁
絲綸千叟筵開列五辛共戴堯仁同舞蹈齊呼
萬嵗向楓宸(其一百/十一)
　　兩隊眉龎與齒齯貫魚連袂互扶擕
　絳霄風影燈旛動引到方壺最上梯(其一百/十二)
　　職叨叅領愧鷹揚荷㦸頻依
　帳殿旁夀酒欣分僊掌露春袍新染
御爐香(其一百/十三)
　　叨司玉粒奉
　堯厨賜酒龍墀
聖澤敷仰食大官人五百吾
君恭儉古來無(其一百/十四)
　　日華髙朗敞
　金門龍尾
恩傳
賜席墩朱案黄帷陳設處小臣今始見犧尊(其一百/十五)
　　夀國春臺樂賜酺曽司芻秣綰銅符
聖皇崇老開天宴扶杖欣隨
　玉陛趨(其一百/十六)
　　早傳
天綍宴芳春世職叨容侍
玉宸咫尺
霽顔瞻有喜好將靈莢紀靈椿(其一百/十七)
　　春光微逗上林花翠葆亭童煥丸葩
　紫禁共餐雲子飯
天家風日似仙家(其一百/十八)
　　九天恩澤浩無涯優老筵開禮數加戴徳真同金
　　石永家藏
賜硯寳松花(其一百/十九)
　　當年鹵簿掌隆儀
　玉殿今逢宴賞時長喜
宸逰清問逺閭閻民隠
聖人知(其一百/二十)
　　盈庭百職矢忠清宴鎬懽娛起頌聲
聖主知人兼善任千秋萬嵗樂昇平(其一百/二十一)
　　櫜鞬猶記守三巴餘齒安閑老嵗華舉釂
賜巵唯叩首吾
皇寳厯勝恒沙(其一百/二十二)
　　細栁長楊到處從老來猶忝備軍容八屯榮宴陪
　　千叟
萬嵗歡聲達
九重(其一百/二十三)
　　三代持籌佐玉衡白頭欣共沐
恩榮從容燕語民生計盡職脩和荅
聖明(其一百/二十四)
　　需雲豐澤下
　巖廊仙膳珍羞出
　尚方竊祿小臣仍世寵敢忘懋賞在司常(其一百/二十五)
　　玉沼浮鵞對
御書萬機清暇染毫初陬生不愛元和脚竊取
天文㸃畫餘(其一百/二十六)
　　從師曾記到滇南三十年來雨露涵老校宴歸談
　　往事蠻鄉風月舊來諳(其一百/二十七)
　　曽馳鐡馬荷金戈老預新筵拜
賜多霑飫八珍
天咫尺蟠桃親捧下
　鑾坡(其一百/二十八)
　　偏裨六詔効㣲勞瓊席天漿豈易叨滿酌雉羮歌
　　保定嵩髙未抵
主恩髙(其一百/二十七)
　　文昌省下握蘭香
丹詔開筵近
御牀
聖世恩膏濃雨露歡呼忘却髩如霜(其一百/三十)
　　引年髙宴傍
　宸階鳩杖龎眉取次排臣荷
寵光傳奕葉還叨千叟作朋儕(其一百/三十一)
　　欣從嵗首荷
恩新和氣都成浩蕩春比户䝉休安作息萬方耕鑿盡
　　堯民(其一百/三十二)
　　親從絶徼暢
皇風氛祲看消夀域中仙鼎賜來調六膳蓼蕭湛露滿
　　瑶宮(其一百/三十三)
　　曽從洱海振兵還烽燧無聞禁旅閑宴啟元春歌
萬夀歡聲雷動祝南山(其一百/三十四)
　　東風淑氣轉
　彤廷天仗車旗一色青最是新年多瑞應紫㣲垣聚
　　老人星(其一百/三十五)
　　畫省蘭臺荷九遷春官分任愧髙賢臣今花甲方
　　重數巳戴
君恩六十年(其一百/三十六)
　　旭日曈曨
御宴開近隨仙侣集蓬萊蕭疎白髪依星署碩取南山
　　進夀杯(其一百/三十七)
　　班隨貔虎近
天威十二星辰傍紫㣲憶得滇黔平定日櫜鞬歸路有
　　光輝(其一百/三十八)
　　王師蕩逆載西征賫砲曽來細栁營為要春光生
　　絶域特教雷火掃妖鯨(其一百/三十九)
　　六師洱海靖鯨波三箭天山奏凱歌窮北極南歸
　　版宇小臣胥忝執干戈(其一百/四十)
聖恩常與嵗俱新宴賞而今逮小臣朱紫班中飄墨綬
　　始知仙令出風塵(其一百/四十一)
　　千叟雍容
　殿陛趨上珍絡繹出
　天厨郎官鱠味嘗應遍誰似
恩榮禮數殊(其一百/四十二)
　　筵羅千叟古來稀七品寧嫌爵秩㣲此日拜嘉
　丹鳯闕年年長侍
衮龍衣(其一百/四十三)
　　鹵簿髙陳
　玉殿東繽紛霞綺暎來紅香飄繡繖春風轉億萬斯
　　年覆被同(其一百/四十四)
　　從龍支系世承
恩祿養年深長子孫又向
　鈞臺叅讌㑹春光融盡鬢霜痕(其一百/四十五)
　　掩暎花光接
　上林殷紅濃緑曉雲深新蒲如筆春常好圗取
　堯階向日心(其一百/四十六)
　　日宮雲陛對
宸顔次第雕盤玉饌頒優老
徳音教序齒官班今日是仙班(其一百/四十七)
　　羽書昔日發燕支驛使牙符實所司官厯户曹容
　　解印年登杖國宴
　丹墀(其一百/四十八)
　　小臣官職濫廷平稔識
皇心最好生但看登中
　天府册便知
聖夀比長庚(其一百/四十九)
　　少佩吳鈎作騎兵晚叨郎署被光榮麤才文武俱
　　無補老荷
君王賜兕觥(其一百/五十)
　　曹佐書司最末僚每瞻郎位在雲霄誰知暮齒承
恩澤直並䕫龍祝
帝堯(其一百/五十一)
　　城頭旦暮聼啼烏羡爾來從
帝苑梧今日
　殿墀霑
聖膳却如鸞鳯啄瓊荂(其一百/五十二)
　　装飾天閑駕上襄雕鞍銀鐙有榮光􁁏員小技年
　　空老也得沾恩
御座傍(其一百/五十三)
　　夀星髙傍紫㣲明照耀
　天庖瀉玉觥共道
聖明崇耄耋不嫌筦庫厠公卿(其一百/五十四)
　　儉徳先從宫府求
御厨淡泊見詒謀
宸衷自喜留淳樸一膳常為四海籌(其一百/五十五)
　　曽紆墨綬課農桑解組優閑化日長民牧愧無三
　　異政
天恩許奉萬年觴(其一百/五十六)
　　鞭鳴樂作
御爐香劔履星羅夜未央曽伴糾儀當柱立引年今日
　　醉春觴(其一百/五十七)
　天門曉唘集朝紳尚齒筵中厠小臣浩蕩
恩波真未有九衢人樂太平春(其一百/五十八)
　　延賞榮施累世沾戎行勇試寳刀銛計年今巳逾
　　花甲一飽
　瓊筵力倍添(其一百/五十九)
　　白石蓮花列滿墀恍疑身已到金池
皇齡佛夀同無量只為
皇心似佛慈(其一百/六十)
　　乍轉春韶正雪晴堯樽羣捧拜
恩榮伍符尺籍臣兼掌向日葵傾比寸誠(其一百/六十一)
　　玉砌初抽兩葉蓂露漙仙掌曉亭亭小臣竊比堯
　　階草
帝澤霑濡色倍青(其一百/六十二)
　　奕葉承
庥巳積年臣今皓首預瓊筵真仙夀世同天地不數靈
　　椿嵗八千(其一百/六十三)
　　玉階金殿勝仙臺拜
賜流霞盡一杯人世不知
天上事耆年身到絳霄來(其一百/六十四)
　錫宴今朝荷
寵光微臣職忝列戎行太平一統烽煙靖兵氣全消
聖祚長(其一百/六十五)
　　滇池沙塞斾飛揚虎旅追隨髩巳霜幸值那居賡
　　樂愷躋堂碩進
萬年觴(其一百/六十六)
　　書生何幸列華裀燕饗
殊榮並老臣五色雲中仙侣集相看滿座白鬚人(其一/百六)
　　(十/七)
　　赫濯聲靈八表宣功成燕喜㑹髙年武臣未解謳
　　吟事但碩
君王夀比天(其一百/六十八)
　　躬圭世秩荷
朝恩曽捧
奎章耀蓽門千叟嵩呼春宴日榮光夀氣滿乾坤(其一/百六)
　　(十/九)
　　班聫濟濟互扶鳩下逮偏禆禮數優説與膠西諸
　　甲士一齊虎拜望
　龍樓(其一百/七十)
　　為丞朝夕喜哦松職𨽻郊畿近
九重宴列
　彤庭春晝永三多華祝慶時雍(其一百/七十一)
　　緑文鞘飾粲紅茵燕衎分為虎帳春從此
　禁營長有喜光輝南極照鈎陳(其一百/七十二)
　　仙桃馥郁自
皇家競挂歸鞍出日華珍味已邀
　天府恵延年不羡棗如𤓰(其一百/七十三)
　　十載供書紫閣中每逢
綸詔似春風今朝喜荷
　瓊筵賜一㸃歡心萬國同(其一百/七十四)
　紫綍宣來躡紫煙執殳曽是到慈天千花藏裏傳三
　　捷百福筵中頌
萬年(其一百/七十五)
聖朝養老宴乾清廣厦華筵列大烹延賞久叨供世職
　　酬恩惟祝
帝長生(其一百/七十六)
湛恩直似海天涵列席
　宫庭白髪鬖久忝荷戈年己老鼎鼒妙味亦分甘(其/一)
　　(肖七/十七)
　　履端髙宴賀昇平萬國同文久偃兵欲試韜鈐繩
　　祖武清時不用請長纓(其一百/七十八)
　　天馬權竒領六閑璇階綴列五雲間辛盤喜預今
　　朝宴坐次争推鬢髪斑(其一百/七十九)
　　後天不老慶
天齡鶴髪鵷班聚紫庭
聖化協中空貫索弧南黄氣但占丁(其一百/八十)
　寳厯周環日更長玉壺蓮漏好時光技能逺愧張平
　　子曉箭聲中忝奉觴(其一百/八十一)
　　釦砌新陳玳瑁筵
恩霑既醉誦詩篇金盤捧出銀絲鱠碩兆多魚慶有年
　　(其一百/八十二)
　　盈頭華髪愧鷹揚脯擗麒麟讌未央南極一星瞻
夀主還期萬載荷龍光(其一百/八十三)
　國恩延賞舊攀鱗
御膳分調及庶臣從此年年増盛典
　宫筵華祝始壬寅(其一百/八十四)
　　屬國西陲世享王元正來奉紫霞觴大酺漢詔尋
　　常事那比
　彤廷侍
聖皇(其一百/八十五)
　　學讀甘公太史書嵗華巳老惜居諸
　天珍不比常珍味日月升恒頌九如(其一百/八十六)
　　龎眉鶴髪㑹
　彤廷合計春秋十萬齡盡把年華添
聖夀還如涓滴到滄溟(其一百/八十七)
　　部曲承
恩玉陛前太和佳氣早春天堯厨萐脯頒瓊膳共慶含
　　哺鼔腹年(其一百/八十八)
　　盤列椒馨淑氣融校年曠典聚羣工喜占大有先
　　三輔拜舞臣偕父老同(其一百/八十九)
　　卿雲糺縵景星明廣宴春開荷
聖情皓首自慙榮幸極也躋
　丹陛祝長生(其一百/九十)
　　期門小隊扈長楊猶記滇池荷斧斨海宇承平歌
夀愷九霄南極正垂光(其一百/九十一)
　　髙山疊疊水溶溶萬里春風紫翠重不用將軍還
　　著色分明寫出
聖恩濃(其一百/九十二)
王師頻奏凱歌聲萬里烽烟一戰清組甲晶熒叨宿衛
　　老霑
御宴有餘榮(其一百/九十三)
　　八荒奉朔盡來王重驛梯航集卉裳為報
聖朝開夀域萬年紅日上扶桑(其一百/九十四)
　　靈臺占騐太平年日月光華厯數綿何幸㣲臣縁
　　序齒
　彤廷環祝
聖人前(其一百/九十五)
　　流傳素問自軒轅
聖主如天妙不言玉饌金漿分
賜處九重春色萬年暄(其一百/九十六)
　　分轄熊羆夙荷榮年來白髪巳千莖閒居喜預金
　　門宴却老同霑
　玉殿羮(其一百/九十七)
　　昨聼鐃歌奏凱歸千官燕賞霽
天威龍樓日暖傳三爵虎旅聲歡徹九圍(其一百/九十八)
　　曽奉桓圭拱
帝京還叨宴賚預宗盟金貂列坐承
恩徧喜效呼嵩第一聲(其一百/九十九)
　　纎心推測契元㣲置𣙗懸規八表齊捧日
　丹墀瞻
帝座流沙咫尺玉衡低(其二/百)
　　琳瑯新製寳筵開翠羽金膏異域來捧祝遐齡
千萬夀不須王母紫霞杯(其二/百一)
　　桃華萬匹錦成堆曽掌天閑詠馬才大宛於今為
　　牧苑不教樂府奏龍媒(其二/百二)
　　華髪盈頭巳有年樗材每荷
主恩偏婆娑得預蓬池㑹丹籍須教署散仙(其二/百三)
　　㳺豫馳驅日月長朱顔白髪羽林郎一從
　玉殿頒觴後畫㦸琱弓帶寵光(其二/百四)
　　易藴精㣲那易尋
聖心久已契髙深小臣積嵗承
天訓欲學堯夫自在吟(其二/百五)
　　樗櫟欣同百尺松引年亦得覲
　山龍春膏徧布陽和令未抵親霑雨露濃(其二/百六)
　　宴餘傳喚及詞曺獻夀羣依
御榻髙親聼
綸言宵旰事萬方安樂
一人勞(其二/百七)
　　行軍荆楚憶當年謝事閒身雪滿顛
聖主乗春親養老飽嘗玉饌總甘鮮(其二/百八)
　　官卑職小愧年尊鶴髪銜杯傍
帝閽一臠擕歸分子姓叮嚀世世報
皇恩(其二/百九)
　　荅陽
聖主夀昌躬坐讌盈千玉杖翁便是三山五天竺應知
　　勝事不能同(其二/百十)
　　八琅相倚奏歌成盡是天長地久聲百獸樽前知
　　率舞簫韶第一舞
　堯蓂(其二百/十一)
　　干羽曽聞格有苖我
皇威徳邁前朝材官牙將叨
恩庇侍宴從容傍九霄(其二百/十二)
　　弓開月滿劔冲星侍獵從戎憶壯齡老去寵陪千
　　叟宴頒來味勝五侯鯖(其二百/十三)
　　曾陪五馬行春去更上重霄赴宴來
聖世風光隨處好彩雲堆裏是蓬萊(其二百/十四)
　　憶從振凱嵗華添何幸
堯眉得拜瞻末校自知無報稱佩刀長瑩鸊鵜銛(其二/百十)
　　(五/)
　　觚稜金闕㑹千官新奉
恩綸賜
御餐禁旅微臣年老大也陪春讌五雲端(其二百/十六)
　　拜嘉
勅免人離席
宣訓恩敎聽近前
聖主引年千萬䙫柏梁賡和自年年(其二百/十七)
　　上日干官宴玊宸皤皤黄髪沐
恩均微臣亦忝鴛班末來祝
　璇圖億萬春(其二百/十八)
　皇城筦鑰伺晨昏禄食虚縻列九門何幸燕毛唯序
　　齒五雲高處仰
堯樽(其二百/十九)
　　暁日晴揺赤羽旗昇平真見泰交時臯比包甲來
　　叅讌虎拜還賡
萬夀詩(其二百/二十)
　　春風初展玊階蓂宴錫高年
御饌馨自愧微員空白首也隨耆碩侍
　彤庭(其二百/二十一)
　　丹墀扶杖歩從容皓首欣霑湛露濃醉飽都忘
　宫漏永隔花頻聽自鳴鐘(其二百/二十二)
　　民部司分荷阜成
天恩優渥錫殊榮𢎞開夀域滋繁廡衢祝
　　年年喜載賡(其二百/二十三)
　　肆筵丹禁捧瓊巵耆老同賡湛露詩束髪從戎叨
　　世職欣看干羽兩階時(其二百/二十四)
　　律轉青陽萬象新三霄瑞露表壬寅羲和叨沐
堯樽賜厯紀重頒第一春(其二百/二十五)
　　壯志猶存拊劔鐔精强不比在滇南今朝矍鑠渾
　　忘老只為親嘗
御饌甘(其二百/二十六)
　　靈䕫雕鶚唱鐃歌蘭錡
恩光嵗月多何幸親承魚藻詠更同吉士賦巻阿(其二/百二)
　　(十/七)
　金闕和風開五日玉階瑞雪暎千官豸衣侍宴三呼
　　祝
　鳯扆當春萬國歡(其二百/二十八)
　　早晴雪素暎雲紅譯館微臣拜舞同䖍向
　恩筵歌夀愷光華
龍衮日方中(其二百/二十九)
　　一曲泠泠清復圓敢言雅奏得師傳梧桐阿閣生
　　新緑處處薰風仰
舜絃(其二百/三十)
　　萬户千門報好春閭司無事樂同民何期東序陪
　　三老兼得
天肴飫八珍(其二百/三十一)
　　朔塞南甌厯暑寒長年飫宴對
　金鑾筵前湛露沾鮐背坐上春風聚鶡冠(其二百/三十二)
　　歡聲喜氣滿天街尚老筵從
　紫禁排末校從征經黒水元正錫宴到瓊階(其二百/三十三)
　　笙師陳樂奏中和㫖酒從容燕樂多採得伶倫雙
　　鳯管吹成動地太平歌(其二百/三十四)
　　為彲為虎仰
恩光欲報春暉雨露長畫㦸雕弓容習禮南山永祝
夀無疆(其二百/三十五)
　　蓽門甕牖一儒冠老去名銜属冷官芹茒未曽搴
　　泮水尊罍親見
賜金鑾(其二百/三十六)
　彤墀日暖
御筵張粉署承
恩勸鶴觴一十五星環
　紫極百千萬紀樂青陽(其二百/三十七)
　　梯航欵塞獻琛多九譯春風播太和盛典欣逄
頒宴賞恰聞西域奏鐃歌(其二百/三十八)
　　晝漏遲遲出𤨏闈
　鳯墀錫宴被
恩暉靈臺向夕瞻星象南極榮光拱
　紫微(其二百/三十九)
　神京環衛肅天營馳道頻隨
　玊輦行小草微生恒近日更沾春酒到蓬瀛(其二百/四十)
　　東龍西虎列青㝠匡衛文昌拱
　紫廷
　　肄業天官司測象光如半月老人星(其二百/四十一)
皇恩錫宴九天開軍校歡聲動地來湛露今猶沾虎旅
　　春風昨已過龍堆(其二百/四十二)
　　河清海晏萬斯年葵藿傾心向日邊從此青袍傳
　　盛事選人曾醉
聖人前(其二百/四十三)
特典新恩重大年霜顛雪鬢聚瓊筵閑身不覺龍鍾甚
　　心跡猶依雲漢邊(其二百/四十四)
　　日麗三階奏泰平祥開南極五雲明朝
天盡是霜髯叟欲唱神仙聚玉京(其二百/四十五)
　　九重金殿隔凡塵髣髴羣真㑹玉宸惟有
聖人乾體健堯眉喜氣靄如春(其二百/四十六)
　　金覊羽箭老年華既飽瓊羞健可誇何事綏山與
　　瑶水
御筵桃子勝丹砂(其二百/四十七)
聖朝夀域已𢎞開重譯梯航萬國來衰老微員逢盛典
　　願將餘齒報涓埃(其二百/四十八)
　　爽鳩掌職白雲司入宴明光出殿遲共喜承
恩無以報年年一晉萬年巵(其二百/四十九)
　　春到梅花淑景開曈曨初旭照瓊杯凡材亦幸承
天澤湛露沾濡及柏臺(其二百/五十)
　　咫尺祥光繞
御屏金罍瀲灔醉仙醽
一人坐納無疆慶螭陛前頭祝
萬齡(其二百/五十一)
　　衝鋒斫陣壯年頻忝是
天朝一世臣爼豆褒忠
宸翰煥箕裘承訓
聖言諄(其二百/五十二)
　　滿袖爐烟講幄中仙瀛藹藹挹薫風筵前羣效華
　　封祝
聖夀天長景福崇(其二百/五十三)
　　飽徳無涯醉酒醇一身難以答
高旻願將四海臣民夀萃作
皇躬億萬春(其二百/五十四)
　　律轉青陽
賜大酺秀眉黄髪盡歡呼割牲執爵傳聞舊千叟為朋
　　萬古無(其二百/五十五)
　　虎符頒下自珠璿時泰風清萬里煙分得金盤仙
　　掌露同登夀域比彭籛(其二百/五十六)
　　科名早荷
殊恩重編輯今邀
聖訓多從此得隨干叟後
萬年長詠太平歌(其二百/五十七)
　　月蓂呈瑞日初長玉饌傳來自上方蘭桂和調多
　　且㫖
君臣相悦夀而昌(其二百/五十八)
　　玉醴金盤耀座隅
賜酺異數自天厨微臣省識衢樽味曽沐
恩波四紀餘(其二百/五十九)
　　便蕃雨露溢天潢騶騎雍容入建章自愧凡材稱
　　國榦同根仙樹嵗年長(其二百/六十)
萬年天子慶王春乾健同天振古新
聖徳神功歌海宇蟠桃恩宴小臣均(其二百/六十一)
　　秋粳曽掌桃花米春醑還承竹葉杯願進青精仙
　　子飯
一人萬嵗總三才(其二百/六十二)
　　各増一嵗入新年共祝三多拜
御筵今夜觀星臺上望紫微南極正同躔(其二百/六十三)
　　呉國朱絲蜀國桐鳯墀獻曲喜春風轉絃欲奏高
　　山調爭比
君恩泰華崇(其二百/六十四)
　　何因咫尺覲
宸旒禁旅承
恩已白頭擬倩緱笙歌
萬夀漫吹羌笛譜伊州(其二百/六十五)
　　瑞擁
　天門旭日紅蟠桃㑹裏度春風盡銷兵氣成佳氣澤
　　滿金罍玉液中(其二百/六十六)
　皇都分守列京營刁柝無聲奏治平犬馬微勞䝉齒
　　及嵗朝分與大官羹(其二百/六十七)
　　丹鳯城開大
賜酺法宫宴老古來無玉階瑞雪晴猶積
萬嵗樓前照白鬚(其二百/六十八)
　　曾叨郎署愧熊羆又沐
　天家雨露施
聖夀原來同日月鳯樓長御紫金巵(其二百/六十九)
　　瑞現慶雲歌舜日祥開夀域值堯年荷戈執㦸金
　　鋪外鼓瑟吹笙玊陛前(其二百/七十)
　金殿當春淑氣妍
恩深養老玊杯傳虎賁共識
龍顔喜和霽同於三月天(其二百/七十一)
恩波盤饌一時新也被調鷹扈獵身鵷鷺班中回首望
　　更無捧爵黒頭人(其二百/七十二)
　　舊次鸞旂豹尾頭
殊恩今日賜珍羞丹心只在
　彤墀上長捧紅雲記海籌(其二百/七十三)
　　聲價休誇一顧來天閑都是出羣材追風躡電行
　　何逺直載
皇恩徧八垓(其二百/七十四)
　　浄於晶玉滑於冰五色琉璃敢擅能
　内府久容工在肆
御筵慚與夀為朋(其二百/七十五)
御宴𢎞開賜玉餐雍雍千叟聚衣冠自慙周禮瘍醫賤
　　白髪叢中備一官(其二百/七十六)
　　千官濟濟髪如銀
御宴前頭拜
　紫宸爐冶隂陽容萬象好同造物慶長春(其二百/七十七)
　　青陽淑氣轉芳椒九陌晴雲擁御橋暫解弓刀叅
夀讌長陪儀鳯聽簫韶(其二百/七十八)
　　摩壘登陴自壯齡頻隨大將掃妖星雷霆威赫開
　　殊域雨露
恩新拜福庭(其二百/七十九)
　　翹來鶡尾暎華顛喜上
　天家第一筵瀲灔金尊誰勸飲　龍孫鞠􁇶玉階前
　　(其二百/八十)
　　饔人捧案酒人傳八爼羅珍九醖鮮禁臠内醪能
　　換骨自然東父可齊年(其二百/八十一)
　　荷㦸彎弓職業微玉壺宣勸受榮輝長年幸飽
　天厨饌敢擬東方割肉歸(其二百/八十二)
　　瑞莢階前日色暄太平無象似羲軒鴻鈞一氣涵
　　天地首注
恩波到八屯(其二百/八十三)
　　貔貅何幸列冠裳千叟筵前獻一觴有道
聖人無量夀祥烟深繞
御爐香(其二百/八十四)
　　律吕雌雄協鳯皇澷誇荀令記宫商瑶池便是今
　　靈沼琯號昭華玉府藏(其二百/八十五)
　　萬方玉食達天衢海貢荆色辨九區何意芳筵頒
　　耄耋一巵叨沐
聖恩殊(其二百/八十六)
　　入朝湛露
主恩頻讌老筵中備外臣四十八家猶郡縣始知無地
　　不陽春(其二百/八十七)
　　日照氍毺晃繡袍
至尊親看引松醪康衢一醉尋常事寄語堯民莫貢高
　　(其二百/八十八)
　寳厯廽環又起元星明南極拱松軒小臣舊列含香
　　省重整朝衫拜
紫垣(其二百/八十九)
　　仁夀推恩海宇春太和元氣共陶鈞瑶池翠斝觴
　　黄耉尚齒班齊典禮新(其二百/九十)
　　獻嵗先沾湛露濃熊羆隊裏氣雍容三陽肇始三
　　多祝親見卿雲䕶
九重(其二百/九十一)
　　仙醴逡巡吸紫瀾春風玉宇不曽寒桃花一實三
　　千嵗願侍
君王萬遍餐(其二百/九十二)
　　獻嵗堯蓂五葉開引年春讌㑹蓬萊含香數載慚
　　無補叨醉
　天家碧玉杯(其二百/九十三)
　　九閶佳氣欝䓗蘢白首承明宿衛中獻嵗
賜酺蒙齒序
　禁門上馬禮尤隆(其二百/九十四)
　　昇平祝史有何功牲醴粢盛總㓗豐盛事更逢椒
　　酒宴穰穰百福自來同(其二百/九十五)
　　香藏前年奏凱還不忘武備火攻嫻聲連子母轟
　　騰裏龍電盤旋舞月鬘(其二百/九十六)
　　相馬多年值紫閽建寅喜遇叶貞元寧知率舞親
　　承陛駑驥同霑畜養恩(其二百/九十七)
　　精盤玊椀昔人誇
聖主還嫌鏤飾華倣作古甆淳樸様甄陶
深澤到泥沙(其二百/九十八)
　　碧玊壺中緑醑濃芙蓉闕下拜
恩重功牌曽得邀旌賞衰齒還欣飽
御饔(其二百/九十九)
　　鐘鳴巧勝蓮花漏候協時分妙自然日午聲聞清
　　禁裏健行
帝徳正如天(其三/百)
　　日高芝葢動霓旌鹵簿傳呼
　輦路平一朶慶雲呈五色瓊筵開處頌
長生(其三/百一)
　　小臣執藝在雕鎪攻錯珍竒幾十秋只以象牙呈
　　薄技翻囙鯢齒拜
宸旒(其三/百二)
　　金鏤埀蓮列陣同葢天星月一盤中華林日永牙
　　籌發萬紀循環算不窮(其三/百三)
　内府朱提備末工嵗縻天禄漸成翁昨宵瑞雪盈
　丹陛好和銀泥飾紫宫(其三/百四)
　　鶴髪蕭疎七十秋却因衰齒到螭頭
御厨玉食榮
君賜官職休慚未入流(其三/百五)
　熈朝景運啓文明秉鐸長看泮水清養老膠庠原古
　　制未聞
賜宴㑹耆英(其三/百六)
　　三尺長刀雁齒排約身短後舞蠻牌那知劔珮花
　　迎處繡服逡巡十二階(其三/百七)
　　太和元氣透重闗靈府虚中守大丹導養不湏論
　　水火嵗豐民富
聖心安(其三/百八)
御筵齊列五辛盤珍餌携歸十様看部曲九天詢盛事
　　芙蓉闕下萬人歡(其三/百九)
　　農祥嵗首騐飛霙八校班中逐五更喜傍
　天門霑湛露老年長見泰階平(其三/百十)
　芝殿遥開許署銜罏香馥郁襲朝衫堂亷地近情歡
　　洽無事斟儀立酒監(其三百/十一)
　　憶侍齋壇㡬度春欽柴薫燎奉嚴禋
萬年膺祚知申命千叟升筵總夀人(其三百/十二)
御宴分甘及老成盈
　廷喜氣動神明共知天意同人意瑞雪飄來糝玉羹
　　(其三百/十三)
　　年逾七袠鬢埀絲寵溢春光宴
　紫墀憶得曺司清切地又陪觴讌太平時(其三百/十四)
　　冶鑄曽經領内坊老霑紫府五雲漿别敎換骨從
　　天上金液何湏更受方(其三百/十五)
　　元㑹初過廣宴開赤墀晴雪照銜杯不湏奉禮頻
　　宣勸禹膳堯觴次第來(其三百/十六)
萬嵗鴻禧協兩儀一時黄髪應昌期握蘭青瑣臣衰退
　　重得趨墀挹寳巵(其三百/十七)
　　煦嫗多年長子孫春風閶闔受
　新恩熈朝齒爵尊相並一命霑濡蓼露繁(其三百/十八)
　　朝序欣從下大夫懸車年嵗白髭鬚躬逢
　　盛典超千古養老羮香出箑蒲(其三百/十九)
　　　玉泉山下職分畦䆉稏雲穠緑穂低畊鑿不敎遺
　　　絶域塞風蠻雨入封提(其三百/二十)
　
　
　
　
　
　
　
　
　
　
　
　
御定千叟宴詩巻三
　欽定四庫全書
御定千叟宴詩巻二(計詩三百二十首/)
　　　人瑞自居擊壤羣世間仁夀賴吾
　君好生大徳合天地願得三多邁放勲(其/一)
　　　去年藏裏凱歌回
　賜宴今朝賞宴陪萬里辛勤瞬息過歡聲載道似春雷
　　　(其/二)
　　　風土人情各自殊微臣遊遍世間途願將省下期
　　　頤嵗捧進
　　彤墀添夀圖(其/三)
　　　三庚尺雪莫驚奇葱嶺陽闗共所知寒瘴烟沙愁
　　　日晚而今盡解慶雍熙(其/四)
　　　當年執㦸定滇黔回首凱旋雨露霑鶴髪九旬
　天眷顧算籌隨嵗喜頻添(其/五)
　　　身經戰陣錄微勞老沐
　殊恩氣尚豪宴罷精神添一陪貂裘文彩耀弓刀(其/六)
　　祖父攀鱗舊策功子孫世世沐
恩同黄金永寶傳家甲白髮猶彎射栁弓(其/七)
　　七十餘年别禁軍不知髭鬢雪紛紛法宫頒醴同
　　仙液上庫分金荷
聖君(其/八)
　　壯嵗隨班列虎賁栢臺粉署職曽分久霑雨露
恩無盡又上
　宫庭覲五雲(其/九)
九重
勅㫖宴千官鳳閣詞臣列上班愷樂鎬京春酒美賡歌
　　拜手慶南山(其/十)
萬年天子夀無疆春滿蓬萊
御宴張八十六齡逢盛典喜隨元老慶陶唐(其十/一)
　　宿衛班中憶壯年從今朔漠靖烽烟
堯樽幸醉身輕健
恩賚貂冠耀雪顛(其十/二)
　　心丹不覺力頺唐弓勁能開箭用長更得紫霞霑
　　一醉踔騰筋骨愈加强(其十/三)
　　預掌
絲綸直
　禁中日宣
天語下髙穹萬年寶厯昇平候許從耆英燕衎同(其十/四)
　　引年授几列前班記得提戈奏凱還
聖武𢎞昭包六合
　　殿廷今日是蓬山(其十/五)
聖朝豢養八旬餘尚齒還來飽
　御糈自愧武臣稀識字紀
恩新學萬年書(其十/六)
　　瑞雪三元嵗必豐
聖心樂與萬方同微臣忝列祠官後忭舞歡呼
　御宴中(其十/七)
　　朔塞南荆昔荷戈九旬鬚鬢盡皤皤
天厨更賜長生粒春色還添壯色多(其十/八)
　　曽叅柏府侍
　彤庭霜髩重沾玉饌馨千叟齊申岡阜頌南天應燦
　　老人星(其十/九)
　　櫜鞬欣傍五雲深汗馬微勞列上林幸到九華春
　　殿宴滿筵喜色見
天心(其二/十)
　　熙皥休祥遍八坤水村山郭盡仙源願臨萬里長
　　江巻寫出汪洋萬里恩(其二/十一)
　　天馬流沙萬里來雲屯寶騎殷春雷
君王神武超千古駑蹇慚非厩駿才(其二/十二)
　　羽林日日佩容刀皓首官班著錦袍誰意更逢春
　　燕喜追陪仙侣得仙桃(其二/十三)
　　西賮南琛自逺荒圖成
王㑹集梯航愧無閻令丹青妙偏飫虞庠酒饌香(其二/十四)
　　肆筵設席自
皇居璧水膠庠總不如還頋服章慙振鷺恭承
恩禮賦嘉魚(其二/十五)
　　夀域宏開荷化成耄年司鑰右安城欣聞
天語同春煦榆景偏霑分外榮(其二/十六)
　　麗日祥雲擁泰階稱觴喜與衆仙偕曽隨昭莫多
　　鏖戰記賞頭功第一牌(其二/十七)
　　八閩戰蹟得微功白首親霑
　御饌豐甲子循環天不老吾
皇行健與天同(其二/十八)
　乾清宫殿煥
皇居芝席天樽列玉除宛似仙山樓觀曉紅珊瑚暎碧
　　芙蕖(其二/十九)
　　久從
　丹陛序鵷鴻宴鎬欣傳到
　法宫兩列仙官皆夀耉
萬年天子坐當中(其三/十)
聖徳巍巍
聖夀長箕疇錫福備禎祥外藩齊效三多祝列職榮分
　　千叟觴(其三/十一)
　　開年乍展青陽厯紀日初舒軒帝蓂春仗分班仙
　　掖啟乞閒身亦到
　天廷(其三/十二)
　　鐵衣記得賦從征禮飲欣逢
　盛典行萬帳貔貅
恩久渥復教鮐背荷殊榮(其三/十三)
　　尚方珍膳粲珠盤燭夜杯分柱下官
温㫖頻宣容醉飽玉階千叟戴
恩寛(其三/十四)
　　岐黄小技草茅人忝附朝官侍
紫宸八十老醫重仰
聖願携菊醴獻長春(其三/十五)
衮龍咫尺笑言親千叟新筵異九賓不用贊儀惟祝噎
　　鴈排鶴髪飫天珍(其三/十六)
　　持籌曽忝上卿班喜荷瓊筵敞
帝闗千叟玉階同舞蹈極天
聖夀指南山(其三/十七)
　　擁節西秦與益梁歸朝官秩領金倉至今僰㸑邏
　　逤曲常比中和樂職章(其三/十八)
　　馳騎彎弓夙所諳年來短髪白鬖鬖
　軒宫恩許陪春宴龍角星光照面南(其三/十九)
　　醴酒瓊饈出
　御庖泰符長筮地天交微臣奉討過銅柱
恩露扵今滿白茅(其四/十)
　　奔走承
恩數十年今朝歡宴
　玉墀前挽强命中渾㤀老踴躍猶思七札穿(其四/十一)
　　琵琶灘畔奪艅艎憑仗
天威力亦强中嵗已䝉歸化宴殘牙今啖大官羊(其四/十二)
　　藝植身藏老圃家遊仙忽訝捧流霞從今得與瑤
　　池讌願向蓬山職掃花(其四/十三)
　　吳楚滇黔身厯餘歸來領衛直周廬欣承禹膳頒
　　三爵長戴
堯天頌九如(其四/十四)
　鳳樓縹緲瞰蓬萊羽衛争趨捧夀杯賈勇敢誇經十
　　戰承
恩却許近三台(其四/十五)
　　浩蕩恩波自九天建章春宴集耆年舊含雞舌趨
　丹陛何似瓊羞飫
　御筵(其四/十六)
　玉殿紅霞簇畫屏乗田亦許到蓬瀛年年巨勝花盈
　　野三百維羣頌太平(其四/十七)
　　牛人分職自周官畜牧微勞愧素餐何幸暮年叨
異數近依仙仗上金鑾(其四/十八)
　　玉肪寶餌緩童年六技醫師試十全欲識太和翔
　　洽處但看孩孺樂
堯天(其四/十九)
　　盤龍山下記鏖兵文徳年來萬國平
錫宴瑤階歌既醉天漿分到老司城(其五/十)
　　村堡曽經備蟻貟乞
恩歸養已華顛今踰八十身還健班末趨登上九天(其/五)
　　(十/一)
　　雞唱天街曙色分罏香春靄互氤氲
皇慈遍錫瑤臺宴視草身閒倚五雲(其五/十二)
　　幕府曽書百戰勲江南身將八營軍耄年得預耆
　　英㑹騎勇家懸
　雲漢文(其五/十三)
　　法醖宫壺領大官坐深不覺早春寒絲綸閣下承
恩久時把葵心向日看(其五/十四)
　　長陽從獵耀金貂角勝争先志未消幸值太平饒
　　樂事老人隊裏頌
神堯(其五/十五)
　　金虀玉鱠沐恩波海宇昇平瑞應多指日西陲咸
　　奏凱不須揚盾更揮戈(其五/十六)
　　陛㦸周廬拱太微親承燕語覲
垂衣大官捧出麒麟脯黄髪皤皤拜
賜歸(其五/十七)
恩濃湛露醉臣心宣勸猶聞降
玉音雪嶺靈闗韜甲後幸隨父老學謳吟(其五/十八)
　　賞牌曽預蕩平功華髪身依
　紫禁中八十餘齡皆
帝錫還期
聖夀與天同(其五/十九)
　　衰翁也得宴
　金鑾取次花風到上蘭誰信宫中一萬樹今朝竟許
　　舉頭看(其六/十)
　　魚鑰開時曉色新
詔隨耆舊宴初春風和玉闕
天顔霽親見
龍床笑語頻(其六/十一)
　　金華春殿集瑶珂翠釡分
恩出紫駝一自島夷重譯後至今東海不揚波(其六/十二)
　　白雪盈頭霜滿頦拄笻親見
　御筵開蟠桃捧向家中㸔知是神仙㑹裏來(其六/十三)
　　流霞滿酌勝還丹天地為心老者安願祝
夀同天地永萬年
天子萬年歡(其六/十四)
　　宴賞恩膏浹小臣昇平樂事太平人世膺榮秩心
　　依戀長慶
堯年萬萬春(其六/十五)
　　世禄長霑
帝澤綿又叨春宴㑹羣仙玉書金匱青藜閣紀録貞符
　　祝大年(其六/十六)
　　誰言七十古來稀老叟盈千繞
御扉
賜宴不嫌官職小蒼顔皓首有光輝(其六/十七)
　　欲乞花封製錦新何圖魚藻寵微臣心期下邑多
　　耆老也似天邊夀域均(其六/十八)
　　太和禽鳥各呈奇瑞譜圖形尚有遺今日
　玉階歡宴處碧梧應見鳳來儀(其六/十九)
　　曽從
　琱輿出五原虎符歸掌侍金門春風平樂叅髙宴養
　　益頽齡悉
主恩(其七/十)
恩教老健杖休攜尚齒筵開
　玉陛躋拜手未忘東魯地瞻
天直與泰山齊(其七/十一)
　　太和臣庶盡歡娯睂夀承
恩更賜酺序齒分班歌既醉
天家異數古來無(其七/十二)
　　玉燭調和
御宴開歡騰千叟進霞杯龍驤隊裏龎睂老醉向金階
　　拜舞回(其七/十三)
　　錦江城外記衝鋒奏凱回來慶賞隆今日
　玉階霑玉液酡顔自喜尚如童(其七/十四)
　　榆北瀘南屢戰身欣逢嘉㑹日華春千廬列衛歡
　　聲遍共道堯天多夀人(其七/十五)
　　歡聲動地若春雷
温㫖傳宣賜宴來
　盛世韜弓崇禮樂得同千老上春臺(其七/十六)
　　冰絃一曲奏薰風萬象都歸化日中手挹
堯樽欣馬齒身司
舜樂佐䕫功(其七/十七)
　　破敵先登梅嶺顛幸陪嘉宴坐瓊筵願將冰蕚無
　　窮朶拜祝
君王億萬年(其七/十八)
　　豹尾前頭萬象新雪晴雲散映勾陳引年開宴
天恩渥臣是當年踏浪人(其七/十九)
　　上池飲後醉瓊漿鴻術堯時愧未良不藉稽生寒
　　石散世無夭折齒繁昌(其八/十)
　　職分禁旅習龍韜頭白清街敢憚勞欣共仙班同
　　獻夀跪擎玉斚醉蒲萄(其八/十一)
　　塞北湘南記戰勲羽林具職拱
　丹宸今朝燕衎承膏澤擬作堯衢擊壤人(其八/十二)
　　四海梯航清宴時緑沉槍卧少驅馳擘麟筵上承
恩出鳩杖歡呼滿路岐(其八/十三)
　　方伴鴻章測景回星郎恍惚夢蓬萊醴泉滿地知
　　多少總與
君王作夀杯(其八/十四)
　　瓊樓金闕
紫宸闗得到除非侍從班詎意簿書塵下吏今朝飲宴
　　五雲間(其八/十五)
　　敷天白髪太平民拜手軒墀集虎臣置尉不須名
　　戊巳
賜筵今始紀壬寅(其八/十六)
　　獻嵗韶光一色新雪殘鳷鵲淨無塵金鋪日暖逢
　　開宴好捧霞觴拜
紫宸(其八/十七)
　　優老
君恩恤荷戈弓刀小隊和衢歌欣看
　玉殿傳觴處占得嵩呼數最多(其八/十八)
　　勾陳衛士沐殊榮玉筋金盤荷
聖情共祝軒轅龍鳳紀不資仙藥自長春(其八/十九)
　　搴旗曽記贛江西十八灘聲振鼓鼙蘭席觥船光
　　灎㶑波紋如簇七重犀(其九/十)
　　碧雞山下舊從軍十二星匡列衛分
賜坐玉階開宴處曜儀光景緑氤氲(其九/十一)
　　出師中路從
君王今日雍容入建章百爾臣工相齒讓堯階蓂莢慶
　　方長(其九/十二)
　　六英飛瑞兆豐年
玉㫖親頒養老筵隂定山前曾克敵雪花猶記舞翩躚
　　(其九/十三)
　　清時人瑞總駢肩休養
恩深列校偏一自丹霄登秩宴何須絳縣更疑年(其九/十四)
　　時際清寧七校閒九衢夜户不須闗白頭長捧金
　　莖露雲日當天仰
聖顔(其九/十五)
　　當時結束事櫜鞬錦服今朝預列仙宴罷歸來馳
　　道過歡聲齊徹九閽前(其九/十六)
　　黄道星輝䕶
　紫微瑞霞晴麗敞彤闈鐵衣幾度邊山路載頌岡陵
　　式九圍(其九/十七)
　　金墀鵠立尚遷延列校何當捧
御筵不是尋常拜恩澤
萬年天子宴髙年(其九/十八)
　　期門列校靄雲屯廪禄虚縻豢養恩更向新年逢
　　盛事瑶臺親得捧
堯樽(共九/十九)
　　衛士班中愧末行白頭常憶玉階旁螭蚴連席
君恩大不羨休居陛楯郎(其一/百)
　　玉帛車書萬國同瓊筵開處日曈曨小臣忝職司
　　方澤土脈先占九榖豐(其一/百一)
　　老去仍司石室文紅籖緑篋䕶香芸承
恩錫宴金華殿三素光飛玉葉雲(其一/百二)
　　六工亦得荷
天宣鳬氏還應忭躍先
聖世太和為大冶鑄成夀世慶春筵(其一/百三)
　　末技隨班拜玉鍾百花從此露華濃金瓶喜見雙
　　岐榖知是
皇心只重農(其一/百四)
　　盈廷快覩元朝雪
賜宴欣隨百嵗翁麟鳳虛言是祥瑞真祥人夀與年豐
　　(其一/百五)
聖朝養老禮殊常次第
　頒恩逮議郎穆穆靈祗胥妥侑還陳神貺九霞觴(其/一)
　　(百/六)
　　頻年歡祝遍南邦
聖澤同春滿大江
恩及老臣今更渥龍光猶照兩睂龎(其一/百七)
　　伐叛隨征到豫章頭創幸遇百金方
皇恩錫福開瓊宴九醖先分殿陛郎(其一/百八)
　　延賞
隆恩著世功從師粤嶠又閩中至今寰海波濤靜蛋雨
　　蠻烟化舜風(其一/百九)
　　世職家傳列虎賁鈞天開宴幸承
恩禎符盛事喧謳頌南極光中拜
至尊(其一/百十)
　　何幸
天顔得仰看一時千叟喜彈冠
九重華髪因民白萬國忠心為
主丹(其一百/十一)
　　粉署叨承雨露頻更隨鴛序飫芳珍試看雪鬂蒼
　　髯叟都是
堯天長養人(其一百/十二)
聖朝珍異貢梯航恭儉還聞外府蔵何幸
日邊司庫吏得隨鴛鷺酌瓊漿(其一百/十三)
　　上尊疊
賜色香凝忝列戎旃拜手承咫尺彤階人共仰
帝星鴻朗並升恒(其一百/十四)
　　錦川波靜㸃蒼青往嵗從軍討不庭玉室
賜酺瞻拜處湛恩汪濊比南溟(其一百/十五)
　　法酒從容樂太平武夫亦許宴承明九枝燈下千
　　人坐應有山呼萬嵗聲(其一百/十六)
　　峒峽鴛湖奏凱歌年來顛髪雪霜多玉京宴罷言
　　歸後細與家人説大羅(其一百/十七)
　　木淪河畔舊從軍良馬曾䝉上監分白髪更登朱
　　毯末三漿春散澤棼煴(其一百/十八)
　　瑶階綺席宴髙齡祥靄綸繽䕶樹屏曾向昆明瞻
　　斗極天邊長朗老人星(其一百/十九)
　　天厨仙醖勝流霞鶴髪蒙恩禮有加曾得
君王褭蹏賜半生衣食荷全家(其一百/二十)
　　花葢雲騰現五芝金壘散列散珍奇西征曾過邠
　　岐路記得公堂獻夀詞(其一百/二十一)
皇威逺訖靜塵埃春讌叨榮醉緑醅筋力末衰趨走便
　　瞻雲就日上瑶臺(其一百/二十二)
　　賡颺自昔美虞廷未若稱觥合萬齡曾共虎羆歌
　　凱曲今隨卿相飫芬馨(其一百/二十三)
　　向隨充國渡湟中今附期門宴賞同總是
聖皇𢎞錫福長教蒲栁沐春風(其一百/二十四)
　　羽林慙應列星文三爵叨陪振鷺羣聞説賀蘭山
　　下路山光斑駮擁祥雲(其一百/二十五)
　　瑶尊滿泛導陽和慙愧頻年列荷戈超距翹闗寧
　　謂勇
君恩重比泰山多(其一百/二十六)
　　晨鉦宵柝䕶
皇居
錫宴新逢淑景舒於萬斯年今日始熙然民物在華胥
　　(其一百/二十七)
　　早向齋宫事祝釐軒轅卜厯應
昌期登歌升樂三終後鸞鶴迴翔耀羽儀(其一百/二十八)
　　邊部荒陬被
澤遐微臣輸粟到龍沙洋洋甘露川頭水若比
恩波尚有涯(其一百/二十九)
　　黄牛峽下過千帆紫燕山前積翠嵌兩地手弓蒙
　　賞獲暮年叨濫領軍銜(其一百/三十)
　　曽瞻
　黄鉞自臨邊雷電威清萬里烟今日
龍顔真藹藹秋霜春露太和全(其一百/三十一)
　　錦衣皓首喜駢肩矍鑠隨班到
御前漏轉宫壺春正永扶鳩長願侍瓊筵(其一百/三十二)
　　久從月殿斵天銀瑩澈光明世界身
佛智故應成
佛夀琉璃柯地萬年春(其一百/三十三)
　　軍前閩海屬櫜鞬濫得勲封到子孫饈耉
　宫廷還忝與水深山峻是
君恩(其一百/三十四)
　玉螭墀下宴千官老覺松醪易上顔記得昆明從撻
　　伐
賜弓擎出萬人看(其一百/三十五)
　　玉府曾為筦庫臣瑶階趨走重蹲循豈知坐對
羲皇主　龍子帣講送八珍(其一百/三十六)
　　洛陽橋畔逐封貙曾拔蝥弧上堞呼一自卿雲糺
　　縵後牽牛星域遍笙竽(其一百/三十七)
　　三十年前作䕶軍金支曾見覆
軒雲承平養老昭仁讓
聖武由來必右文(其一百/三十八)
　　昔趨郎署銜居後今宴
　彤廷齒在先為語兒童休健羨管教次第到
恩筵(其一百/三十九)
　　聞説香山九老圖居然司馬冠公孤何如千叟論
　　年坐
聖主當軒
賜大酺(其一百/四十)
　　黄河源上動髙旌曾擐重犀却月營又看春光到
　　西海當時老卒宴
天楹(其一百/四十一)
　　千衢巡徼往來通叩鼓持更衛
　法宫一上
　玉晨陪讌賞頓令虎帳滿薰風(其一百/四十二)
　　雪晴
　鳳闕彩雲生日暖罘罳瑞露明白髩婆娑老隊正承
恩仙席醉蘭英(其一百/四十三)
　　豹直周廬老步兵掃除廣路
翠鑾行如何得對
君王坐真是逢仙上玉京(其一百/四十四)
　　瑶池式宴有殊榮
堯盞分來絳雪英合竹丸泥雖末技太平天下字能成
　　(其一百/四十五)
　　早嵗從軍定百蠻何期春讌綴微班涵濡
聖澤金沙水披拂
皇風玉筍山(其一百/四十六)
　　除道常瞻
日月光角端旗過識
天香平凉戰後歸威衛舊六鈞弓尚可張(其一百/四十七)
　　飽食歡歌一壯兒老叅衛署率熊羆金漿忽沐
君王賜健似荆州克敵時(其一百/四十八)
　　盤龍山下昔從戎嘉峪闗前記挽弓慣識陣雲如
　　杼軸欣逢
　湛露被椅桐(其一百/四十九)
　　虎牙衛士髩如絲
恩許追陪宴玉墀忽憶旌門親執訊歡聲雷動獻功時
　　(其一百/五十)
　　將軍剰韻席前占賜果詞臣發御奩爭比
聖王躬養老武夫列坐對
宸嚴(其一百/五十一)
　　捧檄傳呼屬小臣雙睂如雪髩如銀誰知謝職分
　　休後授几支笻對
紫宸(其一百/五十二)
　　四始祥占慶嵗穰朝來晴雪帯
恩光深嘗
堯酒同天酒南極於今色正黄(其一百/五十三)
　　蝦蟆更盡曉烟開朱網龕鬖卿相來直宿章溝唯
　　望見今朝冠履接三台(其一百/五十四)
　　巴字江頭記洗兵短簫鐃吹竹王城當年冠鶡今
　　鳩杖安坐重茵盡一觥(其一百/五十五)
　　天分漠北與滇南章亥纔能縱步探無敵
　仁師胥讋伏來蘇
皇澤盡敷覃(其一百/五十六)
　　琱戈貝胄出回中雲䍐星旄映碧空勿士行枚成
　　老校
賜筵叨列殿廷東(其一百/五十七)
　　戈鋋彗日下蠻邦沙塞親觀築受降七萃士中
宸眷渥千人宴上尉睂龎(其一百/五十八)
　　分麾傳檄位居卑監牧行屯嵗有期豈料
　彤廷叨侍席坐聽
天語下瑶墀(其一百/五十九)
　　星顱雪踠走軍符懸􁈚重門戒不虞名字八屯微
　　職謝年齡七袠
聖恩殊(其一百/六十)
　　念珠樹下憶經行末職司門老
帝城長願吾
君同佛夀彌陀聲雜祝延聲(其一百/六十一)
聖世豐年樂事饒
御筵開處接丹霄坐來黄耉推前席若問班行是下僚
　　(其一百/六十二)
　　坐甲曾叅左右和老司鶴鑰偃金戈忽承齊菹頒
天上頓覺春光獻嵗多(其一百/六十三)
　　攻金六齊實鳩工身世鎔陶造化中耄耋更教陪
　　上席玉紅分得鑄顔紅(其一百/六十四)
　　軒厯緜緜寶祚昌熙朝正朔被龍荒閑曹藿食平
　　生事
賜宴榮逾博士羊(其一百/六十五)
　　東極瓊脂粟粒香西池甜雪瀉銀觥宴歸尚末三
　　晡後始信壺中日月長(其一百/六十六)
　　朱㦸排門散秩清執殳三度衛團營曽觀鶴列戎
　　行整又仰
珠庭秀彩明(其一百/六十七)
　　左个青陽淑氣融髙年齊上
　蕋珠宫摧鋒六戰餘筋骨垂老衰顔酒借紅(其一百/六十八)
　　繡衣持斧引風霜
　玉裕親承化日長久謝螭㘭簮白筆獲隨虎拜
賜瑶觴(其一百/六十九)
　　銅環靈夀步長楸銀髪居然雲鶴儔憶得
開階正位日小臣年始一星週(其一百/七十)
　　登筵幸得陪千叟報國無能効一官年齒名銜
君賜予鬚睂白盡寸心丹(其一百/七十一)
　　閒居猶自習兵機屢戰微勲
聖主知盡展
　恩光照元碧一行黄髪醉春巵(其一百/七十二)
　紫殿前頭
賜大酺白鬚紅頰共相扶不知鼓腹行歌者還有堯民
　　野醉圖(其一百/七十三)
　　偁戈三楚剪雈苻擊拆重城老介夫忽奉
　龍光陪夀耉
恩寛不用没階趨(其一百/七十四)
　　劍佩從容踏
　禁鰲五雲春殿
　法筵髙親依玉户傳三爵從事龍韜已二毛(其一百/七十五)
　九重玉極紫煙霏乆著朝衣觧鐵衣
聖主投醪恩廣大憶開弓月對金微(其一百/七十六)
　　十二峯前杜若芳曾馳玉軑射天狼呉歌楚練今
　　無用學頌升恒天保章(其一百/七十七)
　　雙江九塞奉麾旄化雨祥風沐
　聖朝玉斚溶溶嘉燕衎虎夫種種髩毛彫(其一百/七十八)
　　輓粟飛芻餉六軍轅門曽見積如雲廿年生飽官
　　厫米為從酇侯紀薄勲(其一百/七十九)
　　兩兩纓鈴列大貂
　御香郁烈玉驄驕常時逺覩今親覲
天語琅琅下慶霄(其一百/八十)
　　衛士頭銜舊末行今看冠劍上
　明光千牛大將如年少不得同分
　御酒嘗(其一百/八十一)
　　虎威班亦厠銀筵匡衛鈎陳本近天玉壘浮雲沙
　　塞月歸朝長享太平年(其一百/八十二)
　楓宸香路進名時宣勸
　堯樽荷
聖慈記得短兵超戰艦荔支風裏試搴旗(其一百/八十三)
　分賜琳厨玉液餘花香爐靄積衣裾身同小物遊元
　　化蠕動翾飛各自如(其一百/八十四)
　　雲騎今叨
寵遇珠玉筵霜髪照􁁜􁁜頻逢劍閣朝正使問訊當年
　　八陣圖(其一百/八十五)
　玉陛恩教䇿杖升黄金罍赩耀睂稜麤才選勇曾居
　　最斗米今猶一飯能(其一百/八十六)
　　蠶叢蜀道洗湘隂結髪戎行老羽林散仗忽陪千
　　老宴雪花微㸃夀杯深(其一百/八十七)
　　宫壺初泛暖香浮　帝子行觴錦臂韝收拾弓刀
　　好身手翠杯䖍仰翠雲裘(其一百/八十八)
　　萬年機杼衮絲新考課常勤百鑷人五色吉雲籠
　　曲宴
赭黄遥灔日華春(其一百/八十九)
　　南營守職効微勤忽上
　瑶階近五雲掃浄昭明逺獻夀西師歸好宴邊勲(其/一)
　　(百九/十)
　　戴星協月萬花驄銅式天閑骨相同臣比駑駘空
　　飽粟但歌夀榖祝
皇躬(其一百/九十一)
　　鴨緑江南平壤城由來文物近神京
　九重春宴光華旦照澈
恩波海水情(其一百/九十二)
　　章服叨榮第七階坐中日映虎文靫銀青金紫齊
　　環立一色霜髯雁字排(其一百/九十三)
　　光翻晴雪照霜髭玉屑瓊靡瑩素瓷三白瑞徴聆
帝語年豐人夀
聖情怡(其一百/九十四)
一人戩榖物由庚列爵分年宴五更龍勺均霑天美禄
　　虎鹽致和
御厨羮(其一百/九十五)
　　幸託
　天潢爵秩崇嵗時常得覲
　瑶宫
皇家仁澤同行葦豐草沾濡湛露中(其一百/九十六)
　　侵曉觚稜旭景暄許教扶杖集
　宫門
天顔咫尺温如日坐久渾忘在
　紫垣(其一百/九十七)
　　一門禄食感生成四海清和樂太平忝預萬年
天子宴勝陪仙侣㑹蓬瀛(其一百/九十八)
　　重逢玉厯紀壬寅慶洽元正錫宴新皓首龎睂瞻
　　拜喜
　乾清曠典是初廵(其一百/九十九)
　　攀龍附鳳荷
　朝恩餘澤流長到子孫忝佩金章成耄齒微荄何以
　　答春暄(其二/百)
　天墀設讌正春和
聖世耆年樂事多臣老三廵從甲卒祖勲列爵表山河
　　(其二/百一)
　　兩奩黒白已華顛得捧金盤
　玉殿前天味飽嘗龍鳳髓紅肌不羨橘中仙(其二/百二)
　　𣙜務頻年幸備員郎官方愧應星躔感
恩更飫
天厨味鼓舞春風拜
御筵(其二/百三)
　　憶從遷擢佐曹司每握蘭香傍左螭文史三冬慙
　　曼倩勝他伏日拜恩時(其二/百四)
　　粉闈昔日荷
皇慈嘉宴新頒九醖巵萬象同登仁夀域微臣何幸際
　昌時(其二/百五)
　　列校連營領虎賁宗盟庶姓肅旗屯白頭拜酒春
　　風裏歡與同袍頌
帝恩(其二/百六)
　　組甲從戎過十年仰憑
天算靖烽烟射聲承乏監屯衛雪色盈頭列賞筵(其二/百七)
　　瀾滄驛路凱歸身豹尾班中仰
聖人跪捧雲罍霑露液紀
恩六十一年春(其二/百八)
　　曾親雲日列中涓容養樗材樂夀年
　朝宴忽從三事後載教咫尺仰
堯天(其二/百九)
　　佽飛當日厠微員少壯驅馳已積年
聖主推慈優禁旅垂垂白髪預瓊筵(其二/百十)
　　雍容九列與三台裨末何縁拜賜杯
帝勅公卿專序齒得陪國老雁行來(其二百/十一)
　　勾股朱黄得
聖傳幸同絳縣預瓊筵願將環轉生生數獻祝金甌萬
　　萬年(其二百/十二)
　　身經六載佐戎韜
　金殿欣瞻日月袍瑞色
九重開雉尾廣筵千叟醉蒲萄(其二百/十三)
　　五服供輸五庫中曾司天鑰愧何功獲瞻
帝度如金玊貞固還將祝
聖躬(其二百/十四)
　　元正節慶宴王公特降
新綸千叟同向曉雪晴徴瑞白
皇心原即是天工(其二百/十五)
　　麟膠棘竹有良材
　内殿羣工象弭開不用雕弓穿七札太平耆老宴春
　　臺(其二百/十六)
　　日月升恒照九垓千官拜舞
御筵開
聖人㫖酒原垂誥特為耆年賜一杯(其二百/十七)
　　官佩銅章嵗古稀
榮光長得傍京畿更隨鷺序叅
　宫宴受爵歸來香滿衣(其二百/十八)
　　愧無惠政及笷簷解組優閑稱耄年仰望虎樽叨
勅勸飛鳬不羨葉公仙(其二百/十九)
　　淑氣初回紫禁春蓮葩綺井映曦輪自慙微末司
　　門者仰沐
皇家雨露深(其二百/二十)
　　忝司魚鑰鳳城邊忽奉
恩宣預法筵從此抱闗真不賤也瞻紫氣識神仙(其二/百二)
　　(十/一)
詔集耆年宴紫霄趨蹌不覺禁門遥曽從都尉宜禾府
　　萬里天山仰泬寥(其二百/二十二)
　　蘭錡年年設禁兵忝司徼道衛嚴更豈期
賜酒龍墀下坐聽蓮花晝漏聲(其二百/二十三)
　　榮紆輦路喜新開灑道千夫看子來今日軟紅塵
　　不動禁中白雪紫霞杯(其二百/二十四)
　　千人九萬記春秋黄竹多收削海籌從此不須誇
　　楮葉只將玉作杖頭鳩(其二百/二十九)
　　千官濟濟侍壺觴環衛均依
　藻火光戒夜祗堪供擊拆
　彤廷何幸附賡颺(其二百/二十六)
　　承露天杯寵渥新雪稜衰髩兩如銀南征將士臣
　　今老尚是當年摩壘人(其二百/二十七)
　　玉鉞叅旗列八屯驤霞轡羽扈
　金根欣逢
異數敦耆宿無限榮光及虎賁(其二百/二十八)
　　儘堪馳馬挽强弓意氣猶然少壯同夙飽
君恩忘却老當筵健飯白頭翁(其二百/二十九)
　　滄津紫塞映朱旟歸旅無譁有捷書江漢戎功羞
　　雅什蓼蕭夀愷樂
天居(其二百/三十)
　　騎官星本列房南忽與文昌輔弼參自是
君王崇齒讓好留屯衛作佳談(其二百/三十一)
　　少年授孑亞夫營笳鼓親聞凱入聲老得安閑屯
　　騎長却隨冠履宴承明(其二百/三十二)
　　春回紫極氣和邕鏤檻文㮰瑞靄濃臣職虎威無
　　報稱三階列坐
賜黄封(其二百/三十三)
　　雍梁幾載事戎行鐵馬琱戈犯曉霜此日春風
　金殿外一杯天酒漾恩光(其二百/三十四)
　　當年馳馬陣雲髙垂白身名𨽻豹韜
恩許金蟬同几席愧曾玉帳侍旌旄(其二百/三十五)
　　五雲深處綺筵陳獻嵗
天家酒一廵介胄從戎慙武士
聖朝寵及白頭人(其二百/三十六)
　　霜戈隊裏效驅馳白髪鬖鬖
御宴時總是
聖君優老夀虎夫亦得讌
　龍墀(其二百/三十七)
　　飛鷁曾從下瀨師親馳賊窟刈祅旗而今鯨海無
　　波日手捧
堯鍾照雪睂(其二百/三十八)
　　曽從玉壘返金鋪養老
恩榮及武夫杞棘桐椅承湛露却教樗散亦沾濡(其二/百三)
　　(十/九)
　　録敘微勲荷
　寵光年來不覺髩蒼蒼自慙老缺殘牙齒也得
　天厨異味嘗(其二百/四十)
　　彤庭湛露
聖恩深尚齒筵開旭日臨畧分言情
天子詔飲和食德小臣心(其二百/四十一)
恩綸優老逮微臣皓髪追隨到
　紫宸
　御饌親嘗
天語近餘年長咏太平春(其二百/四十二)
　　黄門趨走日曈曨斑白承
恩飽德同齊向殿前呼
萬嵗儀堂小吏鳳樓東(其二百/四十三)
　　解組閑居荷
大君門闌畫㦸倚髙雲青瞳緑髪皆仙侣許列衰遲舊
　　領軍(其二百/四十四)
　　五雲飛將擁霜戈日麗龍旗識景和沐浴
皇仁思敵愾欲清西海靜鯨波(其二百/四十五)
　　綸扉出入地清華湛露均霑
　愷澤賖飽飫仙厨稱異數迴看鶴髪盡鬖髿(其二百/四十六)
　　雷動
天行武奮揚彫弧畫的獵長楊扈巡羽衛稱榮遇更得
　　春壺瀉桂漿(其二百/四十七)
　　六龍迴跋下
天光每掉纓鈴裛
御香今日玊階同率舞心輕漢帝樂訾黄(其二百/四十八)
　　職叨管鑰羽林軍中候由來近五雲今日風清長
　　樂殿
恩頒天饌飫芳芬(其二百/四十九)
　彤庭燕喜效賡歌六十餘年養太和記得岳陽曾拔
　　幟歡聲騰上洞庭波(其二百/五十)
　　削平三蘖自
神謨臣壯猶為百戰夫官忝䇿勲隨鸑鷟
恩崇養老錫醍醐(其二百/五十一)
　　新春侍宴近
天顔樽爼榮分豹尾班欲彷文臣申祝語福如川至夀
如山(其二百/五十二)
　　羽衛欣陪
錫讌榮牙璋曾籍夜郎兵春風萬里聞歌吹聽徹蘆笳
　　總頌聲(其二百/五十三)
　　幕府旌功奏紫清年年周衛樂昇平
宸廷賜宴歡何極國老親同醉兕觥(其二百/五十四)
　　祕府天儲竊備官
　山莊曾預拭林巒吾
皇儉德容臣拙長奉
宸居萬嵗歡(其二百/五十五)
　　奉職西曹嵗月長圜扉草滿見春陽歸田已許承
恩詔
賜宴還教接寵光(其二百/五十六)
　　夙戒嚴裝有禀程引年飫宴得殊榮
玉音真敘家人語繞殿輕雷喜笑聲(其二百/五十七)
　　彈冠舊喜沐恩膏鴻漸應知借羽毛投老復欣歌
　　盛事廣筵開處閬風髙(其二百/五十八)
　　迢迢瀚海已無波烽火全銷喜氣多臣是武階叨
　　豢養鐃歌譜作太平歌(其二百/五十九)
　　碧霄
賜宴正新年南極光華耀九天筦庫蒙
恩彌抃舞祝
皇夀算永綿延(其二百/六十)
萬年天子握乾符耆碩盈朝自古無少小執弓慙已老
　　也叨醉飽大官厨(其二百/六十一)
　　霞觴不羨紫鸞銜酺飲渾忘禮法嚴宿衛從今添
　　盛事名隨仙侣紀瓊函(其二百/六十二)
　　雪殘鳷鵲曉猶寒張宴宫庭在鎬歡羣老席中新
寵命嚴更署裏舊材官(其二百/六十三)
　　昳蕩春風
　景運門玉階千叟拜瓊尊向榮竊喜同葵藿湛露晞
　　陽盡
主恩(其二百/六十四)
　　軒帝東園集鳳麟每從
　仙蹕豫芳辰廣廷日永開瑶宴海屋籌添奉
聖人(其二百/六十五)
　　巻甲弢弓淑氣多春風燕喜醉顔酡年年欵塞共
　　球集化雨常青瀚海波(其二百/六十六)
　　椒花泛酒入新春淑氣氤氲仰大鈞
聖主廣開仁夀域世蒙培養及微臣(其二百/六十七)
　　旗鼓功成解鐵衣碧雞坊下凱歌歸太平宿衛今
　　年老猶沐
皇慈宴紫闈(其二百/六十八)
　　上苑行宫覲
　玉輿忽教親切宴丹除歸來傳語畨休者坐久
天顔健有餘(其二百/六十九)
　　獻酬曾賦及彤弓顧盻猶誇矍鑠翁載籍總無今
　　異數步兵老坐
御筵中(其二百/七十)
　　翠釡晶盤下
　玉除
恩周親衛總
君餘還思紫塞霜風夜挏乳分頒小拂廬(其二百/七十一)
　　三楚樓船上沅湘僕姑猶得挫跳梁歸來禁衛槖
　　盧矢老至
宸居捧渌觴(其二百/七十二)
　　行間久次列貔貅
賜宴教隨鵠鷺儔滿酌蒲萄浮玉斚却慙涓滴未能酬
　　(其二百/七十三)
　　曉來千叟集
皇扄白髪齊教醉醁醽藉手稱觴爭介夀南山未足比
堯齡(其二百/七十四)
　　㫖酒嘉肴得未曾蟠桃還許裹紅綾仰承
君貺如山重宿衛微員恐不勝(其二百/七十五)
　　種杏多時侍
　紫庭芝肪术煎養生經願從磊落長松下十尺如人
　　獻茯苓(其二百/七十六)
　　紫塞龍旗巻朔風獻俘獻馘憶從戎今朝華髪
　璇庭宴依約當年氣似虹(其二百/七十七)
　金華思樂布洪慈七萃隨班燕
　赤墀六十餘年俱飽德從今晚藿愧含滋(其二百/七十八)
　　充溢圜方設膳羞慶筵竟得逮兠鍪奉宸武衛皆
　　郎將臣老霑
恩玉砌頭(其二百/七十九)
　　一軍鐃吹度禺山贏得司勲賞箭瘢久治不忘思
　　猛士大烹却許養裒顔(其二百/八十)
　　朱旗南指靖殊方厯厯昆州舊戰場今日
皇闈霑醉飽壯心猶在髩如霜(其二百/八十一)
　　瓊漿醉飲飽猩脣欲譜新聲進
聖人對境未能歌白雪只知滿目是陽春(其二百/八十二)
　　凡材敢説備千城一爵
頒來曠代榮不重官班惟尚齒普天耆老戴
皇情(其二百/八十三)
　　賞功舊自五雲天養老今登百福筵
聖澤寰瀛皆饜飫微臣尤覺荷恩偏(其二百/八十四)
　　憶隨横海埽攙槍五戰歸來髩有霜憑仗
天和還健在萬年筵上獻春觴(其二百/八十五)
　　塞月邊笳靜綵旄飛章奏捷蕋珠髙喜從外地叨
　　中壘更錫三漿儷四膏(其二百/八十六)
　　荆門蜀道昔摧鋒金帛旌勞抵景鍾薄海歡娯多
　　嵗月
天容華茂似春松(其二百/八十七)
　　千牛左右衛中身豹騎從戎憶幾春閒散忽霑零
　　露湑重欣小草向榮新(其二百/八十八)
　　春日春臺
御宴開恩霑老圃捧
堯杯自慙瑞莢生庭際不是人功灌得來(其二百/八十九)
　　從獵長陽幸有年射生常傍
　玉輿前春風
　祕殿頒仙饌不羨西都賦割鮮(其二百/九十)
　　十載邊庭少壯時蕩平嵗久樂雍熙頽齡已許安
　　耕鑿廣宴重教拜
聖慈(其二百/九十一)
　　花飛六出瑞元辰共浹
皇歡大地春微末官階多慶幸白鷴如雪忝章身(其二/百九)
　　(十/二)
　　新年耆舊飽
天厨雪色觚稜入畫圖千叟齊聲呼
萬嵗須知即此是蓬壺(其二百/九十三)
　　浩蕩陽和不計春又逢
恩宴及微臣椒花共醉延齡酒玉陛長開蓂莢新(其二/百九)
　　(十/四)
　　毎司魚鑰候晨昏常得瞻雲覲
至尊今日白頭承寵渥
　大廷開宴及春温(其二百/九十五)
　　雲開閶闔曉風清佳氣葱蘢識太平蓬島宴餘齊
　　介夀撤天髙唱是嵩聲(其二百/九十六)
　　千金坡動戰聲雄彭蠡湖衝鬭艦風奏捷
賜茶禆將裏引年醉酒秀睂中(其二百/九十七)
　　百人髙㑹誌明廷五老來遊説瑞星爭似
堯樽分夀酒盈千鶴髪獻松齡(其二百/九十八)
　　洞開閶闔覲
垂裳春色融怡化日長駑劣久慙當隊率更陪嘉讌慶
　　明良(其二百/九十九)
　　錦服朱顔霜髩皤兩行分引入天阿小臣翻出齊
　　天樂一和
　軒庭鸞鳳歌(其三/百)
　　班聨後綴是期門分䕶巖除在禁垣幸得耆年同
　　愷宴傾聆
温語拜殊恩(其三/百一)
　　蒲桞微姿際盛時禁林欣覩萬年枝
皇恩尚齒收卑秩帣􁇶容持沆瀣巵(其三/百二)
　　雕壺璚露自
天斟渥澤𢎞霑到羽林願祝松椿長近日園葵無限向
　　陽心(其三百/百三)
　　光風淑氣滿春城觴豆雍容樂太平㦸手中黄慙
　　下士也隨國叟被
恩榮(其三/百四)
　　圓壇帖妥展郊烟肥腯年年預薦陳司牧霑恩何
　　以報如天
聖夀邁皇春(其三/百五)
　　尊爼謀猷愧折衝曽隨旗鼓一摧鋒而今豈樂那
　　居日三夀朋中許拄笻(其三/百六)
　　寵逮耆齡
賜醼均中天日麗嵗華新長生酒盞長春節玉陛前頭
　　拜
聖人(其三/百七)
　　如雲錯繡總龍媒兒齒童顔
錫宴回駉駜頌萹原並作好歌胥樂繼斯才(其三/百八)
　九重春暖紫霞杯雲髩耆臣赴宴來慙愧未僚推馬
　　齒親承
寵命許追陪(其三/百九)
　　供奉承明廿載餘頭銜叨屬大鴻臚臨模漢殿芝
　　英狀篆刻金天鸞鳳書(其三/百十)
　　司牐年多白髪鬖幸陪春宴飫肥甘願酬
聖主無疆夀萬陪臣齡七十三(其三百/十一)
　　觀象璣衡七政聨新正令日侍瑶筵共欣四序隂
　　陽順
寶厯康熙紀萬年(其三百/十二)
　　觀魚常奉
　豫遊歡此日
　天家飽鱠殘竭澤未嘗施網罟
至人道德作綸竿(其三百/十三)
　　若耶赤質效精良鑄罷洪罏
賜玉漿仰服
　聖功鎔萬物剛柔妙用協隂陽(其三百/十四)
　　　𢎞開夀域萬方同
　　盛典先霑鶴髪翁願向金吾仙仗裏年年長拂
　舜薫風(其三百/十五)
　　　玉斚金波叩首嘗錦衣陛楯白頭郎
　帝廷和氣盈寰宇鹵簿先開日月光(其三百/十六)
　　　少壯登朝補黒衣漢庭執㦸七旬稀今䝉
　賜宴芙蓉闕湛露髙歌放仗歸(其三百/十七)
　　　班資曽忝號登仙况厠瑶階沐
　　御筵
　聖主好生和氣洽治成刑措萬斯年(其三百/十八)
　　　夀世臣僚多夀考盈庭鶴骨與松身流歡禮食垂
　天慶寧羨睢陽社裏人(其三百/十九)
　　　獻年齊拜殿南頭五色雲華映鳳樓千叟合齡八
　　　萬嵗大椿分占五春秋(其三百/二十)
御定千叟宴詩巻二
　欽定四庫全書
御定千叟宴詩巻四(計詩三百二十首/)
　　　盛古羅鳩助永年今逢合語啟
　　宫筵始知天錫箕疇理五福真應夀最先(其/一)
　　　多年慣聴未央鐘宿衛清宵近禁松此日金鋪逢
　　　宴樂寸心彌感
　聖恩濃(其/二)
　　　天上瓊筵
　　紫殿開盈千黄髮集蓬萊小臣花甲春初度喜附羣
　　　仙舉夀杯(其/三)
　　　雪花瑞拂羽林旌五色祥光繞殿楹
　御宴一時千叟集老人星拱
　帝星明(其/四)
　　　優禮髙年
　帝澤敷眼看湛露總成珠屠蘇嵗首叨榮宴不羨蓬池
　　　賜鱠圖(其/五)
　　好生大徳協蒼穹至治方知
聖澤隆身到九霄沾雨露中臺花暎粉闈紅(其/六)
　　櫜鞬長奉屬車塵短窄衣裳取稱身
　祕殿從容今酌斗錦袍簇簇比儒臣(其/七)
　　盤馬彎弓未是難當年植髮每如竿而今垂老逢
　　殊典自識
　天家禮數寛(其/八)
　　未鍊神丹到九還刀圭供奉髩先斑從今不待餐
　　芝朮一飽
　天㕑便駐顔(其/九)
　　零露華濃寶殿開昭明三軸暎星台經文緯武吾
皇徳雲錦何由織得來(其/十)
　　瑞雪占來嵗大豐
聖皇樂與萬方同太和宇宙皆元氣春永蓮花漏刻中
　　(其十/一)
　　羣歌
帝徳比天長燕賞傳呼陛楯郎五色雲中瞻
黼座歸來衣惹
御爐香(其十/二)
　　恰值萬方歌
萬夀特教千叟賦千詩但嫌從古升恒句不盡當今頌
　　禱詞(其十/三)
　　十二星中備羽林餘年猶荷
聖恩深筵前咫尺
天顔近老馬容申報
主心(其十/四)
　　幸因謁選到京華得見
　瑤宫五色霞藜藿腹嘗仙膳美筵前割肉自
　天家(其十/五)
　　清門兩世忝天婣帶礪山河荷大鈞
帝念舊勲榮未嗣禁營龍節寄微臣(其十/六)
帝徳如天
聖澤長緩刑尚齒慶明良小臣幸與蓬池宴案牘風清
　　介夀觴(其十/七)
　　典領天家七萃雄加籩式燕萬年宫瓊肴玉醴
恩波渥黄髮蒼顔拜舞同(其十/八)
　禁籞驅馳効執鞭
皇仁涵泳得延年鶡冠幸獲㕘郎選
　楓陛還教入夀筵(其十/九)
　　憶侍元戎定楚疆洊登卿貳列巖廊衰年解綬辭
　　冬署盛典還叨捧
御觴(其十/十)
　　宰邑慚無製錦才
皇仁被野盡春臺玳筵雕俎鵷鸞集身到蓬萊萬象開
　　(其二/十一)
　　運啓文明
御墨鮮蓬萊雲氣繞華筵願供飾璧雕金管繪畫南薰
　　應
帝絃(其二/十二)
　寳厯無疆慶又新
殊恩寵宴及微臣撫躬益勵持籌職長副
皇仁惠兆民(其二/十三)
　　分司禁籍典車徒年老欣逢
賜大酺列席玉階霑玉醴虞庠夏序得同無(其二/十四)
　　天庥疊降舞婆娑
聖夀長春召太和共燕堯階人盡醉欲憑神貺祝三多
　　(其二/十五)
　　蘭帶清風栢帶霜春滋雨露喜朝陽叨陪白髮千
　　官宴願上丹墀
萬夀觴(其二/十六)
　　天街春轉恵風和處處歡聞擊壤歌禁衛輪畨剛
　　替直
君恩沾得十分多(其二/十七)
帝宴耆年閶闔開分行接履上蓬萊武臣得與鵷班後
　　拜奉
　珠宫萬夀杯(其二/十八)
　　削平三蘖仰
皇猷忝列提戈爪士儔儤直
　禁廷班第一涵濡
聖澤莫能酬(其二/十九)
　　瀼瀼零露日華晞寶鼎香烟䕶紫微荷祋小臣齊
　　鼓腹
九重天上賜筵歸(其三/十)
　　紛紜文牒乆曺司仙液均沾荷
聖慈白髮微員䝉拂拭潛郎何幸世清時(其三/十一)
　　華資備位職司專遴選倉儲倍惕䖍此日沐
恩真異數小臣長幸戴堯天(其三/十二)
　　春㬉觚稜雪半融傳觴布席蘂珠宫自慚下走真
　　卑秩也在尊年愷燕中(其三/十三)
　　輝輝五色應垓埏一器功深考課全綈几春風三
　　殿敞朱湛丹秫照華筵(其三/十四)
　　軒轅鳯厯再壬寅旭日紅雲繞
聖人組練班中年幸老追隨同飫太平春(其三/十五)
　􁂍閣鳴鐘報午時
君王催進紫霞巵年來丹雀盈田畆九穗嘉禾作飯炊
　　(其三/十六)
　　雕鏤微長厯有年欣逢華宴沐
恩偏牙籖最近
君王側萬軸齊將夀字鐫(其三/十七)
　　重門擊柝是臣司老沐
君恩捧玉巵説與當年闗尹子今朝紫氣集丹墀(其三/十八)
　　承
恩出宰牧蒸黎百里花明罨畫溪飛舄王喬來玉陛早
　　知
睿算與天齊(其三/十九)
　　垂領絲添種種新秋叨五品濫纓紳筵前坐次誰
　　先後馬齒輪來近七旬(其四/十)
　　蟠桃結實嵗三千頒出精盤色倍鮮飽食不須留
　　核種春風從此熟年年(其四/十一)
　　攻金自古有專司春首
恩波滿
御巵自愧洪鈞輸妙手但將銀甕獻
　丹墀(其四/十二)
　　靄靄祥光䕶瑣門皤皤黄髮暎金尊執殳愧乏前
　　驅力醉酒榮分湛露恩(其四/十三)
　　捧送銀奩香氣微粉綃紅蠟認芳菲華顛總辦篸
　　花帽
當宁陽春有化機(其四/十四)
萬年天子運乾剛
賜食千官樂未央歸捧蟠桃大如斗
恩榮分與合家嘗(其四/十五)
　　魚躍鳶飛大道全研丹無待命黄荃微生亦是資
　　生類游泳春和自在天(其四/十六)
　　金紫雍容拜賜酺
聖朝典禮邁唐虞呼嵩此日皆耆舊好譜羣仙獻夀圖
　　(其四/十七)
　　菜畦十畆傍山邨抱甕三時學灌園菲食
聖心甘澹泊美芹真得獻
　天門(其四/十八)
　　巍峩宫殿彩雲間瞻仰長懐近
聖顔樗櫟獲承新雨露引年深幸㸃鵷班(其四/十九)
　　少壯横戈愧虎臣尚年幸
賜大官珍宴歸躍馬身逾健今日吾
皇錫福新(其五/十)
　　仰看星斗識璿璣共看瑤光燦紫微兩陛簪裾承
　　湛露
萬年有道荷垂衣(其五/十一)
　　敉寜萬里慶櫜弓天上筵開喜起同何幸駑駘䝉
　　異數引年均被
聖恩隆(其五/十二)
　　圜扉親見草常盈小吏還沾分外榮知是
聖朝刑措日好生獲福即長生(其五/十三)
　　萬邦累洽沐醇風民物熙熙元氣中今日珍饈沾
　　鼎味金光耀采玉華宫(其五/十四)
　　幾度長楊扈從來黄羊白鴈掛鞍回三驅舊入詞
　　臣賦千叟今慚列校陪(其五/十五)
　　甲子周環春又來微臣效職在靈臺
　彤墀蓂莢承甘露五葉祥光天上開(其五/十六)
　　日照千門詄蕩開方瞳紺髮上
　瑤階才看萬國朝元後又覩羣仙獻夀來(其五/十七)
　　玉爪金眸欲下鞲錦絛常侍獵圍秋吉雲分得凝
　　甘露白首鷹人奉
　豫遊(其五/十八)
　　常從廟祀肅明禋親見精䖍
聖主身讌樂今朝歌在鎬太和宇宙萬方春(其五/十九)
　　雙闕光華雲路長老増馬齒尚騰驤千夫隊裏年
　　初滿
萬夀筵中樂未央(其六/十)
　　清讌欣擎
萬嵗杯朝元千叟集蓬萊就中歡躍心彌切恩向從龍
　　後裔推(其六/十一)
　　霏微瑞雪靄王春瓊樹瑶階景色新此日千官齊
　　拜舞筵前鬚鬢總如銀(其六/十二)
　　躍馬身經列將屯昇平日久戴
君恩
聖朝養老踰前典饋酳何當及虎賁(其六/十三)
　　璇璣自轉渾天儀雲物呈祥擁
　玉墀春永日髙排
御宴趨陪千叟太平時(其六/十四)
　　小臣需次佐方州忝與瓊筵鶴髮儔仰覩
聖朝功徳盛時雍萬里獻共球(其六/十五)
　　寶鼎分餐出
御庖錦茵環列向螭坳兔直敢道干城選飽徳猶能敵
　　虎虓(其六/十六)
御香濃郁惹宫袍廣宴晨張
　玉殿髙白髮微臣慚世閥也隨仙侣踏雲鼇(其六/十七)
　　閶闔門開日暎樞趨蹌不倩玉鳩扶相看盡是鵷
　　鸞侣何幸
恩榮逮執殳(其六/十八)
　　用矛江右記當年十丈艨艟塞巨川今日玉階歌
　　既醉
恩教列校預宫筵(其六/十九)
　　領軍未敢稱祈父佐貳從教類有司拜手
天顔瞻有喜何嘗獨使近臣知(其七/十)
　　身散桃華踣軟紅耳批竹箭欲嘶風遍栽苜蓿迎
　　神駿争比天閑萬足同(其七/十一)
　　階蓂二莢曉初舒耆老銜
恩侍玉除樗散自慙䝉譽處一杯零露到華胥(其七/十二)
　　萬國傾葵仰
一人厯週花甲喜重新
　乾清宫裏春偏早年老䝉
恩得飲醇(其七/十三)
　　華池神水溢庚渦寳鼎金鉛轉髮皤擬到環丘餐
　　玉粒争如天酒駐年多(其七/十三)
　　和風剪翦拂宫袍玉陛承
恩脱寶刀讌席不將勲爵叙只看年甲是誰髙(其七/十五)
　　鼎吕鐘鏞在筆端翠觴金斚厠朝冠微臣久槖丹
　　黄色快寫球琳傍
　玉鑾(其七/十六)
　　曽彎繁弱効微勤忽伴耆英宴五雲争説大酺
恩龍渥萬年長戴
聖明君(其七/十七)
　　疇昔身依殿陛髙
御前趨走愧徴勞而今臣齒頻加長尚齒還叨飲玉醪
　　(其七/十八)
　　曾曕豹尾識旌門隸牧何由覲
至尊今日玉階依
聖日由來
天語似春温(其七/十九)
　　校書
　祕殿出非常奉職薇垣更有光怳惚此身生羽翼大
　　羅天上飲瓊漿(其八/十)
皇恩浩蕩總由天花甲環周
　寶厯綿微賤似臣榮幸極嵩呼聲裏拜瓊筵(其八/十一)
聖世明良洽泰交金虀玉膾總嘉肴小臣何幸陪瓊宴
　　脱劍櫜弓飫大庖(其八/十二)
　　養老筵開
　玉殿中羽林環坐釋刀弓時清偃武崇黄髮幸與耆
　　年讌
　紫宫(其八/十三)
曠恩隆典史難稽千叟佳名自
御題大小書年同拜獻合成
聖夀與天齊(其八/十四)
　　衛列勾陳法象懸平生私慶近
堯天常隨綵仗琱輿後又醉金巵
　玉殿前(其八/十五)
　　鳳城春暖五雲中奉職嚴稽鎖鑰同四海昇平齊
　　介夀瑶池近在日華東(其八/十六)
聖主長生不籍丹開筵普賜老人餐微臣縱採仙家藥
　　何似擎桃出
紫鑾(其八/十七)
　　玉饌珍肴出禁㕑蟠桃歸奉
主恩殊願將史籀雕蟲技篆作屏山
萬夀圖(其八/十八)
　　曽向行間侍節旄敢云簿錄有微勞太平長庇如
　　天福
御宴榮分度索桃(其八/十九)
　　馳馬昆明大漠還䝉
恩玉陛許追攀彭籛方朔仙曺滿何幸瓊筵綴末班(其/九)
　　(十/)
　　丞㕔判事佐花封下吏承宣自
九重此日宴歸誇里巷衣冠得惹
御香濃(其九/十一)
　　投醪久已沐
君恩授几還欣及虎賁盛典古今誇未有
聖人親看酌堯樽(其九/十二)
　宫門乍轉三陽泰嵗首初舒二葉蓂今日九閽傳異
　　事朝
天盡是老人星(其九/十三)
　　朝元放仗
駕初回賜宴明朝
勑使催隔夜殿頭先奉詔臨軒
御坐正中開(其九/十四)
　　腰懸象弭手提戈羽獵長楊扈侍過每賦騶虞思
帝澤春深文囿五芝多(其九/十五)
　　龍鼎曽誇力可扛衰年徒有兩眉龎
君恩特念微勞久
詔預春筵賜玉缸(其九/十六)
　　引年優禮逮微臣人老翻沾
寵渥新從此
　輦前常扈蹕不嫌雙鬢白如銀(其九/十七)
　　職隸材官愧武夫上清今忝飲醍醐欣逢奏凱昇
　　平日鳳噦鸞吟總瑞符(其九/十八)
　　行間鼔舞力相齊旟旐春暉楊栁堤今日彤墀叨
賜宴此身如躡閬風梯(其九/十九)
　　鬢眉如雪雪如銀銀麪堆盤屑玉塵三白筵前同
　　一色豐年佳兆卜先春(其一/百)
　　瓊宫開宴五雲髙牙將論年得濫叨親見
龍顔真有喜春風披拂普
恩膏(其一/百一)
　　列校偏裨罷直來長瞻雲采繞蓬萊未央湛露沾
　　何幸只有耆年不計才(其一/百二)
　　殿頭名奏緑頭籖法饌
　宫筵許屬厭盡祝我
皇千萬夀世家恩澤最先沾(其一/百三)
體元夀世福臣鄰和氣蒸為萬象春何意殊榮分末校
　　也隨國老宴
楓宸(其一/百四)
　　應時瑞雪正霏微日麗重門五色輝
萬夀樓前千叟宴
君臣同慶古來稀(其一/百五)
　　暫離星劍赴彤墀不比尋常拜
　闕時玊液分明丹鼎味何勞蓬海覔仙芝(其一/百六)
　　沖融協氣不知寒玉殿傳宣早
賜餐底用駐顔尋上藥
御㕑滋味勝神丹(其一/百七)
　　青陽旭日照銅樓鵷鷺班行半徹侯咸拜
　天家春讌醉謝
恩次第出階頭(其一/百八)
　　初春二葉展堯蓂列坐瓊筵挹醁醽為向九霄占
　　氣象羽林星暎老人星(其一/百九)
　　玉階獻夀盛班聨慶及郎官列綺筵如此
寵榮真曠古紀
恩惟頌萬斯年(其一/百十)
　　忝列熊羆
賜宴餘恍然身世入華胥眼前不少丹青筆王㑹圖成
　　遜不如(其一百/十一)
　　春首開筵瑞氣融
聖皇多夀暢仁風鶡冠許入隨魚貫幸厠長眉千叟中
　　(其一百/十二)
　　春色先回細栁營犀渠閒却樂時清忽傳天上開
　　新宴末校居然並老更(其一百/十三)
　　肩隨佐領事韜鈐髀肉無多雪滿髯露湛玉墀知
　　飽徳不須夜飲賦厭厭(其一百/十四)
　丹墀開宴眷耆齡鶴髮齊來拜
　闕廷夀祝西方無量佛光明南極老人星(其一百/十五)
　　仙醞頻斟六膳調引年
賜宴集臣僚
皇衷正要流膏澤殿角先看瑞雪飄(其一百/十六)
仁恩溥博總如天末校猶䝉
賜几筵頒出仙㕑皆異味嘗來法酒自延年(其一百/十七)
　　籌筆紛紛在一心不離方寸見遥深八方有截銅
　　標正三極無私寶契臨(其一百/十八)
　　便是彭鏗事帝堯碧方曈叟坐螭坳何曽斟雉供
君膳却沐新恩食雉膏(其一百/十九)
　　錦袍掩暎鬢眉霜
賜宴欣依日月旁身惹爐烟香滿袖
天顔有喜夀無疆(其一百/二十)
　　身習行間佩角弧月糧叨受愧千夫引年
恩宴從來少況使兠鍪飽玉㕑(其一百/二十一)
　　無疆景運萬年新寵飫天㕑荷
至仁倡率虎貔歌舜旦追隨鵷鷺樂堯春(其一百/二十二)
　　逺開甌脱作歌衢豈要廂軍豫備虞閒卧緑沉槍
　　不用年年春到拜
恩酺(其一百/二十三)
　　文思臻極器開先寶氣英英照玉筵何異帝青騰
　　佛盋衆香精乳祝
堯年(其一百/二十四)
　　貔貅耀武定遐方萬里規模
睿算長兵氣銷時和氣洽
特崇耆齒許銜觴(其一百/二十五)
　　天上和風被八紘筵開養老慶昇平暫辭武帳陪
　　文讌同飫金觴玉糝羹(其一百/二十六)
　　夕郎長幸拜
　髙宸獻嵗還沾湛露新
　黼扆祥光瞻舜日錦筵春饌飫堯人(其一百/二十七)
　　已抛組甲負春暄投老何縁覲
至尊却遇引年新嵗宴留傳佳話與兒孫(其一百/二十八)
　　五更三老宴承明列校年髙亦
賜觥斗轉北樞旋厯甲星懸南極暎長庚(其一百/二十九)
　　當年擐甲作偏裨朔漠曽經從六師屈指到今三
　　十載
聖顔健似北征時(其一百/三十)
　　年年持㦸侍金門豈有勤勞荅
主恩雨露不教遺小草卑微亦許沐春温(其一百/三十一)
　　羽林少小侍
君王五十年來兩鬢霜省試鳩工
　金殿側喜隨耆舊捧堯觴(其一百/三十二)
　　六十年來祝
聖人欣逢寶厯又重新
　瓊筵飫徳歌天保瑞雪盈疇已獻春(其一百/三十三)
　　龍沙七戰仗
皇威曽唱鐃歌脱劍歸拜捧夀杯瞻日角芝雲長自䕶
　　天衣(其一百/三十四)
　　少小期門侍輦傍
皇威萬里奠殊方天涯盡處今無戰鶴髮從容進夀觴
　　(其一百/三十五)
　　葱蘢佳氣抱春城仙實堆盤
聖主情願種五芝成五色獻來紫極祝長生(其一百/三十六)
聖主乘乾景運開普天長養在春臺須知千叟康强甚
　　總是吾
皇錫福來(其一百/三十七)
　　芬蒀仙醴出
　宫壺合作瑶階千叟圖羣道昇平多壯健醉歸不遣
　　子孫扶(其一百/三十八)
　玉殿春風漾鬢絲鳳膏麟脯味如飴自今强飯由
天賜不減巴黔賈勇時(其一百/三十九)
　　曽從粉署忝鵷班今拜彤廷仰
聖顔共沐
恩波真似海敢將雅什頌如山(其一百/四十)
　　重逢玉厯紀壬寅上日椒觴宴老人鐵騎少年今
　　白首也叨
賜酒慶長春(其一百/四十一)
　　介夀椒馨化日舒莊農樂事不勝書豳風圖裏躋
　　堂景長在秋場納稼餘(其一百/四十二)
　　饌自仙家座上供珍羞豈數紫駞峯小臣一日沾
恩澤步履如飛不藉節(其一百/四十三)
　　春回黍谷泰階平瑞雪餘光暎早晴列校身無一
　　一事宴終忭舞出
　蓬瀛(其一百/四十四)
　　常持劍楯衛神京
賜宴歸來體更輕莫道羽林星宿小今宵應並夀星明
　　(其一百/四十五)
　　欣逢廣宴
賜春朝短羽低飛接絳霄不信野人難頌聖卿雲本自
　　出衢謡(其一百/四十六)
　　猩脣燕翠簇盤齊尚有餘珍許共擕
　宫府自來沾大澤兹筵端的勝鳬鷖(其一百/四十七)
　　賜醽佳㑹古曽傳黄髮盈廷未滿千今日長筵環
　　絳老吾
皇端合是金仙(其一百/四十八)
　　曉綴鵷行上紫微雲開咫尺見
垂衣分明共赴西池宴親見青鸞黄竹歸(其一百/四十九)
　　玉琯吹來萬象春蓬池仙鱠共嘗新柏梁臺上曽
　　髙宴詎及當年協律臣(其一百/五十)
　　三漿六膳幸分霑世澤長承雪滿髯億萬春秋推
　玉厯海籌知為
聖人添(其一百/五十一)
　　羽林執㦸愧材官
聖主洪慈及武冠
特許論年排廣坐盈顛鶴髪上
　金鑾(其一百/五十二)
　　甲宅榮光接月華追趨鮐背拜
君嘉先疇敢附周盟後忝屬騂旄七姓家(其一百/五十三)
　　玉漏風清出未央
詔宣黄髮賜椒觴挈壺下士司占騐日月
熙朝倍覺長(其一百/五十四)
　　微員也得列冠裳鵷鷺班中忝頡頏
　瓊宴開時風日麗一時齊捧
萬年觴(其一百/五十五)
　　奉職慚無巡警功幸隨紳佩舞和風
　昌時特設耆年宴矢竭微勞備禦中(其一百/五十六)
　　景運門前騎馬回歡聲一道似春雷誰知白髮千
　　夫長也舉南山
萬夀杯(其一百/五十七)
　　耆朋接武上天衢喜奉
温綸飫玉㕑自愧䝉庥傳奕世飲和食徳共嵩呼(其一/百五)
　　(十/八)
　　曽執戎麾轄虎貔深慚厚禄已虚縻老來又飽
　仙㕑饌捧日心餘一寸葵(其一百/五十九)
　　龎眉皓首入
　天閽玉液金虀愧素餐更賜仙桃袍袖裏
恩深苜蓿勝橋門(其一百/六十)
　　老驥猶懐千里思壯夫敢歎髮如絲一杯拜
賜延年酒努力前驅憊不知(其一百/六十一)
　　嵗籥初更淑景勻一營細栁已知春
九重此日開芳宴千叟齊來拜
聖人(其一百/六十二)
　　新豐往事記猶真曽効微勞奉
聖人六十年來恩養重又叨垂老宴
　楓宸(其一百/六十三)
　　朝朝執㦸直明光今日當軒近
御牀黄耉並登天上坐春盤柏酒許分嘗(其一百/六十四)
　　整轡新從塞外回
九重恩渥
御筵開從今萬里銷烽燼長向
　金鑾捧玉杯(其一百/六十五)
　　食飲惟需鑿與畊大田多稼紀西成為教農正康
　　衢聴一片豐年語笑聲(其一百/六十六)
　　忝司華署侣鵷鸞春殿
恩流宴飲歡聞説異粻明貴老何如
　天饌飫調蘭(其一百/六十七)
　　粉闈舊忝列郎曺縻禄曽無尺寸勞忽荷
恩綸叨夀宴喜隨羣叟醉仙醪(其一百/六十八)
　龍飛玉厯首壬寅環轉重開浩蕩春
　金殿賜酺專尚齒永躋仁夀戴鴻鈞(其一百/六十九)
　　嘗伴銅龍守玉扉火城星爛曙光微白頭此日叨
恩宴蹀躞春風帶醉歸(其一百/七十)
　　日月升恒憶萬春我
皇福祉自天申小臣今日叨
嘉宴願作年年獻夀人(其一百/七十一)
　　邊庭無復事防秋夙願前驅愧未酬
　盛典躬逢何所報長年還自看吳鈎(其一百/七十二)
　　芙蓉闕下集安車曉日曈曨暎綺疏雲子飽嘗添
　　夀斚銀盤又賜海東魚(其一百/七十三)
　　上苑初開千叟宴新正又侍
九重春
聖皇施惠無遺老恩浹周廬宿衛人(其一百/七十四)
　　曽叨執㦸侍金門更向瓊筵覲
至尊要使全家霑雨露歸擕
賜果㗖兒孫(其一百/七十五)
　　畫省叨榮愧小臣投閑歌咏太平春盤餐更飫
　天㕑味長戴鴻鈞祝
聖人(其一百/七十六)
　　萬年枝上雪初融一朶紅雲麗碧空葵藿有心齊
　　捧日獻羔稱兕學豳風(其一百/七十七)
　　日麗金鋪宴九華雲芝瑶筍出仙家
君王若比天皇夀萬八千年未足誇(其一百/七十八)
　　曽憶含香近
日光於今不覺鬢毛蒼論年何幸陪千叟共祝
堯年樂未央(其一百/七十九)
　　青陽淑氣始融融千叟筵開
　寶殿中蘭省微臣欣與宴
萬年聖夀與天同(其一百/七十)
詔集髙年
賜大酺武臣垂白沐恩殊好憑麟閣丹青手繪出
　天家養老圖(其一百/八十一)
　　序賔禮備
賜殽烝天罽鋪陳以次登髣髴海山開宴處星冠鶴帔
　　一層層(其一百/八十二)
　　瑞雪先春卜嵗豐
聖心樂與萬方同小臣得附貔貅末忭舞歡呼
御宴中(其一百/八十三)
　　礱錯曽投萬石君球光玉潤氣烟煴若論日字須
　　和墨除向浮黎琢紫雲(其一百/八十四)
　　欣逢盛世備期門濫列瓊筵
賜上尊身似登仙到蓬閬渾忘四校逐戎軒(其一百/八十五)
　　五嵗親隨常侍班彤墀日日近
龍顔杏壇一自崇祠宇
聖夀天文萬古間(其一百/八十六)
　法宫良讌賜春觴佐領微臣綴末行
恩重涓埃無報稱願將海嶽夀吾
皇(其一百/八十七)
天顔有喜泛春觴身傍重霄浥
御香盛世引年真異數羽林鐵騎荷
恩光(其一百/八十八)
　　自從奉職近承明辨器量材日有程豈料微員逢
　　盛事一杯湛露
賜金莖(其一百/八十九)
　　薤葉芝英辨體詳昆刀如筆寫瓊肪願將
聖夀同文佛親見雲中卍字光(其一百/九十)
　　雲屯羽騎静無譁細栁春閑檢髩華更與昇平添
　　盛事
　殿頭宣勸飯桃花(其一百/九十一)
　　便是人間修月曺宫坊琢玉五雲髙曉來宴罷
　蓬萊殿不羨東方得玉桃(其一百/九十二)
　　瓊漿玉饌
御筵開南極光華暎夀杯
聖主特隆千叟宴龎眉鷺序得追陪(其一百/九十三)
　　玉鳩扶老到蓬萊啟事猶思曉殿開飫讌從容
天語切賡颺還屬舊容臺(其一百/九十四)
　　碧玉巵浮紅水晶瑞霞扶日麗層城
君臣語笑皆天籟不待鸞簫與鳳笙(其一百/九十五)
　　白玉墀頭白髮身太平
　盛典逮微臣宴餘景運門東出駿馬驕嘶
　禁籞春(其一百/九十六)
　　韜畧無能愧折衝耆年隊裏得追從瑶階雪霽春
　　光暖滿泛葡萄飲玉鐘(其一百/九十七)
　　舊典西京重賜酺親沾
　天酒倍歡娛髙年簮紱多如許齊入朝元介夀圖(其/一)
　　(百九/十八)
　　提戈嵗久有何勲此日論年覲
　五雲莫道粗才容就日羽林元自應天文(其一百/九十九)
　　厯載追隨虎士班每依豹尾望
龍顔廣筵幸獲陪耆老就日瞻雲咫尺間(其二/百)
　天陛需雲宴樂初朝正焉用叔孫書太平久道青春
　　好千里親看駕鼓車(其二/百一)
　　瑞靄祥烟集鳳城欣瞻
　藻繡賜雲觥小臣潤色知何有黼黻文章屬
聖明(其二/百二)
　　仙液恩膏到世臣蓬瀛髙㑹綺筵陳龎眉鶴髮盈
　　千數健協天行是
一人(其二/百三)
　　春風紫殿接
龍光錫讌還容上夀觴自愧無䕃叨䕃緒萬年歡樂奉
君王(其二/百四)
　　春宴欣陪到九天瓊漿滿飲
　玉階前䝉
恩乍得周花甲黄髮藂中是少年(其二/百五)
　　金縷牙籖雜寶裝每因摹勒仰
奎章只今
聖藝超千古幾暇猶時榻硬黄(其二/百六)
　　春光欲拂栁條新浩蕩
恩波及武臣
寶厯從今添億萬年年長此宴
楓宸(其二/百七)
　　湛露濃瀼下九垓千官齊泛紫霞杯獻豜未效虞
　　人職先為躋堂祝嘏來(其二/百八)
　　飽餐玉粒飲流霞千叟朱顔帶日華應信長生
天子賜不須勾漏覔丹砂(其二/百九)
　　堯舜寛𢎞徳嫓天皋陶明允自無偏小臣㕘讞曽
　　何補惟奉仁風祝
萬年(其二/百十)
　　五色卿雲繞
御筵九天湛露引耆年自慚武弁毫無補也傍
真人紫極邊(其二百/十一)
　　禹功未比
聖功多指授疏通永定河自此畿南恒大有羣黎安堵
　　更衢歌(其二百/十二)
　　蓬瀛晴雪望中開南極星輝暎夀杯湛露深沾何
　　以報紀
恩惟有賦臺萊(其二百/十三)
　　侍宴紅雲志泰交輝煌章采滿螭坳
君王厚徳符元吉獨御黄裳紫氣髙(其二百/十四)
　　青齊嵗儉軫
皇情被命星言發粟行淪浹
帝恩深到髓於今九稔泰階平(其二百/十五)
　　新恩乍見
御筵開紫禁春風拂面來自愧虎賁纔脱劍欣同鶴髮
　　頌臺萊(其二百/十六)
　　髙年濟濟
詔筵陳上日榮叨
寵澤頻殿上引年休序爵
御前勸酒不論巡(其二百/十七)
　　鵷侣盈朝忝白鷴老年縻禄大夫班蘂珠預宴光
　　榮極長願披雲奉
聖顔(其二百/十八)
　　烏玦絲絲玉一螺文江學海自生波豹囊貯得供
　　頒賜人墨千年並不磨(其二百/十九)
　　束髮常教隸禁營麤才舊得備干城老年聴譜承
　　平曲新宴歡騰祝夀聲(其二百/二十)
天心眷老賜瑶觴雪霽雲開化日長醉飽不須官職貴
　　春袍盡惹
御爐香(其二百/二十一)
　　熊羆隊裏慙黄耇龍鳳樓前慶
　紫宸從此年年承
帝澤禁營細栁萬條新(其二百/二十二)
　　久播
皇風畿輔中微員亦許受
恩同願將
天賜長生酒化作甘霖五榖豐(其二百/二十三)
　　鳴鞭走馬向甘泉身衛周廬厯有年慙愧瓊筵班
　　齒坐蓂階長此戴
堯天(其二百/二十四)
　　霜髭升宴總朝紳鷺序鴛行綴虎臣殿角春風翔
　　燕雀筵前珍饌擘麒麟(其二百/二十五)
　　喬木家聲嵗月長
堯天雨露足恩光犀渠久領秋霜隊魚藻先分春酒香
　　(其二百/二十六)
　　天枝爵禄荷殊榮玉饌懽陪宴老更閶闔春光開
　　綺繡遥連青海慶昇平(其二百/二十七)
　　闗門楊栁思依依憶昔臨郊賦采薇今日同賡天
　　保句寸莖長自傍春暉(其二百/二十八)
　盛朝縻禄愧監門瑞靄頻瞻近九閽漸喜書年開七
　　袠濫稱仙尉醉堯樽(其二百/二十九)
　　禁旅猶教詫挽强入筵珍重髩如霜三壺肴核將
　　懐褏歸引兒孫遍繞牀(其二百/三十)
　　珉糜珠饀喜頒宣羽衛邀榮
　玉殿前莫道干城人漸老披丹長願祝
堯天(其二百/三十一)
　　百鑷珍珠職所供天機異錦上方工
君王儉徳袪纎美作服惟明叶舜風(其二百/三十二)
　　已向天山早掛弓備員還宿禁林中武臣未解銘
　　鴻烈但覺
皇威逺邇同(其二百/三十三)
　　奕世金貂襲舊勲從容春殿步祥雲崇年得預瓊
　　宫宴魚藻恩深荷
聖君(其二百/三十四)
　　玉饌新從柏殿頒不遺疎賤到衰顔折衝禦侮寜
　　甘老感激還生
　紫陛間(其二百/三十五)
　　仙署羣仙盡劈牋春風搦管紀開筵剡藤膩作縹
　　紅色虎僕齊書字萬年(其二百/三十六)
　　丹地飛霙淑氣回春光分暎紫霞杯自慙畜牧真
　　微賤感荷
君恩讌賞陪(其二百/三十七)
　　雕弧盧矢厯天涯粤嶺烽烟老嵗華何幸餘年邀
渥寵親嘗仙膳向人誇(其二百/三十八)
　　微員愧列羽林官跨馬彎弓効寸丹何幸仙人調
　　六膳白頭同宴五雲端(其二百/三十九)
　　夙忝頭銜領禁營羽書傳發署微名年多莫笑渾
　　無用祝哽筵前備五更(其二百/四十)
　　芙蓉闕下敞琳筵武士叨陪
御席前爐裏篆烟成
萬夀杯中緑蟻泛千年(其二百/四十一)
　　西征嘗佩鸊鵜刀
恩詔傳宣賜碧醪
聖夀天齊同拜祝紅雲祥擁鳳樓髙(其二百/四十二)
　　夀域𢎞開不老春饌瓊屑玉逮微臣宴歸喜與兒
　　孫説親侍鈞天覲
聖人(其二百/四十三)
　　一品黄金瑩管城不將麟角錄天鯨紫毫簮向螭
　　頭者盍寫
君臣相悦情(其二百/四十四)
　　閶闔天髙廣宴開熙熙都似上春臺舉觴共效躋
　　堂祝
萬嵗聲騰動地雷(其二百/四十五)
　　馳驅兩度屬櫜鞬校獵欣逢雉兔繁今到蓬萊身
　　更健五辛芬馥
賜盤餐(其二百/四十六)
　　夀世
天傳童面經問年隨地有竒齡遊河五老尋常事難得
　　千人聚
帝庭(其二百/四十八)
　　職忝司門在鳳城日華五色啟春明竊欣下吏䝉
　　嘉宴長挹蓬壺紫氣生(其二百/四十九)
　　羽林久轄
主恩寛天上分甘愧素餐獻嵗
　天家開盛典大廷千叟共春盤(其二百/四十九)
　　禁軍分典職宣威曽執星旄敵愾歸昔日大弓䝉
　寵錫今朝芳讌侍
　　彤闈(其二百/五十)
　　含香奏對忝曺司雨露涵濡荷
聖慈宴賞更容叨異數酬
恩願上萬年巵(其二百/五十一)
　　備員虎旅鬢添華挾纊從軍敢憶家今日
　天㕑分玉饌葵心浥露醉流霞(其二百/五十二)
賜翎奕奕戴
恩輝羽騎䟃𧽼効獵圍感激猶思勤膂力喜瞻春靄繞
　　旌旂(其二百/五十三)
　　旭日初升瑞氣融大酺
恩渥賜羣工久膺世秩今陪宴長在薰風長養中(其二/百五)
　　(十/四)
　　威行南徼翦鯨鯢
命討西陲振虎羆得
賜閑身依禁近
　天杯拜飲碧玻瓈(其二百/五十五)
　　繡蟒千袍繞四筵弓刀解却飫甘鮮
玉皇香案分明近自愧庸凡上九天(其二百/五十六)
　　優老筵開瑞日髙謝
恩纔罷酌醇醪乗田下吏今閑散異數何當也濫叨(其/二)
　　(百五/十七)
　　何期羞耉逮偏裨涼水禺山㦸一枝秣馬詰朝六
　　十戰思量還似黒頭時(其二百/五十八)
　　太平
皇帝萬斯年丹鳥勾陳駐兩邊此日華顛陪齒宴故應
　　執㦸是郎仙(其二百/五十九)
　　曽厠龍驤佩寶刀投閒重得沐
恩膏引年特地尊三老顧影何須歎二毛(其二百/六十)
　　裨海齊州軌度同山川草木盡春風天臍地肺分
　　明列都在
君王覆冒中(其二百/六十一)
　　和氣仁風滿八垓金壺玉醴醉春杯恭聞海澨山
　　陬外更有梯航近日來(其二百/六十二)
　　九天閶闔擁祥雲中外尊親奉
聖君脱劍歌風臣已老隨班霑得
御餚芬(其二百/六十三)
　　金沙江上洗戈回銅柱蒼凉十丈埃老去側聞酣
　　戰地笙歌滿路百花開(其二百/六十四)
　　天春燕喜列殊珍緑髩方曈領搢紳
　鳳紀從今過百二康衢童子作封人(其二百/六十五)
　　蒼生生計仰
宸謨發帑留漕又賜租自有
堯湯無水旱筵間合語效山呼(其二百/六十六)
　　薄藝頻年直
　紫宸偶承
天笑物逢春葵心向日殷勤卜瓊畟投來六赤神(其二/百六)
　　(十/七)
　　百工規矩説髙曽況是簮裾忝世膺自沐露滋根
　　葉茂恭承
　培養到雲仍(其二百/六十八)
　　昔年楚望鬬戈船久治今重預愷筵江漢一篇周
　　雅在揚休虎拜
聖人前(其二百/六十九)
　　六符開泰吐星芒列曜承
恩卿月傍五色日華封赤道
萬年天子坐當陽(其二百/七十)
　　新年預讌厠仙班陛楯追趨識
聖顔飽徳自慙閒拊髀唯歌
萬夀祝南山(其二百/七十一)
　　石磴烟巒半紫苔瑞霞繚繞静無埃
天心别有髙山在微末何縁測
聖裁(其二百/七十四)
　　禄増一品受
恩多又
賜蟠桃宴大羅供奉不須方術獻
聖人得夀在中和(其二百/七十三)
　　廿年供職近
　丹宸鍼砭遺方記授真一自瑶池陪宴後杏林添得
九重春(其二百/七十四)
　　甲辰重疊紀堯天四表光華照簡編
聖厯又添花甲外四千年後有今年(其二百/七十五)
　　頭銜夙署粉曺郎
賜紵曽叨捧七襄身厯塞山搜伏莽承平日久祝無疆
　　(其二百/七十六)
　　充備千廬職徼巡鳳凰山畔憶車塵
　宫筵特許陪諸老一體沾
恩拜紫宸(其二百/七十七)
　　春風初到上林枝
　金殿傳呼錫宴時共沐
天恩深似海頓忘霜鬢白如絲(其二百/七十八)
　　萬年枝上曉烟輕淑氣先回細栁營解劍來登千
　　叟宴紫微光裏頌長庚(其二百/七十九)
　　畫省深慚樗櫟材
聖朝曠典得追陪堯年鼔腹康衢叟若個松軒賜饌來
　　(其二百/八十)
　　聲靈燀赫震遐陬歌凱期門亦荷庥讌賞
恩波當獻嵗老人星照玉階頭(其二百/八十一)
　　玲瓏劚得翠屏開峯秀林香引
御杯正是人間有天上
金輿臨處即蓬萊(其二百/八十二)
　　生從平壤到華胥老預仙筵坐
　殿除忝竊祠官
仁主意錄勤七載奉軍書(其二百/八十三)
　　鶴髩如霜讌
紫宸兵氛曽掃楚江濵武夫愧未涓埃報唯祝
　璇圖憶萬春(其二百/八十四)
　　蓬萊仙闕日華明瑶砌春蓂兩葉生幸飫雕胡依
黼座兔罝詩裏愧干城(其二百/八十五)
　玉宸羽衛動星文龍畫竿槍倚紫雲拜捧夀杯思舊
　　事亭樓超越
九天聞(其二百/八十六)
　　兩曺分案調盈虚魚藻欣逢益稷俱不意坐無氊
　　席吏來登
　温室罽賔毺(其二百/八十七)
　　飽飫天㕑
帝座旁醉歸人識羽林郎宫前據馬身猶健報
　國心馳舊戰場(其二百/八十八)
　　堯堂斟雉祝長春五雉分司屬左民
聖世不嚴山澤禁玉津風月百花醇(其二百/八十九)
　　千叟歡呼捧夀杯鬚眉如雪照瑶臺上池不用誇
　　甘露親飲
　天家玉液來(其二百/九十)
　　六儀九徳術難窮射覆寜能繼四公微賤坐當
天一貴命逢龍喜在乾宫(其二百/九十一)
　　白筆常時立殿頭肅班喚仗凜霜秋
　紫廷燕老寛文法不用糾儀去押樓(其二百/九十二)
　　瑶觴滿泛列珍羞何異仙真㑹十洲醉後
詔傳輿馬出不教黄髮更扶鳩(其二百/九十三)
　　錦服新從瑞錦來辨儀掌職是容臺大羅若紀長
　　年籍仙榜應為千叟開(其二百/九十四)
　　春風初暖
御筵開南極光華暎夀杯昔掃鯨鯢歸楚粤今隨鵷鷺
　　入蓬萊(其二百/九十五)
　　内侍傳宣
詔賜觥微臣忭舞感
恩榮八珍錯列嘗仙味七校喧闐起頌聲(其二百/九十六)
　　碧雞金馬静無烽列校䝉
恩湛露濃飽食珍甘思寸効蒐苗吉日耀軍容(其二百/九十七)
　　俾倪十二亞龍斿
　步輦穿花大小樓容與弓刀天仗裏
御香沾裛潤難収(其二百/九十八)
　　禁旅無聞警柝傳昇平嘉慶已年年老來更受非
　　常寵拂拭鬚眉上
御筵(其二百/九十九)
　　宫栁含金浥露滋慶雲五色擁
　彤墀叨陪
御讌身加健不減當年敵愾時(其三/百)
　　西域真傳奉
玉宸古來油素此偏新星源圖得崑崙景拜手銀筵祝
聖人(其三/百一)
　　菌閣同躋左右分雁行錦繡動龍文
　軒廷此日占雲氣司馬官曺是縉雲(其三/百二)
　　蓬萊宫闕隔仙凡
　春殿筵開許署銜列坐瑶階春日永
御爐香氣滿朝衫(其三/百三)
　天仗傳呼
　鳳輦來綴衣執役愧無才餘年總是
皇家賜瓊宴還教皓首陪(其三/百四)
　　握蘭粉署忝鴛行嘉宴新依
(甫/黼)座光席上老人還衆宿
扶光五色正中央(其三/百五)
　　司列東曺管補流慙無識㑹佐
皇猷樂池咫尺瞻
天表雲日當空水鏡秋(其三/百六)
　　象戯曽聞賦子山天枰分局隔河闗幸逢一統車
　　書盛邊界熢消士馬閑(其三/百七)
　　意匠渲皴粉墨儲棘猴楮葉費居諸九州圖畫歸
　　王㑹不用朱離譯象胥(其三/百八)
　　横汾宴鎬史曽誇尚齒
熙朝慶有加自喜問年將數亥散官預宴倍光華(其三/百九)
　　象魏昭明荷
聖慈都官一得捧瓊巵協中不藉寛文網自致清刑簡
　　訟時(其三/百十)
　　幸叨微秩列鵷班更得承
恩霄漢間真是化工培養厚龎眉一色服斒斕(其三百/十一)
　　羽觴稠疊
詔綸温却憶從軍喜拜恩
聖武睿謨包六合崑崙天柱國西門(其三百/十二)
　　宫梅香糝玉巵邊民望
南巡又廿年記得孤山停豹尾禁鐘催曉六橋煙(其三/百十)
　　(三/)
帝心仁愛即天心天上薰風入
帝琴一自蓼蕭甘露渥淪肌浹髓
聖恩深(其三百/十四)
　　秘府曽宣五色麻鳳銜魚網麗桃花臣心敬比豐
　　年祝瑞麥光牋紀嵗華(其三百/十五)
　　紫塞風清頌止戈
　彤庭春讌集鳴珂五更三老今無算鶴髮千人沐太
　　和(其三百/十六)
　　洞開閶闔宴屠蘇人瑞先看滿
帝都指㸃八紘成夀域黄支烏弋總無殊(其三百/十七)
　　　鷲嶺西頭閬苑東金仙羽客勝因同須知千佛蓮
　　　華座只在
　如來一念中(其三百/十八)
　　　人捧挨年緑字牌分庭文几十行排嵗星若到朝
　　　元㑹論齒還居最下階(其三百/十九)
　　　五雲多處九霞觴分秩聨班列雁行既醉願將千
　　　叟夀合來齊獻與
　君王(其三百/二十)
　
　
　
　
　
　
　
御定千叟宴詩巻四
