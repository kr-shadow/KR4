#+TITLE: 增廣箋註簡齋詩集-宋-
#+DATE: 2016-06-11 12:24:47
#+SOURCE: github.com/kanripo/KR4d0154 master 89d6fa5e                
簡齋詩箋叙
少陵東坡詩岀入萬卷書中奥篇隱帙無不奔
湊筆下固已不易盡知况復隨意模冩曲盡物
態非親至其處洞知曲折亦未易得作者之意
蜀趙彦材注二詩最詳讀之使人驚嘆然亦有
未盡處少陵留花門詩有曰連雲屯左輔百里
見積雪彦材略而不言讀者亦謂止言其多爾
若此則上句足矣何用積雪之語惟能知回鶻
之人衣冠皆白然後少陵之意渙然矣東坡佛
日山榮長老方丈数絶其曰東麓雲根金沙渥
洼等語余甞到山間方盡見詩意彦材蓋未知
也　参政簡齋陳公少在洛下已稱詩俊南渡
以後身復百罹而詩益高遂以名天下雄詞傑
句争先傳誦至用事深隱處讀者撫卷茫然不
暇䆒索曉江胡君穉仲孺約㞐力學日進不已
得此詩酷好之隨事標注遂㠯成編吏部蘇公
訓直愛其書屬余為叙因得細觀之貫穿百家
出入釋老旁耴曲引能發簡齋之秘用意亦勤
矣少陵東坡二詩至多彦材以一力兼注之故
雖盡平生之工而猶有所遺胡君用心既專数
年之間朝夕從事而簡齋之作不過六百篇故
注䆁精詳㡬無餘藴視彦材之作力不及而實
過之云紹熈壬子正月吉日四明樓鑰大防叙
　　　又叙
詩者注情之谿也有所感發則軼入之不可遏
也其正始之源出於風騷逹於陶謝放於孟王
流於韋柳而集於今簡齋陳公故公之詩势如
川流滔滔汨汩靡然東注非激石而旋束峡而
逸則静正平易之態常自若也特其用意深隱
不露鱗甬几採擷諸史百子以資筆端者莫不
如自其已出是以人惟見其冲瀜滉瀁涕慱無
涯涘而已矣若夫蜲虵蜿蜒之恠交舞於後先
有不能徧識也余因暇日網断义擿所得踰十
八九乃編紀歳月而悉箋之　使覧者目擊心
諭可撫而翫焉而或人笑之曰古今作者衆多
子獨疲精神蠧鈆轢唯簡齋是好不其惑歟余
應之曰髙涯之曝窮谷之湍非不清且羙矣其
源深而流長或未有如江漢者則冝以公爲正
况其憂國爱民之意又與少陵無間自波谷以
降誰能企之余故竊嗜焉若謂探賾索隱曽不
能發明聖經之萬一顧乃用力於此徒費光隂
則余所自笑而深悔不待人言而後知也夫羊
棗之好雖曾晳之所獨不當以律天下之人然
天下之人豈得無好羊棗者姑留以示仝志而
巳君無誚云紹熈改元臘月上澣竹坡胡穉
仲孺識
詩無論拙惡忌矜持瞻彼日月不
在情景入玄彼黍離離不分竒聞異
事流盪自然要以暢極而心彼訏謨
定命遠猶辰吿雖爲德人深致若論
其感發濃至故不如昔我法矣楊桞
依依之句比之柔膓易斷復何以學
著力爲㢤詩至晚唐已厭至近年江
湖又厭謂雲和易如流殆扵不可荘語
而學問爲無因也荆公妥怗排奡时
岀經史然格體如一及黄太史矯然特
岀新意真欲盛用萬卷與李杜争能
扵一辭一字之頃其極至寡情少恩
如法家者流余甞謂晋人語云使臺
用爲詩皆當掩岀古今無它真故也
世間用事之妙韓淮隂所謂是在兵
法諸君未知之者豈可以馬尾而數
蟲魚而注㢤后山自謂黄岀理實勝
黄其陳言妙語乃可称破萬卷者
然外亦枯槁又如息夫人絶世一笑自
難惟陳簡齋以后山體用后山望之
蒼然而光景明麗肌骨匀称古称陶公
用兵得法外意以簡齋視陳黄節制
亮無不及則后山以簡齋刻削尚似
矜持未盡去也此詩之至也吾執鞭古
人豈敢　去獨爲簡齋放言或問宋
詩簡齋至矣畢竟比坡公何如曰詩道
如花論高品則色不如香論逼真則香
不如色廬陵須溪劉辰翁序
增廣箋註簡齋詩集目録
　　　　　　　　　　竹　坡　胡　稺　仲孺箋
︻卷第一
　　　山水賦　玉延賦　放魚賦
　　　次韻謝文驥　風月堂　送吕欽問
　　　秋懐
︻卷第二
　　　次韻建除體　八音歌(二首)題牧牛圗
　　　題盡麞　題畫寒梅圖　江南春
　　　蠟梅　春雪(再賦)雜書(四首)
︻卷第三
　　　　書懐(十首)風雨　曼陁羅花
　　　　螢火　北風
︻　卷第四
　　　　送張仲宗　襄邑道中　竒新息家叔
　　　　年華　茅屋　酴醿
　　　　雨　西風　題許道寜畫
　　　　水墨梅五絶　夜雨　連雨有懐
　　　　目疾　郊外示友
︻　卷第五
　　　　十月　題小室　次韻春日
　　　　歳除感懷　次韻謝張迪功　重賦(四首)
　　　次韻家叔　荅張迪功　遂張迪功(二首)
　　　梅花
︻卷第六
　　　周紹宗分茶　題盡兎　寄弟若拙
　　　謝張元柬　前韻寄元柬　謝元方(二首)
　　　次韻元方　次韻西郊春事　次韻述懐
　　　六言(二首)
︻　卷第七
　　　冩經隨喜　次韻碧線泉　蠟梅四絶
　　　次韻宋唐年(二/首)和景純詠懐(二/首)謝楊工曹
　　　次韻家叔(三章一/首自詠)連雨書事
︻　卷第八
　　　賦佛圗詩　借小華山　次韻北園
　　　　觀我齋　送僧乞麥　食虀
　　　　古别離　蠟梅四絶　次韻梅花
　　　　柬之惠硯　以石龜施長老　登南樓
　　　　和止酒詩　託人搗𥿄　玉堂儤直
　　　　病骨　晨起　登閣
︻　卷第九
　　　　𫐠懐　觀我齋分韻(二首)迎翠樓
　　　　謝天寧老　芙蓉　拒霜
　　　　賞月桂　阮氏挽詞　歸洛道中
　　　　道中寒食　龍門　謝心老
　　　　小玉山　秋夜　跋外祖帖
　　　　蟹　留别心老
︻卷第十
　　　中牟道中　秋雨　中秋不見月
　　　九日賞菊　遊葆真池上　郊祀顯相
　　　端門聽赦詠雪　遊上仙觀　路歸再賦
　　　來禽花　放慵　清明二絶
　　　春日　夏日池上
︻卷第十一
　　　遊慧林分韻　道山宿直　雨晴
　　　十月　漫郎　柳絮
　　　侯氏女挽詞　登天清塔　浴室觀雨分韻
　　　夏至日(二首)翁髙郵挽詞　書所寓䆫
　　　秋日　夏日　送王周士
　　　試院春晴　試院春懐
︻卷第十二
　　　水墨梅(三首)題畫(二首)絶塵亭(二首)
　　　梅花兩絶句　送僧超然　休日早起
　　　夏夜　碁　畫秋山
　　　九日幕中　冬至(二首)西省酴醿
　　　對酒　後三日再賦　寄心老
︻　卷第十三
　　　赴陳留(二首)至陳留　客裏
　　　　𥘉至陳留　遊八関寺池上　種竹
　　　對酒　寒食　再遊八関
　　　感懷　竇園五絶句　雨
　　　食筍　𥘉夏　題酒務壁
︻　卷第十四
　　　　秋夜詠月　入城　夜歩堤上(三首)
　　　　早起(二首)晚歩　買山藥
　　　觀魚　招張仲宗　蓬齋
　　　　晚歩　僧房遇雨　贈黄家阿莘
　　　　商水道中　次舞陽　次南陽
　　　　西軒寓居
︻　卷第十五
　　　　西軒書事(十首)晚歩順陽門外　縱步(三首)
　　　　海棠　觀月桂　香林(四首)
　　　　題簡齋　鈍庵　春雨
　　　難老堂　登城樓　雨
　　　遊董園　夏雨　夏夜(三首)
　　　積雨喜霽　鄧州城樓
︻卷第十六
　　　北征　秋日客思　道中書事
　　　将次葉城道中　至葉城　曉發葉城
　　　心逺亭　美哉亭　山路曉行
　　　題先志亭　遊賦詩亭　題崇山
︻　卷第十七
　　　　書事　寄季申　題蟠室
　　　述懐　題筠居軒　重陽有感(再)
　　　　送客出城　迓席大光　送席大光
　　　夣中送僧　無題　避虜入南山
　　　正月十六夜二絶　坐澗邊
︻卷第十八
　　　十七夜詠月　獨立　採菖蒲
　　　遊澗邊　􁄄西嶺梅花　遊南嶂
　　　遊東巖　晚望　雨晴徐歩
　　　晚登古原　岸幘　雨
　　　醉中至梅花下　出山(二首)入山(二首)
　　　寒食　清明　澗邊
　　　宿向翁家　出山道中　詠青溪石壁
︻卷第十九
　　　聞王道濟䧟虜　官舎安榴　和王東卿四絶
　　　觀江漲　用淵明韻(二首)寄何子應
　　　均陽舟中夜賦　髙舎書事　石城夜賦
　　　岳陽樓(二首)巴丘書事　晚歩湖邉
　　　岳陽樓感慨　里翁行
︻卷第二十
　　　居夷行　登岳陽樓　除夜
　　　城南有感　暁登燕公樓　書事四絶
　　　書事再賦　落梅　水仙花
　　　李花　君子亭下海棠　春夜感懷
　　　夜賦寄友　隂風　雨
　　　春寒　次韻傳子文　謝周尹潜(三首)
　　　城上晚思　雨中對酒
︻卷第二十一
　　　㝷詩兩絶句　遊百花亭　送王應仲
　　　次韻謝周尹潜見贈　次韻感懷
　　　避㓂洞庭　過君山　細雨
　　　遇厲風　北沙移舟　贈傳子文
　　　晚晴野望　雨中
︻卷第二十二
　　　舟抵華容縣　夜賦　月夜
　　　晚晴　寥落　避㓂書事
　　　翠竇軒賞木犀　再賦(二首)又賦(二首)
　　　九月八日登髙　兩絶句　用竒父韻賦九日
　　　送王因叔赴試
　　　先寄邢子友　立春日雨　正月十三夜暴雨
　　　　問安危　舟泛邵江　過孔雀灘
　　　　江行晚興　夜抵貞牟　晚歩
　　　雨　今夕　暝色
　　　貞牟書事　山中　入城
︻卷第二十五
　　　謝主人　羅江二絶　洛頭書事
　　　聞德音　夏夜　題東家壁
　　　曵杖　雷雨行　遠軒
　　　再賦遠軒　又賦
︻卷第二十六
　　　傷春　題壁　山齋(二首)
　　　散髪　六月六日夜　寄邢子友
　　　觀雨　寄大光(二首)寄德升大光
　　　謝邢九思　村景　題過峽圖
　　　題青白堂　次韻邢九思　遥碧軒作
　　　　石限病起
︻卷第二十七
　　　遊浯溪　愚溪　岳陽畫記
　　　書簡齋像　題甘泉書院　度嶺
　　　　遊秦巖　大光送酒　次韻謝吕居仁
　　　舟行遣興　小舫分韻　封州小閣
　　　登海山樓　次韻大光　再賦海山樓
　　　題長樂亭　和大光道中　題長崗亭
︻卷第二十八
　　　甘棠驛有懐　贈漳守　宿資聖院閣
　　　題大龍湫　雨中宿靈峯　舟行入台
　　　過下杯渡　王孫嶺　泛舟入前倉
　　　送熊愽士　夜賦　喜雨
　　　醉中　不見梅　梅花
　　　雨　瓶中梅
︻　卷第二十九
　　　除夜　雨中　渡江
　　　夙興　幽牎　題伯時畫
　　　休日馬上　題畫　題崇蘭圖
　　　　秋夜獨酌　九日示大圎洪智　劉大資挽詞
　　　夜坐　觀雪　題山水(二首)
　　　小閣晨起　小閣晚望
︻　卷第三十
　　　梅花　得書　江梅
　　　雪　小閣　元夜
　　　懷天經智老　謝送芍藥　櫻桃
　　　葉柟惠花　牡丹　盆池
　　　　松棚　西軒　歳華
　　　　植長春　九月八日示妻子兩絶句
　無住詞
　　　　法駕導引三首　虞美人四首
　　　憶秦娥　臨江仙
　　　點絳唇　漁家傲
　　　浣溪仙　水蘭花
　　　清平樂　定風波
　　　善薩蠻　南歌子
增廣箋註簡齋詩集目録
增廣箋註簡齋詩集卷第一
　　　　　　竹坡　胡　穉　仲孺箋
　　　覺心畫山水賦
天寜堂中黄靣老禪(翠巖称釋迦爲黄/靣老見傳灯録)四海無
人碧眼視天(東坡書李太白像詩眼髙四海空/無人楊次公頌古云碧眼胡僧闇)
(點/頭)有一居士山澤之僊(司馬相如大人賦列仙/之儒居山澤間形容甚)
(臞)結三生之習氣口不停乎說山(觀普賢經專/心脩習三生)
(得見維摩經天女散花維摩詰室至菩薩皆落/至弟子即着摩詰云結習未盡花着身耳結習)
(盡者花不着身華嚴經離丗間品言習氣十種/又楞嚴經偈習氣成暴流王文公詩湏知我是)
(爱山者無一/詩中不說山)聊寄荅於一笑夜乃夢乎其間(列/子)
(周穆王篇晝想/夜夢形神所接)重巖複嶺蔽虧吐吞(司馬相如/子虚賦日)
(月蔽虧韓昌黎陸渾山/火詩山狂谷很相吐吞)紛應接其未了(丗說王/子敬云)
(從山隂道行山川相映發使人/應接不暇杜詩云斉魯青未了)萬雲忽其歸屯
(左太沖魏都賦蓄爲屯雲謝靈/運彭蠡詩岩髙白雲屯云云)亂晦明於俄頃
(楚語范無宇曰天有晦明郭景純江賦千里俄/頃歐文忠醉翁亭記日出而林霏開雲歸而岩)
(穴暝晦明変化者/山間之朝暮也)存十二之峯巒(李太白巫山/屏風詩疑是)
(天邊十二峯飛/入君家綵屏裏)有木偃蹇樵斤所難(左傳哀六/年斉陳乞)
(曰彼皆偃蹇杜注驕傲也漢淮南王安招隱士/賦桂樹叢生兮山之幽偃蹇連卷兮枝相繚)
飽千霜與百霆兮根不動而意安(李太白古風/詩玉顔巳千)
(霜東坡三峽橋詩况此百雷霆老杜茅/屋爲秋風所破歌風雨不動安如山)澹山椒
　之日送萬古以無言(李嘉祐送元侍御詩霜/林澹寒日漢武帝李夫)
(人賦釋/馬山椒)彼飛鳥其何知方相急而破煙(韋蘇州/林園晚)
(霁詩山夕/煙鳥乱)湏臾變没所見惟壁(維摩經是身如/浮雲湏臾变㓕)
有木上座夣中侍側(傳灯録夾山問佛日同行/日曰木上座山白何不來)
(日乃耴拄杖/擲夾山前)問上座以何見(晋書嵇康謂鍾會/曰何所見而去)
口不能於嘖嘖(伶玄趙后外傳帝召妹合/德宫中左右嘖嘖嗟賞)豈彼
口之眞無悟前境之非實(圎斍經六塵妄/想縁氣非實)管城
子在傍代對以臆(昌黎毛頴傳封管城號管城/子賈誼鵩賦口不能言請對)
(以/臆)忽風雨之驟過恍向來之所歴(老杜寄李太/白詩筆落驚)
(風/雨)此其畫耶則草木禽鳥皆似相識抑猶夣耶
則巳見囿於筆墨之跡矣(列子周穆王篇若將/是夣見薪者之得鹿)
(耶詎有薪者耶今真得鹿是若之夣真耶又曰/若真得鹿妄謂之夣真夣得鹿妄謂之實東坡)
(賛龍眠畫李端叔像以爲可得而見歟則漠乎/其無言以爲不可得而見歟則巳見畫於龍眠)
(矣)居士再至問以此故復寄荅於一笑持畫疾去
　　　玉延賦(本草署預一名山/芋秦楚名玉延)
吾聞陽公之田不墾不耕爰播盈斗可獲連城
(搜神記陽公雍伯雒陽人性至孝庐墓於無終/山感神人與石子一斗使至髙平地在石處種)
(之言當生玉後種之数歳得白璧五双時號其/処爲玉田又見孝徳傳魏文帝與鐘繇書不損)
(連城之價盧子諒覽古詩連城既僞往皆謂/秦昭王以十五成易趙惠文王楚和氏璧)資
隂陽之淑氣(陸士衡塘上行淑氣與時隕/李太白春日詩東風扇淑氣)孕天
地之至精(淮南子鍾山之玉炊以炉炭三日/三夜而色澤不変得天地之精也)蜿
蜒赤埴之腴(大人賦驂赤螭赤蛟之􁘤蟉蜿蜒/禹貢徐州厥土赤埴墳孔傳土黏)
(曰埴博物志論五土所宜曰蒼赤冝菽羔/班固西都賦華实之毛則九州之上/焉)煌扈
白虹之英(司馬相如上林賦煌煌扈扈照耀巨/野騁義子貢問王子曰氣如白虹天)
(也屈原九歌登/崑崙兮飡王英)驚山木之潤發(荀子勸學篇玉/在山而木潤)
冒朝采之餘榮(上林賦朝采琬琰顔注羙玉毎/旦有白虹之氣光彩上岀故曰)
(朝/采)逮百嘉之澤盡候此玉之豐成(楚詞百嘉備/舎韋注嘉善)
(也時物/畢成也)王公大人方以不貪爲寳(司馬相如傳/賛大雅言王)
(公大人而德逮黎庻左傳襄十五年子罕/辝宋人玉曰我以不貪爲寳尓以玉爲宝)辭秦
玉而陋楚珩(左傳文十二年秦伯使西乞術來/聘襄仲辝玉楚語晋趙簡子問楚)
(大夫王孫圍曰楚之白珩猶在乎爲宝幾何矣/曰未甞以爲寳楚之所宝曰觀射父左史倚相)
(若夫白珩先/王之玩也)雖三獻其誰售(韓非子楚人和氏/得璞王於楚山献)
(之厲王使王人相之曰石也王以爲詐刖右足/及武王即位又献之復相曰石刖左足及文王)
(即位乃抱璞哭楚山三日夜王/使八理之得宝玉号和氏璧)乃舉贄於老生
(左傳桓二十四年御絲曰男贄大者/玉帛漢朱博傳贑老生不習吏礼)老生囊中
之法未試(老杜去矣行未/試囊中饗玉法)腹内之雷乆鳴(東坡/和孔)
(毅父詩夜來/飢腸如轉雷)搴石鼎以自濯搘豕腹之彭亨(昌/黎)
(石鼎聮句豕/腹脹彭亨)春江浩其波濤逺壑颯以松聲俄
之漲谷亂雙眼於晦明(顔延年遊蒜山詩春江/壯風濤西清詩話載李)
(太白遺篇天河從中來白雲漲川谷刘夢得試/茶歌驟雨松声入鼎來白雲滿椀花裴向李涉)
(採茖詩能向/鼎中雲漠漠)擅人間之三絶色味勝而香清(東/坡)
(云過子忽出意以山芋作玉糝羮色香味皆/竒絶天酥陀則不可知人間决無此味也)捧
盃盂而笑領映户牖之新晴斥去懶殘之芋(李/繁)
(鄴侯家傳李泌在衡嶽有僧明瓉號懶殘泌察/其非凡人夜往謁之瓉發火芋㗖之曰勿多言)
(領耴十年宰相袁郊甘澤謡/云性懶而食殘故號懶殘)盡棄接輿之菁(皇/甫)
(謐髙士傳陸通字接輿與妻俱隱蜀峨嵋諸名/山食菌櫨實服黄菁子壽数百年俗傳以爲仙)
収竒勲於景刻(謝靈運擬鄴中/詩飲讌遺景刻)匕未落而躰輕
(本草玉延/輕身延年)凌厲八僊(刘歆遂𥘉賦登句注以凌/厉唐李太白與賀知章李)
(適之汝陽王璡崔宗之蘇/晋張旭焦遂爲酒八仙)掃除三彭(後漢陳蕃/傳大丈夫)
(処丗當掃徐天下三尸經人腹中有三尸/蟲曰彭琚彭質彭矯不㓕之則不能長生)見蓬
萊之夷路(列子湯問篇海東有蓬萊山臺觀皆/金玉所居之之皆仙聖之種潘正叔)
(贈河陽詩逸/驥騰夷路)接閶闔於𥘉程(說文閶闔天門也/大人賦排閶闔而)
(入帝/宫)彼徇華之大夫含三生之宿酲(張景陽七/命徇華天)
(夫造冲漠公子其六命末云浮蟻星沸飛華萍/接元石甞其味儀氏進其法傾罍一以可朝流)
(湎千日三生見山水賦刘/伶曰一飲一石五斗解酲)汙之以蜂蜜辱之以
羊羮(昌黎石鼎聮句/但未汙羊羮)合堂逸少之炙(莊子德充/符申屠嘉)
(兀者也而與鄭子産合堂同席而坐晋王羲之/字逸少年十三訥於言人未之竒詣周顗顗異)
(之時方重牛心炙坐客未噉/顗先割啗之於是始知名)同傳孝儀之鯖(南/史)
(王敬則王儉同日拜三公儉曰不意老子遂与/韓非同傳西京雜記楼護傳會五侯間競致竒)
(膳乃合爲鯖號五侯鯖酉陽雜爼梁刘/孝儀食鯖鮓曰五侯九伯今尽佂之)嘆超然
之至味乃陸沉於聾盲(莊子則陽篇有夫妻臣/妾登極者仲尼曰是陸)
(沉者也郭注人中/隱者譬无水而沉)豈皆能於我遇亦或卿而或
烹(史記豫譲傳智伯以囯士遇我左哀十六/年石乞曰事克爲卿不克則烹固其所也)起
援筆而三呌(李太白白鷴詩序胡公輟贈適會/宿意因援筆三呌文不加點以贈)
(之)驅虵蚓以縱横(晋王羲之傳論子雲近岀檀/名江表行行若縈春蚓字字)
(如綰/秋虵)吾何與(去)大夫之迷疾蓋以慰此王之不
平也(言徇華大夫也列子周穆王篇秦人逢氏/子有迷罔之疾視白以爲黒饗香以爲朽)
(甞甘以爲苦也宋玉九/辨貧士失聀而志不平)
　　　放魚賦
仲冬良日二客過予請觀魚於竇氏之陂(史記/龜筴)
(傳今日良日左傳隱/五年公如棠觀魚)攝衣而興從客往嬉日澹
寒郊木影陸離(漢髙紀酈生曰不冝踞見長者/沛公起攝衣謝之澹日見山水)
(賦騷經長余佩之/陸離王注三差皃)顧道傍之洫異於他日浩如
潮之方滋(天保詩如川之方至以莫不増/揚雄羽獵賦浩如濤水之波)客曰
是殆水師不仁將平地以盡魚空其池而寓之
斯也至則水不膚寸矣而百萬之鱗瀺灂聲沸
(公羊傳僖三十一年觸石而出膚寸而合何注/側手爲膚按指爲寸子虚賦臨坻注壑瀺灂霣)
(隊潘岳閑居賦遊鱗瀺灂史記蔡澤傳沸/声若雷昌黎公安園池詩魚虫沸相嚼)金横
玉偃失據狼狽(陳後山徙魚詩修鱗失水玉參/差晚日揺光金破碎荀悅漢紀)
(論張釋之曰周勃狼/狽失據塊然囚执)赤手下捕易若拾塊(孫樵/與王)
(霖書如赤手捕長蛇陳後山/徙魚詩赤手耴魚如拾塊)翻倒窟穴不遺細
碎(老杜泛溪詩翻倒荷芰乱觀打魚詩日暮蛟/龍改窟穴東坡放魚詩披抉泥沙収細碎)
問其所以得取則輸金錢以買諸竇氏(東坡遊/徑山詩)
(奔走呉會/輸金錢)噫嘘是魚之愛其生與我無異也奈
何使充牣之性命(廣雅充牣滿也子虚賦/万端鱗萃充牣乎其中)帶噞
喁而就臠割纔以易一朝之費(左太冲呉都/賦噞喁浮沉)彼
任公子雖永負於一魚而淛河以東蒼梧以北
皆歌舞其賜(莊子外物篇任公子爲大鈎投竿/東海巳而大魚食之􁓮楊奮鬐曰)
(波若山声侔鬼神憚赫千里任公子得若魚离/而腊之自淛河以東蒼梧以北莫不厭若魚者)
則乗除而逆計之其得失有以相濟也(筭家有/乗除法)
(盖先増而後損昌黎三星行/名声相乗除得少失有餘)聊解我衣救爾戢
戢(老杜觀魚詩小魚脫漏不/可紀半死半生猶戢戢)爰得數斗護以微
濕(莊子大宗師泉涸魚相与如於陸相呴以/􁉡東坡岐亭詩又哀網中魚開口吐微􁉡)豈
不指動義生相急(左傳宣四年子公之/食指動曰必甞異味)将逸爾
於隋溝資淮海以共給巳趣湯而幸見赦同伏
質而偶不及(漢栾布傳上曰若與彭越反邪趣/烹之方提趍湯布願一言而死乃)
(釋布張蒼傳蒼從攻南陽當斬解衣伏質身長/大肥白如瓠王陵恠其美士乃言沛公赦勿斬)
(質鍖/也)其亦知遇我之不可常而教魴鱮以慎出
入也(古楽府枯魚過河泣何時復還/入作書与魴鱮相教慎出入)僮奴笑曰
美則羙矣抑此賜不終(左傳㐮十七年臧/堅曰抑君賜不終)夫巢
偶成於戯劇豈得爲今日之一快吾將候風雷
於它夕也(呉吕䝉傳呉主曰孤与魯子敬語/便及大畧帝王之業此一快也)衆
客忻然三遶而退(圓斍經右/遶三匝)歸泚我筆以記斯
㑹庻幾竇氏子聞之爲來歳之戒(唐岑丈本爲/中書舎人或)
(䇿令叢遽敕吏六七人泚/筆待分口占授成无遺意)
　　　次韻謝文驥主簿見寄兼示劉宣叔
斷蓬隨天風飄蕩去何許(曹子建雜詩轉蓬离/本根飄颻隨長風老)
(杜遣㒷蓬生非无根飄蕩隨髙風天寒落万里/不復帰本叢史記吕后紀天風大起老杜遣懷)
(詩天風/隨断柳)寒草不自振生死依墻堵(鮑照蕪城賦/孤蓬自振唐)
(杜甫傳少/貧不自振)两途俱寂寞衆手劇雲雨(老杜解悶/詩先帝貴)
(妃俱寂寞又貧交行翻手爲/雲覆手雨紛二輕薄何足数)坐令習主簿(晋書/習鍳)
(齒爲桓温西曹主簿温曰徒三/十年讀書不如一詣習主簿)下與雞鶩伍(史)
(盧思道不得志作孤鴻賦寄情其序曰鵷鵉巳/降罕見其儔而鎩翮墻隂偶影獨立唼喋粃稗)
(鷄䳱爲伍/不亦傷乎)遥知竹林交未背一時數(晋嵇康傳/康与阮籍)
(山濤向秀刘伶籍兄子咸王戎俱爲竹林之遊/老杜貽阮隱居詩人物丗不数東坡勸陳履常)
(飲詩它年五君/詠山王一時数)翩翩三語掾(史記平原若傳賛/翩二濁丗之佳公)
(子也晋王戎問阮瞻曰堊人貴名教老莊明自/然其旨同異瞻曰將无同戎咨嗟良乆命辟之)
(時謂三/語掾)智與謾相𥙷(嵇康絶交書懶与謾相成/列子說符篇恩過不相𥙷)
髯劉吾所畏道屈空去魯(髯刘謂宣叔今本作/刘宣教非是宣叔名)
(長言丞相忠肅公挚莘老之孫蹟之子按倪巨/済玉溪集有送刘宣叔主簿詩云吏隱髯刘故)
(逸羣時刘生開/德之朝城簿)子才亦落落傾蓋極許予(後漢/耿弇)
(落落難合家語孔子之剡遭程子於途傾盖而/語終日甚相親取束帛以贈之老杜義鶻行人)
(生許予分亦/在頋盻間)四䕫照河濱(唐崔造傳造与韓會/盧東羙張正則友善)
(号四䕫又摭遺謂李華何長卿盧東羙韓衢爲/四䕫昌黎盧東羙墓誌四夔之義謂道可与皐)
(䕫矣牟/云尓)一笑寛逆旅(左傳僖二年晋荀息假道/於虞曰今號爲不道保於)
(逆/旅)堂堂吾景方(先生自注/張儀掾字)去作泉下土(山谷秋/懐詩時)
(方用賢髦先/成泉下土)未知我露電(漢蘇武傳人生如朝/露陶渊明飲酒詩一)
(生能復幾倐/如流電驚)能復幾塞暑(柳子厚与蕭俛書大/都不過数十寒暑則)
(无此/身矣)思蓴乆未决(晋張翰斉王冏辟爲大司馬/東曹㭬問执權翰因秋風起)
(乃思呉中菰菜蓴羹魲魚鱠曰人生貴得適意/何能覊官数千里以要名爵乎遂命駕而帰)
食薺轉覺苦(孟東野贈崔純亮/詩食萕腸亦苦)我不逮諸子要
先諸子去(魏文帝与吴質書諸爲未及古人赤/一時之雋也今之存者已不逮矣)
不種楊惲田(漢楊惲荅孫會宗書/田彼南山蕪穢不治)但灌柳安圃
(晋向秀別傳秀甞与吕安灌園/於山陽収其利以供酒食之費)未知誰善醸(晋/阮)
(籍聞歩兵厨營人/䒷醸求爲校尉)可作孔文舉(後漢孔融字文/㪯好士賓客日)
(盈門甞嘆可坐上客常滿/樽中酒不空吾无憂矣)十年亦晚矣請便事
斯語
　　　題劉路宣義風月堂(丞相莘者第/四子字斯川)
長風將佳月萬里到此堂(李太白関山月詩/月岀天山蒼茫雲海)
(間長風幾万里吹度玉門関昌黎北楼詩長風/送月來丗說謝尚在牛渚素秋佳月聞船中諷)
(詠/声)天遊本無待(荘子外物篇心与天遊則六鑿/相攘逍遥遊篇夫列子御風而)
(行冷然善也此虽免乎行猶有所待者也若夫/乗天地之正而御六氣之辨以遊无窮者彼且)
(悪乎待哉東坡和陶讀/山海經詩御氣本无待)邂逅今夕涼(綢繆詩今/乆何夕見)
(此邂/逅)北䆫舊竹短南䆫新竹長(李太白潯陽感/秋詩何処聞秋)
(声翛翛北牎竹温庭筠詩南䆫有竹人未眠白/雪滿庭風淅瀝傳灯録清平山令遵師問翠㣲)
(師西來的的意翠微引師入竹園指竹曰遮竿/得恁麽長那竿得恁麽短師遂領㣲旨又南䆫)
(北䆫俱是/渊明事)此君本無心風月不相忘(王徽之指/竹曰何可)
(一日无此君白楽天養竹記竹心空空/以体道又池竹詩竹解心虚即我師)道人方
燕坐萬物凝清光不獨揖霜雪(謝希逸月賦柔/祗雪凝又云連)
(觀霜/縞)似聞笙鶴翔(刘向列仙傳王子喬好吹笙/於嵩山乗白鶴而去者杜玉)
(䑓觀詩人傳有笙/鶴時過此山頭)乃知一念静可洗千刼忙(楞/嚴)
(經度百千刼𣑽語刼時也東/坡遊净居寺詩一洗千刼非)明當携麯生(鄭􁦌/開大)
(傳信記葉法善居玄真觀會数朝士滿坐思酒/忽有人叩門称麯秀才入坐談論不凡法善潜)
(以小刼擊之應手墮地化爲瓶榼中有羙/酒遂共飲之皆曰麯生風味不可忘也)往問
安心方(傳灯錄恵可謂逹磨曰我心未寕乞師/与安師曰將心來与汝安可曰覔心了)
(不可得師曰与汝安心竟東坡/遊塔院詩安心是藥更无方)
　　　送吕欽問監酒授代歸
(欽問字知止正献公公/著之孫左司希績之子)
以我千金帚逢君萬斛船(魏文帝典論里語曰/家有弊帚享之千金)
(斯不自見之患也顔氏家訓昔在江南人不信/有千人氊帳及來河北不信有二万斛船皆實)
(驗也者杜三韻詩蕩蕩万斛船孟浩然/別友人詩以我越鄉客逢君隠居者)要知窮
有自未覺懶相先盆盎三年夢篇章四海傳(晁/无)
(咎謪監信州酒日和東坡梅詩落/身麯蘖盆盎裏晨坐對花无酒温)怱怱秣歸馬
離恨滿霜天(漢廣詩言秣其馬李大白別隠者/詩末云明晨掛帆席离恨滿滄波)
　　　次韻周教授秋懐
一官不辦作生涯(陳後山两爲斈官自以俸薄/有八月十日詩云两官不辦)
(一丘費莊子養生/主篇吾生也有涯)幾見秋風捲岸沙(李太白江/上秋懐詩)
(颯颯風/捲沙)宋玉有文悲落木(九辨悲哉秋之爲氣/也蕭瑟兮草木摇落)
(而变/衰)陶潜無酒對黄花(陶潜詩序予閑居爱重/九之名秋菊盈園而時)
(醪靡由空服其華晋陽秋陶潜九日无酒摘菊/盈把老杜九日詩毎恨陶彭澤无錢對菊花月)
(令鞠有/黄華)天機衮衮山新瘦(潘岳悼亡詩曜霊運/天機江文通擬潘岳)
(詩青春速天機昌黎南山詩/秋霜喜刻鑠磔卓立癯瘦)丗事悠悠日自斜
(傳灯録懶瓉歌丗事悠悠/不如山丘鵩賦庚子日斜)誤矣載書三十乗(晋/張)
(華傳嘗徙居載書三十乗身死/之日家无餘財唯有文史而巳)東門何地不冝
瓜(漢蕭何傳東陵侯邵平/種爪於長安城東門外)
增廣箋註簡齋詩集卷之一
(入奏事靈帝目送題柱/日堂堂乎張京兆田郎)○未知我電露(金剛經如/露亦如電)
○請便事斯語(論語曰雖不/敏請事斯語)
風月堂明當携麯生(北史將生夜謂侍婢日問法/兄弟亦不可信明當除之)
　　　第二卷
建除體平林過西風(生民詩誕/寘之平林)辭費道巳迂(曲礼不/辝費)
八音歌白駒隙中馳(莊子知北遊人生天地之閒/若白駒之過隙忽然而巳又)
(見漢書張/良魏豹傳)
易元吉畫麞(米元章書畫史昜元吉徐熈後一人/善畫草木葉心翎毛後畫孝嚴殿壁)
(畫院人妬其能尺令畫獐猿/丗但以獐猿稱竟爲人所鴆)明牎無塵簾有香(蘇/東)
(坡臂痛絶句卧/㸔縈簾一姓香)
唐希雅寒江圗(書畫史唐希雅作林竹韻極清楚/但不合多作禽鳥又作棘林戦筆)
(小竹非善是効其主李重光耳/按五代史江南李煜字重光)舟中過客不敢侮
(昌黎羅池廟碑過客/李儀醉酒慢侮堂上)
再賦春雪印彼葵與藿(維摩經如是坐/者佛所印可)
雜書杜門十日疾(莊子太宗師淋/雨十日子桑病)
　　　第三卷
書懷示友平生詩作祟(劉蛻文塜鉻噫筆絶之年/而麟見祟文其無祟乎山)
(谷䟦自所爲香詩後或能爲人作祟/後山和陳頴詩只信詩書端作祟)
荅張迪功見貽一笑相逢亦竒事(東坡遊西菩寺詩/一笑相逢那易得)
　　　第八卷
織佛圗一朝入海奔雷公(坡贈潘谷詩一/朝入海㝷李白)
　　　第十卷
中牟道中千尺浮屠管送迎(劉禹錫楊柳枝詞/唯有禹楊管別離)
端門聽赦(漢五行志王宫端門/中顔注宫之正門)
放慵交踈得自藏(莊山木篇孔子日吾/犯此數患親交益踈)
　　　十一卷
十月莾連萬里雲一去(老杜遣懷芒碭雲/一去鴈鶩空相呼)
　　　十二卷
絶塵亭萬態争紛披(山谷􁆾裴休句作清涼/國師真賛萬象紛披)
休日早起開門知有雨老樹半身濕(昔招隱居士/龔相聖任甞)
(斈詩於先生先生以此十字書扇贈之且屡語之日/此吾乎生得意句子冝飽參居士之子宗簿養正云)
　　　十三卷
𥘉至陳留行雲弄月翳復吐(老杜法鏡寺詩洩雲/蒙清晨𥘉日翳復吐)
(朱甍半光烱/户牖粲可数)
遊八関寺慇懃雪顱老(東坡書黁公詩/後霜顱隱白毫)
蓬齋宴坐之地蓬篨覆之(玉篇籧篨竹席也/江東人謂之籚䉬)
八関僧房遇雨斜雨滿髙壁(杜雨詩風吹蒼江/樹雨洒石壁來)
　　　十五卷
題簡齋(先生建炎己酉在岳陽借郡圃君子亭居/之即所寓室/曰簡齋乃賦是詩非丙午)
(入鄧時/所作也)
鄧州城樓風月不枝梧(漢項籍傳莫敢枝梧如淳/曰猶枝扞臣瓉曰小柱爲)
(枝邪柱/爲梧)
遊董園葉聲無時休(史貨殖傳若水之/趍下日夜無休時)
　　　十七卷
入鄧書事再來生白髪重見鄧州春(孟郊長安無/緩歩詩此中)
(生白髪疾/走亦未歇)○依舊城西路桃花不記人(本事詩崔/護清明遊)
(城南扣人門求飲有女子以杯水至獨倚小桃意/属殊厚來歳清明崔忽思之徑往題門扉曰去年)
(今日此門中人面桃花相映紅人面不知何處去/桃花依舊笑春風後数日復往聞其中哭聲其父)
(曰君非崔護耶吾女自去年恍惚若有所失見左/扉字遂病而死崔請入哭之㪯其首曰某在斯須)
(臾復活父喜/以女歸之崔)○微吟驚市卒(漢梅福一朝棄妻子/去九江人傳以爲仙)
(後有見福於㑹稽者/変名姓爲市門卒云)
寄季申雨歇城南泥未乾遥知獨立整衣冠(論語/君子)
(正其/衣冠)
筠居軒俗士固鮮歡
正月十二日房州遇虜向來貪讀書閉户生白髭
(皮日休七愛詩/青山生白髭)
　採菖蒲閑行澗底採菖蒲千歳龍虵抱石臞(東坡/和子)
(由園中菖蒲詩下有/千歳根蹙循如蟠虬)○飛下山㒹不要扶(東坡送/喬仝詩)
(上山如飛/瞋人扶)
　　　　十九卷
　舟次髙舎丗間岐路極茫茫(昌黎秋懷詩/茫茫出門路)
　　　　二十二卷
　晚晴人生如歸雲空行雜徐疾薄暮俱到山各不
　見蹤跡(坡贈何秀才冩真詩此身常/擬同外物浮雲変化無蹤跡)
　九月八日登髙雖無後乗麗前驅載黃花(孟子後/車数百)
(乗伯兮詩伯也/執殳爲王前驅)○居夷驚有苗(大禹謨七旬有苗/格孔傳三苗之國)
(左洞庭右彭蠡蓋引史/記呉起對魏武侯之言)
送王因叔人生險易乗除裏(山谷䟦元聖庚清水/岩記險與易相乗也)
適逺何妨更適逺(老杜發同谷縣/詩杳杳更適逺)
甘棠道中(甘棠鋪在邵州/邵陽縣仁風鄒)
　　　二十五卷
雷雨行小遊太一未移次(楊維德景祐太一福應/經五福所至民獲其祐)
(小遊所至民受其殃今以其法乗之宣和後五福太一/方入西河乾地小遊太一正歷古雍梁兖楊州之境)
　　　二十九卷
題畫十年心事與誰論(老杜酬嚴武詩但令心事/在喜觀即到詩應論十年)
(事寄髙適詩/丗事與誰論)
胡學士簡齋詩箋正誤終
無住詞十八首
　　　　　　　竹坡胡　稺仲孺　箋
　　　世傳頃年都下市肆中有道人携烏衣
　　　椎髻女子買㪷酒獨飲女子歌詞以侑凡
　　　九闋皆非人世語或記之以問一道士
　　　道士驚曰此赤城韓夫人所製水府蔡
　　　真君法駕導引也烏衣女子疑龍云得
　　　其三而亡其六擬作三闋
朝元路朝元路同駕玉華君千乗載花紅一色
人間遥指是祥雲回望海光新
東風起東風起海上百花揺十八風鬟雲半動
飛花和雨着輕綃歸路碧迢迢
簾漠漠簾漠漠天澹一簾秋自洗玉舟斟白醴
月華微映是空舟歌罷海西流(見獨/酌詩)
　　　亭下桃花盛開作長短句詠之(虞美/人)
十年花底承朝露看到江南樹洛陽城裏又東
風未必桃花得似舊時紅臙脂睡起春纔好應
恨人空老心情雖在只吟詩白髮劉郎孤負可
憐枝(劉夢得贈㸔花君子詩玄都觀裏桃千樹/盡是劉郎去後栽東坡送劉放倅海陵詩)
(劉郎應白髮/桃花開不開)
　　　五日移舟明山下作(憶秦娥)
魚龍舞湘君欲下瀟湘浦瀟湘浦興亡離合亂
波平楚獨無樽酒酧端午移舟來聽明山雨明
山雨白頭孤客洞庭懷古(謝玄暉郡内登望詩/寒城日以眺平楚正)
(蒼然說文/楚叢木也)
　　　又
髙詠楚詞酧午日天涯節序匆匆(荊楚歳時記/俗謂五月五)
(日是屈原死汨羅日傷其死所/並命將舟楫以拯之至今爲俗)榴花不似舞裙
紅無人知此意歌罷滿簾風(樂府黃門歌點黛/方初月縫裙學石)
(榴白樂天贈盧侍御小/口詩山石榴花染舞裙)萬事一身傷老矣戎葵
凝笑墻東(尔雅菺戎葵郭注今蜀葵/也歐陽詹詩戎葵一花妍)酒杯深淺
去年同試澆橋下水今夕到湘中(續齊諧記屈/原五月五日)
(自投汨羅而死楚人哀之毎至/此日以竹筒貯米投米而祭之)
　　　大光祖席醉中賦長短句(虞美人)
張㠶欲去仍搔首更醉君家酒吟詩日日待
春風及至桃花開後却匆匆歌聲頻爲行人咽
記著樽前雪明朝酒醒大江流滿載一船離恨
向衡州(令齋夜話東坡與秦少遊飲别作虞美/人詞云無情汴水日東流只載一船离)
(恨向/西州)
　　　紫陽寒食(點絳唇)
寒食今年紫陽山下蠻江左竹籬烟鎻何處求
新火不解鄉音只怕人嫌我愁無那短歌誰和
風動梨花朶(周礼司烜氏仲春以木鐸修火禁/于國注謂季春將出火也唐制清)
(明日賜百官新火杜清/明詩朝來新火起新煙)
　　　邢子友㑹上(虞美人)
超然堂上閑賔主不受人間暑(不受暑見九卷/和天寧老詩)
氷盤圍坐此州無却有一瓶和露玉芙蕖(士林/紀實)
(隋煬帝迷樓記帝虚敗煩燥諸院美人各市氷/􁅦俾帝望之以蠲煩燥昌棃李花詩氷盤夏薦)
(碧實/脆)亭亭風骨凉生牖消盡樽中酒酒䦨明月
轉城西照見紗巾藜杖帶香歸(大生法帖予庚/戌歲客邵州時)
(鄉人邢子友爲監郡一日過之㑹天大暑子友/置席于超然臺上得白蓮花置樽間相對劇飲)
(至夜踏月而歸嘗作此詞後九年予守呉㒷病/歸越而堂下白蓮盛開意欣然賞其髙䴡爲獨)
(酌一杯数年多病意緒衰落不復爲詩矣偶追/記此詞恍然如昨日云紹㒷戊午五月廿四日)
　　　福建道中(漁家傲)
今日山頭雲欲舉青蛟素鳯移時舞行到石橋
聞細雨聽還住風吹却過溪西去我欲㝷詩寛
乆旅桃花落盡春無所渺渺籃輿穿翠楚悠然
處髙林忽送黃鸝語
　　　予甲寅嵗自春官出守湖州秋杪道中
　　　荷花無復存者乙卯嵗自瑣闥以病得
　　　請奉祠卜居青墩立秋後三日行舟之
　　　前後如明霞相映望之不斷也以長短
　　　句記之(虞美人)
扁舟三日秋塘路平度荷花去病夫因病得來
遊更值滿川微雨洗新秋去年長恨拏舟晚空
見殘荷滿今年何以報君恩一路繁花相送過
青墩(東坡梅詩幸有清溪三/百曲不辞相送到黃州)
　　　離杭日梁仲謀恵酒極清而美七月十
　　　二日晚卧小閣巳而月上獨酌數杯(浣/溪)
(沙/仲謀名汝嘉括蒼/人常任户部尚書)
送了棲鴉復暮鐘欄干生影曲屏東卧㸔孤鶴
駕天風(荘子天瑞篇形動/不生形而生影)起舞一樽明月下
秋空如水酒如空謫仙已去與誰同(晋祖逖聞/鷄起舞李)
(太白獨酌詩我歌月徘徊我舞影零乱又别宋/之悌詩楚水清若空酒如空見十九卷獨酌詩)
　　　青鎮僧舎作(玉樓春)
山人本合居岩嶺聊問支郎分半境殘年藜
杖與綸巾八尺庭中時弄影(支郎見五卷和叔/詩藜杖見十卷春)
(日詩綸巾見/五卷和叔詩)呼兒汲水添茶鼎甘勝呉山山下
井一甌清露一爐雲偏覺平生今日永
　　　木犀(清平樂)
黃衫相倚翠葆層層底(杜少年行黃衫/年少來無数)八月江
南風日美弄影山腰水尾(鮑昭舞鶴賦疊霜毛/而弄影山谷臈梅詩)
(淺色春花/弄風日)楚人未識孤妍離騷遺恨千年無住
菴中新事一枝喚起幽禪(昌黎送靈師詩髙士/著幽禪山谷和王晋)
(卿絶句花氣/薫人欲波禪)
　　　重陽(定風波)
九日登臨有故常(荘子天運篇変化斉一不主/故常昌黎平淮西碑欲事故)
(常)隨晴隨雨一傳觴(張衡南都賦/授爵傳觴)多病題詩無
好句孤負黃花今日十分黃(李陵荅蘇武書孤/負陵心區匕之意)
(陳後山九日詩十年爲客負黃花山/谷呈楊康國詩要㸔霜後十分黃)記得眉山
文翰老曾道四時佳節是重陽(東坡与李公擇/小簡秋色佳哉)
(人生唯寒食重九切勿/虛過四時之美無如此節者矣)江海滿前懷
右意誰㑹欄干三撫獨凄凉(杜贈蕭郎中詩/懷古意空存)
　　　荷花(菩薩蛮)
南軒靣對芙蓉浦冝風冝月還冝雨紅少緑多
時簾前光景竒(光景竒見十二/卷絶塵亭詩)䋲床烏木几盡
日繁香裏(䋲床見十三卷題酒務壁詩西京雜/記漢制天子玉几公侯木几杜寄嚴)
(鄭公詩烏皮/几在還思歸)睡起一篇新與花爲主人(唐韋表/做日將)
(爲松菊主人不愧陶淵明云杜江畔㝷花詩桃/花一簇開无主白樂天花前嘆南州桃李北州)
(梅且喜年年作花主東坡荅王晋卿惠花/詩若問此花誰是主天教閑客𬋩青春)
　　　塔院僧閣(南柯子)
矯矯千年鶴(見十七卷入/鄧書事詩)茫芒萬里風(杜憂/嘆安得)
(萬里/風)䦨干三靣㸔秋空背挿浮屠千尺冷煙中
林塢村村暗溪流處處通此間何似玉霄峰遥
望蓬萊依約晚雲東(沈汾續仙傳謝自然日每/登玉霄峰即見滄海蓬萊)
(亦應/非逺)
　　　夜登小閣憶洛中舊遊(臨江仙)
昨夜午橋橋上飲坐中多是豪英長溝流月去
無聲杏花踈影裏吹笛到天明二十餘年如一
夢此身雖在堪驚閑登小閣㸔新晴古今多少
事漁唱起三更(午橋在洛中按唐史裴/度於東都午橋作别墅)
増廣箋註簡齋詩集卷之終
簡齋先生年譜
　　　　　　　　竹坡胡　䆁　仲孺　編次
元祐五年庚午(先生以是年六/月生於洛陽)
政和三年癸巳(時年二十四以䆁褐歸上舎第授文林郎八/月充開/徳府教授有示朝城簿刘宣叔詩)
政和四年甲午(任開德教官有題/刘路風月堂等詩)
政和五年乙未(在開德有江/南春等詩)
政和六年丙申(八月解開德/教官而歸)
政和七年丁酉(春晚入京有/襄邑道中詩)
政和八年戊戌(留京師有雨詩云衮衮繁華地/西風吹客衣至十月除辟雍録)
宣和元年己亥(爲辟雍録時年三十有示友詩云二/十九年知己非今年依舊壯心違)
宣和二年庚子(春尚爲辟雍録有寄張元東詩云四歳冷/官桑濮地三年羸馬帝王州継丁内艱憂)
(居汝州有聞葛/工部冩經成詩)
宣和三年辛丑(是年詠懷詩有路断赤墀青瑣賢及夢裏/老萊衣更班之語及有賦織佛圖等詩)
宣和四年壬寅(時居汝州有吴斈士觀我斎分韻并和天/寕老斍心等詩及畫山水賦春未㱕洛有)
(道中及龍門詩夏服除七月擢太斈博士入京有/過中牟遊葆真等詩冬有和王堯明郊祀題相詩)
宣和五年癸卯(任太斈博士有遊玉仙觀集/真遊慧林/等詩旣而徽徽宣見先生所賦墨梅詩善)
(之亟命召對有見晚之嘆以七月除秘書省著作佐/郎有道山宿直詩八月爲考官有書試院所寓䆫詩)
宣和六年甲辰(閏三月除司勲貟外郎爲省闈考官有試/院春晴及書南鎮酒稅務有赴陳留詩云)
(全家無/十人)
宣和七年乙巳(至陳留有至鎮赴縣及題酒務壁詩又甞/市而延於村西觀魚於竇池俱有詩賦)
靖康元年丙午(正月比虜入㓂復丁外艱自陳留㝷避地/岀商水由舞陽次南陽七月復北征還陳)
(留未幾再從汝州葉縣經方/城至光化上崇山俱有詩)
建炎元年丁未(正月与冨季申孫信道自襄陽光化復入/鄧有書事詩云再來生白髮重見鄧州春)
(又有𫐠懐詩云物態/紛如昨丗事再嗚呼)
建炎二年戊申(正月自鄧往房州遇虜奔入南山抵回谷/與孫信道夏致宏張巨山㑹于山中有唱)
(酬詩至春末岀山至青溪有石壁詩夏至均陽有聞王道濟/䧟虜詩八月离均陽經髙舎度石城上岳陽有登楼詩云乾)
(坤万事集双鬢臣/子一謫今五年)
建炎三年己酉(留岳陽從使君王粹翁借後圃君子亭居/之自号園公有春寒詩四月差知郢州有)
(和周尹賛詩五月避貴㓂入洞庭過君山泊宋田港復從華/容道還有書事詩及与粹翁竒父唱酧詩九月别巴丘由南)
(洋抵湘潭有与其帥向伯共玉刚卯/詩復自長沙過衡嶽有道中諸詩)
建炎四年庚戌(自衡嶽歷金潭下甘泉至邵陽過孔雀灘/抵貞牟即紫陽山居焉有謝主人及逺軒)
(等詩五月聞赦有雷雨行六月次邢九思韻有倦遊我棄七/年官之語至秋𬒳召以病辝不允自紫陽入邵州出石根遊)
(語溪之愚溪經道州上九疑度桂嶺登秦岩至賀州/冬杪矣有詩云江南今歳无胡虜嶺表窮冬有雪霏)
紹興元年辛亥(春出賀溪泝康成過封州經五羊度庾嶺/上羅浮歷漳州遊鴈山之天台至夏抵會)
(稽在所継除兵部貟外郎八月/迁起居郎有喜雨及醉中䓁詩)
紹興二年壬子(春從駕來臨安有渡錢塘詩至武陵有夙/㒷詩云西湖巳无金碧麗雨抹晴粧尚娱)
(客四月除左通直郎中/書舎人七月兼侍講)
紹興三年癸丑(正月除試吏部/侍郎兼侍讀)
紹興四年甲寅(二月以病辝劇改礼部侍郎兼侍講至/九月丐閑除徽猷閣有斈士知湖州)
紹興五年乙卯(三月復召爲給事中六月又以病告除顯/謨閣直斈士提㪯江州太平觀乃寓青鎭)
(壽聖院塔下有/示智老天經詩)
紹興六年丙辰(春居青鎮僧舎有訪智老天經詩六月被/召適時相有不楽公者復用爲中書舎人)
(兼侍講直斈士院九月從鴐幸平江十一/月除翰林斈士知制誥有玉堂瀑直詩)
紹興七年丁巳(正月除左中大夫參知/政事三月從幸建康)
紹興八年戊午(春扈蹕遂臨安五月以疾請去除資政􁴌/斈士左太中大夫復知湖州七月疾益侵)
(丐閑得請差提㪯臨安府洞霄宫還青鎮僧舎有病骨晨起/等詩九月八日有示妻子絶句云仒夕知何夕都如未病時)
(冬病革以十一月二十/九日薨時年四十九)
簡齋先生年譜終
增廣箋註簡齋詩集卷之二
　　　　　竹坡　胡　穉　仲孺　箋
　　　次韻張矩臣迪功見示建除體
(矩臣字元方退傅鄧公之孫甞爲南/都幕椽好斈喜爲詩徐丞相擇之守)
(睢陽時極知之旣入相即欲薦用則/巳卒矣建除体起於鮑照)
建德我故國歸哉遄我軀(莊子山木篇市南子/對魯侯曰南越有邑)
(焉名曰建德之囯其民愚而朴少私而寡欲知/作而不知藏与而不求其報不知義之所適礼)
(之所將猖狂妄行蹈乎大方其生可楽其/死可葬吾願君去囯捐俗与道相輔而行)除道
得歡伯(周語九月除道韋注所以便行旅/焦貢易林酒爲歡伯除憂來楽)荆棘
無復餘滿懐秋月色未覺飢腸虚(陶弘景真誥/許逺遊与王)
(逸少書能剪除荆棘絶去人/我則交梨火棗生君心中矣)平林過西風爲我
起笙竽(老杜玉華宫詩/萬籟真笙竽)定知張公子能共寂寞
娛(漢趙后傳張公子時相見老杜贈張四斈士/詩天上張公子莊子大道篇寂寞無為者天)
(地之平而道德之至揚子雲/解嘲惟寂惟寞守徳之宅)執此以贈君意重
貂䄡榆(張平子四愁詩美/人贈我貂襜榆)破㡌與青鞋(蕭子顕/斉書永)
(明中䔥諶爲破後㡌老杜山水障詩青鞋布/襪從此始東坡續䴡人行蹇馿破帽隨金鞍)耐
乆心亦舒(唐書魏玄同与裴炎締交号奈乆朋/屈原哀郢聊以舒吾憂心山谷荅陳)
(少章乞酒詩/势窮心亦舒)危處要進歩(傳灯録長沙景岑師/偈百尺竿頭湏進歩)
安處勿停車(張師正倦遊録陳摶曰優㳺之所/勿乆恋得意之所勿再往韋蘇州)
(將往滁城詩停/車欲去繞藂竹)成虧在道德不在功利區(莊子/斉物)
(篇昭氏之不鼓/琴無成与虧)収視以爲期問君此何如(陸士/衡文)
(賦收視/反聽)開尊且復飲辭費道已迂(昌黎諌臣論/無乃傷於德)
(而費於/辝乎)閉口味更長香斷䆫櫺踈(史記日者傳/有居民間閉)
(口不/言)
　　　八音歌(此体始於沈廻)
金張與許史(左太冲詠史詩朝集金張館暮宿/許史廬漢蓋寛饒曰上無許史之)
(属下無金張之託謂金日/䃅張湯許廣漢史良娣也)不知寒士名(唐柳冲/傳柳芳)
(論氏族曰魏氏立九/品尊丗胄卑寒士)石交少瑕疵(史記蘇秦傳/所謂棄仇讎)
(而得石交也左傳僖七年予取予求不/汝瑕疵也老在幽人詩幽人在瑕疵)但有一
麯生(見前風/月堂詩)絲色隨染異(淮南子墨翟見練絲/而悲爲其可以黄可)
(以/黒)擇交士所貴(史記蘇秦說趙粛王曰/安民之本在於擇交)竹林固
皆賢山王以官累(顔延年評竹林七賢以山王/貴盛黜而不取乃作五君詠)
匏酌可延客(公劉詩酌/之用匏)藜羮無是非(莊子譲王/扁孔子窮)
(於陳蔡􁑯羮外糝老杜秋野/詩吾老甘貧病榮華有是非)土思非不深無屋
未能歸(漢而域烏孫傳公主歌曰居甞土/思兮心内傷願爲黄鵠兮歸故郷)革華
雖可侯不敢踐危地(昌黎作下邳/侯革華傳)木奴會足飽
寛作十年計(習鑿齒㐮陽耆舊傳李衡種橘千/株臨終敕其子曰吾有千頭木奴)
(可以不貧管子權脩/十年之計莫如樹木)
　　　又
金章笑鶉衣(鮑照建除詩左右佩金章按漢公/卿表侯金印注云其文曰章荀子)
(大畧篇子夏/貧衣若縣鶉)王堂陋茅茨(漢李尋傳乆汙玉堂/之署顔注玉堂殿在)
(未央宫谷永傳抑損椒房玉堂之盛寵顔注玉/堂嬖倖之舎楊雄傳解潮上玉堂晋注黄圖有)
(大玉堂小玉堂殿史記司馬迁/曰堯舜土堦不等茅茨不剪)石火不湏臾(古/詞)
(滿歌行命如擊石見火居世竟能幾時梁簡文/帝玄靈公子賦感風燭与石火嗟民生其如寄)
白駒隙中馳(漢魏豹曰人生一世間如白駒之/過隙顔注白駒日景也隙壁際也)
(又見張/良傳中)絲鬢那可避會當來如期(老杜薄暮詩/鬢髪白成絲)
(白樂天白髪詩白髪知時節暗与我有期今朝/日陽裏梳落数莖絲東坡送安惇秀才詩惟有)
(霜鬢來/如期)竹固不如肉飛觴莫辭速(晉孟嘉傳桓/温問嘉云聽)
(妓絲不如竹竹不如肉何謂也荅曰漸/近自然一坐咨嗟呉都賦飛觴㪯白)匏竹且
勿喧聽我欹此曲(韋蘇州送李㓜㪯詩聽我歌/一曲東坡海棠詩爲飲一樽)
(歌北/曲)土花玩四時(李賀金銅仙人歌三十六宫/土花碧江文通雜体詩髙談)
(玩四/時)未覺有榮辱(張平子歸田賦苟緃心於/物外又焉知榮辱之所如)革
木要一聲好異乖人情(周語景王鑄无射問伶/州鳩鳩對曰樂器重者)
(從細輕者從大是以金尚羽石尚角瓦絲尚宫/匏竹尚徵革木一声夫政象楽楽從和和從平)
(韋注革鼗鼓也木柷敔/也一声無清濁之変也)木公不可待且復㪯吾
觥(仙傳拾遺木公一名東王公蓋有青陽之元/氣萬神之先得道者名籍隷焉漢𥘉小兒歌)
(於道曰着青裙入大門揖金毋/拜木公言人之登仙者如此)
　　　題牧牛圖
千里煙草緑連山雨新足(韋蘇州寄子西/詩田家雨新足)老牛
抱朝飢向山影觳觫(老杜述古詩/念子忍朝飢)犢兒狂走先
過浦却立長鳴待其母母子爲人實倉廩汝飽
不慙人愧汝(柳子厚牛賦輸入官倉巳不適/口又云人不慙愧利滿天下)牧
童生來日日娯只憂身大當把鉏(王仲宣從軍/詩相隨把犂)
(耕)日斜睡足牛背上不信人間有廣輿(王衍云/吾目乃)
(在牛背上列子楊朱篇野人之所安野人之所/美謂天下無過者田夫自曝於日不知天下之)
(有廣厦/隩室)
　　　題易元吉畫麞
紛紛騎馬塵及腹名利之窟争馳逐(老杜秋述/冠冕之窟)
(名利/卒卒)眼明見此山中吏恠厎吾廬有林谷(抱朴/子登)
(渉篇山中未日称吏者麞也山谷/觀李伯時馬詩眼明見此玉花騘)雌雄相對目
烱烱意閑不受榮與辱掇皮皆真豈自知坐令
猫犬羞奴僕(丗說謝公稱藍田王𫐠掇皮皆真/注徐廣晋紀曰𫐠真審真意不顯)
(又范啓与郄嘉賓曰子敬㪯体无饒縱掇皮无/餘潤荅曰㪯体无餘潤何如㪯体非真者范性)
(矜假多煩/故嘲之)我不是李衛公欺尓無䰟規尓肉(段/成)
(式酉陽雜爼支動門李衛公說道中書言麞鹿/无䰟故可食陶隱居云麞非辰属又八卦无主)
(即生死无尤故道家許听爲脯牛羊雞犬雖/𥙷益克肌膚於无䰟皆爲愆責並不足噉)又
不是曹將軍數肋射尓不遺鏃(南史曹景宗曰/我昔在郷里騎)
(快馬如龍与少年数十騎平澤中逐麞数肋射/之此楽使人忘死賈誼過秦論秦无亡矢遺鏃)
(之/費)明牎無塵簾有香與尓共此春日長戯弄竹
枝聊卒歳不羡晋宫車下羊(晋胡貴嬪傳武帝/平呉後納孫皓宫)
(人数千掖庭殆將万人並寵甚衆帝莫知所適/常乗羊車恣所之至便宴寝宮人乃取竹葉挿)
(户以塩洒地而引帝車左傳㐮二十一年叔向/引詩曰優哉悠哉聊以卒歳山谷詠李伯時馬)
(詩戯弄丹青聊卒歳/亦知閱丗老禪師)
　　　題唐希雅畫寒江圖
江頭雲黃天醖雪樹枝慘慘凍欲折(白楽天除/夜詩雲黄)
(欲雪天僧斉已早/梅詩万木凍欲拆)耐寒野鴨不知歸猶向沙邊
弄羽衣黄茅終日不自力影亂弱藻相因依(沈/休)
(文胡鴈詩唼流牽弱藻/謝靈運詩蒲稗相因依)惟有蒼苔如卧虎(西京/雜記)
(漢李廣獵冥山見卧虎射之矢飲羽視之/乃石也本傳見草中石以爲虎而射之)不受隂
晴與寒暑舟中過客莫敢侮閑伴長江了今古
　　　江南春
雨後江上緑客愁隨眼新桃花十里影揺蕩一
江春(柳子厚詩楊白花風吹渡江水坐/冷宫樹无顔色揺蕩春光千萬里)朝風迎
船波浪惡暮風送船無處泊江南雖好不如歸
(江南野録韓熈載髙宻人顕仕江南晚年奉貢/入梁絶知舊乃題館壁云未到故郷時將謂故)
(郷好及至親得帰争如身不到又云僕本江北/人今作江南客再去江北逰㪯目无相識金風)
(吹我衣秋月爲誰白不/如帰去來江南有人億)老薺遶墻人得肥(山谷/和秦)
(覯詩薄飯不能/羹墻隂老春薺)
　　　蠟梅
智瓊額黄且勿誇回眼視此風前葩(牛僧孺幽/怪録隋唐)
(間巴卭人橘園霜後两橘大如三四㪷盎剖開/有四老叟二老叟象戯畢一叟曰君輸我智瓊)
(額黄十二枝少頃共乗龍而去集仙録魏済北/從事弦超夣神女來從之自称天上王女姓成)
(公字/智瓊)家家融蠟作杏蔕(温庭筠古碌碌辝融蠟/作杏蔕男児不恋家)
歳歳逢梅是蠟花(蘇東坡蠟梅詩蜜蜂採花/作黄蠟取蠟爲花亦其物)丗
間真僞非兩灋映日細看真是蠟(東坡湛然堂/詩定慧照寂)
(非兩/法)我今嚼蠟巳甘腴况此有味蠟不如(楞嚴/經於)
(横陳時味/如嚼蠟)只愁䌓香欺定力薫我欲醉湏人扶
不辭花前醉倒卧經月是酒是香君試別(法華/經以)
(禅定智慧力智度論以定力故出生死山谷荅/馬中玉詩錦江春色薫人醉又揶子冠詩漿成)
(浮酒薫/人醉)
　　　次韻張元方春雪
雲黃天爲低䆫白雪𥘉作幽人睡方覺簾外舞
萬鶴(雲黄見前詩李太白鶴詩謂言天涯雪忽/向牎前落末云當風振六翮對舞臨山間)
(白楽天雪中即事寄微/之詩舞鶴庭前毛稍定)斜斜旣可人整整亦不
惡(山谷雪詩曉㸔整整復斜斜雜記孔子曰管/仲遇盗取二人焉曰可人也晋列女傳謝安)
(曰王郎逸/少子不惡)不知來何暮遂失梅花約(後漢廉范/傳廉叔度)
(來何/暮)東風桃杏暖不受珠璣絡(漢地理志多珠/璣銀銅之湊顔)
(注璣謂珠/之不圎者)聊回萬斛潤點點付藜藿(孟浩然春/雪詩潤從)
(河漢/下)幽人無酒飲一笑供酬酢(履卦幽人貞吉/繫辝可與酧酢)
歳晚會復來相期在丘壑(左傳宣二年于思于/思棄甲復來晋謝鯤)
(曰一丘一壑自謂過之顧/愷之亦謂鯤宜寘丘壑中)
　　　舎弟踰日不知雪勢宻因再賦
宻雪來催詩似怪子不作(謝惠連雪賦宻雪下/老杜納涼詩片雲頭)
(上黑應是/雨催詩)蔽天白漫漫(两都賦灑野蔽天唐草/碣春别詩葱河猶自雪)
(漫/漫)誰辨鷺與鶴(昌黎雪詩定非燖鵠/鷺雪賦皓鶴奪鮮)坐令天回
笑(神異傳車王公與玉女投壷設而不接/天爲之笑老杜能畫詩海蒙天一笑)未受
風作惡(谷神子慱異志崔玄微月夜見女伴楊/氏陶氏石醋醋云毎𬒳惡風所撓常求)
(封家十八姨相庇処士能作一朱幡立苑東則/免老社渼陂行惡風白浪何嗟及晋王羲之傳)
(謝安曰与朋友/别忽作数日惡)急飛旣䌓麗緩舞尤綽約(閑居/賦繁)
(荣藻䴡之飾莊逍/遥遊綽約若處子)稍積章木上斷槁莾聮絡終
然要白日印彼葵與藿(曹植求通親親表/若葵藿之傾太陽)滿眼
豐歳意空詩信難酢(雪賦盈尺則/呈瑞於豊年)慎勿辭典衣
(老杜曲江詩朝/回日日典春衣)已不慮填壑(及黯傳臣自/爲填溝壑)
　　　雜書示陳國佐胡元茂四首
(陳國佐名公輔天台人甞任侍郎胡/元茂名松年毗陵人任簽書樞宻院)
(二公與先生俱登/政和三年上舎第)
一官專爲口俯仰汗我顔(東坡食荔枝詩我生/渉丗本爲口一官乆)
(巳輕蓴鱸昌黎祭抑子厚/文不善爲斵血指汗顔)顧將千日飢換此三
歳閑冥冥雲表鴈時節自往還不憂稻粱絶憂
在羅網間(揚子鴻飛冥冥謝靈運擬應瑒詩嗷/嗷雲中鴈管子桓公曰鴈春北而秋)
(南不失其時鮑當孤鴈詩天寒稻/梁絶淮南子鴈衘蘆以避繒繳)絶勝杜拾遺
一飽常間関(老杜贈李太白詩二年客東都所歴/厭機巧野人對羶腥𬞞食常不飽)
晚知儒冠誤猶戀終南山(老杜贈韋左丞詩儒冠/多誤身又尚怜終南山)
　　　又
杜門十日疾(晋語狐突/杜門不出)因得觀妄身(圎斍經今/者妄身當)
(在何/処)勿云千金軀今視如埃塵(陶潜飲酒詩客/養千金軀老杜)
(寄薛郎中詩人生无/䝨愚飄飄若埃塵)平生老赤脚毎見生怒嗔
揮汗煑我薬見此愧其勤(昌黎寄盧仝詩一/婢赤脚老无齒)
　　　　又
巨源邦之棟急士如拾珍(晋山濤字巨源爲吏/部尚書前後選㪯周)
(遍内外咸得其才左傳㐮三十一年鄭子産謂/子皮曰子於鄭囯棟也梅聖俞送宋端明詩伯)
(仲俱/邦棟)定知柳下鍛(晋嵆康激水圜宅中柳柱居/其下以鍛山濤將去選㪯康)
(自/代)逺勝崔史陳(歴代法帖山濤書臣近啓崔諒/史曜陳准可捕吏部郎詔書可)
(尓此三人皆衆論所推諒尤質正少華可以敦/教雖大化未可益然風尚所勸爲益者多臣以)
(爲冝先/用諒)絶交雖巳隘(濤㪯康自代康以其不知/巳乃作絶交書以遺之)
益見叔夜真(康字叔夜莊子田子方曰其爲人/也真老杜贈韋左丞詩甚知丈人)
(真)士要雖衣食求仁今得仁釋之與王生盛美
俱絶倫(漢張釋之事文帝爲謁者劾太子不下/公車門後景帝立惧誅用王生計卒見)
(謝景帝不過也王生甞召在廷中頋釋之結襪/諸公聞之䝨王生而重釋之馬融笛賦可以禆)
(助盛美楊雄傳桓譚以為絶倫顔/注無比類又匡衡傳經斈絶倫)吾評竹林詠
未可少若人(見前八/音歌)
　　　又
昔吾同年友壯志各南𬈑十年風雨過見此落
落星(李肇囯史𥙷進士俱捷謂之同年莊子斉/物篇南溟者天池也東坡别子由詩六十)
(小刧風雨疾山谷懐王文公詩短丗風驚雨過/刘夢得送張盥赴㪯序嚮所謂同年友今來落)
(落如晨星/之相望)秀者吾元茂衆器見鼎鉶(東坡石鼓/歌古器縱)
(横猶識鼎衆星/錯落僅名斗)許身稷契間(老杜詠懷詩杜陵/有布衣老大意轉)
(拙許身一何髙/竊比稷与契)不但醉六經(文中子子游河間/之渚河上丈人曰)
(斯人也心/若醉六經)時逢下車揖(段公路北户録載風土/記越人結交􁋼曰卿乗)
(車我戴笠後日/相逢下車揖)慰我两眼青(晋阮籍能作青白/眼見俚俗之士以)
(白眼對之嵆康造焉乃見青眼/老杜送程録事詩慰我垂白泣)勿憂事不理伯
始在朝廷(後漢胡廣字伯始京師/諺曰萬事不理問伯始)
增廣箋註簡齋詩集卷之二
増廣笺註簡齋詩集卷第三
　　　　　　竹坡胡　稺仲孺　箋
　　　書懐示友十首
俗子令我病(老杜謾成詩眼前无俗物多病也/身輕昌黎与李實書接過客俗子)
(絶口不/掛時事)紛然來座隅(鵩賦止/于座隅)賢士費懐思不受
折簡呼(魏畧王凌自縛歸罪遥謂司馬宣王曰凌/若有罪公當折簡召我何苦自來邪宣王)
(曰以君非折/簡之客故耳)城東陳孟公乆闊今何如(先生自/注陳孟)
(公謂國佐漢陳遵字孟公哀帝末著名爲後進冠/諸葛豊傳間何闊逢諸葛顔注言間者何乆闊不)
(相見老杜送孔巢/父詩問訊今何如)明月照天下此夕與君俱(淮/南)
(子月照天下蝕於蟾蜍月賦美人/邁兮音塵缺隔千里兮共明月)不難十里勤畏
借東家驢(老杜偪反行東家蹇馿許/借我泥滑不敢騎朝天)似聞有老
眼(老杜聞惠子過東溪詩皇/天无老眼空谷滯斯人)能作薦鶚書(孔融/薦祢)
(衡表鷙鳥累/百不如一鶚)功名勿念我此心巳掃除(掃除見/王延賦)
　　　又
張子霜後鷹(朝野僉載唐蘇味道爲鳯閣侍郎/張元一曰蘇九月得霜鷹或問其)
(故曰无霜鷹俊捷/疑謂元方兄弟)眉骨非凡曹(老杜期王將軍/不至詩崒然眉)
(骨皆/尔曹)不肯兄事錢(魯褒錢神論親之/如兄字曰孔方)但欲僕命
騷(杜牧李賀集叙使賀未死/少加以理僕奴命騷可也)胡爲隨我軰碌碌
着青𫀆(漢蕭望之傳不肯/碌碌反抱関爲)相逢車馬邊伎癢不
得搔(史記髙漸离爲人庸作苦聞其家擊筑伎/癢不能无出言潘岳射雉賦徒心煩而伎)
(癢李注伎藝欲逞而/癢曲礼癢不敢搔)
　　　又
平生詩作祟(陳後山和陳頴詩/尺信詩書端作祟)腸肚困藿食(史/記)
(太史公自序啜粝梁之食藜藿之羮/曹子建七啓予甘藜藿未暇此食也)使我忘隠
憂亦自得詩力(栢舟詩如有隱憂白樂天傷唐/衢詩怜君儒家子不得詩書力)
絶知是餘蔽且復永今日(白駒詩以/永今朝)不如付杯
酒一笑萬事畢(晋張翰云使我有身後/名不如即時一盃酒)毛頴僅
升堂麯生真入室(昌黎有毛頴傳麯/生見前風月堂詩)
　　　又
我夣鍾鼎食或作山林遊(左傳哀十四年宋左/師毎食撃鍾家語子)
(路南遊於楚列鼎而食西漢食貨志質氏以洒/削而鼎食張堅以馬醫而擊鍾張衡西京賦翁)
(伯濁質張里之家擊鍾鼎食老/杜清明詩鍾鼎山林各天性)當其適意時略
與人間侔覺來迹便掃我已不悲憂(老杜贈李/太白詩山)
(林迹/如掃)人間安可比夣中無悔尤(白楽天想東遊/詩人寰足悔尤)
　　　又
我䇿三十六(南史王敬則曰檀公三十六䇿走/是上計盖譏檀道済避魏事也)
第一當歸田(刘玄明爲山隂令告新尹傳翽曰/作縣唯日食一升飯莫飲酒此爲)
(第一張衡/有歸田賦)柴門種雜樹(老杜視園樹詩柴/門雜樹向千株)婆娑
樂餘年(東門之枌詩/婆娑其下)是中三益友(三益友/見論語)不减
二仲賢(三輔决録蔣詡舎中竹下開/三徑唯羊仲求仲從与之遊)栢樹解說
法(趙州從諗師語録師云庭前栢樹子有佛性/能成佛是祖帥西来意東坡再生栢賛人皆)
(不聞瓦礫說法今/聞此栢熾然常說)桑葉能通禪(孫真人千金翼/正禅方春桑耳)
(夏桑子秋桑葉服之三日外身輕目/明无眠睡十日斍遠智通𥘉地禅)
　　　又
有錢可使鬼(杜恕体論可以使鬼者錢也/魯褒錢神論有錢可使鬼)無錢
鬼揶􁤆(丗說羅友家貧乞禄於桓温曰臣昨中/路見一鬼揶􁤆云我只見汝送人作郡)
(不見人送/汝作郡)百年堂前燕(刘禹錫金陵懷古旧時/王謝堂前燕飛入尋常)
(百姓/家)萬事屋上烏(說苑武王克殷問太公曰將/柰土衆何愛其人者兼屋上)
(之烏憎其人者悪其儲胥/又尚書大傳以爲周公云)微官不救飢出處違
壯圖(潘岳何陽縣詩豈敢陋官㣲東坡和孔郎/中詩一字不救飢老杜入洞庭湖詩曹公)
(屈壯/圖)相牛豈無經(丗說相牛經出寗戚傳百里/奚至魏丗髙堂生晉宣帝王)
(愷)種樹亦有書(史記李斯上焚書之議所不去/者醫楽卜筮種樹之書昌黎送)
(石処上詩手把種樹書人云避丗士韓鄂四時/篡要序採汜勝種樹之書掇崔寔試榖之法)
如何求二頃(史記蘇秦傳使我有負郭田/二頃豈能佩六囯相印乎)歸卧
淵明廬(淵明髙卧北䆫又/詩云吾亦爱吾庐)曝背對青山鳥鳴人
意舒(列子楊朱篇宋有田夫自曝於日謂其妻/曰負日之暄人莫知者以獻吾君將有重)
(賞絶交書野人有快炙背/而羙芹二者欲獻之至尊)試數門前客終歳幾
覆車(漢賈誼引鄙語曰/前車覆後車戒)
　　　又
仲舒老一經䇿丗非所長瓦鼎薦𬞞食但取充
飢腸偉哉賈生書開闔有耿光旣珍亦可飽舉
俗不見甞(先生此詩大意以仲舒之䇿緩而不/切而賈誼之書揆之丗用皆當其寳)
(故有是作然考之史傳以験其事跡殆未易指/一事爲證據切意先生作此詩之時正當北虜)
(背盟嘆當時翫細虞而不圖人患有感於中故/思賈生痛哭流涕之書而仲舒厚利質子之議)
(班固譏其未合當時有漏於是矣之語姑寄興/於此不然董賈之書未易以是爲優劣也後漢)
(宣秉常𬞞食瓦噐西都賦順隂陽以開/闔昌黎祭田横文夫子至今有耿光)
　　　又
揚雄平生學肝腎困雕䥴晚於玄有得始悔賦
甘泉使雄早大悟亦何事於玄(雄甞作甘泉賦/以風成帝晩作)
(太玄擬易法言或問吾子少而好賦曰童子雕/虫篆刻壯夫不爲揚德祖荅臨淄侯箋脩家子)
(雲老不曉吾強著一書悔其少作昌/黎贈崔立之詩不用雕琢愁肝腎)頼有一言
善酒箴真可傳(陳遵傳楊雄作酒箴以諷成帝/其文為酒客難法度士譬之於)
(物曰子猶瓶矣觀瓶之居居井之眉処髙臨深/動常近危酒殽不入口藏水滿懐不得左右牽)
(於纆徽一旦叀礙爲瓽所轠身提黄泉骨肉為/泥自用如此不如鴟夷鴟夷滑稽腹大如壺尽)
(日盛酒人復借酤常/爲囯器託於属車/出入两宫經營公家繇是言之酒何過乎)
　　　又
蕭蕭十月菊耿耿照白草(老杜寄髙使君詩隴/草蕭蕭白李太白遊)
(獵萹胡馬秋/肥冝白草)開牎逢一笑未斍徐娘老(南史梁/元帝徐)
(妃与季江私江曰徐/娘虽老猶尚多情)風霜要飽更獨立晚更好
韓公真躁人頋用擾懐抱(昌黎秋懐詩鮮鮮霜中/菊既晚何用好揚揚弄)
(芳蝶尓生還不早運窮兩值遇婉娈死相保西風/蟄龍蛇衆木日彫槁由來本分尓泯㓕豈足道東)
(坡甘菊詩越山春始寒霜菊晚愈好朝來岀細粟/稍斍芳歳老末云揚揚弄芳蝶生死何足道頗訝)
(昌黎公恨尓生不早淵明飲酒詩飢寒飽所更荀/子宥坐篇姜足以反是獨立易係躁人之辝多)
　　　又
青靑堂西竹歳寒不緇磷(虞丗南竹詩欲誡凌/冬性唯有歳寒知)
蓬蒿衆小中拭眼見長身(昌黎孔戣墓銘吾見/其孫白而長身東坡)
(和張舜民詩班/心突兀見長身)澹然冬日影此處極可人(澹日/見山)
(水賦可人/見前雪詩)子猷幸見過一洗聲色塵(晋王徽之/傳時呉中)
(一士夫家有好竹子猷欲觀之便出坐輿造竹/下諷嘨良乆圎斍經色塵清净故声塵清净東)
(坡地黄詩/洗胸中塵)
　　　風雨
風雨破秋夕梧葉牎前驚不愁黄落近滿意作
秋聲客子無定力夣中波撼城覺來俱不見微
月照殘更(月令草木黄落玉粲從軍詩客子多/悲傷魏文帝雜詩客子常畏人定力)
(見臈梅詩山谷昼寢詩馬齕枯箕喧午枕夢成/風雨浪翻江東坡金山寺詩醒時江月堕撼撼)
(風響変惟有一龕/灯二豪俱不見)
　　　曼陁羅花
我圃殊不俗翠㽔敷玉房秋風不敢吹謂是天
上香(光明經即雨天上曼陁羅/花華罷經六天皆有異香)煙迷金錢夢露
醉木蕖粧同時不同調曉月照低昻(漢武曰獨/不得与此)
(人同時謝靈運詩異代可同調/屈原遠遊章服偃蹇以低昻)
　　　螢火
翩翩飛蛾掩明燭見烹膏油罪莫贖(崔豹古今/注飛蛾善)
(拂灯符子曰不安其昧而楽其/明是猶夕蛾去闇赴灯而死也)嘉爾螢火不自
欺草間相照光煜煜(老杜倦夜詩暗飛螢自照/曹植表螢燭夜光増輝日)
(月)却馬巳録仙人方(淮南万畢術螢火却馬注/云耴螢火褁以羊皮置土)
(中馬見之鳴却不敢行又千金翼方載神仙感/應篇務成子螢火丸方云漢武威大守刘子南)
(從道士尹公授此方合而佩之永平中於武威/北界遇虜戦敗爲㓂所圍矢下如雨未至子南)
(馬数尺矢輒墮地終不能中傷虜以為神人乃/解圍而去後傳其子弟皆未甞𬒳害抱朴子亦)
(云辟五兵之道/常帶螢火丸)映書曾登君子堂(車胤家貧夏/月以囊盛数)
(十螢火以照書王仲宣/公讌詩髙會君子堂)不畏月明見陋質但畏風
雨難爲光(傳威螢火賦不以姿質之鄙薄兮欲/増輝乎太清雖無𥙷於日月期自竭)
(於陃形潘岳西征/賦託菲薄之陃質)
　　　北風
北風掠野悲歳暮黄塵漲街人不度(左太冲蜀都/賦黄塵漲天)
孤鴻抱飢客千里性命么微不當怒梅花欲動天
作難(老杜至後詩梅花欲開不自斍王維酌酒与/裴迪詩花枝欲動春風寒孫綽碧玉賦感郎)
(不作/難)蓬飛上天得盤桓(老杜晚晴詩万里飛蓬映/天過屯卦盤桓利居貞)
千里卧木枝葉盡獨自人間不受寒(傳灯録太梅/山法常師偈)
(推殘枯木倚寒林幾度逢春不変心昌/黎枯樹詩老樹無枝葉風霜不復侵)三卷終
增廣箋註簡齋詩集卷第四
　　　　　　竹坡　胡　穉仲孺箋
　　　送張仲宗押㦸歸閩中
(仲宗名元幹閩人以將作監丞/致仕年四十餘自号蘆川老隱)
翩然鴻鵠本不群亦復爲口長紛紛(漢陳勝曰/燕雀安知)
(鴻鵠之志爲口/見三卷雜書詩)去年弄影河北月今年迎靣江
南雲還家不比陶令冷(晋陶潜爲彭澤令郡遣/督郵至縣吏白應束帶)
(見之潜歎曰吾不能爲五斗米折腰拳/拳事郷里小人解印去縣賦歸去来辝)持節正
效相如勤(漢司馬相如建莭/使蜀畧定西南夷)青天白日映徒御
玄髮絳斾明江濆(昌黎与崔群書青天白/日奴隷皆知其清明)舟前
落花慰野老(杜有舟前㸔落花詩又哀/江頭詩少陵野老吞声哭)浦口杜
若愁湘君(屈原湘君詞捐余玦兮江中遺余佩/兮澧浦采芳洲兮杜若将以遺兮下)
(女)遥知詩成寄驛使萬里春色當見分(荆州記/江南陸)
(凱作詩寄梅一枝与長安范曄云折梅逢驛/使寄与隴頭人江南无所有聊贈一枝春)
贈人以言予豈敢(荀子大畧篇曽子行晏子従/於郊曰嬰聞之君子贈人以)
(言庻人贈人以財嬰貧无財/請假於君子贈吾子以言)不忍負子聊云云
(漢汲黯傳吾欲云云顔/注猶言如此如此也)舊山雖好愼勿過恐有
德璋能勒文(蕭子顕齊書周彦倫先隱鍾山後/岀爲海塩令却欲過此山會稽孔)
(雉珪乃假山靈之意移之使不得至名/曰北山移文有曰馳煙驛路勒移山庭)
　　㐮邑道中(即汴都縣後改爲拱州)
飛花两岸照舡紅百里榆堤半日風卧㸔滿天
雲不動不知雲與我俱東(左傳㐮十四年栾黶/曰余馬首欲東遂歸)
　　　寄新息家叔(新息蔡州縣)
風雨淮西夣危魂費九升(潘安仁寡婦賦意恍/愡以迁越兮神一夕)
(而九升白楽天長相思曲/思君秋夜長一夜䰟九升)一官遮日手(杜牧之/途中絶)
(句惆悵江湖釣竿手/却遮西日向長安)两地讀書燈(昌黎送李貟/外詩两地無)
(千里唐于鵠鄰居詩分燈夜讀書南唐野史載/郭希声紙䆫詩不是野人嫌月色免教風弄讀)
(書/灯)見客深藏舌(馮道詩口是禍之門舌是斬身/刀閉口深藏舌安身處處牢)
吟詩不負丞(昌黎藍田丞壁記崔斯立丞兹邑/嘆曰官无卑頋才不足塞聀既噤)
(不得施用余不負丞而丞/負余對樹二松日哦其間)竹林雖有約門户要
人興(晋阮籍与兄子咸俱為竹林之遊夏/侯玄/見楽廣謂其父曰可令專斈必能㒷卿門户)
　　　年華
去國頻更歳爲官不救飢(檀弓去囯則哭于墓/而後行不救飢見三)
(卷舒/懐詩)春生殘雪外酒盡落梅時白日山川映青
天草木冝年華不負客一一入吾詩
　　茅屋
茅屋年年破(杜有茅屋爲/秋風所破歌)春風歳歳來寒從草
根退花值客愁開時序添詩卷乾坤進酒盃片
雲無思極日暮却空廻
　　　酴醿
(事多/違)衮衮繁華地西風吹客衣(韋蘇州擬古詩/京城䌓華地)
　　　西風
木末西風起中含萬里凉(屈原九歌搴芙蓉兮/木末山谷巽亭詩木)
(末風雨来陸士衡前緩声歌長風/萬里㪯老杜夏夜嘆安得万里風)浮雲不愁思
盡日只飛揚(陳蔡疑雲詩含愁上對影似有別/離情老杜山水圖詩羣仙不愁思)
(漢髙祖歌大風/起兮雲飛揚)夣斷頭將白詩成葉自黄(杜和/裴迪)
(詩吟詩/秋葉黄)不関明主棄(唐孟浩然傳王維私邀入/内署俄玄宗至浩然匿床)
(下維以實對帝詔浩然問詩浩然誦所爲至不/才明主弃之句帝曰卿不求仕而朕未嘗弃卿)
(奈何誣我/因放還)本出涸隂郷(晋王沉䆁時論東野丈/人觀時以居隱耕汙腴)
(之墟有水氏之子岀自沍寒之谷過塗丈人而/問之曰子奚自曰自涸隂之郷曰奚適曰欲適)
(煌煌之堂丈人曰入煌煌之堂者必有赫/赫之光今子困於寒而求热無得热之方)
　　　題許道寕畫
滿眼長江水蒼然何郡山向來萬里意今在一
牎間(南史斉竟陵王子良之孫賁於扇上畫山/水咫尺之内便斍万里為遥東坡𬒳酒獨)
(行詩莫作天涯万里意山谷椰/子詩向来万里物今在籬落間)衆木俱含晚孤
雲遂不還(李太白春日獨酌/詩落日孤雲還)此中有佳句吟斷
不相関(傳灯録潭州龍山師/頌浮生穿鑿不相関)
　　　和張規臣水墨梅五絶
巧畫無鹽醜不除(晋庾亮謂周顗曰人咸以君/方楽廣顗曰何乃刻畫無鹽)
(唐突西施古列女傳鍾离春者斉無/鹽邑之女為宣王正后極醜无双)此花風韻
更清姝(静女詩静女其姝毛傳姝羙色也東/坡送刘景文詩祇有頴水清而姝)從
教變白能爲黒(史記屈原懐沙賦変白/而爲黒兮倒上以為下)桃李依
然是僕奴(東坡梅詩天教桃李作輿䑓/杜牧李賀集叙僕奴命騷)
　　　又
病見昏花已數年只應梅蘂固依然(東坡送程/楚州詩病)
(眼昏花困書檄陳後山八月十日詩/一夢人間四十年只應炊竈固依然)誰教也作
陳玄靣眼亂𥘉逢未敢憐(昌黎毛頴傳与綘人/陳女弘農陶泓會稽)
(楮先生交善又雪/梅詩熒煌𥘉乱眼)
　　　又
粲粲江南萬玉妃別來幾度見春歸(萬玉妃見/十卷雪詩)
(東坡/梅詩玉/妃謫墮煙雨村)相逢京洛渾依舊唯恨淄塵染素衣
(陸士衡爲顧彦先贈婦詩京洛多風塵素衣化為/淄謝元暉酧王留安詩誰能乆京洛淄塵染素衣)
　　　又
含章簷下春風靣(雜五行書宋武帝壽陽公主/人日卧含章簷下梅花落額)
(上成六岀花老杜明妃/詩畫啚省識春風靣)造化功成秋兔毫(朝野/僉載)
(歐陽詢子善書筆以狸毛為心盖以/秋兎毫筆譜凡作筆湏耴仲秋兎毫)意足不求
顔色似前身相馬九方臯(史記晏嬰傳子之意/自以為足列子秦穆)
(公欲求馬伯楽薦九方皐穆公使之行三月而/返曰得之矣問之曰牝而黄使人往耴則牡而)
(驪公不楽召伯楽謂之曰求馬者物色牝牡且/不能知又何馬之知也伯楽喟然曰皐之所觀)
(天機也得其精而忘其粗在其内而忘其外見/其所見而不見其所不見視其所視而遺其所)
(不視若皐者乃/有貴乎馬也)
　　　又
自讀西湖處士詩年年臨水㸔幽姿晴牎畫出
横斜影(林和靖梅詩踈影横斜水/清淺暗香浮動月黄昏)絶勝前村夜
雪時(僧斉己梅詩前村深/雪裏昨夜一枝開)
　　　夜雨
經歳柴門百事乖此身只合卧蒼苔(老杜謾㒷/詩呼児日)
(出掩柴門又惜遊/詩携子卧蒼苔)蟬聲未足秋風起木葉俱鳴
夜雨來碁局可觀浮丗理(老杜秋㒷詩聞道長/安似奕碁百年丗事)
(不勝悲王侯苐宅皆新/主文武衣冠異昔時)燈花應爲好詩開(老杜/獨酌)
(詩灯花何大喜酒醁正相親/醉裏従為客詩成斍有神)獨無宋玉悲歌念
(見一卷/秋懐詩)但喜新涼入酒盃(昌黎符讀書詩/新凉入郊墟)
　　　連雨不能出有懐同年陳國佐
雨師風伯不吾謀(韓子師曠曰風伯/進掃雨師洒道)漠漠窮隂
斷送秋(鮑照舞鶴賦窮隂殺莭昌黎遊曲江詩/漠漠輕隂晚自開又遣㒷詩断送一生)
(唯有酒東坡和邦直子/山詩閑作新詩断送秋)欲過蘇端泥浩蕩(老杜/雨過)
(蘇端詩杖/藜入春泥)定知髙鳯麥漂流(漢髙鳯妻甞之田/暴麦於庭令鳯護)
(鷄時天暴雨而鳯持竿/誦經不斍潦水漂麦)簷前甘菊巳無益(老杜/嘆甘)
(菊詩簷前甘菊移時晚/又殘花爛熳開何益)階下决明還可憂(老杜/秋雨)
(嘆雨中百草秋爛死階下央明顔色鮮又云凉/風蕭蕭吹汝急恐汝後时誰獨立堂下書生空)
(白頭臨風三/嗅馨香泣)安得如鴻六尺馬(傳玄馬賦势越/驚鴻周礼廋人)
(六尺爲馬老杜苦雨詩願/騰六尺馬背若孤征鴻)暫時相對說新愁(東/坡)
(和子由詩无/人可說愁)
　　　目疾
天公嗔我眼常白(白眼見二/卷雜書詩)故著昏花阿堵中
(晋書顧愷之毎畫人成不點目精人問之曰傳/神冩真正在阿堵中昌黎寄崔立之詩玄花着)
(兩/眼)不恠叅軍談瞎馬(晋恒玄与顧愷之同在仲/堪坐共作危語一參軍云)
(肓人騎瞎馬夜半臨深池仲堪/眇一目驚曰此大逼人因罷)但妨中散送飛
鴻(晋嵇中散叔夜贈秀才入/軍詩目送帰鴻手揮五絃)著籬令惡誰能繼
(摭言方千作令嘲李主簿目翳曰/只見門外著籬未見眼中安障)損讀方竒定
有功(晋書范寗患目就張湛求方湛曰古方損/讀書一减思慮二專内視三簡外觀四旦)
(晚起五夜早眠六凡六物熬以神火下以氣簁/藴於胷中七日然後納諸方寸脩之一時近能)
(数目睫逺眎尺箠之餘長服不巳洞/見墻壁之外非但明目亦可延年)九惱從來
是佛種(維摩經九惱処為種十不善爲種/六十二見一切煩惱皆是佛種)㑹如
那律證圎通(楞嚴經阿那律失双目丗尊示以/楽見照明金剛三味不因眼觀見)
(十方遂/證圎通)
　　　以事走郊外示友
二十九年知巳非(淮南子原道訓蘧伯玉年五/十而有四十九年非許注今)
(年所行是也則還知去年之所行非也/馬揔意林蘧伯玉五十而知四九非)今年依
舊壯心違(老杜夜詩白/首壯心違)黄塵滿靣人猶去(令狐/楚塞)
(下曲黄塵滿面長湏/戦白髮生頭未得歸)紅葉無言秋又歸(司空曙/秋思詩)
(晝景委紅葉李廣/傳諺曰桃李不言)萬里天寒鴻鴈痩千村歳暮
鳥烏微往來屑屑君應笑(後漢王良病帰復徴/至滎陽過友人友人)
(不肯見曰不有忠言竒謀而耴/大位何其往来屑屑不惮煩也)要就南池照客
衣(老杜太平寺泉眼/詩明􁁃客衣浄)
增廣箋注簡齋詩集卷之四
增廣箋註簡齋詩集卷第五
　　　　　　竹坡　胡　稺　仲孺箋
　　　十月
十月北風催歳闌九衢黃土汚儒冠(老杜狄明府/詩早歸来黄)
(上汚人/眼易迷)歸鴉落日天機熟(荘子大宗師耆/欲深者天機淺)老鴈長
雲行路難(古楽府有/行路誰)欲詣熱官憂冷語(北斉王晞/爲井州司)
(馬昭帝欲用為侍中苦辝謂人曰非不爱熱官但/思之爛熟尓外史檮杌孟蜀時潘在迎以財結權)
(要或戒之乃曰非是求/援不欲以冷語冰人耳)且求濁酒寄清歡(絶交書/濁酒一)
(盃)孤吟坐到三更月枯木無枝不受寒(枯木見三/卷北風詩)
　　　題小室
暫脫朝衣不當閑(張籍題韋郎中新亭詩新酒欲/開期好客朝衣暫脫見閑身)
澶州夢斷巳多年(先生登政和三年上/舎第即為澶州教授)諸公自致
青雲上(史范睢傳須賈曰不意/君能自致於青雲之上)病客長齋繡佛前
(杜八仙歌蘇晉/長齋綉佛前)隨意時爲師子卧(阿含經師子夜卧/右脇在地累足尾)
(後至明見身不/正則慙正則喜)安心懶作野狐禪(安心見一卷風月/堂詩趙州云若記)
(一箇元字脚万/刼當作野抓精)爐煙忽散無蹤跡屋上寒雲自黯然
　　　次韻張迪功春日
年年春日寒欺客今日春無一半寒不覺轉頭
逢歳換(白楽天自詠/萬事轉頭空)便湏揩目待花看(東坡海/棠詩忽)
(逢絶艶照衰朽嘆/息無言揩病目)争新遊女幡垂鬢(後漢志立/春之日皆)
(立青幡陳徐陵雜曲立春歴日自當新正月春/幡底湏故山谷立春詩鄰娃似与春争道酥滴)
(花枝剪/綵幡)依舊先生日照盤(唐薛令之為右庻子/時宫僚清淡令之為)
(詩曰朝日岀團團照見先生盤盤中何所有首/蓿長闌干飯歮匙難進羔稀箸易寛只可謀朝)
(夕何由/保歳寒)從此不憂風雪厄(陳後山九日詩風/雨和更作三厄)杖
藜時可過蘇端(荘子讓王篇原憲杖藜應/門過蘇端見卷前連雨詩)
　　　又和歳除感懐用前韻
官情吾與歳俱闌(白楽天酧李少府/詩官情隨歳閑)只有詩盟
偶未寒(左傳哀十二年􁋼可㝷也亦可寒也/東坡荅仲屯田詩千里詩盟忽重尋)鬢
色定從今夜改梅花已判隔年㸔髙門召客車
稠疊(髙門漢于定囯事謝靈運/過始寕墅詩岩峭嶺稠疊)下里燒香篆屈
盤(宋玉對楚問歌郢中者曰下里巴人/李賀沙路曲金窠篆字紅屈盤)我亦三
盃聊復尓(李太白獨酌詩三杯通大道晋/阮咸曰未能免俗聊復尓耳)夣回
鵷鷺出朝端(唐上官儀曰接武䕫龍簉羽鵷鷺/王儉禇淵碑蹔遂冲旨改授朝端)
　　　張迪功携詩見過次韻謝之二首
黄紙紅旗意未闌(楽天与刘十九同宿詩紅旗/破賊非吾事黄紙除書无我)
(名東坡杜介熙熈堂詩黄紙紅旗心/巳灰老杜遣悶詩百遍相過意未䦨)青衫俱不救
飢寒(樂天春去詩青/衫不改去年身)乆荒三徑未得返(歸去来/辝三徑)
(就/荒)偶有一錢何足㸔(老杜空囊詩囊空恐/羞澁留得一錢㸔)世事
豈能磨鐡硯(五代史桑維翰𥘉㪯進士主司悪/其姓以桑䘮同音人勸從他求仕)
(桑鑄硯以示人曰硯弊則/改而它仕卒以進士及苐)詩盟聊可歃銅盤(史/記)
(毛遂㪯銅盤進之楚王/曰王當㰱血而定從)不嫌野外時迂蓋政要
相從叩两端(杜有客詩不嫌野外无/供給叩两端見論語)
　　　又
黄鷄白日唱𥘉䦨(白楽天守杭日遺歌者啇玲/瓏歌莫為使君不解歌聽唱)
(黄鷄与白日黄雞催䁱丑/前鳴白日催人酉後没)便覺杯觴耐薄寒坐
上客多真足樂(見一卷和/謝文驥詩)床頭易在不湏㸔(丗/說)
(王湛兄子済甞詣湛見床頭有周易問/曰何用此湛曰体中不佳時脫復看耳)更思深
徑挼紅蘂(南唐馮延巳謁金門詞閑引鴛鴦杳/徑裏手挼紅杏蘂先生自註是日遊)
(小園張屡/㪯此詞)政待移厨洗玉盤(老杜嚴公枉駕詩/竹裏行厨洗玉盤)
苦恨重城催興盡歸時落日尚雲端(晉王徽之云/㒷尽而返)
　　　即席重賦且約再遊(二首)
墻頭花定覺風䦨墻外池深酒亦寒馬徤莫愁
歸路逺詩成未許俗人㸔(唐李涉葵花詩此/花莫遣俗人看)釣
魚不用㝷温水(昌黎贈侯喜詩吾黨侯生字叔/起呼我持竿釣温水後云温水)
(㣲茫絶又流深如車轍闊容輈蝦/墓跳過雀児深此縱有鱼何足求)濯髪真如到
洧盤(騷經夕次于窮石兮濯髪乎侑盤王注禹/大傳曰洧盤之水止奄兹山宓妃好清㓗)
(暮舎窮石之室/朝沐洧盤之水)一笑得君天所借尊前無地着
憂端(陳後山詠周昉畫李太白眞詩斗酒百篇/天所借老杜得弟消息詩憂端且歳時)
　　　又
詩情不與歳情闌春氣猶兼水氣寒恠我問花
終不語(歳情䦨見前詩温庭筠惜春詞百舌問/花花不語嚴憚詩尽目問花花不語爲)
(誰零落/爲誰開)須公走馬更來㸔(昌黎荷花行走/馬来看立不正)共知
浮世悲駒隙(見八音/歌注)即見平波散芡盤(昌黎獨/酌詩曲)
(樹行藤角平/池散芡盤)得一老兵雖可飲從今取友要湏
端(晉書謝奕甞逼桓温飲温起走遂引温一老/兵共飲曰失一老兵得一老兵亦何足怪)
　　　次韻家叔
衮衮諸公車馬塵(杜贈鄭虔詩諸公衮衮登䑓/省韋蘇州有所思詩往来車)
(馬/塵)先生孤唱發陽春(宋玉對楚問客有歌於郢/中者曰陽春白雪囯中属)
(而和之者数十人而巳/是以曲弥髙而和弥寡)黄花不負秋風意(杜簡/崔評)
(事詩浮雲不/負青春色)白髪空隨丗事新(李太白寄遠詩/白髪一何新東)
(坡荅李頎詩年来白髪驚/秋速長恐青山与出新)閉户讀書真得計(楚/囯)
(先賢傳孫敬常閉户讀書莊子徐无鬼篇於魚/得計陳後山荅顔生詩問舎求田真得計)
載肴從學豈無人(揚雄家貧時有好事者載酒/肴從遊斈羔裘詩豈无它人)
只應又𬒳支郎笑從者依前困在陳(髙僧傳支/謙博覧經)
(籍时人語曰支郎眼中/黄形軀雖細是智囊)
　　　次韻荅張迪功坐上見貽張將赴南都任(二/首)
足錢便可不湏侯(南史周文育詣卜者卜者曰/君北下不過作令長南入則)
(爲公侯周曰足錢/便可誰望封侯)免對妻児賦百憂(杜百憂集/行入門依)
(舊四壁空老妻覩我顔色同癡児/未知父子礼呌怒索飯啼門東)一笑相逢亦
竒事(唐陳羽送灵一上人詩十年勞遠別一笑/喜相逢又上青山去青山千万重王義之)
(帖欲一游目汶領得/果此縁一段竒事也)平生所得是清流(趙景真/與嵇茂)
(斉書吾子植根/劳苑擢秀清流)談天安用如鄒子掃地還應學
趙州(先生自注是日坐上談天說佛史記鄒衍/天之辨故斉人頌曰談天衍傳灯録趙州)
(東院従諗師自掃地人問善/知識為什麽有塵師曰外来)南北東西底非夢
心閑隨處有眞游(莊子天運篇古之至人叚道/於仁託宿於義游逍遥之墟)
(食苟簡之田立不貸之/圃古者謂是採真之游)
　　　又
千首能輕萬户侯(杜牧之寄張祜詩誰人得似/張公子千首詩輕万户侯)
誦君佳句解人憂(老杜贈李太白/詩李侯有佳句)夣闌塵裏功
名晚(杜将曉詩壯惜身名晩陳後山/別黄徐州詩白頭未斍功名晚)笑罷尊前
歳月流(孔融書歳月不/居時莭如流)世事無窮悲客子梅花
欲動憶吾州(梅花𣣔動見三卷北風詩老/杜丘春詩忽憶兩京梅發時)明朝
又作河梁别(李陵送蘇武使匈奴詩携手上何/梁遊子暮何之徘徊溪路側恨恨)
(不能/辝)莫負平生馬少游(後漢馬援云吾從弟少/㳺常哀吾多大志曰士)
(生一丗但取衣食裁足御欵叚馬乗下澤車使/郷里稱善人可矣致求嬴餘但自苦耳當吾在)
(浪泊西里間虜未㓕時下潦上霧毒氣/薰蒸卧念少游平生時語何可得也)
　　　送張迪功赴南京掾(二首)
士固難推挽(左㐮公十四年臧孫曰衛君必入/夫二子者或推之或挽之欲無入)
(得乎山谷/和秦少章詩/土固難得挽時聞有詔除)君其自寵珍(刘公幹贈五官/中郎将詩勉哉)
(修令德北/面自寵珍)詩成建安子(建安七子即孔融陳琳王粲/徐幹阮瑀應瑒刘楨建安乃)
(漢獻/年号)名到斗南人(唐狄仁傑/傳藺仁基曰狄/公之賢北斗以南一人而巳)晚
歳還爲客(杜寄刘峽州詩/遲暮嗟爲客)㣲官只爲身(微官見/三卷書)
(懐詩老杜哀蘇源/明詩負米晩爲身)向來書盡熟去不愧張廵(昌/黎)
(書張廵傳後云有于嵩者少依廵甞讀漢書廵曰/何爲又讀此嵩曰未熟廵曰吾於書讀不過三徧)
(終身不忘因誦嵩所讀書嵩驚以爲廵偶熟此/卷因乱抽它帙又取架上諸書以試无不尽然)
　　　又
岸闊舟仍小林空風更多能堪幾寒暑(見第/一詩)又
作隔山河(趙景真与嵆茂/斉書山川悠隔)㸔客休題鳯(丗說嵇康/与吕安友)
(善毎一相思千里命駕後值康不在嵇喜/苦延之不入題門作鳯字而去喜不斍)將書莫
換鵝(晋王羲之爲山隂道士冩道德經籠鷄而歸/李大白送賀監詩山隂道士如相見應寫黄)
(庭換/白鵝)功名大槐國(陳翰異聞集淳于棼宅南有古/槐生飲其下醉夢乗車入槐穴)
(見大城朱門題曰大槐安囯王用生爲駙馬作南/柯太守後位居台輔生五男二女榮盛莫此乃命)
(生暫歸遂寤斜日未隱餘尊尚淳因尋槐穴洞/然容一榻有土壌為城郭臺殿之狀有蟻数斛)終要
白鷗波(杜贈韋左丞詩白鷗波浩蕩列子海上有好/鷗鳥者旦而之海上従鷗鳥游鷗鳥至数百)
　　　梅花
高花王質照窮臈破雪数枝春巳多一時傾倒東
風意桃李争春奈晚何(王逸九思委玉質兮泥塗/丗說庾公謂孫㒷公曰衛)
(永風韻雖不及卿諸人傾倒処亦不近東坡和少/㳺梅詩化工未議蘇羣槁先向寒梅一傾倒山谷)
(寄杜家父詩紅紫争春觸処開又贈李材/叟詩紫冠黄鈿網絲窠蝶粉蜂圍柰晚何)
增廣箋註簡齋詩集卷第五
增廣箋註簡齋詩集卷第六
　　　　　　竹　坡　胡　稺　仲孺箋
　　　與周紹祖分茶
竹影滿幽䆫欲出腰脾懶何以同歳暮共此晴
雲椀(茶經第一沸湯之華如晴/天爽㓪有浮雲鱗鱗然)摩挲蟄雷腹自
笑計常短異時分憂虞小杓勿辭滿(東坡和孔/毅甫詩夜)
(来飢腸如轉雷鮑明遠/升天行窮途悔短計)
　　　題畫兎
碎身鷹犬慙何忍(後漢崔駰曰夫鷹/犬所獲不過雉兎)埋骨詩書
事亦微(後漢蔡邕筆賦傳六經而綴/百氏兮建皇極而叙彛倫)霜露深林
可終歳雌雄暖日莫忘機(莊天地功利機巧/必忘夫人之心)
　　　寄若拙弟兼呈二十家叔
(若拙名與能弟二十九盖先生/親弟二十叔名援字惠彦)
退之送窮窮不去(昌黎送窮文主人於是垂頭/喪氣上手称謝燒車与船延)
(之上/坐)樂天待冨冨不來(楽天浩歌行欲留年少/待冨貴富貴不來年少)
(去)政須青山映白髪(柳子厚詩早晩/青山映華髪)顧着皂蓋
争黄埃(漢志二千石/朱轓皂盖)何如父子共一壑龐家活
計良不惡(後漢龐公劉表延請不屈乃就候之/曰先生苦居畎畒而不受官禄後丗)
(何以遺子孫乎公曰丗人皆遺之危今獨遺之/安後携妻子登鹿門山因採薬不反老杜昔逰)
(詩龐公任本性携子卧蒼苔漢班固叙傳漁釣/於一壑則萬物下奸其志昌黎酬崔少府詩活)
(計似鋤剗陳後山謝㓂十一詩書生/活計亦酸寒不悪見二卷春雪詩)阿奴况自
不碌碌(丗說周伯仁母冬至㪯酒賜三子嵩曰/伯仁好乗人之短嵩性很抗推阿奴碌)
(碌當在阿母目下/耳阿奴嵩弟謨也)白鷗之盟可同諾(白鷗見前/張迪功詩)
(黄山谷和東坡/詩白鷗盟已寒)三間瓦屋亦易求着子東頭我
西頭(丗說陸機兄弟住參佐解中三間/瓦屋士龍住東頭士衡往西頭)中間共
作老萊戯(孝子傳老萊子奉二親行年七/十作嬰児戯着五采斑襴之衣)丗上
樂復有此不(淵明㳺斜川詩未知從今去當復/如此不未云且極今朝楽明日非)
(所求東坡和陶㳺斜川詩/未知陶彭澤還有此楽不)問夢膏肓應巳瘳(丗/說)
(衛玠問楽今夢云是想楽曰神形不接豈是想/耶衛曰因也楽曰未甞夢乗車入䑕穴擣虀啖)
(鐡杵背無想無因故也衛思不得成病楽爲剖/析即少瘥楽嘆曰此児胷中及無膏肓之疾)
歸來歸來無乆留(招隱士賦王孫兮帰來/山中兮不可以乆留)竹林
歩兵非俗流爲道此意思同逰(晋阮籍與兄子/咸爲竹林之遊)
(籍聞歩兵厨有酒求爲歩兵校/尉昌黎薦士詩俗流知者誰)
　　次韻謝表兄張元東見寄(元東名/規臣)
平生張翰極風流好事工文妙九州(晋書張翰/有清才善)
(属文李太白送張十一詩/張翰黄花句風流五百年)燈裏偶然同一笑書
來已似隔三秋(先生自注元夕獲從游采/葛詩一日不見如三秋兮)林泉
入夢吾當隠(白樂天酧慕巢尚書詩書意詩情/不偶然苦云夢想在林泉史記老)
(子去至関関令尹喜曰/子將隠矣強爲我著書)花鳥催詩歳不留(老杜/江上)
(值水詩老去詩篇渾漫/與春來花鳥莫深愁)安得清談一陶冩令人
絶憶許文休(蜀書許靖字文休爱楽又物誘納/後進清談不倦晋書王羲之云正)
(頼絲竹/陶冩)
　　　若拙弟說汝州可居已卜約一丘用韻
　　寄元東
四歲冷官桑濮地(杜醉時歌廣文先生官獨冷/史記楽書桑間濮上注云濮)
(水之上地有桑間在濮陽南濮陽今爲縣/属澶州先生甞爲澶州開德府教授故云)三年
羸馬帝王州(昌黎贈李大夫詩羸馬鳴且/哀謝眺入朝曲余陵帝王州)陶潜
迷路巳良逺(陶潜帰去來辝/實迷塗塗未遠)張翰思歸那待秋
(見第/一詩)病鶴欲飛還躑躅(古欹辝飛來白鶴從西/北方十十五五羅列成)
(行妻卒𬒳病不能相隨/五里還顧十里徘徊)孤雲欲去更遟留(白楽/天贈)
(郭煉師詩孤雲難/乆留十日告將歸)盍簮共結雞豚社(豫卦𥘉疑/朋盍簮昌)
(黎南溪始乏詩願爲/同社日雞豚燕春秋)一笑相從萬事休(桺子厚/别刘夢)
(得詩黄髪相/看五事休)
　　　元方用韻見寄次韻奉謝兼呈元東(二/首)
大難詞源三峽流小難詩不数蘇州(丗說陳元/方季方子)
(各論父功德争之不决諮於大丘大丘曰元方/難爲兄季方難爲弟杜酔歌行詞源倒流三峓)
(水囯史𥙷韋應物甞守蘇州其爲詩馳/驟建安以還各得風韻不数見第一詩)了無餘
生齊氣累(魏文帝典論王粲長於詞賦徐幹詩/有斉氣然亦粲之匹也李善注斉俗)
(文体迂緩而徐/幹亦有斯累)正值寗子啇歌秋(王襃四子講/德論寗戚啇)
(歌以干斉桓注/云啇秋声也)鵠飛千里從此始(韓詩外傳田/餞事曾哀公)
(名經也今子之書大抵常談而已荅曰經者取/其事常可常則爲經矣且不爲孔子其无經乎)
(斉問子順子順曰義傷也魯之之史記曰春秋/經因以爲名焉又晏子之書亦曰春秋吾聞泰)
(山之上封禅者七十二君其見称𫐠数不盈十/所謂貴賤不嫌同名也史記虞卿不得意乃著)
(書上探春秋下觀近世作莭義称號揣摩政謀/八篇刺譏囯家得失丗傳之曰虞氏春秋大史)
(公曰虞卿非穷愁亦不能/著書以自見於後世云)不辭彭澤腰常折(見/前)
(送張仲/宗詩)却得邯郸夢少留(異聞緑盧生遇吕公/於邯郸逆旅自嘆不)
(得意翁与一枕曰枕此當榮適如原生俛首但/見身入枕穴中遂至家未幾登第出入將相五)
(十年子孫列顕仕榮盛无比年八十而卒生欠/伸而寤吕公左傍主人向所蒸黄梁尚未熟)
有句驚人雖可喜(老杜江上值水詩/語不驚人死不休)無錢使
鬼故冝休(見三卷書/懐示友詩)
　　　元方用韻寄若拙弟邀同賦元方將託
　　　若拙覔顔渊之五十畒故詩中見意
夣中與世極周流錯認三刀是得州(晋書王濬/夢懸三刀)
(於屋梁湏臾又益一刀斍而悪之主簿李毅曰/二刀爲州又益一者明府臨益州乎果迁益州)
擬學耕田給公上(漢楊惲書身率妻子戮力/耕桑灌園治産以給公上)要
爲同社燕春秋(見前寄/元方詩)囊間已辦青芒屨(漢卜/式行)
(着芒鞋老杜刘少府畫障詩青鞋有機從/此始孟浩然王山人見㝷詩脚踏青芒履)桑間
想聞黃栗留(詩吟黄鸝留或謂黄栗留関西謂/之黄鳥幽州謂之黄鶯常以椹熟)
(時來休/桑間)儻有幽人諮出處爲言無况莫來休(陸/子)
(履詩薄有田園帰去/好苦无官况莫來休)
　　　西郊春事漸入老境元方欲出遊以無馬未果
　　　今日得詩又有舉鞭何日之嘆因次韻招之
毛頴陳玄雖勝流(毛頴陳玄見前墨梅詩此史/許惇无斈術不爲勝流所重)
也須從事到青州(丗說桓公主簿善别酒有酒/輒令先甞好者謂青州從事)
(悪者謂平原督郵注云青州有斉郡平原/有鬲縣從事謂到斉下督郵謂鬲上住也)重吟
玉樹懐崔子(先生自注近詩懐元東有臨風瞻/玉樹之句老杜八仙歌宗之瀟洒)
(美小年皎如玉樹臨/風前謂崔宗之也)欲唱金衣無杜秋(杜牧之/爲李錡)
(妾杜秋娘詩秋持玉􁍟飲与唱金缕衣注云李/錡常唱詞云勸君莫惜金縷夜勸君湏惜少年)
(時花開堪折直須折/莫待無花空折枝)官柳正須工部出(老杜西/郊詩時)
(出碧雞坊西郊向草堂市/橋官柳細江路野梅香)園花猶爲退之留(語/林)
(韓愈有二妾曰縫桃柳枝皆能歌舞𥘉使王庭/湊至壽陽驛有詩云風光欲動別長安春半城)
(邊持地寒不見園花併巷柳馬頭唯有月團團/盖有所属也柳枝後踰垣遁去家人追獲及鎮)
(州𥘉帰詩云别來楊柳街頋樹擺弄春風只欲/飛還有小園桃李在留花不發待郎帰自是專)
(寵絳/桃矣)籃輿自可煩児軰(晉書陶潜王弘要之還/州問其所乗素有脚疾)
(向乗籃輿亦足自反乃令/一門生二児共輿之至州)一笑來從樾下休(淮/南)
(子精神訓失繇者得休樾下則脫然而喜岩充/之開非直樾下之休也髙注楚人謂樹之上大)
(夲小如車/蓋狀爲樾)
　　　荅元方述懐作
不見圎機論九流(文中子安得圎機之士与之/共言九流哉九流謂儒家道)
(家隂陽家法家名家墨/家縱横家雜家農家也)紛紛騎鶴上楊州(東坡/題緑)
(筠軒詩若對此君仍大嚼丗間那有楊州鶴其/說以為有客相從各言其志或願爲楊州刺史)
(或願多貲或願騎鶴上昇其一人者欲兼三/人者之所欲乃曰腰纒十萬貫騎鶴上楊州)令
之敢恨松桂冷(唐明皇幸東宫見薛令之朝日/出團團詩題其傍日啄木觜距)
(長鳯凰毛羽短若嫌松桂寒/任逐桑榆暖令之乃謝病帰)君叔但傷蒲柳秋
(晋顧悅之字君叔與簡文帝同年而髪早白帝/問之對曰松栢之姿經霜猶茂蒲柳之質望秋)
(先/零)汝海蛇盃應巳悟(晋楽廣有親客不來間其/故曰前䝉賜酒盃中有蛇)
(旣飲而疾廣意河南㕔事壁上角漆畫蛇影復/置酒於前処告其所以客豁然意觧沉痾頓愈)
(先生自注近聞舎/弟汝州甞服薬)㐮陽駒隙竟難留(先生自注/㐮邑周簿)
(報病不起駒隙/見二卷八音歌)來牛去馬無窮債(老杜秋雨嘆/去馬來牛不)
(復/辨)未蓋棺前盍少休(老杜詐懐詩/蓋棺事則已)
　　　六言二首
莫賦澗松欎欎(左太冲詩欎欎澗厎松離離山/上苗以彼徑寸莖䕃此百尺條)
(丗胄躡髙位英俊沉下僚/地势使之然由來非一朝)但吟陂夌青青(莊子/外物)
(外物篇儒以詩書發冡大儒臚傳曰東方作矣/事之何若小儒曰未解裙儒口中有珠詩固有)
(之曰青青之夌生於陵陂/生不布施死何含珠爲)爲婦讀劉伶傳(晋刘/伶甞)
(渴甚求酒於妻妻指酒毁器涕泣諌曰君酒大/過非攝生之道必宜断之伶日善當祝鬼神自)
(誓可貝酒肉妻従之跪祝曰天生刘伶以酒爲/名一飲一石五斗解酲婦児之言慎不可聽乃)
(引酒御竹/塊然復醉)教兒書寗戚經(見三卷/書懐詩)
　　　又
種竹可侔千户(史記貨殖傳渭川千畆/竹其人與千户侯等)擁書不
假百城(北史李謐曰丈夫擁書万卷何假/南靣百城遂絶跡下帷棄産營書)何必
思之爛熟熱官無用分明(見前卷/十月詩)
増廣箋註簡齋詩集卷之六
增廣箋註簡齋詩集卷第七
　　　　　　竹　坡胡穉　仲孺箋
　　　聞葛工部冩華嚴經成隨喜賦詩(名勝仲/字魯卿)
如來性海深復深(傳灯錄馬鳴尊者曰性海者/山河大地皆依建立三昧六)
(通由兹/發現)著書與世湔蓬心(莊子逍遥㳺夫子/猶有蓬之心也夫)畫
沙累土皆佛事(法華經方便品積土成佛庿乃/至童子戯聚沙為佛塔如是諸)
(人等皆巳成佛道墨薮禇河南曰/用筆如錐畫沙老子起於累土)况乃一字能
千金(老杜李潮小篆歌/八分一字直千金)老郎居麈念不起(漢武/故亊)
(帝至郎署見一老郎鬢髪皓白問之對曰臣姓/顔名駟文帝時爲郎文帝好文而臣好武景帝)
(好老而臣尚少陛下好少而臣巳老是以三葉/不遇晋書索襲形居塵浴而樓心天外葉嚴經)
凌雲題就韋誕老(丗說魏明帝立凌雲觀誤先/釘牓以籠盛韋誕轆轤引上)
(二十王丈旣下鬚鬢/皓然又見王献之傳)願力所到公何疑(圓斍經/皆依无)
(始清净/願力)珠函繡帙芝蘭室(東都故事隋煬帝嘉/則殿書皆用珠函繡)
(帙家語如入/芝蘭之室)護持金剛竦神物(宝積經宻跡金/剛力士㑹第八)
(清净囯王朂後法意太子誓作金剛力士待衛/千兄賢刧成佛護持正經攝伏外道又甞爲佛)
(降諸/魔兵)枯葵應感不足論(華嚴演義鈔鄧元爽冩/華嚴經竟先種蜀蔡至)
(冬而巳瘁/一朝華發)毛頴陶泓俱見佛(毛頴陶泓見/四卷墨梅詩)
　　　次韻家弟碧線泉(即若拙)
七孔穿針可得過(西京雜記漢宫七夕穿針/皆㑹千開襟楼針皆七孔)冰
蠶映日吐寒波(王子年拾遺録東海圎嶠山有/氷蚕長七寸有鱗角以雪霜覆)
(之則爲繭/成五色經)練飛空詠徐凝水(徐凝暴布詩千/古長如白練飛)帶
斷凝分潢帝河(漢功臣表髙帝八載而天下平/論功定封誓曰使黄河如帶)
川后不愁微歩襪(曹子建洛神賦凌/波㣲歩羅襪生塵)鮫人暗動
卷綃梭(呉都賦泉室潜織而卷綃李注鮫人從/水中山曽寓人家賣綃詳見𫐠異記)
才髙下視玄虚賦(昌黎雜詩下視禹九州一塵/集毫端木華字玄虚作海賦)
對此區區轉患多(張華謂陸機曰人之爲文/常恨才少而子更患其多)
　　　同家弟賦蠟梅詩得四絶句
朱朱與白白(昌黎感春詩晨遊百/花林朱朱兼白白)著意待春開
那知洞房裏(宋玉風賦躋于羅帷經于洞房/相如長門賦阻清夜於洞房)巳
傍額黄來(見二卷/蠟梅詩)
　　又
韻勝誰能捨(選頭陁寺碑道勝之韻山谷以茶/送孔常父詩心知韻勝舌知腴)
色莊那得親(色莊見/論語)朝陽一映樹(卷阿詩梧桐/生矣于彼朝)
(陽)到骨不留塵(杜牧之自貽詩/到骨是風塵)
　　　又
黃羅作廣𬒮絳帳作中單人間誰敢着留得護
春寒(帳一本作紗唐車服志凡祀天地之服皆/白紗中单炙轂子朝燕衮冕中有白紗单)
(中有明衣皆汗衫之象以行祭接神至漢祖与/項羽交戦汗透中单政名汗衫貴賤通朋之)
　　　又
一花香十里更值滿枝開承恩不在貌誰敢闘
香來(杜荀鶴春宫怨承恩/不在貌教妾若爲容)
　　　次韻光化宋唐年主簿見寄二首
(唐年字景純朝散祚囯字/延叔之子景文公之孫)
茂林當日映群賢(義之蘭亭叙羣賢畢至少長咸/集咸集此地有崇山峻嶺茂林)
(脩竹又有清流/激湍映帶左右)也喚畸人到席間(荘子子貢問畸/人夫子曰畸於)
(人而侔/於天)棄我便驚車轍逺懐君端合鬢毛班(陳平/門外)
(多長者車轍老/杜送韋班/詩天涯故人少更益鬢毛班)夣中猶得攀珠樹(唐王/勃傳)
(勔勮勃皆著才名杜易簡称為三珠樹/秦少㳺和東坡詩未樹三株詎可攀)别後能志倒
玊山(丗說山公曰叔夜/之醉若玉山將頺)遥想詩成記來日筆端
風雨發天慳(風雨見山水賦東坡贈舒堯文/詩願君發豪句嘲談破天慳)
　　　又
髙人主簿固非冝天馬何妨畧受鞿(漢孫宝傳/髙士不爲)
(主簿而大夫君以宝爲可一府莫言非且不遭/者可无不為况主簿乎漢天馬歌天馬來從要)
(極東東坡和趙徳麟/詩蹀躞嬌黄不受鞿)會有梅花堪寄逺(見四卷/送張仲)
(宗/詩)可因蓴菜便懐歸(見第/一詩)相如未免家徒壁(見/四)
(卷雨/詩)季子行㸔㛐下機(戦囯䇿蘇秦字季子去/秦而帰妻不下祍㛐不)
(爲炊李太白贈内詩来時倘佩黄金印莫見蘇/秦不下機白楽天讀史詩季子樵忰時婦見不)
(下機東坡和注覃詩季子應嗔不下機棄家来/伴碧雲師三公用季子事雖改祍爲機皆謂其)
(妻耳今先生用下機字而以爲㛐按戦囯/䇿及史記並無㛐不下機事豈誤用之耶)且復
俄詩置此事江山相助莫相違(維摩經且置是/事唐書張說為)
笑未到囊空猶是慳(見五卷和/張迪功詩)
　　　又
木枕蒲團病更且(比史郎基云任官之所木枕/亦不湏作况重於此乎東坡)
(午牎坐睡詩/蒲團盤两膝)從教惡少事鞍鞿(漢昭紀元鳯五/年發三輔及郡)
(囯惡少年戍遼東昌黎贈盧仝詩隔墻悪少/悪難似又送陶弘南帰詩騰踏衆駿事鞍鞿)元
無王老又何怨(玉泉子王元宝冨厚以錢/文如其名因呼/爲王老)不有
麯生雖與歸(麯生見一卷風月堂詩檀弓/死者如可作也吾誰與帰)六日
取蟾乖丗用(梁宗熛荆楚嵗時記五月五日俗/以此耴蟾蜍爲辟兵六日則不中)
(用故丗云六日蟾蜍起於此也抱朴子/五月五日耴蟾蜍隂乾帶之辟五兵)三年刻
楮費天機(列子宋人有爲其君以玉爲楮三年/而成鋒殺莖柯毫芒䌓澤乱之楮葉)
(中不可别也遂以巧食宋囯列子聞之曰使天/地之生物三年而成一葉則物之有葉者亦寡)
(矣故聖人恃道/化而不恃智巧)只應杖屦從公處未斍平生與
願違(泮水詩従公于邁嵆/康幽憤詩事与願違)
　　　謝楊工曹(名景字如晦頴昌人/甞爲洛陽工曹云)
借屋三間稍離塵(見六卷寄若拙弟詩唐沈千/運山中詩棲隱无事所願早)
(离/塵)携書一束謾娯身(昌黎示児詩始我来/京师止携一束書)客居
最負青春好丗事空隨白髪新(並見五卷/和叔詩)造化
小兒真薄相(唐杜審言疾甚宋之問武平一等省候/何如荅曰甚爲/造化/小児相苦尚)
(何言東坡和山谷病目/詩天公戯人亦薄相)市朝大隱亦長貧(見用/景純)
(韵詩陳平傳顧有美/如陳平而長貧者乎)獨無芋粟供賓客虚辱先
生賦北鄰(先生自註與義新居在工曹所居之北/老杜南鄰詩錦里先生烏角巾園収竽)
(栗不全貧慣看賓客児童喜得食堦除鳥雀馴/又甞賦北鄰詩昌黎荅陳商書厚意不可虚辱)
　　　謹次十七叔去鄭詩韻二章以寄家叔
　　　一章以自詠(名振字敏彦/終於朝散郎)
郷里小児真可憐市朝大隱正陶然(蕭統陶淵明傳我豈/能爲五斗米折腰向)
(郷里小児大隱/見前和景純詩)固應聊頌屈原橘(屈原九章橘/頌后皇壽樹)
(橘来服兮受命不迁生南囯兮深固難徙更/壹志兮緑葉素荣紛其可喜兮以自况也)厎
事便歌楊惲田(見弟/一詩)廣陌遥知駒欵段(見五卷/荅張迪)
(功/詩)曲池猶記鷺聮拳(先生自注鄭州官舎有池/謝莊詩水鶯足䏈拳老杜)
(謾成詩沙頭/宿鷖取挲静)對床夜雨平生約話舊應驚歳月
遷(先生自註家叔書來喜与家伯大人相會按/違蘇州元常全真詩云寕知風雪夜復此對)
(床眠未云无将一㑹易歳月坐推迁蘇子瞻子/由在懐逺驛鏑韋詩至此句測然感之相約早)
(道爲閑居之楽及東坡赴官与子由别於鄭州/西門外馬上賦詩云寒灯相對記疇昔夜雨何)
(時听䔥瑟其後子主与坡相會於彭城感追前/約作小詩云逍遥堂後千尋木長送中宵風雨)
(声悞喜對床㝷旧約不知溧泊在彭/城又荅頓起詩欲話先驚歳月奔)
　　　又
蚍蜉堪笑亦堪憐撼樹無功更怫然(昌黎贈張/籍詩蚍蜉)
(撼大樹可笑不思量荘子/德京苻萹我怫然而怒)賦就柳州聊觧祟(張/子)
(厚旣謪懼不勝其思巫以玄遇于/之八曰君子解祟也乃作解祟賦)詩成彭澤要
歸田(陶渊明有帰/田園詩六首)身謀共悔虵安足(老杜悔日/尋崔李詩)
(至今阮籍軰熟酔爲身謀史記楚丗家陳軫曰/人有遺其舎人一巵酒者舎人相謂曰数人飲)
(此不足以徧請遂畫地爲蛇先成者独飲之一/人曰吾蛇先成㪯酒而起曰吾能爲之足及其)
(爲之足而後成人奪之酒而飲之/曰蛇固无足今爲之足是非蛇也)理遣湏㸔佛
舉拳(晋衛玠曰非意相干可以理遣楞嚴經如/來㪯臂屈指為光明拳示阿難曰若无我)
(手不成我拳若无汝眼不成汝見以汝眼根例/我拳理其及均不阿難曰我无我眼不成我見)
(例如來拳/事義相類)懐祖定知當晚合(世說王述字懐祖/為揚州刺史其壻)
(謝万甞衣白綸巾乗平肩車徑至厅事前謂述/曰人言君侯癡君侯信自癡述曰非无此論但)
(晚合耳注云述少退静/人未知故有晚合之言)次君未可怨稀迁(漢蕭/望之)
(之子育字次君爲人嚴/猛尚威居官数免稀迁)
　　　又
鏡中無復故人憐(老杜呈栢中丞詩鏡中/衰顔色万一故人怜)却愧
謀生後計然(漢貨殖傳范蠡曰計然之䇿十用/其五而得志乃施之家孟注姓計)
(名然善計筭蠡師事之一号計/研故賓戯云研桑心計於无珢)叔夜本非堪作
吏(嵆康与山濤絶交書有必不堪者七又云游/山澤觀魚鸟心甚楽之一行作吏此事便廢)
元龍今悔不求田(陳登字元龍斈通古今許汜/在刘表坐上謂刘備曰昔過)
(下即見元尨无客主之意不相与語自上大牀/卧使客卧下床備曰君有囯士之名天下大乱)
(不憂囯忘家乃求田問舎言无可採是元尨所/如我自卧百尺楼上卧君於地下何但上下牀)
(之間哉表大/笑見陳琳傳)懐親更值薪如桂(戰國䇿蘇秦對楚/王曰楚國食貴於)
(玉薪遺/於桂)作客重㸔栗過拳(老杜䕫府詠懐/詩穣多栗過拳)萬事巧
違髙枕卧憂來一夕廢三遷(漢張良傳吕澤曰/君安得髙枕而卧)
(左傳哀八年呉伐魯二大夫微虎/欲宵攻王舎呉子聞之一夕三迁)
　　　連雨賦書事(四首)
九月逢連雨蕭蕭穏送秋(杜牧之憶斉安/詩連江雨送秋)龍公
無乃倦(東坡禱雨張龍公祠/詩龍公試手𥘉行雪)客子不勝愁(見三/卷風)
(雨/詩)雲氣昏城壁鐘聲咽寺楼(老杜别李義詩江/山雲霧昏東坡欎)
(孤臺詩嵐氣昏晨/樹灘声入市楼)年年授衣節牢落向他州(七/月)
(詩九月授衣陸士衡文賦心牢落而/无偶老杜法鏡寺詩身危適他州)〇又
風伯方安卧雲師亦少饕(廣雅風伯曰飛廉西/京雜記雲师曰屏翳)
氣連河漢潤聲到竹松髙老鴈猶貪去寒蟬遂
不號相悲更相識滿眼楚人騷　〇又
寒入薪蒭價(昌黎荅胡直均書雨/不止薪蒭價益髙)連天两眼愁
(盧照鄰秋霖賦眺穷隂兮断地㸔積水兮連天/又云覩皇天之滛溢孰能不偶坐而含顰老杜)
(遣懐詩愁/眼㸔霜露)生涯赤藤杖(生涯見一卷秋懐詩/昌黎有赤藤杖歌)契
分黒貂裘(戦囯䇿蘇秦說秦/不行里貂之裘弊)烏鵲無言暮蓬蒿
滿意秋同時不同味丗事劇悠悠(見一卷/秋懐詩)
　　　又
白菊生新紫黃蕪失舊青俱含歳晚恨併入夜
深聽夣寐連蕭瑟更籌乱晦冥雲移過呉越應
爲洗餘腥(老杜喜雨詩峥嶸羣山雲交會未断/絶安得鞭雷公滂沱洗呉越又喜聞)
(官軍臨賊詩巳是沃腥/躁此詩蓋指庚子年事)簡齋詩卷第七
增廣箋註簡齋詩集卷第八
　　　陳叔易賦王秀才所藏梁織佛圗詩邀同賦
　　　因次其韻(叔易名恬陽瞿人任秘書省挍書郎/役棄官卜築嵩華之間号澗上丈人)
維摩之室本自空(維摩經文殊問維摩疾/見其室空无諸所有)忽驚
滿月臨丹宫(觀佛三昧經佛外現十楞内現空/相放之能遍十方圎卷如秋滿月)
(分明/皎浄)稽首丗尊真實相(觀无量壽經觀觀/世音真實色身相)不比
圖畫填青紅(昌黎宿衡嶽寺詩粉牆丹柱/動光彩鬼物圗畫填青紅)天女
之孫擅天巧經緯星宿超庸庸(史記天官書/織女天女孫)
(也)淪精入此三昧手(月賦淪精而漢道融李注/謂李氏夣月入懐生漢元)
(后華嚴經十定品入諸佛三昧又云入此三/昧巳東坡謙師分茶詩來試點茶三昧手)一
念直到祇園中(阿含經給孤長者買祗陁太子/園側布黄金遍地爲佛造寺)
意匠經營與佛㑹(老杜丹青引意/匠慘淡經營中)七寳欲動聲
瓏瓏(法華經或以七宝/粧嚴飾作佛像)眉間毫光放未盡(法華/經放)
(眉間白/毫相光)指下巳帶旃檀風(法華經旃檀香/風悅可衆心)飛梭
本是龍變化(晋陶侃少時漁雷澤網得一織梭/掛于壁有頃雷雨化為龍而去)
挾大威徳行神通(金光明經/有大威德)恍若祇洹遇佛影
(玄奘師西域記師至祇洹寺聞有佛影時/現毒龍窟中往觀焉經一日夜乃見之)豈彼
臺像能比崇共惟此事不思議細看衆巧無遺
蹤日浮雞園赤爛爛(阿含經佛在雞園俱舎/論五百羅漢居処雞園)天
入鷲嶺青叢叢(七佛呪經佛/在給孤鷲嶺)那知金臂是正倒
(楞嚴經如来垂金色臂輪手下指示阿難言汝/見我手爲正爲倒阿難言丗間以此爲倒我不)
(知誰正/誰倒)但覺巳挫千魔鋒(本行經六欲天主彼/旬領諸魔衆雨刀劎)
(大石毒蛇来惱怖佛佛入慈/心无量定以伏之魔自退散)龍天四衆儼然侍
喜滿尺宅俱成功(黄庭内景經外映尺/宅氣色芳尺宅面也)向來八
風幾卷地(宝積經以利衰毁譽称譏苦樂爲八/風言能動人也寒山子詩八風吹不)
(動万古人傳妙昌黎/双鳥詩春風卷地起)衆寳行樹無摧桻(弥陁經/㣲風吹)
(動諸宝行樹廣/雅桻木末也)老蕭區區佛所憫(南史賊臣侯/景曰要湏済)
(江縳取蕭衍老/翁作太平寺主)豈與十二蟯蚘同(柳子厚東海/若篇今有爲)
(佛者二人同出扵毗盧遮那之海而泊於五濁/之糞幽於三有之瓠窒於无明之石雜於十二)
(類之/蟯蚘)重雲之殿珠作帳一朝入海奔雷公(南史/梁武)
(帝於重雲殿設救苦斉䆁氏辨正理論梁武帝得/鷲峯奥旨雞園宻義編之金簡藏之宝印覆以珠)
(帳擎以玉床續髙僧傳梁武帝崩以塟事有缺欲/拆重雲殿上宝物人衆方至忽雲雨大火焚殿殿)
(乗空入海㪯衆皆見有從/海來者見殿佛事在海)幸留此像不爲少福聚
萬紀兼千緫(說文紀絲别也羔羊詩/素絲五緫毛傳緫数也)餘休八葉
終灰燼(自武帝衍/至琮八葉)堅固却頼三眠蟲(荀子賦篇/三府三起)
(是謂蚕理楊注府卧也李太白/竒東魯稚子詩吴蚕巳三眠)似聞法猛藕絲像
當時巳不隨煙東(傳燈録善慧大士傳翕弥勒/化身也臨終曰吾去巳不得)
(移寝床七日有法猛上人持像及鍾來鎮于此後/猛師果将到織成弥勒像及九乳鍾留鎮之須更)
(不見臨安志錢氏忠献王往㜈州發傅大士塔取/骨殖及藕絲織成弥勒像九乳鍾鳴榔榔扣門搥)
(等遺物一十六種欲置於弥勒院旣至龍山㪯之/不動即其地建龍華寺以骨殖塑大士像置于塔)
(併蔵其遺物焉蔡氏談叢錢塘龍華寺有傳大士/真身仍藏所謂敲門槌頌金剛經拍板與藕絲灯)
(三物盖昔時呉越錢王從婺女双林取來藕絲灯/者廼梁武帝時物謬言藕絲織成懼不然疑但當)
(時之上錦尓所織紋實華嚴會釋氏說法相狀凡/七所即所謂七處九會者是也有天人鬼神龍象)
(宫殿之属窮極幻眇竒特不可名政和後索入九/禁宣和𥘉旣大黜釋氏教因復以藕絲灯賜官者)
(梁師成佛成靖康間籍/没而藕絲灯不知所在)煌煌二寳照南北客攝萬
鬼專其雄(昌黎衡岳詩天/假神柄專其雄)龍華巳耀東坡墨(未詳)
驚夣不假撞洪鐘(李太白化城寺鐘銘/序佛以洪鍾撞大夢)唯有兹
圗晦幾歳留待公句貽無窮畫沙累土皆見佛
而况筆墨如此工(見前冩/經詩)亦念衆生業障厚(造/象)
(經造佛形像一切/業障莫不除㓕)要與機杼聊分攻(熈寧中張/亶夢入海)
(中金璧楼闕見瓊琚琅佩者数百人以碧玉筆硯/請張賦詩且戒之曰此間文章要似隱起鵉鳯當)
(與織女機杼分巧過是則/人間語耳見西清詩話)從今俱盡未來世(楞嚴/經尽)
(未來際作佛事華嚴經第四十/九卷如是未來丗有求於佛衆)買絲不繡平原容
(李賀浩欹買絲繡作平/原君有酒惟澆趙州士)
　　　趙虚中有石名小華山以詩借之
君家蒼石三峯様磅礴乾坤氣象横(莊子逍遥/遊磅礴万)
(物)賤子與山曽半靣小牎如夣慰平生(漢楼護/傳王邑)
(居樽下稱賤子上壽鮑照東武吟賤子歌一言後/漢應奉詣袁賀賀造車匠於門内岀半面視奉奉)
(後数十年於路見/車匠識而呼之)爐煙巧作公超霧(侈漢張楷/字公超好)
(道術能作/五里霧)書冊尚避秦皇城病眼朝來欲開懶
借君巖岫障新晴
　　　次韻樂文卿北園
故園歸計墮虚空(老杜傷秋討何年减豺虎似/有故園帰昌黎盤谷詩坐令)
(再往之計墮渺茫東坡次舒/教授詩懸知此􁁅墮虚空)啼鳥驚心處處同
(老杜春望感時花/濺淚恨別鳥驚心)四壁一身長客夢(見四卷/雨詩)百
憂雙鬢更春風(老杜有百/憂集行)梅花不是人間白日
色争如酒靣紅(白樂天飲酒詩頼有/杯中緑能爲面上紅)且復髙吟
置餘事(班固賔戯著作/者前列之餘事)此生能費幾詩筒(唐潘/遠紀)
(聞談元微之守浙東白樂天牧蘇䑓常以竹筒/着唱和詩令驛吏逓之號詩筒樂天醉封詩箇)
(詩爲向南州郵吏道/莫辝來去逓詩筒)
　　　汝州呉學士觀我齋分韻得眞字
狂夫縳軒冕(老杜狂夫詩狂夫者更狂又獨酌/詩共彼微官縳莊子繕性篇古之)
(所謂得志者非軒冕之謂/也軒冕在身非性命也)自許稷契身(見二卷/雜書詩)
静者樂山林謂是羲皇人(陶渊明髙卧北䆫/自謂羲皇上人)不
如两忘快(莊子大宗師與其譽堯而非桀也不/若兩忘而化其道昌黎讀皇甫湜詩)
(誠不如/兩忘)内保一色醇(漢梅福言灾異書/一色成体謂之醇)偉哉道
山傑滯此汝水濱(後漢竇章傳斈者以/東觀爲道家蓬莱山)大來㑹
闊歩小憇得幽欣(泰卦小往大來東坡十野亭/詩孤亭得小憇又和陶懷古)
(詩果熟/多幽欣)一齋有琴酒萬事無緇磷(絶交書時與/親舊序闊陳)
(說平生濁酒一/盃彈琴一曲)不作子公書(漢陳咸滯於郡守/數賂遺陳湯予書)
(曰即蒙子公力得入帝城/死不恨後徵入爲少府)肯受元規塵(晋庾亮/岀鎮於)
(外以帝舅内執朝權王導不能平常遇/西風塵起㪯扇自蔽曰元規塵汚人)人言君
侯癡(見七卷和/叔去鄭詩)我知丈人真(老杜贈韋左丞/詩甚知丈人真)月
明泉聲細雨過竹色新是間有真我宴坐方申
申(是槃經第三十八迦葉偈曰无我法中有/真我左傳僖三十二年蹇叔曰必死是間)
　　　送秘典座勝侍者乞麥
一春不雨但多風家家買龜問豐凶天寜䟽頭
與天通泚筆未了雲埋空(泚筆見/放魚賦)一雨三日勤
老龍隴頭滿眼十分豐(左隱九年凡兩自/三日以往爲霖)法中
福将两英雄(續髙僧傳唐相法師見釋元會曰/經云後五百年有福智者此子謂)
巳足憂不足(五代史馬嗣孫傳崔居儉曰孔昭序/癡兒豈識事休晉王戎聚錢不知紀)
(極晝夜計筭/常若不足)伯龍平生受鬼笑無錢可使冝見
瀆(南史刘粹傳宗人伯龍少貧薄及長歷位尚書/左丞少府武􁪰太守貧寠尤甚在家将營十一)
(之方忽見一鬼在傍抚掌大笑伯龍嘆曰貧窮固/有命乃復爲鬼所笑遂止使鬼錢見一卷書懐示)
(友/詩)但當與作謫仙詩聊復使渠終夜哭(賀知章/號李白)
(爲謫仙人又吟其烏栖曲曰此詩可以哭鬼神矣/老杜贈李太白詩詩成泣鬼神淮南子蒼頡作書)
(而鬼夜哭東坡和呉傳正/枯木歌但當與作少陵詩)詩中有味甜如蜜(四十/二章)
(經吾經如食蜜中邊皆甜東坡食蜜詩小児得/詩如得蜜坡又和錢安道詩此詩有味君勿傳)佳
處一哦三鼔腹(東坡讀孟郊詩佳處詩一遭莊/子胠篋篇含哺而熈鼓腹而遊)空
腸時作不平鳴(東坡和葉教授詩空腸出秀句吟/嚼五味足昌黎送孟郊序大凡物)
(都下寄詩曰章䑓栁章䑓栁昔日青青今/在否縱使長條似舊時也應攀折他人手)願君
遄歸與君期要及此柳未衰時
　　蠟梅四絶句
花房小如許(山谷蠟梅詩天工戯剪/百花房左傳遽如許)銅剪黃金塗
(王縉剏五䑓山佛祠鑄/銅爲瓦以黄金塗之)中有萬斛香與君細細輸
　　　又
來從厎處所黄露满衣濕(洞冥記及東方朔别/傳母忽失朔所在經)
(年乃歸曰兒暫之紫泥之海息冥都祟䑓王公/㗖兒以丹粟霞漿飽悶幾死乃飲玄天黄露半)
(合即醒後武帝欲之朔乃乗歩景之馬至東極/得玄露青黄露還以授帝昌黎瀧吏詩湖州底)
(處/所)縁憨翻得憐亭亭倚風立(南部煙花記隋煬/帝御女袁宝兒驗)
(治多態洛陽進合蔕迎輦花帝令持之號司花/女帝謂虞丗基曰宝児多憨熊卿試嘲之丗基)
(爲詩曰斈畫鵶児半未成垂肩亸䄂大憨生縁/憨却得君王意常把花技傍輦行老杜牛女詩)
(亭亭新粧立又江畔尋花詩春光懶困/倚㣲風李義山蜂詩趙后身輕欲倚風)
　　　又
奕奕金仙靣(涅盤經瞿曇大仙李太白贈僧崖/公詩授予金仙道曠却未始聞閟)
(宫詩新廟奕奕/鄭箋狡羙也)排行立䁱晴慇懃夜來雪少住
作珠纓(維摩經又見珠/瓔在彼佛上)
　　　又
亭亭金歩揺朝日明漢宫當時好光景一似此園
中(漢輿服志皇后結歩揺簮珥歩揺以黄金爲山/題貫白珠爲拄枝相纒一爵九華炙谷子周文)
(王於髻上加珠翠翹花傳之鉛粉步歩而摇故曰/步揺李太白越女詞新妝蕩新波光景两竒絶)
　　　次韻傅季申主簿梅花
(季申名直柔鄭公曾孫紹㒷𥘉任同/知樞宻院事時於南園賞梅有作)
東風知君将岀遊玉人逈立林之幽(唐叚文昌/知荆南民)
(爲語曰雨不愁公岀遊東坡新城道詩東風知我/欲山行吹断簷間積雨声玉人見十三卷食筍詩)
(南史謝晦傳武帝曰/一時頓有两玉人)欹墻數苞乃爾瘦中者萬
斛江南愁(庾信愁賦且将一寸心能容万斛愁又有/哀江南賦東坡和宋肇惠澄心紙/討分)
(我江南/数斛愁)君哦新詩我聽瑩(莊子齊物篇是黄/帝之所聽瑩也)句
裏無塵春色静(老杜傷春詩/巴山春色静)人人索笑那得禁(老/杜)
(舎弟赴藍因詩廵簷索共/梅花笑冷蘃踈枝半不禁)獨爲君詩起君病(魏書/陳琳)
(作檄草成呈太祖太祖先苦頭風是日疾/作卧讀琳所作翕然而起曰此愈我疾病)欲語未
語令人嗟(李白緑水曲荷花嬌/欲語愁殺蕩舟人)桃李回㸔眼中沙
(白樂天續古詩何意/掌上玉化爲眼中沙)同心不見昭儀種(趙后外傳/飛燕加大)
(號昭儀奉三十六物以賀中有五色同心/結一鞶西京雜記漢上林苑有同心梅)五出時
驚公主花(見四卷/墨梅詩)典衣重作明朝約(典衣見二/卷雪詩)
聊復寛君念歸洛笛催踈影日更踈快飲莫教
春寂寞(白楽天落花詩留春春不住春歸/人寂寞韋莊詞滿院落花春寂寂)
　　　錢東之教授惠澤州吕道人硯爲賦長
　　句(東之名元明通直益之子/文僖公惟演之四丗孫也)
君不見銅雀臺邊多事土走上觚稜䕃歌舞(硯/譜)
(魏銅雀臺遺此人發古瓦爲硯貯水数日不渗吴/融銅崔古瓦硯賦觚稜金雀競托岧嶤玉女胡人)
(争來睥睨又云昔之藏歌蓋舞庇日干霄繁華幾/代零落一朝委地而合隨塵土依人而却伍瓊瑶)
(西都賦上觚稜而棲/金爵李注觚稜闕角)餘香分盡垢不除(陸士衡/吊魏武)
(文武帝臨終顧命冡嗣曰吾婕妤妓人皆著銅雀/臺又云餘香可分與諸夫人呉融前賦衘來而月)
(影重重漏出/炉香細細)却寄書林汙縑楮(揚雄劇秦美新/發秘府覽書林)
(後漢呉祐傳注殺青者以火炙簡令/汗取其青易書復不蠧謂之汗簡)豈如此瓦凝
青膏冷面不識姦雄曹(陳江揔雜曲妾門逢春自/可榮君面未秋何意令魏)
(志注曹公甞問許子将我何如人子将曰/子治丗之能臣乱丗之姦雄太祖大笑)吕公巳
去泫餘泣通譜未許弘農陶(見冩華/嚴詩)暮年得君真
耐乆(見第二卷/建除躰詩)摩挲玉質雲生手(張少傳石硯/賦羙玉未足)
(方其質又云/韞玉吐雲)未知南越石虚中亦有文章似君否
(文嵩即墨侯石虚中傳虚中字居黙南越/髙要人也隱遁不仕因採訪遇之端溪)西家撲
滿本弟昆趣尚清濁何年分(西京雜記鄒長清送/公孫洪赴賢良書曰)
(撲滿者以土爲器爲畜錢具有入竅而无岀竅滿/則撲之魏書邴原謂孫崧曰君以僕爲西家愚夫)
(耶昌黎題子美墳詩即其清/者爲聖賢鍾其濁者成愚撲)一朝墮地真瓦礫莫
望韓公無瘞文(昌黎瘞破硯文硯乎硯乎與瓦/礫異後漢孟敏甑墮地不顧)
　　　以石龜子施覺心長老(即汝州/天寕師)
老龜千年作一息天地併入支床力(史龜筴傳/龜千歳乃)
(遊蓮葉之上又云游三千歳不出其域壽蔽天地/莫知其極又云南方老人用亀支床足二十餘年)
(老人死移床亀尚生亀能行氣導引/樂天贈王山人詩夜後不聞亀喘息)何年生此石
腸兒(皮日休桃花賦余嘗慕/宋廣平疑其鐵腸石心)非皮褁骨骨褁皮
(傳灯録太隨法真師庵側有一亀僧問一切衆/生皮褁骨這箇衆生骨褁皮師拈草履亀邊着)君
家元緒不慎口遂與老桑同一朽(商芸小說孫/權時有人獲)
(大亀欲献呉王夜泊越里纜舟於大桑宵中樹呼/亀曰勤乎元緒奚事尓也亀曰我行不擇日乃遭)
(拘係然尽南山之薪不能潰我樹曰諸葛元遜必/致相困求我之徒煑汝計將安出亀曰子明无多)
(言禍将及汝旣至建業諸葛恪/果諭權取此桑烹之龜乃立爛)知君遊丗磨不磷
(見論/語)往作道人之石友(潘岳金谷詩/投分寄石友)道人莫欺此
亀無六眸試與話禅當點頭(江賦有亀六眸唐/先天中江州献六)
(眸亀十道四畨志生公異僧笁道生也講經於金/陵人无信者乃聚石爲徒與之談玄理石皆點頭)
　　　陪諸公登南樓啜新茶家弟出建除躰
　　　詩諸公旣和余因次韻
建康九醖羙侑以八品珍(南史顧憲之爲建康/令性清儉強力爲政)
(甚得人和都下飲酒醇者趣號爲顧建康謂其清/且美焉西京雜記漢制宗廟八月飲酎用九醖以)
(正月旦作酒八月成名曰九醖張平子南都賦九/醖甘醴十旬兼清李注魏武上九醖奏云三日一)
(醸滿九斛米止廣雅曰醖投/也周礼食醫掌和王八珍)除瘴去熱惱與茶
不相親(本草陳藏器云茶苦寒破熱除㢓華嚴經/以白旃檀塗身能除一切熱惱而得清凉)
滿月墮九天(茶譜衡山封州之西郷茶研膏爲之/片團如月盧仝謝孟諫議茶詩手閱)
(月團三百片王荊公寄茶與王平南詩/碧月團團墮九天封題寄與洛中仙)紫靣光磷
磷(茶譜蒙頂研膏茶名紫笋/陸羽茶經紫者上緑者次)平生酪奴謗脉脉氣
未申(洛陽伽藍記齊王肅歸魏𥘉不食羊肉及酪/漿常食鯽魚羹渴飲茗汁髙帝曰羊肉何如)
(魚羹茗汁何如酪漿粛曰羊陸産之㝡魚水族之/長羊比齊魯大邦魚比邾莒小囯惟酪不中與茗)
(作奴彭城王勰曰卿不重齊魯大邦而愛邾莒小/囯明日爲設邾莒之會亦有酪奴因呼茗爲酪奴)
定論得公詩雅號知凝神(莊子逹生篇孔子曰/用志不分乃疑於神)
(顔延年五君詠/吐論知疑神)執持甘露椀未覺有等倫(王智/深宋)
(録豫章王子尚訪曇済道人於八公山道人設茶/茗子尚味之曰此甘露也何言茶茗山谷飲茶詩)
(云非君灌頂甘露椀幾爲談天乾舌/本漢甘延壽傳投石技距絶於等倫)破睡及四座
(博粅志及本草皆言茶令人少睡/樂天贈王十三詩破睡見茶功)愧我非嘉賓危
樓與世隔萬事不及唇成公方坐嘯(後漢黨錮/傳叙南陽)
(太守成瑨委功曽岑晊郡爲謡曰南/陽太守岑公孝弘農成瑨但坐嘯)賞此玉花勻
(盧仝茶歌白花/浮光疑椀面)収盃未要忙再試晴天雲(昌黎/青龍)
(寺詩年少得塗未要忙/晴天雲見六卷分茶詩)開口得一笑兹逰念當
頻(飛子盗跖篇開口而笑者一月之中不過四五/日而巳昌黎閑遊詩兹遊苦不数再到遂經旬)
閉眼歸黙存助發梨棗春(梨棗見一/卷建除詩)
　　　諸公和淵明止酒詩因同賦
愛河漂一世旣溺不能止(七佛呪經爲渴愛/河漂溺生死大海)不
如淡生活(摭言裴令公居東洛夜宴聮句元白有/德色次至楊汝七曰昔日蘭亭无艶質)
(此時金谷有髙人白樂天曰/笙歌鼎沸勿作此冷淡生活)吟詩北牎裏(李太/白荅)
(王十二詩吟詩作賦比/䆫裏万言不直一盃水)肺肝亦何罪困此毛錐
子(五代史漢史弘章曰三司使王章曰/无毛錐子軍賦何從集乎蓋言筆也)不如友麯
生是子差可喜(楚生見一卷題風月堂詩東坡送/江公着知吉州詩得郡江東差可)
(喜又和陶獨飲詩床頭/伯雅君此子可與言)三杯取徑醉萬緒散莫
起(昌黎感春詩三盃取醉不復論東坡詩三盃/卯酒人徑醉淳于髠曰一斗徑醉列子擾擾)
(万/緒)奈何劉伶婦苦語見料理(劉伶事見六卷六/言詩晋書桓冲謂)
(騎兵參軍王子猷曰卿在府日乆比當相料理/子猷不荅直髙視以手板拄頰云西山朝來致)
(有奕/氣耳)不如一覺睡浩然忘彼巳三十六䇿中此
䇿信髙矣(見三卷/書懐詩)政使江變酒誓不渉其涘(李/太)
(白㐮陽歌遥看漢水鴨頭緑恰似蒲桃𥘉/醱醅此江若变作春酒壘麯便作糟丘䑓)尚湏
學王通藝黍供祭祀(王通曰子蓻黍登埸歳不/過数石以供祭祀冠婚賔)
(客之酒也成礼則/止子之室酒不絶)
　　　以𥿄託樂秀才搗治
古人争名翰墨藪(史記張儀曰争名於朝謝宣/遠賦張子房詩粲粲翰墨場)
柿葉桑根俱不朽(尚書故實廣文斈士鄭䖍好/書無𥿄知慈恩寺貯柿葉数)
(屋遂借僧房居取葉書歳乆殆遍𥿄譜雷孔/璋曽孫穆之猶有張華與祖書乃桑根紙)固
知老禇下歐陽(唐歐陽詢傳禇遂良亦以書自/名甞問虞丗南曰吾書孰與詢)
(荅曰吾聞詢不擇紙筆/皆得如志君豈得比)控御管城須好手(管城/見山)
(水/賦)嫁非好時聊自強(未詳)幅則甚短慙甚長(李/正)
(丈資暇集元和薛濤尚松花笺好製小詩惜其/幅大不欲長賸之乃命匠人狹小爲之皆以爲)
(便特名薛濤箋左傳昭公三年/子雅曰彼其髪短而心甚長)聞道蔡侯閑石
臼(荆州記耒陽縣蔡子江南有/石曰云是蔡倫舂紙之臼)爲借餘力生銀
光(丹陽記齊髙帝甞造/銀光紙賜王僧虔)〇簡齋詩卷第八
增廣箋註簡齋詩集卷第九
　　　　　　竹　坡　胡穉仲孺箋
　　　述懐呈十七家叔
兒時學道逃悲歡只今未免憂飢寒浮生萬事
蟻旋磨(列子周髀家日月左行隨天左轉譬/之蟻行磨石之上磨左旋而蟻右去)冷
官十年魚上竿(歸田録梅聖俞以詩知名仕宦/三十年終不得一館聀晚年受)
(敕修唐書語其妻曰吾之修書可謂胡孫/入布袋妻曰君之仕宦何異鮎魚上竹竿)竹林
歩兵亦忍辱(見六卷寄/若拙弟詩)長安閉門出無僕(昌黎/盤谷)
(子詩閉門長安三日雪其與衛/中行書云出无馿馬因與人絶)門前故人擁廬
兒政坐向來甘碌碌(漢䔥望之傳大将軍霍光/秉政長史丙吉薦儒生王)
(仲翁與望之等数人皆召見望之不肯露索狹/持光獨不除用而仲翁等皆𥙷大将軍史三歲)
(間至光禄大夫給事中望之以射䇿甲科爲郎/署小苑東門候仲翁出入從蒼頭廬兒下車趍)
(門傳呼甚寵頋謂望之曰不肯碌/碌反抱関爲望之曰各從其志)公不見古人
有待良不多(昌黎何蕃傳凡貧賤之士必有/待然後能有所立獨何蕃欤)利
名溺人甚風波(李蕭遠運命論將以遂志而成/名也求遂其志而冒風波於險)
(塗)垂露成幃仲長統(後漢仲長統詩垂/露成幃張霄成幄)明月爲
燭張志和(唐張志和曰天虚/爲室明月爲燭)塵中別多會日少
(古詩百年能幾/何會少别還多)丗事欲談何可了(晉王導傳桓/彜𥘉過江憂)
(懼不樂往見導極談丗事還謂周顗曰靣見管/夷吾无復憂矣又王猛𬒳褐詣桓温靣談當丗)
(之事捫蝨而/言旁若无人)胷中萬卷巳無用(梁孝元帝之敗/焚圗書十四万)
(書十四万卷曰讀書万卷猶有今日故/焚之老杜贈韋左丞詩讀書破万卷)勸公留
眼送飛鳥(嵆康贈秀才入軍詩目送歸鴻陳後/山送王元筠詩直須留眼送歸鴻)
兩翁觀光今幾時(先生自注大人與家叔/元豐八年同赴省試)賦歸
有約時巳稽(淵明賦歸去來東坡送喬/仝詩東歸有約不敢渝)未暇藏
身北山北(蜀志法正傳注法真字髙卿甞幅中/見扶風守守曰哀公雖不肖猶臣仲)
(尼柳下惠不去父母之邦欲相屈爲功曹如何/真曰以明府見待有礼故四時朝覲若欲吏使)
(之真将在北山之北南/山之南矣守遂不敢)且須覔地西技西(老杜/寄賛)
(上人詩一昨倍錫杖卜鄰南山幽年侵腰脚衰/未便隂崖秋重崗北面起竟日陽光留茅屋買)
(兼土斯焉心所求近聞西枝西有谷杉黍稠亭/午頗和暖石田又足収前又有西枝村尋置草)
(堂地宿賛/公土室詩)願從我翁歸洗耳(晋孫楚欲隠居謂/王濟曰當枕石潄)
(流誤云潄石枕流濟曰流非可枕石非可漱楚/曰所以枕流欲洗其耳所以漱石欲厲其齒)
不用妓女汙山水(晋謝安雖放情山水每/遊賞必以妓女相從)肩輿
亦莫要僕夫自有門生與兒子(見六卷招/張元方詩)
　　　同叔易于觀我齋分韻得自字(即陳/叔易)
小草浪出山(丗說謝公始有東山之志後就相/司馬有餉桓藥草中有逺志公曰)
(此藥又名小草何一物二稱謝未荅郝隆曰此/甚易解處則爲逺志出則爲小草謝甚愧老杜)
(上牛頭寺詩真成浪出遊/與蘇端詩龐公不浪出)大隱乃居市(見卷前/詠懐詩)
功名一畫餅(三囯志魏文帝謂盧毓曰選㪯莫/取有名名如畫地作餅不可啖也)
甚矣癡兒計(晋揚濟曰諺云生子癡了官事/官事未易了也又見前食虀詩)傾
身犯火宅顧自以爲戲(法華經火宅喻品諸子/於火宅内樂着戯心不)
(厭患无/求出意)汗顔逢冰子更復問奚自(汗顔見一卷/雜書詩冰子)
(見四卷/西風詩)三肅齋中人(左傳成十六年郤至三肅/使者而退杜注肅手至地)
(周禮大祝/九日肅摻)本是青雲器(顔延年五君詠仲容/青雲器實禀生人秀)雖
然山上山(古樂府藁砧今何在山上更有/山何當大刀頭破鏡飛上天)政爾
吏非吏(晋孫綽甞鄙山濤謂人曰山/濤吾所不解吏非吏隱非隱)肅肅牎前
竹見引著勝地(丗說王衛軍云酒/正自引人著勝地)丗間劇寒暑
了不受榮悴門前剥啄客欲問觀我意(昌黎剥/啄行剥)
(剥啄啄有/客至門)但持邯鄲枕贈我一覺睡(見六卷和/元方詩)
　　　觀我齋再分韻得下字
一慵縛兩脚閉户了晨夜夢攀城西樹起造君
子舎紫髯出堂堂見客披衣謝(呉書注張遼問/呉降人向有紫)
(髯將軍長上短下便馬善/射是誰荅曰是孫㑹稽)平生功名手(東坡王/莾詩入)
(手功名/事事新)嗜静如食蔗(顧愷之每食甘蔗常自尾/至本人或怪之云漸入佳)
(境)小齋劇冰壺中明外無罅(鮑照詩清/如玉壷冰)要知日
用事(傳灯録龐居十傳石頭問曰子自見老僧/巳來日用事作麽生呈一偈云日用事无)
(別唯吾自偶諧頭頭非取捨處處勿張乖朱紫/誰爲號丘山絶點埃神通併妙用運水及般柴)
趺坐㸔鳥下(楞嚴經丗尊結跏趺坐列子黄帝/篇漚鳥舞而不下陳後山春江秋)
(野圖詩倐/看双鳥下)主人心了了竹石亦閒暇(傳灯録鶴/勒那傳偈)
(曰認得心性時可說不思議了了无可得得時/不說知又騰騰和尚了元歌心中了了揔知)
兒童慣㸔客我東當日駕(老杜南鄰詩慣看賓/客兒童喜胡釘鉸贈)
(韓少府詩兒童不慣見/車馬走入蘆花深處藏)平分齋中閒(老杜秦州/雜詩水竹)
(㑹平/分)風月不待借(李太白寄裴隠詩揚帆借天/風孟郊詩徴文北山外借月)
(南搂/中)還須酒屡費(晋謝安於土山營墅楼館林/竹甚盛毎携中外子姪往來)
(遊集肴饌亦屡費百金丗頗/以此譏焉而安殊不以屑意)不用牛心炙(見玉/延賦)
　　　寄題商洛宰令狐勵迎翠樓
西來金衣鶴書落汝水湄雲霞映道路中有迎
翠詩(李太白代壽山荅孟少府移文書淮南小/壽山謹使東峯金衣双鶴衘飛雲錦書于)
(維陽孟/公足下)遥知五斗粟(見四卷送/張仲宗詩)未辦買山資(丗/說)
(支遁因人就深公買印山深公曰未聞巢由買/山而隠雲溪友議匡廬符載山人遣童子賫書)
(於于頔乞買/山錢百万)政要百尺樓(見七卷和/叔去鄭詩)了此浮天
眉(昌黎南山詩天宇浮/脩眉濃緑盡新就)森然詩中畫想見憑欄
時(東坡云味摩詰/之詩詩中有畫)朝曦與暮靄百變皆令姿(傳/咸)
(贈何劭王濟詩/煌煌發令姿)君方領此意簿書何急爲衆手
劇雲雨唯山不瑕疵(衆手雲雨見第一詩/瑕疵見二卷八音歌)當年
四老翁視丗輕於芝(髙士傳秦丗坑儒四皓退/而作歌曰莫莫髙丗深谷)
(逶迤曄曄紫芝可以樂飢唐虞丗逺吾将誰歸/云云乃共入啇洛隱地肺山漢髙帝招之不至)
坐令山偃蹇(東坡張仲舎壽樂堂詩青山偃蹇/如髙人常時不肯入官府髙人自)
(與山有素不待/招邀滿庭户)不受人招麾(史記汲黯傳嚴助/曰招之不來麾之)
(不/去)誰歟樓中客俯仰與山期顧要君折腰督郵
真小兒(折腰見七/卷和叔詩)因之感我意故巖歸巳遲(李/太)
(白别崔侍御詩因之出寥廓/李義山井泥詩因之感物理)便携靈運屐(晋/謝)
(靈運常着木屐上山/去前齒下山去後齒)不待德璋移(見四卷送/張仲宗詩)
　　　次韻謝天寜老見貽(斍心)
庭栢不受寒依然照人緑霧収晨光發可玩不
可掬(老杜宴歴下亭詩脩竹不受暑栁子厚詣/超師院詩日出霧露餘青松如膏沐老杜)
(出塞詩浮雲暮南/征可望不可攀)道人方出定不復辨羊鹿(法/華)
(經以羊車鹿車牛車/誘引諸子岀離火宅)微雲度遥天一笑立於獨
(莊子田子方篇先生似/違物離人而立於獨也)嗟予晚聞道學㸔傳燈
録(莊子漁父篇子之早湛於人僞而晚聞/大道也東坡别子猷詩嗟我晚聞道)三生
蠹書魚萬卷今可束(三生見山水賦昌黎雜詩/何殊蠧書魚生死文字間)
(又寄盧仝詩春秋三傳束髙閣/東坡和劉湜詩舊斈閑可束)轂雖巳破碎猶
欲大其輻(老子三十輻共一轂/周禮轂雖敝不藃)是身堪底用况
乃五斗粟(見四卷張/仲宗詩)自從識師面日月幾轉轂
(賈島詩碌碌復碌碌百年双轉/轂東坡和辯才詩日月轉双轂)受師爐中煙無
處著榮辱(見二卷八音歌又列子北宫子終身/迫然不知榮辱之在彼也在我也)
周妻與何肉(南史周顒妙於佛理終日長𬞞雖/有妻子獨處山舎何胤居武丘山)
(西寺講經論斈僧隨之侈於食味後稍去其甚/者猶食魚蟹蚶蠣之属顒作書勸令食菜末年)
(方絶血味文惠太子問顒曰卿精進佛法何如/何胤曰三塗八難共所未免然各有累太子曰)
(累伊何曰/周妻何肉)恨我未免俗(晋阮咸見北阮七月七/日曬衣乃以竿掛大布)
(犢鼻於庭人怪問之荅/曰未能免俗聊復尓耳)從今謝百事請作龜頭
縮(昌黎盛山詩序令人棄百事而往與之游史/記龜筴傳龜縮頸而却東坡贈陳季常見過)
(詩人言君畏事/欲作龜頭縮)却笑長沙傅區區問淹速(鵩賦/問於)
(子鵩余去何之吉乎吿我凶/言其災淹速之度語余其期)聊将非舌言(傳燈/錄宗)
(一師頌有語非関/舌无言却要辝)往和無譜曲(東坡蒜山亭詩/唱我三人无譜)
(曲馮夷亦/合舞幽宫)
　　　陳叔易學士母阮氏挽詞(二首)
典刑奕奕照來今(蕩詩尚有典刑奕奕見前蠟/梅絶句張景陽雜詩此理著)
(來/今)鶴髪魚軒汝水潯(庾信竹杖賦予老矣鶴髪/雞皮左傳閔二年夫人栗)
(魚軒杜注/魚皮飾車)避地梁鴻不偕老(後漢書梁鴻與妻/孟光隱居避患共)
(入覇陵山中毛/詩君子偕老)弄烏萊子若爲心(老子傳老萊/奉二親行年)
(七十或弄烏於/親側欲之喜焉)送葬忽見三千乗(漢樓護爲五/侯上客母死)
(送葬者致車/二三千乗)奉祱那聞五百金(漢朱建傳辟陽/侯欲知建建不)
(肯見及建母死貧未有以發喪方假貸服具辟/陽侯用陸賈計廼奉百金梲列侯貴人以辟陽)
(故往􁎚凡/五百金)婦德母儀俱不愧(周禮九嬪婦言婦/德後漢馮衍與任)
(武逹書旣無婦/道又無母儀)碑銘知己託張林(先生自注晁/說之許銘墓)
(晋張林作陳夫人碑曰夫人姓徐呉郡嘉興人/也夫人少膺靈粹誕兹淑貞聦哲明敏温恭柔)
(順躰仁足以長人嘉會足以合禮㳟順不惰其/心明烈實備其躰若夫柔惠清須中和聖善婦)
(德旣備母道亦踐志厲冰玉厥德靡顯靡靡其/操翼翼其仁明景内映朗節外新芳徽風邁淑)
(慎其身事見歐/陽詢蓻文類聚)
　　　又
去年坡霧識儒先(晋衛瓘見樂廣曰諸賢旣没/常恐微言將絶今乃復聞斯)
(言於君命諸子造焉曰此人之水鏡/見之瑩然若披雲霧而覩青天也)欲拜萱堂
未敢前(伯兮詩焉得諼草言樹/之皆毛傳背北堂也)盧壼要傳紗縵
業(晋符堅幸太斈問愽士經典盧壼對曰唯周/官礼注未有師切兄太常韋逞母宋氏得周)
(官音義自非此母無以傳授於是就宋氏家立/講堂置生貟百二十人隔絳紗縵受業號宋氏)
(宣文/君)王裒忽廢蓼莪篇(干裒隱居教授母没及/讀詩哀哀父母生我劬)
(勞未甞不三復流涕門/人受業者爲之廢蓼莪)秀眉隔夢黄壚裏(李太/白山)
(人勸酒詩秀眉霜雪桃花貌淮南子覧冥訓上/際九天下契黄盧髙誘注黄泉下有壚土也說)
(文壚黒/土也)落日驅風丹旐邊(賀循葬礼旐古以緇/布今以絳繒老杜悼)
(房相詩丹/旐飛飛日)佛子歸真定何處(法華經佛子行道/已列子精神離形)
(各歸其眞/故謂之鬼)空令苦淚漲黄泉(左隱元年不及黄/泉无相見也昌黎)
(弔東野失子詩/滴地淚到泉)
　　　歸洛道中
洛陽城邊風起沙征衫歳歳負年華歸途忽踐
楊柳影春事已到蕪菁花道路無窮幾傾轂牛
羊旣飽各知家人生擾擾成底事馬上哦詩日
又斜(昌黎感春詩黄黄蕪菁花桃李事/巳退東坡望江南詞春色属蕪菁)
　　　道中寒食
飛絮春猶冷離家食更寒(荆楚歳時記去冬節/一百五日即有疾風)
(甚雨謂之/寒食)能供幾歳月不辦了悲歡刺史蒲萄
酒先生首蓿盤(後漢張譲傳注孟佗以蒲萄一/斗遺譲譲即拜佗爲凉州刺史)
(苜蓿盤見五/卷春日詩)一官違壯節百慮集征鞍(莊子逍/遥遊知)
(効一官後漢戴就傳薛安竒/就壯節繫辝一致而百慮)
　　　又
斗粟淹吾駕(五斗米見四卷送張仲宗/詩漢書一斗粟尚可舂)浮雲笑
此生(浮雲見山水賦老杜/遣悶髙枕笑浮生)有酒酬歳月無夢到
功名客裏逢歸鴈(老杜王司馬弟相訪詩客裏/何迁次又歸鴈詩万里衡陽)
(鴈今年又北歸双双瞻客上一一背人飛唐宋/遺史如意中女子送兄詩所嗟人異鴈不作一)
(行/歸)愁邊有亂鶯(愁邊見七卷和景純詩老杜贈/王侍御詩曉鶯工迸淚韋蘇州)
(聽鶯曲何處愁人憶故園洞㣲/志錢沔詩一聲鶯送一般愁)楊花不解事更
作倚風輕(昌黎晩春詩楊花榆莢无才思唯解/漫天作雪飛老杜彭衙行小兒强解)
(事倚風輕見八/卷蠟梅絶句)
　　　龍門
(龍門在西京河南縣地志曰闕塞山/一名伊闕而俗名龍門韋述東都記)
(龍門號双闕與大/内對峙若天闕焉)
不到龍門十載強斷崖依舊掛斜陽(老杜别常/徴君詩卧)
(病一/秋強)金銀佛事浮佳氣(老杜龍門詩氣色皇/居近金銀佛寺開)花
木禪房接上方(常建題破山寺禪院詩竹/逕通幽處禅房花木深)羸馬
暫來還徑去流鶯多處最難忘老僧不作留人
意㸔水㸔山白髪長(老杜西閣詩肯别定留人僧/靈徹詩看水看山侍月明)
　　　次韻謝心老以縁事至魯山(魯山汝/州縣名)
禪師瓶貯幾多空(楞嚴經譬如人取頻伽瓶塞/其兩孔滿中貯空千里遠餉)
(它/國)欲問以書無去鴻(昌黎與李秘書書不果鞠/恭親問而以書漢蘇武傳)
(天子射上林中得鴈足有/繫帛書言武在某澤中)魯縣人迎波若杖(晋/蓺)
(術傳沙門曇霍持一錫杖令人跪曰此是波若/眼奉之可以得道人或藏其錫杖大契數聲閉)
(目湏臾起/而取之)天寜樹起吉祥風(華嚴經丗主妙嚴/品生吉祥風主空)
(神)荒山春色篇章裏快士交情筆硯中(先生自/注聞師)
(見冨主簿甚欵蜀書黄權降魏司馬宣王與諸/葛亮書曰黄公衡快士也毎嘆述足下不去口)
一日塵沙雙碧眼歸時應與去時同(老杜賛公/旁詩苦見)
(塵沙黄碧眼/見山水賦)
　　　友人惠石兩峯巉然取杜子美玉山髙
　　　並兩峯寒之句名曰小玉山
舊喜㸔書今不㸔且留雙眼向孱顔(大人賦放/散畔岸驤)
(以孱顔李義山荆山詩壓河連望勢/孱顔東坡峽山寺詩攝衣歩孱顔)從來作夢
大槐國(見五卷送/張掃詩)此去藏身小玉山暮靄朝曦
一生了髙天厚地兩峯閑九華詩句喧寰宇細
比真形伯仲間(先生自注家有壶中九華石刻/東坡過湖曰李正臣蓄異石九)
(峯玲龍如䆫櫺爲名之曰壷中九華作詩詠之/後復過湖口則石巳爲好事者取去又和前韻)
(有曰尤物巳隨清夢断真形宛在畫圗中又自/注云道藏有五岳真形圖魏文帝興論傳毅之)
(於班固伯/仲之間耳)
　　　秋夜
中庭淡月照三更白露洗空河漢明莫遣西風
吹葉盡却愁無處着秋聲
　　　䟦外祖存誠子帖
(張友正字義祖退傳鄧囯文懿公之/㓜子自少斈書常居一小閣上杜門)
(不治他事積三十年不輟遂以書名/神宗甞評其草書爲本朝第一號存)
(誠/子)
亂眼龍蛇起平陸(杜寄裴施川詩龍蛇動篋蟠/銀鈎隂符經天發殺機龍蛇)
(起陸廬子諒贈崔温詩平陸引長流山/谷劉明仲墨竹賦游戯翰墨龍蛇起陸)前身義
獻巳黄墟(白樂天狂歌辝云焉用/黄墟下珠衾玉匣爲)客來空認袁
公額(南史王筠傳沈約見筠以爲似外祖袁粲/謂僕射張稷曰王郎非爲額類袁公風匀)
(都欲/相似)淚盡慙無楊惲書(漢楊惲母司馬迁女也/惲始讀外祖太史公記)
(頗爲春秋以材能稱有/荅孫會書書具本傳)
　　　詠蟹
量才不數制魚額(酉陽雜爼廣動植篇寕去累/丗宅不去制魚顧臨海異物)
(志亦載此二語又云/制魚甚肥炙食甘美)四海神交顧長康(班孟堅/賔戯皆)
(俟命而神交匪詞言之所信呉志諸葛瑾傳孫/權曰孤與子瑜可謂神交潘岳夏侯湛誄心照)
(神交唯我與子/顧長康事未詳)但見横行疑長躁(雲溪友議載/皮日休螃蟹)
(詩云莫道无心畏雷電海龍王處也横行荀子/蟹六跪而二敖非蛇蟺之穴无所寄托者用心)
(躁/也)不知公子實無腸(抱朴子登涉篇山中辰/日稱无腸公子者蟹也)
(晋上人歸廬山詩與僧/俱是夢夢裏暫相逢)毎見眼自明不復煩金
箆(杜荀鶴贈韋書記歸京詩韋杜相逢眼自明/涅槃經如目盲人爲治目故造詣良醫即以)
(金箆刮其眼膜又北史後周張元乃祖䘮明元/燃灯讀經乞祖目明後夢一翁以金箆療其祖)
(目後/果明)却從夢中别未免意慘悽它時訪生死林
深路應迷(漢蒯通傳使人候聞其死生栁子厚/與王參元書末云因人南來致書訪)
(生/死)
增廣箋註簡齋詩集卷之九
增廣箋註簡齋詩集卷第十
　　　　　　竹　坡　胡　穉仲孺箋
　　　中牟道中二首
雨意欲成還未成歸雲却作伴人行依然壤郭
中牟縣千尺浮屠管送迎(梵語浮屠華言塔晉/佛圖澄傳浮圗一鈴)
(獨鳴東坡佛日山詩山中只/有蒼髯叟数里䔥蕭管送迎)
　　　又
楊柳招人不待媒蜻蜓近馬忽相猜如何得與
凉風約不共塵沙一并來(孟子不待父母/之命媒妁之言)
　　　秋雨
塵起一月憂無禾瓦鳴三日憂雨多(運命論風/驚塵起東)
(坡和陶懐古詩兩急瓦鳴/新三日雨見八卷乞麥詩)書生重口輕肝腎不
如墙角蚯蚓方長哦少昊行秋龍洒道(月令秋/帝少皡)
(杜登慈塔詩少昊行清/秋灑道見四卷連雨詩)風作萬木皆商歌(風作/見卷)
(後送王周士詩商歌/見六卷和元方詩)病夫強起開户立(漢張良/傳良疾)
(強起至/曲郵)萬箇銀竹驚森羅(史記貨殖傳竹竿万/箇李太白宿鰕湖詩)
(白雨映寒山森森似銀竹/杜玄元廟詩森羅移地軸)人間偉觀如此少倚
杖不覺泥及靴菊叢欹倒未足道老境知柰梧
桐何是事且置當務本菜圃巳添三萬科(李太/白登)
(宣城詩秋色老梧桐是事/且置見七卷和宋簿詩)
　　　中秋不見月
去年中秋端正月照我霑襟萬條血(昌黎詩三/秋端正月)
(恨賦但聞悲風/淚起血下霑襟)姮娥留笑待今年(後漢天文志/劉註載張衡)
(靈憲渾儀言羿請不死之藥於西王母姮娥竊/之以奔月遂託身月中異聞集感異記姮娥妬)
(人不皆/留照)净洗金觥對銀闕(續仙傳藍来和踏欹/長景明輝在空際金)
(銀宫闕髙嵯峨東坡中秋/月詩一杯未尽銀闕湧)髙唐妬婦心不閑(宋/玉)
(髙唐賦昔者先王嘗遊髙唐夢一婦曰/妾巫山之神女朝爲行雲暮爲行雨)招得風
姨同作難(見二卷/雪詩)豈惟恨滿月宫裏腸斷西山
吴綵鸞(傳竒鍾陵西山有逰帷觀毎至中秋車/馬喧闠十数里若闕闠豪傑多召名妹)
(善謳者夜與丈夫間立握臂連踏而唱唯對荅/敏捷者勝大和末有書生文簫往觀覩一妹甚)
(䴡其詞曰若能相伴陟仙壇應得文簫駕綵鵉/自有繡襦并甲帳瓊臺不怕雪霜寒生意其神)
(仙植足不去姝亦相盻歌罷獨秉獨穿大松徑/将盡陟山捫石冒險而升生躡其蹤妹曰莫非)
(文簫邪相引至絶頂坦然之地後忽風雷裂帷/覆机俄有仙童持天判曰呉綵鵉以私欲洲天)
(機謫爲民妻一紀姝/乃與生下山歸鍾陵)却疑周生懐月去待到三
更黒如故(宣室志太和中周生有道術方中秋/月色澄瑩有数客來周曰我能揭月)
(置之懷中因取数百筯絶而駕之曰我将此梯/取月乃閉户乆之客歩庭中伺焉忽天地曛黒)
(仰視無纎雲俄聞生呼曰某至矣手㪯其衣出/月寸許一室尽明寒入肌骨食頃又復如𥘉)
人間今乏趙知微無復清遊繼天柱(三山小牘/趙知㣲有)
(道術中秋積隂不解衆惜良辰知微曰可備酒/肴登天柱峯翫月旣出門天色開晴及登山峯)
(月明如晝至月落方歸下/山則凄風苦雨隂晦如前)南枝烏鵲不敢譁倚
杖三嘆風枝斜(魏武帝詩月明星稀烏鵲南飛/繞樹三匝无枝可依費誓嗟人)
(无譁聽命老杜茅屋/歌歸來倚杖自嘆息)明年強健更相約會見林
間金背蟇(杜九日詩明年此會知誰健酉陽雜/爼長慶中有人中秋夜見月光属於)
(林中如疋布視之一金/背蝦蟇疑是月中者)
　　　九日賞菊
黃花不負秋與秋作光輝(見五卷/和叔詩)夜霜猶作惡
朝日爲觧圍(史記秦紀/晋軍解圍)今晨豈重九節意入幽
扉孤芳擅天地衆卉亦巳微慇懃黃金靨(西陽/雜爼)
(近代粧尚靨如射月曰黄金靨靨鈿之名蓋自/呉孫和鄧夫人醉舞玉如意傷煩傳虎魄多痕)
(有赤點更益其妍諸嬖欲要寵者皆以丹青點/頰而後進幸杜琴臺詩野花留寳靨李賀御溝)
(水詩宫人/正靨黄)照耀白板扉(白楽天渭村退居詩畫/扉扄白板夜碓掃黄粱)
沽酒欲壽花孔兄與我違(孔兄見一卷雜書詩/與我違見後送相僧)
(詩)清坐絶省事未覺此計非(晋杜預云省事不/如清心東坡送劉)
(景文詩清坐十日一事无又發洪澤/遇風復還詩掛帆却西邁此計未爲多)夕英豈
不腴騷人自難肥(騷經夕餐秋/菊之落英)
　　　遊葆真池上(京師重華葆真宫)
墻厚不盈咫人間隔蓬萊髙㧕喚客遊我輩御
風來(莊子逍遥篇列/子御風而行)坐乆落日盡澹澹池光開
白雲行水中一笑三徘徊鴨兒輕歳月不受急
景催試作弄篙驚徐去首不廻無心與境接偶
遇信悠哉再來知何似有句端難裁(徘徊見此/卷後夏日)
(詩鮑昭舞鶴賦急景凋年謝元暉觀雨詩懐/古信悠哉東坡澠池懐舊人生到處知何似)
　　　次韻王堯明郊祀顯相之作
(王俊乂字堯明海陵人宣和元年賜/上舎第與承事郎兩斈聀事四年任)
(大斈愽士圎壇午龕行事賦詩云平/日郊丘事口談今朝相祀列星參午)
(階祀七星大裘衮冕升南陛小次龍/床近午龕韋杜去天真尺五嵩神祀)
(聖似呼三清都佩玉人歸後尚聽笙/鏞万谷酣當時和者多名士如趙承)
(之諸公皆/次韻焉)
奏書𥘉不待衡譚奠璧都南萬玉參(漢郊祀志/成帝即位)
(丞相匡衡御史大夫張譚奏言帝王之事莫重/於郊祀祭天於南郊瘞地於北郊天之於天子)
(也因其所都而各饗焉甘泉泰峙河東后士冝/徙置長安於是王商等引礼記議郊處各在聖)
(王所都之南北宜徙天子從之昌黎/元和聖德詩宵升於丘奠璧獻斚)黃屋倚霄
明半夜(漢髙紀乗王車黄屋李注/天子車以黄繒爲蓋裏)紫壇承月眩
諸龕(漢郊祀志匡衡言紫壇/有文章采缕黼黻之飾)聲喧大吕𥘉終六
(周礼大司樂歌大吕以祀天神又云冬日至於/地上之圎丘奏之若樂六変則天神皆降可得)
(而礼/矣)影動元圭陟降三(元圭古鎮圭也政和二/年中人譚稹得而上之)
(或云丁晋公家舊物上付庭臣議之以是歳多/至御大慶殿受圭詳見蔡氏囯史後𥙷閔予小)
(子詩陟/降庭止)可是天公須羯皷巳回寒馭作春酣(羯/鼓)
(録唐明皇甞二月𥘉詰旦巾櫛方畢時宿雨始/晴景色明麗帝曰對此景物豈可不與判断之)
(乎命取羯鼓臨軒縱擊曲名春光好回顧柳杏/皆巳㣲折上笑曰此一事不喚我作天公可乎)
　　　端門聽赦詠雪
雲葉垂雞竿(古今注黄帝与虽尤戰常有五色/雲氣金枝玉葉止於帝上楊憶說)
(苑宋孝王問司天膺之後媿北斉赦日樹金雞/事􁊅之曰按星占天雞星明爲有赦北斉赦日)
(令武庫設金雞於闕門右或云起於西凉吕光/蓋雞者巽之神巽爲號令故制其形揚于竿使)
(人覩之西京雜記唐大赦於金雞口衘勝宣政/衙鼓楼上雞唱六人至日同以索上雞竿爭口)
(中/勝)雪花昡鸞旗(韓詩外傳雪花六出揚雄/甘泉賦咸翠盖而鵉旗)一天
豐年意飄入萬壽巵(雪賦盈尺則呈瑞於豐年/漢髙帝紀上奉玉巵爲大)
(上皇壽羣臣/皆稱万歳)茫茫玉妃班(昌黎辛卯年雪詩白/帝盛羽衛鬖髿振裳)
(衣白霓先啓行/漢以万玉妃)影亂千官儀(老杜喜逹行在詩/猶瞻大白雪喜遇)
(武功天影静千官裏心蘇七校前荀子正論/篇古者天子千官後漢紀復見漢官威儀)也
知樓頭喜舞態方自持(樓頭見前雞竿注傳武/仲舞賦軼態横出宋玉)
(神女賦頩薄/怒以自持)教坊可怜女面赤婆娑時(唐玄宗/精曉音)
(律以太常礼楽之司不應典/倡優雜伎乃更置左右教坊)天公一笑罷(見二/卷春)
(雪/詩)未覺風來遲小儒驚偉觀到笏不敢吹歸家
得細說平分遺妻兒茅簷玉三尺坐玩可樂飢
(雪賦申娯玩之无巳衡門/詩泌之洋洋可以楽飢)生活太冷淡侑以一
篇詩(見八卷止酒詩東坡雪中遊/西湖詩樽前侑酒只新詩)
　　　遊玉仙觀以春風吹倒人爲韻得吹字
(蘇文忠公大寒步東坡詩/春兩如暗塵春風吹倒人)
清遊天不借破帽沙疾吹(東坡登介亭詩清遊/得三昧破帽見一卷)
(建除詩鮑照出自薊北門行疾風衝塞起沙礫/自飄揚歐文忠公明妃引風沙吹人貌如玉)
下馬榱桷鳴未恨十里陂風餘簷鐸語坐定爐
煙遲(東坡金山詩塔上一鈴獨自語/韋蘇州對雪詩金爐上烟遲)新春碧瓦
麗古意喬木竒黄冠見客喜此士定不羈(唐李/淳風)
(傳父播仕隨髙唐尉棄官爲道士號黄冠子昌/黎送張道士詩詣闕三上書臣非黄冠師司馬)
(迁苔任安書僕/少負不覊之行)但愧城中塵浼子青松枝人間
争奪醜我亦寄枯棋輸贏共一笑馬影催歸時
(杜贈蜀僧詩漠漠丗界黒區區争奪繁韋/弘嗣博奕論枯棋三百孰與万人之将)
　　　路歸馬上再賦
偶然思玉仙便到玉仙遊興盡未及郭玉仙失
回頭(王徽之云/興尽而返)成毀俱一念今昔浪百憂未知
横笛子亦解此意不春風所經過水色如潑油
(白楽天泛明月湾討泓澄緑水一盆油/又荅客問杭州詩湖號錢塘㵼緑油)垂鞭見落
日丗事劇悠悠(見秋/懐詩)
　　　來禽花
來禽花髙不受折滿意清明好時節人間風日
不貸春昨暮煙脂今日雪舎東蕪菁滿眼黄胡
蝶飛去專斜陽妍嗤都無十日事付與梧桐一
夏凉(王内史書帖有與蜀郡太守求書櫻桃来/禽日給藤子来禽其味甘來衆禽也俗作)
(林檎昌黎感春/詩黄黄蕪菁花)
　　　放慵
暖日薰楊柳濃春醉海棠放慵真有味(白居易/四年春)
(詩近日放慵多不出又/晚起詩放慵長飽睡)應俗苦相妨(後漢王充/傳論應俗)
(適事難/以常條)宦拙從人笑(閑居賦甞讀汲黯傳至司/馬安四至九卿而良史題)
(以巧宦之目未甞不慨然廢書而/嘆曰嗟乎巧誠有之拙亦冝然)交踈得自藏
(顔延之庭詰貧之爲病豈但交友踈棄必有家/人誚譲事見𥘉斈記杜贈李祕書詩中散舊交)
(踈)雲移穩扶杖燕坐獨焚香
　　　清明二絶
街頭女兒雙䯻鴉隨蜂趂蝶學妖邪東風也作
清明節開遍來禽一樹花(王延壽夢賦嗟/妖邪之怪物)
　　　又
卷地風抛市井聲病夫危坐了清明(卷地見八/卷織佛詩)
(山谷張處士仁亭詩市聲鏖午枕陳危山春夜/詩風回晚市聲史記日者傳賈誼正襍危坐范)
(攄雲溪笑議/王梵志詩/昨日了今日今日了明晨)一簾晚日㸔收盡楊柳
微風百媚生(白樂天長恨歌回/頭一笑百媚生)
　　　春日
朝來庭樹有鳴禽紅緑扶春上逺林忽有好詩
生眼底安排句法巳難㝷(謝靈運晚出遊詩安/排徒空言東坡和王)
(蘇州詩安排/討律追強對)
　　　又
憶看梅雪縞中庭轉眼桃梢無數青萬事一身
雙鬢髮竹牀欹卧數䆫櫺(栁子厚𫐠懐詩隔淚/数殘葩東坡汲江煎)
(茶詩坐数荒村長短更又縱筆詩谿邊古路/三义口獨立斜陽数過人說文櫺楯間子也)
　　　夏日集葆真池上以緑隂生晝静賦詩
　　　得静日(韋應物遊開元精舎詩緑/隂生晝静孤花表春餘)
清池不受暑(不受暑見九卷/和天寧老詩)幽討起予病(杜贈/李白)
(詩脫身事幽詩又賛/公房詩湯沐起我病)長安車轍邊有此荷萬柄
是身雖可懶共寄無盡興(東坡懐呉越山水/詩乗此无尽興)魚
遊水底凉鳥宿林間静談餘日亭午樹影一時
正(劉夢得池亭詩/日午樹隂正)清風不負客意重百金贈(李/太)
(白古風詩意/輕千金贈)聊將兩鬢蓬起照千丈鏡(杜瀼西/草堂詩)
(身丗雙蓬鬢詩說雋永京師葆真宫垂楊映沼/有山林趣先生将罷尚符玺日題其亭故有是)
(語昌黎荷花行曲江千頃/波秋净平鋪紅藥蓋明鏡)微波喜揺人小立待
其定(莊子漁父刺船而去延綿葦間孔子待水/波定不聞挐音而後敢乗王文公詩小立)
(佇幽/香)梁王今何許柳色幾衰盛(亦都故大梁也/史記魏恵王三)
(十一年徙都大梁丗傳/葆真池即梁王故沼)人生行樂耳詩律已其
賸(楊惲歌人生行樂耳杜賀沈貟外詩詩律群/公問陳后山荅王直方詩人生如此耳文字)
(忌其/閏)邂逅一樽酒它年五君詠重期踏月來夜
半嘯煙艇(它年五君詠見第一詩五君詠見一/卷雜書詩白樂天夜宿直詩寂黙挑)
(燈坐沉吟/踏月行)〇箋註簡齋詩集卷第十
(平生無/長物)坐乆爐煙正門前幾烏帽(楽府讀曲歌/門前烏帽白)
(帽來不知鳥/帽郎是誰)來往送朝暝豈知帽影邊有地白
日静寳閣隂肅粛(謝眺直中書省詩紫殿粛隂/隂莊子田子方篇至隂粛肅)
童子色不令(詩不寧/不令)年來惜違人一笑取歸徑
願言捐何肉終歳奉清净簷鐸豈印吾出門有
餘聽(何肉見九卷/和天寕老詩)
　　　道山宿直
離離樹子鵲驚飛獨倚枯笻無限時千文虚廊
貯明月十分竒事更新詩(竒事見五卷/荅張迪功詩)人間路
絶䆫扉語天上雲空閣影移(陳后山詩衝/風䆫自語)遥想
王戎燭下筭百年辛苦一生癡(晋王戎好利聚/錢不知紀極自)
(執牙籌晝夜計筭常若不足而自儉嗇不奉養/天下謂之膏盲之疾左傳㐮九年公子騑曰夫)
(婦辛苦墊隘无所底吿東坡和王/晋卿題伯時馬詩人巳半生癡)
　　　雨晴
天缺西南江面情纎雲不動小灘横墻頭語鵲
衣猶濕樓外殘雷氣未平盡取㣲凉供穩睡急
搜竒句報新晴今宵絶勝無人共卧看星河盡
意明(東坡和子由柳湖詩如今勝事/無人共杜天河詩秋至輙分明)
　　　十月
十月天公作許悲負霜鴻鴈不停飛莾連萬里
雲一去紅盡千林秋徑歸病夫捜句了節序小
齋焚香無是非(無是非見/八音歌)睡過三冬莫開户北
風不貸芰荷衣(杜醉爲馬墜詩共指西日不/相貸騷經製芰荷以爲衣)
　　　漫郎
漫郎功業大悠然(元結自䆁及有官人以爲浪/者亦漫爲宫乎呼爲漫郎)
拄笏㸔山了十年(見八卷/止酒詩)黒白半頭明鏡裏(白/楽)
(天白髪詩最僧明/鏡裏黒白半頭時)丹青千樹惡風前(杜䕫州歌/楓林橘樹)
(丹青合又西京䕹記中甫山有樹如車蓋葉一/青一赤長安謂之丹青樹惡風見二卷雪詩)
星霜屢費驚人句(見六卷和/元方詩)天地元須使鬼錢
(見六卷/舒懐詩)踏破九州無一事只今分付結跏禪(白)
出(楞嚴經却來觀丗/間猶如夢中事)佛子何之宰樹悲(公羊傳/僖三十)
(三年秦伯謂百里子蹇叔子曰若尓/之年者宰上之木拱矣何注宰冡也)五百􁉄金
空繐帳三千車乗忽荒陂(並見九卷/阮氏挽詞)它年不共
江流去突兀張林婦德碑(見九卷阮/氏挽詞)
　　　登大清寺塔
爲眼不計脚攀梯受㣲辛半天拍䦨干驚倒地
上人(劉禹錫登棲靈塔詩歩歩相携不斍難九/層雲外倚欄干忽然笑語半天上無恨遊)
(人舉眼㸔王莽傳童謡/人天可上地上安得人)風從萬里來老夫方岸
巾(万里風見四卷西風詩/晋書謝奕岸幘笑詠)荒荒春浮木浩浩空
納塵(杜遣意詩野/日荒荒白)夕陽差萬瓦赤鯉欲動鱗須
臾暮煙合青魴映奫淪萬化本日馳髙處覺眼
新(葛洪神仙傳蔡少霞夢人托書紫陽真人山/玄卿所撰新宫銘其畧云碧瓦鱗差瑶堦肪)
(截)借問龕中僊坐穩今幾辰俗子書滿壁澹然
不生嗔唯有大行山修供獨慇懃(法帖禇遂良/書聞乆棄塵)
(滓與弥勒同龕山谷所供/堂詩天女來修散花供)
　　　浴室觀雨以催詩走群龍爲韻得走字
(俗室實汴都浴室院東坡行瓊儋/間詩急雨豈無意催詩走群龍)
㣲雲生屋脊欹枕㸔培塿崔嵬亂一瞬㤗華入
搔首(此蓋淵明夏雲多竒峯之変也王文忠公/道人北山来詩㪯手指屋脊左傳㐮二十)
(四年部婁无松拍杜注小阜也卷耳詩涉彼/崔嵬文賦抚四海於一瞬静女搔首踟蹰)須
臾萬銀竹壯觀驚户牖(銀竹見前秋雨詩西/都賦盛娱遊之壯觀)摧
擊竟自碎映空白煙走餘飊送未了日色在井
口去冬三寸雪寒日澹相守商量細細融未覺
經旬乆(寒日澹見山水賦杜江畔尋花詩漱葉/商量細細開晩出左掖詩楼雪融城􁉡)
誰能料天工辦此頴脫手(老杜杜䳌詩蒼天変/化誰料得史記平原)
(君傳毛遂曰使遂得蚤處囊中乃頴/脫而出杜上水遣懐各籍頴脫手)一凉滿天
地平分到庭柳葉端嘯餘風送我一盃酒畫屏
題細字盡記同來友俗眼之所遺此事當不朽
(老杜呀鶻行病鶻卑飛俗眼醜魏文帝/典論文章經固之大業不朽之盛事)
　　　夏至日與同舎㑹葆真二首
微官有閥閲三賦池上詩(傼車千秋傳无伐閲/功勞顔注伐積功也)
(閱經歷也又見/前漢朱博傳)林密如夏深仰看天離離官忙
負逺興觴至及良時荷氣夜來雨(韋蘇州南塘/泛舟詩雨㣲)
(荷氣/凉)百鳥清晝遲微風不動蘋(風賦起於/青蘋之未)坐㸔
水色移門前争奪埸取歡不償悲欲歸未得去
日暮多黃鸝
　　　又
明波影千柳紺屋朝萬荷(李太白宴興德寺前/紺殿横江上東坡遊)
(奨山詩紺/宇出青蓮)物新感節移意定覺景多遊魚聚亭
影(昌黎新亭詩/瓦影䕃龜魚)鏡面散微渦(白楽天東楼詩水/心如鏡面江賦盤)
(過谷/轉)江湖豈在逺所欠雨一簔(張志和詞青箬/笠緑簑衣斜風)
(細雨不須歸鄭谷雪/詩魚人披得一簔歸)忽㸔帶箭禽三嘆無柰何
(先生自註是日有惡少射水禽一箭/中臆悲鳴飛去昌黎有雉帶箭詩)
　　　翁髙郵挽詩(翁彦約字行簡建州崇安/人登政和二年第宣和𥘉)
(爲太常博士五年卒於髙郢終/承議郎士持名挺即其長子也)
萬里功名路三生翰墨身(三生見山水賦白居/易題河南廳西壁詩)
(岀說三生如不謬/共疑巢許是前身)暮年銅虎重浮丗石羊新(漢/文)
(帝𥘉与郡炙轂子秦漢以來守爲銅虎符/帝/王陵寝有石麟辟邪兕馬人臣墓有石人羊虎)
(柱之類皆表飾壠/上如生前儀衛)天地慳豪傑山川泣吏民空
傳四十誄竟不識斯人(晋書郗超死之日貴賤/操筆而爲誄者四十人)
(其爲衆所尊/貴也如此)
　　　秋試院将出書所寓䆫
門前柿葉巳堪書(見八卷/搗紙詩)弄鏡燒香聊自娛(出/其)
(東門詩聊可与娯漢南粤王/尉佗荅文帝書聊以自娯)百丗䆫明䆫暗裏
題詩不用着工夫(東坡送劉攽詩作/詩不須工/山谷和揚明叔詩李要尽工夫)
　　　秋日
琢句不成添鬢絲且榰笻杖看雲移槐花落盡
全林緑光景渾如𥘉夏時
　　　夏日
赤日可中庭樹影歛不開(劉夢得生公講堂詩/一方明月可中庭)
燭龍未肯忙一歩九徘徊(楚辝燭龍注龍㗸燭/以照大隂蓋長千里)
(視爲晝暝爲夜吹爲冬呼爲夏杜憶昔行三步/回頭五歩坐呉融經汴洛詩長亭一望一徘徊)
(李太白通塘曲/十去九徘徊)夢中驚耳鳴欲覺聞逺雷(意見/第三)
(卷風雨詩晋載記石勒在田中毎聞/鞸鐸之声帰告其母母曰作勞耳鳴)屋山竒峰
起欹枕看雲來變化信難料轉頭失崔嵬雖然
不成雨風起亦快哉(雲峯見前觀兩詩昌黎寄/盧仝詩毎騎屋山下窺瞰)
(杜杜鵑詩蒼天変化誰/料得風賦快哉此風)槐葉萬背白少振十日
埃(東坡法喜寺詩/荷背風吹白)白圍豈辦此擲去羞薄才(古/楽)
(府沈約團扇詩青青林中竹可作白/團扇昌黎石鼓歌才薄将柰石鼓何)蜻蜓泊墻
隂近人故多猜墻西豈更熱巳去却飛廻(後漢/申屠)
(嘉傳王莾專朝多猜忌/在熱詩帰林鸟却廻)
　　　送王周士赴發運同属官(周士名/以寧)
寜食三斗塵有手不揖無詩人寜飲三斗醋有
耳不聽無味句(唐權懐恩爲万年令時語曰寜/飲三斗塵不逢權懐恩北史崔)
(弘度性嚴酷長安爲之語曰寧飲三斗醋不見/崔宏度李太白行路難有耳莫洗頴川水有口)
(莫食首/陽蕨)墻東草深蘭發薫(後漢逢萌傳避丗墻/東王君公劉孝摽廣)
(絶交論曽史蘭熏雪白家語芝/蘭生於深林不以无人而不芳)君先夢我我夢
君(本事詩元稹爲御史鞠獄梓童至梁州日夢/白楽天因寄詩云夢君兄弟曲江頭也向慈)
(恩院裏游驛吏喚人排馬去忽驚身在古梁州/是日楽天果在京与名輩游慈恩小酌憶㣲之)
(亦寄詩云花時同醉破春愁醉折花枝作酒籌/忽憶故人天際外計程今日到梁州二公同日)
(作此千里魂/交若合符契)小䆫誦詩燈花喜䆫外北風怒未
巳(莊子齊物篇大塊噫氣其/名爲風作則万竅怒號)書生得句勝得官
(鄭谷静吟詩相門相客應/相笑得句勝於得好官)風其少止盡人歡(曲/礼)
(君子不尽/人之歡)五更月暈一千丈明日君當泛淮浪
(太白隂經月暈房丈風起撥乱秘謀月暈/多主風李太白横江詞月暈天風霧不開)去去
三十六䇿中第一買酒鏖北風(見三卷書懐詩/霍去病傳合短)
(兵鏖戦皐蘭下顔注鏖苦戦/也山谷仁亭詩市声鏖午枕)
　　　試院春晴
今日天氣佳忽思賦新詩(陶淵明遊墓栢下詩/今日天氣佳請吹与)
(鳴/弹)春光挾晴色併上桃花枝白雲浩浩去天色
青陸離(杜送長孫侍御/詩雲雨白浩浩)餘霏遇晚日彩翠分新
竒(王維送方尊師詩瀑布杉松常帶雨夕陽彩/忍成成嵐白楽天寄元㣲之詩樹暖枝條弱)
(山晴彩/翠)天公出變化驚倒癡絶兒(晋書顧愷之/有三絶才絶)
(畫絶癡絶癡兒見八卷食虀詩/東坡送陳伯修詩驚倒同舎兒)逶迤或耐乆美
好固蹔時平生一枝笻穩處念力衰澹然意巳
足却赴青燈期(柳子厚讀禅經詩澹然/離言說悟悅心自足)
　　　試院書懐
細讀平安字愁邊失歳華(杜所思詩欲問平安/無使來李義山送鄭)
(天台文南觀詩南風无處/附平安今試院有平安曆)踈踈一簾雨淡淡滿
枝花投老詩成癖(白楽天醉後贈晦叔詩名以/詩成癖又峽中与元㣲之别)
(詩云别來尽/是詩成癖)經春夢到家(盧綸長安春望詩/家在夢中何日到)茫
然十年事倚杖數栖鴉(数栖鴉意見/十卷春日詩)
增廣箋註簡齋詩集卷第十一
増廣箋註簡齋詩集卷第十二
　　　　　　竹坡　胡　穉仲孺箋
　　　次韻何文縝題顔持約畫水墨梅花二
　　　首(文縝名㮚仙井監人政和中廷試爲/天下第一欽宗朝任右僕射持約名)
(博文靖康初/爲中書舎人)
䆫間光影晚來新(光景見八卷蠟梅詩又昌黎/酬裴功曹詩是時山水秋光)
(景何/鮮新)半幅溪藤萬里春(紙譜剡溪之藤爲紙最/妙唐舒元輿云今之錯)
(爲文者皆夭閼/剡溪藤之流也)從此不貪江路好賸拚心力喚
真真(杜西郊詩江路野梅香搢紳/說進士趙/顔於畫功処得軟帳圗一婦人甚佳顔欲)
(得如此妻昼工日余神昼也此名真真呼其名/百日晝夜不歇即必應應則以百家綵灰酒灌)
(之遂活顔如其言果下障言笑飲食如常踰年/生一子其友曰此妖也余有神劒可斬之是夕)
(真真泣曰妾南嶽地仙也君忽疑妾不可更/住携其子却上軟障嘔出前酒畫上添一子)
　　　又
奪得斜枝不放歸倚䆫承月㸔熹微(林和靖梅/詩屋簷斜)
(入一枝低歸去來/辝恨晨光之熹㣲)墨池雪嶺春俱好付與詩人
說是非(雲溪友議崔涯張祜斉名每題詩娼肆/譽之則車馬継來毀之則杯盤失錯朝)
(李端端云黄昏不語不知行鼻似煙䆫耳似鐺/爱把象牙梳挿鬢崑崙山上月𥘉生端端道旁)
(見二子再拜曰端端祗候三郎六郎伏望哀之/乃重贈曰覔得黄騮備綉鞍善和坊裏取端端)
(楊州近日渾成美一朶能行白牡丹於是賔客/競臻其户或曰李家娘子纔岀墨池便登雪嶺)
(何其一日/黒白不)
　　　又六言
未央宫裏紅杏羯鼓三聲打開(見前郊/祀詩)大庾嶺
頭梅萼管城呼上屏來(李義山對梅雪詩梅花/大庾嶺頭發白氏八􁜧)
(天庾嶺上梅南枝落北/枝開𬋩城見山水賦)
　　　題持約畫軸(即顔持約)
日落川更闊煙生山欲浮舟中有閑地載我得
同遊(杜送韋評事詩/潜与子同遊)
　　　爲陳介然題持約畫(介然名璘興化人/靖康𥘉爲吏部侍)
(左郎官時先生爲介然題/持約所畫瀟湘秋晚圗)
層層水落白灘生萬里征鴻小作程日暮微風
過荷葉陂南陂北聽秋聲(李太白宛溪館/詩緑竹助秋声)
　　　寄題兖州孫大夫絶塵亭二首
(大夫名琪靖康𥘉知博州領兵勤王/渡何遇虜而死充之泗水人先生自)
(注伯野之父伯野名/傳靖康間知樞密院)
不讀遠逰賦(屈原作遠遊章句自憤爲俗人所/困遂叙妙思託配仙人与俱遊戯)
(周歷天地/无所不到)放懐兹地冝雲山繞䆫户萬熊争紛
披丗故日巳逺風水方逶迤倚杖夜來雨東山
煙散遲人間許長史不與此心期(真詰紫微王/夫人謂許長)
(史曰玉醴金漿交生神梨方文火棗玄光靈芝/我當与山中許道士不以与人間許長史長史)
(名謐字思玄爲晋護軍長史道士即長史第三/子名􁞐字道翔栁子厚南澗中詩誰爲後来者)
(當与此心期李義山/幽居詩不与夙心期)
　　　又
境空納浩蕩日暮生泬寥(東坡遊參寥師詩空/故納万境宋玉九辯)
(泬寥兮天/髙而氣清)竹聲池邊起欲斷還蕭蕭(見一卷風/月堂詩北)
(䆫舊竹/短注)文人方微吟萬象各動揺(杜贈盧參謀/詩說詩能累)
(夜醉酒或連朝藻翰/唯牽率湖山合動揺)林間光景異月出東山椒
門前誰剥啄巳逝不須邀(光景見八卷蠟梅詩/剥啄見九卷觀我詩)
　　　梅花兩絶句
客行滿山雪香處是梅花丁寜明月夜認取影
横斜(王文公梅詩遥知不是雪惟/有暗香来横紏即和靖詩)
　　又
䁱天青脉脉玉面立疎籬山中爾許樹獨自費
人詩(玉靣見二十三卷茶花詩華嚴經/入法界品如是壽命經爾許時)
　　　送善相僧超然歸廬山
九疊峯前逺法師長安塵染坐禪衣(髙僧傳晋/惠遠法師)
(住庐山東林寺負香爐峯李大白詩庐山秀岀/南斗傍屏風九疊雲錦帳染塵見四卷墨梅詩)
十年依舊雙瞳碧萬里今持一笑歸(傳灯逹磨/称碧眼胡)
(僧)䑕目向來吾自了(唐李揆秉政苗晋卿数薦/元載揆輕載地塞謂晋卿)
(曰龍章鳯姿士不見用/麞頭䑕目子乃求官邪)龜腸從與丗相違(南史/擅珪)
(元徽中王僧虔爲吏部尚書以珪爲征北板行/參軍珪訴僧虔求禄不得与僧虔書曰僕一門)
(雖謝文通乃忝武逹群從姑叔三結帝姻而令/子姪餓死遂不荷潤蝉腹亀腸爲日巳乆歸去)
(來辝丗与/我而相違)酒酣更欲煩公說黃葉漫山錫杖飛
(韋蘇州贈全椒道士詩落葉滿空山何處尋行/迹孫㒷公天台山賦應真飛躡空老杜别公安)
(沙門詩徐飛/錫杖岀風塵)
　　　休日早起
曨曨䆫影來稍稍禽聲集開門知有雨老樹半
身濕劇談了無味逺遊非所急(逺遊見前/絶塵亭詩)蒲團
着身寛(東坡午䆫坐睡/詩滿團盤两膝)安取萬户邑(史記滑稽/優孟傳奉)
(以万户/之邑)開鏡白雲渡捲簾秋光入飽受今日閑
明朝復覊縶(公羊傳㐮二十七年衛公子鱄辝/献公曰夫身負覊縶執鈇鑕從君)
(東西南北則是臣/僕庶孽之事也)
　　　夏夜
幽䆫報夕霽微月在屋橑(老杜夢李白詩/落月滿屋梁)手中
白羽扇(裴啓語林諸葛武侯/持白羽扇指揮三軍)共此夜寥寥六月
天正碧三更樹微揺𬗟懐山中景兹夕感路遥
長嘯送行雲可望不可招夜闌林光發白露濡
青條(柳子厚茅亭記手揮絲桐目送還雲/可望不可攀見九卷謝天寕老詩)
　　　棊
長日無公事閑圍李逺棊(唐亘宗時令狐綯擬/李遠杭州刺史上曰)
(吾聞遠詩云長日惟/消一局㯦安能理人)傍觀真一笑(昌黎祭栁子/厚文巧匠旁)
(文)互勝不移時(杜遣興詩漢/虜互勝負)幸未逢重覇(北夢/瑣言)
(蜀簡州刺史安重覇瀆貨无厭州民有油客者/姓鄧能棊其家亦贍重覇召對敵只今立侍毎)
(落一子俾其退立於西北墉下俟我筭路乃始/進之終日不下十数子而巳鄧生倦立且飢殆)
(不可堪次日又召或有諷鄧生曰此侯好賂本/不爲棊何不獻賂而自求退乃獻中金三鋌獲)
(免)何妨着獻之(晋王獻之年数歲甞觀門生樗/蒲曰南風不競門生曰此郎亦)
(𬋩中窺豹/時見一斑)晴天散飛雹驚動隔墻兒(山谷慈孝/寺餞頎子)
(敦詩飛雹/落文楸)
　　　與百順飯于文緯大光出宋漢傑畫秋
　　　山(楸百順名延熈官至龍圗閣/斈土門下侍郎南仲之子)
焚香消午睡開畫逢秋山皇都馬聲中有此四
士閑離離南國樹閃閃湘水灣悠悠孤鳥去澹
澹晨輝還屐上十年蠟(晋阮孚字遥集好屐或/有詣阮正見自蠟屐因)
(自漢曰未知一生當着/幾两屐神色甚閑暢)未散腰脚頑(東坡岀城/詩此行亦)
(何事聊散/腰脚頑)不如一詣君坐此巖石間(見第/一詩)逺峯
如修眉(見九卷迎/翠楼詩)近峯如墮鬟(東坡餞正輔詩/两山遥對双煙)
(鬟)書生飽作祟(左傳楚昭王有疾卜之曰河爲/祟史記田叔賛禇先生曰乆乗)
(冨貴禍積爲祟山谷有湯/餅作祟茗椀爲祟之言)眼亂紛斕斑(昌黎雪/梅熒煌)
(𥘉乱眼東坡書王晋/卿畫詩澗谷紛斕斑)一笑遺丗人聊破千載顔
(列子黄帝篇夫子始解顔而笑/杜諸將詩將軍目莫破愁顔)詩成即畫記可
益不可刪(昌黎有畫記東坡西菩寺詩一笑/相逢那易得数詩狂語不須删)
　　　九日冝春苑午憇幕中聽大光誦朱迪
　　　功詩
酒酣耳熱不能歌(魏文帝與呉質書昔日遊処/毎至觴酌流行絲竹並奏酒)
(酣耳熱仰而賦詩忽然不自知其樂老杜醉歌/行酒酣耳熱忘頭白感君意氣无所惜一爲歌)
(行歌/主客)柰此一川黃菊何(昌黎石皷詩才/薄将柰石皷何)卧聽西
風吹好句老夫無限幕生波(東坡送周正孺詩/西風吹好句李賀)
(夜坐吟西風/羅幕生翠波)
　　　冬至二首
少年多意氣老去一分無(史記晏嬰傳/意氣揚揚)閉户了
冬至日長添數珠(了冬至見卷前清明絶句玉/燭寳典冬至日南極景長老)
(杜冬至詩冬至至後日𥘉/長又云刺繡五紋添弱線)北風不貸節鴻鴈天
南驅(不貸見卷前十月詩淮南/子鴈南翔衡陽避祁寒也)烏帽亦何幸七
日守屋廬(烏帽見卷前遊慧林詩東坡讀道藏/詩嗟予亦何幸假寕法冬至七日昌)
(黎王君墓銘馬/也不可使守廬)石爐深炷火撩亂一榻書只可
自怡恱不堪寄張扶(陶弘景荅梁髙祖書山中/何所有嶺上多白雲祗能)
(自怡悦不堪特贈君前漢薛宣守左馮翊及/日至休吏賊曹掾張扶獨不肯休坐曹治事)
　　　又
人生本是客杜叟顧未知(古詩人生天地間忽/知逺行客杜冬至詩)
(年年至日/長爲客)今年我聞道悲樂两脫遺(荘子天運/篇孔子行)
(年五十有一而不聞道昌黎忽忽詩余未知爲/生之樂也願脱去而無因未云死生哀樂兩相)
(棄是非得/失付閑人)日色如昨日未覺墉隂遲不須行年
記異代㝷吾詩東家窈窕銀融蠟幻梅枝但恐
負時節那知有愁時(唐藝文志有刘仁軌行年記/二十卷融蠟見一卷蠟梅詩)
　　　西省酴醿架上殘雪可愛戯同王元忠
　　　席大光賦詩(元忠名寓九江人靖/康元年任尚書右丞)
酴醿花底當年事夜雪模糊照酒䦨北省今朝
枝上雪還揩病眼作花㸔(白樂天雪詩平/明山雪白模糊)
　　　對酒
新詩滿眼不能裁鳥度雲移落酒盃官裏簿書
無日了樓頭風雨見秋來(了官事見九卷/觀我斎分韻詩)是非
衮衮書生老歳月忽忽燕子回笑撫江南竹根
枕一樽呼起鼻中雷(昌黎石鼎䏈句序道士/倚墻睡鼻息如雷鳴)
　　　後三日再賦
天生癭木不須㘽說與兒童是酒杯(唐書武攸/緒王公所)
(遺素漳癭杯塵皆流積不御/酒譜松陵唱和有癭木杯詩)落日留霞知我醉
長風吹月送詩來一官擾擾身増病萬事悠悠
首獨回不柰長安小車得睡郷深處作奔雷(蘇/子)
(美醉倒唯有春風知李大白送竇明府詩長風/吹月度海來遥勸仙人一盃酒東坡作睡郷記)
(杜朝詩昨/夜有奔雷)
　　　将赴陳留寄心老
今日忽不樂圗書從紏紛(東坡送笋芍薬与公/擇詩今日怱不樂折)
(尽園/中花)不見汝州師但見西來雲(傳灯録逹磨西/來昌黎送令縱)
(師序其來也雲/疑其去也風休)長安豈無樹憶師堂前柳丗路
九折多(漢王陽爲益州刺史行部至卭郲九/折阪嘆曰奉先人遺体柰何乗此險)遊
子百事醜(傳灯録藥山對栢岩明哲/師云跛跛挈挈百醜千拙)三年成一
夢夢破說夢中(莊斉物夢之中又占其夢焉斍/而後知其夢也且有大斍而後)
(知其大夢也而墨者自/以爲斍竊竊然知之)來時西門雨去日東門
風書到及師閑爲我點枯筆畫作謫官圗羸驂
帶寒日(昌黎和雨聮句/深路到羸驂)他時取歸路千里作一
程飽喫殘年飯就師聽竹聲(老杜過王倚飲詩/但使長年飽喫飯)
(只願无事/長相見)
増廣箋註簡齋詩集卷第十二
增廣箋註簡齋詩集卷第十三
　　　　　　竹　坡　胡穉　仲孺箋
　　　赴陳留二首(時先生自符宝/郎謫監陳留酒)
草草一夢䦨行止本難期歳晚陳留路老馬三
振鬐自着鞭袖影曠野日落遟(佛言如丗艮馬/見鞭影而行)
柳林行不盡想見春風時(温庭筠双聲詩鄰里/柳林凉又錦𬒳詩柳)
(長行不尽杜牧之隋堤柳詩夾岸垂楊三百里/祗應圗畫最相宜自嫌流落西歸疾不見東風)
(二月/時)點點羊散村陣陣鴻投陂(劉夢得淮隂行/摩挲光陣陣)
城中那有此觸處皆新詩舉手謝路人醉語勿
瑕疵(劉向列仙傳王子喬乗白鶴㪯手謝時人/而去東坡送錢守詩醉語醒還驚瑕疪見)
(二卷八/音欹)我行有官事去作三年癡(見九卷觀我/斎分韻詩)
遥聞辟糓僊閱丗河水湄時從玩木影政爾不
憂飢(陳留有張良廟史記張良丗家願弃人間/事從赤松子遊耳乃斈辟榖導引輕身陸)
(士衡嘆逝賦丗/閱人而爲丗)
　　　又
馬上摩挲眼出門光景新(白樂天睡後茶興詩/睡足摩挲眼光景見)
(八卷賦/梅詩)鴉鳴半陂雪路轉一林春舊歳有三日
全家無十人(碧李類感懐詩/全家待此身)平生鸚鵡盞(酉陽/雜爼)
(梁宴魏肇師舉酒勸陳昭儀俄而酒至鸚鵡盃/徐君房飲不尽属肇師肇師曰海蠡蜿蜒尾翅)
(皆張非以爲玩亦以爲罰今日直不得辝盖雕/刻海蠡爲之也李太白㐮陽歌鸕鷀杓鸚鵡盃)
(老杜陪栢中丞觀宴/将士詩醉客霑鸚鵡)今夕最関身(白樂天感春/詩除非一盃)
(酒何物更関身又有或詩/二事最関身安寝加餐飯)
　　　至陳留
煙際亭亭塔招人可得回(張平子西京賦干雲/霧以上建狀迢迢以)
(亭/亭)等閑爲夢了(白樂天思舊詩爲/我留心莫等閑)聞健出関來
(白樂天晩起詩/聞健且閑行)日落河冰壯(左昭四年申豐曰/夫水以風壯而以)
(風/出)天長鴻鴈哀(杜别賛上人詩天長関/塞寒鴻鴈詩哀鳴嗷嗷)平生逺
遊意随處一徘徊(見十二卷/絶塵亭詩)
　　　客裏
客裏東風起(客裏見九/卷寒食詩)逢人只四愁(張平子作/四愁詩)
悠悠雜唯唯(唐蔣儼詒書責太子洗馬田遊岩/曰足下受調護之寄居責言之地)
(唯唯悠悠/不出一談)莫莫更休休(雞跖集司空圖歌曰休/休休莫莫莫伎倆雖多)
(性靈惡頼是/長教閑處着)䆫影鳥雙度水聲船逆流(杜和裴/迪詩鳥)
(影渡/寒塘)一官成一集盡付古河頭(南史王筠所撰/文章以一官爲)
(二集自洗馬中書中庶吏部左佐塩海太守各/十卷本傳名臣傳楊億爲文官成一集所著招)
(蒼武夷頴隂韓城退居汝/陽蓬山辝榮冠鼇等集)
　　　𥘉至陳留南鎮夙興赴縣
五更風揺白竹扉(李義山夢令狐斈士/詩山驛荒凉白竹扉)整冠上
馬不可遲(杜九日詩笑倩/傍人爲整冠)三家陂口鷄喔喔(三/家)
(村見後卷入城詩白禦天新秋晚/興詩喔喔雞下樹輝輝日上梁)早於昨日朝
(詩酒後常/称老畫師)
　　　遊八関寺後池上
落日生春色微瀾動古池㧕林横絶野藜杖去
㝷詩不有今年謫争成此叚竒慇勤雪顱老隨
客轉荒陂(此叚見五卷荅張迪功詩東坡/次荆公詩騎馿渺渺入荒陂)
　　　種竹
種竹不必髙揺緑當我楹向來三家墅(三家村/見後卷)
(入城/詩)無此笙簫聲(盛弘之荊州記臨賀山中有/大竹数十圍髙数十丈小竹)
(生於旁皆四五圍未数十/里風吹此竹如蕭管之音)皇天有老眼(老眼見/三卷書)
(懐/計)爲閟十日晴護我蕭蕭碧偉事鄰翁驚同林
偶落此相向意甚平何須俟迷日可笑丗俗情
(藝苑雌黄五月十三日人謂竹醉日筍譜謂竹/生日移竹冝用之又見文心雕龍劉原父孫旦)
(長因有竹迷日種竹詩云梅蒸方過有餘/潤竹醉由來自古云則竹迷亦此日也)明年
萬天矯穿地聽雷鳴(張平子思玄賦偃蹇夭矯/唐陳陶竹詩誰道乖龍不)
(行雨春雷入地馬鞭狂歐/文忠公竹詩驚雷迸狂鞭)但恨種竹人南山合
歸耕(楊惲歌田/彼南山)佗時夢中路留眼記所更蒼雲
屯十里不見陳留城(昌黎送劉師服詩夏槐作/雲屯東坡和趙景貺㘽檜)
(詩汝隂多老檜/處處屯蒼雲)
　　　對酒
陳留春色撩詩思(昌黎同冠峽詩猿鳥莫相撩/王文公南浦詩物華撩我有)
(新/詩)一日捜腸一百廻燕子𥘉歸風不定桃花欲
動雨頻來人間多待須微禄夢裏相逢記此盃
白竹扉前容醉舞煙村渺渺欠髙臺(杜絶句一/日須來一)
(百廻白竹扉/見前赴縣詩)
　　　寒食
草草隨時事蕭蕭傍水門濃隂花照野寒食柳
圍村客𬒮空佳節鶯聲忽故園不知何處笛吹
恨滿清尊(鶯聲忽故園見/九卷寒食詩)
　　　再遊八関
古鎭易爲客了身一籃輿貪遊八関寺忘却子
公書(見八卷觀/我齋詩)青青天氣肅澹澹春意𥘉東風
經古池滿面生紆餘(頭陁寺碑百雉紆餘注云/曲直貌昌黎進斈解紆餘)
(爲/妍)卯申縳壯士人丗信少娯(倉庫法早入晚出/注云早謂日岀晚)
(謂申/時)時來照兹水點檢鬢與鬚日暮登古原微
白見逺墟念我遂𥘉賦徘徊月生𥚑(古文苑刘/歆爲朝廷)
(大臣似疾岀爲五原太守作遂𥘉賦以寄意其/辝有云昔遂𥘉之顯禄兮遭閶闔之開通丗說)
(孫綽築室畎川自言止足之分作遂𥘉賦晋書/綽後諌桓温移都洛陽温不悅曰致意興公何)
(不尋君遂𥘉賦知人家囯事耶庾/肩吾詩楼上徘徊月䆫中思殺人)悠悠不同抱
悄悄就歸途(終風詩悠悠我思栢舟詩憂心悄/悄韋應物林園晚霽詩同遊不同)
(意耿耿/獨傷䰟)
　　　感懐
少日争名翰墨埸只今扶杖送斜陽(史記張儀/曰争名於)
(朝囯史𥙷俊士由進士科出者終身爲文人故/爭名常切其有老死於文場者亦无所恨謝宣)
(遠張子房詩粲粲翰墨場老杜壯/遊詩往昔十四五出遊翰墨場)青青草木浮
元氣(前漢志太極元氣晋/志天浮于元氣之上)渺渺山河接故郷(漢/髙)
(祖大風歌威加/海内帰故郷)作吏不妨三折臂(孔叢子嘉言/篇孔子曰三)
(折臂然後/爲良醫)捜詩空費九廻腸(司馬迁荅任安書/是以腸一日而九)
(廻)子房與我同覊旅丗事千般酒一觴(先生自/注張子)
(房所封乃彭城之留而陳留廟食甚盛文選傳/季友爲宋公修彭城張良廟教中云塗次舊沛)
(佇駕留城注謂子/房所封留侯之地)
　　　竇園醉中前後五絶句
東風吹雨小寒生楊柳飛花亂晚晴客子從今
無可恨竇家園裏有鶯聲(盧綸長安春望詩/東風吹雨過青山)
　　　又
海棠脉脉要詩催日暮紫綿無数開欲識此花
竒絶處明朝有雨試重來(選古詩脉脉不得語沈/立海棠記唯紫绵色者)
(最佳之海棠餘乃棠梨花耳山谷碧桃詩紫綿揉色/海棠開鄭谷海棠詩春風用意匀顔色消得携觴与)
(賦詩濃䴡最冝新着雨嬌嬈全在欲開時呉曽復/斎謾録先生此詩乃用鄭谷意而才力相去不侔)
　　　又
不見海棠相似人空題詩句滿花身酒闌却度
荒陂去驅使風光又一春(楊妃外傳𬒳酒新起/明皇曰此乃海棠睡)
(未足耳李太白于闐採花詩/于闐採花人自言花相似)
　　又
三月碧桃驚動人滿園光景一時新䞉傾老子
樽中玉折盡殘枝不要春(光景見八卷蠟梅詩/十洲記瀛洲有玉酒)
(西京雜記枚乗栁/賦罇盈縹玉之酒)
　　　又
一樽相屬莫辭空報荅今朝吹面風(昌叅贈張/功曹詩一)
(盃相属君當歌老杜酬孟雲卿詩寜/辝酒盞空又上巳日詩吹靣受和風)自唱新詩
與明月碧桃開盡曲聲中(此盖明皇擊羯鼓柳/杏皆拆之意李太白)
(寄王昌齡詩我/寄愁心与明月)
　　　雨
沙岸殘春雨茅簷古鎭官一時花帶淚(杜秋興/詩叢菊)
(雨開它/日淚)萬里客慿欄(老杜中夜詩/万里長爲客)日晚薔薇重
(老杜春夜喜雨/詩花重錦宫城)樓髙燕子寒(唐武寧郡有燕子/楼元和中守臣張)
(建封甞納/妓於其中)惜無陶謝手(杜短𫐠焉得/思如陶謝手)盡力破憂
端(憂端見五卷/和張迪功詩)
　　　食筍
竹君家多林(王子猷曰何可/一日无此君)楚楚皆席珍(蜉蝣/詩衣)
(裳楚楚席珍見禮/記儒有席上之珍)成行着錦𫀆(冷齋夜話言唐/人食筍詩云稚)
(子脫錦細駢頭香玉滑李太白/着宫錦𫀆坐舟中旁若無人)玉色映市人(玉/色)
(見礼記玉藻晋書衛玠揔角乗羊車/入市見者皆以爲玉人觀者傾都)恵然集吾
宇(終風詩惠/然肯來)老眼簷光新(老眼見三卷書懐詩/昌黎苦寒詩晨光入)
(前/簷)麯生亦稅駕(麯生見風月堂詩史記李斯曰/物極則衰吾未知所税駕也方)
(言舎車/曰悅)共慰藜藿貧(見三卷/書懐詩)不待月與影三人
宛相親(李太白月下獨酌詩舉/盃邀明月對影成三人)可憐管城子頭
秃事苦辛(昌黎毛頴傳號管城/子後云上見其髮秃)按譜雖同宗(僧/賛)
(寜作/筍譜)聞道隔幾塵(續仙傳異人丁約隱於卒伍/韋子烕師事之一日辝去謂)
(韋曰郎君得道尚隔兩塵問/之曰儒曰丗䆁曰刼道曰塵)詩成聊使冩一笑
驚比鄰(昌黎贈張徹詩詩成使之冩/東坡凌虚臺詩一笑驚塵寰)
　　　𥘉夏遊八関寺
閑門睡過春出門緑滿城八関池上柳絮罷但藏
鶯丗故劇千蝟(唐王竇傳賛羣盗如蝟毛而奮其/劇者若李宻蕭銑竇建德王丗充)
今朝此閑行(杜牧之移居雲溪舘詩景物登/臨閑始見願爲閑客此閑行)草木
隨時好客恨終難平(杜寄杜位詩峽中爲客恨/又不歸詩終身恨不平)寺
有石壁勝詩無康樂聲扶鞍不得上新月水中生
(謝靈運襲封康樂公有石壁精舎詩云昏旦变/氣候山水含清輝清暉能娱人遊子澹忘歸)
　　　題酒務壁
野馬本不覊無柰卯與申(不覊見十卷玉仙觀詩/卯申見此卷雨遊八関)
(詩)當時彭澤令定是英雄人(彭澤令見四卷送張/仲詩魏志曹操謂劉)
(備曰天下英雄/唯使君與操耳)客來兩繩床客去一欠伸(晉佛圖/澄坐䋲)
(床燒安息香李太白草書歌吾師醉後倚繩床孟/東野詩繩床獨坐翁記曲禮君子欠神撰杖屨)
市聲自雜沓爐煙自輪囷(市聲見十卷清明詩蜀/都賦輿輦雜沓漢鄒陽)
(傳輪囷/離竒)鶯聲時節改杏葉雨氣新(雲溪友議載蜀/人雍陶詩雨氣)
(夜侵/樓)佳句忽墮前追摹巳難真(山谷荅謝子髙詩/詩卷墮我前謂從)
(天上/路)自題西軒壁不雜徐庾塵(北吏文苑傳叙梁/自大同之後雅道)
(淪鈌爭馳新巧簡文湘東啓其滛放徐陵庾信分/路揚鏕其意淺而繁其文匿而彩詞尚輕險情多)
(哀盖亦亡國之音庾信傳云東信及父肩吾徐陵/及公摛並爲抄撰斈士父子東宫出入禁闥文並)
(綺豔世號徐庾躰焉王導曰元規塵汚/人劉孝摽辦命論亭亭髙竦未雜風塵)
増廣箋註簡齋詩集卷第十三
増廣箋註簡齋詩集卷第十四
　　　　　　竹　坡　胡穉仲孺箋
　　　秋夜詠月
庭樹日日踈(張景陽雜詩宻葉日夜踈唐髙/蟾詩君恩秋後葉日日向人踈)稍
覺夜月添(昌黎竹逕詩若要添/風月應除数百竿)推愁了此叚卷
我三間簾(見五卷荅張迪功詩杜/對月詩捲簾還照客)黃花墙隂逺
白髪露氣嚴(昌黎短檠欹風/露氣入秋堂涼)平生六尺影隨我
送凉炎(史記晏子傳長不滿六尺又李/太白月下獨酌詩影徒隨我身)踏破千
憂地(杜水㑹渡詩/入舟已千憂)投老乃自嫌(晉王羲之傳懷/祖投老可得僕)
(射又劉毅傳頗自嫌事詩白樂/天花前嘆幾人得老莫自嫌)尚想采石江宫
錦映霜蟾(李大白甞歩月自采石至金陵/着官錦𫀆坐舟中旁若无人)夜半
賦詩成起舞魚龍兼辦此詎難事取快端冝廉
(太白月下獨的詩我欲影徘徊我/舞影零亂晉祖逖中夜聞雞起舞)
　　　入城
竹輿聲伊鴉路轉登古原孟冬郊澤曠細水鳴
蘆根霧収浮屠立天闊鴻鴈奔平生厭喧閙快
意三家村(史記李斯傳快意當前適觀而巳矣/傳灯録洪州東山慧帥荅僧問岩主)
(是甚麽人云三/家材裏覔什麽)思生長林内(絶交詩此由禽鹿/長而見覊則狂顧)
(頓纓赴蹈湯火雖節以金玉饗以/嘉肴愈思長林而志在豊草也)故園歸不存
(見八卷樂文/卿比園詩)欲爲唐衢哭聲出且復吞(國史𥙷/唐衢老)
(而無成善哭音調哀切聞者泣下老/杜送舅詩臨風欲慟哭聲出已復吞)
　　　夜歩隄上三首
丗故生白髪(絶交書丗/故煩其慮)意行無與期(列子管夷/吾曰恣意)
(之所欲行劉夢得蛮/子歌意行無舊路)平生木上座臨老始相知
(木上座見山水賦老杜得家書詩臨老/覊孤極又得弟消息詩不知臨老日)月中沙
岸永歳暮河流遟留侯廟前柳葉盡空離離百
年信難料䞉賦竒絶詩(杜龍門閣詩/百年不敢料)
　　　又
人間睡聲起幽子方獨歩倚杖看白雲亭亭水
中度十月鴈背髙三更河流去物生各擾擾念
此煎百慮聊將憂出心數遍橋西樹(莊子天道/篇膠膠擾)
(擾乎老杜羌村詩撫事煎百/慮又曝日詩憂丗心力弱)
　　　又
旋買青芒鞋(見六卷和元/芳用韻詩)去踏沙頭月(東坡送/陳傳道)
(詩君行/踏殘月)爭教冠蓋地着此影突兀(曹子建詩清/夜遊西園冠)
(蓋相追隨山谷餞顧子敦詩祇園冠蓋/地東坡和張舜民詩班心突兀見長身)樹寒栖
鳥動風轉孤管發月色夜夜佳(見一卷風/月堂詩)人生
事如髪(都人士詩綢直如髪昌黎/送文暢師詩時日多如髪)夢中續清遊
(東坡江月詩三更山吐月栖鳥亦/驚起起㝷夢中遊清絶正如此)濃露濕銀闕
(見十卷中/秋无月詩)
　　　早起
竟夜聞落木(月令草木黄落杜昔/遊詩竟夜伏石閣)雨歇䆫如新
(韋蘇州憶曲木遊讌詩雨歇林/光変又憶元二詩雨歇万井春)披衣有忙事簷
前看歸雲(杜貽柳少府詩柳侯披衣笑唐韓渥/即日詩須信閑人有忙事早来衝雨)
(覔漁/師)𥘉陽上林端鴉背明紛紛(王昌齡長信怨/玉顔不及寒鴉)
(色猶帶朝/陽日影来)我亦迫經課日計在一晨(韓鄂四時/纂要正月)
(雜木門俗云一日之計在/一晨一年之計在一春)再燒結願香稍洗三
生勤(樹萱録有郎官夢謁老僧干松林中前有/爐香煙甚微僧曰此是檀越結願香香煙)
(尚存檀越巳三生三榮朱紫矣東/坡和陶示周掾詩未𥙷平生勤)羣公持丗故
白髪到幽人(雲漢詩羣公先正/丗故見前夜歩詩)幸不識竒字門
絶車馬塵誰能共此䆫竹影可與分(漢楊雄傳/賛劉棻甞)
(從雄斈作竒字雄家貧嗜酒人希至其門時有/好事者載酒殽從遊斈陳平門多長者車轍車)
(馬塵見七/卷和叔詩)
　　　晚歩
手把古人書閉讀下廣庭(韋蘇州種瓜詩冝讀/古人書又善福寺詩)
(廣庭獨閑歩呉都/賦廓廣庭之謾謾)荒村無車馬日落雙檜青(村/草)
(堂即事詩荒村建子月无車/馬見三十四卷西軒詩云云)曠然神慮静(嵇康/養生)
(論外物以累心不存神氣以醇泊/獨著曠然无憂患寂然无思慮)濁俗非所寜
(西都賦實列仙之攸/館非吾人之所寜)逍遥出荆扉竚立瞻郊坰
(杜甘林詩清曠喜荆扉秦州雜詩/不異在郊垌燕燕詩佇立以泣)須臾暮色至
(柳子厚西山記蒼然暮色自逺而至/韋蘇州郡中對雨詩沉沉暮色至)野水皆晶
熒(昌黎華山女詩堆/金疊玉光晶熒)却歩面空林逺意更杳冥
停雲甚可愛重疊如沙汀(陶淵明有/停雲詩)
　　　同楊運幹黃秀才村西買山藥
潦縮田路寛委虵散腰脚(羔羊詩委虵委虵散/腰脚見十二卷畫秋)
(山/詩)勝日三枝杖(漢郊祀志各以勝日晋衛玠傳/遇有勝日親友時請一言山谷)
(送劉士彦詩宫閑得/勝日杖屦之林皐)村西買山藥崗巒相吞去
逺木互前却(昌黎送文暢師山藥煑可掘蜀都/賦岡峦糾紛江賦巨石硉矶以前)
(却)天隂野水明歳暮竹籬薄(東坡觀荷花詩歸/來兩溪間雲水夜)
(自/明)田翁領客意發筐堆磊落(杜張舎人遺縟叚/詩領客珍重意昌)
(黎永貞行火齊/磊落堆金盤)玉質緗色裘用丗乃見縳(晋劉/琨勸)
(進表玉質㓜張金聲夙振漢輿服志嫁娶賈人/緗縹而巳劉注緗色赤黄也說文緗帛淺黄色)
屠門幾許快夜語㝷幽約(呉質與曹子建書過/屠門而大嚼雖不得)
(肉貴目/快意)石鼎看雲翻門前北風惡(見玉延賦謂/煑山藥也)
　　　同二子觀取魚於竇家池以錢得數斗
　　　置騎西野塘中圉圉而逝我軰皆欣然也
閉户讀書生白髪(孫敬閉/户讀書)閑向村東看魚穴(蜀/都)
(賦嘉魚出/於丙穴)曽隨樹影數圎波(潘岳河陽縣詩遊/魚動圎波李太白)
(觀魚潭詩日暮紫/鱗躍圎波處處生)鐵面漁師肝肺別(東坡真興/寺閣詩鐵)
(面眼/有稜)向來癡腹負此翁只可買放蓮塘中(東坡/寄子)
(種菜其本化爲白璧杜呈/元曹長詩園𬞞抱金玉)一簡了百事狡獪嗤
顔歜(見八卷/食虀詩)幽鳥行屋山悠然寄吾日(屋山見十一/卷夏日詩)
　　　招張仲宗
北風日日吹茅屋幽子朝朝只地爐客裏頼詩
増意氣老來唯嬾是工夫空庭喬木無時事殘
雪踈籬當畫圗亦有張侯能共此焚香相待莫
徐驅(白樂天即事重題小閣低䆫深地廬又/送崔郎中赴闕詩却要徐驅穩著鞭)
　　　宴坐之地籧篨覆之名曰蓬齋
不須杯勺了三冬旋作蓬齋待朔風㑹有打䆫
風雪夜地爐孤坐䇿竒功(三冬字見東方朔傳/韓屋許虞郎中詩地)
(爐貰酒成住醉漢陳湯傳多策謀喜竒功左傳/桓二年舎爵䇿勲焉礼也杜注書勲勞於策)
　　　寓居劉倉廨中晚歩過鄭倉臺上
紗巾竹杖過荒陂滿面東風二月詩丗事紛紛
人老易春隂漠漠絮飛遲(東坡看潮詩造物亦/知人易老韓偓春隂)
(詩春隂漠/漠土脉閏)士衡去國三間屋(見六卷寄若拙詩/擅弓去國則哭於)
(墓而后/行也)子美登臺七字詩(杜登髙詩万里悲秋/常作客百年多病獨)
(登/䑓)草遶天西青不盡故園歸計入支頥(杜望嶽/詩齊魯)
(青未子莊子漁父篇右手持頥而聽劉夢得荅/李侍郎惠藥詩引几支頥對落輝故園那計見)
(八卷樂文/卿北園詩)
　　　八関僧房遇雨
脫履坐明䆫偶至晴更適池上風忽來斜雨滿
髙壁(漢郊祀志如脫屣/耳顔注屣小履也)深松含歳暮幽鳥立晝
寂(韋應物遊開元精/舎詩緑隂生晝寂)丗故方未䦨焚香破今夕
(潘正叔迎駕詩世故/方未夷崤凾方險澁)
　　　贈黄家阿莘
君家阿莘如白玉(白駒詩其人如玉晉裴揩風/神髙邁容儀俊爽時人謂之)
(玉/人)呼出燈前語録續(昌黎贈張藉詩有兒雖甚/憐教示不免簡君來好呼)
(出踉鏘越門限謝師厚喜妹婿王左丞見過詩/倒着衣裳迎户外尽呼兒女拜灯前元微之連)
(昌宫辝色色/龜兹聲録續)可憐郎罷窮一生(唐顧况補亡詩/囝一章曰囝哀)
(閩也囝别郎罷心摧血下/蓋閩呼子爲囝父爲郎罷)只今有汝照茅屋(晋/書)
(時稱見裴叔則如/近玉山映照人也)猪生十子豚復豚阿莘明年
可當門(朝野僉載俗諺問猪生十子豚復豚虎/生一子當谷蹲傳玄豫草行男兒當門)
(户墮地/日生神)階庭一笑不外索萬事紛紛何足論(謝/安)
(曰子弟亦何與人事正欲使其佳謝玄荅/曰譬如芝蘭玉樹欲使其生於庭堦耳)
　　　發商水道中(商水陳州縣名)
商水西門語東風動柳枝年華入危涕(江淹恨/賦孤臣)
(危/涕)丗事本前期(刘夢得競渡曲詩/百勝本自有前期)草草檀公䇿
(見三卷/書懷詩)茫茫杜老詩山川馬前闊不敢計歸時
(杜南池詩干戈浩茫茫又惜别詩九州兵革浩/茫茫王文公題杜畫像詩青衫老更斥餓死半)
(九州瘦妻僵前子扑後攘攘盗賊/森戈矛吟我當此時不廢朝廷憂)
　　　次舞陽
客子寒亦行正月固多隂馬頭東風起緑色日
夜深大道不敢驅山徑費推㝷(老子大道甚夷/而民好徑孟)
(山徑之蹊間介/然用之而成路)丈夫不逢此何以知嶇􁱣(南史/宋廬)
(陵王義真爲虜騎所敗軍馬而帰謂參軍叚宏/曰丈夫不今此何以知艱難范蔚宗應詔詩隨)
(山上/嶇􁃓)行投舞陽縣薄暮森衆林古城何年缺䟦
馬望日沉(嚴武荅老杜詩䟦/馬望君非一度)憂丗力不逮(見此/卷夜)
(歩隄/上詩)有淚盈衣襟(張孟陽七哀詩/淚下霑衣襟)嵳峩西北雲
想像折寸心(魏文帝雜詩西北有浮雲亭亭如/車蓋李注自喻也六士行前緩聲)
(歌慶雲欎嵳峩謝靈運登孤與詩想像崑山姿江/丈通别賦心折骨驚杜冬至詩心折此時无一寸)
　　　次南陽(即鄧州)
今日東北雲景氣何佳哉(殷仲文南州九井詩/景氣多明逺漢光武)
(紀望氣者蘇伯阿爲王莾使至南陽遥/望見舂陵郭唶曰氣佳哉欎鬰葱葱然)我馬且
勿驅當有吉語來(東坡和陶飲酒詩前山正可/数後騎且勿驅漢陳湯傳西)
(域都護爲烏孫所團上問湯/湯曰不出五日當有吉語聞)春寒欺客子滿意
旗下盃百年耳頻熱萬事首不回(耳熱見十二/卷九日冝春)
(苑/詩)卧龍今何之有冡今半摧(蜀志諸葛亮傳徐/庶曰諸葛孔明卧)
(龍也家于南陽之鄧縣在㐮陽城西二十里号/曰隆中後􁩦漢中定軍山因近其墓立廟沔陽)
(今先生言南/陽有冡未詳)空餘喬木地薄暮鴉徘徊(孟子所/謂故國)
(者非謂有喬木之謂/也有丗臣之謂也)懷古視落日(老杜遣懷詩/氣酣登文臺)
(懷古視/平羌)愧我非長才(絶交詩長才廣/度無所不淹)却凭破鞍
去風林生七哀(曹子建作七哀詩吕註痛而哀/義而哀感而哀怨而哀耳目聞)
(見而哀鼻/酸而哀)
　　　西軒寓居
牢落西軒客廵簷費獨吟(牢落見七卷連雨詩/杜寄弟詩廵詹索共)
(梅花/笑)桃花明薄暮燕子閙微隂辛苦元吾事淹
留更此心(辛苦見十一卷道山宿直詩莊子譲/王篇下隨日非吾事也左傳㐮五年)
(有陳非吾事也九/辨蹇淹留而无成)小䆫隨意冩虵蚓起相㝷(見/玉)
(延/賦)
増廣箋註簡齋詩集卷之十四
増廣箋註簡齋詩集卷第十五
　　　　　　竹　坡　胡穉　仲孺箋
　　　鄧州西軒書事十首
小儒避賊南征日(杜南征詩老病南/征日君恩北望心)皇帝行天
第一春走到鄧州無脚力桃花朷動雨留人(東/坡)
(西湖詩晚雨/留人入醉郷)
　　　又
千里空携一影來白頭更着亂蝉催書生身世
今如此倚遍周家十二槐(曹子建責躬/表形影相弔)
　　　又
瓦屋三間寛有餘可憐小陸不同居(見六卷内/寄若拙弟)
(詩杜荅鄭十七郎詩把文/驚小陸革卦二女以同居)易求蘇子六國印(見/三)
(卷書/懷詩)難覔河槗一字書(晋書陸機爲大將軍與/長沙王議戰列軍自朝)
(歌至于河槗又機常/以駿犬黄耳通家書)
　　　又
莫嫌啖蔗佳境逺(見九卷觀/我齋詩)橄㰖甜苦亦相并
(歐文忠公詩又如食橄欖真味乆愈在東坡橄/㰖詩待得餘甘囬齒頰巳輪崖宻十分甜山谷)
(橄欖詩想共餘甘有瓜/葛苦中真味晚方囬)都將壯節供辛苦准擬
殘年看太平(壯節見九卷寒食詩辛苦見十一/卷道山詩殘年見十二卷心老詩)
　　　又
皇家卜年過周暦(左傳宣三年成王定鼎于郟/鄏卜世三十卜年七百漢諸)
(侯土表周/過其暦)變故朱必非天仁(荀子荼辱篇夫起/於変故成於修之)
(漢谷永曰三郡奏皆有/変故老子天地不仁)東南鬼火成何事終待
胡鋒作爭臣
　　　入
楊劉相傾建中亂(唐劉曼傳始揚炎爲吏部侍/郎晏爲尚書盛氣不相下晏)
(治元載罪而炎坐貶及炎執政銜宿怒將爲載/執仇遂罷晏使貶忠州刺史炎必欲傳其罪知)
(庾凖與晏素憾乃擢爲荊南節度使準節奏晏/與朱此書語言怨望又蒐卒擅取官物脅詔使)
(謀作亂炎證成之建中元年/詔中人賜晏死天下以爲冤)不待白首今同歸
(潘岳金谷集思石崇詩投分寄石友白首同所/歸世說孫秀既恨石崇不與緑珠又憾潘岳昔)
(遇之不以礼及秀爲中書令乃収石崇同日収/岳石先送市亦不相知潘後至石謂潘曰安仁)
(卿亦復耳邪潘曰可謂白首/同所歸此疑謂蔡京王黼)只今將相湏廉藺
(史記趙廉頗破齊爲上/卿以/勇聞藺相如以秦/與趙王㑹拜上卿位在頞右頗羞爲之下宣言欲辱)
(相如相如每朝帝稱病不欲與争列巳而岀望/見頗引車避匿舎人爲相如羞之請辝去相如)
(曰夫以秦王之威而相如廷叱之辱其羣臣相/如雖駑獨畏廉將軍哉顧強秦不敢加兵趙者)
(以吾两人在今两虎共闘勢不俱生吾爲此者/先國家之急而後私讎也頗聞之肉祖負荆謝)
(罪遂爲/刎頸交)五月荆門未觧圍(大原自宣和七年十/二月𥘉𬒳圍至明年)
(九月見靖/康要録)
　　　又
不湏夜夜看太白(史記天官書太白司兵用兵/象大白其髙庳疾遲躁静岀)
(入順之吉反之㐫/光見景則戦勝)天地景氣今如斯(晋天文志/景雲喜氣)
(也大平之應殷仲/文詩景氣多明逺)始行夷狄相攻䇿可惜中原見事
遟(後漢班超使西域攻破䟽勒欲因平諸國上/䟽曰今拜亀兹侍子白覇爲囯王以歩騎數)
(百送之與諸國連兵歳月之間亀兹可擒以夷/狄攻夷狄計之善者也史記范雎曰穰侯智士)
(也其見事遟此詩疑謂邢倞從/趙倫結余覩事詳見靖康要録)
　　　又
詔書憂民十六事(靖康𥘉元五月手詔言籴買/加耗逃移之類凡十五事詳)
(見要/錄)父老祝君一萬年(漢髙祖紀羣/臣皆呼萬歳)白髪書生
喜無寐(孟子吾聞之/喜而不寐)從今不仕可歸田(張平子/歸田賦)
　　　又
范公深憂天下日仁祖愛民全盛年遺廟只今
香火冷時時風葉一騷然(文正公慶暦間守鄧/凡三年歐文忠公作)
(公神道碑云公常自誦曰士當先天下之憂而/憂後天下之樂而樂也末云其爲政所至民多)
(立祠書畫像鮑昭蕪/城賦當昔全盛之時)
　　　又
諸葛經行有夕風千秋天地幾英雄弔古不須
多感慨人生半夢半醒中
　　　晚歩順陽門外
六尺枯藜了此生順陽門外看新晴(晋畢卓曰/拍浮酒船)
(中便足了/此生矣)樹連翠篠圍春畫水泛青天入古城
(古樂府繡/幕圍春風)夣裏偶來那計日(夢裏見九卷/用景純韻詩)人間
多事更聞兵(絶交書不喜作/書而人間多事)只應千載溪槗路
欠我媻姍勃窣行(子虚賦媻姗勃窣上金堤顔/注媻姍勃窣謂行於叢薄之)
(間/也)
　　　縱歩至董氏園亭三首
池光修竹裏(昌黎盆池詩池/光天影共青青)笻杖季春頭(漢張/騫傳)
(在大夏見笻竹杖問之云/此客乃賈人市之身毒國)客子愁無柰(杜江邊/詩客愁)
(殊未巳昌黎秋雨/聮句客子歌無柰)桃花笑不休(李太白古風詩/桃花開東園含)
(笑誇白日李冬山即/日詩夭桃唯是笑)百年今日勝(勝日見卷前/買山藥詩)
萬里此生浮(莊子刻意篇/其生若浮)莾莾樽前事題詩記
獨遊
　　　　又
槐樹層層新緑生客懷依舊不能平(杜不歸詩/終身恨不)
(平)自移一榻西牎下要近叢篁聽雨聲(陳後山/齋居絶)
(句一枕西牎深閉閤/卧聽叢竹雨來時)
　　　　又
客子今年駞楬寛鄧州三月始春寒簾鈎掛盡
蒲團穩十丈虚庭借雨看(歐文忠詩輕寒漠漠/侵駞褐王勃滕王閣)
(詩珠簾暮/捲西山雨)
　　　海棠
春雨夜有聲連林杏花落海棠已復動寒食豈
寂寞人間有此麗赴我隔年約(樂天芍􁷃詩應/愁明月落如恨)
(隔年期東坡江月/詩幽人赴我約)花葉兩分明春隂耿簾幙東
風吹不斷(李太白瀑布詩/海風吹不断)日暮臙脂薄(杜曲江/對雨詩)
(林花着雨/臙脂落)何可無我吟(東坡冨陽詩春山磔磔/鳴春禽此間不可無我)
(吟)三呌恨詩惡(三呌見玉延賦國史補柱大保/淮南進崔叔清詩德宗謂使者)
(曰此惡詩何用進/時謂准勑惡詩)
　　　雨中觀秉仲家月桂
月桂花上雨春歸一慿欄東西南北客更得幾
回看(檀弓丘也東西南北之人也東/坡遊徑山詩此生更得幾囬來)紅衿映肉
色薄暮無乃寒園中如許樹獨覺賦詩難(東坡/海棠)
(詩翠䄂卷紗紅映肉杜佳人/詩天寒翠䄂薄日暮倚修竹)
　　　香林四首
絶愛公家花氣新一林清露百般春是中宴坐
應容我只恐微風喚起人(杜即事詩花氣/渾如百和香)
　　　又
丈人延客非俗物(晋嵇阮在竹林酣飲王戎後/往阮曰俗物巳來矣敗人意)
百和香中進一盃(何遜七夕詩月映九微火/風吹百和香又見前詩)乞
取齊奴錦歩帳與春遮斷曉風來(晋石崇生青/州小各齊奴)
(與王愷以奢靡相尚愷作紫綵歩障/四十里崇作錦歩障五十里以敵之)
　　　又
誰見䌓香度牖時碧天殘月映花枝固應撩我
題新句(見十三卷/對酒詩)壓倒韋郎宴寢詩(韋蘇州郡/齋燕集詩)
(兵衛森畫㦸宴寢凝清香杜送韋司直詩同病/得韋郎摭言揚汝士賦楊嗣復宴詩歸曰我今)
(日壓倒/元白)
　　　又
簡齋居士不飲酒一入香林更不醒駈使小詩
酬曉露絶勝辛苦廣騷經(杜江畔㝷花詩詩酒/尚堪駈使在楊雄旁)
(离騷作/廣騷)
　　　題簡齋
我牎三尺餘可以閱晦明北省雖巨麗無此風
竹聲不着散花女(散花見/山水賦)而况使鬼兄(見三卷/書懷詩)
世間多岐路(列子大道以多岐亡羊唐/溶岐/路詩人間多岐路常恐終身行)
居士繩床平(見十三卷題/酒務壁詩)未知阮遥集幾屐了
平生(見十二卷/畫秋山詩)領軍一屋鞋千載笑絶纓(見八/卷食)
(虀詩史記滑稽傳停于/髠仰天大笑冠纓索絶)槐隂自入户知我喜新
晴覔句方未了簡齋真虚名(東坡和子由詩/王樹真虚名)
　　　印老索鈍庵詩(鄧州天寧寺)
人言融公懶床上揖賔客我來兩忘揖團團一
庵白(懶融見十一卷遊慧林詩柳子厚/禅室詩發此結菁茆團團抱虚白)戯談鄧
州禪分食天寜麥竹風亦喜我蕭瑟至日夕出
家丈夫事(國史𥙷佳趙公問逕山曰弟子出家/得否荅曰出家是大丈夫事非將相)
(所/爲)軒裳本兒劇(東坡送小本禪師山林/等憂患軒冕亦戯劇)願香驚
餘煙(見此卷/早起詩)丗故感陳迹(丗故見前卷夜歩詩/蘭亭叔俛仰之間巳)
(爲陳/迹)固應師未鈍使我不安席(法華經衆生諸/根鈍史蘇㤗傳)
(楚王曰寡人/卧不安席)時求一滴水爲洗三生石(傳灯録/僧問净)
(惠禪師如何是曹源一滴水師云是曹源一滴/水僧憫然韶國師於坐側大悟冷齋夜話載賛)
(寜所録僧圎觀將亡謂李源曰吾巳三生爲比/丘居湘西岳麓寺有巨石林間甞習禪其上後)
(源至孤山月下見之扣牛角而歌曰三生石上/舊精䰟賞月吟風不要論慚愧情人逺相訪此)
(身雖異性長存亦載甘澤謡中與此小異東/皮南華寺詩未云借師卓錫泉洗我綺語硯)
　　　春雨
花盡春猶冷覊心只自驚孤鶯啼永晝細雨濕
髙城(謝靈運七里瀬詩覊心積秋晨杜歳暮詩/寂寞壯心驚又上牛頭寺詩何處鶯啼切)
(又寓居同谷詩竹林爲我啼清晝/顧况荅韋應物詩飛雨洒髙城)擾擾成何事
悠悠送此生蛛絲閃夕霽隨處有詩情(擾擾見/前卷夜)
(歩詩終風詩悠悠我思杜/水檻遣心詩深慿送此生)
　　　難老堂周元公家
(元翁名壽濂溪先生茂叔/之子仕至敝猷閣待制)
城南烏聲和且都我識丈人屋上烏(有女同車/詩詢美目)
(都屋上烏見三卷書懷示友詩又老杜/贈李四詩丈人屋上烏人好烏亦好)難老堂
中一樽酒不教霜雴上髭鬚(泮水詩永/錫難老)樊㑦種
梓用莫竭(後漢樊宏甞欲作器物先種梓􁇀時/人嗤之然積以歳月皆得其用句之)
(笑者咸求假焉後/追謚壽張敬侯)丈人向來亦種德(史記貨殖/傳一嵗種)
(之以榖十歳樹之以木百歳來之以德東坡爲/王復家名亭曰種徳詩云木老德亦熟吾言豈)
(荒唐又寄子姪詩/積德已自三丗種)挽回萬事入繩床花竹相看
有佳色人生知足一飽多當時恨我弃漁簑題
詩素壁虵蚓集(見王/延賦)五百年後公摩挲(後漢薊/子訓於)
(長安東覇城與一老公其摩挲銅人/相謂曰適見鑄此而巳近五百歳矣)
　　　登城樓
去年夢陳留今年夢鄧州幾夢即了我一笑城
西樓新晴草木麗落日淡欲收逺川如動揺景
氣明田疇(殷仲文南州九井詩景氣多明/逺南康記風雨之後景氣明静)百年
幾慿欄亦有似我不城隂坐來失白水光不流
丈夫貴快意(杜遣興詩丈夫貴壯/健快意見前入城詩)少住寛千憂
歸嫌簡齋陋局促生白頭(灌夫傳局促/効轅下駒)
　　　雨
忽忽忘年老悠悠負日長小詩妨學道微雨好
燒香簷鵲移時立庭梧滿意凉(白樂大春尽感/事詩閑聽鶯語)
(移時/立)此身南復北髣髴是它郷(西京賦曽髣/髴其若夢)
　　　遊董園
西園可散髪(稽康幽憤詩/散髪嵓岫)何必賦遠遊(見十二/卷絶塵)
(亭/詩)地曠多雄風(風賦此大王之雄風也陳/後山晚立詩野曠自多風)葉聲
無時休(杜慈恩寺詩/烈風于時休)幸有濟勝具枯藜支白頭
(丗說許掾好遊山水躰便登陟時/云許非徒有勝情實有濟勝之具)平生㑹心處
(丗說梁簡文華林園謂左右曰㑹心處不在逺/翳然林水便有濠濮間想斍鳥獸禽魚自來親)
(人)未覺身淹留(淹留見此卷/西軒寓居詩)散坐青石牀松意
淡欲秋(東坡遊栢山詩散坐洪上石唐陳陶/杜䳌詩東西青石牀似有幽人蹤)薄
雨青衆卉深林耿微流(韋蘇州田家詩/微雨衆卉詩)一凉天
地德物我俱夷猶(賈島北岳詩有時起霖雨一/洒天地德江文通擬古詩物)
(我俱忘懷屈平九/歌習不行兮夷猶)東北方用武六月事戈矛(漢/張)
(良傳洛陽非/用武之國也)甲裳無乃重腐儒故多憂(荀子非/相篇故)
(易曰括囊无咎无譽腐儒之謂也/漢黥布傳爲天下安用腐儒哉)珍禽呌髙樹
且復寄悠悠(旅熬珍/禽竒獸)
　　　夏雨
三伏過幾日坐數令人癭(按隂陽書以夏至後/第三庚爲𥘉伏第四)
(庚爲中伏立秋後𥘉庚為末伏蓋起於秦德公/二年謂金代火而畏火故爲伏杜歸㐮西詩甘)
(霖三伏適巳過三國志賈逵傳注逵與校尉争/公事不得理發憤生癭山谷送李德素詩此士)
(落江湖熟/思令人癭)片雲忽西行庭樹生光景須臾萬銀
竹壯觀發異境(銀竹見十/卷秋雨詩)天公終老手一笑破
日永(東坡遊蔣山詩/老子王摩詰)龍公勿憚煩事了亦俄頃
修竹恬變化依然半䆫影(東坡在頴儔兩張龍/公祠詩龍公試手初)
(行雪孟子何許/子之不憚煩)
　　　夏夜
閑弄玉如意天河白練横時無李供奉誰識謝
宣城兩鶴翻明月孤松立快晴南陽半年客此
夜滿懷清(謝玄暉至京邑詩金波䴡鳷􁇓玉繩/低建章李太白有月夜獨酌懷謝眺)
(詩云天上何所有沼迢白五繩斜低建草闕耿/耿對金陵漢水舊如練霜江夜清澄長川㵼落)
(月洲渚曉寒凝獨酌扳橋浦古人誰可徴玄暉/難再得灑酒氣填膺玄暉望京邑詩餘霞散成)
(綺澄江静如練故李太白金陵城楼詩解道長/江静如練令人還憶謝玄暉太白甞供奉輸林)
(謝眺爲宣城太守南史梁簡/文帝手執玉如意不相分辨)
　　　又兩絶
虛庭散䇿晚凉生斟酌星河亦喜晴不記墻西
有修竹夜風還作雨來聲
　　　又
待到天公放月時東家喬栢兩虯枝懸知滿地
踈隂處不及遥看突兀竒
　　　積雨喜霽
積雨得一晴開䆫送吾目疊雲帶餘憤(韋蘇州/立夏詩)
(疊雲纔吐嶺丘希范侍宴/樂遊菀詩雨息雲猶積)遠樹増新緑天公信
難料變化雜神速(杜杜鵑詩蒼天変化誰料得/唐李靖傳兵機以速爲神)
枝梧(一作楚樹昌黎琴操巫咸上天兮識者其/誰東坡送劉景文詩白雲在天不可呼杜)
(聽許十誦詩詩/陶謝不枝梧)
増廣箋註簡齋詩集卷第十五
増廣箋註簡齋詩集卷第十六
　　　　　　竹　坡　胡穉仲孺箋
　　　北征
丗故信有力挽我復北馳獨衝七月暑行此無
盡陂百卉共山澤各自有四時華實相後先盛
過當同衰(列子湯問篇珠玕之樹/叢生華實皆有滋味)亦復觀我生
(觀卦觀我生/君子无咎)白髪忽及期夕雲已不征客子今
何之願傳飛仙術一洗局促悲(楞嚴經十種仙/其堅固草木而)
(不休息藥道圎成名飛行仙/局促見十五卷登城楼詩)𬒳襟閬風觀濯髪
扶桑池(風賦披襟而當之騷經㒛髪乎洧盤真/誥閬也者閬風之府十洲記崑崙北角)
到葉聲長蓬萊可託無因至(漢郊祀志蓬萊三/神山其傳在渤海)
(中未至望之如雲及/到三神山反居水下)試覔人間千仞崗(左太冲/詠史詩)
(振衣千仞崗/濯足万里流)
　　　道中書事
臨老傷行役(臨老見十四夜歩堤上詩又君/子于役詩君子行役无期度)籃
輿歳月奔(陶淵明云向乗籃輿亦足自反東/坡苔頓起詩欲話先驚嵗月奔)客
愁無處避(杜歸鴈詩何時免客愁庾子山/愁賦深藏欲避怨愁巳知人處)丗事
不堪論(晋王衍曰不論丗事唯詠元虚而/巳老杜園官送菜詩丗事固堪論)白道
含秋色青山帶雨㾗壞梁斜闘水喬木宻藏村
易破還家夢(孟郊下苐詩一夕九起嗟夢知不/到家陳後山宿濟河詩還家只有)
(夢更著/曉寒侵)難招去國䰟(宋玉爲屈原作招䰟賦杜/冬深詩難招楚客䰟柳子)
(厚南澗詩去/國䰟巳遊)一身從白首隨意荅乾坤
　　　將次葉城道中(即汝州葉縣有王/喬双堯觀在焉)
荒野少人去竹輿伊軋聲晴雲秋更白野水暮
還明寂寞信吾道淹留諳丗情(寂寞見二卷建/除体詩杜示舎)
(弟詩乆客應吾道又乆客詩淹晋見俗/情晉劉毅傳及敗於桑洛知物情巳去)王喬有
餘舄借我一東征(漢王喬顯宗丗爲葉令有神/術每月朔望常自縣詣臺朝)
(帝怪其來数而不見車騎宻令大史伺望之言/其臨至輒有双鳬從東南來於是候鳬至㪯網)
(張之但/得双舄)
　　　至葉城
蘇武𥘉逢鴈(見九卷和心/老至魯山詩)王喬欲借鳬(見前/詩)深
知念行李爲報了長途(左僖三十年若舎鄭以/爲東道主行李之往來)
(供其困乏又㐮八年亦不/使一介行李若干寡君)難穩三更枕(唐循吏/傳太宗)
(曰朕丙夜/不安枕)遥憐五歳雛(陸雲年㓜時閔鴻見而/竒之曰此兒若非龍駒)
(便是鳯雛又杜徐卿二子歌/丈夫生兒有如此二雛者)却思正月事不敢
恨榛蕪(杜北風詩不敢恨危塗又哭鄭司户詩/天地日榛蕪又韋左丞詩亦足慰榛蕪)
　　　曉發葉城
竹輿開兩牖秋色爲橫分左送廉纎月右揖離
披雲詩情滿行色何地着丗紛欲語王縣令三
呌不能聞(莊子盗跖篇車馬有行色顔延行陶/淵明誄遂乃觧体丗紛李注引嵇康)
(詩丗務紛紜三/呌見玉延賦)
　　　方城陪諸兄坐心逺亭
(郡國志方城山在/葉縣西南十八里)
容中日食三斗塵(見十一卷送/王周士詩)北去南來了今
歳暫時亭中一盃酒與兄同宗復同味(礼大傳/同姓從)
(宗合族属丗說孫長樂作王長史誄云余與夫/子交非執利心猶澄水同此元味山谷荅李任)
(道分豆粥詩與/公同味更同餐)博山雲氣終日留(漢故事諸王/出閣則賜博)
(山香爐吕大臨考古圗云爐象海中博山下盤/佇湯使潤氣蒸香以象海之四環古詩博山盧)
(中百和香韋蘇州長安道/中詩博山吐香五雲散)竹君蕭蕭不負秋丗
路明年儻無故却携藜杖更來遊(竹君見三卷/食筍詩不負)
(見五卷/和叔詩)
　　美哉亭
西出城臯関土谷僅容駞天掛一疋練雙崖闘
嵳峩忽然五丈缺亭構如危窠青山麗中原白
日照大河(杜絶句詩遟日江山麗謝/靈運應詔詩白日麗江臯)下視萬里
川草木何其多(漢王延壽魯靈光殿/賦玉女窺䆫而下視)臨髙一吐
氣(淮南子天文訓吐氣者施東都賦咸含/和而吐氣東坡泛舟詩一吐千丈氣)却柰
雄風何(見十五卷/遊董園詩)辛苦生一快造物巧揣摩險
易終不償翻身下殘坡(辛苦見十一卷道山詩/一快見放魚賦東坡百)
(歩洪詩險中得樂雖一快史記蘇秦讀隂符/期年以出揣摩曰此可以說當出之君矣)
　　　山路晚行
兩崖夾曉月萬壑分秋風(魏文帝芙蓉池/詩丹霞夾明月)今朝
定何朝(綢繆詩今/夕何夕)孤賞莫與同(謝靈運往北山/詩不惜去人逺)
(但限莫與同孤遊非情歡賞廢埋難/通㧕子厚遊南亭詩孤賞誠所悼)石路抱壁
轉雲氣青濛濛藍輿拂露枝亂點驚僕童微泉
不知處玉佩鳴深叢(陸士衡招隱詩飛泉潄鳴/玉栁子厚小石潭謾隔篁)
(竹聞水聲/如鳴佩環)平生慕李愿得此行旅中(唐李愿隱/大行之盤)
(谷昌黎作/亭送之)居人輕佳境過客意無窮山木好題
詩恨我行怱怱(仙傳拾遺唐寒山子引天合翠/屏岩好為詩每得一篇輙題於)
(人間/石上)
　　　題董宗禹園先志亭宗禹之父早失母
　　　萬方求得之此其晚節色養之地也
作客古南陽問俗仁孝敦坐讀杜羔傳(唐杜羔/有至性)
(父死河北母更兵乱不知所之羔憂號終日及/羔從兄兼爲澤潞判官鞠獄有媪卞對不凡乃)
(羔母因得/之奉養)起訪城西園偉哉是家事作傳堪千
言當年懷橘處(呉志陸績六歳於九江見袁術/術出橘績懷三枚去拜辝墮地)
(術曰陸郎何乃作賔客而懷橘/乎績跪曰欲歸遺母術竒之)華屋澹曉暾(史/記)
(平原君傳㰱血於華屋之下楚詞暾將出兮東/方王注日始出其形暾暾而盛大謝靈運石門)
(詩晚見/朝日暾)大松䕃後楹小松羅前軒(陶淵明歸田/園詩榆栁䕃)
(後簷桃李/羅堂前)風露所沐浴千載當連根(柳子厚讀/經詩日出)
(霧露餘新/松如膏休)我已癈蓼莪(見九卷陳叔易母挽詞/又南史顧歡天台山開)
(舘聚徒常百人以早孤凡讀詩至哀哀父/母輙執書慟泣由是斈者癈蓼莪篇不講)感兹
淚河翻(晋書或問顧愷之哭桓温狀荅曰聲如/震雷破山淚如傾河注海昌黎雑詩云)
(淚如九/河翻)葉聲含三嘆送我出園門(三嘆見六卷/和元方詩)
　　　同継祖民瞻遊賦詩亭二首
邂逅今朝一叚竒從來華屋不関詩諸君且作
留連意正是微風到竹時(一叚見五卷荅張迪/功詩華屋見此卷先)
(志亭詩留連見孟子東坡松江詩舟師不㑹/留連意李太白對雪詩子猷聞風動䆫竹)
　　　又
浩浩白雲溪一色冥冥青竹鳥三呼只今那得
王摩詰畫我慿欄覔句圖(王維字摩詰畫思入/神至山水平逺雲勢)
(石色繪工以爲天機/所到斈者不及也)
　　　題崇山(在襄州江化縣)
短蓬如鳬鷖(東坡至巴河詩孤舟如鳬鷖蓋太/白小舟若鳬鴈大舟若鯨鯢之変)
(也)載我萬斛愁(庾子山愁賦且將一/寸心能容万斛愁)試登山上
亭却望沙際舟丗故莾相急(南史齊髙帝九錫/文出故相仍師出)
(巳老老杜寄劉峽州/詩云丗故莾相仍)長江去悠悠西南浸山影
晦明分中流(老杜渼陂行半陂巳南純/浸山動影裊眺冲融間)蕩揺寳
鑑面(白樂天登東楼/詩水心如鏡靣)翠䯻千螺浮(劉夢得詩遥/望洞庭湖翠)
(水白銀盤裏一青螺古今註螺有文章故婦女/髻盤結似螺東坡過廣愛寺詩乱峯螺䯻出)
去程雖云阻兹地固堪留客路惜勝日(鮑照還/都道中)
(詩客行惜日月勝日/見十五卷買山藥詩)臨風搔白頭(杜春望詩白/頭搔更短)
衆色忽巳晚(杜水上遣懷詩/蒼蒼衆色晚)川光抱巖幽(杜崔/少府)
(髙齋詩川/光雜鋒鏑)三老呼不置(雜志川峽呼梢工篙手/爲長年三老杜撥悶詩)
(長年三老遥憐汝絶交書卧/喜晚起而當関呼之不置)我興方未收(韋蘇/州府)
(舎月游詩心期與浩景蒼蒼殊未収昌/黎逺遊聮句離思春冰泮爛漫不可収)下山事
復多(莊子漁父篇不㤗多事/乎絶交書人間多事)題詩記曽遊(丗說/藉曰)
(平生曽遊東平樂其風土王/文公登治城詩稍記曽遊處)
増廣箋註簡齋詩集卷第十六
増廣箋註簡齋詩集卷第十七
　　　　　　竹　坡　胡　稺仲孺箋
　　　與季申信道自光化復入鄧書事(四首)
(冨季申前巳見孫信道名確沈晦榜/擢甲科建炎𥘉作京西運司屬官僅)
(改京秩而死/年止四十)
孫子白木杖冨子黒油笠我獨白竹籃差池復
相及夕陽橋邊畫岸幘歸雲急勿語城中人從
渠慎出入(慎出入見放魚賦東坡蔓菁羮/詩勿語貴公子從渠嗜羶腥)
　　　又
賣舟作歸計竹籃穩如舟霧収青臯濕行路當
春遊老馬不自知意欲踏九州依然還故櫪寂
寞壯心休(東坡醉墨堂詩駿馬倐忽踏九州魏/武帝樂府老驥伏攊志在千里列士)
(暮年壯心不巳老杜/歳暮詩寂寞壯心驚)
　　　又
再來生白髪重見鄧州春依舊城西路桃花不
記人卜居得窮巷日色滿䆫新(陳平負/郭窮巷)微吟驚
市卒獨鶴語城闉(續搜神記遼東革表柱忽有/鶴用集曰有鳥有鳥丁令威)
(去家千年今始歸城郭如故人民非何不斈仙/冡纍纍東坡孤山竹閣詩白鶴不留歸後語)
　　　又
城西望城南十日九相隔何如三枝杖共踏江
上石門前流水過春意滿江碧遥知千頃江如
今好顔色(杜花底詩深/知好顔色)
　　　寄季申
雨歇城南泥未乾遥知獨立整衣冠舊時鄴下
劉公幹(鄴相州也劉槙字公幹乃東平人而謂/之鄴下何也蓋魏文帝爲太子時在鄴)
(宫相從文土有七子之目而公幹在焉江淹作/雜躰詩三十首比謝靈運所擬鄴中集詩而於)
(諸人中特取劉楨王粲三人緫叙曰五言之興/諒自夐古但関西鄴下旣巳罕同河外江南頗)
(爲異法此鄴下字正/指公幹仲宣二人也)今日遼東管㓜安(三國志/管寜字)
(㓜安北海朱虛人時天下亂聞公孫度令行海/外遂至遼東度虚舘候之旣往度乃廬於山谷)
(注云傳子曰寜往見度語唯輕不及丗事乃因/山爲廬鑿杯爲室越海避難者多來就之而居)
(旬月而成邑遂講詩書陳爼豆飾威儀明礼譲/非斈者无見也由是度安其賢而民化其德中)
(國少安客人皆還唯寜晏然若/將終焉在遼東三十七年乃歸)緑隂展盡身猶
溒黃鳥飛來節巳䦨安得一樽生耳熱暫時相
對說悲歡(耳熱見二卷/冝春苑詩)
　　　題継祖蟠室三首
雲起爐山乆未移(見六卷心逺亭詩秋/仁傑傳雲移乃得去)功名不
恨十年遲(漢張釋之事文帝十年不得調白楽/天𥘉除制諧與三舍人中書同宿詩)
(莫恠不如君氣味此中來校十年/遟陳後山除正字詩敢恨十年遟)日斜踈竹可
䆫影正是幽人睡足時(劉夢得詩一方/明月可中庭)
　　　又
萬卷吾今一字無打包隨處野僧如短檠未盡
殘年債(昌黎短檠歌此時提携當/案前看書到曉那能眠)欲問班生試
借書(西漢叙傳班彪與從兄嗣共遊/斈家有賜書桓譚欲借嗣不進)
　　　又
中興天子要人才要使生擒頡利來(唐李靖爲/定㐮道行)
(軍揔管伐突厥擒/頡利可汗以獻)正待吾曹紅抹額(唐娄師德/爲監察御)
(史曽使吐蕃後募猛士討吐蕃乃自奮戴/紅抹額來應詔與虜戰白水澗八遇八克)不須
辛苦學顔回(秦韜玉貴公子行/斈得顔回忍飢面)
　　　𫐠懷
閉户生白髪逍遥歩城隅野外晴林滿天末暮
雲孤水容澹春歸草色帶雨濡物態紛如昨丗
事再嗚呼京洛了在眼山川一何迂垂槎莾未
辦且復小踟蹰(杜遣懷詩吾衰將焉托存没再/嗚呼張茂先博物志近丗有人)
(居海上毎年八月見槎來不違時齎一年糧乗/之到天河見婦人織丈夫飲牛遣問嚴君平云)
(某年月日客星犯牛斗即此/人也後人相傳謂張騫云)
　　　寄題趙景温筠軒
相逢漢江邊盗起方如雲(漢食貨志盗/起方如雲)當時蒼
黃意(北山移文/蒼黄反覆)亦可無此君(見十三卷/食笋詩)俗士固
鮮歡(北山移文請/回俗士駕)王孫終逸羣(韓信傳吾哀王/孫而進食成公)
(子安嘯賦逸羣/公子躰竒好異)清秋不可負牖壁看修筠碧幹
立踈雨叢梢冐斜曛引君着勝地(見九卷觀/我齋詩)丗
事從紛紛(皇甫冉鬲雲客舎/詩丗事徒紏紛)何時微月夕胡牀
與予分(庾亮在武昌諸佐吏殷浩之徒乗秋夜/共登南楼俄而不斍亮至諸將起避之)
(亮徐曰諸君少住老子於此處興/復不淺便據胡床與浩等談詠)髙吟呼天風
夜半笙簫聞(大風見第一詩笙簫/見十三卷種竹詩)
　　　重陽
去歳重陽巳百憂今年依舊歎覊遊籬底菊花
唯解笑鏡中頭髪不禁秋(昌黎東都遇春/詩白髪忽滿鏡)凉風
又落宫南木老鴈孤鳴漢北州(王維送崔守詩/玉樹宫南五丈)
(原)如許行年那可記謾排詩句冩新愁(行年記/見十三)
(卷冬/至詩)
　　　有感再賦
憶昔甲辰重九日天恩曽與宴城東龍沙此日
西風冷誰折黃花壽兩宫(後漢班超賛咫尺龍/沙李注龍堆沙漠也)
　　感事
䘮亂那堪說干戈竟未休(桑柔詩天/降䘮乱)公卿危左
祍江漢故東流(論語微管仲吾其𬒳髪左/祍矣禹貢江漢朝宗于海)風斷
黃龍府雲移白鷺洲云何舒國歩持底副君憂
(桑柔詩囯/歩斯頻)丗事非難料(見十四卷夜/歩隄上詩)吾生本自
浮(見十五卷/董園亭詩)菊花紛四野作意爲誰秋(杜九日/詩是日)
(東籬菊紛/被爲誰秀)
　　　送客出城西
鄧州誰亦解丹青畫我羸驂晚出城(杜逸詩洛/陽无限丹)
(青手還有工夫畫我無羸/驂見前十二卷寄心老詩)殘年政爾供愁了末
路那堪送客行寒日滿川分衆色暮林無葉寄
秋聲垂鞭歸去重回首意落西南計未成(戰國/䇿行)
(百里者半九十里此言末/路之難衆色見前崇山詩)
　　　得席犬光書因以詩迓之
(太光名益紹興/三年參知政事)
十月髙風客子悲故人書到暫開眉(白樂天偶/寄元微之)
(詩岐分兩回首/書到一開眉)也知廊廟當推轂無柰江山好
賦詩(馮唐云上古遣/將跪而推轂)萬事莫論兵動後一杯當
及菊殘時喜心翻到相迎地不怕荒林十里陂
(杜喜逹行在詩/喜心翻到極)
　　　送太光赴石城
石城髙嵽嵲城下是江波莫愁織綺地年來戰
馬過(杜赴奉先詩御榻在嵽嵲唐樂志石城有/女子名莫愁善歌舞梁元帝河中之水歌)
(莫愁十三/能織綺)秀眉使君醫國手(三囯典畧梁簡文/眉目秀發晋語醫)
(和曰上醫醫囯/其次疾人)却把江頭無事酒(史記陳軫謂/犀首曰公何)
(好飲曰无事也東坡送王守詩惟/有使君千里來欲飲三堂無事酒)山川勃欎不
平處(劉夢得楚望賦山川欎/乎不平風賦勃欎煩冤)澆以三盃一搔首
(丗說阮籍胷中壘磈故湏酒澆之昌黎感/春詩数盃澆腸雖暫醉静女詩搔首踟蹰)半江
樓影白逶迤想見春流二月時(王粲登楼賦路/逶迤而脩逈昌)
(黎送李翶詩/山重江逶迤)待予去掃仲宣賦走馬還朝亦未
遟(魏志王粲字仲宣避難荊州依劉/表因登江陵城楼懷歸作登楼賦)
　　　夢中送僧覺而忘第三聮戲足之
兩鴻同一天羽翼不相及(左僖四年唯是風/馬牛不相及也)偶
然一識面(北史齊神武自太原來朝見宋遊/道曰常聞其名今日始識其面)别
意巳超忽(李太白金陵留别詩别意與之/誰知長頭陁寺碑七里超忽)去程
秋光好萬里無斷絶雖無仁人言贈子以明月
(贈人言見四卷送張仲宗詩張/衡四愁詩何以報之明月珠)
　　　無題(此詩意爲王氏程氏發也宣和五/六年間先生與内翰綦公叔厚俱)
(爲大斈博士道合志一力救文弊黜/三舎偶儷躰去王氏之論而尊用程)
(氏稍索理致爲一時之法叅政周公/葵時爲諸生專取先生之文以爲凖)
(的士類歸之後人唯知渡江後趙元/振尊尚程氏殊不知陳綦二公實有)
(以唱/之也)
六經在天如日月萬事隨時更故新(文選序若/夫姬公之)
(籍孔父之書與/日月而俱懸)江南丞相浮雲壞(謂王文公浮/雲見山水賦)
(東坡作贈文公太傳制/云浮雲何有脫屣如遺)洛下先生宰木春(意謂/二程)
(先生宰木見十/一卷侯氏挽詞)孟喜何妨改師法(漢孟喜從田/王孫受易又)
(蜀人趙賔好小数書持論巧慧易家不能嘆皆/曰非古法也云受孟喜喜爲名之後賔死莫能)
(持其說喜因不肯認以此不見信喜㪯孝廉爲/郎博士缺衆薦喜上聞喜改師法遂不用喜)
京房底處有門人(漢梁丘賀從京房受易房出/爲齊郡太守賀更事田王孫)
(宣帝時聞京房爲/易求其門人得賀)舊喜讀書今嬾讀焚香閱丗
了閑身(後漢書弟子嘲邊孝/先曰嬾讀書終日眠)
　　　正月十二日自房州城遇虜至奔入南
　　　山十五日抵回谷張家
乆謂事當爾豈意身及之(柳子厚斍/詩乆知/老㑹至不意便見侵)
避虜連三年行半天四維(淮南子天文訓東北/爲報徳之維西南爲)
(背陽之維東南爲常羊/之維西北爲謕通之維)我非洛豪士不畏窮谷
飢(康駢劇談録唐乾符中洛中有豪士承藉薫/隂錦衣玉食極囗腹之欲甞謂門僧聖剛曰)
(凡以炭炊飯先燒令熟謂之煉火方可入㸑不/然猶有煙氣雖餐及大㓂先䧟瀍洛財産剽尽)
(昆仲数人與聖剛同竄潜伏山草不食者三日/賊烽梢逺徒歩往河槗道中小店買脫粟飯於)
(士杯同食美於粱肉僧笑曰/此非錬炭所炊但慙靦无對)但恨平生意輕了
少陵詩今年奔房州鉄馬背後馳(丗說郗太尉/曰平生意不)
(在多南史梁武㪯/兵得鉄馬五千疋)造物亦惡劇脫命真毫釐(東/坡)
(和王子立風雨詩願君付一笑造物亦戯劇又/遊羅洛佛迹岩詩山靈莫惡劇㣲命安足賭栁)
(子厚寄韋珩詩鬼/手脫命争纎毫)南山四程雲布襪傲險巇(南/草)
(羯鼓録載宋璟羯鼓歌南山起雲北山起雨/布襪見二卷建徐体詩嵇康琴賦丹崖險巇)籬
間老炙背無意管安危(炙背見三/卷書懷詩)知我是朝士
亦復顰其眉(史記日者傳賈誼曰吾已見朝士/大夫莊子天運篇西施病心而矉)
(其里之醜人亦捧心而矉晋書戴/逵三是猶美西施而斈其矉眉)呼酒軟客脚
(大唐遺事郭子儀自同州/歸詔大臣就宅作軟脚局)菜本濯玉肌(見十四/卷早起)
(詩)窮途士易德(阮籍途窮而哭史記平原君/傳士方其危苦之時易徳耳)歡
喜不復辭(曷黎秋懷詩/得猶且歡喜)向來貪讀書閉户生白
髭(孫敬閉/户讀書)豈知九州内有山如此竒(老杜木皮/嶺詩始知)
(五岳外别/有它山尊)自寛實不情(列子孔子見榮啓/期曰自寛者也)老人
亦解頥(漢匡衡傳匡/說詩解人頥)投宿恍丗外青燈耿茅茨
夜半不能眠澗水鳴聲悲(昌黎石鼎聮句序欲/岀囗吻聲鳴益悲)
　　　正月十六日夜二絶
正月十六夜竹籬田父家明月照樹影滿山如
龍蛇(山谷詩寒藤古木披光/景深山大澤皆龍蛇)
　　　又
二更風薄竹悲吟連夜分村西遞餘韻應勝此
間聞
　　　坐澗邊石上
三面青山圍竹籬人間無路訪安危扶笻共坐
槎牙石澗水悲鳴無歇時(庾信枯樹賦森梢/百頃槎牙千年)
増廣箋註簡齋詩集卷第十七
増廣箋註簡齋詩集卷第十八
　　　　　　竹　坡　胡　穉仲孺箋
　　　十七日夜詠月
月輪隱東峯可彩在南嶺(謝靈運遊南亭逺峯/隱半規謝希逸月賦)
(楊彩/軒宫)北崖章木多蒼茫映光景玉盤忽微露銀
浪㵼千頃(李太白月詩少時不/識月呼作白玉盤)巖谷散陸離萬
象雜形影(傳灯録道吾一鉢鉢青天寥/寥月𥘉上此時影空含万象)不辭三
更露冐此白髪頂(老杜白髪詩/執熱露白頭)老笻無前遊危
處有新警澗光如翻鶴變態發遥境回首房州
城山中夜何永
　　　獨立
籬門一徙倚今夜天星繁獨立人丗外唯聞澗
水喧(屈原逺遊章歩/徙倚而遥思)叢薄凝露氣(淮南子俶真/訓獸走叢薄)
(之中髙注聚木日叢深草日薄又招隱士賦/叢林深兮人上慓老杜月詩夜深露氣清)羣
峯帶春昬(李賀感諷詩/春昬弄長嘯)偷生亦聊爾(荀子榮辱/篇以偷生)
(反側於乱丗之問李陵書陵豈/偷生之士阮咸曰聊復尓耳)難與衆人言(司/馬)
(子長苔少卿書此可智者道難爲俗人言也/髙適酧裴秀才詩此事難重陳未於衆人道)
　　　採菖蒲
閑行澗底採菖蒲千歳龍蛇抱石􁁺明朝却覔
房州路飛下山顛不要扶(本草菖蒲採石澗所/生緊如魚鱗者服之)
(輕身耆域方石菖蒲服之行如奔馬列子湯問/篇海中五山仙聖之種飛相往來老杜寄薛郎)
(中詩上馬不用扶白楽天不/准擬詩上山仍未要人扶)
　　　與信道遊澗邊
斜陽照亂石顛崖下雙笻試從絶壑底仰視最
竒峯廻碕發澗怒髙靄生樹容(呉都賦碕岸/爲之不枯)半
巖菖蒲根翠葆森伏龍(蜀志先主傳當/乗此羽葆蓋車)豈無避
丗士於此儻相逢客心忽悄愴歸路迷行蹤(東/坡)
(過宜賔詩豈无避/丗士髙隱煉精䰟)
　　　詠西嶺梅花
雨後衆崖碧白處紛寒梅遥遥迎客意欲下山
坡來窮村受春晚邂逅今日開絳領承玉面臨
風一低回折歸無可贈孤賞心悠哉(折贈見第/四卷送仲)
(宗詩柳子厚遊南/亭詩孤賞誠所悼)
　　　遊南嶂同孫信道
放身天地不自知導以龍蛇翼熊虎(五代史一/行傳論孰)
(若無愧於心/放身而自得)遥瞻南嶂深復深(東坡送姪詩江/上松楠深復深)
雙崖與天藏太隂(老杜獨坐詩/双崖洗更青)青鞋濟勝不能
懶(青鞋見二卷建除躰詩/済隂見十五卷董園詩)踏破積雪窮﨑􁃓(老/杜)
(夜雨詩只/應踏𥘉雪)空中朽樹抱孤篠無竅蒼璧生横林
孤禽三呌危石裂(異聞緑洞庭靈煙傳/猛石可裂不可卷)欲返未
返神蕭森(老杜法鏡寺詩神傷山行深東坡自/普照遊二庵詩我須爱山亦自笑獨)
(往神傷後難継張景/陽詩荒林欎蕭森)磴廻忽然何處所(柳子厚/遊石角)
(詩磴廻/茂樹断)當面煙如翠蛟舞(東坡洞霄宫詩庭/下流泉翠蛟舞)石
門泄風無晝夜(南都賦阻以石門昌黎行岳/詩噴雲泄霧藏半腹云云)古
木截道藏雷雨(潘岳河陽縣詩/瞥若截道颷)丹丘赤城去幾
許(天台賦赤城霞起以建/標又云仍羽人於丹丘)下視人間足塵土(白/楽)
(天夢仙詩半空直/下視人丗塵冥冥)山中異事記今晨杖藜得道
孫與陳(杖藜見五/卷春日詩)
　　　遊東巖
散䇿東巖路夢中曽記經(東坡書王晉卿山水/詩夢中記我亦曽遊)
斜暉射殘雴巖谷遍晶熒鴉鳴山寂寂意逈川
冥冥乗興欲窮討㑹心還少停(王子猷日乗㒷/而來㑹心見十)
(五卷登/城楼詩)新晴逺村白薄暮群峯青(柳子厚田家/詩雞鳴村巷)
(白)危途通僊境(司馬長卿諌獵書日楽出万有/一危之途又老杜北風詩云不)
(敢近/危途)勝日行畫屏(勝日見卜四卷買山薬詩李/太白晚崖秋浦詩水從布􁀞)
(落山逼畫屏新柳子厚宿/界圍岩詩幽岩畫屏倚)豈獨净一念(傳灯録/潙山云)
(須一念頓悟自理由有無/始曠刼習氣未能頓净)將期朝百靈(老杜橋/陵詩先)
(帝昔晏駕兹/山朝百靈)不同南澗詠悲慨滿中扄(柳子厚/南澗中)
(詩有云孤生易爲感失路少所冝索寞競何事徘/徊只自知東坡甞云儀曹此詩憂中有楽楽中有)
(憂蓋妙絶今古矣然老杜云王侯與螻蟻同尽隨/坵虚儀曹何憂之深也淮南子主術扄中扄外閉)
　　　晚望信道立竹林邊
修竹林邊煙過遲幅巾藜杖立踈籬(後漢符融/幅巾奮裒)
(藜杖見五/卷春日詩)恨無顧陸同携手冩取孫郎覔句詩
(談賔録晉以來顧長康陸探微爲畫家之祖名/畫記云上古之畫迹簡而意淡顧陸之流是也)
(東坡詩何年/顧陸丹青手)
　　　雨晴徐歩
百年幾晴朝徐歩山徑濕忽悟春巳深鳴禽飛
相及(謝宣城夏始和劉孱陵詩/浮雲去欲窮暮雲飛相及)雪消衆緑净(韋蘇/州别)
(福善精舎詩/夏雨生衆緑)霧罷群峯立(韓非子難勢篇雪罷/霧霽而龍蛇與螾螘)
(同/矣)澗邊千嵁巖今日何復集(莊子在宥篇故賢者/伏處太山碪岩之卜)
　　　同信道晚登古原
幽懷忽牢落起望登古原微吹度修竹半林白
翻翻日暮紛物態山空銷客䰟惜無一樽酒與
子醉中言(牢落見七卷連雨/詩別賦黯然銷䰟)
　　　岸幘
岸幘立清暁山頭生薄隂亂雲交翠壁細雨濕
青林時改客心動鳥鳴春意深窮郷百不理時
得一閑吟(岸幘見十一卷/登天淸寺塔詩)
　　　雨
雲起谷全暗雨時山復明青春望中色白澗晚
來聲逺樹鳥群集髙原人獨耕老夫逃丗日堅
坐聽隂晴(虞丗南雨後應令詩日/下林全暗雲収嶺半空)
　　　醉中至西徑梅花下巳盛開
梅花亂發雨晴時褪盡紅綃見玉肌醉中忘却
頭邊雪橫挿繁枝歸竹籬(老杜寄相位詩鬢/髪還應雪滿頭)
　　　出山二首
隂巖不知晴路轉見朝日獨行修竹盡石崖千
丈碧　又
山空樵斧響隔嶺有人家日落潭照樹川明風
動花(參寥東園詩隔林彷佛聞/機杼知有人家在翠微)
　　　入山二首
出山復入山路隨溪水轉東風不惜花一暮都
開遍　又
都迷去時景䇿杖煙漫漫微雨洗春色諸峯生
晚寒(昌黎望秋詩長/安再先新秋出)
　　　寒食
竹籬寒食節微雨澹春意喧譁少所便寂寞今
有味空山花動揺亂石水經緯倚杖忽巳晚人
生本何冀
　　　清明
雨晴閑歩澗邊沙行入荒林聞亂鴉寒食清明
驚客意暖風晴日醉黎花(唐韓琮春愁詩勸君/少年莫遊春暖風遟)
(日濃/如酒)書生投老王官谷(唐司空圗居中條山王/官谷有先人田遂隱不)
(出名亭曰休休作文以見志曰休美也旣休而/美具故量才一宜休揣分二冝休耄而瞶三宜)
(休又少也惰長也率老也王三者非済时用則/又冝休後漢王苻傳書生道義之爲貴也殺老)
(見十四卷/詠月詩)壯士偷生漂母家(漢韓信家貧常從/人寄食漂母哀之)
(飯信留数十日髙祖曰壯士行/何畏李陵書陵豈偷生之士哉)不用鞦韆與蹴
踘只將詩句荅年華(古今藝術圗/迁北方山/戎之戯以習輕趫者刘向)
(别録蹴踘黄帝所造本兵勢也或云起於戰囯/案踘與毬同古人蹴踘以爲戯老杜清明詩十)
(年蹴踘將雛逺万里鞦迁/習俗同蓋俱清明故事也)
　　　與夏致宏孫信道張巨山同集澗邊以
　　　散髪巖岫爲韻賦四小詩
(致宏名廙甞仕湖北漕信道見前入/鄧詩巨山名嵲㐮陽光化人紹㒷十)
(年任中書舎人終敷文閣待制嵇/康幽憤詩採薇山阿散髪岩岫)
哦詩谷虛響散髪下巖半披叢澗影揺集鳥紛
然散　又
亂石披淺流水紋如紺髪馳暉忽西没林光相
映發(白楽天送毛仙翁詩紺髪絲並緻謝/玄暉送西府同僚詩馳暉不可接)
　　　又
舉頭山圍天濯足樹映潭山中記今日四士集
空巖(魏阮瑀書曰子胥輔果穆生/鄒陽北四士者豈聖人哉)
　　　又
張子卧石榻夏子理泉竇孫子獨不言搘頥數煙
岫(搘頥見十四/卷寓居詩)
　　　出山宿向翁家
紙坊山絶頂直下夕陽斜却看來路處南北兩巖
花田翁邀客宿笑指林下家問我岀山意無乃貴
喧譁(蜀都賦喧華鼎沸柳子厚酬新茶/詩末云出此蓬瀛侣無乃貴流霞)
　　　出山道中
雨歇澹春曉(韋蘇州憶元二/詩雨歇方并春)雲氣山腰流(嵇康雜/詩云氣)
(四/徐)髙崖落絳葉恍如人丗秋避地時忽忽出山意
悠悠溪急竹隂動谷虚禽響幽同行得快士勝處
頻淹留(抉士見九卷/和心老詩)乗除了身丗未恨落房州(見放/魚賦)
　　　詠青溪石壁
青溪冝曉日曲處千丈晦天開蒼石屏影落西村
外虚無元氣立明㓕河漢對人行崢嶸下鳥急浩
蕩内向來千萬峯瑣細等蓬塊老夫倚杖乆三嘆
造物大惜哉太史公意短遺此快更欲訪野人窮
探視其背(傳物志徐州人謂鹿夫為蓬塊隋書五行志/陳𥘉童謡云合盤/貯蓬塊无復揚塵巳)
増廣箋註簡齋詩集卷第十八
増廣箋註簡齋詩集卷第十九
　　　　　　竹　坡　胡　稺仲孺箋
　　　聞王道濟䧟虜
海内堂堂友如今在賊圍虚傳袁盎脫(漢孝景/時呉楚)
(反使盎使呉呉王使將不肯欲殺之使一都尉/以五百人圍守盎軍中㑹士卒醉走出遇梁騎)
(因得/脫)不見華元歸(左傳㐮二年鄭伐宋宋華元/禦之敗績因華元宋人以兵)
(車百乗文馬百駟以贖華/元于鄭半入華元迯歸)浮丗身難料(岺參衙/郡守還)
(詩丗事何反覆/一身難可料)危途計易非(危途見十八/卷遊東岩詩)雲孤
馬息嶺老淚不勝揮(蘇武别從弟詩/淚下不可揮)
　　　均陽官舎有安榴數株着花絶稀更増妍麗
庭際安榴樹花稀更可怜(博物志張騫使西/域還得安石榴)青
旌擁絳節伴我作神仙(曲礼前有水則載青旌/唐皇甫用韋師升仙歌)
(絳節青童/迎少君)遲日耿不暮微隂眩彌鮮(東坡巽亭/詩梅雪耿)
(黄/昏)一樽兼百慮心賞竟悠然(謝靈運曰良辰美景/賞心楽事四者難并)
　　　和王東卿絶句四首
(東卿名震開封人宣和𥘉爲大斈/官紹興𥘉知沅州移漕湖北而卒)
少年走馬洛陽城今作江邊瓶錫僧(傳灯録温/州玄斍師)
(詣曹谿振錫携/瓶統師三匝)說與虎頭須畫我三更月裏影
崚嶒(老杜題玄武師屋壁詩何年顧虎頭滿壁/畫流洲歐陽詢藝文類聚引丗說云顧愷)
(之爲虎頭將軍然今丗說不載又歷代名畫記/云愷之小字虎頭未知孰是晋書本傳云尤善)
(丹青畫記云傳冩形勝/莫不妙絶曽於瓦棺寺/北殿畫維摩詰尤精沈休文鍾山詩崚繒起青嶂)
　　　又
來日安榴花尚稀壓墻丹實巳垂垂(唐呉筠歩/虛詞絳樹)
(結丹实老杜和裴迪梅/詩江邊一樹垂垂發)何時着我扁舟尾滿䄂
西風信所之(牧之送劉秀詩宋玉亭春弄䄂風/鮮于子駿和蘇子由金山詩一棹)
(扁舟信/所之)
　　　又
只今當代功名手不數平生粥飯僧(五代史李/愚傳愚仕)
(唐爲相時兵革方與天下多事而愚動欲依古時/以其迋闊不用廢帝亦謂愚等无所事常目宰相)
(曰此粥飯僧耳以其飽食終日无所用/心也老杜貽阮隱居詩人物丗不数)獨立江風
吹短髪暮雲千里倚崚嶒(左傳昭三年子雅曰/彼其髪短而心甚長)
　　　又
平生不得吟詩力空使秋霜入鬢垂(劉禹錫郡/齋書懷詩)
(謾讀圗書三十車年年爲郡老天涯一生不得/文章力百口空爲飽煖家老杜登髙詩艱難苦)
(恨繁/霜鬢)大岳峯前滿尊月爲君聊復一中之(魏太/祖問)
(徐邈曰頗復中聖人不/對曰昔子反弊於谷陽/御叔罰於飲滔臣嗜同二子不能自徵時復中之)
　　　觀江漲
漲江臨眺足消憂倚杖江邊地欲浮(歸去來辝/楽琴書以)
(消/憂)疊浪併翻孤日去兩津横卷半天流(老杜宿/江閣詩)
(孤月浪/中翻)黿鼉雜怒争新穴鷗鷺驚飛失故洲(海/賦)
(或屑没於/黿鼉之穴)可爲一官妨快意眼中唯覺欠扁舟
(快意見十四卷入城詩漢貨/殖傳廼乗扁舟孟注特舟也)
　　　同左通老用陶潜還舊居韻
故園非無路今已不念歸(見八卷楽文/卿北園詩)秋入漢
水白葉脫行人悲(悲秋見一卷秋懐詩李太白/江上寄元大詩霜落江始寒)
(楓葉緑未脫行客悲/清秋永路苦不逹)東西與南北欲往還覺非
(昌黎感春詩東西南北皆欲往千山隔/兮萬山阻帰去來辝斍今是而昨非)勿云去
年事兵火偶脫遺可憐竛竮影殘歳聊相依(曹/子)
(建詩表形/影相弔)天涯一尊酒細酌君勿催持觴望江
山路永悲身衰(沈休文别范安城詩勿言一尊/酒明日難重持歐文忠送呉殿)
(丞詩天涯今日一樽同老杜帰來詩細酌老江/干陶淵明飲酒詩忽与一觴酒日夕相歡持)
百感醉中起清淚對君揮(別賦行子腸断百感/悽惻白楽天別韋蘇)
(州詩万感醉中來揮淚/見卷首王道済䧟虜詩)
　　　同通老用淵明獨酌韻
紛紛吏民散遺我以兀然悄悄今夕意鳥影馳
隙間(張景陽雜詩人生瀛海内忽如鳥過目老/杜貽柳少府詩餘生如過鳥過隙見二卷)
(八音/歌)向來房州谷採藥危得仙(晋嵇康甞採薬/与王烈共入山)
(烈得石髓如飴餘半与疑爲石又於石室見素/書遽呼康取不復見乃歎曰叔夜志趣非常而)
(輒不遇命也漢宣元六王傳東平王宇曰今暑/熱縣官年少持服恐无處所我危得之孟注危)
(殆也顔注危者猶今之言險不得之矣唐李抱/真好方士謂不死可致有孫季長者爲治丹且)
(曰服此當仙去餌丹二万丸不能食且死醫以/彘肪榖􁇀下之疾少間季長曰危得仙何自棄)
(也益服/三千九)忽駕太守車出處寜非天(東坡除夜詩/岀處非人謀)
(又寄晁美叔詩獨專/山水楽付與寕非天)何妨蹔閱丗謀行要當先
(閱丗見十三/卷赴陳留詩)西齋一壷酒微雨新秋還蛛網閃
明晦葉聲餞歳年呼兒具紙筆録我醉中言(老/杜)
(舂陵行呼兒具紙筆隱几臨軻㨕東坡/和陶飲酒詩呼兒具紙筆醉語輒録之)
　　　欲離均陽而雨不止書八句寄何子應
(子應名麒任太常少/卿張天斍丞相外孫)
江城八月楓葉凋(唐崔信詩楓/落呉江冷)城頭哦詩江動
摇(見十二卷/絶塵亭詩)秋雨留人意戀戀(史記范睢謂須/賈曰綈𫀆戀戀)
(有故人之意雨留人見/十五卷西軒書事詩)水風泛樹聲蕭蕭(史記/荆軻)
(歌風蕭蕭/兮易水寒)綸巾老子無逺䇿(見七卷和叔去鄭/詩沈約長歌行局)
(塗頓/逺䇿)長作東西南北客(見十二卷月桂詩山谷/和兄第九日詩晚作東)
(西南/北人)不如何遜在揚州坐待梅花映粧額(老杜/和裴)
(迪早梅詩東閣觀梅動詩㒷還如何遜在楊州/梅粧見四卷墨梅詩先生此向蓋爲子應侍兒)
(發也按張巨山贈何子應侍兒絶句云何即當/日在房州曽見梅花倚郡楼賦罷凌風人巳朽)
(後來白盡幾人頭張自注云/先生有詩贈何兼及侍兒)
　　　均陽舟中夜賦
遊子不能寐船頭語輕波(漢髙曰道子悲故郷/李陵与蘇武書夜不)
(能/寐)開䆫望兩津煙樹何其多情江涵萬象(涵万/象見)
(十六卷/詠月詩)夜半光蕩摩(老杜魏將軍歌翠/㽔雲旓相蕩摩)客愁彌
丗路(老杜卜居詩更有澄江消客愁/王仲宣贈蔡子篤詩悠悠丗路)秋氣入天
河(老杜天河詩秋至輙分明昌/黎雨中聮句詩氣㴠秋天何)汝洛塵未銷幾
人不負戈(陸士衡從軍行/夕息常負戈)長吟宇宙内激烈悲
蹉跎(蘇武詩長歌正激烈老杜/寄髙書記詩且得慰蹉跎)
　　　舟次髙舎書事
漲水東流滿眼黃泊舟髙舎更情傷一川木葉
明秋序兩岸人家共夕陽亂後江山元歷歷丗
間岐路極茫茫(淮山警䇿前路茫茫未知何往/東坡次金山舊詩直將帰路指)
(茫/茫)遥指長沙非謫去古今出處兩凄凉(先生自/註唐人)
(多有此躰蓋書生之便宜也按老杜白帝城楼詩嚴/武憶老杜詩皆用此格漢賈誼謫爲長沙王大傳)
　　　石城夜賦
𥘉月光滿江断處知急流(古文苑齊梁詩和南/海王秋胡妻詩曽楼)
(滿秋/月)沉沉石城夜(老杜醉時歌清/夜沉沉動春酌)漠漠西漢秋
(老杜秦州雜詩漠漠秋風低/茅屋歌秋天漠漠向昏黒)爲客寐常晚臨風
意難収(東坡和子猷詩/此心浩難収)三更拖樓底(晋王廙倚/拖楼長嘨)
(神氣甚逸老杜遊何將/軍山林詩翻疑拖楼底)身丗入搔頭(老杜傷春詩/白頭搔更短)
　　　登岳陽樓(即岳州城西門據圗志經始/於張燕公慶曆中滕宗諒守)
(岳始加増飾/規制宏敞)
洞庭之東江水西簾旌不動夕陽遲登臨呉蜀
橫分地徙倚湖山欲暮時萬里來遊還望逺三
年多難更慿危白頭吊古風霜裏老木滄波無
恨悲(卷阿詩來㳺來歌檀/弓子少國家多難)
　　　又
天入平湖晴不風夕帆和鴈正浮空樓頭客子
杪秋後日落君山元氣中北望可堪回白首南
遊聊得看丹楓(老杜獨坐詩悲愁回白首/又秋峽詩門巷落丹楓)翰林
物色分留少詩到巴陵還未工(老杜遊岳麓道/林二寺見宋之)
(問所作故云宋公放逐曽題壁物色分留与/老夫李太白有題此楼詩故先生用是事)
　　　巴丘書事
三分書裏識巴丘臨老避胡𥘉一逰(諸葛亮岀/師表今天)
(下三分臨老見十/四卷夜歩隄上詩)晚木聲酣洞庭野晴天影抱
岳陽樓四年風露侵遊子十月江湖吐亂洲未
必上流須魯肅腐儒空白九分頭(巴丘即岳州/左傳昭十七)
(年司馬子魚曰我得上流何故不吉三國志劉/備令関羽專有荆土孫權怒遣吕蒙取南三郡)
(使魯粛以萬人屯巴丘与羽相距蒙知羽居國/上流其勢難乆腐儒見十五卷董園詩老杜秋)
(雨嘆堂上書/生空白頭)
　　　晚歩湖邊
客間無勝日丗故可暫逃(老杜送李長史詩客/間頭最白勝日見十)
(四卷買山薬詩丗故/見十四卷夜歩詩)杖藜迎落照寒彩徧平皐
夕湖光景䴡晴􁇓聲音豪天長兼葭響水落城
堞髙萬象各摇動(頭陁寺碑万象巳陳史李/斯傳水摇動者万物作)慰
此老不遭(後漢馮衍傳喟然/長歎自傷不遭)楚纍經行地處處
餘離騷(揚雄反騷因江河而進記兮欽弔楚之/湘纍李注諸不以罪死日纍屈原赴湘)
(死故曰/湘纍)幸無大夫責得伴諸子遨終然動懷抱
白髪風中搔(原甞爲三閭大夫/孟子我无言責)
　　　再登岳陽樓感慨賦詩
岳陽壯觀天下傳樓隂背日堤綿綿(東京賦信/天下之壯)
(觀盧子諒覧古/詩天下无不傳)草木相連南服内江湖異態欄
干前(顔延年巴陵城楼詩衡巫奠南服/上林賦八川分流相背而異態)乾坤萬
事集雙鬢臣子一謫今五年欲題文字弔古昔
風壯浪湧心茫然(晉書謝安與孫綽汎海風起/浪湧諸人並權李大白行路)
(難抜劒四/顧心茫然)
　　　里翁行
里翁無人支緩急天雨墻壞百憂集(漢袁盎云/云一旦有)
(緩急寧足侍乎韓非說難宋有冨人天雨墻壞/其子曰不築必將有盗暮而果太亡其財老杜)
(有百憂/集行)賣衣雇人築得墻不慮偷兒披户入(王/献)
(之夜卧齋中/有偷兒入室献/之曰青氈我家舊物可特置之)夜寒干陬不經過
偷兒若來知柰何(左傳襄廾五年陪臣干陬/有淫者杜注干陬行夜也)君不見巴
丘古城如培塿魯肅當年萬人守(見巴/丘詩)弟十九卷
増廣箋註簡齋詩集卷第二十
　　　　　　竹　坡胡　穉　仲孺箋
　　　居夷行
遭亂始知承平樂居夷更覺中原好(君子陽陽/詩君子遭)
(亂語子欲/居九夷)巴陵十月江不平萬里北風吹客倒
(見十卷遊/玉仙觀詩)洞庭葉稀秋聲歇黄帝樂罷川杲杲
(莊天運黄帝張咸/池之樂於洞庭)君山偃蹇横歳暮天映湖南
白如掃(唐髙適登百丈峯詩漢/壘青冥冥胡天白如掃)人丗多違壯士
悲(丗相違見十二卷送相僧詩老/杜移居公安詩流年壯士悲)干戈未定書
生老(老杜苦戦行干/戈未定哭壯士)楊州雲氣鬰不動白首頻
回費私禱(古今注黄帝与蚩大戦常有五色雲/氣止於帝上漢紀季所居上常有雲)
(氣)后勝誤齊巳莫追(戰國䇿后勝相斉受秦間/金勸王建朝秦不修攻戦)
(之俻後斉王入秦處/之松柏之間餓而死)范蠡圗越當若爲(史記范/蠡事越)
(苦身戮力爲勾踐深謀二十/餘年竟滅呉報㑹稽之耻)皇天豈無悔禍意
(左傳隱十一年公日/天其以礼悔禍于許)君子慎惜經綸時(屯卦君/子以經)
(綸)願聞羣公張王室臣也安眠送餘日(左傳宣/十八年)
(公孫歸父欲去/三桓以張王室)
　　　又登岳陽樓
岳陽樓前丹葉飛欄干留我不須歸洞庭鏡靣
平千里却要君山相發揮(白樂天登東樓詩水/心如鏡面千里無纎)
(毫東坡荅刘涇詩微風不起鏡面平安得一舟/如葉輕刘夣得楊栁枝詞挑李紅白皆誇好須)
(得垂楊相發揮山谷登岳陽楼詩岳/陽楼上望君山又云銀岀淮裏看青山)
　　　除夜
城中爆竹巳殘更朔吹翻江意未平(神異經山/臊畏爆竹)
(東坡和秦少章詩/潮打西陵意未平)多事鬢毛隨節換盡情燈火
向人明比量舊歳聊堪喜流轉殊方又可驚明
日岳陽樓上去島煙湖霧看卷生(西都賦殊/方異類)
　　　又
萬里江湖憔悴身鼕鼕街鼓不饒人只愁一夜
梅花老看到天明付與春(史記屈原至江濵行/吟澤畔顔色樵悴形)
(容枯槁唐馬周傳京師晨暮傳呼以/警衆周建白置鼔代之俗日鼙二鼔)
　　　火後問舎至城南有感
䰟傷瓦礫舊曽遊尚想奔煙萬馬遒遂替胡兒
作正月絶知回禄相巴丘書生性命驚頻試客
子茅茨費屢諶唯有君山故窈窕一眉晴緑向
人浮(曾遊見十六卷崇山詩左傳昭公十八年/鄭子産禳火千玄冥回禄火神桞子厚賀)
(王叅元失火書是祝融回禄之相吾子也/昌黎南山詩天宇浮脩眉濃緑畫新就)
　　　晩登燕公樓(唐張說封燕公甞坐累/徙岳州今樓在成比)
欄干納清曉拄杖追黄鵠(黄鵠見六卷/苔張元方詩)燕公不
相待使我立於獨(莊子田子方孔子見老聃便/而待之少焉見曰向者先生)
(似遺物离人而立於獨也/老杜觸目詩鵉皇不相待)霧收天落川日動春
浮木舉手謝時人㣲風吹野服(㪯手謝時人見/十三卷赴陳留)
(詩礼記郊特牲草/苙而至尊野服也)
　　　火後借居君子亭書事四絶呈粹翁
(粹翁姓王名摭樞宻/彦霖名岩叟之子)
天公惡劇逐畨新(惡劇見十七卷扺回谷詩陳/后山榴花詩白頭喜遇一番)
(新)頼是今年有主人君子亭中眠白晝燕公楼
上眺青春(老杜夔府書懷/詩髙枕虚眼晝)
　　　又
祝融回禄意佳哉挽我梅花樹下來一夜東風
不知惜月明滿樹十分開(祝融見四卷雨詩/回禄見前火後詩)
　　　又
斫竹和梢編作籬㣲風如在竹林時無人來訪
龐居士晚日踈隂光陸離(傳灯録龐居士/名藴字道玄)
　　　又
入山從此不湏深君子亭中人不㝷青竹短籬
圍晝静梅花兩樹照春隂
　　　再賦
西園芳氣雨餘新喚起亭中入定人爲報使君
多醸酒梅花落盡不関春(江文通雜体詩凉風/盪芳氣陸士衡擬古)
(詩芳氣/隨風結)
　　　又
楊州雲氣鬱佳哉百慮方横吉語來却看詩書
安隱在竹籬隂裏得時開(佳哉吉語並見十四/卷次南陽詩易係辝)
(百慮而一致孟子困於心衡於慮而後作楞嚴/經是大安隱老杜収何南却看妻子愁何有謾)
(卷詩書/喜欲狂)
　　　又
危樓只隔一重籬誰見扶笻獨上時如許江山
懶搜句燕公應笑我支離(莊人間丗攴離其/飛言四攴離析也)
　　　又
欲識道人門徑深水僊多處試來㝷青裳素靣
天應惜乞與西園十日隂(東坡喜雪詩瓊瑶欲/尽天應措更遣清光)
(續殘月秦少游牽牛花詩仙衣/染得天邊碧乞与人間向曉看)
　　　二十一日風甚明日梅花無在者獨紅
　　　蕚留枝間甚可愛也
昨日梅花猶可攀今朝殘蕚便斕班群仙巳御
東風去緫脫絳𬒮留林間(李長吉楽辝翠錦斕班滿層/道御風見一卷風月堂詩)
　　　詠水僊花五韻
僊人緗色裘縞衣以裼之(礼記玉藻君衣狐白/裘錦衣以裼之鄭注)
(裘褻故爲衣覆之使可裼也柦/而有夜曰裼緗色見前山藥詩)青幌紛委地獨
立東風時吹香洞庭暖弄影清晝遲寂寂籬落
隂亭亭與予期誰知園中客能賦會眞詩(元積/鸎鸎)
(傳唐貞元中張生惑中表妹崔鸎鸎因綴春詞/託其婢紅娘喻情崔荅詩有皇夕之期後遂奔)
(焉張乃賦㑹眞詩三十韵稹又/續賦三十韻見張君房䴡情集)
　　　望燕公樓下李花
燕公樓下繁華樹一日遥看一百回羽蓋夣餘
當晝立(蜀志先主舎東桑樹童童如小車蓋戯/言吾當乗此羽葆蓋車昌黎楸樹詩青)
(幢紫蓋立童童細/雨浮湮作綵籠)縞衣風急過墻來(昌黎李花/詩長姬香)
(御四羅列縞裙練帨無等/差出其東門詩縞衣綦巾)洛陽路不容春到南
國花應爲客開今日豈堪簮短髮感時傷舊意
難裁(東坡苔刀景純詩/康時懐舊一悲凉)
　　　陪粹翁舉酒於君子亭下海棠方開
丗故驅人殊未央聊從地主借繩床(蘇武詩歡/楽殊未央)
(地主見十六卷秋思詩䋲/床見十三卷題酒務壁詩)春風浩浩吹遊子暮
雨霏霏濕海棠(牧之東兵詩便逐春風浩浩声/又寄逺詩溪邊殘照雨霏霏)
去國衣冠無態度(去國見十四卷過鄭倉䑓詩/論語君子正其衣冠荀子修)
(身篇容皃態度進/退趨行由礼則雅)隔簾花葉有輝光(南史夏侯/亶好音楽)
(有妓妾無𬒳服姿容毎有客常隔簾奏之東坡/岐亭贈王季常詩家有紅頰兒能唱緑頭鴨行)
(當隔簾見花霧輕羃羃阮嗣宗詠/懷詩夭夫桃李紅灼灼有輝光)使君禮數能
寛否酒味撩人我欲狂(老杜嚴公枉駕詩自識/將軍礼数寛撩人見十)
(事蓋誤/用耳)談經管㓜安(見十七卷/寄季申詩)向來甘寂寞不
是爲艱難㣲月扶踈樹空園浩蕩寒細題今夕
景持與古人看(晋武帝問王戎日夷甫當山誰比/戎日未見其此當於古人中求耳)
　　　隂雨
隂風三日吹南極二月巴陵寒裂石長林巨木
受軒輊洞庭倒流瀟湘黒(東坡梅詩一夜東風/吹石裂六月詩如輕)
(如軒老杜送弟詩清海天軒/輕倒流見六卷和元方詩)君不見古廬竹扉
聲䇿䇿(白楽天秋月詩/落葉声䇿策)中有竛竮落南客(昌黎/南海)
(神庿碑人士之/落南不歸者)曽經破膽向炎官(漢谷永傳臣/永所以破膽)
(寒心顔注言惧甚南史王融矯詔立王子良太/斈生魏准鼓成之及融誅召准入省舎詰問遂)
(㩴而死斈体皆青時謂准膽破昌/黎青龍寺詩赫赫炎官張火傘)敢不修容待
風伯(檀弓子貢入於其廐而修/容焉風伯見四卷連雨詩)
　　　雨
霏霏三日雨藹藹一園青霧澤含元氣風花過
洞庭地偏寒浩蕩春半客竛竮多少人間事天
涯醉又醒(老杜寒食詩寒食江村路風花髙下/飛李太白送陳郎中歸衡陽詩廽飆)
(吹散五峯雪往往飛花入洞庭陶淵明飲酒詩心逺地自偏老杜/新安吏詩瘦男獨竛竮東坡和子由園中草木詩走鞭瘦竛竮)
　　　春寒
二月巴陵日日風春寒未了怯園公海棠不惜
臙脂色獨立𪷟濛細雨中(先生自住惜居月園/遂自號園公按陳留)
(志㐮邑園庾始居園中故代謂/之園公烟脂見十五卷海棠詩)
　　　次韻傳子文絶句
風雨門前十日泥荒街相伴只笻枝從今老子
都無事落盡園花不賦詩(杜狂歌行長安/秋雨十日泥)
　　　周尹潜過門不我顧遂登西樓作詩見
　　　寄次韻謝之三首(尹潜名莘錢塘周邠/字開祖之孫也甞爲)
(岳州决曹椽苦思爲詩/先生與諸公皆欽畏之)
曉䆫飛雪愜幽聽起覔新詩自啓扄不覺髙軒
墻外過貪看萬鶴舞中庭(昌黎僧皇甫湜訪李賀賀作髙軒/過得之万鶴舞見二卷春春詩)
　　　又
堪笑臞仙也耐寒飛花端合上樓看深知壯觀
増詩律洗盡元和到建安(臞仙見山水賦老杜/賀沈貟外詩詩律群)
(公問唐元積傳􁂴長於詩与白号易名相埒天下傳/諷號元和体刘勰云建安体陳思爲之傑刘王次之)
　　　又
𫾣門俗子令我病靣有三寸康衢埃風饕雪虐
君馳去蓬户那無酒一杯(賈島詩僧𫾣月下門/列子仲尼篇堯㣲服)
(遊於康衢尓雅四逹謂之衢五逹謂之康昌黎/祭張貟外文歳弊兇寒雪虐風饕史記游俠傳)
(季次源憲終身空室蓬户老/杜江楼夜宴詩對月那無酒)
　　　城上晚思
獨慿危堞望蒼梧落日君山如畫圗無數栁花
飛滿岸晚風吹過洞庭湖(刘長卿詩危/堞空崔嵬)
　　　雨中對酒庭下海棠經雨不謝
巴陵二月客添衣草草杯觴恨醉遲燕子不禁
連夜雨海棠猶待老夫詩(老杜遣㒷詩/誦得老夫詩)天翻地
覆傷春色(刘啇胡笳曲天/番地覆誰得知)齒豁頭童祝聖時白
竹籬前湖海闊茫茫身丗兩堪悲(昌黎進斈解/頭童齒豁)
増廣箋註簡齋詩集卷第二十
増廣箋註簡齋詩集卷第二十一
　　　　　　竹　坡　胡　稺　仲孺箋
　　　㝷詩兩絶句
楚酒困人三日醉園花經雨百般紅無人畫出
陳居士亭角㝷酒滿䄂風(昌黎晩春詩百/般紅紫闘芳菲)
　　　又
愛把山瓢莫笑儂愁時引睡有竒功醒來推户
㝷詩去喬木峥嶸明月中(南史陳暄嗜酒与兄/子秀書曰何水曹眼)
(不識盃鐺吾口不離瓢杓老杜對雪詩瓢棄樽無緑/顔師古太業拾遺記隋煬帝詩不留儂住竟如何)
　　　寒食日遊百花亭
晴氣已復濁虚舘可淹留(謝靈運斎中讀書詩/虚舘絶争訟杜晦日)
(詩二宅/可淹留)㣲花耿寒食始覺在他州(東坡巽亭詩/梅雪耿黄昏)
自聞鼙鼓聒不恨歳月流(楽記听鼙鼓則思將/帥之臣歳月流見五)
(卷荅張/迪功詩)亂代有今夕兹園况堪遊(老杜寄恒斈/士詩乱代飄)
(零予/到此)雲移樹隂失風定川華収曵杖新城下日
暮禽語幽群行意易分獨賞興難周(昌黎陪侍/御詩群行)
(忘後/先)永嘯以自暢片月生城頭(宋玉招䰟/永嘯呼些)
　　　王應仲欲附張㳟甫舟過湖南乆不决
　　　今日忽聞遂登舟作詩送之并簡㳟甫
(應仲名鉌紹㒷壬戌任中書舎人㳟甫名/叔夜稽仲樞宻之子甞知臨安府)
我身如孤雲隨風墮湖邊(如雲見山水賦孤雲/見六卷寄元東詩)
墻東木隂好𥘉識避丗賢(後漢逢萌傳王君公/遭乱儈牛自隱時人)
(謂之論曰避丗墻/東王君公謂應仲)從來有名士不用無名錢(史/記)
(張耳傳耳魏之名士漢張安丗傳安丗以父子/封侯太盛乃辝禄不受詔都内别藏張氏無名)
(分以百万数/蓋謂㳟甫)披君三逕草(見三卷/書懷詩)分我一味禅
(廣語有僧謂歸宗云諸方斈五/味禪去宗云我這裏有一味禅)胡爲黄鵠舉忽
上湖南船(見六卷苔/元方詩)竟隨文若去(魏書荀或字/文若董卓之)
(乱棄官歸謂父老曰頴川爲兵衝冝亟去之郷/人懷土猶豫㑹兾州牧同郡韓馥遣騎迎之莫)
(有隨者彧獨將/宗族至兾州)聊伴元禮仙(後漢郭林宗游洛/陽与李膺友善名)
(震京師後歸郷里衣冠諸儒送至河上車数千/兩林宗唯与李膺同舟而済衆賔望之以爲神)
(仙/焉)洞庭煙發渚瀟湘雨鳴川三老好看客天髙
柂楼前(三老見十六卷崇山詩柂楼見前石城/詩摭言令狐趙公鎮維楊處士張祜常)
(与猈讌公因視祜改令曰上水船風又急㠶下/人須好立祜應声曰上水船船厎破好看客莫)
(倚/拖)子魚獨留滯坐送管邴遷作詩相棹謳寄恨
餘酸然(先生自注華歆与𬋩寕邴原相友善𬋩/邴同縣人也及迁遼東而子魚獨不与)
(應仲㳟甫亦同縣人也史記太史公留滯周南/西都賦櫂女謳鼓吹震漢武秋風辝蕭鼓鳴兮)
(發棹歌晋殷仲堪鎮江陵將之任/孝武詔曰卿有去日使人酸然)
　　　周尹潜以僕有郢州之命作詩見贈有
　　　横槊之句次韻謝之(元稹老杜墓誌曹氏父子/馬問爲文往往横槊賦詩)
一歳憂兵四閱時偷生不恨隙駒馳(偷生見十/八卷獨立)
(詩又見卄三卷別四老詩/駒隙見一卷八音哥詩)如何南紀持竿手(四/月)
(詩滔滔江漢南囯之紀老杜送李二十九詩南/紀連銅柱昌黎刘生詩手持釣竿逺相投杜牧)
(之詩惆悵江/湖釣竿手)却把西州破賊旗(五卷和/迪功詩)儻有青
油盛快士(南史梁䔥韶爲郢州刺史坐青油幕/下接庾信昌黎晚秋聮句從軍古云)
(楽談笑青油幕快士/見九卷和心老詩)何妨畫㦸入新詩(見十五/卷香林)
(詩)因君調我還増氣(袁宏三囯名臣賛後/生擊莭懦夫増氣)男子
平生政要竒(昌黎王適墓誌適聞李將軍喜士乃踳/門曰天下竒男子王適願見將軍白事)
　　　次韻尹潜感懷
胡兒又看繞淮春嘆息猶爲國有人(賈誼治安/䇿猶爲囯)
(有人/乎)可使翠華周㝢縣(上林賦建翠華之旗始/皇紀㝢縣之中承順聖)
(意)誰持白羽静風塵(見十二卷/夏夜詩)五年天地無窮
事(老杜謾㒷詩莫/思身外无窮事)萬里江湖見在身(牛僧孺贈/刘中丞詩)
(且闘樽前/見在身)共說金陵龍虎氣(郡囯志楚成王以/江寕有王氣因埋)
(金以鎮之故曰金陵寰宇記孔明謂呉帝曰鐘/山龍蟠石城虎踞真帝王都也史記項羽紀范)
(増曰吾令人望其氣皆爲龍虎成五采此天/子氣也老杜聞賊退詩北極轉愁龍虎氣)放
臣迷路感煙津(祢衡鸚鵡賦放臣爲之屡/嘆馬季長笛敗放臣逐子)
　　　五月二日避貴㓂入洞庭湖絶句
鼓發嘉魚千靣雷乱帆和雨向湖開(謂鄂州嘉/魚縣也周)
(礼以雷鼔鼔神祀東坡惜/花詩腰㰻百靣如春雷)何妨南北東西客一
聽湘妃瑶瑟來(南北東西人見十五卷月桂詩/屈原逺遊章使湘靈鼓瑟兮令)
(自量騷經延/佇乎吾將返)擲去九節笻褰裳走林丘(真誥楊/羲夣蓬)
(萊仙翁柱九節赤杖而視白龍老杜望岳詩安/得仙人九節杖山谷和石七三六言詩生涯一)
(九節/笻)㑹逢湘君降翠氣衣上浮(博物志洞庭君/山帝二女居之)
(曰湘君湘夫人又荆州啚經湘君所遊故曰君/山屈原湘夫人歌帝子降兮北渚楊雄甘泉賦)
(颺翠氣/之宛延)山椒望蒼梧寄恨舒冥搜(舜南廵崩於/蒼梧之野二)
(妃隨反没於江湘間/天台山賦逺寄冥搜)
　　　細雨
避㓂煩三老(見前送王/應仲詩)那知是勝遊(昌黎祖席/詩江山多)
(勝/遊)平湖受細雨逺岸送輕舟(老杜春帰詩輕燕/受風斜又上巳日)
(詩吹靣/受和風)天地悲深阻山川慰乆留參差發隣舫
未覺壯心休(晋紀緫論髙祖性深阻有若城府/老杜宿青溪驛詩乾坤此深阻)
　　　泊宋田遇厲風作
逐隊避狂㓂湖中可盤嬉泊舟宋田港俯仰看
雲移造物猶不借㒹風忽横吹(昌黎病鴟詩飽/滿盤天嬉老杜)
(偪仄行曉來/急雨春風顛)洞庭何其大浪挾雷車馳(淮南子/原道訓)
(電以爲鞭䇿雷以爲車輪昌/黎訟風伯雷鞭車兮電揺幟)可憐岸上竹翻倒
不自持(翻倒見放魚賦莊子知北遊眞其實/知不以故自持子虚賦澹乎自持)老
夫元耐事(唐娄師德其弟守代/州辝之官教之耐事)淹速本無期(見/九)
(卷和天/寕老詩)㑹有天風走見汝亭亭時(天風見/第一詩)五月
念貂裘竟生薄暮悲蕭蕭不自暢耿耿獨題詩
(貂裘見七卷連雨詩李太白遊水西詩天宫水/西寺雲錦照東郭清湍鳴廻溪緑竹遶飛問)
(凉風自蕭洒幽客時憇泊五/月思貂裘謂言秋霜落)
　　　二十二日自北沙移舟作是曰聞賊革面
宛宛轉湖灘遥遥隔城邑是時雨𥘉霽衆緑帶
餘濕曉澤澹不波菰浦覺風入我生莽未定丗
故紛相襲靦然賀蘭面安視一坐泣(唐張廵傳/廵使南霽)
(雲見賀蘭進明告急賀蘭恐廵成功不出兵反/欲留雲爲大饗楽作雲泣曰昨岀睢陽時將士)
(不食已彌月今大夫兵不出而廣設声樂義不/忍獨享因拔佩刀断一指以示信一座大驚爲)
(出涕卒不食去抽失回射浮圗者甎曰吾破賦/還必成賀蘭此矢所以志也何人斯詩有靦面)
(目越語范蠡日余/雖靦然而人靣哉)豈知虎與狼義感功反集(老/杜)
(三絶句羣盗/相隨劇虎狼)堯俗可盡封嗚呼吾何及(王莽傳唐虞之/時可比屋封後)
(漢楊終書堯舜之/民可比屋而封)氣蘇巨浸内未恨之供給(老杜餞裴/二詩氣蘇)
(君子前聀方氏其浸五湖東坡鍳空閣詩/巨漫与天永老杜送表姪詩家貧无供給)日暦㑹有窮吾行
豈須急近樹背人去逺樹乆凝立聊以憂丗心
寄兹忘怏悒(憂丗心見十四卷夜歩隄上詩/老杜發射洪詩風景聞怏悒)
　　　贈傳子文
漁子牧兒談笑新先生勝日歩湖滣(勝日見十四/卷買山藥詩)沙
邊忽見長身士(見三卷/書壞詩)頭上仍欹折角巾(後漢郭林宗/身長八尺容)
(皃魁偉甞於陳梁間行遇雨巾一角墊時/人乃故折一角以爲林宗巾其見慕如此)豺虎不能寛遠俗
(王仲宣十哀詩西京/乱无象豺虎正遘患)山川終要識詩人蘆叢如畫斜陽
裏柱杖相㝷無雜賔(南史謝諰/門無雜賔)
　　　晚晴野望
洞庭㣲雨後凉氣入綸巾水厎歸雲亂蘆聚返
照新遥汀横薄暮獨鳥度長津兵甲無歸日江
湖送老身悠悠只倚杖悄悄自傷神天意蒼茫
裏村醪亦醉人(老杜朝雨詩凉氣曉蕭蕭/綸巾見七卷和叔去鄭詩)
　　　雨中
雨打船蓬聲百般白頭當夏不禁寒(老杜王竟見過/詩頭白恐風寒)
五湖七澤經行遍(聀方氏其浸五湖子虚賦楚有七/澤老杜岳麓詩暮年且喜純行近)終憶吾
郷八節灘(八莭灘謂洛陽口楽天傳於東/都所居構石樓香山鑿八節灘)廾一卷終
増廣箋註簡齋詩集卷第二十二
　　　　　　竹　坡　胡　稺　仲孺箋
　　　舟抵華容縣(屬岳州)
篙舟入華容白水滿城堞夾津列茂樹倒影青
相接遠色分村塢微凉動蘆葉天地困腐儒江
湖託孤檝(腐儒見十五卷董園詩老杜出江陵/南浦詩更欲投何處飄然去此都形)
(骸元土木舟檝復江湖社/稷纏妖氣干戈送老儒)
　　　夜賦
泊舟葉容縣湖水終夜明(老杜月詩殘/夜水明樓)凄然不
能寐左右菰蒲声(柏丹詩耿耿不寐李陵苔蘇/武書夜不能寐謝靈運溪行)
(詩菰蒲/冐青淺)窮途事多違(阮籍途窮而哭事/多違見四卷雨詩)勝處亦
心驚(老杜春望詩/恨别鳥驚心)三更螢火閙萬里天河横阿
瞞狼狽地山澤空峥嶸(魏志太祖曹操注一名/吉利小字阿暪蜀志十)
(二年先主同呉周瑜程普等水軍数萬与曹公/戰于赤壁大破之焚其舟船水陸並進追到南)
(郡時又疾疫比軍多死曹公引掃山湯公載記/云曹公船艦爲俻所燒引軍從華容道歩帰遇)
(光濘道不通天又大風悉使羸兵負草填之騎/乃得過羸兵爲人馬所蹈藉泥中死者甚衆軍)
(旣得岀公大喜曰刘俻吾儔也但得計少晚向/使早放火吾徒無類矣備㝷亦於火而無所及)
(按華容即南郡縣也李令伯陳情表臣之進退/實爲狼狽酉陽雜爼狼狽是兩物狽前足絶短)
(每行常駕两狼失則不能/動故丗言乖者爲狼狽)強弱與興衰今古莽
難評腐儒憂平丗况復值甲兵終然無寸䇿白
髪滿頭生(孟子禹稷當平丗東坡作田表聖奉/議序古之君子必憂治丗而危明主)
　　　月夜
獨立夜轇轕(屈原逺遊章騎膠葛以雜乱兮刘/向九嘆思古潺湲轇轕上林賦張)
(樂乎膠葛之/㝢注廣大也)蘆聲泛遥津月下風起波莽莽白
龍鱗(韋蘇州盱眙縣詩浩浩風起波白/樂天游龍門詩伊水細浪鱗甲生)隂彩凝
草木暑氣森星辰天地塵未消江湖氣聊伸人
生幾今夕亂代偶此身胡爲不少樂况乃迹易
陳三更大魚舞悄愴驚心神(老杜携酒泛江詩/灯前徃往大魚出)
(听曲低昂如有求三更風起/寒浪湧取樂歡呼斍船重)永懷騎鯨士發興
煙中新(老杜送孔巢父詩若逢李白騎綡魚道甫問訊今何如烝/民詩仲山甫水懷老杜題鄭縣亭子詩户牖慿髙發㒷新)
俱到山各不見蹤跡念此百年内可復受憂戚
(身如雲見/山水賦)林水方翳然放懷陶兹夕(見十五卷/董園詩)
　　　寥落
寥落洞庭野㣲風泛客𥚑袁宏詠史罷(晋謝尚/鎮牛渚)
(秋夜乗月与左右㣲服泛江㑹袁宏在舫中諷/詠所作詠史詩声旣清㑹辝又藻拔邊駐听乆)
(乃迎升舟与之/談論申旦不寐)孫登清嘯餘(阮籍甞於蘇門山/遇孫登与啇畧終)
(古及栖神道氣之術登皆不應籍因長嘯而去/至半嶺聞有声若鵉鳯之音響乎岩谷乃登之)
(嘯/也)月明流水去夜静芙蓉舒城郭方多事野興
一蕭踈(多事見十六/卷崇山詩)
　　　自五月二日避㓂轉徙湖中復從華容
　　　道烏紗還郡七月十六日夜半出小江
　　　口宿焉徙倚柂樓書事十二句
回環三百里行盡力都窮巴丘左移右章葉西
轉東江聲斗柄秋色弥葭叢羣木立波上芙蕖
披月中鏡湖應足比剡溪那可同(唐賀知章傳/詔賜鏡湖剡)
(川一/曲)丗將非識事孤嘯聊延風(秋色弥葭叢一/作秋令行葭叢)
(晋王廙字丗將倚柂樓長嘯神氣甚逸王導謂/庾亮曰丗將爲傷時識事亮曰正足舒其逸氣)
(耳晋成公綏嘨賦/集長風乎千里)
　　　閠八月十二日過竒父共坐翠竇軒賞
　　　木犀花玲瓏滿枝光氣動人念風日不
　　　貸此花無五日香矣而王使君未之知
　　　作小詩報之(係竒父名偉自號七澤/先生使君謂粹翁也)
清露香浮黄玉枝(山谷水仙花詩糞/壌能開黄玉花)使君未到
意低迷(西都賦日眩轉而意迷嵇叔夜/飬生論夜分而坐則低迷思寢)極知有
日交銅虎可使無情向木犀(銅虎見十一卷/翁高郵挽詩)
　　　再賦二首呈竒父竒父目號七澤先生
國香薫坐先生醉(左宣三年蘭有囯香人服媚/之山谷荅馬中玉詩錦江春)
(色薫/人醉)秋葉藏花客子迷(李太白春遊羅敷潭詩/客到花間迷又夣遊天)
(姥行迷花倚/石忽巳瞑)驅使晚風同勝地(勝地見八卷/觀我齋詩)東
軒不用鎮帷犀(鮑照白紵歌上床瑶席映西渠/杜牧之秋娘詩虎晴珠絡褓金)
(盤犀鎮帷東坡四時/詞夜風揺動鎮惟犀)
　　　又
香遍東園花一枝㝷花覔路忽成迷(陶淵明桃/花源記太)
(守遣人隨其往㝷向/所誌遂迷不復得路)先生莫道心如鐡(皮日休/桃花賦)
(余甞慕宋廣平疑其鐡心石腸東/坡題崔真詩未道廣平心似鐡)喜氣朝來横
角犀(鄭語史伯曰今幽王悪用犀豊盈而/近頑童固韋注頂角伏犀賢明之相)
　　　十三日再賦二首其一以賛使君是日
　　　對花賦此韻詩筆落縱横而郡中修水
　　　戰之具方太閱於燕公樓下也其一自
　　　叙所感憶年十五在杭州始識此花皆
　　　三丈髙木甞賦詩焉
我丈風流元祐枝(粹翁實樞宻之子前巳見樞/宻以元祐六年登右府老杜)
(贈李判官詩我丈時英特晋/孫綽傳綽風流爲一時冠)晴軒雨雹筆端迷
(東坡謝秦太虚黄樓賦詩/夫子獨何妙雨電散雷椎)從容文武一時了賦
罷木犀觀水犀(越語勾踐日今夫差衣/水犀之田者憶有三千)
　　　又
武林曽識最髙枝百感重逢歳月迷(謂杭/州也)向日
璧牋湏彩鳯(𥿄譜陳後主常令八婦人擘彩牋/製五言詩文云唐𥘉將相官告用)
(金鳯牋書之劉夣得和崔舎人中秋/玩月詩静對揮宸翰閑臨擘綵牋)如今執楯
要文犀(呉語奉文犀之/渠韋注楯也)
　　　九月八日登髙作重九竒父賦三十韻
　　　與義拾餘意亦賦十二韻(先生自注二禅老同/白燕公樓過/鼇亭)
九月風景好節意滿天涯(晋王導傳周顗日風/景不殊李白金陵新)
(亭詩金陵風景好又/九日詩今日雲景好)書生尊所聞(董仲舒䇿曽/子曰尊其所)
(聞則髙/明矣)登髙亂城鴉(續斉諧記汝南桓景隨費/長房遊斈長房謂曰九月)
(九日汝家當有灾患急令家人縫絳囊盛茱萸/繫臂上登髙飲菊花酒此禍乃消景從其言夕)
(還見雞犬皆巳暴死今/人以此日登高是其事)雖無後乗麗前驅載黄
花兩樓壓波壯衆澤分天斜居夷驚有苗訪古
悲章華(左傳昭七年楚子爲章華之宫納亡人/以實之又云成章華之䑓願與諸侯落)
(之杜注章華南章華容縣䑓在華容城内史記/楚丗家太史公日楚靈王方㑹諸侯於申誅齊)
(慶封作章華䑓求周鼎之時志小天下及餓死/干申亥之家爲天下笑操行之不得悲失王逸)
(九思顧章/兮大息)蕭條湖海事勝日一笑譁(勝日見十/四卷買山)
(藥詩東坡/夜黄寔送/酥酒驚起妻孥一笑譁)興移三里亭木影雜蛟
虵(老杜何將軍山林詩㒷移無洒掃木/影蛟虵見十七卷正月十六夜詩)一一士醉
藜杖兩禪風袈裟(藜杖見五卷春日詩本行經/佛𥘉出家披袈裟𣑽語袈裟)
(北云壞色桞子厚𫐠懷詩/道流徴短褐禅客㑹袈裟)竒哉古無有未覺欠
孟嘉(晋孟嘉爲桓温忝軍九日温宴龍山寮佐/畢集風吹嘉㡌落不斍如厠温令取還之)
(命孫盛作文嘲之着嘉坐處嘉還/見即荅之其文甚美四坐嗟嘆)天公亦喜我
催詩出㣲霞(即老杜雨/催詩之意)賦罷迹巳陳(陳迹見十/五卷鈍庵)
憂樂如轉車(東坡和子由逍遥堂/詩此别還同一轉車)却後五百歳
逺俗増雄誇(見十五卷/難老堂詩)
　　　兩絶句
西風吹日弄晴隂酒罷三廵湖海深岳陽樓上
登髙節不負南來萬里心(登髙見前詩老杜遣/㒷詩老鶴萬里心)
　　　又
二士相隨風滿巾兩禪同隊景彌新但得黄花
不牢落莫嫌驚倒岳州人(昌黎符讀書城南詩不殊同/隊魚文賦或襲故而弥新)
　　　粹翁用竒父韻賦九日與義同賦兼呈竒父
安隱輕節序艱難惜歡娯(安隱見二十/卷君子亭詩)先生守
苜蓿(見五卷和張/迪功春日詩)朝士誇茱茰(老杜九日詩茱/萸賜朝士難得)
(一枝/來)前年鄧州城風雨傾客居(東坡題歐叔弼/小齋江湖渺故)
(囯風雨傾舊廬東來三十年愧此/一束書尺椽亦何有而我常客居)何常踈麯生
麯生自我踈(麯坐見一卷夙月堂詩東坡荅任/師中家漢公詩何常踈小人小人)
(自闊/踈)豈無登髙地送目與雲俱(登髙見前/九日詩)門生
及兒子勸我升籃輿(見六卷招/元方詩)出門復入門戈
斾填街衢(老杜九日詩岀門復/入門兩脚但如舊)去年郢州岸孤
檝對壞郛莫招大夫䰟(宋玉爲屈原作招䰟章/句原爲楚三閭大夫)
誰攬使君鬚(謝安捋相伊鬚曰使君於此不凡/東坡荅舒教授詩别時流涕攬君)
(鬚)獨題懷古句枯硯生明珠(後漢趙一傳疾邪/賦曰勢家多所冝)
(咳唾自成珠老杜和賈/至詩詩成珠玉在揮毫)亦復躋荒戌日暮野踟
蹰(李陵与蘇武別詩屏營衢路側執手野/踟蹰老杜贈韋左丞詩日暮且踟蹰)白衣
終不至眇眇空愁予(續晋陽秋陶潜甞九日无/酒東籬摘菊盈把坐其側)
(望見白衣人至乃江州刺史王弘送/酒便就飲醉歸九歌目眇眇兮愁予)今年洞庭
上九折餘﨑嶇(漢王尊傳王陽至卬郲九折阪/歎日奉先人遺体奈何数乘此)
(險張衡南都賦/下蒙籠而﨑嶇)時慿岳陽樓山川看縈紆(西都/賦歩)
(角道以/縈紆)孫兄語蟬連(晋王藴爲㑹稽内史時王/恱來拜墓藴子恭往省之)
(留十餘日方還藴問其故恭曰阿大語蝉連不/得歸白楽天詩猶有誇張少年處時呼張丈喚)
(殷/兄)王丈色敷腴(老杜遣懷詩兩公壯/藻思得我色敷腴)不用踏筵
舞(昌黎感春詩艶姬踏/筵舞清眸刺劒㦸)秋風揺菊株(老杜暮秋/詩蕪没瀟)
(岸千/株菊)幾哉未曽有(檀弓文子曰樂哉斯丘也司/馬長卿封禅文三代之前盖)
(未曽/有)是夣其非歟(昌黎黎祭老成文其夣邪其傳之非/真邪邪東坡廬山詩如今不是夣)丈夫
各堂堂坐受丗故驅(丗欲見十四/卷夜歩詩)㑹須明年節醉
倒還相扶(老杜九日詩明年此㑹知誰健/東坡水調曲醉倒君須扶我)此花期復對勿
令墮空虚(東坡荅舒教授詩/縣知此權堕空虚)明日風景佳南翔先一
鳬(風景見卷前九月八日詩李陵送/蘇武詩二鳬俱功飛一鳬獨南翔)可言知機早政爾因
鱸魚(見七卷和宋唐年詩又東坡張翰詩/不湏更說知機早直爲鱸魚也自賢)分襟肺肝熱(老杜送/崔侍御)
(詩還對欲分襟鮑照詩危/時各奔命終然肝肺熱)撫事歳月迂(傳季友修張良/廟教抚事弥深)歸
家問瓶錫生理何必餘(老杜北征詩/生理焉得說)相期衡山南
追歩凌忽區(淮南子精神訓同精於大清之本而/遊於忽區之旁注忽恍无形之區也)回首望
堯雲(史記堯帝紀就之/如日望之如雲)中原莽榛蕪(老杜贈韋左丞/詩亦足慰榛无)臣豈
專愛死有懷竟不舒(檀弓申生不/敢愛其死)老謀與壯事二
者慙俱無(晋語献公伐濯相郤叔虎將乗城其徒曰棄政而徑非其任也/郤叔虎曰既无老謀又无壯事何以事君被羽先升逐克之)
　　　送王因叔赴試(因叔粹翁之子)
楓落南紀明秋髙洞庭白(唐崔信明詩楓落呉江冷四/月詩滔滔江漢南囯之純老)
(杜送李二十九弟詩南紀連銅柱/王維送邢桂州詩日落江湖白)自是天涯人更送湖上
客人生險易乗除裏富貴功名從此始(添辝辝有/險易乗除)
(見放魚賦從此始/見二卷建除体詩)不須惜别作酸然滿路新詩付吾
子(酸然見二十一卷送王應仲詩冷齋夜話潘/大臨荅謝無逸書秋來景物件件是佳句)
増廣箋註簡齋詩集卷之二十二
増廣箋註簡齋詩集卷第二十三
　　　　　　竹　城　胡　稺　仲孺箋
　　　巳酉九月自巴丘過湖南别粹翁
離合不可常(陸士衡爲顧彦先䁬婦詩/离合非有常譬彼絃與筈)去處兩
無䇿(東坡和辯才詩/去住兩無礙)眇眇孤飛鴈嚴霜欺羽翼
使君南道主終歳好看客(北史咸陽工禧爲司/州牧辟裴仲規爲主)
(簿仍表行建興郡事孝文自代還洛次郡境裴/俻供帳朝露側駕還見咸陽王囗昨得汝主簿)
(爲南道主人六軍豊贍九弟之寄殊副/所望好看客見卄一卷送王應仲詩)江湖尊
前深日月夢中疾(老杜送馬太卿詩尊前/江漢闊後㑹且深期)丗事
不相貸秋風撼瓶錫(不相貸見十/一卷十月詩)南雲本同征
變化知無極(老杜出塞詩浮雲暮南征宋玉髙/唐賦獨有雲氣崪兮直上忽兮改)
(容湏臾之間変化無窮列子周/穆王篇千変万化不可窮極)四年孤臣淚萬
里遊子色臨別不得言清愁漲胷臆
　　　留別康元質教授
腐儒身丗巳百憂(腐儒見十五/卷董園詩)此去行年豈堪
記(見十二卷冬至詩老杜前/苦寒詩虎豹哀號又堪記)岳陽樓前一杯酒
與子同州復同味(左傳成十三年吕相絶秦書/白狄及君同州柳子與崔黯)
(書恨吾與子/不同州郡)洞庭秋氣運蒼梧天髙地逺魚龍
呼(老杜秋㒷詩魚/龍寂寞秋江冷)莫倚仲宣能作賦(見十七卷/送大光詩)
不隨文若事征途(見二十一卷/送王應仲詩)
　　　留別天寧永慶乾明金鑾四老
我生能幾何(左傳襄三十一年孟孝伯/曰人生幾何誰能無偷)兩脚疲
丗故(老杜九日詩兩脚但如舊丗說郗/太尉日值丗故紛紜遂至台鼎)忽破巴
丘夣還㝷邵陽路窮郷得四老足以慰遲暮(老/杜)
(羗村詩且/用慰遟暮)勝事逺公蓮(廬山記惠逺法師與十/八賢同修淨土爲白蓮)
(在老杜不离西閣/詩平生耽勝事)深心懶殘芋(見玉延賦顔延/年陶徴士誄深)
(心追往李太白别徐/生詩深心紫河車)本是羣山雲蹔聚當別去
那知天風便不得還相聚(歸去來辝雲無心而/岀岫老杜喜雨詩云)
(峥嶸群/山雲)凡情我未免臨別吐幽處慎勿過虎溪
曉霜侵杖屨(東坡和陶飲酒詩一歡愧凡情廬/山記惠逺法師送客以虎溪爲界)
(一日陶淵明同道士陸修静謁師/送之三人共語不斍過虎溪遂大笑)
　　　別岳州
朝食三斗葱(唐屈突通擢左武衛將軍莊官勁/正有犯法者虽親無所回縱時語)
(曰寕食三斗葱/莫逢屈笑通)暮飲三斗醋(見十一卷送/上周七詩)寧受
此酸辛莫行歳晚路丈夫少壯日忍窮不自恕
(昌黎贈崔立之詩/枚臯即召窮且怒)乗除冀晚泰(見放/魚賦)乃復逢變
故(変故見十五卷/鄧州西軒詩)經年岳陽樓不見宫南樹(見/十)
(七卷重/陽詩)辭巢巳萬里兩脚未遑住水落君山髙
洞庭秋巳素(梁元帝纂要秋曰素秋/風曰素風節曰素節)浮雲易歸
岫逺客難回顧(歸去來辝雲/无心而岀岫)飄然一瓶錫未知
所掛處(東坡送小本禅師詩林/泉有舊約何年掛瓶錫)寂寞短歌行(魏/武)
(帝作短歌行云對/酒當歌人生幾何)蕭條逺遊賦(見十二卷絶塵/亭詩又逺遊章)
(云山䔥條/而无獸)學道始恨晚(見九卷荅天寧老詩東/坡和陶讀山海經詩斈)
(道雖/恨晚)爲儒孰非腐(見十五卷/重園詩)乾坤杳茫茫三嘆
出門去(老杜成都府詩中原杳茫茫楽記一唱/三嘆李太白入京詩仰天大笑出門去)
　　　竒父先至湘隂書來戒由禄唐路而僕
　　　以它故由南洋路來夾道皆松如行青
　　　羅歩障中先寄竒父
雲接湘隂百里松粛粛穆穆湖南風(王他寳禇/淵碑肅粛)
(焉穆穆焉袁崧後漢書桓帝時南陽語曰朱寂/粛粛如松柏下風應休璉与滿公琰書沙場夷)
(敞清風/粛穆)隨時憂樂非人丗迎我笙簫起道中(老/杜)
(水楼詩踈松/隔水奏笙簧)竹輿兩靣天明㓕秋令不到林西
東未必禄唐能辦此題詩着畫寄興公(東坡云/味摩詰)
(之詩詩中有畫晋孫綽字興公/其傳賛云彬彬藻思綽冠羣英)
　　　𥘉識茶
伊軋籃輿不受催湖南秋色更佳哉青裙玉面
𥘉相識九月茶花滿路開(仙傳拾遺漢𥘉小兒/曰着青裙入天門公)
(羊傳宣十二年楚莊王謂鄭伯/曰是以使寡人得見君之玉而)
　　　以玉刚卯爲向伯共生朝
(伯共名子諲文簡公敏中之元孫也/任户部侍郎掛冠而去號薌林居士)
仲冬吉日(詩有吉日篇屈原/九歌吉日兮辰良)風穆氣休(烝民詩/穆如清)
(風任彦升宣德皇/后令休氣四塞)我岀剛卯(玉剛卯佩印也以/正月卯日作刻銘)
(于上以辟邪厲詳見王莽傳及後漢輿服志按/先生此詩凢十六句句四字皆如剛卯之銘而)
(其意又同蓋/效其体也)以壽元侯(魯語元侯作師韋注元/侯太囯之君也又天子)
(所以饗元侯注云/元侯乃牧怕也)祝融之玉莫此離方元侯佩
之如玉之剛攘除厲㐫以迪明王(王莽傳剛夘/銘帝令祝融)
(以教䕫龍庶疫剛癉莫我/敢當岀師表攘除奸㐫)南門不鍵有室則強
(左傳僖三十二年𣏌子告秦曰鄭人使我掌其/北門之𬋩若潜師以來囯可得也文十六年麋)
(人將伐楚於是申息之北門不啓南史宋始興/王鑑爲益州刺史先是夷人抄掠常閉北門鑑)
(曰古人云善閉无関鍵且在德不在門即令開/之夷人慕義南都賦排鍵䧟扄注云鍵拒門者)
(也書立政乃有室太競孔傳有卿/大夫室家太強伯時爲潭帥故云)三肅元侯旣
贈旣禱(見八卷觀/我齋詩)曷以報我當以(木瓜詩/報之以)
(瓊琚四愁詩何/以報之英瓊瑶)
　　　別伯共
樽酒相逢地江楓欲盡時(昌黎贈鄭兵曹詩/樽酒相逄十載前)猶
能十日客共出數年詩供丗無筋力(陳後山巨/野詩將身)
(供丗/事)驚心有別離(别賦心折骨驚老杜/春望詩恨別鳥驚心)好爲南
極柱深慰旅人悲(列子湯問篇昔女媧断鼇足/以立四極其後共工氏与顓)
(頊争爲帝怒而觸不周之山折天柱絶地維故/天傾西北地不滿東周屈天問筦維焉係天極)
(焉加八柱何當東南何虧注言天有八山爲柱老杜送/長孫侍御赴武威判官詩西極柱亦傾如何正穹昊)
　　　再別
多難還分手(多難見卄卷登岳陽楼/詩别賦造分手而衘涕)江邊白髮
新(李義山贈鄭處士詩/浪跡江湖白髪新)公爲九州督(南史斉和/帝宝融爲)
(荆州刺史督/九州軍事)我是半途人(中庸君子遵道/而行半途而廢)政爾
傾全節(晋温嶠傳史臣曰負/荷受遺継之全節)終然却要身(白樂/天偶)
(吟尊榮冨貴難兼得/閑坐思量㝡要身)平生第温嶠(晋温嶠傳王/敦構逆嶠率)
(衆与賊戦擊王含敗之追錢鳯於江寧及蘇峻/反京師傾覆嶠率義兵直指石頭斬峻降其黨)
未必下張廵(唐張廵傳安禄山反廵起兵討賊/至雍丘爲令狐潮所圍大小数百)
(戦潮遂敗走後与許逺守睢陽爲尹子竒/所圍大小四百戦食盡城破爲子竒所殺)
　　　別孫信道
萬里鷗仍去(老杜贈韋左丞詩今欲東入海即/將西去秦末云白鷗波浩蕩万里)
(誰能/馴)千年鶴未歸(見十七卷入/鄧書事詩)極知身有幾不
奈丗相違(左傳文十七年畏首畏尾身其余/幾丗相違見十二卷送相僧詩)歳
暮兼葭響天長鴻鴈㣲如君那可別老淚欲霑
衣(淚霑衣見十四/卷次舞陽詩)
　　　遊道林嶽麓(二刹皆在潭之湘西)
耽耽衡山麓(西京賦大厦耽耽/呉都賦玄隂耽耽)翠氣横古今(楊/雄)
(甘泉賦颺翠氣之冤延左大/冲招隱詩云荒途偀古今)濟勝得短笻(見十/五卷)
(董園/詩)未怕山行深(老杜沙鏡寺詩/神傷山行深)路盤天開闔
風動龍噫吟(老子天門開闔老杜/灔澦詩時時龍一吟)峯巒慘澹處
(老杜丹青行意/匠慘澹經營中)照以布地金(阿含經給孤獨長/者側布黄金八十)
(頃買祇陁大子園爲佛建立/精舎曰祇洹今呼爲金地)丗尊諸天上燕坐
朝千林向來修何行不受安危侵(陳後山城南/寓居詩潭潭)
(光明殿稽首西方仙平/生修何行歩有黄金蓮)道人輕殊勝(華嚴經如/來出現品)
(號佛殊/勝境界)來客費幽㝷(戎昱春日詩来客豈知心/老杜西村詩幽㝷豈一路)
恍然結願香獨㑹三生心(見十四卷/早起詩)山中日易
晚坐失羣木隂(老杜向夕詩深山催/短景喬木易髙風)勿唾此山
地後日重窺臨(老杜丈人山詩自爲/青城客不唾青城地)

増廣箋註簡齋詩集卷第二十三
増廣箋註簡齋詩集卷第二十四
　　　　　　竹　坡　胡稺仲孺箋
　　　江行野宿寄大光
檣烏送我入蠻郷(隂鏗詩檣轉向風烏老杜出/瞿溏崍詩燕子遂檣烏王仲)
(宣七哀詩荆蛮非我郷盧綸寄嶺外/故人詩巴路縁雲出蛮郷入洞深)天地無情
白髮長(老杜新安吏詩/天地終無情)萬里囬頭看北斗(刘啇/胡笳)
(曲如今正/南看北斗)三更不寐聽鳴榔(潘岳西征賦鳴榔/厲響注云扣木爲)
(聲以驅/魚也)平生正出元子下(晋桓温字元子素與/殷浩齊名及浩廢爲)
(庻人温語人曰少時與浩共騎竹馬/我棄去浩輙取之故當岀我下也)此去還經
思曠傍(晋阮𥙿字思曠徴侍中不就成帝崩赴/山陵事畢便還諸人相與追之不及嘆)
(好句時人/謂之才盡)
　　　適逺
處處非吾土年年備虜兵(王粲登樓賦雖信美/而非吾土兮曾何足)
(以少/留)何妨更適逺未免一傷情(老杜南征詩/適逺更霑襟)石
岸煙添色風灘暮有聲(杜雨詩煙/添纔有色)平生五字律
頭白不貪名(東坡和許朝奉詩何如五字律相/與一樽留史記啇君傳趙良日非)
(其名而有/之曰貪名)
　　　衡嶽道中
野客元耕崧嶽田得遊衡岳亦前縁避兵徑度
吾豈忍(東坡鐵拄杖詩便㝷轍迹/訪崆峒徑度洞庭探禹穴)欲雨還休神
所憐(昌黎謁衡嶽詩我來正逢秋雨節隂氣晦/昧無清風潜心黙禱若有應豈非正直能)
(感通湏臾静掃衆峯出仰見突兀撑青空山/谷過洞庭青草詩似爲神所憐雪日上杲杲)世
亂不妨松偃蹇村空更覺水潺湲非無拄杖終
傷老屓此名山四十年(白樂天泛太湖詩澗雪/壓多松偃蹇屈平九歌)
(觀流水/兮潺湲)
　　　又
客子山行不覺風龍吟虎嘯滿山松(客子見三/卷風雨詩)
(虎嘯龍吟見卄/二卷過君山詩)綸巾一幅無人識勝業門前聽
午鍾(晋謝萬着白綸巾/勝業寺在衡山下)
　　　又
城中望衡山浮雲作飛蓋朅來岩谷逰却在浮
雲外(魏文帝雜詩西北有浮雲亭亭如車蓋董/思雲詩帝郷白雲起飛蓋上天衢大人賦)
(回車朅來兮絶道不周李太/白送魏萬詩朅來逰嵩峯)
　　　又
危亭見上方林壑帶殘陽今日豈無恨重遊却
味長
　　　䟦任才仲畫兩首太光所藏
逺逰吾不恨(見十二卷絕塵亭詩東坡/渡海詩九死南荒吾不恨)扁舟載
幅巾(後漢符融/幅巾奮褏)山色暮暮改林氣朝朝新(宋玉/髙唐)
(賦朝暮暮陽䑓之下李太白獨酌詩林氣夕凄/緊南史張貴妃傳陳後主詩璧月夜夜滿瓊樹)
(朝/新)野客𥘉逢句薄暮欲生春因知子任子胷懷非世人
　　　又
前年與孫子共作南山客扶踈月下樹偃蹇澗
邊石賦詩題古蘚三呌風脫幘任子不同遊毫
端有疇昔(孫子謂信道三呌見王延賦呉志/孫堅乃脫幘令親近將祖茂著之)
　　　䟦江都王馬(老杜畫馬啚引囯𥘉以來/畫鞍馬神妙獨數江都王)
(按名畫記江都王/緒霍王元軌之子)
天上房星空不動人間畫馬亦難逢(漢志房爲/夭駟晋志)
(又曰夫馬隋志天馬星動則車騎滿野白楽天/八駿圗詩穆王得之不爲戎八駿駒來周室壞)
(至今此物世稱珍不/知房星之精下爲怪)當年筆下千金鹿(韓非子/外諸說)
(夫馬似鹿者而題之千金淮南子說山訓/馬之似鹿者千金而天下無千金之鹿)此日
牎前八尺龍(周禮庾人馬八/尺以上爲龍)
　　　與王子煥席太光同逰廖園
三枝笻竹興還新(笻竹見十五卷董園詩/與新見卷前月夜詩)王丈
席兄俱可人(見卷前九日詩可/人見二卷春雪詩)僑立司州春水
上吟詩把酒對青春(先生自注王席皆洛人郡/囯志魏文受禅都洛陽陳)
(留王以司隷校尉所掌置司州領可南可東河/内弘農平陽五郡晋地理志晋元帝渡江之後)
(僑置司州於徐非本所也後以弘農河東/人流寓於㝷陽等君僑立爲弘農等郡)
　　　除夜次太光韻太光是夕婚
一盃節酒莫留殘坐看新年上鬢端只恐梅花明
日老夜瓶相對不知寒(山谷西江月詞杯行到手/莫留殘不道明月人散)
　　　除夜不寐飲酒一杯明日示大光
萬事郷山路不通年年佳節百憂中催成客睡
須春酒老却梅花是曉風(杜送弟詩來看道路/通王建宫詞自是桃)
(花貪結子錯教/人恨五更風)
　　　元日
五年元日只流離(旄丘詩流/离之子)楚俗今年事事非
(杜送韓十四詩歎/息人問萬事非)後飲屠蘇驚巳老(千金方正/月旦日飲)
(屠蘇酒次弟從少至老按崔寔四民月令元日/進椒栢酒亦然今之屠蘇其遺法也東坡除夜)
(詩不辝最/後飲屠蘇)長乗舴艋竟安歸(博雅舴艋小丹南/史張敬児泊沔口)
(乗舴艋過江晋謝安與孫綽等汎海風起浪湧/諸人並惧安吟嘯自若舟人去不止風轉急安)
(徐曰如此將安歸邪東坡發洪澤/遇風詩風浪忽如此吾行欲安歸)携家作客真
無䇿(東坡治平寺詩官遊莫作無家客/又與姪夜坐詩便思絶粒真無䇿)學道刳
心却自違(莊子天地篇夫道覆載萬物洋/洋乎大哉君子不可以刳心焉)汀草
岸花知節序一身千恨獨霑衣(杜憶弟詩即今/千種恨謝玄輝)
(還丹陽詩郷/淚盡霑衣)
　　　别大光
堂堂一年長渺渺三秋闊(薛能詩青春/背我堂堂去)恍然衡
山前相遇各白髪歳窮牎欲霰人老情難竭君
有杯中物(陶淵明責子詩天運/苟如此且進盃中物)我有肝肺熱(見/前)
(九日/詩)飲盡不能起交深忘事拙(杜簡諸子詩況/乃踈頑臨事拙)
乾坤日多虞逰子屢驚骨(杜北征詩唯有多艱/虞朝野少暇日别賦)
(心折/骨驚)衡陽非不遥鴈意猶超忽(見十二卷冬至/詩又張平子西)
(京賦鳥則鷫鷞鴰鴇鵝鴻鷤上春候來季秋就/温南翔衡陽北栖鴈門應德璉鴈詩言我塞門)
(來將就衡陽栖杜鴈詩萬里衡陽/鴈頭陁寺碑東望平臯千里超忽)一生能幾回
百計易相奪(杜贈花卿詩人間/能得幾囬/聞又漫興詩漸老逄春能幾囬)滔㴞
江受風耿耿客孤發(杜春歸詩輕/燕受風斜)他夕懷君子
嵓間望明月(見二卷/雜書詩)
　　　道中
雨子収還急(荀子賦篇友/風而子雨)溪流直又斜迢迢傍
山路漠漠滿林花破水双鷗影掀泥百草芽川
原有髙下隨處着人家(杜岳陽樓詩/春泥百草生)
　　　金潭道中
晴路藍輿穩舉頭閑望賖前岡春泱􁝏後嶺雪
槎牙(上林賦過乎泱漭之野東京賦泱􁝏無疆/庾信枯樹賦槎牙千年劉夢得天壇遇雨)
(詩槎牙/玉山碎)海内兵猶壯(左傳宣十二年隋/季曰楚師方壯)村邊歳
自華(顔延年秋胡詩/今也歳載華)客行驚節序囬眼送桃花
　　　絶句
野鴨飛無數桃花湿滿枝竹輿鳴細雨山客有
新詩(公羊傳文十五年笋將而來也/何注笋者竹箯一名曰編興)
　　　甘棠道中
笋輿礙石一悠然正月微風意巳便桃花向來
渾不數山中時見絶堪怜(荀與見前詩自適酧/李少府詩驅馬岀大)
(梁原野/一悠然)
　　　將至杉木鋪望野人居
春風漠漠野人居若使能詩我不如數株蒼檜
遮官道一樹桃花映草廬(老杜客堂詩漠漠春/辝木史記李斯自以)
(爲不如韓非昌黎水中蒲詩/寄語浮萍草相隨我不如)
　　　曉發杉木
古澤春光淡髙林露氣清紛紛世上事寂寞水
邊行客子凋雙鬢田家自一生有詩還忘記無
酒却思傾(露氣見十八/卷獨立詩)
　　　先寄邢子友(子友名洺人/時爲郡倅)
作客經年樂有餘邵陽岐路不﨑嶇山川好處
歌紗㡌(李太白苔友人贈/帽詩領得烏紗㡌)桃李香中度笋輿(笋/輿)
(見前/絶句)欲見舊交驚歳月剰排幽話說艱虞(舊交/見十)
(卷放/慵詩)人間書䟽非吾事一首新詩未可無(談藪/陶弘)
(景隱茅山自稱華陽隱居人間書䟽皆以此代/名絶交書素不便書不喜作書而人間多事堆)
(案盈几不相附苔則犯教/傷義欲自勉強則不能乆)
　　　立春日雨
衡山縣下春日雨逺映青山絲様斜(張景陽雜/詩宻雨如)
(散絲老杜雨不絶詩鳴雨旣/過漸細微映空摇颺如絲飛)容易江邊欺客𬒮
分明沙際濕年華(東方朔非有先/生論談河容易)竹林路隔生
新水古渡船空集亂鴉未暇獨憂巾一角西溪
當有續開花(巾一角見二十/卷贈傳子文詩)
　　　正月十二日至邵州十三日夜暴雨滂沱
邵州正月風氣殊鶉尾之南更山塢(鶉尾當翼/軫之宿於)
(地属楚分邵州/楚地之南也)昨日巳見三月花今夜還聞五
更雨牋與天公一破顔(徐堅𥘉學記奴婢門有/劉謐之與天公牋及喬)
(道元與天公牋蘇子美愛愛歌此楽亦可牋天/公山谷六言此事可牋天公杜發射洪詩衰顔)
(偶一/破)走避北狄趨南蠻(王制南方曰蠻有不火/食者北方曰狄有不粒)
(食/者)夢到龍門聽澗水覺來簷溜正潺潺(見弟三卷/風雨詩)
　　　𥘉至邵陽逢入桂林使作書問其地之安危
湖北彌年所長沙費月餘𥘉爲邵陽夢又作桂
林書老矣身安用飄然計本踈管寜遼海上何
得便端居(管寧見十七/卷寄季申詩)
　　　舟泛邵江
老去作新夢邵江非舊聞灘前群鷺起柂尾川
華分落花棲客鬢孤舟遡歸雲快然心自足不
獨避囂紛(蘭亭叙怏/然自足)
　　　過孔雀灘贈周静之
海内無堅壘天涯有近親不辭供笑語未慣得
殷勤(杜百憂行強將笑語供主人司馬子長苔/任少卿書僕與李陵俱居門下素非能相)
(善也趨舎異路未甞/㗸盃酒接殷勤之歡)舟楫深冝客溪山各放春
髙眠過灘浪巳寄百年身(老杜别沙門詩江縣/紅梅巳放春鮑照行)
(楽詩各事/百年身)
　　　江行晚興
曽聽石樓水今過邵州灘一笑供舟子五年經
路難雲間落日淡山下東風寒煙嶺叢花照夕
灣群鷺盤生身後聖哲隨俗了悲歡淹旅非吾
病悠悠良足歎(老杜入衡州詩悠悠/委薄俗欎欎囬剛腸)
　　　夜抵貞牟
野瞑猶聞逺川明不恨遟(韋蘇州春逰詩/川明氣巳變)焚山
隔岸火及我繫船時夜半青燈屋籬前白水陂
殷勤謝地主小築欲深期(地主見十六卷秋思/詩老杜畏人詩畏人)
(成小築又送馬大卿詩後㑹且/深期又寄賈嚴詩深期列大賢)
　　　晚歩
畎畒意不釋出門聊散憂雨餘山欲近(白楽天/中書寓)
(宜詩天晴更/覺南山近)春水半溪流(普顧愷之云/萬堅爭流)衆籟夕
還作孤懷行轉幽溪西篁竹亂微徑雜歸牛(莊/子)
(齊物篇地籟/則北竹是巳)
　　　雨
雲物澹清曉無風溪自閑柴門對急雨壯觀滿
空山春發蒼茫内鳥鳴篁竹間児童笑老子衣
濕不知還(左傳僖五年凢分至啟閉必書雲物/孟浩然詩微雲澹河漢東京賦信天)
(下之壯觀潘岳哀永逝文視/天日兮蒼茫注云荒寂貌)
　　　今夕
今夕定何夕(綢繆詩今/夕知何夕)對此山蒼然偷生經五
載(偷生見十八卷獨立詩/及前卷中别四老詩)幽意獨巳堅(杜乆雨/詩空山)
(無以慰幽獨又客/堂詩受性本幽獨)微隂拱衆木静夜聞孤泉唯
應寂寞事可以送餘年
　　　暝色
殘輝度平野(梁簡文雉朝飛/操平野度春翬)列岫圍青春(古楽府/繡幕圍)
(春/風)柴門一枝笻日暮棲心神暝色着川嶺(謝靈運/詩林壑)
(歛暝/色)髙低欎輪困(見十三卷題/酒務壁詩)水光忽倒樹山勢
欲傍人萬化元相尋幽子意自新(淵明九日詩萬/化相尋繹老杜)
(和嚴中丞詩/詩清立意新)肅肅夜將乆空明動邊垠(昌黎祭使/君詩航北)
(湖之空明坡示孫志舉詩蹭/蹬恨風水撗斜挂邊垠)田鶴吟相應(中孚鶴/鳴在隂)
(其子和之謝玄睴休休道中詩田鶴/逺相呌又乾卦同聲相應同氣相求)我獨無荒憐
(杜寄太白詩/道屈善無憐)短篇不可就所寄聊一伸(文賦或託/言於短韻)
(顔延年五君詠酒頌/雖短章深裏自此見)
　　　貞牟書事
留侯辟榖年(見十三卷/赴陳留詩)漢鼎無餘功(漢武帝時群/臣賀得周鼎)
(吾立壽王曰鼎爲周出故名周鼎今天/祚有德所以與漢廼漢鼎非周鼎也)子真䇿不
售脫迹市門中(漢梅福傳字子真自南昌尉去官/歸壽春數上書終不爲納後王莾)
(專政福一朝棄妻子去九江至今傳以爲仙/後有見福於㑹稽者變名爲呉市門卒云)神僊
非異人由來本英雄(真詰諸英雄之才誅暴整亂/建號帝王旣終受書三官四)
(輔或爲五帝上相或爲四明賔友助洽百鬼綜理/死生此等奉属二官永無得仙之兾坐殷代酷害)
(故/也)撫世獨餘事用舎何必同(莊天道篇以此進而/撫世則功太名顯論)
(語用之則行/舎之則藏)眷此貞牟野息駕吾其終(向子期思/舊賦息吾)
(駕兮/城隅)蒼山雨中髙緑草溪上豐(老杜雨期王將軍/詩應弦不礙蒼山)
(髙)仲春水木麗禽鳴清晝風(杜宿鑿石浦詩仲春/江山䴡謝叔源西池)
(詩景昊鳴禽集/水木湛清華)禍福兩合繩旣解一身空(鵬賦大/禍之與)
(福何異紏纚注云禍福枂為表裏如紏繩/索相附會也字林曰紏两合繩纒三合繩)榮華信
非貴寂寞亦非窮(絶交書吾頃斈養生之術方外/榮華去滋味游心於寂寞以無)
(爲爲/貴)
　　　山中
當復入州寛作期人間踏地有安危風流丘壑真
吾事籌䇿廟堂非所知白水春陂天澹澹蒼峯晴
雪錦離離恰逢居士身輕日正是山中多景時(杜/遣)
(冀詩昔者龐徳公未曽入州府/君子讓王篇務光曰非吾事也)
　　　入城
舴艋沂溪來(見前元/日詩)欵叚踏山去(見七卷和/叔去鄭詩)入城
縁底事要識﨑嶇路稻塍白縱横苑嶺青盤互牧
兒歌不休孤客自多懼(杜牧戰論髙山/大河盤互交鏁)士行猶運
甓(晋陶侃字士行爲廣州刺史在州無事朝運百/甓於齋外暮運於内人問其故對曰吾方致力)
(中原過爾優逸不堪事/事其亂志勤力如此)文公亦習歩(後漢任文公/曉天官風星)
(秘要爲司空掾平帝即位稱疾歸家王莾纂後丈/公推數知當大亂乃課家人負物百斤環舎趣走)
(日數十到時人莫知其故後兵㓂並起其逃亡/者少能自脫惟文公夫小負粮捷歩悉得完免)我
敢忘艱難衝煙問荒渡　卷第二十四
増廣箋註簡齋詩集卷第二十五
　　　　　　竹　坡　胡稺　仲孺箋
　　　謝主人
春禽勸我歸主人留我住一笑謝主人我自歸
無處擬借溪邊三畒春結茆依樹不依憐伐薪
政可煩名士(酉陽雜爼邢和璞真人好黄老之/道善心筭甞居終南好道者多卜)
(築依之伐薪汲/泉多是名土)分米何湏待故人(老杜酧髙使/君詩古寺僧)
(牢落空房客寓居故人/供禄米隣舎與園𬞞)
　　　羅江二絶
荒村終日水車鳴陂北陂南共一聲灑面風吹
作飛雨老夫詩到此間成(老杜四松詩清風爲/我起西面若微霜)
　　　又
山翁見客亦欣然好語重重意不傳行過竹籬
逢細雨眼明雙鷺立青田
　　　洛頭書事
綸巾古鶴􁐻日暮槲林間(晋謝萬著白/綸巾鶴􁐻裘)誰使翁
迎客應聞屐響山(見九卷迎/翠楼詩)占年又得熟勸我
不湏還村酒困壯士水風吹醉顔
　　　三月二十日聞德音寄李德外席大光
　　　新有召命皆寓永州
(徳升名擢濟南人甞任工/部侍郎徽猷閣直斈士)
塵隔斗牛三月餘(漢地理志斗/牛呉越分)德音再與萬方
𥘉(董仲舒䇿陛下發德音下明詔老杜/収京詩依然七廣畧再與萬方𥘉)又蒙天
地寛今歳且掃軒牎讀我書自古安危関政事
隨時憂喜到樵漁零陵併起扶㒹手(零陵郡即/永州語危)
(而不持㒹/而不扶)九廟無歸計莫踈(本朝崇寜𥘉増建/九廣翼祖宣祖皆)
(歸本/室)
　　　夏夜
逺遊萬事裂(逺遊見十二卷絶塵亭柳子厚寄/許京兆書立身一敗万事瓦裂)
獨立數峯青(孔融論盛孝章書单子獨立老杜/對雨詩江邊獨立時錢起湘靈鼔)
(瑟時曲終人不/見江上数峯青)明月照山木荒村饒夜螢翻翻
雲渡漢歷歷水浮星遥舎燈巳盡幽人門未扄
　　　題東家壁
斜陽歩屧過東家(南史袁粲甞歩屧/白楊郊野之間)便置清樽
不煑茶髙柳光隂𥘉罷絮嫩鳬毛羽欲成花群
公天上分時棟(雲漢詩羣公先正袁宏諸葛孔/明賛釋褐中林欎爲時棟李善)
(注引袁崧後漢書郭林宗與陳留/盛仲明書云足下諸人爲時棟梁)閑客江邊管
物華(老杜曲江詩且盡芳樽恋物/華王勃滕王閣記物華天寳)醉裏吟詩空
跌宕(谷梁傳僑如兄弟跌宕中囯/恨賦脫略公卿跌宕文史)借君素璧落
栖鴉(法書苑鄔彤善草書如寒林栖鴉東坡次/王鞏詩平生痛飲處遺墨鴉栖壁山谷和)
(王世弼詩大字如/栖鴉已不作肥軟)
　　　曳杖
柳條一何長我髪一何短(蘇武詩冷冷一何悲/古詩歳暮一何速)
餘日㑹有幾(漢䟽廣云與郷黨宗族共享其賜/以盡吾餘日不亦可乎昌黎南溪)
(詩餘年諒無幾白樂天酧夢/得見喜疾寥詩餘年有幾何)經春卧荒疃曵杖陂
西去悠然寄蕭散田壠粲髙低白水一時滿農
夫暮猶作媿我讀書嬾且復棄今兹前峯青蹇
嵼(子虚賦蹇産溝瀆張注屈折也/昌黎贈張籍詩自得高蹇嵼)
　　　雷行雨(庚戍歳聞赦作實建炎四年)
憶昨炎正中不融元帥仗鉞臨山東萬方嗷嗷
呌上帝黄屋巳照㫿陽宮(髙廟以靖康元年十/二月開大元帥府于)
(相州明年五月即位于睢陽老杜送韋諷詩兵/戈未衰息萬方哀嗷嗷黄屋見十卷郊祀詩)
嗚呼吾君天所立(左傳襄十四年師曠曰天/生民而立之君使司牧之)豈
料四載猶服戎(内則六十/不與服戎)禹廵㑹稽不到海(史/記)
(帝禹東廵狩/至㑹稽而崩)未省駕舶觀民風(漢宣帝元康四/年遣十二人廵)
(行天下覧/觀風俗)定知諌諍有張猛(漢薛廣德諌上御/楼船上不恱光禄)
(大夫張猛進曰臣聞主聖臣直乗船危就槗/安聖主不乗危御史大夫言可所上乃從槗)
不可危急無髙共(史記趙世家晋大夫智伯率/韓魏之甲以攻趙襄子奔保)
(晋陽三國攻之引汾水灌之城不浸者三版城/中懸釡而炊易子而食群臣皆有外心礼益慢)
(唯髙共不敢失礼襄子使張孟同私韓魏以㓕/智氏於是行賞髙共爲上孟同曰晋陽之難唯)
(共無功襄子曰方晋陽急群臣皆/懈唯共不敢失人臣礼足以先之)自古羙惡周
必復(左傳昭十二年子産曰三年王其/有咎乎羙惡周必復王惡周矣)犬羊汝
莫窮妖㓙(文選劉越石勸進表逆胡刘矅縱逸/西都敢肆犬羊陵犯天邑李善注引)
(漢名臣奏曰應邵議以爲/鮮卑隔午漠北犬羊爲群)吉語四奏元氣道(吉/語)
(見十四卷/南陽詩)德音夜發春改容(德音卄五卷聞德/音詩莊子德充符)
(篇子滻蹙然/改容更皃)雷雨一日遍天下(觧卦雷雨作觧/先王以赦過宥)
(罪)父老感泣霑其胷(唐陸贄傳李抱真曰陛不/在奉天山南時赦令至山)
(東士卒皆感泣思奮/臣是以知賊不足平)臣少憂國今成翁(魏文帝/與呉質)
(書志意何時復類昔日已成老翁但未白傾耳/歐文忠公上杜正献公詩皃先生年老因憂囯)
欲起荷㦸傷疲癃(史記白起傳秦民之十五以/上者皆荷㦸而向趙矣漢陳)
(湯傳西域都護叚㑹宗爲烏孫所圍上召問陳/湯曰將相九卿皆賢林通明小臣罷癃足以䇿)
(大/事)小遊太一未移次(漢郊祀志謬忌曰天神貴/者㤗一楊億談苑太平興)
(囯中方士楚芝蘭上言按太一經五福太乙爲/天大貴神凢行五宫四十五年一徙今當入呉)
(分五福所至民獲其祐乃築宫蘇州後改築京/城南蘇村凡十殿曰君綦民棊臣棊九氣大游)
(小游十神天一/地一五福爲十)大樹將軍莫振功(後漢馮異謙/退不伐每所)
(止舎諸將並坐論功異常獨/屏樹下軍中號大樹將軍)劉琨祖逖未足雄
(晋劉琨與祖逖友善意氣相期琨枕戈待旦/志梟逆虜逖度江擊樹誓清中原並有英氣)晏
球一戰腥臊空(五伐王晏球仕唐定州王都反/明宗遣晏球討之都走契丹求)
(援契丹德光遣秃餒前刺等將萬騎救都及秃/餒擊晏球於曲陽爲晏球所敗德光又遣陽隱)
(赫邈益秃餒以騎七千晏球又敗之干唐河執/赫邈政破定州擒秃餒前刺等送京師明宗斬)
(秃餒等六百餘人而赦赫邈選其壯健者五千/人爲契丹直契丹自阿保機明中囯多故強於)
(北方諸夷無太小皆畏之而中囯之兵遭契丹/者未甞少得志自晏球擊敗秃餒走惕隱餘衆)
(奔潰投村落村落之人以鋤耰白挺所在擊殺/之無復遺類惕隱與数十騎走至幽州西爲趙)
(德釣所檎送京師明宗下詔責誚契丹契丹後/遣使至中國求歸惕隱等辝甚卑遜輙斬其使)
(以絶之於是之時中國之威幾於大/震而契丹少衰伏矣自晏球始也)諸君努力
光竹素(李陵詩努力崇明德風俗通刘向爲孝/成帝典校書籍皆先書竹爲易刋定可)
(繕冩者以上素今東觀書竹素也怉朴子列仙/之人盈乎竹素北史盧/使齊齊明酷遇之淚)
(汗横流昶還孝文責之曰卿共殺身成名/貽之竹素何如甘彼芻菽以辱君父乎)天子
可使塵常蒙(左傳僖卄四年臧文仲曰天/子蒙塵于外敢不奔問官守)君不
見夷門山頭虎復龍(夷門汴都也史記魏公子/傳太史公曰吾過大梁之)
(虚求問所謂夷門者城之東/門也龍虎卄一卷和伊潜詩)向來佳氣元葱葱
(佳氣見十四/卷次南陽詩)
　　　開壁置䆫命曰逺軒
鐘妖鳴吾旁楊獠舞吾側東西俱有礙群盗何
時息(謂建炎間湖南劇賊鍾相楊夭政先生轉/側兵間避地時也老杜石龕詩熊羆咆我)
(東虎豹號我西我後/鬼長笑我前戒又啼)丈夫堂堂軀坐受世𥚹迫
(昌黎荅友人書縁府中𥚹迫大人賦悲世俗之/迫隘東坡和陶雜詩藍橋近得道常苦世𥚹迫)
僊人千仞崗下視笑子厄(千仞崗見十六/卷秋日客思詩)誰能
乆欎欎持斧破南壁(漢髙祖曰誰能/欎欎乆居此乎)䆫開三尺
明空納萬里碧嵓霏雜川靄竒變供几席誰見
老書生軒中岸玄幘(岸幘見十一卷/登天清塔詩)蕩様浮世
裏超遥送兹夕(昌黎遠遊聮句觀怪忍蕩様又/汴泗交流詩超遥散漫两閑暇)
倚楹發孤嘯(晋書王廙倚/柂樓長嘯)呼月出荒澤(李賀官/街皷詩)
(暮聲隆隆呼月出老杜送/李校書詩慘憺如荒澤)天公亦粲然(谷梁傳/昭公四)
(年軍人粲然而笑/注云粲然盛笑皃)林壑受珠壁(陳阮卓月詩映/林如璧碎漢志)
(五星如連珠/日月如台璧)㑹有鶴駕賓經過來見客(逑異傳/荀環潜)
(棲却粒甞東逰憇江夏黄鶴樓上望西南有物/飄然降自霄漢俄頃已至乃駕鶴之賓也鶴止)
(户側仙者就席羽衣虹裳賓主歡/對巳而辝去跨鶴騰空渺然煙㓕)
　　　再賦
清曉坐南軒望山頭屢側居士亦豈癡飛雲方
未息樂哉此逺俗亂世免怵迫那知百戰禍(孫/子)
(百戰百勝非善之善也老杜/觀宴將士詩誰知百戰場)豈識三空厄(後漢/陳蕃)
(上䟽諌栢帝廣城校獵云夫安平之時尚冝有/節况當今之丗有三空之戹哉謂田野空朝廷)
(空倉庫/空也)閉門羙享睡開門瞻翠壁(老杜呈元曹/長詩賤夫羙)
(一睡福仄行睡/羙不聞鍾鼓傳)逺客謝主人分此一牎碧(李太/白別)
(賈舎人詩逺客謝/主人明殊難暗投)新晴鳥鳴簷㣲暑風入席蕭
然此白首豈更冐朝幘誓將老兹地不復数晨
夕但恨食無肉(東坡緑筠軒詩/可使食無肉)臞僊出山澤(見/山)
(水/賦)蟄雷轉空腸吐句作圭壁(見王延賦東坡和/葉教授詩空腸出)
(秀/句)一笑示僯家向來無此客(晋謝安見栢温温/喜言平生談笑竟)
(日安旣出温顧左右曰頗甞見我有如此客不東/坡和陳傳道雪中觀朾詩柢恐樽前无此客山谷)
(和主觀復詩隣/里頗怪有此客)又賦
我昨在衡山傷心衢路側豈知得此地一坐數千
息易安生痛定(歸去來辝審容膝之易安昌黎荅/李翶書如痛定之人思當痛之時)
(不知何能/自處也)過羙出肌迫(東坡和王子立詩但恐/陶淵明毎爲肌所迫)誓
言如齊侯常戒在莒厄(史記齊襄滛於婦人數欺/大臣羣弟恐禍及紏奔魯)
(召忽傳之小白奔莒鮑叔傳之無知弑㐮公雍林/人殺無知議立君髙囯先隂立小白於莒魯亦送)
(公子紏而使管仲將兵遮莒道射中帶鈎小白祥/死管仲使人馳報魯魯送糾者行益遟六日至齊)
(則小白巳立号桓公新序云桓公與管仲鮑叔寗/戚飲鮑叔曰祝君無志在莒也管仲無志束縳而)
(從魯也寗子無志飯牛車下也公曰寡人與/三夫皆無志夫子之言齊之社稷必不廢矣)要將
萬里身獨面九年壁(傳燈録二十八祖善提逹磨/自天竺國泛重溟凡三周寒)
(暑逹于南海見梁帝不契潜回江北止蒿山少林/寺面壁九年鮑昭行樂詩争先萬里途各事百年)
(身)如何不巳柰開䆫翫霏碧(絶交書心不柰/煩而官事鞅掌)招呼
面前山浮翠落衾席(東坡華隂寄王子猷/詩三峯巳過天浮翠)一笑等
児戯(漢周勃傳文帝曰卿者/覇上棘門如児戯耳)都忘雪侵幘(老杜寄/杜位詩)
(鬢髪還應/雪滿頭)人生何不娯今夕定何夕(見二十四/卷今夕詩)向
來萬頃胷餘地吞七澤(世說郭林宗日黄叔度汪/汪如万頃之陂子虚賦楚)
(有七澤甞見其一曰雲夢焉烏有先生日田乎青兵徬徨乎海/外吞若雲夢者八九於胷中曽不蔕芥又坡詩餘地多恹恢)念此亦
細事(魏武謂荀或曰夫此/豈細事而吾忘之)未遽瑕生壁(史記藺相如傳璧/有瑕請指示玉)聊使山
中人永記山下客(東坡和十才嶺上亭詩聊/使此山中永記二老遊)︵二十五卷︶
増廣箋註簡齋詩集卷第二十六
　　　　　　竹　坡　胡稺仲孺箋
　　　傷春
廟堂無䇿可平戎(唐書王忠嗣節度朔方上平/十八䇿斬米施可汗虜不敢)
(近/塞)坐使甘泉照夕烽(漢匈奴傳文帝時胡騎入/代句注邊㷭火通於甘泉)
(長安李太白塞下曲烽/火動沙漠連照甘泉雲)𥘉恠上都聞戰馬(西都/賦實)
(用西迁作/我上都)豈知窮海看飛龍(後漢耿㳟傳論余/讀蘇武傳感其茹)
(毛窮海不/爲大漢羞)孤臣霜髮三千丈毎歳煙花一萬重
(杜傷春詩西京疲百戰北髪任/群㓙関塞三千里㷑花一万重)稍喜長沙向延
閣(延閣謂/向伯共)疲兵敢犯犬羊鋒(見前雷/雨行)
　　　題水西周三十三壁二首
不管先生巾欲摧雨中艇子便撑開(折巾事見/二十一卷)
(傳子/文詩)青山隔岸迎人去白鷺衝煙送酒來(續晋/陽秋)
(王弘九日遣白衣人送酒與陶淵明北史魏道/武帝倣上古龍官鳥官謂諸曹之使爲鳬鴨謂)
(候察宮伺察/者爲白鷺)
　　　又
周子篘中早得春喚人同渡一溪雲貪看雨歇
前峯變不覺斟時巳十分(白樂天甞酒詩一甕/香醪新揰蒭李賀憶)
(昌谷詩誰/棹滿溪雲)
　　　山齋
夏郊緑巳遍山齋晝自遟雲物忽分散餘碧暮
逶迤(雲物見二十/四卷雨詩)寒暑送萬古榮枯各一時(山/谷)
(謝黄迪畫竹詩風雪/煙霧雨榮枯各一時)世紛幸莫及我塵得常持
(淵明𫐠酒詩閑居离世紛王/衍談老莊毎握玉柄塵尾)
　　　又
雖愧荷鉏叟朝來亦不閑(白樂天效陶詩/西家荷鋤叟)自剪
墻角樹盡納溪西山(白樂天截樹詩一朝持斧/斤手自截其端萬葉落頭)
(上千峯夾面前末云豈/不愛柔條不如見青山)經行天下半送老此牎
間(呉都賦灌注天下之半東/坡逰塗山詩旋斡天下半)日暮煙生嶺離離
飛鳥還(陶淵明雜詩山氣日夕佳飛鳥相與還/白楽天㘽樹詩始有清風至稍見飛鳥)
(還)散髪
百年如寄亦何爲(魏文帝楽府人生/如寄多亦何爲)散髮清狂
未足非(散髪見十八卷集澗邊詩魏都賦僕黨/清狂老杜遣興詩賀公雅呉語在位常)
(清/狂)南澗題詩風滿面(柳子厚有南澗題詩老杜/東屯北崦詩歩壑風吹面)
東槗行樂露霑衣(鮑昭有行楽至誠東槗詩魏/文帝苦哉行岩谷夕風霜露)
(霑/衣)松花照夏山無暑(頭陀寺碑/松踈夏寒)桂樹留人吾豈
歸(怊隱士賦桂樹叢生兮山之幽攀援桂枝兮/聊淹留王孫㳺兮不歸春草生兮萋萋末云)
(王孫兮歸來山中/兮不可以乆留)藜杖不當軒蓋用穩扶居士
莫相違(藜杖見五卷春日詩莫/相違見七卷和宋薄詩)
　　　六月六日夜
藴隆豈不壞涼氣亦徐還獨立秋夜半踈星蒼
檜間晦明莾相代天地本長閑四顧何寥落微
風時動関(雲漢詩藴隆蟲蟲毛傳藴/而暑隆/隆而雷阮嗣宗詠懐詩開秋兆涼氣)
(莊子齊物篇日夜相代/乎前而莫知其所萌)
　　　六月十七夜寄邢子友
暑雨雖不足涼風還有餘樂此城隂夜何殊山
崦居月明蒼檜立露下芭蕉舒試問澄虚閣今
夕復焉如(書君牙夏暑雨月/令孟秋涼風至)
　　　觀雨
山客龍鐘不解耕(劇談録裴晋公曰見我龍鍾/故相戯耳蘇鶚演義龍鍾不)
(昌熾不翹㪯皃/反字之音也)開軒危坐看隂晴(危坐見十/卷清明詩)前
江後嶺通雲氣萬壑千林送雨聲海壓竹枝低
復舉風吹山角晦還明(老杜太清宫賦九天之/雲下垂四海之水皆立)
(白楽天有木詩/雪壓低復舉)不嫌屋漏無乾處(老杜茅屋爲/秋風所破嵌)
(床床屋漏/無乾處)正要群龍洗甲兵(六韜大公曰祖行/之日雨輜車至軫)
(是洗濯甲兵也杜兵馬行安得/壯士挽天河净洗甲兵長不用)
　　　寄大光
心折零陵霜入鬢(别賦心折骨驚零/陵謂大光在永州)更修短札
問何如(顔延年贈王大常詩遥懷具短/札問何如見三卷書懷示友詩)江湖不
是無來鴈(鴈寄書見九卷和心老詩老杜天未/懹李白詩鴻鴈幾時到江澗秋水多)
(同赴各在塗共/論周易大極)能繫蒼生本不同(晋謝安桓温/請爲司馬朝)
(士咸送中丞髙崧曰卿屡違朝旨髙卧東山/諸人毎相與言安石不肯岀將如蒼生何)却
倚紫陽千丈嶺遥瞻黄鵠九霄東(黄鵠見六卷/荅張元方詩)
　　　次韻謝邢九思(九思名繹和叔/尚書恕之孫)
平生不接里閭歡(司馬迁荅任少卿書未/常衘盃接殷勤之餘歡)豈料
相逢虺蜮壇(鮑昭蕪城賦壇羅/虺蜮階闘麕鼯)能賦君推三世
事(定之方中詩傳升/髙能賦可爲大夫)倦逰我棄七年官(漢司馬/相如傳)
(長卿故倦逰先生自甲辰/得責至是歳庚戍七年矣)流傳惡語知誰好勾
引新篇得細㸔(東坡/和刘貢父詩門前惡語誰/傳夫老杜着落花詩影遭碧水替)
(勾/引)六月山齋當暑令風霜獨發卷中寒(西京雜/記淮南)
(王安著鴻烈自云/字中皆挾風霜)
　　　村景
黄昏吹角聞呼鬼清曉持竿看牧鵝蚕上樓時
桑葉少水鳴車處稲苗多(晋志黄帝吹角爲龍/鳴髙鳯持竿護鷄)
　　　題向伯共過峽圗二首
旌旗翻日淮南道興罷歸來雪一船正有佛光
無處着獨將佳句了山川(昌黎和裴相詩旗穿/曉日雲霞雜王子猷)
(雪夜乗舟訪/戴興盡而反)
　　　又
過硤新圗世所傳硤中猶說泛舟僊柱天勲業
湏君了借我茅齋看十年(後漢刘演字伯升慷/慨有大節進圍宛城)
(自號柱天大將軍張祐詠武人王智興侍/中詩王氏柱天勲業外李陵章句右軍書)
　　　題趙少隱清白堂三首
(趙少隱名子岩終於朝議大夫廣西漕/使建炎三年守邵陽日植梅竹於郡齋)
(榜曰青白賦詩云比庵竹玉青南階梅/雪白吏散隱几坐觀化聊自適竹青表)
(勁節梅白留佳實大守謝謝友麄官/陳力取名吾有寄梅竹蓋假借青白遺)
(子孫先訓存金石斯民彫瘵余政教當/尚德雖微甘棠化韋弦託三益至紹興)
(林機景度爲守/更榜曰定應)
小謝爲州不廢詩(南史謝眺長五言詩守宣城/日所賦藻繢尤精有宣城集)
(行於世鍾嶸詩評論惠/連曰小謝才思冨健)庭中草木有光輝(山谷/呈孫)
(莘老詩甓社湖中有明月淮南草木借光/輝後山西湖詩三年哦五字草木借光輝)一林
風露非人世更着梅花相發揮(王文公扇詩青/冥風露非人世)
(發揮見二十卷/又登岳陽樓詩)
　　　又
使君堂上無俗客白白青青兩勝流添得吟詩
老居士千年一笑澤南州(老杜解悶詩一飯未/曽留俗客北史許惇)
(無學術不爲勝流所重杜牧之憶齊/安郡詩平生睡足處雲夢澤南州)
　　　又
雪裏芭蕉摩詰畫炎天梅蘂簡齋詩它時相見
非生客看倚瑯玕一叚竒(皇朝類苑書畫之妙/當以神㑹難以形器)
(求也世之觀畫者多能指樀形象位置顔色瑕/疵而巳至於奥理冥造罕見其人如彦逺畫評)
(言王維畫物多不問四時如畫花往柱如桃杏/芙蓉蓮花同畫一景予家所藏摩詰袁安卧雪)
(啚有雪中芭蕉此乃得心應手意到便成故其/奥理冥造入神逈得天意難與俗論也東坡)
(廬山詩序庻幾它日不作生客/也一叚竒見五卷荅張迪功詩)
　　　次韻邢九思
百年鼎鼎雜悲歡(陶淵明飲酒詩/鼎鼎百年内)老去𥘉依六
祖壇(傳燈録六祖慧能師届南海於法性寺壇/受滿分戒後歸韶州寳林寺刺史韋據請)
(就大梵寺受無相心地戒門人紀録目爲壇經/盛行於世劉貢父詩話王丞相嗜諧謔一日論)
(沙門道因曰投老欲依/僧客對曰急則抱佛脚)玄晏不堪長抱病(晋皇/甫謐)
(自號玄晏先生有風痺之疾不應𬒳召後武帝/下詔敦逼不巳謐上䟽力辝曰唯臣疾疢抱釁)
羞(北山移文蕙帳空兮夜/鶴怨山人去兮曉猿驚)欲去且復斯湏留(李/陵)
(與蘇武詩長當從/此别且復立斯須)西峯木脫亂鬟擁(見十二卷/宋漢傑畫)
(詩)東嶺煙破修眉浮(見九卷迎/翠樓詩)主人愛客山更
好(東坡登玲瓏山詩/脚力盡時山更好)醉裏一笑驚蠻州(世說郝/隆荅桓)
(公曰千里投公始得蛮/府參軍那得不作蛮語)丁寜雲雨莫作厄明日
青山當送客(漢谷永傳以丁寜陛下顔注丁寧/謂再三告示也陳後山九日詩欲)
(留歌舞盡客意風/雨和更作三厄)
　　　石限病起
幽人病起山深處小院鴉鳴日午時六尺屏風
遮宴坐一簾細雨獨題詩　卷第二十六
増廣箋註簡齋詩集卷第二十七
　　　　　　竹　坡　胡稺　仲孺箋
　　　同范直愚單履遊浯溪(浯溪在湖南永/州溪上刻石刻)
(元結所作大唐中興頌先生此詩实/建炎庚戍九月四日作見浯溪集録)
瀟湘之流碧復碧上有鐵立千㝷壁河朔功就
人與能湖南碑成江動色(昜係百姓與能班孟/堅典引君臣動色左)
(右相趨李太白贈韋守詩/覧君荆山作江鮑堪動色)文章得意易爲好書
雜矛劒天假力(書苑歐陽詢行書森然如武庫/矛㦸老杜贈鄭典設詩它日辱)
(銀鈎森踈見矛㦸又詠李朝八分歌況潮小象/逼秦相快剱長㦸森相向隙後山寄晁載之詩)
(鉤章棘旬/天與力)四百年來如創見雷公雨師知此石
(漢司馬相如傳不特/創見顔注𥘉創而見)小儒五載憂國淚杖藜今
日溪水側(老杜先主庿詩向來/憂國淚寂寞洒衣襟)欲搜竒句謝兩
公風作浪湧空心惻(兩公謂顔元也風作浪湧/見十九卷再登岳陽樓詩)
　　　愚溪(永州灌水之陽有溪東流入于瀟/水曰冉溪栁子厚因謫爲永州司)
(馬因居焉乃/改名愚溪)
小閣當喬木清溪抱竹林寒聲日暮起(李太白/别崔侍)
(御詩長江流寒声又勞勞/亭歌苦竹寒声動秋月)客思雨中深(髙適酬/王秀才)
(詩客思滿窮秋錢起贈閻/舎人詩龍他栁色雨中深)行李妨幽事欄干試
獨臨(行李見十六卷至葉城詩/杜早起詩幽事頗相関)終然遊子意非
復昔人心(李太白送友人/詩浮雲游子意)
　　　巳酉中秋之夕與任才仲醉於岳陽樓
　　　上明年十一月二十日南遊過道謁姜
　　　光彦出才仲畫軸則冩是夕事也剪燭
　　　觀之恍然一笑書八句以當畫記(光彦/名仲)
(謙甞任/湖北漕)
去年中秋洞庭野寒瑶萬頃兼天㵼岳陽樓上
兩幅巾月入欄干影瀟􁤤丗間此影誰能孤狂
如我友人所無一夣經年無續處道州還見倚
樓圗(摭言杜牧愛趙嘏長笛一声/人倚樓之句目嘏曰趙倚樓)
　　　甘泉呉使君使畫史作簡齋居士像居
　　　士見之大笑如洞山過水覩影時也戯
　　　書二十三字(傳燈録洞山价禅師問雲/岩百年後忽有人問還邈)
(得師真如何祗對雲岩曰但向伊道/即遮个是洞猶渉疑後因觀水都影)
(大悟前旨有偈曰渠今/正是我我今不是渠)
兩眉軒然意像無寄(北山移文眉軒席次漢李/廣傳意象愠怒顔注言色)
(形於外唐書馮河請姚/况召將計事意像軒毅)而服如此又不離丗鑑
中壁上處處皆是簡齋雖傳文殊無二(首楞嚴/經文殊)
(云我眞文殊无是文殊/若有是者則二文殊)
　　　題甘泉書院(道州)
甘泉坊裏林影黒呉氏舎前書榜鮮床座畧容
摩詰借(維摩詰經舎利弗念室中無床座維摩/現神通力東方須弥燈王佛遣三萬二)
(千獅子座/未入其室)桂林應待小山傳(楚辭淮南小山作/招隱士賦有云攀)
(援桂枝兮/聊淹留)兵横海内猶紛若風到湖南還穆然
勉效周生述孔業賦詩吾獨愧先賢(南史顔延/之傳鴈門)
(周續之隱廬山儒斈著稱永𥘉中徴入都下開館/居之宋武帝親幸朝彦畢至梁昭明太子陶淵明)
(傳時周續之入廬山刺史檀韶苦請續之岀州講/礼校書故淵明示詩云周生𫐠孔業祖謝響然臻)
　　　度嶺一首
年律將窮天地温兩州風氣此横分已吟子美
湖南句(杜末年入湖南有詩百篇王洙杜詩叙/起太平時終湖南所作吕惠卿杜詩年)
(譜考其辝力少而銳壯而肆老/而嚴非妙於文章不足以語此)更擬東坡嶺外
文(山谷云東坡嶺外文字讀之使/人耳目聦明如清風自外來也)隔水叢梅疑
是雪(古樂府陳蘇子卿落梅詩/尺言花是雪不悟有香來)近人孤嶂欲生
雲(老杜兖州城樓詩孤嶂秦彈/在又假山詩幽處欲生雲)不愁去路三千
里少住林間看夕曛(謝靈運晚岀西射/堂詩夕曛嵐氣隂)
　　　遊秦巖
秦巖昧舊聞勝㑹非復常異哉五里秘發此一
日狂篝燈破大隂(史記陳涉傳夜篝火註篝者/籠也許愼註淮南子墜形訓)
(龍㗸燭以/照太隂)柱杖入僊郷散途楊梅實承磴􁰕蓞
房石液白瑶墮泉氣青霓翔度危心欲動逢衍
興未央(漢高祖紀還過/趙上欲宿心動)昡人􁇠谷深覆我翠極
長降登窮田壠開闔到鞠埸龍遮側岸路猫護
髙廩藏力士倒履空(寳積經有/宻跡力士)應眞儼成行(天/台)
(山賦應眞飛錫以躡空李善注引百法論曰并/入八軰應眞僧應眞謂羅漢也漢王莽傳嬪然)
(成行杜陪李梓州泛/江詩雲鬢儼分行)碾鈌神所吝帳空僊莫量
水鳴泬寥内柆立森羅傍語聞受逺響力極生
微陽夣中岀小竇立處忽太荒塵縁信深重(昌/黎)
(華山女詩仙梯/難攀俗縁重)僊事豈渺茫(昌黎桃源圗詩神/仙有無何渺茫)
靈武唐業開湘濵耀文章(唐中興頌刻于湘/江之浯溪石崖)望
夷秦政壞嶺底畏禍殃(秦紀趙髙殺二丗於望/夷宫髙士傳四皓見秦)
(政虐乃逃入藍田山後共/八啇洛山以待天下定)隱顯非士意安危存
(族投諸四裔以禦魑魅白樂天勸/劉夢得酒詩何客新投魑魅郷)篋裏詩書緫
零落天涯形貌各昂藏(杜追酧髙蜀州人日詩/不意清詩乆零落李泌)
(詩空作昂/藏一丈夫)江南今歳無胡虜嶺表窮冬有雪霜
儻可卜隣吾欲住草茅爲蓋竹爲梁(老杜寄楊/桂州詩五)
(嶺皆炎熱冝人獨桂林梅花萬里外雪片一/冬深左昭三年子産曰二三子先卜鄰矣)
　　　舟行遣興(賀溪舟中)
㑹稽尚隔三千里臨賀𥘉盤一百灘(賀州即臨/賀郡有臨)
(賀/水)殊俗問津言語異(杜南極詩殊俗自人/倫語使子路問津焉)長年
爲客路岐難(杜秋盡詩不辭/萬星長爲客)背人山嶺重重去
照鷁梅花樹樹殘(淮南子龍舟鷁首許註鷁鳥/畫其象著舡首又晋王濬畫)
(鷁首恠獸於舡首以惧江神梁/蕭子顯南征曲照鷁竦江神)酌酒柂樓今日
意題詩船壁後來看(柂樓見十九/卷石城詩)
　　　康州小舫與耿百順李德升席大光鄭
　　　德象夜語以更長愛燭紅爲韻得更字
(耿李席三人俱見前卷鄭德象名/滋任禮部侍郎顯謨閣直學士)
萬里衣冠京國舊一船風雨晉康城(康州即/晉康郡)燈
前顔靣重相識海内艱難各飽更天闊路長吾
欲老夜䦨酒盡意還傾明朝古峽蒼煙道都送
新愁入櫓聲
　　　與大光同登封州小閣
去程欲數莽難知三日封州更作遲青嶂足稽
天下士(後漢馬援謂公孫𫐠賔客曰/此子何足乆稽天下士乎)錦嚢今有
嶠南詩(唐李賀毎岀令小奚奴背古/錦嚢遇所得詩書投囊中)共登小閣
春風裏回望中原夕靄時萬本梅花爲我壽(東/坡)
(古纏頭曲四絲一抺擁/袂立再拜十分爲我壽)一盃相屬未全癡(昌黎/贈張)
(曹詩一盃相/屬君當歌)
　　　登海山樓
萬航如鳬鷖一水如虚空(鳬鷖見十六卷崇山/詩李太白别朱之悌)
(詩楚水清若空白樂天泛/大湖詩飄然舟似入虚空)此地接元氣壓以樓
觀雄我來自中州登臨眩冲融(淮海子道應訓/若士謂盧敖曰)
(子中州之民寕肯逺而至此大人賦丗有有/大人在乎中州海賦浮天無岸沖融滉瀁)波
動南極蒼鬢永東風人間路浩浩海上春𪷟𪷟
(東坡秧馬歌春/雲濛濛雨凄凄)逺遊爲兩眸豈恤勞我躬(杜贈/衛士)
(詩鬢髪名巳君小宛詩/我躬不閱遑恤我後)僊人欲吾語薄暮山葱
瓏(江賦潜薈葱瓏李注青盛/皃杜往在詩翠羽猶葱曨)海清無蜃氣彼固
蓬萊宫(天文志海旁蜃氣象楼臺郊祀志蓬萊三神/仙其傳在渤海中去不逺以黄金爲宫闕)
　　　次韻大光五羊待耿伯順之作(南越志/廣州昔)
(有五仙人騎五色/羊至此故名五羊)
康州艇子來不急過岸櫓聲空復長百尺樓頭
堪望逺淡煙斜日晚荒荒(百尺楼見七卷和叔/去鄭詩老杜漫成詩)
(野日荒/荒白)
　　　雨中再賦海山樓詩
百尺䦨干横海立一生襟抱與山開(老杜侍嚴/大夫詩一)
(生襟抱/向誰開)岸邊天影隨潮入(李白秋日詩/天影落江虚)樓上春
容帶雨來(趙師民春日詩拂/堤煙栁弄春容)慷慨賦詩還自恨
(漢髙紀忼慨傷懷又/項籍廼悲歌忼慨)徘徊舒嘯却生哀(歸去來/辝登東)
(臯以/舒嘨)㓕胡猛士今安有非復當年單父臺(老杜/昔遊)
(詩昔者與髙李晚登單父臺寒蕪際碣石萬里/風雲來中云是時倉廩實洞逹寰區開猛士思)
(滅胡將帥望三台/按單父臺在宻州)
　　　題長樂亭
逺山雲迷顛近山淨如沐客子曵竹輿伊鴉過
山麓我行一何遲時序一何速東風所經過林
水一時緑踈雨忽飛墜聲在道邊木淑氣自逺
歸光景変川陸遥知存存子明亦戒征軸霽色
雖宜詩不見此清穆(席大光自號存存子謝玄/暉赴宣城守時和王融詩)
(浩蕩别親知連翩戒征/軸閑居賦清穆清閑)
　　　和大光道中絶句
巳費天工十日晴今朝小雨送潮生轉頭雲日
還如錦一抺葱瓏畫不成
　　　又和大光
寂寂孤村竹映沙㯽榔迎客當煎茶嶺南二月
無桃李夾路松開黄玉花(南中八郡記㯽榔士/人以爲貴遇客必先)
(進雲南記㯽榔剖之以一片青葉及蛤粉卷/嚼燕其汁以减澁味雲南毎食訖即下之)
　　　題長岡亭皇德升大光
乆客不忘歸如頭垢思沭(白楽天喜雨詩知頭/得膏沭山谷寄六弟)
(詩客心如頭垢/日欲撩千篦)身行江海濵夣繞嵩少麓(嵩髙/少室)
(二山在洛陽登封縣李白/鳴臯歌去時應過嵩少間)馬何預得失(淮南子/塞上有)
(善術者馬無故亡入胡其父曰何遽不爲福乎/数月馬歸父曰何遽不爲禍乎其子好騎墮而)
(折髀人弔之父曰何遽不爲福乎居一年胡人/入塞丁壯引弦而戦死者十九獨以跛故父子)
(相/保)鵩何了淹速(見九卷和/天寕老詩)匣中三尺水瘴雨生
新緑(李賀春坊正字劒子歌先輩匣/中三尺水曽入呉潭斬龍子)胡爲古驛
中坐聽風吟木旣非還呉張(見第/一詩)亦異赴洛陸
(陸士衡有赴洛詩二首載選中庾信哀/江南賦逢赴洛之陸機見离家之王粲)兩公茂
名實自是宜鼎軸(司馬相如封禪書蜚英聲騰/茂實彭宣三公鼎足承君車)
(千秋傳賛車丞相履/伊吕之列當軸處中)發發不可遲帝言頻郁穆
(選劉琨荅盧湛詩郁/穆舊姻注云和美貌)
増廣箋註簡齋詩集卷第二十七
増廣箋註簡齋詩集卷第二十八
　　　　　　竹　坡　胡　稺　仲孺箋
　　　甘棠驛懷李德升席大光
破驛難並休差池便薪水山川㑹心地還思對
君子道邊千尺榕午䕃清且美極知非丗用我
愛不能巳(異物志榕樹栖栖長與少殊髙出林/表廣䕃原丘孰知𥘉生葛虆之儔嶺)
(表録異榕樹桂廣容南府郭之内/多㘽此樹葉如冬青秋冬不凋)東風吹南服
莽莽緑萬里(南服見二十卷/再登岳陽樓詩)此地亦可耕胡爲
蠒予趾(淮南子楚欲攻宋墨子聞之自魯趨十/日夜足重蠒而不休息至於郢見楚王)
　　　贈漳州守綦叔厚(叔厚名崈禮/任翰林斈王)
過盡蠻荒興復新(興新見二十/卷月夜詩)漳州畫㦸擁詩
人(見五卷/香林詩)十年去國九行旅(去國見十四卷過/鄭倉臺詩孟子行)
(旅昌欲出/於王之塗)萬里逢公一欠伸(曲禮君子欠/伸撰杖屨)王粲
登樓還感慨(登樓賦有云悽愴以感發兮意忉/怛而􁂋惻詳見二十四卷適逺詩)
紀瞻赴召欲逡廵(晋紀瞻永嘉𥘉召拜尚書郎/與顧榮同赴洛至徐州聞亂)
(日甚各觧船棄車牛不一夜行三百里還楊州/明帝後以瞻爲散騎常侍自表還家固辭不起)
(詔曰瞻屢以年耆病乆逡廵/告誠重違髙志今聽所執)繩床相對有今日
(繩床見十二卷/題酒務壁詩)賸醉齋中軟脚春(叔厚自兼直/得漳州蒙犯)
(霜雪以十二月到郡適公庫新造臘酒成因名/日軟脚春蓋取郭子儀軟脚局字以寓意焉事)
(見十七卷入南山詩東坡仇池筆記言唐人/名酒多以春若國史𥙷所載不凍春之類)
　　　宿資聖院閣
暮投山崦寺髙處絶人羣逺岫林間見微泉舎
後聞閣虚雲亂入江闊野横分欲與僧爲記今
年懶作文
　　　題大龍湫
曉行蒼壁中窮處仍髙崖(沈存中夣溪筆談予/觀鴈蕩諸峯皆峭抜)
(險恠上聳千尺穹崖巨谷不類它山皆包在諸/谷中自嶺外望之都无所見至谷中則森然干)
(霄原其理當是爲谷中大水衝激沙土盡去淮/巨石巋然挺立耳如大小龍湫之類皆是水鑿)
(之穴自下望之則髙岩峭/壁從上觀之適與地平)白龍三百丈欲下層
顛來映日灑飛雨繞山行怒雷潭影納浩蕩雲
氣扶崔嵬小儒嘆造化辦此何雄哉(李太白瀑/布詩掛流)
(三百丈噴壑數十里歘如飛電来隱若白虹起/𥘉驚河漢落半􁤤雲天裏仰觀勢轉雄壯哉造)
(化功韋蘇州聽江水/声詩雷轉空山驚)亦知天下絶尊者所徘徊
(夢溪筆淡鴈蕩山天下竒秀處也頂有大池曰/鴈蕩下有二潭曰大小龍湫按西域書乃羅漢)
(諾矩羅所居唐僧貫休甞賛矩羅云鴈蕩經行/雲漠漠龍湫宴坐雨𪷟𪷟今有經行峽宴坐峯)
(蓋即休句/以名之)三生清淨願(見十四卷/早起詩)俗縁故難開
(俗縁見二十/七卷秦岩詩)踐勝吾豈敢稽首儻興哀(昌黎汴/州亂詩)
(孤士何者/自興哀)
　　　雨中宿靈峯寺
鴈蕩山中逢晚雨靈峯寺裏借繩床(繩床見十/卷題酒務)
(壁/詩)只應護得綸巾角還費髙僧一炷香(角巾見/二十卷)
(贈傳子文詩綸巾見/七卷和叔去鄭詩)
　　　自黄巖縣舟行入台州
宴坐峯前衝雨急黄巖縣裏借舟遲(宴坐峯見/前龍湫詩)
百年癡黠不相𥙷(晋顧愷之在桓温府常云愷/之體中癡點各半合而論之)
(正得其平不相/𥙷見第一首)萬事悲歡豈可期莽莽滄波兼
宿霧紛紛白鷺落山陂只應江海凄凉地欠我
臨風一賦詩(歸去来辭臨/清流而賦詩)
　　　過下杯渡(一云過鹽田渡)
夜宿下杯舘朝鳴一棹東湖平天盡落峽斷海
横通冉冉雲隨舸茫茫鳥遡風仙人蓬島上遥
見我乗空(王維送晁祕監還日本詩積水不作/極安知滄海東九州何處去萬里若)
(乗/空)
　　　王孫嶺
巳過長溪嶺更危伏龍莽莽向川垂斜陽照見
林中石記得南山隱去時
　　　泛舟入前倉(前倉並海属/温州平陽縣)
曽皷鹽田棹前倉不足言盡行江左路𥘉過浙
東村春去花無迹潮歸岸有㾗百年都幾日聊
復信乾坤
　　　送熊博士赴瑞安令
(熊名彦詩字叔雅番陽/人甞爲祠部郎知永州)
衣冠衮衮相逢地草木蕭蕭未變時(相逢衮衮/見二十四)
(卷江行/野宿詩)聚散同驚一枕夢(東坡和李公擇詩/聚散細思都是夣)悲
歡各誦十年詩(白楽天歳暮寄元微之詩枕上/從妨一夜睡燈前誦盡十年詩)
山林有約吾當去(白楽天投簡陽明洞天詩白/首青山約抽身去得无蘇東)
(坡送小本師詩林泉/有舊約何年掛瓶錫)天地無情子亦飢(李翶與/陸傪書)
(李觀之文章如此官止於太子校書郎年止於/二十九雖有名於時俗其卒深知其至者果誰)
(哉信乎天地鬼神之无情於善人而/不伐罪也甚矣爲善者將安所歸乎)笑領銅章
非失計(漢表縣令銅印墨綬朱叔元/與彭寵書内聽騙婦之失計)歳寒心事
欲深期(深期見二十四/卷扺貞牟詩)
　　　夜賦
抱病喜清夜形羸心獨開(白楽天自嘆詩形/羸自斍朝飱減)不
知藥鼎沸錯認雨聲來(劉夢得試茶詩驟/雨松声入鼎來)歳時
燈燭麗天長鴻鴈哀書生惜日月欹枕意茫哉
　　　喜雨
秦望山頭雲昨日鸞鳯舉(陸機浮雲賦鸞翔鳯/翥鴻驚鶴奮漢宣紀)
(鶯鳯/髙舉)冥冥萬里風淅淅三更雨小臣知君憂起
坐聽簷語(東坡秋懷詩海風東南來吹盡三/日雨空堦有餘滴似與幽人語)風
力有去來龍工雜文武燈花識我意一笑相媚
嫵(漢張敞傳京兆眉憮蘇註憮音嫵媚之嫵唐/太宗日我但見其嫵媚耳東坡於潜女詩逢)
(郎樵歸/相媚嫵)泥翻早朝路瀰瀰光欲吐(東坡出城舟/中詩稀星乍)
(明㓕暗水/光㳽㳽)欝然蒼龍闕(三輔舊事未央宫東有/蒼龍闕北有玄武闕亦)
(見三輔/黄圗)佳氣接南畒(佳氣見十四卷/中次南陽詩)千官次第
來(千官見十/卷雪詩)豫色各眉宇(豫色見孟子眉宇/字見元德秀傳)記
事以短篇不工還自許(短篇見二十/四卷瞑色詩)
　　　醉中
醉中今古興衰事詩裏江湖揺落時(老杜兼葭/詩江湖後)
(揺落亦恐/歳蹉跎)兩手尚堪盃酒用寸心唯是鬢毛知
稽山擁郭東西去禹穴生雲朝暮竒(呉越春秋/禹藏書之)
(所謂之禹穴史記司馬/遷南游㑹稽探禹穴)萬里南征無賦筆茫茫
逺望不勝悲(南史張纉為湘州刺史/𫐠聀經塗作南征賦)
　　　不見梅花六言
荆楚歳時經盡今年不見梅花想得蒼煙玉立
都藏江上人家
　　　梅花二首(一本云行市/得梅一枝)
鐵面蒼髯洛陽客(東坡眞興寺詩鐡靣眼有稜/又榮老方丈詩山中只有蒼)
(髯/叟)玉顔紅領㑹稽僊(古詩燕趙多佳人美者顔/如玉後漢與服志絳縁領)
(䄂)街頭相見如相識恨滿東風意不傳(李太白/寄王宰)
(詩春風傳我意草木度前知又/長相思曲此曲有意无人傳)
　　　又
畫取維摩室中物小瓶春色一枝鈄夣回映月
䆫間見不是桃花與李花(天女献維摩/花見山水賦)
　　　雨
聽雨披夜襟衝雨踏晨皷(昌黎病中詩/不踏曉皷朝)萬珠絡
笋輿詩中有新語(杜牧之弄水亭詩萬珠跳猛/雨列子周穆王篇化人之宫)
(絡以珠玉漢西域賛甲乙之帳絡以隋珠筍輿/見廾二卷絶句漢陸賈造新語老杜觧悶詩即)
(今耆舊/无新語)老龍經秋卧歳暮始一舉(杜遣興蟄/龍三冬卧)成
功亦何遲光采變𬞞圃道邊開井溢(漢成帝時/此宫井水)
(溢)可笑遽如許(後漢左慈傳慈入羊群化/老羝人立而言日遽如許)舊山
百尺泉不知旱與雨(號汲/尺泉)
　　　瓶中梅
明䆫净棐几(晋書王羲之詣門生家/見棐几滑浄因書之)玉立耿無
隣(桓温薦譙元彦表抗/莭玉立誓不降辱)紅緑兩重𬒮慇懃滿面
春曽爲庾嶺客(庾嶺見十二/卷墨梅詩)本是洛陽人(閑居/賦退)
(而閑居干洛之涘又云栂李/郁棣之屬繁榮䴡藻之餅)老我何顔靣東風
處處新(筆談歐公詩云老我倦鞍馬誰能事哦/吟王介甫詩云老我孤主恩結草以為)
(期此文章隹語也陳后山/荅王直方詩老我何所恨)
増廣箋註簡齋詩集卷第二十八
増廣箋註簡齋詩集卷第二十九
　　　　　　竹　坡　胡　稺　仲孺箋
　　　除夜
疇昔追歡事如今病不能(杜九日登梓州城/詩追歡筋力異)等
閑生白髮(見十三卷/至陳留詩)耐乆是青燈(耐乆見二卷/建除体詩老)
(杜宿鑿石浦詩/青燈死分翳)海内春還滿(謝玄暉春晴詩/春色滿皇州)江
南硯不氷題詩餞殘歳鍾鼓報晨興
　　　雨中
北客霜侵鬢南州雨送年未聞兵革定從使歳
時遷古澤生春靄髙空落暮鳶山川含萬古鬱
鬱在樽前(老杜寄賈嚴二閣/老詩甘與歳時遷)
　　　渡江
江南非不好楚客自生哀揺檝天平渡迎人樹
欲來雨餘呉岫立日照海門開雖異中原險方
隅亦壯哉(屈原放江潭宋玉爲作招䰟賦未云/䰟兮歸來哀江南北史庾信仕南朝)
(以聘西魏留長安因仕於周雖位望通顯/常有郷関之思乃作哀江南賦以致意)
　　　夙興
美哉木枕與菅席無耐當興戴朝幘(木枕見七/巷和景純)
(詩)巷南巷北聞鍜聲(杜偪仄行我居/巷南子巷比)舎後舎前
唯月色事國無功端未去竹輿伊鴉猶昨日不
見武林城裏事繁華夢裏生荆棘(東坡和鮮于/子駿詩繁華)
(眞一夣阮嗣宗詠懷詩繁/華有榮悴堂上生荊棘)成壞由來幾古今乾
坤但可着山澤西湖已無金碧麗雨抺晴粧尚
娯客(東坡遊臨安功臣寺岡峦蔚回合金碧爛/明絢又飲湖上𥘉晴後雨詩水光㶑艶晴)
(方好山色空𪷟雨亦竒欲把西/湖比西子淡粧濃抺揔相宜)㑹當休日一訪
之摩挲蒼蘚慰崖石(盧仝詩摩挲青莓/苔莫嗔驚着汝)只恐冷
泉亭下水發明白髮増嘆息(李太白梁甫呤寧/羞白髪照緑水老)
(杜月詩能添白髮/明風賦發明耳日)
　　　幽䆫
貧士工用短壯夫溺於詩(淮南子說山訓物莫/措其所修而用其短)
(晉劉愧傳伯父訥日/周弘武巧於用短)破壁爲幽䆫我筆還得持
(唐陸贄傳使臣/持肇無所忌)髙鳥度遺影風扉語多時(杜雨/詩風)
(屝掩不定陳后山和鄭/户部詩衝風䆫自語)迨我休睱日與物聊同
嬉(伐木詩迨我腵矣歸/田賦追漁父以同嬉)古來賢哲人(東坡日日/岀東門詩)
(古來賢/逹人)畎畒䇿安危(漢劉向免爲庶人後上封/事云忠臣雖在畒畒猶不)
(忘君惓惓之義也在聞和氣致祥乖氣/致異祥多者其國安異衆者其國危)一行或
大謬(絶交書一行作吏此事便廢司馬迁報任/安書務一心營聀以求親媚於主上而事)
(乃有大謬/不然者)半隱良亦癡(唐書王龜性髙簡常以/元福第賔客多更住永)
(逹里林下窮僻造/半隱亭以自適)寄言山中友即歳以爲期(氓詩秋/以爲期)
　　　題伯時畫温溪心等五馬(元祐𥘉西域/貢三馬明年)
(温溪心有良馬不敢進請於邊吏願以餽太/師潞國公詔許之見東坡三馬贊德威堂名)
漠漠河西塵幾重年來畫馬亦難逢題詩記着
今朝事同看聮翩五疋龍(杜秋日夔府詠懷詩兵戈塵漠/模龍馬見廾四卷江都王馬詩)
　　　休日馬上
休日不自休騎馬踏荒徑(張安丗傳休/沐未甞出)却扇受
景風今朝我無病(尔雅四時和爲通正謂之景/風杜上已日詩吹面受和風)
春雲閟晨耀羣緑澹相映山川與朝市一動自
一静九衢行萬人誰抱此懷勝不得與之語蕭
蕭寄孤詠
　　　題畫
分明樓閣是龍門亦有溪流曲抱村萬里家山
無路入十年心事有誰論(杜江村詩清江/一曲抱村流)
　　　題崇蘭圗二首(趙叔問居三衢治園築/舘取楚詞之言名之曰)
(崇蘭甞與先生及程致道從容其中/命江參貫道爲之圗及令畫史各繪)
(像其上乃賦詩焉今留叔問子平甫/家叔問名子晝常爲礼部待郎致道)
(名俱終於中書/舎人徽猷閣)
兩公得我色敷腴藜杖相將入畫圗(見二十二/卷九日詩)
我巳夢中都識路秋風舉𬒮不踟蹰(沈休文别/范安成詩)
(夢中不識路何以慰相思李善注云繆襲嘉夢/賦曰心灼爍其如陽不識道之焉如韓非子六)
(國時張敏髙惠二人爲友毎相思不能得見敏/便於夣中往㝷但行至半道即迷不知路遂囬)
(如此者三静女/詩搔首踟蹰)
　　　又
奕奕天風吹角巾(天風見第一詩角巾見/二十一卷贈傅子文詩)松聲
水色一時新山林不牢落照影溪頭共六人(牢/落)
(見七卷/連雨詩)
　　　秋夜獨酌
凉秋佳夕天氛廓河漢之涯秋漠漠月岀未出
林彩變幽人露坐方獨酌(東坡病告獨酌詩幽/人得佳䕃露坐方獨)
(酌)自歌新詞酒如空天星下飲觥船中忽思李
白不可見夜半喬木揺西風(李太前有樽酒行/玉壷美酒清若空)
(又月下獨酌詩天若不愛酒酒星不/在天喬木見十四卷次南陽詩中)百年佳月
幾今夕(佳月見一卷/風月堂詩)憂樂相㝷老來疾瓊瑶滿
地我影横添酒賦詩何可失
　　　九日示大圓洪智
自得休心法悠然不賦詩忽逢重九日無奈菊
花枝(傳灯録逹磨辨大乗四/行序此是大乗安心法)
　　　劉大資挽詞二首(靖康要録前資政殿/學士北壁守禦官劉)
(韐字仲偃建州人靖康二年正月虜/欲用爲樞宻不肯受復遣韓政踰之)
(許以家属行韐爲謝覬少湏之是夕/自書家信於片𥿄曰金人不以予爲)
(有罪而以余爲可用夫正女不事二/夫忠臣不事兩君况主憂臣辱主辱)
(臣死以順爲正者此妾婦之道也此/予所以有死也付指揮使陳灌刘玠)
(使乗間入城歸報諸子因闔户以衣/絛自經而死虜酋大怒户之於塗曰)
(是不從大囯之命者乆之事稍変灌/等竊其尸瘞之𬞞圃因逃入城中胡)
(馬旣去子子羽同淮等岀城棺歛時/幾百日顔色如生觀者異焉卒年六)
(十一實乾道樞宻珙/之祖一字潜衮)
天柱欹傾日堂堂墮虜圍(天柱見二十三卷别/伯共詩南史梁元帝)
(紀王僧卞勸進表/天柱傾而更植)遂聞王蠋死(史記田单傳燕/入齊聞昼邑王)
(蠋賢引軍環之欲以爲將蠋因謝燕人曰予不/听吾屠畫邑蠋曰忠臣不事二君貞女不更二)
(夫與其生而无義固不如烹遂/經其頸於樹枝自奮絶脛而死)不見華元歸(見/十)
(九卷王/道濟詩)一代名超古千年淚染衣當時如有繼
猶足變危機(趙景真書常恐風波潜駭危機宻發/杜傷春詩不成誅執法焉得變危機)
　　　又
一死公餘事由來虜亦人使知臨難日猶有不
欺臣(公羊傳宣十五年子反曰以區區之/宋猶有不欺人之臣可以楚而無乎)河洛
傾遺憤英雄艱後塵煌煌中興業公合冠麒麟
(漢宣帝甘露三年匈奴呼韓邪单于來朝上以戎狄/賔服思股肱之美乃圗畫霍張等十三人於麒麟閣)
　　　與智老天涇夜坐
(智老即大圎洪智天涇姓葉名/先生之子洪本之甞從其斈云)
殘年不復徙他邦長與兩禪同夜缸坐到更深
都寂寂雪花無數落䆫前(别賦冬缸凝兮夜何長靈光/殿賦天䆫綺䟽注云髙䆫也)
　　　觀雪
無住菴前境界新瓊樓玉宇緫無塵開門倚杖
移時立我是人間冨貴人(酉陽雜爼有人從翟/乾祐指觀月見月規)
(半天瓊樓金闕滿焉劉休元擬古詩玉宇來清/風東坡水調歌只恐瓊楼玉宇髙處不勝寒陳)
(後山春江秋野圗/詩江山冨貴人)
　　　題江參山水横軸畫俞秀才所藏二首
(江參字貫道俞秀/才名愷字羲仲)
卷中衮衮溪山去筆下明明開闢𥘉(王文考靈/光殿賦上)
(紀開闢䆳/古之𥘉)不肯一禈爲婦計(丗說范宣㓗行廉/約韓豫章遺絹百)
(匹不受淢半及減至一匹終不受韓裂二/丈與之日寧可使婦無禈耶范笑而受之)俞郎
作計未全踈(山谷贈李彦深詩/斯人用意未全踈)
　　　又
萬壑分煙髙復低人家隨處有柴扉此中只欠
陳居士千仞崗頭一振衣(見十六卷/秋日詩)
　　　小閣晨起
𥿄帳不知曉鴉鳴吾當興開䆫靣老松相對寒
崚嶒幸無公家責欲懶還不能汲井頮我靣銅
盆旋𫾣氷梳頭風入檻紛散霜滿膺四瞻郊澤
間蒼煙慘朝凝却望塔㒹日光景舒層層乾坤
有竒事變化忽相乗客來無可語語此不見譍
今晨胡床冷愧我無毾㲪(内則其間靣垢燂潘/請頮竒事見五卷荅)
(張迪功詩胡床見六卷秋日詩後漢書天笁囯/出毾㲪注云毛席也通俗文氍㲣細者謂之毾)
(㲪毾㲪者施大床之前小/床之上所以登而上床也)
　　　小閣晩望
澤國候易變(周禮掌節澤囯用龍節謝靈/運石壁精舎詩昬旦変氣侯)孟冬
乃㣲和解襟凭小閣日暮歸雲多蒼蒼散草木
莾莾雜山河荒野虫亂鳴長空鳥時過萬象各
無待唯人顧紛羅備物以飬巳更用干與戈天
風吹我來衣𬒮生㣲波幽懷眇無寄蕭瑟起悲
歌(左傳僖三十年周公閱來聘饗有昌歜白黒/形塩辝曰囯君文足昭也武可畏也則有俻)
(物之饗以/象其德)
増廣箋註簡齋詩集卷第二十九
増廣箋註簡齋詩集卷第三十
　　　　　　竹　坡　胡　稺　仲孺箋
　　　梅花
一枝斜映佛前燈春入銅壷夜不氷昔歳曽遊
大庾嶺(庾嶺梅見十/二卷墨梅詩)今年聊作小乘僧(法華經/貪着小)
(乗三藏斈者東坡和欽/長老詩我是小乗僧)
　　　得張正字詩(張謂巨山)
送老茅屋厎天寒人迹稀(杜四松詩足爲送老/姿東坡寄虎兒詩送)
(老此/蛮村)一觴猶有味(陶淵明詩一觴雖獨進杜崔/少府髙齋詩玉觴淡無味)
萬事巳無機(莊子天地篇有機/事者必有機心)歳暮塔孤立風
生鴉亂飛(時先生居青淳/鎮壽聖寺塔下)此時張正字書札到
郊扉(選古詩客從逺方來遺我一書札劉禹錫荅李侍即惠藥/詩故人書信到柴扉陳後山荅蘇迨詩幾時書札到林泉)
　　　江梅
風雪集歳暮江梅開不遲朝來幽䆫底明璫綴
靑枝(漢輿服志皇后白珠璫杜/牧之獨酌詩踏碎雙明璫)上天播淑氣百
卉分四時(淑氣見玉延賦宋玉九/卞皇天平分此四時兮)寒村值西子
(曹植扇賦發西子之玉顔陸士衡/連味万夫婉娈非俟西子之顔)足以昌吾詩
(昌黎孟郊墓/銘以昌其詩)
　　　雪
窮臘見三白江南無舊聞(呉中風俗占臘前三/白田家笑赫赫又朝)
紀明(登樓賦歩棲遲以徙倚木落見三卷/風雨詩南紀見廾四卷送王因叔詩)病餘
仍愛酒身後更須名(見三卷書懷示友詩陳后/山懷逺詩生前尺爲累身)
(後更/須名)􁇓鶴忽雙起吾詩還欲成
　　　元夜
今夕天氣佳(見十一卷試/院春晴詩)上天何澄穆(東坡在/告獨酌)
(詩月華/稍澄穆)列宿雨後明流雲月邊速空簷垂斗柄
㣲吹生叢竹對此不能寐歩繞庭之曲遥睇浮
屠㒹數星紅煜煜(東坡宿南山中蟠龍寺/詩嶺上踈星紅煜煜)悟知
曉燈夕節意亦滿目(史記樂書漢家常以正月/上辛祀太一以昬時祠到)
(明春明退朝録上元然燈或云㳂/漢祠太一故事徐堅𥘉學記亦云)歴代能幾詩
遍賦雜珉玉(聘義子貢日君子貴玉而賤珉鮑/照見賣玉詩涇渭不可雜珉玉當)
(早/分)栖鴉亦未定更鳴伴余獨百年滔滔内憂樂
兩難復唯應長似今寂寞送寒燠
　　　懷天經智老因訪之
今年二月凍𥘉融睡起苕溪緑向東客子光隂
詩卷裏否花消息雨聲中西菴禅伯還多病北
柵儒先只固窮忽憶輕舟㝷二子綸巾鶴氅試
春風(謂洪智老居西菴葉天經居比柵皆烏/鎮中綸巾鶴􁐻見廾五卷洛頭書事詩)
　　　黄修職雨中送芍藥五枝
㣲雨濕清曉老夫門未開煌煌五僊子並擁翠
(宴群臣於照園以赤瑛盤賜櫻桃月下視之桃/與盤同色群臣皆笑云是空盤帝笑之出師表)
(蓋追先帝/之殊遇)何似筠籠相發揮(杜朱櫻詩西蜀櫻/桃也自紅野人相)
(贈滿筠籠數回細冩愁仍破萬顆勻圎/訝許同相發揮見二十卷岳陽樓絶句)
　　　葉柟惠花
無住菴中老居士逢春入定不衘盃文殊罔明
俱拱手今日花枝喚得廽(罔明經文殊欲出/人定托昇𣑽天不能)
(岀罔明弹指一聲女即從定而起山谷寄杜/家父詩閑情欲被春將去鳥喚花驚只麽回)
　　　牡丹
一自胡塵入漢關十年伊洛路漫漫(古詩還顧/望舊卿長)
(路漫/浩浩)青墩溪畔龍鍾客獨立東風看牡丹(龍鐘/見二)
(十六卷觀雨老杜樂遊園歌此身/飲罷無歸處獨立蒼茫自咏詩)
　　　盆池
三尺清池䆫外開茨菰葉底戯魚回雨聲轉入
浙江去雲影還從震澤來(丘希範應詔詩/荇亂新魚戯)
　　　松棚
黯黯當䆫雲不驅不教風日到琴書只今老子
風流地何似茅山陶隱居(南史陶弘景於茅山/立舘自號華陽隱居)
(特愛松風庭院皆植松/毎聞其響欣然爲樂)
　　　西軒
平生江海志歳暮僧廬中(杜破舩詩平/生江海心)虚齋時
獨歩遡此西䆫風(楊雄傳顔注/遡江謂逆流)𥘉夏氣未變幽
居念方冲三日無客來門外生蓬蒿(髙士傳張/仲蔚所居)
(蓬蒿滿門/寂無車馬)輕隂映夕幌窈窕瓶花紅未知古今
士誰與此心同(老杜喜睛詩/窈窕桃李花)
　　　玉堂儤直
庭葉瓏瓏曉更青斷雲吐日照寒廳(昌黎荅張/徹詩勿惮)
(宿寒/㕔)只應未上歸田奏(漢䟽廣上䟽乞歸/郷里張衡歸田賦)貪誦
楞伽四卷經(傳灯録逹磨付楞伽經四卷與慧/可曰此是如來心地要門吾觀震)
(旦唯有此經可以印心白樂天見元九悼亡之/作因寄詩人間此病治無藥唯有楞伽四卷經)
　　　病骨
病骨瘦始輕清虚日來入今朝僧閣上超遥乆
風立(丗說周伯仁問庾公曰君何欣悅而忽肥/庾曰君何憂栗而忽瘦周曰吾無所憂直)
(是清虚日來滓穢日去超遥見二十五卷/逺軒詩莊天地篇禹就下風立而問焉)茂林
榴蕚紅細雨離黄濕物色乃可怜所悲非故邑
(昌黎和張院長憶花詩迩來又見桃與梨開紅/白如爭競可怜物色𥘉携手空展霜縑吟九咏)
　　　晨起
寂寂東軒晨起遲蒙籠草木暗踈籬風來衆緑
一時動正是先生睡足時(漢晁錯傳草木蒙籠/又晋顧愷之亦云)
　　　登閣
今日天氣佳(見十一卷試/院春晴詩)登臨散腰脚(見十四/卷買山)
(薬/詩)南方宜草木九月未黃落(月令季秋之月草/木黃落杜十月發)
(秦州詩草/木未黄落)秋郊乃明麗夕雲更蕭索逺遊吾未
能歲暮依樓閣(逺遊見四/卷絶塵亭)
　　　芙蓉
白髮飄蕭一病翁暮年身丗藥瓢中芙蓉墻外
垂垂發九月凴欄未怯風(杜和裴廸詩江/邉一樹垂匕發)
　　　歲華
歲華日已凋飛葉鳴古瓦白頭倚危檻髙旻覆
平野(尔雅秋爲旻天杜觸/目詩側頭訢髙旻)遥瞻踈柳林下有清
溪㵼三春旣繁䴡九秋亦瀟􁤤平生萬事過所
欠茅一把(東坡贈鄭清叟詩平生萬事過所欠/唯一死傳燈錄爲山指德山宣鑒師)
(謂衆日是伊將來有把/茅盖頭罵佛罵祖去)山川欎日夕有抱無與
寫賦詩老不工開篇詠風雅
　　　得長春兩株植之窻前
鄉邑已無路僧廬今是家聊乗數點雨自種兩
叢花籬落失秋序風煙添歲華衰翁病不飲獨
立到棲鴉
　　　九月八日戲作兩絶句示妻子
今夕知何夕都如未病時重陽莫草草剩作㡬
篇詩(見二十四/卷今夕詩)
　　　又
小甕今朝熟無勞問酒家重陽明日是何處有
黃花(杜九日詩九日明朝是白樂天/九月八日詩陶家明日是重陽)
　　　拒霜
拒霜花已吐吾宇不悽凉天地雖肅殺草木有
芬芳(陶岳零陵記拒霜花樹叢生葉大而峻花/甚紅九月霜降時開故謂之拒霜杜寄髙)
(適詩今我/獨悽凉)道人宴坐處侍女古時粧濃露濕
丹臉西風吹緑裳(東坡塵外亭詩/幽人晏坐處)
　　　微雨中賞月桂獨酌
人間跌宕簡齋老天下風流月桂花一壺不覺
叢邉盡暮雨霏霏欲濕鴉(跌宕見廿五卷/題東家壁詩)
増廣箋註簡齋詩集卷之第三十
