#+TITLE: 夢窗稿-宋-吳文英
#+DATE: 2016-06-11 12:26:42
#+SOURCE: github.com/kanripo/KR4j0048 master 7fc5ce70                
欽定四庫全書　　　　　集部十
　夢窻稿　　　　　　　　詞曲類一(詞集之屬/)
　　提要
　　　　(臣/)等謹按夢窻稿四巻補遺一巻宋吳文英
　　　　撰文英字君特夢窻其自號也慶元人所著
　　　　詞有甲乙丙丁四稿毛晉初得其丙丁二稿
　　　　刻於宋詞第五集中復摭其絶筆一篇佚詞
　　　　九篇附于巻末續乃得甲乙二稿刻之第六
　　　　集中晉原跋此本即晉所刻而四稿合為一
　　　　集則又後人所移併也所録絶筆鶯啼序一
　　　　首殘缺過半而乃有全文在乙稿補遺之中
　　　　綘都春一首亦先載乙稿之中今巻末仍未
　　　　削去是亦刋非一時失于檢校之故矣其分
　　　　為四集之由不甚可解晉跋稱文英謝世之
　　　　後同遊集其丙丁兩年稿釐為二巻按文英
　　　　卒于淳祐十一年辛亥不應獨丙丁二年有
　　　　詞且丙稿有乙已所作永遇樂甲辰所作滿
　　　　江紅而甲午嵗旦一首乃介于其中丁稿有
　　　　癸卯所作思佳客壬寅所作六醜甲辰所作
　　　　鳯棲梧而丙午所作西江月亦在巻内則丙
　　　　丁二稿不應分属丙丁二年且甲稿有癸卯
　　　　作乙稿有端平丙申作淳祐辛亥作亦絶不
　　　　以編年為序疑其初不自收拾後裒輯舊作
　　　　得一巻即為一集以十干為之標目原未嘗
　　　　排比先後耳文英及與姜䕫辛棄疾游倡和
　　　　具載集中而又有夀賈似道諸作殆亦晚節
　　　　頹唐如朱希真陸游之比其詞則卓然南宋
　　　　一大宗沈泰嘉樂府指迷稱其深得清真之
　　　　妙但用事下語太晦處人不易知張炎樂府
　　　　指迷亦稱其如七寳樓臺炫人眼目折碎下
　　　　來不成片段所短所長評品皆為平允盖其
　　　　天分不及周邦彦而研錬之功則過之詞家
　　　　之有文英亦如詩家之有李啇隠也其稿屢
　　　　經傳寫多有訛脫如朱存理鐵網珊瑚載文
　　　　英手書江南春詞題下註張筠荘杜衡山荘
　　　　而刻本佚上三字是其明証他如夜飛鵲後
　　　　闋輕冰潤句輕字上當脫一字解語花門横
　　　　皺碧一首後闋冷雲荒翠句翠字與全首之
　　　　韻不叶塞翁吟别一首後闋吳女暈濃句女
　　　　字據譜當作平聲髙山流水後闋唾碧牕噴
　　　　花茸句音律不叶文義亦不可解惜紅衣一
　　　　闋仿白石調而作後闋當時醉近繡箔夜吟
　　　　句止八字考姜䕫原詞作維舟試望故國𣺌
　　　　天北句實九字不惟少一字且脫一韻齊天
　　　　樂尾句畫旗塞鼓據譜尚脫一字垂絲釣前
　　　　闋波光掩映燭花黯淡二句掩字不應叶又
　　　　不宜作四字句繞佛閣舊霞艶錦一首前闋
　　　　東風揺颺花絮下闕三字然花絮二字乃句
　　　　尾押韻以前詞怕教徹膽寒光見懷抱句推
　　　　之則闕字當在花絮二字之上毛本校刋皆
　　　　未及是正至乙亥之醜奴兒慢丙稿又易其
　　　　名曰愁春未醒則因潘元質此詞以愁春未
　　　　醒作起句故後人又有此名據以追改舊題
　　　　尤乖舛矣乾隆四十六年十月恭校上
　　　　　　　總纂官(臣/)紀昀(臣/)陸鍚熊(臣/)孫士毅
　　　　　　　總　校　官　(臣/)　陸　費　墀
欽定四庫全書
　夢窗甲稿巻一
　　　　　　　　　　　　宋　吳文英　撰
　　鎖寒窻(玉/蘭)
紺縷堆雲清顋潤玉記人初見蠻腥未洗梅谷一懷悽
惋渺征槎去乘閬風占香上國幽心展遺芳揜色真姿
凝淡返魂騷畹　一盼千金換又笑伴鴟夷共歸吳苑
離煙恨水夢杳南天秋晚比來時瘦肌更銷冷薰沁骨
悲鄉遠最傷情送客咸陽佩結西風怨
　　尉遲杯(賦楊公/小蓬萊)
垂楊逕洞鑰啓時遣流鶯迎涓涓暗谷流紅應有緗桃
千頃臨池笑靨春色滿銅華弄妝影記年時試酒新隂
褪花曾采新杏　蛛忩繡網𤣥經纔石研開奩雨潤雲
凝小小蓬萊香一掬愁不到朱嬌翠靚清樽伴人間永
日斷琴和棊聲竹露冷笑從前醉卧紅塵不知仙在人
境
　　渡江雲(西湖/清明)
羞紅顰淺恨晚風未落片繡㸃重茵舊隄分燕尾桂棹
輕鷗寶勒倚殘雲千絲怨碧漸路入仙塢迷津腸漫囘
隔花時見背面楚腰身　逡巡題門惆悵墮履牽縈數
幽期難准還始覺留情縁寛帶眼因春明朝事與孤煙
冷做滿湖風雨愁人山黛暝澄波淡緑無痕
　　霜葉飛(重/九)
斷煙離緒關心事斜陽紅隠霜樹半壺秋水薦黄花香
噀西風雨縱玉勒輕飛迅羽悽凉誰弔荒臺古記醉踏
南屏彩扇咽寒蟬倦夢不知蠻素　聊對舊節傳杯塵
牋蠧管斷闋經歲慵賦小蟾斜影轉東籬夜冷殘蛩語
早白髪縁愁萬縷驚颷從捲烏紗去漫細將茱萸看但
約明年翠微高處
　　瑞鶴仙(秋/感)
淚荷抛碎璧正漏雲篩雨斜梢窓隙林聲怨秋色對小
山不迭寸眉愁碧凉欺岸幘暮砧催銀屏剪尺最無聊
燕去堂空舊幙暗塵羅額　行客西園有分斷柳凄花
似曾相識西風破屐林下路水邊石念寒蛩殘夢歸鴻
心事那聽江村夜笛看雪飛蘋底蘆稍未如鬢白
　　又(春/感)
晴絲牽緒亂對滄江斜日花飛人逺垂楊暗芙苑正旗
亭烟冷河橋風暖蘭情蕙盼惹相思春根酒畔又爭如
吟骨縈消漸把舊衫重翦　漢斷流紅千浪缺月孤樓
總難留燕歌塵凝扇待憑信拚分鈿試挑燈欲寫還依
不忍牋幅偷和淚捲寄殘雲剰雨蓬萊也應夢見
　　又(贈絲鞵/莊生)
藕心抽瑩蠒引翠鍼行處冰花成片金門從迴輦兩玉
鳬飛上繡絨塵輭絲絇侍宴曳天香春風宛轉傍星辰
直上無聲緩躡素雲歸晚　寄跡平康得意醉踏香泥
潤紅沾線良工詫見吳蠶唾海沉擅任真珠妝綴春巾
客屨今日風流霧散侍宣供禹步晨遊退朝燕殿
　　又(餞郎糾曹之嚴/陵分韻得直字)
夜寒吳館窄漸酒闌燭暗猶分香澤輕颺展為翮送髙
鴻飛過長安南陌漁磯舊迹有陳蕃虛牀挂壁掩庭扉
蛛網黏花細草静搖春碧　還憶洛陽年少風露秋檠
歲華如昔長吟墮幘暮潮送富春客算玉堂不染梅花
清夢宫漏聲中夜直正逋仙清瘦黄昏幾時覔得
　　又(贈道女陳華/山内夫人)
綵雲棲翡翠聽鳳笙吹下飛軿天際晴霞剪輕袂澹春
姿雪態寒梅清泚東皇有意旋安排闌干十二早不知
為雨為雲盡日建章門閉　堪比紅綃纎素紫燕輕盈
内家標致游仙舊事星斗下夜香裏華峯紙屏横幅春
色長供午睡更醉乘玉井秋風采花弄水
　　滿江紅(澱山/湖)
雲氣樓臺分一派滄浪翠蓬開小景玉盆寒浸巧石盤
松風送流花時過岸浪搖晴棟欲飛空算鮫宫祗隔一
紅塵無路通　神女駕凌曉風明月佩響丁東對兩蛾
猶鎖怨緑烟中秋色未敎飛盡鴈夕陽長是墜疎鐘又
一聲欸乃過前巖移釣篷
　　解連環(秋/情)
暮簷凉薄疑清風動竹故人來邈漸夜入閒引流螢弄
微照素懷暗呈纎白夢遠雙成鳳笙杳玉繩西落掩練
帷倦入又惹舊愁汗香闌角　銀瓶恨沉斷索歎梧桐
未秋露井先覺抱素影明月空閒早塵損丹青楚山依
約翠冷紅衰怕驚起西池魚躍記湘娥絳綃暗解褪花
墜萼
　　又(留别姜/石帚)
思和雲結斷江樓望睫雁飛無極正岸柳衰不堪攀忍
持贈故人送秋行色歲晚來時暗香亂石橋南北又長
亭暮雪㸃㸃淚痕總成相憶　杯前寸隂似擲幾酬花
倡月連夜浮白省聽風聽雨笙簫向别枕倦醒絮颺空
碧片葉愁紅趁一舸西風潮汐歎滄波路長夢短甚時
到得
　　夜飛鵲(蔡司户席/上南花)
金規印遙漢庭浪無紋清雪泠沁花薰天街曾醉美人
畔凉枝移插烏巾西風驟驚散念枝懸愁結蔕翦離
痕中郎舊恨寄横竹吹裂哀雲　空剩露華烟彩人
影斷幽芬深閉千門渾似飛仙入夢羅襪微步流水青蘋
輕冰潤悵今朝不共清尊怕雲槎來晚流紅信杳縈斷
秋魂
　　一寸金(贈筆工/劉衍)
秋入中山臂隼牽盧縱長獵見駭毛飛雪章臺獻頴
臞腰束縞湯沐疏邑筤管刋瓊牒蒼梧恨帝娥暗泣陶
郎憔悴𤣥香禁苑猶催夜俱入　自歎江湖雕礲心盡
相攜蠧魚篋念醉魂悠颺折釵錦字黠髯掀舞流觴春
帖還倚荆溪檝金刀氏尚傳舊業勞君為脱帽蓬窓寫
情題水葉
　　又(秋/感)
秋壓更長看見姮娥瘦如束正古花搖落寒蛩滿地參
梅吹老玉龍横笛霜被芙蓉宿紅錦透尚欺暗燭年年
記一種凄凉繡幌金圓挂香玉　頑老情懷都無懽事
良宵愛幽燭歎畫圖難倣橘村砧思笠蓑有約蓴洲魚
屋心景憑誰語商絃重袖寒轉軸疎籬下試覓重陽醉
擘青露菊
　　遶佛閣(旅/思)
暗塵四斂樓觀迥出孤館清漏將短厭聞夜久籖聲動
書幔桂花又滿閒步露草偏愛幽遠花氣清婉望中迤
邐城隂度河岸　倦客最蕭索醉倚斜陽穿柳綫還似
汴隄虹梁横水靣看浪颺春燈舟下如箭此行重見歎
故友難逢羈思空亂兩眉愁向誰舒展
　　拜新月慢(姜石帚以盆蓮數十/置中庭宴客其中)
絳雪生涼碧霞籠夜小立中庭蕪地昨夢西湖老扁舟
身世歎遊蕩暫賞吟花酌露樽俎冷玉紅香罍洗眼眩
意迷古陶洲十里　翠參差淡月平芳砌甎花滉小浪
魚鱗起霧盎淺障青羅洗湘娥春膩蕩蘭煙麝馥濃侵
酒吹不散繡屋重門閉又怕便緑減西風泣秋檠燭外
　　水龍吟(惠山/酌泉)
艷陽不到青山古陰冷翠成秋苑吳娃㸃黛江妃擁髻
空濛遮斷樹密藏溪草深迷市峭雲一片二十年舊夢
輕鷗素約霜絲亂朱顔變　龍吻春霏玉濺煮銀瓶羊
腸車轉臨泉照影清寒沁骨客塵都涴鴻漸重來夜深
華表露零鶴怨把閒愁換與樓前晚色棹滄波遠
　　又(賦張斗墅家/古松五粒)
有人獨立空山翠髯未覺霜顔老新香秀粒濃光緑浸
千年春小布影參旗障空雲蓋沉沉秋曉駟蒼虬萬里
笙飛鳳女驂飛乘天風裊　般巧霜斤不到漢遊仙相
從最早皺鱗細雨層隂藏月朱弦古調問訊東橋故人
南嶺倚天長嘯待凌霄謝了山深嵗晩素心財表
　　又(壽尹/梅津)
望春樓外滄波舊年照眼青銅鏡煉成寶月飛來天上
銀河流影紺玉鈎簾處横犀麈天香分鼎記殷雲殿瑣
裁花翦露曲江畔春風勁　槐省紅塵晝静午朝囘吟
生晚興春霖繡筆鶯邊清曉金狨旋整閬苑芝仙貌生
綃對緑窗深景弄瓊英數㸃宫梅信早占年光永
　　又(送萬/信州)
幾番時事重論座中共惜斜陽下今朝翦柳東風送客
功名近也約住飛花暫聽留燕更攀情話問千牙過闕
一封入奏忠孝事都應寫　聞道蘭臺清暇幾鴟夷烟
江一舸貞元舊曲如今誰聽惟公和寡兒騎空迎舜瞳
囘盼玉階前借便急囘暖律天邊海上正春寒夜
　　又(癸卯/元夕)
淡雲籠月微黄柳絲淺色東風緊夜寒舊事春期新恨
眉山碧遠塵陌飄香繡簾垂户趂時妝面鈿車催去急
珠囊袖冷愁如海情一綫　猶記初來吳苑未清霜飛
驚霜鬢嬉遊是處風光無際舞蔥歌舊陳迹征衫老容
華鏡懽悰都盡向殘燈夢短梅花曉角為誰吟怨
　　玉燭新(春/情)
花穿簾隙透向夢裏消春酒中延晝嫩篁細掐相思字
墮粉輕粘(沾/)練袖章臺别後展繡絡紅蔫香舊(缺/)
應數歸舟愁凝畫闌眉柳　移燈夜語西窻逗曉悵迷
香問何時又素紈乍試還憶是繡懶思酸時候芳蘭清
蕙總未比蛾眉螓首誰愬與惟有金籠春篁細奏
　　解語花(梅/花)
門横皺碧路入蒼烟春近江南岸暮寒如剪臨溪影一
一半斜清淺飛霙弄晚蕩千里暗香平逺端正看瓊樹
三枝總似蘭昌見　酥瑩雲容夜暖伴蘭翹清痩蕭鳳
柔婉冷雲荒翠幽棲久無語暗申眷怨東風半靣料准
擬何郎詞巻歡未闌烟雨青黄宜晝陰庭館
　　慶宫春(旅思真/附清)
雲接平岡山圍寒野路囘漸轉孤城衰柳啼鴉驚風驅
雁動人一片秋聲倦途休駕淡烟裏微茫見星塵埃憔
悴生怕黄昏離思牽縈　華堂舊日逢迎花艷參差香
露飄零絃管當頭偏怜嬌鳳夜深篁暖笙清眼波傳意
恨密約幽怨未成許多煩惱只為當時一餉留情
　　宴清都(連理/海棠)
繡幄鴛鴦柱紅清密膩雲低䕶秦樹芳根兼倚花梢細
合錦屏人妒東風睡足交枝正夢枕瑤釵蕪股障灔蠟
滿照歡藂婺蟾冷落羞度　人間萬感幽單華清慣浴
春盎風露連鬟並煖同心共結向承恩處憑誰為歌長
恨暗殿鎖秋燈夜語敘舊期不負春盟紅朝翠暮
　　又(壽榮王/夫人)
萬壑蓬萊路非烟霽五雲城闕深處璇源嫓鳳瑤池種
玉煉顔金姥長虹夢入僊懷便洗日銅華翠渚向瑞世
獨占長春蟠桃正飽風露　慇勤漢殿傳巵隔江雲起
暗飛青羽南山壽石東周寶鼎千秋鞏固何時地拂龍
衣待迎入玉京閬圃看賸擁湖船三千綵御
　　又(秋/感)
萬里關河眼愁凝處渺渺殘照紅斂天低遠樹潮分斷
巷路迴淮甸吟鞭又指孤店對玉露金風送晚恨自古
才子佳人此景此情多感　吳王故苑别來良朋雅集
空歎蓬轉揮毫記燭飛觴趕月夢消香斷區區去情何
限倩片紙丁寧過雁寄相思寒雨燈窓芙蓉舊院
　　齊天樂(齊雲/樓)
凌朝一片陽臺影飛來太空不去棟宇參横簾鈎斗曲
西北城髙幾許天聲似語便閶闔輕排虹河平遡問幾
隂晴霸吳平地漫今古　西山横黛瞰碧眼明應不到
烟際沉鷺卧笛長吟層霾乍裂寒色溟濛千里憑虚醉
舞夢凝白闌干化為飛霧浄洗青紅驟飛滄海雨
　　又(春/暮)
新烟初試花如夢疑收楚峯殘雨茂苑人歸秦樓燕宿
同惜天涯為旅遊情最苦早柔緑迷津亂莎荒圃數樹
梨花晚風吹墮半汀鷺　流紅江上去逺翠尊曾共醉
雲外别墅淡月秋千幽香巷陌愁結傷春深處聽歌看
舞駐不得當時柳蠻櫻素睡起懨懨洞簫誰院宇
　　又(别/情)
烟波桃葉西陵路十年斷魂潮尾古柳重攀輕漚聚别
陳迹危亭獨倚涼颸乍起渺烟磧飛帆暮山横翠但有
江花共臨秋鏡照憔悴　華堂燭暗送客眼波囘盼處
芳艷流水素骨凝冰柔葱蘸雪猶憶分𤓰深意清尊未
洗夢不溼行雲漫沾殘淚可惜秋宵亂蛩疎雨裏
　　又(壽榮王/夫人)
玉皇重賜瑤池宴瓊筵第二十四萬象澄秋羣裾曳玉
清澈冰壺人世鼇峰對起許分得鈞天鳳絲龍吹翠羽
飛來舞鸞曾賦曼桃字　鶴胎曾夢電繞桂根看驟長
玉幹金蕋少海波新芳第露滴凉入堂階綵戲香霖乍
洗擁蓮媛三千羽裳風珮聖姥朝元煉顔銀漢水
　　又(贈姜/石帚)
餘香纔潤鸞綃汗秋風夜來先起霧鎖林深藍浮野濶
一笛漁蓑漚外紅塵萬里就中決銀河冷涵空翠岸嘴
沙平水楊陰下晚初艤　桃溪人住最久浪吟誰得到
蘭蕙疏綺研色寒雲籖聲亂葉蘄竹簟紋如水笙歌醉
裏步明月丁東静傳環珮更展芳塘種花招燕子
　　掃花遊(西湖/寒食)
冷空淡碧帶翳柳輕雲䕶花深霧艷晨易午正笙簫
競波綺羅争路驟捲風埃半掩長娥翠嫵散紅縷漸紅
溼杏泥愁燕無語　乘葢爭避處就解珮旗亭故人相
遇恨春太妒濺行裙更惜鳳鈎塵汚酹入梅根萬㸃啼
痕暗樹峭寒暮更蕭蕭隴頭人去
　　又(春/雪)
水雲共色漸斷岸飛花雨聲初峭步帷素裊想玉人誤
惜章臺春老岫斂愁蛾半洗鉛華未曉艤輕棹似山隂
夜晴乘興初到　心事春縹緲記徧地梨花弄月斜照
舊時鬭草恨凌波路鑰小庭深窈凍澁瓊簫漸入東風
郢調暖囘早醉西園亂紅休掃
　　又(贈芸/隠)
草生夢碧正燕子簾幃影遲春午倦茶薦乳看風籖亂
葉老沙昏雨古簡蟫篇種得雲根療蠧最清楚帶明
月自鋤花外幽圃　醒眼看醉舞到應事無心與閒同
趣小山有語恨逋僊占却暗香吟賦暖逼書牀帶草春
搖翠露未歸去正長安軟紅如霧
　　又(送春古/江村)
水園沁碧驟夜雨飄紅竟空林島艷春過了有塵香墜
鈿尚遺芳草步繞新陰漸覺交枝逕小醉深窈愛緑葉
翠圓勝看花好　芳架雪未掃怪翠被佳人困迷清曉
柳絲繫棹問閶門自古送春多少倦蝶慵飛故撲簪花
破帽酹殘照掩重城暮鐘不到
　　應天長(吳門/元夕)
麗花鬭靨清麝濺塵春聲偏漏芳陌竟路障空雲幕冰
壺浸霞色芙蓉詞賦客競繡筆醉嫌天色(作/窄)素娥下小
駐輕鑣眼亂紅碧　前事頓非昔故苑年光渾與世相
隔向暮巷空人絶殘燈耿塵壁凌波恨簾户寂聽怨寫
墮梅哀笛竚立久雨暗河橋譙漏疎滴
　　風流子(芍/藥)
金谷已空塵薰風轉國色返春魂半欹雪醉霜舞低鸞
翅絳籠蜜炬緑映龍盆窈窕繡窻人睡起臨砌脉無言
慵整墮鬟怨時遲暮可憐憔悴啼雨黄昏　輕橈移花
市秋娘渡飛浪濺溼行裙二十四橋南北羅薦香分念
碎劈芳心縈思千縷贈將幽素偷剪重雲終待鳳池歸
去催詠紅翻
　　又(前/題)
温柔酣紫曲揚州路夢遶翠盤龍似日長傍枕墮粧偏
髻露濃如酒微醉欹紅自别楚嬌天正遠傾國見吳宫
銀燭夜闌暗聞香澤翠陰秋寂重返春風　芳期嗟輕
誤詫君去腸斷妾若為容惆悵舞衣疊損露綺千重料
繡窻曲理紅牙拍碎禁階敲徧白玉盂空猶記弄花相
謔十二闌東
　　過秦樓(芙/蓉)
藻國凄迷麴塵澄映怨入粉烟藍霧香籠麝水膩漲紅
波一鏡萬粧爭妒湘女歸魂珮環玉冷無聲凝情誰想
又江空月墮凌波塵起綵鴛愁舞　還暗憶鈿合藍
橈絲牽瓊腕見的更憐心苦玲瓏翠幄輕薄冰綃穏
稱錦雲留住生怕哀蟬暗驚秋被紅衰啼珠零露能
(去/聲)西風老盡羞趂東風嫁與
　　還京樂(筝笙琵琶/方響迭奏)
宴蘭漵促奏絲縈筦裂飛繁響似漢宫人去夜深獨
語胡沙凄哽對雁斜玫柱瓊瓊弄玉臨秋影風吹遠河
漢去楂天風吹冷　汎清商竟轉銅壺敲漏瑤牀二八
青娥環珮再整菱歌四碧無聲變須臾翠翳紅暝歎
梨園今調絶音希愁深未醒桂檝輕如翼歸霞時㸃清
鏡
　　塞翁吟(贈宏/菴)
草色新宫綬還跨紫陌驕驄好花是晩開紅冷菊最香
濃黄簾(缺/)　　　夢燈外換幾秋風敘往約桂花宫為
别剪珍藂　雕㰍行人去秦腰褪玉心事稱吳女暈濃
向春夜閨情賦就想初寄上國書時唱入眉峰歸來共
酒窈窕紋窗蓮卸新蓬
　　丁香結(秋日/海棠)
香嫋紅霏影髙銀燭曾縱夜遊濃醉正錦温瓊膩被燕
踏暖雪驚翻庭砌馬嘶人散後秋風換故園夢裏吳霜
融曉陟覺晴動偷春花意　還似海霧似僊山喚覺環
兒半睡淺薄朱脣嬌羞艷色自傷時背簾外寒挂淡
月向日秋千地懷春情不斷猶帶相思舊字
　　六么令(七/夕)
露蛩初響機杼還催織婺星為情慵懶佇立明河側不
見津頭艇子望絶南飛翼雲梁千尺塵縁一㸃囘首西
風又陳迹　那知天上計拙乞巧樓南北𤓰果幾度凄
凉寂寞羅池客人事囘廊縹緲誰見金釵擘今夕何夕
盃殘月墮但耿銀河漫天碧
　　隔浦蓮近(泊長橋/過重午)
榴花依舊照眼愁褪紅絲腕夢繞烟江路汀菰緑薰風
晩年少驚送遠吳蠶老恨緒縈抽繭　旅情懶扁舟繫
處青帘濁酒須換一番重午旋買香蒲浮琖新月湖光
蕩素練人教紅衣香在南岸
　　荔支香近(送人遊/南徐)
錦帶吳鈎征思横淮水夜吟敲落霜紅船傍楓橋繫相
思不管年華喚酒吳娃市因詰駐車新堤步秋綺　淮
楚尾暮雲送人千里細雨南樓香密錦温曾醉花谷依
然秀靨偷春小桃李為語夢窻憔悴
　　又(七/夕)
睡輕時聞晚鵲噪庭樹又説今夕天津西畔重歡遇蛛
絲暗鎖紅樓燕子穿簾處天上未比人間更情苦　秋
鬢改妒月姊長眉嫵過雨西風數葉井梧愁舞夢入藍
橋幾㸃疎星映朱户淚溼沙邊凝竚
　　浪淘沙慢(賦李尚/書山園)
夢仙到吹笙路杳度巘雲滑溪谷冰綃未裂金鋪晝鎖
乍掣見竹静梅深春海濶有新燕簾底説念漢履無聲
跨鯨遠年年謝橋月　曲折畫闌盡日憑熱半蜃起玲
瓏樓閣畔縹緲鴻去絶飛絮颺東風天外歌闋睡紅醉
纈還是催寒食看花時節花下蒼苔盛羅襪銀燭短漏
壺易竭料池柳不攀春送别倩玉兔别搗秋香更醉踏
千山冷翠飛晴雪
　　西平樂慢(春感先重過/西湖  賢堂)
岸壓郵亭路欹華表堤樹舊色依依紅索新晴翠陰寒
食天涯倦客重歸歎緑平烟帶苑幽渚塵香蕩晚當時
燕子無言對立斜暉　追念吟風賞月十載事夢惹緑
楊絲畫船為市夭粧艷水日落雲沉人換春移誰更與
苔根澆石菊井招魂漫省連車載酒立馬臨花猶認蔫
紅傍路枝歌斷燕闌榮華露草冷落山丘到此徘徊
細雨西城羊曇醉後花飛
　　瑞龍吟(送梅/津)
黯分袖腸斷去水流萍住船繫柳吳宫曉月嬈花(曉月/當作)
(嬌/月)醉題恨倚蠻江豆䓻吐春繡筆底麗情多少眼波眉
岫新園鎖却愁陰露黄迷漫委寒香半畝還背垂虹秋
去四橋烟雨一宵歌酒猶憶翠微攜壺烏帽風驟
西湖到日重見梅鈿皺誰家聽琵琶未了朝驄嘶漏印
剖黄金籀待來共凭齊雲話舊莫唱朱櫻口生怕遣樓
前行雲知後淚鴻怨角空敎人瘦
　　又(徳清清/明競渡)
大溪面遙望繡羽衝烟錦梭飛練桃花三十六陂鮫宫
睡起嬌雷乍轉去如箭催趂戲旗遊鼓素瀾雪濺東風
冷溼蛟腥淡隂送晝輕霏弄晚洲上青蘋生處鬭春不
管懷沙人遠殘日半開一川花影零亂　山屏醉纈連
棹東西岸闌干倒千紅粧靨鉛香不斷傍暝疎簾捲翠
漣皺浄笙歌未散簪柳嬌桃嫩猶自有玉龍黄昏吹怨
重雲暗閣春霖一片
　　大餔(春雨真/附清)
對宿煙收春禽静飛雨時鳴高屋牆頭青玉斾洗鉛霜
都盡嫩梢相觸潤逼琴絲寒侵枕障蟲網吹粘簾竹郵亭
無人處聽簷聲不斷困眠初熟奈愁極頻驚夢輕難記
自憐幽獨　行人歸意速最先念流潦妨車轂怎奈向蘭
成憔悴樂廣清羸等閒時易傷心目未怪平陽客雙淚
落笛中哀曲況蕭索青蕪國紅糝鋪地門外荆桃如菽
夜遊共誰秉燭
　　又(荷塘/小隠)
峭石帆收歸期差林沼半銷紅碧漁蓑樵笠畔買佳鄰
翻葢涴花新宅地鑿桃陰天澄藻鏡聊與漁郎分席滄
波耕不碎似藍田初種翠烟生璧料情屬新蓮夢驚春
草斷橋相識　平生江海客秀懷抱雲錦當秋織任歲
晚陶籬菊暗逋塜梅荒總輸玉井嘗甘液忍棄紅香葉
集楚裳西風催著正明月秋無極歸隠何處門外垂楊
天窄放船五湖夜色
　　解蹀躞(别/情)
醉雲又兼醒雨楚夢時來往倦蜂剛著梨花惹游蕩還
做一段相思冷波葉舞愁紅送人雙槳　暗凝想情共
天涯秋黯朱橋鎖深巷㑹稀投得輕分頓惆悵此去幽
曲誰來可憐殘照西風半粧樓上
　　倒犯(贈黄/復菴)
茂苑共鸎花醉吟歲華如許江湖夜雨傳書問雁多幽
阻清溪上慣來往扁舟輕如羽到興懶歸來玉冷耕雲
圃按瓊簫賦金縷　囘首詞場動地聲名春雷初啓户
枕水卧潄石數間屋梅一塢待共結良朋侣載清尊隨
花追野步要未若城南分取溪隈住晝長看柳舞
　　花犯(謝黄復菴除/夜寄古梅枝)
剪横枝清溪分影翛然鏡空曉小窗春到憐夜令霜娥
相伴孤照古苔淚鎖霜千㸃蒼華人共老料淺雪黄昏
驛路飛香遺冷草　行雲夢中認瓊娘冰肌瘦窈窕風
前纎縞殘醉醒屏山外翠禽聲小寒泉貯紺壺漸暖年
事對青燈驚換了但恐舞一簾蝴蝶玉龍吹又杳
　　又(小/僊)
小娉婷清鉛素靨蜂黄暗偷暈翠翹欹鬢昨夜冷中
庭月下相認睡濃更苦凄風𦂳驚囘心未穏送曉色一
壺葱蒨纔知花夢準　湘娥化作此幽芳凌波路古岸
雲沙遺恨臨砌影寒香亂凍梅藏韻薰爐畔旋移傍枕
又還見玉人垂紺鬢料喚賞清華池館臺盃須滿引(重/押)
(鬢/字)
　　浣溪沙(觀吳人歲/旦遊承天)
千葢籠花鬭勝春東風無力掃香塵盡沿髙閣步紅雲
　閒裏暗牽經歲恨街頭多認舊年人晚鐘催散又黄
昏
　　又(琴川慧日/寺蠟梅)
蝶粉蜂黄大小喬中庭寒盡雪微銷一般清瘦各無聊
　窻下和香封遠訊牆頭飛玉怨鄰簫夜來風雨洗春
嬌
　　又(春/情)
門隔花深夢舊遊夕陽無語燕歸愁玉纎香動小簾鈎
　落絮無聲春墮淚行雲有影月含羞東風臨夜冷於
秋
　　又(桂/)
曲角深簾隠洞房正嫌玉骨易愁黄好花偏占一秋香
　夜氣清時初傍枕曉光分處未開窗可憐人似月中
孀
　　玉樓春(京市/舞女)
茸茸貍帽遮梅額金蟬羅剪胡衫窄乘肩爭看小腰
身倦態强隨閒鼓笛　問稱家住城東陌欲買千金應
不惜歸來困頓殢春眠猶夢婆娑斜趂拍
　　㸃絳脣(春/暮)
時霎清明載花不過西園路嫩陰緑樹政是春留處
燕子重來往事東流去征衫貯舊寒一縷淚溼風簾絮
　　又(試燈夜/初晴)
捲盡愁雲素娥臨夜新梳洗晴塵不起酥潤凌波地
輦路重來彷彿燈前事情如水小樓薰被春夢笙歌裏
　　訴衷情(春/曉)
陰陰緑潤暗啼鴉陌上斷香車紅雲深處春在飛出建
章花　春此去那天涯幾烟沙忍敎芳草狼籍斜陽人
未歸家
　　又(春/清)
柳腰空舞翠裙烟盡日不成眠花塵浪捲清晝漸變晚
陰天　吳社水繋游船又經年東風不管燕子初來一
夜春寒
　　又(七/夕)
西風吹鶴到人間凉月滿緱山銀河萬里秋浪重載客
槎還　河漢女巧雲鬟夜闌干釵頭新約鍼眼嬌顰樓
上秋寒
　　夜遊宫(竹窻聽雨坐久隠几就睡既/覺見水仙娟娟于燈影中)
窗外梢溪雨響映窗裏嚼花燈冷渾似瀟湘繫孤艇見
幽仙步凌波月邊影　香苦欺寒勁牽夢繞滄濤千頃
夢覺新愁舊風景紺雲欹玉搔斜酒初醒
　　又(春/晴)
春語鶯迷翠柳烟隔斷晴波遠岫寒壓重簾幔拖繡袖
罏香倩東風與吹透　花訊催時候舊相思偏供閒晝
春淡情濃半中酒玉痕消似梅花更清瘦
　　醉桃源(贈盧/長笛)
沙河塘上舊遊嬉盧郎年少時一聲長笛月中吹和雲
和雁飛　驚物換歎星移相看兩鬢絲斷腸吳苑草凄
凄倚樓人未歸
　　又(芙/蓉)
青春花姊不同時凄凉生較遲艷粧臨水最相宜風來
吹繡漪　驚舊事問長眉月明僊夢囘凭闌人但覺秋
肥花愁人不知
　　又(㑹飲豐/樂樓)
翠陰濃合曉鶯堤春如日墜西畫圖新展遠山齊花深
十二梯　風絮晚醉魂迷隔城聞馬嘶落紅微沁繡鵷
泥秋千敎放低
　　如夢令(春/景)
鞦韆爭閙粉牆閒看燕紫鶯黄啼到緑陰處喚囘浪子
閒忙春光春光正是拾翠尋芳
　　望江南(賦畫臨/照女)
衣白苧雪靣墮愁鬟不識朝雲行雨處空隨春夢到人
間留向畫圖看　慵臨鏡流水洗花顔自織蒼烟湘淚
冷誰撈明月海波寒天淡霧漫漫
　　又(茶/)
松風遠鶯燕静幽芳粧褪官梅人倦繡夢囘春草日初
長甆碗試新湯　笙歌斷情與絮悠颺石乳飛時離鳳
怨玉纎分處露花香人去月侵廊
　　定風波(春/情)
密約偷香(缺/)踏青小車隨馬過南屏囘首東風消鬢影
重省十年心事夜船燈　離骨漸塵橋下水到頭難滅
景中情兩岸落花殘酒醉烟冷人家垂柳未清明
　　月中行(和黄/復菴)
疎桐翠竹早驚秋葉葉雨聲愁燈前倦客老貂裘
燕去柳邊樓　吳宫寂寞空烟水渾不認舊采菱洲秋
花旋結小盤虬蝶怨夜香留
　　虞美人(秋/感)
背庭縁恐花羞墜心事遙山裏小簾愁捲月籠明一寸
秋懷禁得幾蛩聲　井梧不放西風起供與離人睡夢
和新月未圓時起看簷蛛結網又尋思
　　菩薩鬘(春/情)
緑波碧草長堤色東風不管春狼籍魚沫細痕圓燕泥
花唾乾　無情牽怨柳畫舸紅樓側斜日起凭闌垂楊
舞曉寒
　　賀新郎(湖上有/所贈)
湖上芙蓉早向北山山深霧冷更看花好流水茫茫城
下夢空指遊仙路杳笑蘿障雲屏親到雪玉肌膚春温
夜飲湖光山緑成花貌臨澗水弄清照　著愁不盡宫
眉小聽一聲相思曲裏賦情多少紅日闌干鴛鴦枕那
枉裙腰褪了算誰識垂楊枝裊不是秦樓無縁分㸃吳
霜羞帶簪花帽但殢酒任天曉
　　又(為徳清趙令/居賦小垂虹)
浪影龜紋皺蘸平煙青紅半溼枕溪窗牖千尺晴霞慵
卧冰萬疊羅屏擁繡漫幾度吳船囘首歸雁五湖應不到問
蒼茫釣雪人知否樵唱杳度深秀　重來趂得花時候
記留連空山夜雨短亭春酒桃李新栽成蹊處盡是行
人去後但東閣官梅清瘦欸乃一聲山水緑燕無言風
定垂簾晝寒正悄嚲吟袖
　　婆羅門引(為懷寧趙/仇香賦)
香霏汎酒瘴花初洗玉壺冰西風乍入吳城吹徹玉笙
何處曾説董雙成奈司空經慣未暢髙情　瑤臺幾層
但夢繞曲闌行空憶雙蟬(缺/)翠寂寂秋聲堂空露涼倩
誰喚行雲來洞庭團扇月只隔烟屏
　　又(郭清華席上為放琴客/而新有所盼賦以見喜)
風漣亂翠酒霏飄汗洗新粧幽情暗寄蓮房弄雪調冰
重㑹臨水暮追涼正碧雲不破素月微行　雙成夜笙
斷舊曲解明璫别有紅嬌粉潤初試霓裳分蓬調郎又
拈惹花茸碧唾香波暈切一盼秋光
　　祝英臺近(悼得趣/贈宏菴)
黯春陰收燈後寂寞幾簾户一片花飛人駕綵雲去應
是蛛網金徽拍天寒水恨聲斷孤鴻洛浦　對君訴團
扇輕委桃花流紅為誰賦(缺/)　　　從今醉何處可憐
憔悴文園曲屏春到斷腸句落梅愁雨
　　又(上/元)
晚雲開朝雪霽時節又燈市夜約遺香南陌少年事笙
簫一片紅雲飛來海上繡簾捲湘桃春起　舊遊地素
蛾城闕年年新粧趂羅綺玉練冰輪無塵涴流水曉霞
紅處啼鴉良宵一夢畫堂正日長人睡
　　西子粧慢(夢窗自度腔遊/湖上清明薄)
流水麴塵艷陽酷酒畫舸遊情如霧笑拈芳草不知名
凌波斷橋西堍垂楊漫舞總不解將春繫住燕歸來問
綵繩纎手如今何許　懽盟誤一箭流光又趂寒食去
不堪衰鬢著飛花傍緑陰冷烟深樹𤣥都秀句記前度
劉郎曾賦最傷心一片孤山細雨
　　江南春(杜衡/山莊)
風響牙籖雲寒古硯芳名猶在堂笏秋牀聽雨妙謝庭
春草吟筆城市喧鳴轍清溪上小山秀潔便向此搜松
訪石葺屋營花紅塵遠避風月　瞿塘路隨漢節記羽
扇綸巾氣凌諸葛青天萬里料漫憶蓴絲鱸雪車馬從
休歇榮華事醉歌耳熱天與此翁芳芷嘉名紉蘭佩兮
瓊玦
　　夢芙蓉(趙昌芙蓉圖/梅津所藏)
西風搖步綺記長堤驟過紫騮十里斷橋南岸人
在晩霞外錦温花共醉當時曽共秋被自别霓裳
應紅銷翠冷霜枕正慵起　慘淡西湖栁底揺蕩秋
魂夜月歸環珮畫圖重展驚認舊梳洗去來雙翡翠難
傳眼恨眉意夢斷瓊娘僊雲深路杳城影蘸流水
　　髙山流水(丁基仲側室善絲桐賦詠/曉達音吕備歌舞之妙)
素絃一一起秋風寫柔情多在春葱徽外斷腸聲霜霄
暗落驚鴻低顰處剪緑裁紅仙郎伴新製還賡舊曲映
月簾櫳似名花並蔕日日醉春濃　吳中空傳有西子
應不解換徴移宫蘭蕙滿襟懷唾碧總噴花茸後堂
深想費春工客愁重時聽蕉寒雨碎淚溼瓊鍾恁風流
也稱金屋貯嬌慵
　　霜花腴(重陽前一/曰汎石湖)
翠微路窄醉晚風憑誰為整欹冠霜飽花腴燭銷人瘦
秋光做也都難病懷强寛恨雁聲偏落歌前記年時舊
宿凄凉暮烟秋雨野橋寒　粧靨鬢英爭艷度清商一
曲暗墜金蟬芳節多陰蘭情稀㑹晴暉稱拂吟牋更移
畫船引珮環邀下嬋娟算明朝未了重陽紫萸應奈看
　　澡蘭香(淮安/重午)
盤絲繫腕巧篆垂簪玉隠紺紗睡覺銀瓶露井彩箑雲
窗往事少年依約為當時曾寫榴裙傷心紅綃褪萼黍
夢光陰漸老汀洲烟蒻　莫唱江南古調怨抑難招楚
江沉魄薰風燕乳暗雨梅黄午鏡澡蘭簾幙念秦樓也
擬人歸應剪菖蒲自酌但悵望一縷新蟾隨人天角
　　玉京謠(陳仲文自號藏一盖取坡詩中萬人如海/一身藏語為度夷則商犯無射宫腔製此)
　　　(贈/之)
蝶夢迷清曉萬里無家歲晚貂裘弊載取琴書長安
閒看桃李爛錦繡人海花場住客燕飄零誰計春風裏
香泥九陌文梁孤壘　微吟怕有詩聲翳鏡慵看但小
樓獨倚金屋千嬌從他鴛暖秋被蕙帳移煙雨孤山待
對影落梅清泚終不似江上翠微流水
　　探芳新(吳中元日承/天寺遊人)
九街頭正軟塵潤酥雪消殘溜禊賞祗園花艷雲陰籠
晝層梯空麝散擁凌波縈翠袖歎年端連環轉爛漫遊
人如繡　腸斷迴廊竚久便寫意濺波傳愁蹙岫漸沒
飄鴻空惹閒情春瘦椒盃香乾醉醒怕西窗人散後暮
寒深遲囘處自攀庭柳
　　鳳池吟(慶梅津自畿漕/除右司郎官)
萬丈巍臺碧罘罳外衮衮野馬遊塵舊文書几閣昏朝
醉暮覆雨翻雲忽變清明紫垣敕使下星辰經年事
静公門如水帝甸陽春　長年父老相語幾百年見此
獨駕冰輪又鳳鳴黄幕玉霄平遡鵲錦輕恩事省中
書半紅梅子薦鹽新歸來晚待慶吟殿閣南薰
　　念奴嬌(賦徳明縣/圃明秀亭)
思生晚眺岸烏紗平步春雲層緑罨畫屏風開四面
各樣鶯花結束寒欲殘時香無著處千樹風前玉遊蜂
飛過隔牆疑是金谷　偏稱晚色横烟愁凝峩髻淡
生綃裙幅縹緲孤山南畔路相對花房竹屋溪足沙明
岩隂石秀夢冷吟亭宿松風古澗高調月夜清曲
　　惜紅衣(余從姜石帚遊苕霅間三十五/年矣重來傷今感昔聊以詠懷)
鷺老秋絲蘋愁暮雪鬢那不白倒柳移栽如今暗溪
碧烏衣細語傷伴惹茸紅曾約南陌前度劉郎尋流花
踪跡　朱樓水側雪面波光汀蓮沁顔色當時醉近繡
箔夜吹笛三十六磯重到清夢冷雲南北買釣舟溪上
應有烟蓑相識
　　江南好(友人還中吳密圍坐客盃深情浹不覺沾/醉越翼曰吾儕載酒問竒字時齊示江南)
　　　(好詞紀前夕/之事聊次韻)
行錦歸來畫眉添嫵暗塵重拂雕籠穏瓶泉暖花隘聞
春容圍密籠香晻靄煩纎手新㸃團龍温柔處垂楊嚲
髻暗豆花紅　行藏多是客鶯邊話别橘下相逢算江
湖幽夢頻繞殘鐘好結梅兄礬弟莫輕似西燕南鴻
偏宜醉寒欺酒力簾外凍雲重
　　雙雙燕(賦/題)
小桃謝後雙雙燕飛來㡬家庭戸輕烟曉暝湘水暮雨
遙度簾外餘寒未捲共斜入紅樓深處相將占得雕梁
似約韶光留住　堪舉翩翩翠羽楊柳岸泥香半和梅
雨落花風軟戲從亂紅飛舞多少呢喃意緒盡日向流
鶯分訴還過短牆誰㑹萬千言語
　　洞僊歌(方菴春日花勝宴客為得/雛慶花翁賦詞俾屬韻末)
芳辰良宴人日春朝並細縷青絲裹銀餅更玉犀金
綵沾座分簪歌圍暖梅靨桃脣鬭勝　露房花曲折
鶯入新年添個宜男小山枕待枝上飽東風結子成隂藍
橋去還覓瓊漿一飲料别館西湖最情濃爛畫舫月明
醉宫袍錦
　　又(賦黄木香/贈辛稼軒)
花中慣識壓架瓏璁雪可見湘英間琅葉恨春風將了
染額人歸留得個裊裊垂香帶月雛鵝兒真似酒我愛
幽芳還比荼䕷又嬌絶自種古松根待黄龍亂飛上蒼
髯五鬛更老仙添與筆端春敢喚起桃花問誰優劣
　
　
　
　
　
　
　
　
　夢窗甲稿巻一
欽定四庫全書
　夢窗乙稿巻二
　　　　　　　　　　　宋　吳文英　撰
　　江神子(李别駕招飲/海棠花下)
翠紗籠袖映紅霏冷香飛洗凝脂睡足嬌多還是夜深
宜翻怕迴廊花有影移燭暗放簾垂　尊前不按駐雲
詞料花枝妒蛾睂丁祝東風莫送片紅飛春重錦堂人
盡醉和曉月帶花歸
　　又(送桂花吳憲時已有/檢詳之命未赴闕)
天街如水翠塵空建章宫月明中人未歸來玉樹起秋
風寶粟萬釘花露重催賜帶過垂虹　夜涼沉水綉
簾櫳酒香濃霧濛濛釵列吳娃腰裊帶金蟲三十六
宫蟾觀冷留不住珮丁東
　　又(十日荷塘小隠/賞桂呈朔翁)
西風来晚桂開遲月宫移到東籬䔩䔩驚塵吹下半
冰規擬喚阿嬌來小隠金屋底亂香飛　重陽還是隔
年期蝶相思客情知吳水吳烟愁裏更多詩一夜看承
應未别秋好處雁來時
　　又(送翁五峯自/鶴江還都)
西風一葉送行舟淺遲留艤汀洲新浴紅衣緑水帶香
流應是離宫城外晚人竚立小簾鈎　新歸重省别來
愁黛眉頭半痕秋天上人間斜月繡針樓湘浪莫迷花
蝶夢江上約負輕鷗
　　風入松(為友人訪/琴客賦)
春風吳柳幾番黄懽事小蠻窗梅花正結雙頭夢玉
龍吹散幽香昨夜燈前欹黛今朝陌上啼妝　最憐無
侣伴雛鸎桃葉已春江曲屏先暖鴛衾慣夜寒深都是
思量莫道藍橋路遠行雲只隔幽坊
　　又(春晚/感懷)
聽風聽雨過清明愁草瘞花銘樓前緑暗分攜路一絲
柳一寸柔情料峭春寒中酒交加曉夢啼鸎　西園
日日掃林亭依舊賞新晴黄蜂頻撲秋千索有當時
纎手香凝惆悵雙鴛不到幽堦一夜苔生
　　又(桂/)
蘭舟高蕩漲波涼愁被矮橋坊暮煙疎雨西園路誤秋
娘淺約宫黄還泊郵亭喚酒舊曾送客斜陽　蟬聲
空曳别枝長似曲不成商御羅屏底翻歌扇憶西湖臨
水開窻和醉重尋幽夢殘衾已斷薰香
　　又(鄰舟/妙香)
畫船簾密不藏香飛作楚雲狂傍懷半捲金罏燼怕
暖消春日朝陽清馥晴薰殘醉斷烟無限思量　凭
闌心事隔垂楊樓燕鎖幽粧梅花偏惱多情月慰溪橋
流水昏黄哀曲霜鴻悽斷夢魂寒蝶悠颺
　　豐樂樓(節齋新建此樓夢窗淳熙十一年二/月甲子作是詞大書于壁望幸焉)
天吳駕雲閬海凝春空燦綺倒銀海蘸影西城四碧天
鏡無際綵翼曳扶搖宛轉雩龍降尾交新霽近玉虚高
處天風笑語吹墜　清濯緇塵快展曠眼傍危欄醉倚
面屏障一一鶯花薜蘿浮動金翠慣朝昏晴光雨色燕
泥動紅香流水步新梯藐視年華頓非塵世　麟翁衮
舄領客登臨座有誦魚美翁笑起離席而語敢詫京兆
以後為功落成竒事明良慶㑹賡歌熙載隆都觀國多
閒暇遣丹青雅飾繁華地平瞻太極天街潤納璇題露
牀夜沉秋緯　清風觀闕麗日罘罳正午長漏遲為洗
盡脂痕茸唾淨捲麴塵永晝低垂繡簾十二髙軒駟馬
峩冠鳴珮班囘花底修禊飲御爐香分朝衣袂碧桃數
㸃飛花湧出宫溝遡春萬里
　　又(春晚/感懷)
殘寒政欺病酒掩沉香繡戸燕來晚飛入西城似説春
事遲暮畫船載清明過却晴烟冉冉吳宫樹念羈情遊
蕩隨風化為輕絮　十載西湖傍柳繫馬趂嬌塵輭霧
遡紅漸招入仙溪錦兒偷寄幽素倚銀屏春寛夢窄斷
紅溼歌紈金縷暝堤空輕把斜陽總還鷗鷺　幽蘭旋
老杜若還生水鄉尚寄旅别後訪六橋無信事往花委
瘞玉埋香幾番風雨長波妒盼遥山羞黛漁燈分影春
江宿記當時短檝桃根渡青樓彷彿臨分敗壁題詩淚
墨慘澹塵土　危亭望極草色天涯嘆鬢侵半苧暗
㸃檢離痕歡唾尚染鮫綃嚲鳳迷歸破鸞慵舞殷勤
待寫書中長恨藍霞遼海沈過雁漫相思彈入哀箏
柱傷心千里江南怨曲重招斷魂在否
　　又(詠荷和趙/修全韻)
横塘穿棹艷錦引鴛鴦弄水斷霞晚笑折花歸紺紗低
護燈蕊潤玉瘦冰輕倦浴斜拖鳳股盤雲墜聽銀牀
聲細梧桐漸覺凉思　窗隙流光過如迅羽愬空梁燕
子誤驚起風竹敲門故人還又不至記琅玕新詩細掐
早陳迹香痕纎指怕因循羅扇恩疎又生秋意　西湖
舊日畫舸頻移嘆幾縈夢寐霞佩冷疊瀾不定麝藹
飛雨乍濕鮫綃暗盛紅淚練單夜共波心宿處瓊簫吹
月霓裳舞向明朝未覺花容悴嫣香易落囘頭淡碧銷
烟鏡空畫羅屏裏　殘蟬度曲唱徹西園也感紅怨翠
念省慣吳宫幽憩暗柳追凉曉岸參斜露零漚起絲
縈寸藕留連懽事桃笙平展湘浪影有昭華穠李冰
相倚如今鬢㸃凄霜半篋秋詞恨盈蠧紙
　　天香(蠟/梅)
蟬葉粘霜蠅苞綴凍生香遠帶風峭嶺上寒多溪頭月
冷北枝瘦南枝小玉奴有姊先占立牆隂春早初試宫
黄淡薄偷分夀陽纎巧　銀燭淚深未曉酒鍾慳貯愁
多少記得短亭歸馬暮衙蜂鬧荳蔻釵梁恨裊但悵
望天涯歲華老遠信難封吳雲雁杳
　　玉漏遲(春/情)
絮花寒食路晴絲罥日緑隂吹霧客帽欺風愁滿畫船
烟浦綵挂秋千散後悵塵鎖燕簾鶯戸從間阻夢雲無
凖鬢霜如許　夜久綉閣藏嬌記掩扇傳歌剪燈留語月
約星期細把花鬚頻數彈指一襟怨恨漫空倩啼鵑聲
訴深院宇黄昏杏花微雨
　　又(春情/古腔)
杏香飄禁苑須知自古皇州春早燕子來時繡陌漸薰
芳草蕙圃夭桃過雨弄碎影紅篩碧沼深院悄緑楊盡
日鶯聲爭巧　早是賦得多情更對景臨風鎮辜歡笑
數曲闌干故人漫勞登眺天際微雲過盡亂峯鎖一竿
殘照歸路杳東風淚零多少
　　金盞子(賦秋壑西/湖小築)
卜築西湖種翠蘿猶傍軟紅塵裏來往載清吟為偏愛
吾廬畫船頻繫笑攜雨色晴光入春明朝市石橋鎖烟
霞五百名仙第一人是　臨酒論深意流光轉鶯花任
亂委泠然九秋肺腑應多夢岩扃冷雲空翠潄流枕石
幽情寫漪蘭緑綺轉城處他山小隊登臨待西風起
　　又(吳城連日賞桂一夕風雨悉已零落獨寓窻晚/花方作小蕾未及見開有新邑之役朅來西館)
　　　(籬落間嫣然一枝可愛/見似人而喜為賦此解)
賞月梧園恨廣寒宫樹曉風搖落莓砌掃珠塵空腸斷
薰爐燼消殘萼殿秋尚有餘花鎖烟窗雲幄新雁又無
端送人江上短亭初泊　籬角夢依約人一笑惺忪翠
袖薄悠然醉魂喚醒幽叢畔凄香霧雨漠漠晚吹乍
顫秋聲早屏空金雀明朝想猶有數㸃蜂黄伴我斟酌
　　永遇樂(過李氏晚粧閣見壁/間舊所題詞遂再賦)
春酌沉沉晚粧的的仙夢遊慣錦溆維舟青門倚葢還
被籠鶯喚裴郎歸後崔娘沉恨漫客請傳芳巻聨題在
頻經翠袖勝隔紺紗塵幔　桃根杏葉膠粘緗縹幾囘
凭闌人換峨髻愁雲蘭香膩粉都為多情褪離巾拭淚
征袍染醉强作酒朋花伴留連怕風姨浪妒又吹雨斷
　　又(探梅次/時齋韻)
閣雪雲低巻沙風急驚雁失序戸掩寒宵屏閒冷夢燈
颭脣語似堪憐窻景都閒刺綉但續舊愁一縷鄰歌散
羅襟印粉袖濕蒨桃紅露　西湖舊日留連清夜愛酒
幾將花誤遺襪塵消題裙墨黯天遠吹笙路吳臺直下
緗梅無限未放野橋香度重謀醉揉香弄影水清淺處
　　玉蝴蝶(秋/感)
角斷籖鳴疎㸃倦螢透隙低弄書光一寸悲秋生動萬
種凄凉舊衫染唾凝花碧别淚想粧洗蜂黄楚魂傷雁
汀沙冷來信微茫　都忘孤山舊賞水沉熨露岸錦
宜霜敗葉題詩御溝應不到流湘數客路又隨淮月羨
故人還買吳航兩凝望滿城風雨催送重陽
　　又(秋/恨)
晚雨未催宫樹可憐閒葉猶抱凉蟬短景歸秋吟思又接
愁邊漏初長夢魂難禁人漸老風月俱寒想幽歡土花
庭甃蟲網闌干　無端啼蛄攪夜恨隨團扇苦近秋蓮
一曲當樓謝娘懸淚立風前故園晚强留詩酒新雁遠
不致寒暄隔蒼烟楚香羅袖誰伴嬋娟
　　絳都春(元/夕)
融和又報乍瑞靄霽色皇都春早翠幰競飛玉勒爭
馳都門道鼇山綵結蓬萊島向晚景雙龍銜照絳綃
樓上彤芝盖底仰瞻天表　縹緲風傳帝樂慶三殿共
賞羣仙同到迤邐御香飄滿人間聞嬉笑須臾一㸃星
球小漸隠隠鳴鞘聲香遊人月下歸來洞天未曉
　　又(為郭清華/内子壽)
香深霧煖正人在錦瑟年華深院舊日漢宫分得紅
蘭滋吳苑臨池羞落梅花片弄水月初勻妝靣紫烟籠
處雙鸞共跨洞簫低按　歌管紅圍翠袖凍雲外似覺
東風先轉綉畔晝遲花底天寛春無限仙郎驕馬瓊林
宴待捲上珠簾敎看更傳鶯入新年寶釵夢燕
　　又(為李篔房/量珠賀)
情粘舞綫悵駐馬灞橋天寒人遠旋剪露痕移得春
嬌栽瓊苑流鶯長語烟中怨恨三月飛花零亂艷陽歸
後紅藏翠掩小坊幽院　誰見新腔按徹背燈暗共倚
寶屏葱蒨綉被夢輕金屋裝深沉香換梅花重洗春
風面正溪上參横月轉並禽飛上金沙瑞香雲煖
　　又(燕亡久矣京口適/見似人悵怨有感)
南樓墜燕又燈暈夜凉疎簾空捲葉吹暮喧花露晨晞
秋光短當時明月娉婷畔悵客路幽扃俱遠霧鬟依約
除非照影鏡空不見　别館秋娘乍識似人處最在雙
波凝盼舊色舊香閒雨閒雲情終淺丹青難畫真真面
便只作梅花頻看更愁花變梨霙又隨夢散(畔當/作伴)
　　又(余往來清華池館六年賦咏屢以/感昔傷今益不堪懷乃復作此解)
春來雁渚弄艷冶又入垂楊如許困舞瘦腰啼濕宫黄
池塘雨碧沿蒼蘚雲根路尚追想凌波微步小樓重上
憑誰為唱舊時金縷　凝竚烟蘿翠竹欠羅袖為倚天
寒日暮强醉梅邊招得花奴來尊俎東風須惹春雲
住莫把飛瓊吹去便教移取薰籠夜温綉戸
　　惜秋華(重/九)
細響殘蛩傍燈前似説深秋懷抱怕上翠微傷心亂烟
殘照西湖鏡掩塵沙翳曉影秦鬟雲擾新鴻喚凄凉
漸入紅萸烏帽　江上故人老視東籬秀色依然娟
好晚夢趂鄰杵斷乍將愁到秋娘涙濕黄昏又滿城
雨輕風小閒了看芙蓉畫船多少
　　又(七/夕)
露罥蛛絲小樓隂墮月秋驚華鬢宫漏未央當時鈿
釵送遺恨人間夢隔西風算天上年華一瞬相逢縱相
疎勝却巫陽無準　何處動凉訊聽露井梧桐楚騷成
韻綵雲斷翠羽散此情難問銀河萬古秋聲但望中
婺星清潤輕俊度金針漫牽方寸
　　又(七夕前一日/送人歸鹽官)
數日西風打秋林棗熟還催人去𤓰菓夜深斜河擬看
星度怱怱便倒離尊悵遇合雲銷萍聚留連有殘蟬韻
晚時謌金縷　緑水暫如許奈南牆冷落竹烟槐雨此
去杜曲已近紫霄尺五扁舟夜宿吳江正水珮霓裳無
數眉嫵問别來解相思否
　　又(木芙/蓉)
路遠仙城自玉郎去却芳卿憔悴錦段鏡空重鋪步幢
新綺凡花瘦不禁秋幻膩玉腴紅鮮麗相攜試新粧乍
畢交扶輕醉　長記斷橋外驟玉驄過處千嬌凝睇昨
夢頓醒依約舊時眉翠愁邊暮合碧雲倩唱入六么聲裏
風起舞斜陽闌干十二(大曲六么王子喬芙/蓉城事有樓名碧雲)
　　惜黄花慢(次吳江小泊夜飲僧窻惜别邦乂趙簿/㩦小妓侑尊連歌數闋皆清真詞酒盡)
　　　(已四鼓賦此/詞餞尹梅津)
送客吳臯正試霜夜冷楓落長橋望天不盡背城漸杳
離亭黯黯恨水迢迢翠香零落紅衣老暮愁鎖殘柳
眉梢念瘦腰沈郎舊日曾繫蘭橈　仙人鳳咽瓊簫悵
斷魂送遠九辯難招醉鬟留盼小窗剪燭歌雲載恨
飛上銀霄素秋不解隨船去敗紅趂一葉寒濤夢翠翹
怨紅料過南譙
　　十二郎(垂虹橋屬上有/垂虹亭  吳江)
素天際水浪拍碎凍雲不凝記曉葉題霜秋燈吟雨曾
繫長橋過艇又是賔鴻重來後猛賦得歸期纔定嗟綉
鴨解言香鱸堪釣尚廬人境　幽興爭如共載越娥粧
鏡念倦客依前貂裘茸帽重向淞江照影酹酒滄茫
倚歌平遠亭上玉虹腰冷迎醉面暮雪飛花幾㸃黛愁
山暝
　　燭影搖紅(壽嗣/榮王)
天桂飛香御花簇座千秋宴笑從王母摘仙桃瓊醴雙
金盞掌上龍珠照眼映羅圖星暉海潤浮槎遠到水淺
蓬萊秋明河漢　寶月將弦晚鈎斜掛西簾捲未須十
日便中秋爭看清光滿淨洗紅塵障靣賀朝霖催班
正殿喜囘天上紫府開筵瑤池宣勸
　　又(賦徳清縣/圃古紅梅)
莓鎖虹梁稽山祠下當時見横斜無分照溪光珠網空
凝徧姑射青春對面駕飛虬羅浮路遠千年春在新
月苔池黄昏山館　花滿河陽為君羞褪晨妝蒨雲根
直下是銀河客老秋槎變雨外紅鉛洗斷又晴霞驚飛
暮管倚闌只怕弄水鱗生乘東風便
　　醜奴兒(麓翁飛翼/樓觀雪)
東風未起花上纎塵無影峭雲濕凝酥深塢乍洗梅青
鈎簾愁絲冷浮虹氣海空明若耶門閉扁舟去懶客思
鷗輕　幾度問春倡紅冶翠空媚隂晴看真色千岩一
素天淡無情醒眼重開玉鉤簾外曉峰青相扶輕醉越
王臺上更最髙層
　　又(雙清樓在/錢塘門外)
空濛乍斂波影簾花晴亂正西子梳粧樓上鏡舞青鸞
潤逼風襟滿湖山色入闌干天虛鳴籟雲多易雨長帶
秋寒　遙望翠凹隔江時見越女低鬟算堪羨烟沙白
鷺暮往朝還歌管重城醉花春夢半香殘乘風邀月持
盃對影雲海人間
　　木蘭花慢(陪倉幕遊虎丘時魏益齋已被/親擢陳芬窟李方菴皆將滿秩)
紫騮嘶凍草曉雲銷岫眉顰正蕙雪初消松腰玉瘦顦
顇真真輕蔾漸穿險磴步荒苔猶認瘞花痕千古興亡
舊恨半丘殘日孤雲　開尊重弔吳魂嵐翠冷洗微
醺問㡬曾夜宿月明起看劍水星紋登臨總成去客更
軟紅先有探芳人囘首滄波故苑落梅烟雨黄昏
　　又(重遊/虎丘)
步層丘翠莽處更春寒漸晚色催隂風花弄雨愁起闌
干驚翰帶雲去杳任紅塵一片落人間青塜麒麟有恨
卧聽簫鼓遊山　年年葉外花前嬌艷楚鬢成皤嘆
寶奩瘞久青萍共化裂石空磐塵縁酒沾粉汚問何人
從此濯清泉一笑掀髯付與寒松瘦倚蒼巒
　　又(重/泊)
酹清盃問水慣曾見幾逢迎自越棹輕飛秋蓴歸後杞
菊荒荆孤鳴舞鷗慣下又漁歌忽斷晚烟生雪浪閒銷
釣石冷楓頻落江汀　長亭春恨何窮目易盡酒微醒
悵斷魂西子凌波去杳環珮無聲陰晴最無定處被浮
雲多翳鏡華明(缺/)曉東風霽色緑楊樓外山青
　　又(施芸隠隨綉節過浙東/作詞留别用其韻以餞)
幾臨流送遠漸荒落舊郵亭念西子初來當時望眼啼
雨難晴娉婷素紅共載到越吟翻調倚吳聲得意東風去
棹怎憐㑹重離輕　雲零夢轉浮觴流水畔叙幽情恨
賦筆分攜江山委秀桃李荒荆經行問春在否過汀洲
暗憶百花名鶯縷爭堪細折御黄堤上重盟
　　喜遷鶯(同丁基仲過希/道家看牡丹)
凡塵流水正春在絳闕瑤階十二暖日明霞天香盤錦
低映曉光梳洗故苑涴花沉恨化作妖紅斜紫困無力
倚闌干還倩東風扶起　公子留意處羅葢牙籖一
一花名字小扇翻歌密圍留客雲葉翠温羅綺艷波紫
金盃重人倚妝臺微醉夜和露剪殘枝㸃㸃花心清淚
　　又(福山蕭/寺歲除)
江亭年暮趁飛雁又聽數聲柔櫓藍尾盃單膠牙餳淡
重省舊時羈旅雪舞野梅籬落寒擁漁家門戸晚風峭
做初番花訊春還知否　何處圍艷冶紅燭畫堂博簺
良宵午誰念行人愁先芳草輕送年華如羽自剔短
檠不睡空索綵桃新句便歸好料鵞黄已染西池千縷
　　探芳信(與李方菴聨舟入杭時方菴至嘉興索舊/燕同載是夕雪大作林麓洲渚皆瓊瑤方)
　　　(菴馳小序求詞/且約訪蔡公甫)
夜寒重見羽葆將迎飛瓊入夢整素妝歸處中宵按瑤
鳳舞春歌夜棠梨岸月冷和雲凍畫船中太白仙人錦
袍初擁雖應過浯溪否試笑挹中郎還叩清弄粉黛湖
山欠攜酒共飛鞚洗盃時換銅觚水待作梅花供問何
時帶雨鋤煙自種
　　又(丙申歲吳燈市盛常年余借宅幽坊一時名勝/遇合置盃酒接殷勤之懽甚盛事也分鏡字韻)
暖風定正賣花吟春去年曾聽旋自洗幽蘭銀瓶釣金
井斗窗香暖慳留客街鼓還催瞑調雛鶯試遣深盃喚
將愁醒　燈市又重整待醉勒遊韁緩穿斜徑暗憶芳
盟綃帕淚猶凝吳宫十里吹笙路桃李都羞靚繡簾人
怕惹飛梅翳鏡
　　聲聲慢(詠桂/花)
藍雲籠曉玉樹懸秋交加金釧霞枝人起昭陽禁寒粉
粟生肌濃香最無著處漸冷香風露成霏繡茵展怕空
堦驚墜化作螢飛　三十六宫愁重問誰持金鍤和月
都移掣鎖西廂清尊素手重攜秋來鬢華多少任烏
紗醉壓花低正搖落嘆淹留客又未歸
　　又(四香客友人以梅蘭瑞香水/仙供  曰四香分韻得風字)
雲深山塢烟冷江臯人生未易相逢一笑燈前釵行兩
兩春容清芳夜爭真態引生香撩亂東風探花手與安
排金屋懊惱司空　憔悴欹翹委珮恨玉奴消瘦飛趂
輕鴻試問知心尊前誰最情濃連呼紫雲伴最小丁香
纔吐微紅還解語待攜歸行雨夢中(最當/作醉)
　　又(飲時貴家即/席三姬求詞)
春星當戸眉月分心羅屏繡幕圍香歌緩輕塵暗䔩文
梁秋桐泛商絲雨恨未囘飄雪垂楊連寶鏡更一家姊
妺曾入昭陽　鶯燕堂深誰到為殷勤須放醉客疎狂
量減離懷孤負蘸甲清觴曲中倚嬌佯誤算只圖一顧
周郎花鎮好駐年華長在鎖窗
　　又(宏菴宴席客有持桐子侑/俎者自云其姬親剥之)
寒簫驚墜香豆初收銀牀一夜霜深亂寫明珠金盤來
薦清斟緑窗細剥擅皺料水晶微損春簪風韻處惹手
香酥潤櫻口脂侵重省追凉前事正風吟莎井月碎苔
隂顆顆相思無情漫攪秋心銀臺剪花盃散夢阿嬌金
屋沉沉甚時見露拾香釵燕墜金
　　又(贈藕/花洲)
六銖衣細一葉舟輕黄蘆堪笑浮槎何處汀洲雲瀾錦
浪無涯秋姿淡凝水色艷真香不染春華笑歸去傍金
波開戸翠屋為家　囘首紅粧青鏡與一川平緑五月
晴霞頳玉盃中西風不到窗紗端的舊連深意料采菱
新曲羞誇秋瀲灧對年年人勝似花
　　又(餞魏綉使泊吳/江為友人賦)
旋移輕鷁淺傍垂虹還因送客遲留淚雨横波遙山眉
上新愁行人倚闌心事問誰知只有沙鷗念聚散幾楓
丹霜渚蓴緑春洲　漸近香菰炊黍想紅絲織字未遠
青樓寂寞漁鄉爭如連醉温柔西窗夜深剪燭夢頻
生不放雲收共悵望認孤烟起處是洲
　　又(夏/景)
梅黄金重柳細絲輕園林暮烟如織殿角風微簾外燕
喧鶯寂池塘綵鴛乍起露荷翻千㸃珠滴閒晝永稱瀟
湘竿叟爛柯仙客　日午槐隂低轉茶甌罷清風頓生
兩腋撚玉盤中朱李淨沉寒碧朋儕閒歌白雪卸紗巾
尊俎狼籍有皓月照黄昏眠又未得
　　髙陽臺(豐樂/樓)
脩竹凝粧垂楊駐馬憑闌淺畫成圖山色誰題樓前有
雁斜書東風𦂳送斜陽下弄舊寒晚酒醒餘自銷凝能
幾花前頓老相如　傷春不在高樓上在燈前欹枕雨
外薰爐怕艤遊船臨流可奈清癯飛紅若到西湖底攪
翠瀾總是愁魚莫愁來吹盡香綿淚滿平蕪
　　又(落/梅)
宫粉雕痕仙雲墮影無人野水荒灣古石埋香金沙鎖
骨連環南樓不恨吹横笛恨曉風千里闗山半飄零庭
上黄昏月冷闌干　壽陽宫裏愁鸞問誰調玉髓暗補
香瘢細雨歸鴻孤山無限春寒離魂難倩招清些夢縞
衣解珮溪邊最愁人啼鳥晴明葉底清圓
　　又(送王厯陽以/右曹赴闕)
淝水秋寒淮堤柳色别來幾換年光紫馬行遲纔生夢
草池塘便乘丹鳳天邊去禁漏催春殿稱觴過松江雪
弄飛花冰解鳴璫　芳洲酒社詞塲賦髙臺陳迹曾
醉吳王重上逋山詩清月瘦昏黄春風侍女衣篝畔早
鵲袍已煖天香到東園應費新題千樹苔蒼
　　又(壽毛/荷塘)
風裊垂楊雪消蕙草何如清潤潘郎風月襟懷揮毫倚
馬成章仙都觀裏桃千樹映麴塵十里荷塘未歸來應
戀花洲醉玉吟香　東風晴晝如酒正十分皓月一半
春光燕子重來明朝傅夢西窗朝寒幾煖金爐燼料
洞天日月偏長杏園詩應待先題嘶馬平康
　　倦尋芳(上/元)
海霞倒影空霧飛香天市催晚暮靨宫梅相對畫樓
簾捲羅襪輕塵花笑語寶釵爭艷春心眼亂簫聲正風
柔柳弱舞肩交燕　念窈窕東鄰深巷燈外歌沉月
上花淺夢雨離雲㸃㸃漏壺清怨珠絡香銷空念住紗
窗人老羞相見漸銅壺閉春隂曉寒人倦
　　三姝媚(詠春/情)
吹笙池上道為王孫重來旋生芳草水石清寒過半春
猶自燕沉鶯悄穉柳闌干晴蕩漾禁烟殘照往事依
然爭忍重聽怨紅凄調　曲榭方亭初掃印蘚迹雙鴛
記穿林窈頓隔年華似夢囘花上露晞平曉恨逐孤鴻
客又去清明還到便鞚牆頭歸騎青梅已老
　　又(過都城舊/居有感)
湖山徑醉慣漬春衫啼痕酒痕無限又客長安嘆斷衿
零袂汙塵誰浣紫曲門荒沿敗井風搖青蔓對語東鄰
猶是曾巢謝堂雙燕　春夢人間須斷但惟得當年夢
縁能短繡屋秦箏傍海棠偏愛夜淺開宴舞歇歌沉
花未減紅顔先變竚久河橋欲去斜陽淚滿
　　晝錦堂(有/感)
無影燈前簫聲酒外獨鶴華表重歸舊雨殘雲仍在門
巷都非愁結春情迷醉眼老憐秋鬢倚蛾眉難忘處猶
恨綉籠無端誤放鶯飛　當時征路遠懽事差十年輕
負心期楚夢秦樓相遇共嘆相違淚香沾溼孤山雨瘦
腰折損六橋絲何時向忩下剪殘紅燭夜杪參移
　　又(過種山即/越文種墓)
帆落迴潮人歸故國山椒感慨重遊弓折霜寒機心已
墮沙鷗燈前寶劒清風斷正五湖雨笠扁舟最無情岩
上閒花腥染春愁　當時白石蒼松路解勒囘玉輦霧
掩山羞木客歌闌青春一夢荒丘年年古苑西風到雁
怨啼緑水葓秋暮登臨幾樹殘烟西北髙樓
　　漢宫春(追和尹梅津/賦俞園牡丹)
花姥來時帶天香國艷羞掩名姝日長半嬌半困宿酒
微蘇沉香檻北比人間風異烟殊春恨重盤雲墜髻碧
花翻吐瓊盂　洛苑舊移仙譜向吳娃深館曾奉君娛
猩脣露紅未洗客鬢霜鋪蘭詞沁壁過西園重載雙壺
休漫道花扶人醉醉花却要人扶
　　花心動(郭清華/新軒)
入眼青紅小玲瓏飛􁁉度雲微溼繡檻展春金屋寛花
誰管采菱波狹翠深知是深多少都不放夕陽紅入待
粧綴新漪漲翠小圓荷葉　此去春風滿篋應時鎖蛛
絲淺虚塵榻夜雨試燈晴雪次梅趂取玳簪重盍捲簾
不解招新燕春須笑酒慳歌澁半窗掩日長困生翠睫
　　又(柳/)
十里東風褭垂楊長似舞時腰瘦翠館朱樓紫陌青門
處處燕鶯晴晝乍看搖曳金絲袖春淺映鵞黄如酒嫩
隂裏煙滋露染翠嬌紅溜　此際雕鞍去久空追念郵
亭短枝盈首海角天涯寒食清明淚㸃絮花沾袖遠年
折贈行人逺今年恨依然纎手斷腸也羞眉畫應未就
　　八聲甘州(陪庚幕諸/公遊靈岩)
渺空烟四遠是何年青天墜長星幻蒼崖雲樹名娃金
屋殘霸宫城箭逕酸風射眼膩水染花腥時靸雙鴛響
廊葉秋聲　宫裏吳王沉醉倩五湖倦客獨釣醒醒問
蒼天無語華髪奈山青水涵空闌干髙處送亂鴉斜日
落漁汀連呼酒上琴臺去秋與雲平
　　又(姑蘇臺和/施芸隠韻)
步晴霞倒影洗閒愁深盃灔風漪望越來清淺吳歈杳
靄江鴈初飛輦路凌空九險粉冷濯粧池歌舞煙霄頂
樂景沉暉　别是青紅闌檻對女墻山色碧澹空眉問
當時遊鹿應笑古臺非有誰招扁舟漁隠但寄情西子
却題詩閒風月暗消磨盡浪打鷗磯
　　又(和梅/津)
記行雲夢影步凌波仙衣剪芙蓉念盃前燭下十香揾
袖玉煖屏風分種寒花舊盎蘚土蝕吳蛬人遠雲槎渺
煙海沉蓬　重訪樊姬隣里怕等閒易别那忍相逢試
潛行幽曲心蕩怱怱井梧凋銅鋪低亞映小眉瞥見
立驚鴻空惆悵醉秋香畔往事䑃朧
　　新鴈過粧樓(秋/感)
夢醒芙蓉風簷近渾疑珮玉丁東翠微流水都是惜别
行蹤宋玉秋花相比瘦賦情更苦似秋濃小黄昏紺雲
暮合不見征鴻　宜城當時放客認燕泥舊迹返照樓
空夜闌心事燈外敗壁寒蛩江寒夜楓怨落怕流作題
情腸斷紅行雲遠料澹蛾人在秋香月中
　　又(中秋後一夕李方菴月庭延客/命小妓過新水令坐間賦詞)
閬苑髙寒金樞動冰宫桂樹年年剪秋一半難破萬户
連環織錦相思樓影下鈿釵暗約小簾間共無眠素娥
慣得西墜闌干　誰知壺中自樂正醉圍夜玉淺鬭嬋
娟鴈風自勁雲氣不上凉天紅牙潤沾素手聽一曲清
歌雙霧鬟徐郎老恨斷腸聲在離鏡孤鸞
　　凄凉調(合肥巷陌皆種柳秋風夕起騷騷然余客/居闔戸時聞馬嘶出城四顧則荒煙野草)
　　　(不勝凄黯乃著此解琴有凄凉調假以為名凡/曲言犯者謂以宫犯商商犯宫之類如道調宫)
　　　(上字住雙調亦上字住所住字同故道調曲中/犯雙調或于雙調曲中犯道調其他準此唐人)
　　　(樂書云犯有正旁偏側宫犯宫為正宫犯商為/旁宫犯角為偏宫犯羽為側此説非也十二宫)
　　　(所住字各不同不容相犯十二宫特可犯商角/羽耳余歸行都以此曲示國上田正徳使以亞)
　　　(觱篥吹之其韻極/美亦曰瑞鶴仙影)
緑楊巷陌秋風起邊城一弓離索馬嘶漸遠人歸甚處
戍樓吹角情懷甚惡更衰草寒煙澹薄似當時將軍
部曲迤邐度沙漠　追念西湖上小舫攜歌晚花行樂
舊遊在否想如今翠凋紅落漫寫羊裙等新鴈來時繫
着怕怱怱不肯寄與悞後約
　　尾犯
夜雨滴空堦孤館夢囘情緒蕭索一片閒愁想丹青難
摸秋漸老蛩聲正苦夜將闌燈花漸落最無端處忍把
良宵只恁孤眠却　佳人應怪我自别後寡信輕諾記
得當時剪香雲為約甚時向幽閨深處按新詞流霞共
酌再同歡笑肯把金玉珠珍博
　　東風第一枝(情/)
傾國傾城非花非霧春風十里獨步勝如西子妖嬈更
比太真淡竚鉛華不御漫道有巫山洛浦似恁地標格
無雙鎮鎖畫樓深處　曾被風容易送去曾被月等閒
留住似花翻使花羞似柳任從柳妬不敎歌舞恐化綵
雲輕舉信下蔡陽城俱迷看取宋玉詞賦
　　夜合花(自鶴江入京泊/葑門外有感)
柳瞑河橋鶯暗臺苑短縈頻惹春香當時夜泊温柔便
入深鄉詞韻窄酒盃長剪蠟花壺箭催忙共追遊處凌
波翠陌連棹横塘　十年一夢凄凉似西湖燕去吳館
巢荒重來萬感依前喚酒銀缸溪雨急岸花狂趂殘鴉
飛過滄茫故人樓上憑誰指與芳草斜陽
　
　
　
　
　
　
　
　
　
　
　
　夢窗乙稿巻二
夢窻乙稿跋
余家藏書未備如四明呉夢窻詞稿二十年前僅見丙
丁二集因遂授梓盖尺錦寸繡不忍秘諸枕中也今又
得甲乙二冊但錯簡紛然如風裏落花誰是主此南唐
後主亡國詞䜟也無可奈何花落去似曽相識燕歸來
巧對晏元獻公與江都尉同遊池上一段佳話久已耳
熱豈容攘美又如秦少㳺門外綠隂千頃蘇子瞻敲門
試問野人家周美成倚樓無語理瑶琴歐陽永叔佳人
初試薄羅裳之類各入本集不能條舉但如雲接平岡
對宿煙收諸篇自注附某集者姑仍之未識誰主誰賓
也古虞毛晉識
欽定四庫全書
　夢窗丙稿巻三
　　　　　　　　　　　　宋　呉文英　撰
　　丹鳯吟(賦陳宗之/芸居樓)
麗錦長安人海避影繁華結廬深寂燈窗雪户光映夜
寒東壁心彫鬢改鏤氷刻水縹簡離離風籖索索怕遣
花蟲蠧粉自採秋芸􁩏架香汎纎碧　更上新梯窈窕
暮山淡著城外色舊雨江湖逺問桐隂門巷燕曾相識
吟壺天小不覺翠蓬雲隔桂斧月宫三萬手計元和通
籍輭紅滿路誰聘幽素客
　　喜遷鸎(甲辰冬至寓越兒/輩尚留𤓰涇蕭寺)
冬分人别渡倦客晚潮傷頭俱雪雁影秋空蝶情春蕩
幾處路窮車絶把酒共温寒夜倚繡添慵時節又底事
對愁雲江國離心還折　吳越重㑹面撿㸃舊吟同看
燈花結兒女相思年華輕送隣户斷簫聲噎待移杖藜
雪後猶怯蓬萊寒濶晨起嬾任鴉林催曉梅窗沈月
　　栁梢青(與龜翁登研山觀雪懐癸/夘嵗臘朝斷橋並馬之游)
斷夢游輪孤山路杳越樹隂新流水凝酥征衫沾淚都
是離痕　玉屏風冷愁人醉爛漫梅花翠雲傍夜船回
惜春門掩一鏡香塵
　　生查子(稽山對/雪有感)
暮雲千萬重寒夢家鄉逺愁見越溪娘鏡裏梅花面
醉情啼枕氷往事分釵燕三月灞陵橋心剪東風亂
　　玉漏遲(中/秋)
雁邊風訊小飛瓊望杳碧雲先晚露冷欄干定怯藕絲
氷腕浄洗浮雲片玉勝花影春燈相亂秦鏡滿素娥未
肯分秋一半　每圓處即良宵甚此夕偏饒對歌臨怨
萬里嬋娟幾許霧屏雲幔孤兔淒涼照水曉風起銀河
西轉摩淚眼瑶臺夢回人遠
　　一剪梅(贈友/人)
遠目傷心樓上山愁裏長眉别後蛾鬟暮雲低壓小欄
干教問孤鴻因甚先還　痩倚溪橋梅夜寒雪欲銷時
淚不禁彈剪成釵勝待歸看春在西窗燈火更闌
　　㸃絳唇(越山/見梅)
春未來時酒攜不到千巖路痩還如許晚色天寒處
無限新愁難對風前語行人去暗銷春素横笛空山暮
　　絳都春(題蓬萊/閣燈屏)
螺屏㬉翠正霧捲暮色星河浮霽路幕遞香街馬衝塵
東風細梅槎凌海横鼇背倩穏載蓬萊雲氣寳街斜轉
氷娥素影夜清如水　應記千秋化鶴舊華表認得山
川猶是暗解繡囊争擲金錢游人醉笙歌曉度晴霞外
又上苑春生一葦便教接宴鸎花萬紅鏡裏
　　祝英臺近(除夜/立春)
剪紅情裁緑意花信上釵股殘日東風不放歲華去有
人添燭西窗不眠侵曉笑聲轉新年鸎語　舊尊俎玉
纎曾擘黄柑柔香繫幽素歸夢湖邊還迷鏡中路可憐
千㸃吳霜寒銷不盡又相對落梅如雨
　　燭影揺紅(元夕/微雨)
碧澹山姿暮寒愁沁歌眉淺障泥南陌潤輕酥燈火深
深院入夜笙歌漸㬉綵旗翻宜男舞遍恣游不怕素襪
塵生行裙紅濺　銀燭籠紗翠屏不照殘梅怨洗粧清
靨溼春風宜帶啼痕看楚夢留情未散素娥愁天長信
逺曉窗移枕酒困香殘春隂簾捲
　　埽花遊(賦瑶圃萬/象皆春堂)
㬉波印日倒秀影秦山曉鬟梳洗步帷艷綺正梁園未
雪海棠猶睡藉緑盛紅怕委天香到地畫舩繫舞西湖
暗黄虹卧新霽　天夢春枕被和鳯筑東風宴歌曲水
海宫對起燦驪光乍溼杏梁雲氣夜色瑶臺禁蠟初傳
翡翠喚春醉問人間幾番桃李
　　西江月(賦瑶圃青梅/枝上晚花)
枝裊一痕雪在葉藏幾豆春濃玉奴最晚嫁東風來結
梨花幽夢　香力添􁩏羅被痩肌猶怯氷綃緑隂青子
老溪橋羞見東隣嬌小
　　宴清都(餞嗣榮仲/享還京)
翠羽飛梁苑連催發暮檣留話江燕塵階墮珥瑶扉乍
鑰綵繩雙罥新煙暗葉成隂效翠嫵西陵送逺又趂得
蕋露天香春留建章花晚　歸來笑折仙桃瓊樓宴蕚
金漏催箭蘭亭秀語烏絲潤墨漢宫傳翫紅歌醉玉天
上倩鳯尾時題畫扇問幾時重駕巫雲蓬萊路淺
　　桃源憶故人
越山青斷西陵浦一岸宻隂疎雨潮帶舊愁生莫曾折
垂楊處　桃根桃葉當時渡嗚咽風前柔櫓燕子不留
春住空寄離檣語
　　浣溪沙(題史菊/屏扇)
門巷深深小畫樓闌干曾識凭春愁新蓬遮却繡鵷游
　桃觀日斜香掩户蘋溪風起水東流紫茰玉腕又逢
秋
　　木蘭花慢(夀秋/壑)
記瓊林宴起輭紅路幾西風想漢影千年荆江萬頃杳
信長通金狨錦韀賜馬又霜横漢節棗仍紅細栁春隂
喜色四郊秋事年豐　從容歲晚玉闗長不閉静邊鴻
訪武昌舊壘山川相繆日費詩筒蘭宫繫書翠羽帶天
香飛下玉芙容明月瑶笙奏徹倚樓黄鶴聲中
　　水龍吟(遇秋壑湖上/舊居寄贈)
小湖北嶺雲多小園暗碧鸎啼處朝回勝賞墨池香潤
吟舩繋雨霓節千妃錦颿一箭攜將春去算歸期未卜
青煙散後春城詠飛花句　黄鶴樓頭月午奏玉龍江
梅解舞􁩏風紫禁嚴更清夢思懷幾許秋水生時賦情
還在南屏别墅看章臺走馬長堤種取柔絲千樹
　　夜行舩(贈趙/梅壑)
碧甃清漪方鏡小綺疏浄半塵不到古鬲香深宫壼花
換留取四時春好　樓上眉山雲窕窈香衾夢鎮疎清
曉並蒂蓮開合歡屏㬉玉漏又催朝早
　　朝中措(贈趙/梅壑)
吳山相對越山青湘水一春平粉字情深題葉紅波香
染浮萍　朝雲暮雨玉壺塵世金屋瑶京晚雨西陵潮
汛沙鷗不似身輕
　　塞翁吟(餞梅津除/郎赴闕)
有約西湖去移棹曉折芙容算終是稱心紅染不盡􁩏
風千桃過眼春如夢還認錦疊雲重弄晚色舊香中旋
撑入深叢　從容情猶賦氷車健筆人未老南屏翠峯
轉河影浮查信早素妃呌海目歸來太液池東紅衣卸
了結子成蓮夭勁秋濃
　　風入松(夀梅/壑)
一颿江上暮潮平騎鶴過瑶京湘波山色青天外紅香
蕩玉珮東丁西圃仍圓夜月南風微弄秋聲　阿咸才
俊翠壺氷王母最憐生萬年枝上千年葉垂楊鬢春共
青青連喚碧筩傳酒雲回一曲雙成
　　燭影揺紅(越上霖/雨應禱)
秋入燈花夜深簷影琵琶語越娥青鏡洗紅埃山鬬秦
眉嫵相間金茸翠畝認城隂春畊舊處晚舂相應新稻
炊香疎煙林莽　清磬風前海沈宿褭芙蓉炷阿香秋
夢起嬌啼玉女傳幽素人駕海查未渡試梧桐聊分宴
俎採菱别調留取蓬萊霎時雲住
　　尾犯(贈浪翁重/客吳門)
翠被落紅粧流水膩香猶共吳越十載江楓冷霜波成
纈燈院靚涼花乍剪桂園深幽香旋折醉雲吹散晚樹
細蟬時替離歌咽　長亭曾送客偷賦錦雁留别淚接
孤城𣺌平蕪煙濶半菱鏡青門重售採香堤秋蘭共結
故人顦顇逺夢越來溪畔月
　　水龍吟(夀嗣/榮王)
望中璇海波新訊查又匝銀河轉金風細褭龍枝聲奏
鈞簫秋逺南極飛仙夜來催駕祥光重見紫霄承露掌
瑶池䕃宻蟠桃秀螽蓮綻　新棟晴翬凌漢半凉生蘭
繁書巻繡裳五色昆臺十二香深簾捲花蕚樓高處連
清曉千秋傳宴賜長生玉字鸞迴鳯舞下蓬萊殿
　　宴清都(夀秋/壑)
翠匝西門栁荆州昔未來時正春痩如今䞉舞西風舊
色勝東風秀黄梁露溼秋江轉萬里雲檣蔽晝正虎落
馬静晨嘶連營夜沈刁斗　含章換幾桐隂千官邃幄
韶鳯還奏席前夜人天低燕宻御香盈袖星槎信約長
在醉興𣺌銀河賦就對小弦月挂南樓涼浮桂酒
　　聲聲慢(夀方/泉)
鸎團棖徑鱸躍蓴波重來雨過中秋酒市漁鄉西風勝
似春柔宿舂去年村墅看黄雲還委西疇鳯池去信吳
人有分借與遲留　應是香山續夢又凝香追詠重到
蘇州青鬢江山足成千歲風流圍腰御仙花底襯月中
金粟香浮夜燕久攬秋雲平倚畫樓
　　永遇樂(乙巳中/秋風雨)
風拂塵徽雨侵涼榻纔動幽思緩酒消更移燈傍影浄
洗芭蕉耳銅華滄海愁霾重嶂燕北雁南天外算隂晴
渾似幾番渭城故人離㑹　青樓舊日髙歌取醉玉妃
浄几梳洗紅葉流光蘋花兩鬢心事成秋水白凝虚曉
香吹輕爐倚窗小瓶疎桂問深宫嫦娥正在妬雲第幾
　　西江月(登蓬萊/閣看桂)
清夢重遊天上古香吹下雲頭簫聲三十六宫愁髙處
花驚風驟　客路羈情不斷闌干晚色先收千山濃緑
未成秋誰見月中人痩
　　朝中措(題陸桂/山詩集)
殷雲凋葉晚晴初籬落認奚奴纔近西窗燈火旋收殘
夜琴書　秋深露重天空海濶玉界香浮木落秦山清
痩西風幾許工夫
　　秋蕋香(和吳見山/賦落桂)
寳月驚塵墮曉愁瑣空枝殘照古苔幾㸃露螢小銷減
秋光旋少　佩丸尚憶春酥褭故人老斷香忍和淚痕
埽魂返東籬夢杳
　　惜秋華(八月飛翼/樓登髙)
思𣺌西風悵行踪浪逐南飛髙雁怯上翠微危樓更堪
凭晚蓬萊對起幽雲澹埜色山容愁捲清淺瞰滄波静
銜秋痕一綫　十載寄吳苑慣東籬深處把露黄偷剪
移暮景照越鏡意銷香斷秋娥賦得閒情倚翠尊小眉
初展深勸待明朝醉巾重岸
　　聲聲慢(和沈時亝八/日登髙韻)
慿髙入夢揺落闗情寒香吹盡空巖墜葉銷紅欲題秋
訊難緘重陽正隔殘照趂西風不響雲尖椉半暝看殘
山灌翠􁂨水開匳　暗省長安年少幾傳盃弔甫把菊
招潛身老江湖心隨飛雁天南烏紗倩誰重整映風林
鈎玉纎纎漏聲起亂星河入影畫簷
　　㸃絳唇(和吳見/山韻)
金井空隂枕痕厯盡秋聲閙夢長難曉月樹愁鴉悄
梅壓檐梢寒蝶尋香到窗黏了翠池春小波冷鴛鴦覺
　　又(有懷/蘇州)
明月茫茫夜來應照南橋路夢遊熟處一枕啼秋雨
可惜人生不向吳城住心期誤雁將秋去天逺青山暮
　　慶春宫(題錢得/閒園池)
春屋圍花秋池沿草舊家錦籍川原蓮尾分津桃邊迷
路片紅不到人間亂篁蒼暗料惜把行題共刪小晴簾
捲獨占西嬙一鏡清寒　風光未老吟潘嘶騎征塵秖
付慿欄鳴瑟傳杯辟邪翻燼繋船香斗春寛晚林青外
亂鴉著斜陽幾山粉銷莫染猶是秦宫緑擾雲鬟
　　蝶戀花(和吳見/山韻)
明月枝頭香滿路幾日西風落盡花如雨倒照秦眉天
鏡古秋明白鷺雙飛處　自摘霜蔥宜薦俎可惜重陽
不把黄花與帽墮笑慿纎手取清歌莫送秋聲去
　　玉樓春(和吳見/山韻)
闌干獨倚天涯客心影暗彫風葉寂千山秋入雨中青
一雁暮隨雲去急　霜花强弄春顔色相弔年光澆大
白海煙沈處倒殘霞一杼鮫綃和淚織
　　栁梢青(題錢得閒/四時圖畫)
翠嶂圍屏留連迅景花外油亭淡色煙昏濃光清曉一
幅閒情　輞川落日漁罾寫不盡人間四并亭上秋聲
鸎能春語難入丹青
　　燭影揺紅(餞馮深居翼/日深居初度)
飛蓋西園晚秋恰勝春天氣霜花開盡錦屏空紅葉新
裝綴時放清杯泛水暗淒涼東風舊事夜吟不就松影
䦨干月籠寒翠　莫唱陽闗但慿綵袖歌千歲秋星入
夢隔明朝十載吳宫㑹一棹回潮渡葦正西窗燈花報
喜栁蠻櫻素試酒争憐不教不醉
　　齊天樂(與馮深居/登禹陵)
三千年事殘鴉外無言倦慿秋樹逝水移川高陵變谷
那識當時神禹幽雲怪雨翠萍溼空梁夜深飛去雁起
青天數行書似舊藏處　寂寥西窗坐久故人慳㑹遇
同剪燈語敗蘚殘碑零圭斷璧重拂人間塵土霜紅罷
舞漫山色青青霧朝煙暮岸鎖春舩畫旗賽鼓
　　水龍吟(夀梅/津)
杜陵折栁狂吟硯波尚溼紅衣露仙桃宴早江梅春近
還催客句宫漏傳雞禁門嘶騎宦情熟處正黄編夜展
天香字㬉春蔥剪紅蜜炬　宫帽鸞枝醉舞思飄颺臞
仙風舉星羅萬巻雲驅千陣飛豪海雨長壽盃深探春
腔穏江湖同賦又看看便繋金狨鸎曉傍西湖路
　　又(用見山/韻餞别)
夜分谿館漁燈巷聲乍寂西風定河橋送逺玉簫吹斷
霜絲舞影薄絮秋雲澹蛾山色宦情歸興怕煙江渡後
桃花又汎宫溝上春流𦂳　新句欲題還省透香煤重
箋誤隠西園已負林亭移酒松泉薦茗攜手同歸處玉
奴喚緑窗春近想驕驄又踏西湖二十四番花訊
　　浣溪沙(陳少逸席上用/聨句韻有贈)
秦黛横愁送暮雲越波秋淺暗啼昏空庭春草緑如裙
　綵扇不歌原上酒青門頻返月中魂花開空憶倚闌
人
　　又
一曲鸞簫别綵雲燕釵塵澀鏡華昏灞橋舞色褪藍裙
　湖上醉迷西子夢江頭春斷倩離魂旋緘紅淚寄行
人
　　探春慢(龜翁下世/後登研山)
苔徑曲深深不見故人輕敲幽户細草春回目送流光
一羽重雲冷哀雁斷翠微空愁蝶舞逞鳴鞭游蓬小夢
枕殘驚寤　還識西湖醉路向栁下並鞍銀袍吹絮事
影難追那負燈牀聞雨氷谿慿誰照影有明月椉興去
暗相思梅孤痩共江亭暮
　　塞垣春(丙午/歲旦)
漏瑟侵瓊筦潤鼓借烘爐㬉藏鈎怯冷畫難臨曉隣語
鸎轉殢緑窗細呪浮梅琖換蜜炬花心短夢驚回林鴉
起曲屏春事天逺　迎路栁絲裙看争拜東風盈灞橋
岸髻落寳釵寒恨花勝遲燕漸街簾影轉還似新年過
郵亭一相見南陌又燈火繡囊塵香淺
　　一剪梅(賦處静以梅/花枝見贈)
老色頻生玉鏡塵雪澹春姿越看精神溪橋人去幾黄
昏流水泠泠都是啼痕　細雨輕寒莫掩門蕚緑燈前
酒帶香温風情誰道不因春春到一分花痩一分
　　木蘭花慢(餞韓似亝赴/江東醝幕)
潤寒梅細雨捲燈火暗塵香正萬里胥濤流光漲膩春
共東江雲檣未傳燕語過罘罳垂栁舞鵞黄留取行人
繫馬輭紅深處聞鸎　霽月清風凝望久悠颺鄖山蒼
又紫簫一曲還吹别調楚際吳傍仙方袖中袐寳遣蓬
萊弱水變飛霜寒食春城秀句赴花飛入宫牆
　　探芳信(賀雲麓先生/祕閣滿月)
探春到見綵花釵頭玉燕來早正紫龍眠重明月弄清
曉夜塵不沁銀河水金盎供新澡鎮帷犀䕶𦂳東風秀
藏芝草　星斗燦懐抱問霧㬉藍田玉長多少禁苑傳
香栁邊語聴鸎報片雲飛趂春潮去紅輭長安道試回
頭一㸃蓬萊翠小
　　燕歸梁(對雪醒坐上/雲麓先生)
一片游塵拂鏡灣素影䕶梅殘行人無語看春山背東
風兩蒼顔　夢飛不到梨花外孤館閉更寒誰憐消渇
老文園聴溪聲瀉氷泉
　　解語花(立春風雨併餞翁/處静江上之役)
簷花舊滴帳燭新啼香潤殘冬被澹煙疏綺凌波步暗
阻傍牆挑薺梅痕似洗空㸃㸃年華别淚花鬢愁釵股
籠寒綵燕沾雲膩　還鬭辛盤葱翠念青絲牽恨曾試
纎指雁回潮尾征帆去似與東風相避泥雲萬里應剪
斷紅情緑意年少時偏愛輕憐和酒香宜睡
　　祝英臺近(餞陳少逸被/倉臺檄行部)
問流花尋夢草雲㬉翠微路錦雁峯前淺約晝行處不
教嘶馬飛春一奩越鏡那銷盡紅吟緑賦　送人去長
絲初染柔黄晴和曉煙舞心事偷占鸎漏漢宫語趂得
羅蓋天香歸來時候共留取玉闌春住
　　烏夜啼(題趙三畏舍/館中海棠)
醉痕深暈潮紅睡初濃寒食來時池館舊東風　銀燭
換月西轉夢魂中明日春和人去繡屏空
　　浪淘沙(有得越中故人贈/楊梅者為賦贈)
緑樹越溪灣過雨雲殷西陵人去暮潮還鉛淚結成紅
粟顆封寄長安　别味帶生酸愁憶眉山小樓燈外練
花寒衫袖醉痕花唾在猶染㣲丹
　　踏莎行
潤玉籠綃檀櫻倚扇繡圏猶帶脂香淺榴心空疊舞裙
紅艾枝應壓愁鬟亂　午夢千山窗隂一箭香瘢新褪
紅絲腕隔江人在雨聲中晩風菰葉生秋怨
　　齊天樂(與江湖諸/友泛湖)
麴塵猶沁傷心水歌蟬暗驚春換露藻清啼煙蘿淡碧
先結湖山秋怨波簾翠捲嘆霞薄輕綃汜人重見傍栁
追涼暫疎懐袖負紈扇　南花清鬭素靨畫船應不載
坡静詩巻泛酒芳筩題名蠧壁重集湘鴻江燕平蕪未
剪怕一夕西風鏡心紅變望眼愁生暮天菱唱逺
　　繞佛閣(與沈野逸東臯天/街盧樓追涼小飲)
夜空似水横漢静立銀浪聲杳瑶鏡奩小素娥乍起樓
心弄孤照絮雲未巧梧韻露井偏借秋早暗情多少怕
教徹膽寒光見懷抱　浪迹尚為客恨滿長安千古道
還記暗螢穿簾街語悄歎步影歸來人鬢花老紫簫天
𣺌又露飲風前涼墮輕帽酒盃空數星横曉
　　秋蕋香(七/夕)
􁀙浴新涼睡早雪靨酒紅侵笑倚樓起把繡針小月冷
秋波夢覺　怕聞井葉西風到恨多少粉河不語墮秋
曉雲雨人間未了
　　疎影(賦墨梅照舊/刻暗香非)
占春壓一捲峭寒萬里平沙飛雪數㸃酥鈿萬古相思
凌曉東風吹裂獨自曳横梢痩影入廣平裁氷詞筆記
五湖清夜推篷臨水一痕微月　何遜楊州舊事五更
夢半醒胡調吹徹若把南枝圖入凌煙香滿玉樓瓊闕
相將初試紅鹽味到煙雨青黄時節想雁空北落冬深
澹墨晚天雲濶
　　聲聲慢(畿漕廨建新/樓上梅津)
清漪街苑御水分流阿階西北青紅朱栱浮雲碧窗宿
霧濛濛璇題浄横秋影笑南飛不過新鴻延桂景見素
娥梳洗微步瓊空　城外湖山十里想無時長敞罨畫
簾櫳暗栁回堤何須繋馬金狨鸎花翰林千首綵毫飛
海雨天風鳯池上又相思春夜夢中
　　木蘭花慢(送翁五/峯遊江)
送秋雲萬里算巻舒總何心歎路轉羊腸人營燕壘霜
滿蓬簮愁侵庾塵滿袖便封侯那羨漢淮隂一醉蓴絲
膾玉忍教菊老松深　離音又聴西風金井樹動秋唫
向暮江目斷鴻飛𣺌𣺌天色沈沈沾襟四絃夜語問楊
瓊往事到寒砧争似湖山歲晚静梅香底同斟
　　瑞鶴仙(丙午/重九)
亂雲生古嶠記舊遊惟怕秋光不早人生斷腸草歎如
今揺落暗驚懐抱誰臨晚眺吹臺髙霜歌縹緲想西風
此處留情肯著故山衰帽　聞道萸香西市酒熟東隣
浣花人老金鞭騕褭追吟賦倩年少想重來新雁傷心
湖上銷滅紅深翠窈小樓寒睡起無聊半簾晚照
　　浪淘沙(九日從吳/見山覔酒)
山逺翠眉長髙處淒涼菊花清痩杜秋娘浄洗緑盃牽
露井聊薦幽香　烏帽壓吳霜風力偏狂一年佳節過
西廂秋色雁聲愁幾許都在斜陽
　　水調歌頭(賦方泉/望湖樓)
屋下半流水屋上幾青山賞心千頃明鏡入座玉光寒
雲起南峯未雨雲歛北峯初霽健筆寫青天俯瞰古城
堞不礙小闌干　繡鞍馬輭紅路乍回班層梯影轉停
午信手展緗編殘照游舩收盡新月書簾纔捲入在翠
壺間天際笛聲起塵世夜漫漫
　　思佳客(賦半面/女髑髏)
釵燕櫳雲睡起時隔牆折得杏花枝青春半面粧如畫
細雨三更花又飛　輕愛别舊相知斷腸青塜幾斜暉
亂紅一任風吹起結習空時不㸃衣
　　垂絲釣(雲麓先生以畫/舫載洛花燕客)
徳風聴雨春殘落花門掩乍倚玉闌旋剪天豔攜醉靨
放遡溪游纜波光掩映燭花黯澹　碎霞澄水吳宫初
試菱鑑舊情頓減孤負深盃灩衣露天香染通夜飲問
漏移幾㸃
　　喜遷鸎(賦王臞庵/與閒堂)
煙空白鷺乍飛下似呼行人相語細縠春波微痕秋月
曾認片帆來去萬頃素雲遮斷十二紅簾鈎處黯愁逺
向虹腰時送斜陽凝竚　輕許孤夢到海上幾宫玉冷
深窗戸遥指人間隔江燈火漠漠水蘋揺莫看葺斷磯
殘釣替却珠歌雪舞吟未了去匆匆清曉一闌煙雨
　　西河(陪鶴林先/生登花園)
春乍霽清漣畫舫融洩螺雲萬疊黯凝秋黛蛾照水漫
將西子比西湖溪邊人更多麗步危徑攀豔蕋掬霞到
手紅碎青蛇細折　小迴廊去天半尺畫闌入暮起東
風栱聲吹下人世海棠藉雨半繡地殘寒退初卸羅綺
除酒消春何計高沙頭更續斜陽一醉雙玉盃和流花
洗
　　㸃絳唇
推枕南窗練花寒入單紗淺雨簾不捲空礙調雛燕
一握柔葱香染榴巾汗音塵斷盡羅閒扇山色天涯逺
　　滿江紅(餞方蕙/巖赴闕)
竹下門敲又呼起蝴蝶夢清閒裏看隣牆梅子幾度仁
生燈外江湖多夜雨月邊河漢獨晨星向草堂清曉巻
琴書猿鶴驚　宫漏静朝馬鳴西風起已闗情料希音
不在女瑟媧笙蓮蕩折花香未晚野舟横渡水初晴看
髙鴻飛上碧雲中秋一聲
　　祝英臺近(春日客龜/溪遊廢圃)
採幽香巡古苑竹冷翠微路鬭草溪根沙印小蓮步自
憐兩鬢清霜一年寒食又身在雲山深處　晝閒度因
甚天也慳春輕隂便成雨緑暗長亭歸夢趂風絮有情
花影闌干鸎聲門徑解留我霎時凝竚
　　珍珠簾(春日客龜溪過貴人家隔牆聞/簫鼓聲疑是按舞竚立久之)
蜜沈爐煗餘煙裏竚立行人官道麟帶壓愁香聴舞簫
雲𣺌恨縷情絲春絮逺悵夢隔銀瓶難到寒峭有東風
垂栁學得腰小　還近緑水清明歎孤身如燕將花頻
繞細雨溼黄昏半醉歸懐抱蠧損歌紈人去久漫淚沾
香蘭如笑書杳念客枕幽單看春漸老
　　滿江紅(甲辰歲盤門外/寓居過重午)
結束蕭仙嘯梁鬼依還未滅荒城外無聊閒看野煙一
抹梅子未黄愁夜雨榴花不見簮秋雪又金羅紅字寫
香詞年時節　簾底事慿燕説合歡縷雙條脱自香銷
紅臂舊情都别湘水離魂菰葉怨揚州無夢銅華闕倩
卧簫吹裂晚天雲看新月
　　木蘭花慢(餞趙/山臺)
指罘罳曉月動涼信又催歸正玉漲松波花穿畫舫無
限紅衣青絲傍橋淺繋問笛中誰奏鶴南飛西子氷綃
冷處素娥寳鏡圓時　清竒好借秋光臨水色寫瑶巵
向醉中織就天孫雲錦一杼新詩依稀數聲禁漏又東
華塵染帽簷緇争似西風小隊便椉鱸膾秋肥
　　極相思(題陳藏一/水月梅扇)
玉纎風透秋痕涼與素懐分椉鸞歸後生綃浄剪一片
氷雲　心事孤山春夢在到思量猶斷詩魂水清月冷
香銷痩影人立黄昏
　　醉蓬萊(和方南/山韻)
碧天書信斷寳枕香留淚痕盈袖誰識秋娥比行雲纎
痩象尺􁩏爐翠鍖金縷記倚牀同繡月蟬瓊梳氷銷粉
汗南花􁩏透　盡是當時少年清夢臂約痕深帊綃紅
縐慿鵲傳音恨語多輕漏潤玉留情沈郎無奈向栁隂
期候數曲催闌雙鋪深掩風鐶鳴獸
　　三部樂(賦姜石/帚漁隠)
江鶂初飛蕩萬里素雲際空如沫詠情吟思不在秦筝
金屋夜潮上明月蘆花傍釣蓑夢逺句清敲玉翠罌汲
曉欸乃一聲秋曲　片篷障雨椉風半竿渭水伴鷺汀
幽宿那知煗袍挾錦低簾籠燭鼓春波載花萬斛帆鬛
轉銀河可掬風定浪息滄茫外天浸寒緑
　　秋思耗(荷塘為括蒼名姝/求賦聴雨小閣)
堆枕香鬟側驟夜聲偏稱畫屏秋色風碎串珠潤侵歌
板愁壓眉窄動羅箑清商寸心低訴叙怨抑映夢窗零
亂碧待漲緑春深落花香汎料有斷紅流處暗題相憶
　歡夕簷花細滴送故人粉黛重飾漏侵瓊瑟丁東敲
斷弄晴月白怕一曲霓裳未終催去驂鳯翼歎謝客猶
未識漫痩却東陽燈前無夢到得路隔重雲雁北
　　法曲獻仙音(賦秋晚/紅白蓮)
風拍波驚露零秋覺斷緑衰紅江上豔拂潮粧澹凝氷
靨别翻翠池花浪過數㸃斜陽雨啼綃粉痕冷宛相向
　指汀洲素雲飛過清麝洗玉井曉霞珮響寸藕折長
絲何郎心似春風蕩半掬微涼嬌蟬聲逺度菱唱伴鴛
鴦秋夢酒醒月斜輕帳
　　愁春未醒(侍雲麓先生登/飛翼樓觀雲)
東風未起花上纎塵無影峭雲溼凝酥深塢洗梅清釣
捲愁絲冷浮虹氣海空明若耶門閉扁舟去嬾客思鷗
輕　幾度問春倡紅冶翠空媚隂晴看真色千巖一素
天澹無情醒看重開玉鈎簾外曉峯青相扶輕醉越山
更上臺最高層
　　月中行(和黄/復庵)
疎桐翠井蚤驚秋葉葉雨聲愁燈前倦客老貂裘燕去
栁邊樓　吳宫寂莫空煙水渾不認舊采菱洲秋花旋
結小盤虬蝶怨夜香留
　
　
　
　
　
　
　
　
　
　夢窗丙稿巻三
欽定四庫全書
　夢窗丁稿巻四
　　　　　　　　　　　　宋　吳文英　撰
　　瑞龍吟(賦蓬萊閣非/舊刻雙調)
墮紅際層觀冷翠玲瓏五雲飛起玉虬縈結城痕淡煙
半野斜陽半市　瞰危梯門巷去來車馬夢游宫蟻秦
鬟古色凝愁鏡中暗換明眸皓齒　東海青桑生處勁
風吹淺瀛洲清泚山影汎出碧樹人世旗槍芽焙緑曾
試雲根味巖流濺涎香怕攪驕龍春睡露草啼清淚酒
香斷文丘廢隧今古秋聲裏情漫黯寒鴉孤村流水半
空裏畫角落月地
　　瑞鶴仙(壽方蕙/巖寺簿)
轆轤秋又轉記旋草新詞江頭慿雁乗槎上銀漢想車
塵纔踏東葉紅輭何時賜見漏聲涼移宫夜半問蓴鱸
今幾西風未覺歲華遲晚　一片丹心白髮滴露研朱
雅陪清燕班回栁院蒲團底小禪觀望罘罳明月初圓
此夕應共嬋娟茂苑願年年玉兔長生聳秋井幹
　　思佳客(閨中/秋)
丹桂花開第二番東籬展却宴期寛人間寳鏡離仍合
海上仙槎去復還　分不盡半涼天可憐閒􁂨此嬋娟
素娥未隔三秋夢贏得今宵又倚闌
　　沁園春(賦方/泉)
澄碧西湖軟紅南陌銀河地穿見華星影裏仙棊局静
清風行處瑞玉圭寒斜谷山深望春樓逺無此峭嶸小
渭川春一泓地解不波不涸獨障狂瀾　老蘇去後坡
仙繼菊井佳名相與傳試摩挲勁石無令折角丁寧明
月莫涴規圓漫結鷗盟那知魚樂心止中流别有天無
塵夜聴吾伊正在秋水闌干
　　齊天樂(毘陵陪兩别/駕宴丁園)
竹深不放斜陽入横波澹墨林沼斷莽平煙殘荷􁂨水
宜得秋深纔好荒亭旋埽正著酒寒輕弄花春小障錦
西風半圍歌袖半吟草　游清興易嬾景饒人未勝樂
事長少栁下停車尊前岸幘同撫雲根一笑秋香未老
漸風雨西城暗欹客帽背日移舟亂鴉溪樹晚
　　玉樓春(為故人/壽母)
華堂宿讌連清曉醉裏笙歌雲窈褭釀成千日酒初香
過却重陽秋更好　阿兒早晚成名了玉樹階前春滿
抱天邊金鏡不須磨長與粧樓慙晚照
　　醉落魄(題藕花/洲尼扇)
春温紅玉纎衣學剪嬌鴉緑夜香燒短銀屏燭偷擲金
錢重把寸心卜　翠深不礙鴛鴦宿採菱誰記當時曲
青山南畔紅雲北一葉波心明滅淡粧束
　　蝶戀花(題華山/道女扇)
北斗秋横雲髻影鸎羽衣輕腰減青絲􁂨一曲游仙聞
玉磬月華深院人初定　十二闌干和笑凭風露生寒
人在蓮花頂睡重不知殘酒醒幾度啼鴉瞑
　　朝中措(題蘭室/道女扇)
楚臯相遇笑盈盈江碧逺山青露重寒香有恨月明秋
珮無聲　銀燈炙了金爐燼㬉真色羅屏病起十分清
痩夢闌一寸春情
　　江城梅花引(贈倪梅村/舊刻題誤)
江頭何處帶春歸玉川迷路東西一雁不飛雪壓凍雲
低十里黄昏成曉色竹根籬分流水過翠微　帶書傍
月自鉏畦苦吟詩生鬢絲半黄細雨翠禽語似説相思
惆悵孤山花盡草離離半幅寒香家住逺小簾垂玉人
誤聴馬嘶
　　杏花天(詠/湯)
蠻薑荳蔻相思味算却在春風舌底江清愛與消殘醉
顦顇文園病起　停嘶騎歌眉送意記曉色東城夢裏
紫檀暈淺香波細腰斷垂楊小市
　　倦尋芳(花翁遇舊歡吳門老妓/李怜邀分韻同賦此詞)
墜缾恨井塵鏡迷樓空閒孤燕寄别雀徽清痩畫圖春
面不約舟移楊栁繋有縁人映桃花見叙分攜悔香瘢
漫爇緑鬟輕剪　聴細語琵琶幽怨客鬢蒼華衫袖溼
徧漸老芙容猶自帶霜花看一縷情深朱户掩兩痕愁
起青山遠被西風又驚吹夢雲分散
　　滿江紅(劉朔亝賦/菊和韻)
露浥初英蚤遺恨參差九日還却笑茰隨節過桂彫無
色盃面寒香蜂共泛籬根秋訊蛩催織愛玲瓏篩月水
屏風千枝結　芳井韻寒泉咽霜著處微紅濕共評花
索句看誰先得好漉烏巾連夜醉莫愁金鈿無人拾算
遺蹤猶有枕囊留相思物
　　朝中措(聞桂/香)
海束明月鎖雲隂花在月中心天外幽香輕漏人間仙
影難尋　并刀剪葉一枝曉露緑鬢曾簮惟有别時難
忘冷煙疎雨秋深
　　龍山㑹(陪毘陵幕府諸名勝/載酒雙清賞芙容)
石徑幽雲冷步帳深深豔錦青紅亞小橋和夢醒環珮
香煙水茫茫城下何處不秋隂問誰借東風豔冶最嬌
嬈愁侵醉霜淚洒紅綃　揺落翠莽平沙挽斜陽駐短
亭車馬曉粧羞未墮沈恨起金谷魂飛深夜驚雁落清
歌酧花觥舩快瀉去來捨月向井梧捎上挂
　　夢行雲(即六么花十八/和趙修全韻)
簟波皺纎縠朝炊熟眠未足青奴細膩未拚真珠斛素
蓮幽怨風前影搔頭斜墜玉　畫闌枕水垂楊梳雨青
絲亂如乍沐嬌笙微韻晚蟬亂秋曲翠隂明月勝花夜
那愁春去速
　　天香(壽筠塘/内子)
碧藕藏絲紅蓮並蒂荷塘水㬉香斗窈窕文窗深沈書
幔錦瑟歲華依舊洞簫韻裏同跨鶴青田碧岫菱鏡妝
臺挂玉芙容豔褥鋪繡　西隣障蓬漂手共華朝夢闌
分秀未冷綺簾猶捲淺冬時候秋到霜黄半畝便準擬
攜花就君酒花酒年華天長地久
　　謁金門(和勿/亝韻)
雞唱晚斜照西窗白㬉一枕午酲幽夢逺素衾春絮軟
　紫燕紅樓歌斷錦瑟華年一箭偷果風流輸曼倩畫
隂争繡綫
　　鸎啼序(和趙修全韻非/舊刻分四段)
横塘棹穿豔錦引鴛鴦弄水斷霞晚笑折花歸紅紗籠
䕶燈蕋潤玉痩氷輕倦浴斜拖鳯股盤雲墜聴銀水聲
細梧桐漸攪涼思　窗隙流光冉冉迅羽愬空梁燕子
誤驚起風竹敲門故人還又不至記琅玕新詩陳迹搯
香痕纎葱玉指怕因循羅扇恩疎又生秋意西湖舊日
畫舸頻移不定歎幾縈夢寐霞珮冷飛雨乍溼鮫綃暗
盛紅淚波心宿處練單夜共瓊簫吹月霓裳舞尚明朝
未覺花容顇嫣香易落回頭淡碧銷煙鏡空晝羅屏裏
　殘蟬度曲唱徹西園也感紅怨翠省慣吳宫幽憩暗
栁退涼曉岸參斜露零鷗起絲縈寸藕留連歡事桃笙
平展湘浪影有昭華穠李氷相倚如今鬢㸃淒霜半篋
秋詞恨盈蠧紙
　　㸃絳唇
香泛羅屏夜寒著酒宜偎倚翠偏紅墜喚起芙容睡
一曲伊州秋色芭蕉裏嬌和醉眼情心事愁隔湘江水
　　繞佛閣(贈郭/李隠)
蒨霞豔錦星媛夜織河漢鳴杼紅翠萬縷送幽夢與人
間秀芳句怨宫恨羽孤劍漫倚無限淒楚賦情縹緲東
風揺颺陣陣沾花絮　鏡裏半髯雪詞老春深鸎曉處
長閉翠隂幽坊楊栁戸看故苑離離徧生禾黍短藜青
屨笑寄隠閒追雞社歌舞最風流墊巾沾雨
　　夜遊宫
人去西樓雁杳敘别夢揚州一覺雲淡疎星楚山曉聴
啼烏立河橋話未了　雨外蛩聲早細織就霜絲多少
説與蕭娘未知道向長安對秋燈幾人老
　　如夢令
春在緑窗楊栁人與流鸎俱瘦眉底莫寒生簾額時翻
波皺風驟風驟花徑啼紅滿袖
　　醉桃源(荷塘小隠/賦燭影)
金丸一樹帶霜華銀臺揺豔霞燭隂樹影兩交加秋紗
機上花　飛醉筆駐吟車香浮小隠家明朝客夢付啼
鴉歌闌月未斜
　　綘都春(餞李太博赴/括蒼别駕)
長亭旅雁歛倦羽寄栖牆隂年晚問字翠樽刻燭紅箋
慳曾展氷灘鳴珮舟如箭笑烏幘臨風重岸可憐垂栁
清霜萬縷送將人逺　吳苑千金未散買新賦共賞文
園詞翰流水翠微明月清風平分半花深驛路香不斷
萬玉舞罘罳東苑祇應花底春多輭紅霧煗
　　漢宫春(壽王/䖍州)
懷得銀符巻朝衣歸袖猶惹天香星移太微幾度飛出
西江吳城駐馬趂肥鱸臘蟻初嘗紅霧底金門候曉争
如小隊春行　何用倚樓看鏡算橘中深趣日月偏長
江山待吟秀句梅靨催粧東風水煗弄煙嬌語燕飛檣
來歲醉鵲樓勝處紅圍舞袖歌裳
　　瑶花(分韻得作字/戲虞宜興)
秋風采石羽扇揮兵認紫騮飛躍江蘺塞草應笑春空
鎖凌煙髙閣胡歌秦隴問鐃鼓新詞誰作有秀蓀來染
吳香痩馬青芻南陌　氷澌細響長橋蕩波底蛟腥不
涴霜鍔烏絲醉墨紅袖煗十里湖山行樂老仙何處算
洞府光隂如昨想地寛多種桃花豔錦東風成幄
　　瑞鶴仙(壽雲麓/先生)
記年時秋半看畫堂凝香璇奎初煥天邊歲華轉向九
重春近仙桃傳宴銀罌翠管寳香飛蓬萊小苑感玉皇
恩重千秋翠麓崚齊雲漢　須看鴻飛髙處野濶天寛
弋人空羨梅清水㬉苕溪畔幾吟巻算金門聴漏玉墀
班平贏得風霜滿臉總不如緑野身安鏡中未晚
　　暗香(送魏勻濱宰吳縣/解組分韻得闔字)
縣花誰葺記滿庭燕麥朱扉斜闔妙手作新公館青紅
曉雲溼天際疎星趂馬畫簾隙氷絃三叠盡換却吳水
吳煙桃李靚春靨　風急送帆葉正雁水夜清卧虹平
帖輭紅路接塗粉闈深早催入懷㬉天香宴果花隊簇
輕軒銀燭便問訊湖上栁兩堤翠匝
　　淒涼犯(又名瑞鶴仙影/賦重臺氷仙)
空江浪濶清塵凝層層刻碎氷葉水邊照影華裙曳翠
露搔淚溼湘煙莫合塵韈凌波半涉怕臨風欺痩骨䕶
冷素衣疊　樊姊玉奴恨小鈿疎唇洗粧輕怯汜人最
苦粉痕深幾重愁靨花溢香濃猛􁩏透霜絹細摺倚瑶
臺十二金錢暈半貼
　　思佳客(癸夘除夜/舊刻失題)
自唱新詞送歲華鬢絲添得老生涯十年舊夢無尋處
幾度新春不在家　衣嬾換酒難賖可憐此夕看梅花
隔年昨夜青燈在無限粧樓盡翠華
　　宴清都(送馬林屋赴南/宫分韻得動字)
栁色春隂重東風力快將雲雁髙送書檠細雨吟窗亂
雪天寒筆凍家林秀橘霜老笑分得蟾邊桂種應茂苑
斗轉蒼龍淮潮獻竒吳鳯　玉眉暗隠華年凌雲氣壓
千載雲夢名箋淡墨恩袍翠草紫騮青鞚飛香杏園新
句眩醉眼春游乍縱弄喜音鵲遶庭花紅簾影動
　　六醜(壬寅歲吳門/元夕風雨)
漸新鵞映栁茂苑鎖東風初掣館娃舊遊羅襦香未滅
玉夜花節記向留連處看街臨晚放小簾低掲星河㶑
灩春雲熱笑靨欹梅仙衣舞纈澄澄素娥宫闕醉西樓
十二銅漏催徹　紅消翠歇歎霜簪練髮過眼年光舊
情盡别泥深厭聴啼鴂恨愁霏潤沁陌頭塵襪青鸞香
鈿車音絶却因甚不把歡期付與少年華月殘梅痩飛
趂風雪丙夜永更説長安夢燈花正結
　　蕙蘭芳引(賦陳藏一家吳/郡王畫圖墨蘭)
空翠纏雲楚山迥故人南北秀骨冷盈盈一段風流結
東清洗九畹料未許千金輕儥淺笑還輕語蔓草羅裙
一幅　素女情多阿真嬌重喚寒空谷弄野色煙姿宜
埽怨蛾澹墨光風入戸媚香傾國湘佩寒幽夢小窗春
足
　　探芳信
為春痩更痩如梅花花應知否任枕函雲墜離懐半中
酒雨聲樓閣春寒裏寂寞收燈後甚年年鬬草心期探
花時候　嬌嬾强拈繡暗背裏相思閒供晴晝玉合羅
囊蘭膏漬透紅荳舞衣叠損金泥鳯妬折闌干栁幾多
愁兩㸃天涯逺岫
　　惜黄花慢(賦/菊)
粉靨金裳映繡屏認得舊曰蕭娘翠微髙處故人帽底
一年最好偏是重陽避春衹怕春不逺傍幽徑偷理秋
妝殢醉鄉寸心似剪漂蕩愁觴　潮顋笑入清霜鬬萬
花様巧深染蜂黄露痕千㸃自憐舊色寒泉半掬百感
幽香雁聲不到東籬畔滿城但風雨淒涼最斷腸夜深
怨蝶飛狂
　　金縷歌(為徳清趙令/君賦小垂虹)
浪影龜紋皺蘸平煙青紅半溼枕溪窗牖千尺晴虹映
碧漪萬疊蘿屏擁繡漫幾度吳舩回首歸興五湖應不
到向滄茫釣雪人知否樵唱杳度深秀　重來趂得花
時候記留連空山夜雨短亭春酒桃李新栽成蹊處盡
是行人去後但東閣官梅清痩欸乃一聲山水緑燕無
言風定紅簾晝寒正悄嚲吟袖
　　青玉案(重到溪/葵園)
東風客雁溪邊道帶春去隨春到認得踏青香徑小傷
髙懐逺亂雲深處目斷湖山杳　梅花似惜行人老不
忍輕飛送殘照一曲秦娥春態少幽香誰採舊寒猶在
歸夢啼鸎曉
　　浣溪沙(題李中笙/舟中梅屏)
氷骨清寒痩一枝玉人初上木蘭時嬾粧斜立澹春姿
　月落溪窮清影在日長春去畫簾垂五湖水色掩西
施
　　探芳信(雲麓小園早飲客供棋/事琴事  舊刻缺半調)
轉芳徑見霧捲晴漪魚弄游影旋解纓濯翠臨枰長日
静修林竹色花香處意足多新詠試把龍唇供來時舊
寒纔定　門巷都深静但酒敵曉寒共消日永舊曲漪
瀾待留向月中聴藻蘋宻布官溝水任汎流紅冷小闌
干笑拍東風醇醒
　　採桑子(瑞/香)
茜羅結就丁香顆顆顆相思猶記年時一曲春風酒一
巵　綵鸞依舊椉雲到不負心期清睡濃時香趂銀屏
蝴蝶飛
　　三妺媚(姜石帚館水磨方氏㑹/飲總宜即事寄毛荷塘)
酣春清鏡裏照清波明眸暮雲愁歛半緑垂絲正楚腰
纎痩舞衣初試燕客漂零煙樹冷青驄曾繋畫館朱橋
還把清尊慰春顦顇　離苑幽芳深閉恨淺薄東風褪
香銷膩綵箑翻歌最賦情偏在笑紅顰翠暗拍闌干看
散盡斜陽舩市付與嬌鸎金衣清曉花深未起
　　水龍吟(雲麓新茸/北墅園池)
好山都在西湖斗城轉北多流水屋邊五畝橋通雙沼
平煙蘸翠旋叠雲根半開竹徑鷗來須避四時長把酒
臨花傍月無一日不春意　獨樂當時高致醉吟篇如
今還繼舉見日葵心傾須早圖歸計浮碧亭泛紅波迥
桃源人世待天香應候開時又勝翠隂青子
　　燭影揺紅(雲麓夜/燕園亭)
新月侵堦綵雲林外笙簫透銀臺雙引繞花行紅墜香
沾袖不管籖聲轉漏更明朝棋消永晝静中閒看倦羽
飛還遊雲出岫　隨處春光翠隂那抵西湖栁去年溪
上牡丹時還試長安酒都把愁懐抖擻笑流鸎啼春漫
痩曉風盡惡妬雪寒銷梅梢成荳
　　又(毛荷塘生日留京/不歸賦以寄意)
西子西湖賦情合載鴟夷棹斷橋直去是孤山應為梅
花到幾度吟昏醉曉背東風偷閒鬭草亂鴉啼後解珮
歸來春懷多少　千里嬋娟茂園今夜同清照櫻脂茸
唾聴吟詩争似還家好昵昵西窗語笑鳯雲深瓊簫縹
緲願春如舊栁帶同心花枝壓帽
　　望江南
二月暮花落更情濃人去鞦韆閒挂月馬停楊栁倦嘶
風堤畔畫舩空　厭厭醉長日小簾櫳宿燕夜歸銀燭
外啼鸎聲在緑隂中無處覔殘紅
　　天香(賦􁩏/衣香)
珠絡玲瓏羅囊閒鬬酥懐㬉麝相倚百和花鬚十分風
韻半襲鳯箱重綺茜晴四角慵未結流蘇春睡􁩏度紅
薇院落煙銷畫屏沈水　温泉絳綃乍試露華侵透肌
蘭泚漫省淺溪月夜暗浮花氣荀令如今老矣但未識
韓郎舊風味逺寄相思餘􁩏夢裏
　　江神子(賦洛北碧/沼小庵)
長安門外小林丘碧壺秋浴輕鷗不放啼紅流水透宫
溝時有晴空雲過影華鏡裏翳魚游　綺羅塵滿九街
頭晚香樓夕陽收波面琴髙仙子駕黄蚪清磬數聲人
定了池上月照虛舟
　　沁園春(送翁賓陽/游􁀙渚)
情如之何暮途為客忍堪送君便江湖天逺中宵同舟
闗河秋近何日清塵玉麈生風貂裘明雪幕府英雄今
幾人行清早料剛腸肯殢淚眼難顰　平生秀句清尊
到帳動風開自有神聴夜鳴黄鶴樓髙百尺朝馳白馬
筆掃千軍賈傅才髙岳家軍壯好勒燕然石上文到今
日念故人老矣甘卧閒雲
　　採桑子
水亭花上三更月扇與人間弄影闌干玉燕重抽櫳墜
簪　心期偷卜新蓮子秋入眉山翠破紅殘半簟湘波
生曉寒
　　清平樂(書梔/子扇)
柔柯剪翠蝴蝶雙飛起誰墮玉鈿花徑裏香帶􁩏風臨
水　露紅滴瀝秋枝金泥不染禪衣結得同心成了任
教春去多時
　　燕歸梁(書水/仙扇)
白玉搔頭墜髻鬆怯冷翠裙重當時離珮解丁東淡雲
低暮江空　青絲結帶鴛鴦琖歲華晚又相逢緑塵湘
水避春風步歸來月宫中
　　西江月
江上桃花流水天涯芳草青山樓臺春鎖碧雲灣都入
行人望眼　一鏡波平鷗去千林落日鴉還天風褭褭
送輕颿驀過星槎銀漢
　　滿江紅
翠幙深庭露紅晚閒花自發春不斷亭臺成趣翠隂䝉
宻紫燕雛飛簾額静金鱗影轉池心濶有花香竹色賦
閒情供吟筆　閒問字評風月時載酒調氷雪似初秋
入夜淺涼欺葛人境不教車馬近醉鄉莫放笙歌歇倩
雙成一曲紫雲迴紅蓮折
　　夜行舩(寓化/度寺)
鴉帶斜陽歸逺樹無人聴數聲鐘暮日與愁長心灰香
斷月冷竹房扃户　畫扇青山呉苑路傍懷袖夢飛不
去憶别西池紅綃盛淚腸斷粉蓮啼露
　　好事近(僧房/聴琴)
琴冷石牀雲海上偷傳新曲彈作一簷風雨碎芭蕉寒
緑　氷泉輕瀉翠筒香林果薦紅玉早是一分秋意到
臨窗脩竹
　　浣溪沙
波面銅花冷不收玉人垂釣理纎鈎月明池閣夜來秋
　江燕話歸成曉别水花紅減似春休西風梧井葉先
愁
　　風入松(雲麓園/堂燕客)
一番疎雨洗芙容玉冷珮丁東轆轤聴帶秋聲轉早涼
生傍井桐歡宴涼宵好月佳人脩竹清風　臨池飛閣
乍青紅移酒小垂虹貞元供奉梨園曲稱十香深蘸璚
鍾醉夢孤雲曉色笙歌一𣲖秋空
　　鷓鴣天(化度/寺作)
池上紅衣伴倚闌栖鴉常帶夕陽還殷雲度雨疎桐落
明月生涼寳扇閒　鄉夢窄水天寛小窗愁黛淡秋山
吳鴻好為傳歸信楊栁閶門屋數間
　　虞美人影(詠香/橙)
黄包先著風霜勁獨占一年佳景㸃㸃呉鹽雪凝玉膾
和虀冷　洋園誰識黄金徑一棹洞庭秋興香薦蘭臯
湯鼎殘酒西窗醒
　　訴衷情
片雲載雨過江鷗水色澹汀洲小蓮玉慘紅怨翠被又
經秋　涼意思到南樓小簾鈎半窗燈暈幾葉芭蕉客
夢牀頭
　　花上月令
文園消渇愛江清酒腸怯怕深觥玉舟曾洗芙容水瀉
清氷秋夢淺醉雲輕　庭竹不收簾影去人睡起月空
明瓦瓶汲井和秋葉薦吟醒夜深重怨遥更
　　卜算子
涼挂曉雲輕聲度西風小井上梧桐應未知一葉雲鬟
裊　來雁帶書遲别燕歸程早頻探秋香開未開恰似
春來了
　　秋霽(賦雲麓水/園長橋)
一水盈盈漢影隔游塵浄洗寒緑秋沐平煙日回西照
乍驚飲虹天北綵蘭翠馥錦雲直下花成屋試縱目空
際醉來風露跨黄鵠　追想縹緲釣雪松江恍然煙蓑
秋夢重續問何如臨池膾玉扁舟空艤洞庭宿也勝飲
湘然楚竹夜久人悄玉妃喚月歸來挂笙聲裏水宫六
六
　　鳯栖梧(甲辰/七夕)
開過南枝花滿院新月西樓相約同針線髙樹數聲蟬
送晚歸家夢向斜陽斷　夜色銀河情一片輕帳偷歡
銀燭羅屏怨陳迹曉風吹霧散簾鈎空帶蛛絲捲
　　江神子(喜雨上/麓翁)
一聲玉磬下星壇步虚闌露華寒平曉阿香油壁碾青
鸞應是老鱗眠不得雲砲落海潮翻　身閒猶耿寸心
丹炷爐煙暗祈年隨處蛙聲鼓吹稻花田秋水一池蓮
葉晚吟喜雨拍闌干
　　齊天樂(飲白醪感/少年事)
芙蓉心上三更露茸香潄泉玉井自洗銀舟徐開素酌
月落空杯無影庭隂未暝度一曲新蟬韻秋堪聴痩骨
侵氷怕驚紋簟夜深冷　當時湖上載酒翠雲開處共
雪面波鏡萬感璚漿千莖鬢雪煙鎖藍橋花徑留連暮
景但願覔孤歡强寛秋興醉倚修篁晩風吹半醒
　　賀新郎(湖山有/所贈)
湖上芙蓉早向北山煙深霧冷更看花好流水茫茫城
下夢空指游仙路杳笑蘿嶂雲屏親到玉雪肌膚春温
夜飲湖光山緑成花貌臨澗水弄清照　著愁不盡宫
眉小聴一聲相思曲裏賦情多少紅日闌干鴛鴦枕畔
柱裙腰褪了算誰識垂楊秋裊不是秦樓無縁分㸃吳
霜羞戴簪花帽但殢酒任天曉
　　霜天曉角(題胭脂嶺/陶氏門)
煙林褪葉紅藕藉游人屧十里秋聲松路嵐雲重翠濤
涉　竚立閒素箑畫屏蘿嶂叠明月雙成歸去天風裏
鳯笙浹
　　烏夜啼(桂/花)
西風先到巖扃月籠明金露啼珠滴翠小雲屏　一顆
顆一星星是秋情香裂碧窗煙破醉魂醒
　　夜行舩
逗曉闌干霑露水歸期杳畫簷鵲喜粉汗餘香傷秋中
酒月落桂花影裏　屏曲巫山和夢倚行雲重夢飛不
起紅葉中庭緑塵斜曳應是寳筝慵理
　　鳯栖梧(化度寺池蓮一/花最晚有感)
湘水煙中相見早羅盖低籠紅拂猶嬌小粧鏡明星争
晚照西風日送凌波杳　惆悵來遲羞窈窕一霎留連
相伴闌干悄今夜西池明月到餘香翠被空秋曉
　　生查子(秋/社)
當樓月半奩曾買菱花處愁影背闌干素髮殘風露
神前雞酒盟歌斷秋香户泥落畫梁空夢想青春語
　　尾犯(甲辰中秋/舊刻失題)
紺海掣微雲金井暮涼梧韻風息何處樓髙想清光先
得江汜冷氷綃乍洗素娥懽菱花再拭影留人去忍向
夜深簾戸照陳迹　竹房苔徑小對日莫教煙碧露蓼
香輕記年時相識二十五聲聲秋㸃夢不認屏山路窄
醉魂悠颺滿地桂隂無人惜
　　慶春宫
殘葉翻濃餘香棲苦障風怨動秋聲雲影揺寒波塵銷
膩翠房人去深扄畫成淒黯雁飛過垂楊轉青闌干横
暮酥印痕香玉腕誰慿　菱花乍失娉婷别岸圍紅千
豔傾城重洗清盃同追深夜荳花寒落愁燈近歡成夢
斷雲隔巫山幾層偷相憐處重盡金篝消痩雲英
　　霜天曉角(舊刻/失題)
香莓幽徑滑縈繞秋曲折簾額紅揺波影魚驚墜暗吹
沫　浪濶輕棹撥武陵曾話别一㸃煙紅春小桃花夢
半林月
　　漢宫春(壽梅/津)
名壓年芳倚竹根新影獨照清漪千年禹梁蘚碧重發
南枝氷凝素質遣凡桃羞濯塵姿寒正峭東風似海香
浮夜雪春霏　練鵲錦袍仙使有青娥傳夢月轉參移
逋山傍鸎繫馬玉剪新辭宫妝鏡裏笑人間花訊都遲
春未了紅鹽薦鼎江南煙雨黄時
　　西江月(丙午/冬至)
添線綉牀人倦翻香羅幙煙斜五更簫鼓貴人家門外
曉寒嘶馬　帽壓半簷朝雪鏡開千靨春霞小帘沽酒
看梅花夢到林逋山下
　　浣溪沙(中冬望後出迓/履翁舟中即興)
新夢游仙駕紫鴻數家燈火灞陵東吹簫樓外凍雲重
　石痩溪根舩宿處月斜梅影曉寒中玉人無力倚東
風
　　戀繡衾
頻摩書眼怯細文小窗隂天氣似昏獸爐㬉慵添困帶
茶煙微潤寳􁩏　少年嬌馬西風冷舊春衫猶涴酒痕
夢不到梨花路斷長橋無限暮雲
　　無悶(催/雪)
霓節飛瓊鸞駕弄玉杳隔平雲弱水倩皓鶴傳書衛姨
呼起莫待粉河凝曉趂夜月瑶笙飛環珮蹇驢吟影茶
煙竈冷酒亭門閉　歌麗泛碧蟻放繡箔半鈎寳臺臨
砌要須借東君灞陵春意曉夢先迷楚蝶早風戾重寒
侵羅被還怕掩深院梨花又作故人清淚
　　杏花天
鬢稜初剪玉纎弱早春入屏山四角少年買困成歡謔
人在濃香繡幄　霜絲換梅殘夢覺夜寒重長安紫陌
東風入户先情薄吹老燈花半蕚
　　醉桃源(元/日)
五更櫪馬静無聲隣雞猶怕驚日華平曉弄春明莫寒
愁翳生　新歲夢去年情殘宵半酒醒春風無定落梅
輕斷鴻長短亭
　　菩薩蠻
落花夜雨辭寒食塵香明日城南陌玉靨溼斜紅淚痕
千萬重　傷春頭竟白來去春如客人痩緑隂濃日長
簾影中
　夢窗絶筆
　　鸎啼序
(缺/)呉駕雲閬海(缺/)春空燦綺倒銀海燕影西城(缺/)　天
鏡無際綵翼曳扶揺宛轉雲龍虹尾交相曳(缺/)　　髙
處(缺/)　笑語吹墜(缺/)清濯緇塵(缺/)
　屏障一一鸎花薜蘿
　　紅香流水
(缺/)領客(缺/)　　　　　　離席而語敢詫京兆(缺/)
　　　成良慶㑹賡歌熙載隆都(缺/)　閒暇遺(缺/)　雅
飾繁華地平瞻太極(缺/)　　　　天(缺/)　　納璇題(缺/)
静夜沈秋(缺/)風觀闕麗日(缺/)正午洗盡脂痕茸唾浄捲
麯塵永晝低垂繡帷十二髙軒駟馬峩冠鳴珮班回花
底脩褉飲御爐香分惹朝衣袂碧桃數㸃飛花湧出宫
溝陽春萬里(淳祐十一年二月甲子/四明吳文英君特書)
　夢窗補遺
　　聲聲慢(閏重九/飲郭園)
檀欒金碧婀娜蓬萊游雲不蘸芳洲露栁霜蓮十分㸃
綴殘秋新彎畫眉未穏似含羞低度牆頭愁送逺駐西
臺車馬共惜臨流　知道池亭多宴掩庭花長是驚落
秦謳膩粉闌干猶聞凭袖香留輸他翠漣拍甃瞰新粧
終日凝眸簾半捲帶黄花人在小樓
　　倦尋芳(餞周糾/定夫)
暮帆挂雨氷岸飛梅春思零亂送客將歸偏是故宫離
苑醉酒曾同涼月舞尋芳還隔紅塵面去難留悵芙蓉
路窄緑楊天逺　便繫馬鸎邊清曉煙草晴花沙潤香
軟爛錦年華誰念故人遊倦寒食相思隄上路行雲應
在孤山畔寄新吟莫空回五湖春雁
　　絳都春(為清華/内子夀)
香深霧㬉正人在錦瑟年華深院舊日漢宫分得紅蘭
滋吳苑臨池羞落梅花片弄水月初勻粧面紫煙籠處
雙鸞共跨洞簫低按　歌筦紅圍翠袖凍雲外似覺東
風先轉繡畔畫遲花底天寛春無限仙郎驕馬瓊林宴
待捲上珠簾教看更傳鸎入新年寳釵夢燕
　　唐多令(惜/别)
何處合成愁離人心上秋縱芭蕉不雨也颼颼都道晚
涼天氣好有明月怕登樓　年事夢中休花空煙水流
燕辭歸客尚淹留垂栁不縈裙帶住漫長是繫行舟
　　法曲獻仙音(和丁宏/庵韻)
落葉霞翻敗窗風咽暮色淒涼深院痩不闗秋淚縁生
别情銷鬢霜千㸃悵翠冷搔頭燕那能語恩怨　紫簫
遠記桃枝向隨春渡愁未洗鈆水又將恨染粉縞澀離
箱忍重拈燈夜裁剪望極藍橋綵雲飛羅扇歌斷料鸎
籠玉鏁夢裏隔花時見
　　好事近(秋/飲)
雁外雨絲絲將恨和愁都織玉骨西風添瘦減尊前歌
力　袖香曾枕醉紅腮依約唾痕碧花下凌波入夢引
春雛雙鶒
　　憶舊遊(别黄/澹翁)
送人猶未苦苦送春隨人去天涯片紅都飛盡隂隂潤
緑暗裏啼鴉賦情頓雪雙鬢飛夢逐塵沙歎病渇淒涼
分香痩減兩地看花　西湖斷橋路想繋馬垂楊依舊
欹斜葵麥迷煙處問離巢孤燕飛過誰家故人為寫深
怨空壁埽秋蛇但醉上吳臺殘陽草色歸思賒
　　宴清都
病渇文園久梨花月夢殘春故人舊愁彈枕雨衰翻帽
雪為情僝僽千金醉躍驕驄試問取朱橋翠栁痛恨不
買斷斜陽西湖醖入春酒　吳宫亂水斜煙留連倦客
慵更回首幽蛩韻苦哀鴻呌絶斷音難偶題紅汎葉零
亂想夜冷江楓暗痩付與誰一半悲秋行雲在否
　　金縷歌(陪履亝先生/滄浪看梅)
喬木生雲氣訪中興英雄陳迹暗追前事戰艦東風慳
借便夢斷神州故里旋小築吳宫閒地華表月明歸夜
鶴歎當時花竹今如此枝上露濺清淚　遨頭小簇行
春隊步蒼苔尋幽别塢看梅開未重唱梅邊新度曲催
發寒梢凍蕋此心與東君同意後不如今今非昔兩無
言相對滄浪水懐此恨寄殘醉
　
　
　
　
　
　
　
　
　
　
　
　
　夢窗丁稿巻四
夢窻絶筆
　　鸎啼序
(闕/)呉駕雲閬海(闕/)春空燦綺倒銀海燕影西城(闕/)　天
鏡無際綵翼曳扶搖宛轉雲龍虹尾交相曳(闕/)　　髙
處(闕/)　笑語吹墜　清濯緇塵(闕/)
　屏障一一鸎花薜蘿(闕/)
　　紅香流水(闕/)
　領客(闕/)　　　　　　離席而語敢詫京兆(闕/)
　　　成良慶會賡歌熈載隆都(闕/)　閒暇遺(闕/)　雅
飾繁華地平瞻太極(闕/)　　　　天(闕/)　　納璇題
靜夜沈秋(闕/)風觀闕麗日(闕/)正午洗盡脂痕茸唾淨捲
麯塵永晝低垂繡帷十二髙軒駟馬峩冠鳴珮班回花
底修禊飲御爐香分惹朝衣袂碧桃數㸃飛花湧出宫
溝陽春萬里(淳祐十一年二月甲子/四明呉文英君特書)
夢窗補遺
　　聲聲慢(閏重九/飲郭園)
檀欒金碧婀娜蓬萊游雲不蘸芳洲露柳霜蓮十分㸃
綴殘秋新彎畫眉未穏似含羞低度牆頭愁送逺駐西
臺車馬芙惜臨流　知道池亭多宴掩庭花長是驚落
秦謳膩粉闌干猶聞凭䄂香留輸他翠漣拍甃瞰新粧
終日凝眸簾半捲帶黄花人枉小樓
　　倦尋芳(餞周糾/定夫)
草帆挂雨冰岸飛梅春思零亂送客將歸偏是故宫離
苑醉酒曾同涼月舞尋芳還隔紅塵畫去難留悵芙容
路窄緑楊天逺　便繫馬鸎邊清曉煙草晴花沙潤香
軟爛錦年華誰念故人遊倦寒食相思隄上路行雲應
枉狐山畔寄新吟莫空囘五湖春㕍
　　絳都春(為清華/内子夀)
香深霧㬉正人枉錦瑟年華深院舊日漢宫分得紅蘭
滋吳苑臨池羞落梅花片弄水月初匀粧面紫煙籠處
雙鸞芙跨洞簫低按　歌筦紅圍翠䄂凍雲外似覺東
風先轉繡畔晝遲花底天寛春無限仙郎驕馬瓊林宴
待捲上珠簾教看更傳鸎入新年寳釵夢燕
　　唐多令(惜/别)
何處合成愁離人心上秋縱芭蕉不雨也颼颼都道晚
涼天氣好有明月怕登樓　年事夢中休花空煙水流
燕辭歸客尚淹留垂柳不縈裙帶住謾長是繫行舟
　　法曲獻仙音(和丁宏/菴韵)
落葉霞翻敗窗風咽草色淒涼深院痩不闗秋淚縁生
别情銷鬢霜千㸃悵翠冷搔頭燕那能語恩怨　紫簫
逺記桃枝向隨春渡愁未洗鈆水又將恨染粉縞澀離
箱忍重拈燈夜裁剪望極藍橋綵雲飛羅扇歌斷料鸎
籠玉鏁夢裏隔花時見
　　好事近(秋/飲)
雁外雨絲絲將恨和愁都織玉骨西風添痩減尊前歌
力　袖香曾枕醉紅腮依約唾痕碧花下凌波入夢引
春雛雙鶒
　　憶舊遊(别黄/澹翁)
送人猶未苦苦送春隨人去天涯片紅都飛盡陰陰潤
緑暗裏啼鴉賦情頓雪雙鬢飛夢逐塵沙歎病渴淒涼
分香痩減兩地看花　西湖斷橋路想繫馬垂楊依舊
欹斜葵麥迷煙處問離巢孤燕飛過誰家故人為寫深
怨空壁埽秋蛇但醉上吳臺殘陽草色歸思賖
　　宴清都
病渴文園久梨花月夢殘春故人舊愁彈枕雨衰翻帽
雪為情僝僽千金醉躍驕驄試問取朱橋翠柳痛恨不
買斷斜陽西湖醖入春酒　吳宫亂水斜煙留連倦客
慵更囘首幽蛩韵苦哀鴻呌絶斷音難偶題紅汎葉零
亂想夜泠江楓暗痩付與誰一半悲秋行雲枉否
　　金縷歌(陪履亝先生/滄浪看梅)
喬木生雲氣訪中興英雄陳迹暗追前事戰艦東風慳
借便夢斷神州故里旋小築吳宫閒地華表月明歸夜
鶴歎當時花竹今如此枝上露濺清淚　遨頭小簇行
春隊步蒼苔尋幽别塢看梅開未重唱梅邊新度曲催
發寒梢凍蕊此心與東君同意後不如今今非昔兩無
言相對滄浪水懷此恨寄殘醉
夢窗詞跋
或云夢窗詞一巻或云凡四巻以甲乙丙丁釐目或又
云四明吳君特從吳履齋諸公逰晚年好填詞謝世後
同逰集其丙丁兩年稿若干篇釐為二巻末有鶯啼序
遺缺甚多葢絶筆也與余家藏本合符既閲花菴諸刻
又得逸篇九闋附存巻尾山陰尹煥序略云求詞于吾
宋前有清真後有夢窗此非煥之言四海之公言也湖
南毛晉識
