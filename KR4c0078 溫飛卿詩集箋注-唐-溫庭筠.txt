#+TITLE: 溫飛卿詩集箋注-唐-溫庭筠
#+DATE: 2018-05-12 10:19:05
#+SOURCE: github.com/kanripo/KR4c0078 master 27a04e61                
欽定四庫全書　　　　　集部二
　溫飛卿詩集箋注　　　　别集類一(唐/)
　　提要
　　　　(臣/)等謹案溫飛卿詩集箋注九巻明曾益撰
　　　國朝顧予咸補緝其子嗣立又重訂之凡注中
　　　　不署名者益原注署補字者予咸注署嗣立
　　　　案者則所續注也益字予謙山隂人其書成
　　　　於天啓中予咸字小阮長洲人順治丁亥進
　　　　士官至吏部考工司員外郎嗣立字俠君康
　　　　熙壬辰進士由庶吉士改補中書舍人曾注
　　　　􁆢譌頗多如漢皇迎春詞乃詠漢成帝時事
　　　　而以漢皇為髙祖邯鄲郭公詞為北齊樂府
　　　　舊題郭公者傀儡戲也舊本訛詞為祠遂引
　　　　東京郭子儀祠以附㑹祠字之訛嗣立悉為
　　　　是正考據頗為詳核然多引白居易李賀李
　　　　商隠詩為注雖李善注洛神賦逺逰履字引
　　　　繁欽定情詩為證古人本有此例然必謂夜
　　　　宴謡裂管字用白居易翕然聲作如管裂句
　　　　曉仙謡下視九州字用賀遥望齊州九㸃烟
　　　　句生禖屏風歌銀鴨字用商隠睡鴨香鑪換
　　　　夕薰句似乎不然是亦一短也唐藝文志載
　　　　庭筠握蘭集三巻金荃集十巻詩集五巻漢
　　　　南真稿十巻宋志亦同陳振孫書録解題作
　　　　飛卿集七巻又陸㳺渭南集有溫庭筠集䟦
　　　　稱其父所藏舊本以華清宫詩為首中有早
　　　　行詩後得蜀本則早行詩已佚文獻通考則
　　　　云溫庭筠金荃集七巻别集一巻是宋刻已
　　　　非一本矣曾本合為四巻名曰八义集以作
　　　　賦之事名其詩頗為杜撰嗣立此注稱從所
　　　　見宋刻分詩集七巻别集一巻以還其舊疑
　　　　即通考所載之本又稱采文苑英華萬首絶
　　　　句所録為集外詩一巻較曾本差為完備然
　　　　　總之非唐本之舊也乾隆四十六年六月恭
　　　　　校上
　　　　　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　　　　　　　總　校　官(臣/)陸　費　墀
欽定四庫全書
　温飛卿詩集箋注巻一　　　明　曽益　撰
　　　　　　　　　　　　長洲顧(予咸立/  嗣)補
　　雞鳴埭歌(一作曲補李延壽南史齊武帝車駕數/幸琅邪城宫人常從早發至湖北埭雞)
　　　(始鳴故呼為雞鳴埭金陵志雞鳴埭在青溪西/南湖溝之上齊武帝早遊鍾山射雉至此始聞)
　　　(雞鳴許慎說文/壅水為堰曰埭)
南朝天子射雉時(嗣立案南史齊武帝永明六年五月/左衛殿中將軍邯鄲超表陳射雉書)
(奏賜死九月壬寅於琅邪城講武習水步軍九年/九月戊辰幸琅邪城講武觀者傾都普頒酒肉)銀河
耿耿星參差(白帖天河謂之/銀漢亦曰銀河)銅壺漏斷夢初覺(張衡渾/天儀制)
(以銅為器實以清水下各開孔以玉虯吐漏水入兩壺/嗣立案南齊書武帝數遊幸苑囿載宫人從後車宫内)
(㴱隠不聞端門鼓漏聲置鐘於景陽樓上宫人聞/鐘聲早起裝飾至今此鐘唯應五鼔及三鼔也)寳馬
塵髙人未知(史記李斯傳中廏之寳馬臣得賜之/補徐陵移齊文庸蜀寳馬彌山不窮)魚躍
蓮東蕩宫沼(吳曽漫錄樂府江南詞魚戲蓮葉東魚/戲蓮葉西魚戲蓮葉南魚戲蓮葉北)濛
濛御柳懸棲鳥紅妝萬户鏡中春(補費昶行路難至尊/離宫百餘處千門萬)
(户不/知曙)碧樹一聲天下曉(班固西都賦珊瑚碧樹周阿而/生嗣立案淮南子桃都山有大)
(樹名曰蟠桃枝相去三千里山上冇天雞日/初出照此木天雞即鳴天下雞隨皆應之)盤踞勢窮
三百年(張渤吳錄諸葛亮謂大帝曰鍾山龍蟠石頭虎/踞補隋薛道衡傳郭璞云江表偏王三百年還)
(與中國合庾信哀江南賦將/非江表王氣終於三百年乎)朱方殺氣成愁煙(補吳地/記吳改)
(朱方曰丹徒江淹賦爰契濶於朱/方晉天文志條條片片殺氣也)彗星拂地浪連海(補/淮)
(南子鯨魚死而彗星出爾雅彗星為欃/䅮注亦謂之孛言其形孛孛然如埽帚)戰鼔渡江塵漲
天(嗣立案南史陳後主荒於酒色不恤政事隋文帝大/作戰船使投柹於江曰若彼能改吾又何求及納蕭)
(􁅐蕭巖隋文愈忿以晉王廣為元帥督八十總管進討/補家語子貢曰兩壘相望塵埃相接庾信賦塵埃漲天)
繡龍畫雉填宫井(禮記天子龍巻劉熙釋名衮卷也畫/巻龍於衣也又王后之上服曰褘衣)
(畫翬雉之文於衣也補南史隋軍克臺城貴妃與後主/俱入井隋軍出之晉王廣命斬於青溪中南畿志景陽)
(井在臺城内陳後主與張麗華孔貴嬪投其中以避隋/兵舊傳䦨有石脈以帛拭之作臙脂痕名臙脂井一名)
(辱井在/法華寺)野火風驅燒九鼎(嗣立案南史大皇佛寺起七/層墖未畢火從中起飛至石)
(頭死者甚衆左傳成/王遷九鼎於洛邑)殿巢江燕砌生蒿(廣雅砌戺也詩/呦呦鹿鳴食野)
(之蒿注菣/也即青蒿)十二金人霜炯炯(司馬遷史記始皇收天下/兵聚之咸陽銷以為鐘鐻)
(金人十二重各/千石置宫廷中)芊綿平綠臺城基(南畿志臺城在鍾山/側補容齋隨筆晉宋)
(後謂朝廷禁省為臺/故稱禁城為臺城)暖色春空(一作/容)荒古陂寧知玉樹
後庭曲(嗣立案陳書後主貴妃遊宴使諸貴人女學士/與狎客共賦新詩互相贈答采其尤豔麗者以)
(為曲調被以新聲選宫女冇容色者以千百數令習而/歌之其曲有玉樹後庭花臨春樂等大抵皆美張貴妃)
(孔貴嬪之容色也舊唐志玉樹後庭花太蔟商曲也陳/後主所作其曲云妖妃臉似花含露玉樹流光照後庭)
留待野棠如雪枝(崔豹古今注/棠梨合歡也)
　　織錦詞
丁東細漏侵瓊(一作/瑶)瑟影轉髙梧月初出(梁簡文帝詩/避暑髙梧側)
(輕風時入襟詩月出皎兮補公/孫乗月賦猗嗟明月當心而出)簇簌金梭萬縷紅(祕閣/閒話)
(蔡州蔡氏七夕禱/天得金梭詳巻三)鴛鴦豔錦初成匹(劉孝威詩蒲萄始/欲罷鴛鴦猶未成)
(嗣立案葛洪西京雜記霍光妻遺淳于衍蒲萄錦二十/四匹㪚花綾二十五匹綾出鉅鹿陳寳光家寳光妻傳)
(其法霍顯召入其第使作之機/用一百二十鑷六十日成一匹)錦中百結皆同心(梁武/帝詩)
(腰間雙綺帶/夢為同心結)橤亂雲盤相間㴱(陸翽鄴中記錦有大茱/萸小茱萸蒲萄文錦桃)
(核文錦補杜甫白絲行萬艸千花動凝碧王子年拾遺/記嶿支國有列堞錦文似雲霞覆於日月如城雉樓堞)
(也/)此意欲傳傳不得玫瑰作柱朱弦琴(補司馬相如子/虚賦其石則赤)
(玉玫瑰晉灼曰玫瑰火齊珠也嗣立案才調集/徐注沈約詩寳瑟玫瑰柱尚書大傳大琴朱弦)為君裁
破合歡被(古詩文彩雙鴛/鴦裁為合歡被)星斗迢迢(一作/寥寥)共千里(補古/詩迢)
(迢牽牛星皎皎河漢女謝/莊月賦隔千里兮共明月)象齒(一作/尺)熏鑪未覺秋(補左/傳象)
(有齒以焚其身西京雜記天子以象牙為火籠謝惠/連雪賦燎熏鑪兮炳明燭江淹别賦共金鑪之夕香)碧
池中(才調集/作已)有新蓮子(補庾信詩㴱紅蓮/子豔細錦鳳皇花)
　　夜宴謡
長釵墜髮雙蜻蜓碧盡山斜開畫屏虯須(一作/䫇)公子五
侯客(魏志崔琰虯須對客直視荀恱漢紀/谷永與齊人樓䕶俱為五侯上客)一飲千鍾如
建瓴(補孔叢子平原君與子髙飲强子髙酒曰昔有遺/辭堯舜千鍾孔子百壺子路嗑嗑尚飲百榼古之)
(賢無不能飲者也吾子何辭焉漢書髙帝/紀下兵於諸侯譬猶髙屋之上建瓴水也)鸞咽奼(一作/妖)
唱員無節(說文鸞赤文五彩鳴中五音補張率長相/思歌兒流唱聲欲清舞女趁節體自輕)睂
斂湘煙袖回雪(海錄碎事唐明皇命畫工畫十睂圖一/曰涵煙睂補張衡舞賦裾似飛燕袖如)
(回/雪)清夜恩情四座同莫令溝水東西别(補卓文君白頭/吟今日斗酒㑹)
(明旦溝水頭蹀躞御/溝上溝水東西流)亭亭蠟淚香珠殘(郭茂倩樂府詩/集作賤庾信對)
(燭賦銅荷承蠟/淚鐵鋏染浮煙)暗露曉(樂府詩/集作小)風羅幕寒(見卷/二)飄飄(一/作)
(颻/)㦸帶儼相次二十四枝龍畫竿(典畧天子㦸二/十有四詳巻二)裂管
縈弦共䋣曲(補白居易詩翕然聲作疑管裂/隋煬帝詩清歌宛轉䋣弦促)芳尊細浪
傾春醁(補盛𢎞之荆州記淥水出豫章康樂縣其間烏/程鄉有酒官取水為酒酒極甘美與湘東酃湖)
(酒年常獻之世稱酃/淥酒酃淥醽醁同)髙樓客散杏花多(補曹植詩明月/照髙樓流光正)
(裵回崔寔四民月令引農語二/月昏參星夕杏花盛桑葉白)脈脈新蟾如瞪目(補張/衡靈)
(憲姮娥奔月是為蟾蜍劉孝綽詩攢柯半玉蟾王/延夀魯靈光殿賦齊首目以瞪盻埤蒼瞪盻視也)
　　蓮浦謡
鳴橈軋軋谿溶溶(杜甫詩鳴/橈總發時)廢綠平煙吳苑東(吳苑注/詳下)
水清蓮媚兩相向鏡裏見愁愁更紅(補梁昭明太子采/蓮曲桂檝蘭橈浮)
(碧水江花玉/面兩相似)白馬金鞭(一作/鞍)大隄上(補隋煬帝詩白馬/金貝裝横行遼水)
(傍陳沈炯詩陳王裝腦勒晉后鑄金鞭襄陽樂歌朝/發襄陽城莫至大隄宿大隄諸女兒花豔驚郎目)西
江日夕多風浪(補梁簡文帝曲采蓮渡頭擬黃河郎今/欲渡畏風波費昶采菱曲日斜天欲莫)
(風生浪/未息)荷心有露似驪珠(薛道衡詩荷心宜露泫庾信/詩秋露似珠員莊子千金之)
(珠必在九重之淵驪龍頷/下能得珠者必遭其睡也)不是真員亦揺蕩(補白居易/詩荷露雖)
(圓豈/是珠)
　　郭處士擊甌歌(補段安節樂府雜錄唐武宗朝郭/道源善擊甌率以邢甌越甌十二)
　　　(隻旋加減水其/中以箸擊之)
佶栗金虯石潭古(說文虯龍子無角玉篇/虯無角龍也俗作虬)勺陂瀲灎幽
修語(嗣立案徐注漢地里志渒水至壽入芍陂木/華海賦浟湙瀲灎李善曰瀲灎相連之貌)湘君
寳馬上神雲(劉向列女傳舜陟方死於蒼梧二妃死於/江湘之間俗謂之相君嗣立案屈原楚詞)
(湘夫人朝馳余馬兮江/皋又靈之來兮如雲)碎佩叢鈴滿煙雨(嗣立案詩雜/佩以贈之傳)
(佩玉上有蔥珩下有雙璜衝牙蠙珠以納其間楚辭湘/君捐余玦兮江中遺余佩兮澧浦詩和鈴央央傳和在)
(軾前鈴/在旂上)吾聞三十(一本無/三十字)六宫花離離(李賀詩三十/六宫土花碧)輭
風吹春星斗稀(補魏武帝樂府月/明星稀烏鵲南飛)玉晨冷(一作/吟)磬破昏
夢(上清紫晨君經上皇先生紫/晨君蓋二儀之𦙍玉晨之精)天露未乾香著衣(徐注/列星)
(圖天乳一星在氐北主/甘露占明潤則甘露降)蘭釵委墜垂雲髪(後漢梁冀傳/冀妻孫壽造)
(倭墮髻補古今注墮馬髻今無復作者倭墮髻一云墮/馬之餘形也古樂府頭上倭墮髻司馬相如賦雲髪豐)
(豔/)小響丁當逐回雪(曹植洛神賦飄颻/兮若流風之回雪)晴碧煙滋重疉
山(補江淹詩閨艸含碧滋/宋玉髙唐賦重疉增益)羅屏半掩桃花月太平天子
駐雲車(補漢武故事帝乗小車畫雲其上王建宫/詞太平天子朝元日五色雲車駕六龍)龍鑪
勃鬱雙蟠拏(補梁沈約和劉繪博山香鑪/詩蛟螭盤其下驤首盼曾穹)宫中近臣抱
扇立(杜甫詩雲移/雉尾開宫扇)侍女低鬟落翠花(杜甫詩户外/昭容紫袖垂)亂珠
觸續正跳蕩(補白居易琵琶行嘈嘈切切/錯雜彈大珠小珠落玉盤)傾頭不覺金
烏斜(補張衡靈憲日陽精之宗積而成烏烏有/三趾唐太宗詩紅輪不暫駐烏飛豈復停)我亦為
君長嘆(一作/太)息緘情逺寄愁無色莫霑香夢綠楊絲千
里春風正無力(嗣立案北魏樂府楊白花春風一夜入/閨闥楊花飄蕩落南家含情出户脚無)
(力拾得楊/花淚霑臆)
　　遐水謡
天兵九月渡遐水馬蹋沙鳴雁聲(一作/驚雁)起(邊地圖鳴沙/在沙州沙角)
(山沙如乾糖人馬過此則沙鳴有聲聞數里外或/隨人足而墮經宿復還山上即禹貢所稱流沙)殺氣
空髙萬里情塞寒如箭傷(一作/雙)眸子狼煙堡上霜漫漫
(段成式酉陽雜俎狼/糞煙直上烽火用之)枯葉飄(一作/號)風天地乾犀帶鼠裘
無暖色(官制中書舍人犀帶佩魚/補杜甫詩㬉客貂鼠裘)清光炯冷黃金鞍(補/沈)
(約白馬篇白馬紫/金鞍停鑣過上蘭)虜塵如霧罩(一作/昏)亭障(嗣立案秦始/皇紀築亭障)
(以逐戎人匈奴傳築城障列亭顧𦙍云障山中小城/亭候望所居也庾信詩蕭條亭障逺悽慘風塵多)隴
首年年漢飛將(柳惲詩亭皋木葉下隴首秋雲飛漢書/李廣為右北平太守匈奴號曰漢之飛)
(將/軍)麟閣無名期未歸(漢書甘露三年單于入朝上思股/肱之美乃圖畫大將軍霍光等十)
(一人於麒麟閣張晏曰/武帝獲麒麟時作此閣)樓中思婦徒相望(沈約詩髙樓/切思婦西園)
(遊上/才)
　　曉僊謡
玉妃喚月歸海宫(靈寳赤書經元始登命太真案筆玉/妃拂筵鑄金為簡刻書玉篇徐堅初)
(學記引史記蓬萊方丈瀛洲此三神山諸僊及不死藥/在焉黃金白銀為宫闕未至望之如雲及到三山反居)
(水下欲到則風引船/而去終莫能至者)月色澹白涵春空銀河欲轉星靨
靨碧浪疉山埋早紅宫花有露如新淚(補劉子春花含/日似笑秋露泫)
(葉如泣曹植浮萍篇悲/風來入懐淚落如垂露)小苑叢叢(樂府詩集/作茸茸)入寒翠綺
閣空傳唱漏聲(補枚乗雜詩交䟽結綺窗阿閣三重階/李賀詩㡬回天上葬神僊漏聲相將無)
(斷/絶)網軒未辨凌雲字(沈約詠月詩網軒映珠綴應門照/綠苔劉義慶世說新語荀羡登北)
(固山望海云雖未覩三/山便自使人有凌雲意)遥遥珠帳連湘煙(漢武故事以/琉璃珠玉明)
(月夜光錯雜天下珍/寳為甲帳詳巻八)鶴扇(一作/羽)如霜金骨僊(陸機羽扇/賦昔楚襄)
(王㑹於章臺之上大夫宋玉唐勒侍皆操白鶴之羽以/為扇諸侯掩麈尾而笑謝惠連白羽扇贊涼齋清風素)
(同冰雪東方朔十洲記東海之西岸冇扶/桑人食其椹體骨皆作金色髙飛翔空)碧簫曲盡彩
霞動(補鮑昭升天行鳯臺無還駕簫管有遺聲/江淹僊陽亭詩下視雄虹照俯看彩霞明)下視九
州皆悄然(補李賀詩遥望齊州九/㸃煙一泓海水杯中瀉)秦王女騎紅尾鳳(列/女)
(傳蕭史者秦繆公時人也善吹簫繆公有女弄玉好之/公遂以妻焉遂教弄玉作鳳鳴居數十年吹似鳳聲鳳)
(皇來止其屋為作鳳臺夫婦止其上不下數年一旦/皆隨鳳皇飛去江淹詩畫作秦王女乗鸞向煙霧)乗
(一作/半)空回首晨雞弄(補太𤣥經雌雞/晨鳴雄雞宛頭)霧(一作/露)蓋狂塵億
兆(一作/萬)家(筭法十萬為/億十億為兆)世人猶作牽情夢
　　錦城曲(補元和郡國志錦城在成都縣南十里故/錦官城也益州記錦城在益州南筰橋東)
　　　(流江南岸昔蜀時故錦官也今號錦城城墉猶/在酈道元水經注夷里道西故錦官也言錦工)
　　　(織錦則濯之江流而錦至鮮/明濯以它江則錦色弱矣)
蜀山攢黛留晴雪(字義獨立水中曰蜀畫品巉嵯窳窆/巴蜀之山也三峽記峨嵋積雪經時)
(不/散)簝筍蕨牙縈九折(補左思蜀都賦馳九折之阪水經/注崍山邛崍山也在漢嘉嚴道縣)
(一曰新道山南有九折阪夏則凝/冰冬則毒寒王子陽按轡處也)江風吹巧翦霞綃花
上千枝杜鵑血(補埤雅杜鵑一名子規苦啼啼血不止/一名怨鳥夜啼達旦血漬艸木凡始鳴)
(皆北向啼苦則倒懸於樹血流不止劉敬叔/異苑杜鵑始陽相催則鳴先鳴者吐血死)杜鵑飛入巖下
叢夜叫思歸山月中(補零陵地志思歸/其音似不如歸去)巴水漾情情不
盡(補水經注巴漢世郡治江州巴水北北府城是/也三巴記閬白二水東南流曲折三回如巴字)文君
織得春機紅(司馬相如傳相如與臨邛令相善臨邛富/人卓王孫有女文君新寡好音相如以琴)
(心挑之夜奔相如蜀都賦百室離/房機杼相和貝錦斐成濯色江波)怨魄未歸芳草死(補/蜀)
(記昔有人姓杜名宇王蜀號曰望帝宇死俗說云宇化/為子規子規烏名也蜀人聞子規鳴皆曰望帝也成都)
(記望帝死其魄化為鳥名曰杜鵑亦曰子規蜀都賦鳥/生杜宇之魄屈原離騷恐鵜鴂之先鳴兮使夫百艸為)
(之不芳王逸注言我恐鵜鴂以春分/鳴使百艸華英摧落芬芳不成也)江頭學種相思子
(左思吳都賦相思之樹嗣立案徐注王維詩紅豆生/南國春來發㡬枝贈君多采擷此物最相思即此也)樹
成寄與望鄉人(益州記升僊亭夾路有二臺一名望鄉/臺在華陽縣北九里成都記望鄉臺隋)
(蜀王秀/所築)白帝荒城(一作/城荒)五千里(嗣立案全蜀總志白帝/城在夔州府治東五里)
(元和郡國志公孫述至魚復有白龍出井中因號魚復/為白帝城水經注白帝山城周回二百八十步北緣馬)
(嶺接赤岬山其間平處南北相去八十五丈東西十七/丈又東傍東瀼谿即以為隍西南臨大江闚之眩目惟)
(馬嶺小差委迤猶斬為路羊腸數四然/後得上蜀都賦經途所亘五千餘里)
　　生禖屏風歌(補禮記月令仲春之月𤣥鳥至至之/日以太牢祀於髙禖天子親徃后妃)
　　　(帥九嬪御乃禮天子所御帶以弓韣授以弓矢/于髙禖之前鄭𤣥曰髙辛氏之世𤣥鳥遺卵娀)
　　　(簡吞之而生契後王以為媒宫嘉祥而立其祠/焉變媒言禖神之也嗣立案漢書東方朔傳有)
　　　(封泰山責和氏璧及皇太子生禖屏風殿上柏/柱平樂觀賦獵八言七言上下枚皋傳武帝春)
　　　(秋二十九迺得皇子羣臣喜故皋與東方朔作/皇太子生賦及立皇子禖祝受詔所為皆不從)
　　　(故事重皇子也後漢書注晉元康中髙禖壇上/石被詔問出何經典朝士莫知博士束晳答曰)
　　　(漢武帝晩得太子始為立髙禖之祠髙/禖者人之先也故立石為主祀以太牢)
玉墀暗接昆侖井(漢武帝落葉哀蟬曲玉墀兮塵生桑/欽水經昆侖墟在西北去嵩髙五)
(萬里地之中也其髙萬一/千里吕氏春秋昆侖之井)井上無人金索冷(補戴延之/西征記太)
(極殿上冇金井䦨金博山金轆轤蛟龍負山/於井上李正封詩宵潤玉堂簾露寒金井索)畫壁隂森
九子堂(漢書成帝紀元帝在太子宫生甲觀畫堂為世/適皇孫應劭曰甲觀在太子宫甲地畫堂畫九)
(子/母)階前碎月鋪花影繡屏銀鴨香蓊濛(漢羊勝屏風賦/重葩累繡沓壁)
(連璋補李賀詩深幃金鴨冷/李商隠詩睡鴨香爐換夕熏)天上夢歸花繞叢(補漢書/薄姬曰)
(昨夜夢蒼龍據妾胸上曰此貴徵/也吾為汝成之遂幸有身生文帝)宜男漫作後庭艸(風/土)
(記宜男艸一名鹿蔥宜懐妊婦人佩之必/生男補庾信傷心賦風無少女艸不宜男)不似櫻桃千
子紅
　　嘲春風
春風何處好别殿饒芳艸苒嫋轉鸞旂(詩其旂茷茷/鸞聲噦噦)萎
㽔吹雉葆(補張衡東京/賦羽葢威㽔)揚芳歴九門(禮記注天子九門/路門應門雉門庫)
(門皋門城門近郊/門逺郊門闗門也)澹蕩入蘭蓀(鮑昭白紵歌春風澹蕩/俠思多沈約和謝宣城)
(詩昔賢侔時雨今守馥/蘭蓀注蓀香艸名也)爭奈白團扇時時偷主恩(嗣立/案班)
(倢伃怨歌行新裂齊紈素皎潔如霜雪裁為合歡扇團/團似明月出入君懐袖動揺微風發常恐秋節至涼風)
(奪炎熱棄捐篋笥/中恩情中道絶)
　　舞衣曲
藕腸纖縷抽輕春(束晳補亾詩/艸以春抽)煙機漠漠嬌蛾(一作/娥)嚬
(補謝朓詩生煙紛漠漠詩螓首蛾睂師古曰蛾睂形若/蠶蛾睂也梁劉孝綽同武陵王看伎詩送態表顰蛾)
金梭淅瀝透空薄(金梭注/見上)翦落交刀(一作/鮫鮹)吹斷雲(補東/宫舊)
(事太子納妃有龍/頭金縷交刀四)張家公子夜聞雨(補漢五行志成帝/時童謡云燕燕尾)
(涎涎張公子時相見/謂富平侯張放也)夜向蘭堂思楚舞(張衡南都賦揖/讓而升宴於蘭)
(堂史記戚夫人泣上曰/為我楚舞吾為若楚歌)蟬衫麟帶壓愁香(梁簡文帝詩/衫薄擬蟬輕)
(李賀詩玉刻/麒麟腰帶紅)偷得鸎簧(樂府詩集/作黃鸎)鎖(樂府詩/集作銷)金縷(補劉/孝威)
(東飛伯勞歌瓊/筵玉笥金縷衣)管含蘭氣嬌語悲(補洛神賦含辭/未吐氣若幽蘭)胡槽
雪腕鴛鴦絲(嗣立案張籍詩黃金捍撥紫檀槽晉樂府/雙行纒朱絲繋腕繩真如白雪凝李白詩)
(蜀琴欲奏/鴛鴦弦)芙容力弱應難定(嗣立案世說補江從簡小/時有文情作采荷調以刺)
(何敬容曰欲持荷作柱荷弱不/勝梁欲持荷作鏡荷暗本無光)楊柳風多不自持(嗣立/案梁)
(元帝春别應令詩門前楊柳亂如絲直置佳人/不自持沈約春思楊柳亂如絲綺羅不自持)回嚬笑
語西窗客星斗寥寥波脈脈(古詩盈盈一水/間脈脈不得語)不逐秦王
巻象牀(嗣立案晉樂志成帝咸康七年用顧臻袁除髙/絙紫鹿跂行鼈食及秦王巻衣笮兒等樂呉兢)
(樂府古題要解秦王巻衣曲言咸陽春景及宫闕之美/秦王巻衣以贈所歡也戰國策孟嘗君出行國至楚獻)
(象牀注象齒為牀鮑昭白/紵歌象牀瑶席鎮犀渠)滿樓明月梨花白(補劉孝綽/于座應令)
(詠梨花詩詎匹龍/樓下素橤映華扉)
　　張靜婉采蓮曲(并序○曲/一作歌)
　靜婉羊偘伎也其容絶世偘自為采蓮二曲今樂府
　所存失其故意因歌以俟采詩者事具載梁史(補南/史羊)
　(偘字祖忻泰山梁父人善音律自造采蓮櫂歌二曲/甚有新致姬妾列侍窮極奢靡有舞人張淨琬腰圍)
　(一尺六寸時人咸推能/掌上舞淨琬靜婉同)
蘭膏墜髮紅玉春(補宋玉招魂蘭膏明燭華容備些注/以蘭香練膏也西京雜記趙飛燕與)
(女弟昭儀竝色如紅玉為/當時第一皆專寵後宫)燕釵拖頸抛盤雲(補郭子橫/洞冥記元)
(鼎元年起昭靈閣有神女留一玉釵帝以賜趙倢伃元/鳳中宫人謀欲碎之視釵柙惟見白燕升天宫人因作)
(玉燕釵詩/鬒髪如雲)城西楊柳向嬌(一作/橋)晚門前溝水波粼粼(補/謝)
(朓詩垂楊䕃御溝古今注長安御溝謂之/楊溝植楊於其上詩楊之水白石粼粼)麒麟公子朝
天客(注見/上)珂(一作/珮)馬璫璫(才調集/作堂堂)度春陌(補西京雜記/長安盛飾鞍)
(馬競加雕鏤皆以南海白蜃為珂猶以/不鳴為患或加以鈴鑷走則如撞鐘磬)掌中無力舞衣
輕(補飛燕外傳成帝獲飛燕身輕欲不勝風恐/其飄翥帝為造水晶盤令宫人掌之而歌舞)翦斷鮫
鮹破春碧(張華博物志鮫人從水中出曾寄寓人家積/日賣綃鮫人臨去從主人索器泣而出珠滿)
(盤以與主人嗣立案任昉述異記鮫人即泉先也又名/泉客南海出鮫綃紗泉先潛織一名龍紗其價百餘金)
(以為服入/水不濡)抱月飄煙一尺腰(嗣立案許顗詩話舞人張/靜婉腰圍一尺六寸能掌)
(上舞唐人作楊柳枝詞/云認得羊家靜婉腰)麝臍龍䯝(一作/腦)憐嬌饒(一作嬈/嗣立案)
(埤雅廣要麝似麞而小黑色好食柏葉啗蛇香在隂莖/前皮内别有膜袋裹之每為人逐迫即投巖急自舉爪)
(剔出香投之就縶且死猶拱四足保臍麝香落處艸木/皆焦黃酉陽雜俎龍腦香樹出婆利國亦出波斯國樹)
(髙八九丈大可六七圍葉員而背白無花實香在木心/中斷其樹劈取之膏於樹端流出斫樹作坎而承之)
秋羅拂水碎光􁒬(􁒬古文動字補梁元帝蕩婦/秋思賦秋水文波秋雲似羅)露重花
多香不銷鸂鷘交交(一作/膠膠)塘水滿(吳都賦鸂鷘鷛􁄨/注水鳥也詳巻六)綠
萍金(才調集/作芒如)粟蓮莖短(補謝靈運詩/綠蘋初齊葉)一夜西風送雨來
粉痕零落愁紅淺(杜甫詩露冷/蓮房墜粉紅)船頭折藕絲暗牽(嗣立/案梁)
(簡文帝櫂歌行葉亂由牽荇絲飄為/折蓮采蓮荷絲傍皓腕菱角逺牽衣)藕根蓮子相留連
(嗣立案樂府青陽歌曲下/有竝根蕅上有同心蓮)郎心似月月易(一作/未)缺(謝靈/運月)
(賦昨三五兮既滿/今二八兮將缺)十五十六清光員(嗣立案鮑昭玩月/詩三五二八時千)
(里與君同沈約詠月詩洞/房殊未曉清光信悠哉)
　　湘宫人歌
池塘芳意溼(楊師道春朝閒步/詩池塘藉芳草)夜半東風起生綠畫羅
屏(西京雜記昭陽殿中設木/畫屏風文如蜘蛛絲縷)金壺貯春水(補殷夔刻漏/法為器三重)
(門皆徑尺差立於方輿踟蹰之上為金龍口吐水轉注/入踟蹰經緯之中鮑昭詩金壺啟夕淪注金壺之漏已)
(啟夕/波)黃粉楚宫人(酉陽雜俎近代妝尚靨如射月曰黃/星靨李賀詩入苑白泱泱宫人正靨)
(黃/)方飛(一作/芳花)玉刻鱗娟娟照棊燭不語兩含嚬(原注讀/曲歌明)
(鐙照空局悠/然未有期)
　　黃曇子歌(補郭茂倩樂府詩集晉書五行志桓石/民為荆州百姓忽歌黃曇子曲後石民)
　　　(死王忱為荆州之應黃曇子王忱字也案橫吹/曲李延年二十八解有黃覃子不知與此同否)
　　　(凡歌辭考之與事不合/者但因其聲而作歌爾)
參差綠蒲短揺豔雲(一作/春)塘滿(補塘上行古詞蒲生/我池中綠葉何離離)紅
瀲蕩融融鸎翁鸂鷘暖萋芊小城(一作/成)路馬上修蛾嬾
(曹植洛神賦/修睂峨峨)羅衫褭回(一作/向)風(補上聲歌新衫繡兩端/迮著羅裙裏行行動微)
(塵羅裙/隨風轉)㸃粉金鸝卵(補國語鳥翼鷇卵/韋昭曰未乳曰卵)
　　觱篥歌(原注李相伎人吹○補樂府雜錄觱篥者/本龜兹國樂亦名悲栗以竹為管以蘆為)
　　　(首其聲悲栗有類於笳也嗣立案桂苑叢談咸/通中丞相李蔚自大梁移鎮淮海浙右小校薛)
　　　(陽陶監押度支運米入城公喜其姓名有同曩/日朱崖李相左右者遂令試詢之果是舊人公)
　　　(甚喜留止别館一日召陽陶遊詢其所聞及往/日蘆管之事薛因獻朱崖李相陸暢元白所撰)
　　　(歌一軸公益喜之次出蘆管於賞心亭奏之其/管絶微每於一觱篥中常容三管聲如天際自)
　　　(然而來情思寛閒公大嘉賞之贈詩有云虚心/纖質雁銜餘鳳吹龍吟定不如劉煦舊唐書李)
　　　(蔚咸通中以京兆尹太常卿同平章事加中書/侍郎罷相出為山南東道節度使宣武軍節度)
　　　(觀察等使轉淮南節度副大使本集有/獻淮南李僕射五十韻詩可以參考)
蠟煙如纛新蟾滿(韓翊詩日莫漢宮傳蠟燭輕煙散入/五侯家補古詩三五明月滿四五蟾)
(兎/缺)門外沙平(一作/平沙)艸牙短(補李肇國史補凡拜相禮絶/班行府縣載沙填路自私第)
(至子城東街/名曰沙隄)黑頭丞相九天歸(世說諸葛道明初過江/左丞相謂曰明府當為)
(黒頭/公)夜聽飛瓊吹朔管(漢武故事西王母命侍/女許飛瓊鼔震靈之簧)情逺氣
調蘭蕙熏(補宋玉神女賦/吐芬芳其若蘭)天香瑞彩含絪緼(補易天地/絪緼萬物)
(化/醇)皓然纖指都揭血日㬉碧霄無片雲含商咀徵雙幽
咽(鮑昭白紵歌含/商咀徵歌露晞)輭縠疎羅共蕭屑(一作瑟補子虚賦/雜纖羅垂霧縠拾)
(遺記呉主趙夫人㭊髪以神膠續之乃織為羅縠累月/而成裁之為幔内外視之飄飄如煙氣輕動而房中自)
(涼何遜詩長/風正騷屑)不盡長員疊翠愁柳風吹破澄潭月鳴梭
淅瀝金絲橤恨語殷勤隴頭水(補樂府隴頭歌隴頭流/水鳴聲幽咽遥望秦川)
(肝腸/斷絶)漢將營前萬里沙(地里志萊陽夾河而岸沙/長二百餘里名萬里沙)更㴱
一一霜鴻起(鮑昭詩霜/髙落塞鴻)十二樓前花正䋣(補漢郊祀志/方士有言黃)
(帝時為五城十二樓以候神人於執期應劭/曰昆侖𤣥圃五城十二樓僊人之所常居)交枝簇蔕
連璧(一作/壁)門(王融遊僊詩/璧門涼月舉)景陽宫女正愁絶(宫苑記齊/武帝置鐘)
(景陽樓上令宫人聞鐘/聲竝起妝飾詳見上)莫使此聲催斷魂(補江淹恨賦/一旦魂斷)
　　照影曲
景陽妝罷瓊窗㬉(注見/上)欲照澄明香步嬾(孟浩然詩澄/明愛水物補)
(王子年拾遺記石崇篩沈水之香如塵末布致象牀上/使所愛踐之無迹即賜真珠百粒若有迹者則節其飲)
(食令體輕弱梁元帝烏栖曲蘭房/椒閣夜方開那知步步香風逐)橋上衣多抱彩雲(江/淹)
(詩日莫崦嵫合/參差彩雲重)金鮮(才調集/作鱗)不動春塘滿(沈約詩白/水滿春塘)黃
印額山輕為塵(補梁簡文帝詩同安鬟裏撥異作額間/黃庾信樂府睂心濃黛直㸃額角輕黃)
(細/安)翠鱗紅穉俱含嚬桃花百媚如欲語(補古詩自有桃/花容古樂府思)
(我百媚孃李白詩荷花/嬌欲語愁殺蕩舟人)曾為(一作/謂)無雙今兩身(補古樂/府纖纖)
(作細步精/妙世無雙)
　　公無渡河(一作柫舞詞嗣立案樂府古題要解公/無渡河本箜篌引霍里子髙晨起刺船)
　　　(見一白首狂夫披髪攜壺亂流而渡其妻隨止/之不及遂溺死於是其妻援箜篌而鼔之作歌)
　　　(曰公無渡河公竟渡河墮河而死當奈公何聲/甚悽愴曲終亦投河而死子髙還語其妻麗玉)
　　　(麗玉傷之乃引箜篌寫其聲聞者莫不墮淚/飲泣麗玉以其聲傳鄰女麗容名曰箜篌引)
黃河怒浪連天來(爾雅河出昆侖墟所渠并千七百一/川色黃李白將進酒君不見黃河之)
(水天/上來)大響谹谹(一作/肱肱)如殷雷(補揚子法言非雷非霆/殷殷谹谹詩殷其雷)龍
伯驅風不敢上(補列子龍伯之國河圖玉版昆侖以北/九萬里龍伯國人長三十丈萬八千嵗)
百川噴雪髙崔嵬二十三(一作/五)弦何太哀(嗣立案周禮/樂器圖雅瑟)
(二十三弦頌瑟二十五弦吕氏春秋朱襄氏作五弦瑟/以采隂氣以定羣生瞽叟乃拌五弦為十五弦之瑟命)
(之曰大章舜立乃益八弦為二十三弦之瑟髙氏小史/太昊作二十五弦箜篌漢書郊祀志泰帝使素女鼔五)
(十弦瑟悲帝禁不止故/破其瑟為二十五弦)請公莫渡立裵回(注見/上)下有狂
蛟鋸為尾(補王建公無渡河/蛟龍齧尸魚食血)裂帆截櫂磨霜齒(補張正/見公無)
(渡河櫂折桃花水帆横竹箭流李/白公無渡河有長鯨白齒若雪山)神椎鑿石塞神潭(晉/書)
(祖約傳約曰假有/神椎必有神搥)白馬䟃𧽼赤塵起(補吳都賦䟃𧽼翋/􁗕善曰相隨驅逐)
(衆多/貌)公乎躍馬揚玉鞭(見巻/二)滅没髙蹄日千里(孫卿子/騏驥一)
(日千/里)
　　太液池歌(嗣立案漢書作建章宫其北治大池漸/臺髙二十餘丈名曰泰液池中有蓬萊)
　　　(方丈瀛洲壺梁象海中神山龜魚之屬師古曰/太液池者言其津潤所及廣也西京雜記太液)
　　　(池邊皆是彫胡紫籜綠節之類菰之有米者長/安謂為彫胡葭蘆之未解葉者謂之紫籜菰之)
　　　(有首者謂之綠節其間鳬雛雁子布滿充積又/多紫龜綠鼈池邊多平沙沙上鵜鶘鷓鴣鵁鶄)
　　　(鴻鶂動/輒成羣)
腥鮮龍氣連清防(嗣立案三輔故事太液池北岸有石/魚長二丈髙五尺西岸冇石龜三枚)
(長六尺夏侯沖答潘岳詩相思限清防顔延之詩踟蹰/清防密注清防謂屏風也一云防扞水者周禮以防止)
(水劉楨詩流/波為魚防)花風漾漾吹細光(補梁簡文帝詩/花風暗裏覺)疊瀾不
定照天井倒影蕩揺(一作/漾)晴翠長(西京賦蔕倒茄于藻/井披紅葩之狎獵補)
(陵陽子明經倒景氣去地四/千里其景皆倒在下景影同)平碧淺春生綠塘雲容雨
態連春蒼(宋玉髙唐賦朝為/行雲莫為行雨)夜深銀漢通柏梁(漢書元/鼎二年)
(春起柏梁臺漢武故事以/香柏為之香聞數十里)二十八㝛朝玉堂(補後漢書/論中興二)
(十八將前世以為上應二十八㝛漢書建章宫南有玉/堂漢宫闕簿長安有玉堂殿去地十二丈基階皆用玉)
(故/名)
　　雉場歌(嗣立案南史東昏侯置射雉場二百十六/處每出輒與鷹犬隊主徐令孫媒翳隊主)
　　　(俞靈韻齊馬而/走左右爭逐之)
茭葉萋萋接煙樹(一作曙詩/其葉萋萋)雞鳴埭上梨花露(注見/上)彩
仗鏘鏘已合圍(李陵答蘇武書單/于臨陳親自合圍)繡翎白頸遥相妒(補/潘)
(岳射雉賦灼繡頸而衮背/又櫟雌妒異倏來忽往)雕尾扇張金縷髙碎鈴素拂
驪駒豪(補說文驪馬深黑色何承天纂文馬二嵗/為駒補古樂府何以識夫壻白馬從驪駒)綠場
紅迹來(一作/未)相接箭發銅(一作/狼)牙傷彩毛(嗣立案齊東/昏侯紀翳中)
(帷帳及步障皆袷以綠紅錦金銀鏤弩牙瑇瑁帖箭南/越志龍川有營澗常有銅牙弩流出水皆以銀黃雕鏤)
(取之者久而後得父老云越王/弩營也杜甫詩正觀銅牙弩)麥隴桑隂小山晚六虯
歸去凝笳逺(補司馬相如上林賦乗鏤象六玉虯謝朓/鼔吹曲凝笳翼髙蓋李善注徐引聲謂之)
(凝/)城頭卻望㡬含情青(一作/春)畝春(一作/青)蕪連古(一作/石)苑
(嗣立案齊東昏侯紀郊郭四民皆廢業樵蘇路斷金陵/志齊東昏侯即臺城閱武堂為芳樂苑山石皆塗以采)
(色跨池水立紫閣諸樓觀又於苑中立店肆以潘妃為/市令又作土山閒渠立埭苑中時百姓歌云閱武堂種)
(楊柳至尊屠/肉潘妃酤酒)
　　雍臺歌(補古今樂錄梁鼔角横吹舊曲有大白淨/皇太子小白淨皇太子雍臺㩉臺胡遵利)
　　　(􁀙女淳于王捉搦東平劉生單迪歴魯爽半和/企喻比敦胡度來十四曲三曲有歌十一曲亾)
　　　(梁武帝曲日落登/雍臺佳人珠未來)
太子池南樓百尺(補徐爰釋問注西明内有太子池孫/權子和所穿有土山臺晉帝在儲宫)
(所築故俗呼太子池呉均雍臺詩雍臺十二/樓樓樓鬱相望淮南王詞百尺髙樓與天連)入(一作/八)窗
新樹疎簾隔(補徐悱詩忽有當/窗樹兼含映日花)黃金鋪首畫鈎陳(揚雄/甘泉)
(賦排玉户而颺金鋪兮補蜀都賦金鋪交映劉淵林曰/金鋪門鋪首以金為之星經句陳六星為六宫亦主六)
(軍晉天文志句陳六星在紫宫中/句陳後宫也王者法句陳設環列)羽葆亭童拂交㦸(蜀/志)
(先主傳先主少時與宗中諸小兒於樹下戲言吾必當/乗此羽葆蓋車補射雉賦搫場拄翳停僮蔥翠善曰停)
(僮翳貌也停僮亭童同史記交㦸之/衛士欲止不内庾信詩交㦸映彤闈)盤紆闌楯臨髙臺
帳殿(一作/殿帳)臨流鸞扇開(補庾肩吾曲水詩回川入帳殿/庾信馬射賦帷宫㝛設帳殿開)
(筵大唐六典尚舍奉御凡大駕行幸預設三部帳幕帳/皆烏氊為表朱綾為覆下有紫帷方座金銅行牀覆以)
(簾其外置排城以為蔽扞庾信/詩思為鸞翼扇願備明光宫)早雁驚鳴細波起(補沈/約詩)
(雁門早鴻/離離度)映花鹵簿龍飛回(嗣立案封演見聞記輿車/行幸羽儀導從謂之鹵簿)
(自秦漢以來始有其名蔡邕獨斷載鹵簿有大駕小駕/法駕之異而不詳鹵簿之義案字書鹵大楯也字亦作)
(櫓又作樐音義皆同鹵以甲為之所以扞敵賈誼過秦/論云伏尸百萬流血溧鹵是也甲楯有先後部伍之次)
(皆著之簿鹵籍天子出入則案次導從故/謂之鹵簿耳陸機詩吳實龍飛劉亦岳立)
　　吳苑行(嗣立案趙氏吳越春秋呉王闔閭治宫室/立射臺於安里華池在平昌南城宫在長)
　　　(樂闔閭出入游臥秋冬治於城中春夏治於城/外治姑蘇之臺旦食䱉山畫遊蘇臺射於鷗陂)
　　　(馳於游臺興樂/石城走犬長洲)
錦雉雙飛梅結子平春逺綠窗中起吳江澹畫水連空
三尺屏風隔千里(嗣立案杜甫戲題畫山水圖歌尤工/逺勢古莫比咫尺應須論萬里焉得)
(并州快翦刀翦/取呉松半江水)小苑有門紅(一作/門)扇開(補何遜南苑詩/苑門闢千扇苑)
(户開/萬扉)天絲舞蝶俱(一作/共)裵回(補梁簡文帝春日詩落/花隨燕入游絲帶蜨驚)綺
戸雕楹長若此(補張衡七命雕堂綺/櫳西京賦雕楹玉磶)韶光嵗嵗如歸來
(梁元帝纂要/春曰韶景)
　　常林歡歌(嗣立案唐書樂志常林歡疑宋梁間曲/宋梁之世荆雍為南方重鎮皆皇子為)
　　　(之牧江左詞詠莫不稱之以為樂土故隋王誕/作襄陽之歌齊武帝追憶樊鄧梁簡文帝樂府)
　　　(歌云分手桃林岸送别峴山頭若欲寄音信漢/水向東流又曰宜城酘酒今行熟停鞍繫馬蹔)
　　　(棲㝛桃林在漢水上宜城在荆州北荆州有長/林縣江南謂情人為歡常長聲相近蓋樂人誤)
　　　(謂長為常通典常/林歡蓋宋齊間曲)
宜城酒熟花覆橋(補劉孝儀謝酒啟奉教垂賜宜城酒/四器李肇國史補酒則宜城之九醖)
沙晴綠鴨鳴咬咬(一作交交蔡洪鴨/賦冠葩綠以耀首)穠桑繞舍麥如尾
(補宋玉笛賦麥秀􁁊兮鳥/華翼埤蒼曰􁁊麥芒也)幽軋鳴機雙燕巢(補梁武陵/王紀詩昨)
(夜夢君歸賤妾下鳴機古詩/思為雙飛燕銜泥巢君屋)馬聲特特荆門道(補盛𢎞/之荆州)
(記郡西泝江六十里南岸有山曰荆門酈/道元水經注荆山在南上合下開狀似門)蠻水揚光色
如艸(太康地記荆州/古蠻服之地)錦薦金鑪夢正長(補鄴中記石季/龍作席以金裹)
(五香雜以五采綫編蒲皮緣之以錦徐悱贈内詩網蟲/生錦薦游塵掩玉牀司馬相如美人賦金鑪香熏黼帳)
(長/垂)東家呃(一作/吚)喔雞鳴早(補射雉賦良遊呃喔引之規/裏徐陵烏栖曲惟憎無賴汝)
(南雞天河未/落猶爭啼)
　　塞寒行(補漢書匈奴傳秦始皇帝使䝉恬將數十/萬之衆北擊胡悉收河南地因河為塞築)
　　　(四十四縣城臨河/徙適戍以充之)
燕弓弦勁霜封瓦(列子燕角之弧朔蓬之榦補/陸機擬古詩凝霜封其條)樸簌寒
雕睇平野(本草集解雕一名鷲黒色健飛擊沙漠中/空中盤旋無細不覩鮑昭詩平野起秋塵)一
㸃黃塵起雁喧(杜甫詩黃/塵翳沙漠)白龍堆下千蹄馬(漢書匈奴/傳豈為康)
(居烏孫能踰白龍堆而寇西邊哉迺以制匈奴也孟康/曰龍堆形如土龍身無頭有尾髙大者二三丈埤者丈)
(餘皆東北向相似堆在西域中嗣立案徐/注貨殖傳陸地牧馬二百蹄牛蹄角千)河源怒觸(才/調)
(集作/濁)風如刀(山海經昆侖之丘河水出焉王昌齡/塞下曲飲馬渡秋水水寒風似刀)翦斷
朔雲天更髙(宋玉九辨泬漻/兮天髙而氣清)晚出榆闗(一作/林)逐征北(地/里)
(志榆闗一名臨閭闗在漢中補吳/筠春怨君去住榆闗妾留住函谷)驚沙飛迸衝貂(一作/征)
袍心許凌煙名不滅(唐書貞觀十七年二月圖功臣於/凌煙閣補兩京記大極宫中有凌)
(煙閣在凝隂殿内功/臣閣在凌煙閣南)年年錦字傷雜别(晉書竇滔妻蘇/氏名蕙字若蘭)
(滔為秦州刺史被徙流沙蘇氏思之織錦為回文旋圖/詩以贈滔宛轉循環讀之詞甚悽惋凡八百四十字)
彩毫一畫竟何榮(補西京雜記天子筆管以錯寳為跗/毛皆以秋兎之毫唐書詔閻立本畫)
(凌煙閣功臣二十四圖上自為贊南部新書畫功臣皆/北面設三隔内一層畫功髙宰輔外一層寫功髙侯王)
(又外一層/次第功臣)空(一作/長)使青樓泣(才調集/作淚)成血(曹植美女篇/青樓臨大路)
(補南史齊武帝興光樓上施青漆世人謂之/青樓吳筠閨怨非獨淚如絲亦見珠成血)
　　湖隂詞(并序/)
　王敦舉兵至湖隂明帝微行視其營伍由是樂府有
　湖隂曲而亾其詞因作而附之(嗣立案晉書明帝紀/大寧二年六月王敦)
　(將舉兵内向帝密知之乃乗巴滇駿馬微行至于湖/隂察敦營壘而出敦正晝寢夢日環其城驚起曰此)
　(必黃須鮮卑奴來也使騎追帝帝見逆旅賣食嫗以/七寳鞭與之曰後騎來可以此示也追者至問嫗嫗)
　(曰去已逺矣因以鞭示之五騎傳玩稽留良久帝僅/而獲兔案晉書地里志于湖縣名屬丹陽郡楊慎曰)
　(帝至于湖為句隂察營/壘為句温作湖隂誤也)
祖龍黃須珊瑚鞭鐵驄金面青連錢(嗣立案異苑王敦/頓軍姑孰明帝躬)
(往覘之敦晝寢卓然驚悟曰營中有黃須鮮卑奴來何/不縳取帝所生母荀氏燕國人故貌類焉世說新語明)
(帝著戎服騎巴竇馬齎一金馬鞭隂察軍形勢梁元帝/詩照耀珊瑚鞭沈炯樂府驄馬鐵連錢爾雅青驪驎曰)
(驒注色斑駮如魚/鱗今連錢驄也)虎䫇(一作/須)拔劔欲成夢日壓賊營如
血鮮海旗風急驚眠起甲重光揺照湖水蒼黃追騎塵
外歸森索妖星陳前死(事俱詳上嗣立案晉書天文志/永昌元年七月甲午有流星大)
(如瓮長百餘丈青赤色從西方來尾分為百餘岐或散/時王敦之亂百姓流亾之應也又案晉宣帝紀公孫文)
(懿反時有長星墜於梁水帝縱兵擊之斬於梁水星/墜之所此句蓋借用此事也○以上八句實叙其事)五
陵愁碧春萋萋(嗣立案王敦傳敦又大起營府侵人田/宅發掘古墓剽掠市道士庶解體咸知)
(其禍敗焉班固西/都賦北眺五陵)灞川玉馬空中嘶(瑞應圖王者清明/尊賢則玉馬至嗣)
(立案晉書新蔡王騰初發并州次於真定值大雪平地/數尺營門前方數丈雪融不積騰怪而問之得玉馬髙)
(尺許奏獻之徐注聞竒錄沈傳師為宣武節度堂前馬/嘶掘地深丈餘得一穴有玉馬髙三寸長五寸嘶則若)
(壯馬聲前有金槽中碎/碌砂如菉豆而金色也)羽書如電入青瑣(漢書赤墀青/瑣孟康曰以)
(青畫户邊鏤中天子制也師古/曰刻為連鎖文而以青塗之也)雪腕如槌催畫鞞(嗣立/案禮)
(記月令仲夏命樂師修鞀鞞鼔○以上四句追叙亂離/及徵發諸路刺史也案晉書丁卯加司徒王導大都督)
(揚州刺史徵徐州王邃豫州祖約兖州/劉遐臨淮蘇峻廣陵陶瞻等還衛京師)白虯天子金鍠
鋩(晉書天文志董養曰白者金色國/之行也甘泉賦駟蒼螭兮六素虯)髙臨帝座回龍章
(漢書天文志中端門左右掖門掖門内六星諸侯其内/五星五帝座又紫微宫北極五星其第二星謂之帝座)
(徐注郊特牲旂十有二旒/龍章而設日月以象天也)吳波不動楚山晚花壓闌干
春晝長(嗣立案江淹西州曲䦨干十二曲垂手明如玉/○以上四句謂敦㓕還宫重慶升平也司馬光)
(資治通鑑王敦使王含錢鳳鄧岳周撫等帥衆向京師/帝乃帥諸軍出屯南皇堂夜募壯士遣將軍段秀等帥)
(千人渡水明旦戰於越城大破之秀匹磾弟也敦聞含/敗尋卒敦黨悉平○敦本鎮武昌及謀簒位諷朝廷徵)
(已移鎮姑孰/故結語云然)
　　蔣侯神歌(嗣立案蔣子文傳蔣子文者廣陵人也/嗜酒好色佻達無度常自謂青骨死當)
　　　(為神漢末為秣陵尉逐賊至鍾山下賊擊傷額/因解綬縛之有頃遂死金陵志子文為秣陵尉)
　　　(逐盗至鍾山死而靈異吳大帝立廟孫陵岡封/為中都侯改鍾山曰蔣山晉加相國重為立廟)
　　　(南宋初廢後修復封/蔣王齊進號蔣帝)
楚神鐵馬金鳴珂夜動蛟潭生素波商風刮水報西帝
廟前古樹蟠白蛇(嗣立案南史臨汝侯蕭猷與楚王廟/神交飲至一斛每酹祀盡歡極醉神)
(影亦有酒色所禱必從後為益州刺史時江陽人齊苟/兒反衆十萬攻州城猷兵糧俱盡人有異心乃遥禱請)
(救是日有田老逢一騎絡鐵從東方來問去城㡬里曰/百四十時日已晡騎舉稍曰後人來可令之疾馬欲及)
(日破賊俄有數百騎如風一騎過請飲田老問為誰曰/吳興楚王來救臨汝侯當此時廟中請祈無驗十餘日)
(乃見侍衛土偶皆泥濕如汗者南史曹景宗傳梁旱甚/詔祈蔣帝神求雨十旬不降武帝怒命載荻欲焚廟并)
(神影爾日開朗欲起火當神上忽有雲如繖倏忽驟雨/如瀉臺中宫殿皆自振動帝懼馳詔追停少時還靜自)
(此帝畏信遂深自踐阼以來未嘗躬自到廟於是備法/駕將朝臣修謁是時魏軍攻鍾離蔣帝神報敕必圍許)
(扶助既而無雨水長遂挫敵人亦神之力焉凱旋之後/廟中人馬脚盡有泥濕當時並目覩焉杜甫詩鐵馬汗)
(常趨金陵志鍾山北一峰最髙其顛有泉泉西為黑龍/潭相傳曾有龍見劉歆遂初賦遭陽侯之豐沛兮乗素)
(波以聊戾梁元帝纂要秋風曰商風補/史記嫗曰吾子白帝子也化為蛇當道)吳王赤斧砍雲
陳畫堂列壁叢(一作/㦸排)霜刃巫娥傳意託悲絲鐸語琅琅
理雙鬢(嗣立案干寳搜神記吳先主之初其故吏見文/於道乗白馬執白扇侍從如平生見者驚走文)
(追之謂曰我當為此土地神以福爾下民爾可宣告百/姓為我立祠不爾將有大咎是嵗夏大疫百姓輒相恐)
(動頗有竊祠之者矣文又下巫祝吾將大啟祐孫氏宜/為我立祠不爾將使蟲入人耳為災俄而有小蟲如鹿)
(蠻入耳皆死醫不能治百姓愈恐孫主未之信也又下/巫祝若不祀我將又以大火為災是嵗火災大發一日)
(數十處火及公宫孫主患之議者以為鬼有所歸乃不/為厲宜有以撫之於是使使者封子文為中都侯加印)
(綬為廟堂轉號鍾山為蔣山今建康東北蔣山是也自/是災厲止息百姓遂大事之徐陵闗山月雲陳上祁連)
(補杜甫詩古壁畫龍蛇吳都賦剛鏃潤霜刃染詳巻/六唐書樂志鐸舞漢曲也古今樂錄鐸舞者所持也)湘
煙刷翠湘山斜東方日出飛神雅青雲自有黑龍子潘
妃莫結丁香花(嗣立案劉敬叔異苑青溪小姑廟云是/蔣侯第三妹廟中有大穀扶疎鳥常産)
(育其上晉太元中陳郡謝慶執彈乗馬繳殺數頭即覺/體中栗然至夜夢一女子衣裳楚楚怒云此鳥是我所)
(養何故見侵經日謝卒慶名奐靈運父也建業志宋元/嘉中蔣陵湖有黑龍見改名𤣥武湖南史東昏侯紀潘)
(貴妃偏信蔣侯神迎來入宫晝夜祈禱左右朱光尚詐又/云見神動輒諮啓並云降福始安之平遂加位相國末)
(號為靈帝車服羽儀一依王者補本艸丁香出交廣木/類桂髙文餘葉似櫟陵冬不凋花員細黃色其子出枝)
(橤上如丁子中有麄大如山茱萸者謂之女丁香案陳/藏器云丁香擊之則順理而解為兩向杜少陵詩丁香)
(體柔弱亂結枝猶墊李義山詩本是丁/香樹春條結始生蓋其合則為結也)
　　漢皇迎春詞(嗣立案荀恱漢紀成帝以宣帝時生/號曰世適皇孫宣帝愛之自名曰鶩)
　　　(字太孫禮記月令立春之日天子親帥/三公九卿諸侯大夫以迎春於東郊)
春艸芊芊晴埽(一作/拂)煙(宋玉髙唐賦仰視/山顛肅何芊芊)宫城大錦紅
殷(於閒/反)鮮(補揚雄甘泉賦曳紅采之流離兮颺翠氣之/宛延左傳左輪朱殷杜甫詩象牀玉手亂殷)
(紅孫愐廣韻/殷赤黒色)海日如(一作/初)融照僊掌(西都賦抗僊掌/以承露詳巻三)淮
王小隊(一作/墜)纓鈴響(補神僊傳淮南王安好道有八公/詣門須眉皓白王以其老難問之)
(八公皆變為童子角髻青絲色如桃花王跣而迎登思/僊之臺執弟子禮八童子乃復為老人西京雜記淮南)
(王好方士方士皆以術見遂有畫地成江河撮土為山/巖嘘吸為寒署噴嗽為雨霧王卒與方士俱去真誥老)
(君佩神虎之符帶流金之鈴雲/笈七籖左佩玉瑞右腰金鈴)獵獵東風展燄(一作/燄赤)旗
畫神金甲蔥蘢網(嗣立案荀恱漢紀匡衡奏議甘泉紫/微殿有文章刻鏤黼黻文繡之飾又)
(置女樂石壇僊人祠瘞鸞輅騂駒偶人龍馬之屬/古詞烏夜啼蘢蔥窗不開烏夜啼夜夜望郎來)鉅公
步輦迎句芒(嗣立案封禪書見一父老牽狗言欲見巨/公已忽不見禮記月令孟春之月其神句)
(芒/)複道埽(一作/拂)塵鸞(一作/燕)彗長(秦本紀殿屋複道周閣/相屬補蔡邕獨斷天子)
(出前驅有鸞旗車編羽毛/列繋幢傍俗名雞翹車)豹尾竿前趙飛燕(補揚雄傳/是時趙昭)
(儀方大幸每上甘泉常法從在屬車間豹尾中服䖍曰/大駕八十一乗最後一乗懸豹尾漢書外戚傳趙后屬)
(陽阿主家學歌舞號曰飛/燕師古曰以其體輕也)柳風吹盡睂間黃(注見上○/額上圖黃)
(漢宫妝也案楊慎曰温飛卿詩豹尾車前趙飛燕柳風/吹散蛾間黃王荆公詩漢宫嬌額半塗黃其制已起於)
(漢但未知/所出耳)碧艸含情杏花喜上林鸎囀游絲起(補衛宏/漢舊儀)
(上林苑中廣長三百里離/宫七十所中容千乗萬騎)寳馬揺環萬騎歸(嗣立案西/京雜記輿)
(駕祠甘泉備千乗萬騎太僕執轡太將軍陪乗名/為大駕甘泉賦敦萬騎於中營兮方玉車之千乗)恩光
暗入簾櫳裏(嗣立案荀恱漢紀趙后本長安宫人後屬/陽阿公主上微行公主家見而恱之及女)
(弟俱為倢伃貴傾後宫趙后既立而弟絶幸為昭陽舍/其中庭彤朱而壁髹漆砌皆銅沓黄金塗白玉陛金釭)
(函藍田壁明珠翠羽飾之/自有宫室以來未之有也)
　(嗣立案漢書郊祀志成帝末年頗好鬼神亦以無繼/嗣故多上書言祭祀方術者皆得待詔祠祭上林苑)
　(中長安城旁費用甚多成帝紀永始三年冬十月詔/有司復甘泉泰畤汾隂后土雍五畤陳倉陳寳祠四)
　(年春正月行幸甘泉宫郊泰畤揚雄甘泉賦序上方/郊祀甘泉泰畤汾隂后土以求繼嗣此篇細玩詩意)
　(知漢皇為成帝無疑也原注誤為漢髙祖/則詩中豹尾竿前趙飛燕句將何所指耶)
　
　
　
　
　
　
　
　
　
　
　
　
　
　温飛卿詩集箋注巻一
欽定四庫全書
　温飛卿詩集箋注巻二　　　明　曽益　撰
　　　　　　　　　　　　　長洲顧(予咸立/  嗣)補
　　蘭塘詞(淮揚志畧蘭瑭浦東接得勝湖西接海/陵谿中植蓮蕅菱茭唐時為勝遊處)
塘水汪汪鳬唼喋(上林賦唼喋菁藻咀嚼菱蕅通/俗文水鳥食謂之啑啑與喋同)憶上
江南木蘭檝(薛道衡詩新船/木蘭檝詳巻四)繡領(一作/頸)金須蕩倒光(補/漢)
(書廣川王去姬為去刺方領繡晉灼曰今之婦人直領/也繡為方領上刺作黼黻文吳筠雜句繡領合歡斜)
團團皺綠雞頭葉(稽含艸木状雞頭一名雞壅葉蹙衂/如沸有芒刺補方言南楚謂之雞頭)
(北燕謂之䓈青徐/淮泗之間謂之芡)露凝荷巻珠淨員紫菱刺短浮根纒
(爾雅菱一名薢茩埤雅菱白花/紫角有刺庾信詩紫菱生輭角)小姑歸晚紅妝淺(隋煬/帝詩)
(菱潭落日雙鳬舫綠水紅妝兩/揺漾補古樂府小姑始扶牀)鏡裏芙容照水鮮(補樂/府青)
(陽歌曲青荷蓋綠/水芙容發紅鮮)東溝潏潏(一作/繘繘)勞回首欲寄一桮瓊
液酒(補漢武内傳上藥有風實雲子玉/液金漿謝變方諸曲瓊醴和金液)知道無郎卻有
情(晉樂府青溪小姑曲/小姑所居獨處無郎)長教月照相思柳(梁簡文帝折/楊柳詩曲終)
(無别意并/是為相思)
　　晚歸曲
格格水禽飛帶波孤光斜起夕陽多(沈約詠湖中雁羣/浮動輕浪單泛逐)
(孤/光)湖西山淺似相笑(畫苑春山澹/冶而如笑)菱刺惹衣攢黛蛾(補/煙)
(花記隋煬帝宫人畫長蛾日給螺子黛五斛/王僧孺春閨怨愁來不理鬢春至更攢睂)青絲繫船
(才調集/作舟)向江木(梁元帝詩向解青/絲纜將移丹桂舟)蘭芽出土吳江曲(補/鮑)
(昭白紵歌桃含/紅萼蘭紫芽)水極晴揺泛灎紅(江淹休上人怨别露/彩方泛灎月華始裵)
(回/)艸平春染煙綿綠玉鞭騎馬白玉(才調集/作楊叛)兒(杜甫詩/麒麟受)
(玉鞭補唐書樂志楊叛兒齊隆昌時女巫之子曰楊旻/少時隨母入宫及長為何后寵童謡云楊婆兒共戲來)
(所歡語譌遂/成楊叛兒)刻金作鳳光參差(陳後主楊叛兒曲龍媒/玉珂馬鳳軫繡香車)
丁丁暖漏滴花影催入景陽人不知(見巻/一)彎隄弱柳遥
相曯(張正見賦得桞春映斜溪/千仞清溪險三陽弱桞春)雀扇員(一作/團)員掩香玉
(見巻/六)蓮塘艇子歸不歸(補江淹西州曲采蓮南塘秋蓮/花過人頭古樂府莫愁樂艇子)
(打兩槳催/送莫愁來)柳暗桑穠聞布穀(廣雅擊穀布榖也以布種/時鳴傅𤣥賦聆布穀之晨)
(鳴/)
　　故城曲
漠漠沙隄煙隄西雉子斑(樂府古題/有雉子斑)雉聲何角角(音/谷)麥
秀桑隂閒(補枚乗七發麥秀􁁊兮/雉朝飛詩桑者閒閒兮)游絲蕩平綠(沈約詩/游絲映)
(空轉髙楊/拂地垂)明滅時相續白馬金絡頭(鮑昭樂府驄/馬金絡頭)東風
故城曲故城殷貴嬪(嗣立案南史殷淑儀麗色巧笑寵/冠後宫及薨宋孝武帝常思見之)
(遂為通替棺欲見輒引替覩尸如此積日形色不異追/贈貴妃諡曰宣及葬給輼輬車羽葆鼔吹上自於南掖)
(門臨過喪車悲不自/勝左右莫不掩泣)曾占未來春自從香骨化飛作馬
蹄塵(嗣立案謝莊宋孝武宣貴妃誄/銷神躬於壤末散靈魄於天潯)
　　昆明治(一作/池)水戰詞(嗣立案漢書武帝元狩三年/減隴西北地上郡戍卒半發)
　　　(讁吏穿昆明池臣瓚曰西南夷傳有越巂昆明/國有滇池方三百里漢使求身毒國而為昆明)
　　　(所閉今欲伐之故作昆明池象之以習水戰在/長安西南西京雜記武帝作昆明池欲伐昆吾)
　　　(夷教習水戰因而于上游戲養魚魚給諸陵/廟祭祀餘付長安市賣之池周回四十里)
汪汪積水光連空(李百藥遊昆明池/詩積水浮深智)重疊細紋交瀲(一/作)
(晴/漾)紅赤帝龍孫鱗甲怒(補漢髙帝紀有大蛇當道髙祖/醉斬蛇有一老嫗哭曰吾子白)
(帝子也化為蛇當道今者赤帝子斬之杜甫/哀王孫髙帝子孫盡隆準龍種自與常人殊)臨流一眄
(一作/時)生隂風(謝朓詩切/切隂風暮)鼉鼔三聲報天子(李斯諫逐客/書樹靈鼉之)
(鼔/)雕旗獸艦凌波起(嗣立案西京雜記昆明池中有戈/船樓船各數百艘樓船上建樓櫓)
(戈船上建戈矛四角悉垂幡旄旍葆/麾蓋照灼涯涘余少時猶憶見之)雷吼濤驚白若(一/作)
(石/)山石鯨眼裂蟠蛟死(嗣立案西京雜記昆明池刻玉/石為鯨魚每至雷雨魚常鳴吼)
(鬐尾皆動漢世祭之/以祈雨往往有驗)滇池海浦俱喧豗(補華陽國志澤/下流淺狹狀如)
(倒池故曰滇池李白/詩飛湍瀑流爭喧豗)青翰畫鷁(一作幟/白旌)相次來(嗣立案/說苑鄂)
(君乗青翰之舟子虚賦浮文鷁張/揖曰鷁水鳥也畫其象於船首也)箭羽槍纓三百萬蹋
翻西海生塵埃(王充論衡漢得西王母石室立西海郡/在阿瓦列僊傳方平笑曰聖人皆言海)
(中行復/揚塵也)茂陵僊去菱花老(補漢書武帝葬茂陵莊子華/封人謂堯曰千嵗厭世去而)
(上僊乗彼白雲至於帝鄉任希古昆/明池詩萍葉疑江上菱花似鏡前)唼唼游魚近煙島
(嗣立案潘岳闗中記漢武習水戰作昆明池人釣魚綸/絶而去夢於帝求去其鉤明日帝戲於池見魚銜索帝)
(取其鉤放之間三日復游池濱得/珠一雙帝曰豈非昔魚之報也)渺莽殘陽釣艇歸(庾/信)
(昆明池詩密菱障/浴島髙荷没釣船)綠頭江鴨眠沙艸
　　謝公墅歌(補謝安傳安字安石贈太傅更封廬陵/郡公安於東山營墅樓館林竹甚盛每)
　　　(攜中外子姪/往來遊集)
朱雀航南繞香陌(南畿志朱雀航即朱雀橋/地名在城南烏衣巷口)謝郎東墅
連春碧鳩眠髙柳日方融(古樂府北/柳有鳴鳩)綺榭飄颻紫庭客
(梁武帝遊女曲戲金闕遊紫庭補蔡邕琴操周/成王琴歌曰鳳凰翔兮紫庭余何德兮感靈)文楸方
罫花參差(補杜陽雜編日本東三萬里有集真島産楸/玉狀如楸木琢之為棊局光潔可鑑嗣立案)
(桓譚新論俗有圍棊或言是兵法之類也及為之上者/張置疏逺多得道而為勝中者務相絶遮要以爭趨利)
(下者守邊趨作罫目生於小地猶薛公之言黥布反也/上計取吳楚廣道者也中計塞城絶遮要爭利者也下)
(計據長沙以臨越此守邊隅趨作罫者也更始帝將相/不能防衛而令罫中死棊皆生韋曜博奕論所務不過)
(方罫/之間)心陣未成星滿池(李洪謙觀棊詩/爭先各有心)四座無喧梧竹
靜金蟬玉柄俱持(一作/支)頤(董巴輿服志侍中中常侍冠/武弁大冠加金璫跗蟬為文)
(晉書王衍恒捉/白玉柄麈尾)對局含嚬(一作/情)見千里(嗣立案謝安傳/時符堅强盛疆)
(場多虞安遣弟石及兄子𤣥等征討堅百萬次於淮肥/京師震恐加安征討大都督𤣥入問計安夷然曰已别)
(有㫖既而寂然𤣥令張𤣥重請安遂命駕出山墅親朋/畢集方與𤣥圍棊賭别墅安常棊劣於𤣥是日𤣥懼便)
(為敵手而又不勝安謂其甥羊曇曰以墅乞汝𤣥等既/破堅捷書至安方對客圍棊看書竟便携放牀上棊如)
(故客問之徐曰小/兒輩遂已破賊)都城已得長蛇尾(嗣立案謝朓八公/山詩長蛇固能翦)
(李善曰長/蛇喻堅也)江南王氣繫疎襟(補孫盛晉陽秋秦時望氣/者曰東南有天子氣五百)
(年有王者興至晉/元帝適逢其時)未許苻堅過淮水(嗣立案謝𤣥傳苻/堅兵次項城詔以)
(𤣥為前鋒距之堅列陳肥水𤣥以精銳八千渡肥水決/戰肥水南堅中流矢衆奔潰自相蹈藉投水死者不可)
(勝計肥水/為之不流)
　　罩魚歌(雜言○案爾雅籗謂/之罩今捕魚籠也)
朝罩罩城東(一作南詩南有/嘉魚烝然罩罩)莫罩罩城西兩槳鳴幽幽
蓮子相髙低(嗣立案江淹西州曲兩槳橋頭/渡又低頭弄蓮子蓮子清如水)持罩入深
水金鱗大如手(嗣立案古樂府罩詞罩初何得/端來得鮒小者如手大者如履)魚尾迸
員波千珠落湘蕅(江淹蓮花賦著縹菱兮/出波擥湘蓮兮映渚)風颸颸雨離
離菱茭(一作/尖)刺鸂鷘飛水連網眼白如景淅瀝篷聲寒
㸃微楚岸有花花蓋屋金塘柳色前谿曲(補劉楨公讌/詩䓿萏溢金)
(塘寰宇記前溪在烏程縣南東入太湖謂之風渚夾溪/悉生箭箬晉車騎將軍沈玩家於此樂府有前溪曲玩)
(所/製)悠悠(一作/溶)杳若去無窮五色澄潭鴨頭綠(嗣立案唐/書髙麗國)
(有馬訾水出靺鞨之白山色若鴨頭/號鴨綠水李白詩遥看漢水鴨頭綠)
　　春洲曲
韶光染色如蛾翠(見巻/一)綠濕紅鮮水容媚(補李百藥詩/飛日落紅鮮)
蘇小慵多蘭渚閒(蘇小注詳下嗣立案徐注海錄碎/事山隂縣西南二十里有蘭渚)融
融浦日鵁鶄寐(埤雅鵁鶄一名鳽似鳬而脚髙有毛冠/長目以睛交故云交睛徐注上林賦交)
(晴旋/目)紫騮蹀躞金銜嘶(尸子赤馬黑色曰騮陳後主/詩蹀躞紫騮馬照耀白銀鞍)岸
上揚鞭煙艸迷(補江總紫騮馬揚鞭向柳市細蹀/上金隄范雲閨思春艸醉春煙)門外
平橋連柳隄歸來晚樹黃鸎啼(補蕭子顯春别黄/鳥芳樹情相依)
　　臺城曉朝曲(建業宫闕志臺城在應天府上元縣/東北本吳後苑城即晉建業宫在鍾)
　　　(山/側)
司馬門前火(一作/柳)千炬(嗣立案金陵志建業宫有五門/正南曰大司馬門左曰閶闔門)
(北曰昌平門東西門曰東掖西掖大司馬門與都城宣/陽門相對漢書注師古云凡言司馬門者宫垣之内兵)
(衛所在四面皆冇司馬主武事故總謂宫之外門為司/馬門李肇國史補冬至元日百官已集宰相列燭多至)
(數百炬謂之火城/至則衆燭皆滅)闌干星(一作/北)斗天將曙(古樂府月落/參横北斗闌)
(干注闌干/横斜貌)朱網龕鬖丞相車(謝朓直中書省/詩㴱沈映朱網)曉隨疊鼔
朝天去(補衛公兵法日出没時撾鼔三百三十三槌為/一通鼔音止角音動吹十二聲為一疊三角三)
(鼔而昏/明畢也)博山鏡樹香䒠茸褭褭浮航金畫龍(晉東宫舊/事皇太子)
(服用則有銅博山香鑪嗣立案劉繪博山香鑪詩蔽虧/千種樹出没萬重山又下刻蟠龍勢矯首半銜蓮梁武)
(帝雍臺詩䒠/茸臨紫桂)大江斂勢避辰極兩(一作/雙)闕㴱嚴煙翠濃
(南史宋孝武大明七年/於傅望梁山立雙闕)
　　走馬樓三更曲(西宗記大福殿重樓連閣緜亘西/殿有走馬樓南北長百餘步樓下)
　　　(即九僊門西入苑拾翠樓在大福殿東北嗣立/案南部新書驪山華清宫毁廢已久今所存唯)
　　　(繚垣耳朝元閣在山嶺之上山腹即長生殿殿/東西盤石道自山麓而上道側有飲酒亭子明)
　　　(皇吹笛樓宫人走馬樓故基猶存繚垣之内杜/佑通典一夜分五更者以五夜更易為名也顔)
　　　(之推曰五夜謂以甲乙丙丁戊記其次第也㸃/者則以下漏滴水為名每一更人分為五㸃也)
　　　(西京賦衛以虎威/章溝嚴更之署)
春姿暖氣昏神沼李樹拳枝紫芽小(補神僊傳老子姓/李名耳字伯陽楚)
(國苦縣賴鄉人也母到李樹下生老子生而能言指李/樹曰以此為我姓詳巻四杜甫𤣥元皇帝廟詩僊李蟠)
(根大淮南王招隠士/偃蹇連巻兮枝相繚)玉皇夜入未央宫(靈異經玉皇居/於雲房有紅雲)
(繞之漢書髙祖至長/安蕭何作未央宫)長火千條照棲鳥馬過平橋通畫
堂(一統志西渭橋在舊長安西亦曰平橋唐時名咸陽/橋補漢成帝記元帝在太子宫生甲觀畫堂為世適)
(皇孫詳/巻一)虎幡(一作/蟠)龍㦸風悠(一作/飄)揚(嗣立案文獻通考/幡有告止傳教信)
(幡皆絳帛錯采為字上有朱絲小蓋四角垂羅紋佩繫/龍頭竿上錯采字下告止為雙鳳傳教為雙白虎信幡)
(為雙龍又㦸有枝兵也木為刃赤/質畫雲氣上垂交龍掌五色帶)簾間(一作/前)清唱報寒
㸃(唐制率更掌漏刻五五令相次為二十/五㸃補韓愈東方未明雞三號更五㸃)丙舍無人遺
燼香(左傳收合餘燼補後漢清河/王慶傳後慶以長别居丙舍)
　(嗣立案唐書𤣥宗第十八子瑁封壽王后妃傳貴妃/楊氏始為壽王妃開元二十四年武惠妃薨後宫無)
　(當帝意者或言妃姿質天挺宜充掖庭遂召内禁中/匄籍女冠號太真天寳四年立為貴妃更為壽王䀻)
　(韋昭訓女末二句即義山詩夜半宴/歸宫漏永薛王沈醉壽王醒意也)
　　達摩(樂府詩/集作磨)支曲(雜言○嗣立案樂府詩集近代/歌辭有達磨支唐㑹典天寳十)
　　　(三載改違磨支為泛蘭叢樂苑泛蘭叢羽調曲/又有急泛蘭叢樂府雜錄達磨支健舞曲也)
擣麝成塵香不滅(嵇康論麝食柏/而香詳巻一)拗蓮作寸絲難絶(江/淹)
(思北歸賦蕅生蓮兮吐絲嗣立案徐注樂府折楊柳歌/上馬不捉鞭反拗楊栁枝下馬吹長笛愁殺行客兒拗)
(字本/此)紅淚文姬洛水春(范氏後漢書陳留蔡邕女名琰/字文姬博學有才辨適河東衛)
(仲道夫亡無子興平中喪亂為胡騎所獲沒入南匈奴/左賢王十二年生二子曹公素與伯喈善遣使及金璧)
(贖之嫁/與董祀)白頭蘇武天山雪(蘇武傳單于幽武置大窖中/絶不飲食天雨雪武臥齧雪)
(與旃毛并咽之數日不死匈奴以為神詳巻四補西河/舊事白山之中有好木匈奴謂之天山廣志西域有白)
(山通嵗有雪亦名雪山漢書注祁連山/即天山也匈奴呼天為祁連詳巻三)君不見無愁髙
緯花漫漫(補北齊紀後主髙緯頗學綴文置文林館引/諸文士焉盛為無愁之曲自彈胡琵琶而唱)
(之侍和之者以百數人人間謂之無愁天子宫掖婢皆/封郡君宫女寳衣玉食者五百餘人其嬪嬙諸院中起)
(鏡殿寳殿瑇瑁殿丹青雕刻妙極當時周師漸逼將遜/於陳為周所獲送長安封温國公至建德七年誣以謀)
(反賜/死)漳浦宴餘清露寒(水經漳水出上黨長子縣發鳩/山東過鄴縣西又東北過阜城)
(縣與/河㑹)一旦臣僚共囚虜(徐注吳書秦旦與黃彊等議/孰與偷生苟活長為囚虜)欲
吹羌笛先汍瀾(歐陽建詩揮/筆涕汍瀾)舊臣頭鬢霜雪(才調集/作華)早
(補子夜四時歌感時/為歡歎霜鬢不可視)可惜雄心醉中老萬古春歸夢不
歸鄴城風雨連天艸(補唐書相州鄴郡屬河北/道乾元二年改為鄴城)
　　陽春曲(嗣立案古今樂錄梁天監十一年武帝改/西曲製江南上雲樂十四曲江南弄七曲)
　　　(又沈約作四曲三曰陽春曲亦謂之江南/弄云樂府解題陽春傷也一云傷時也)
雲母空窗曉煙薄(補王褒詩髙/箱照雲母)香昏龍氣凝暉閣(嗣立/案徐)
(注梁四公記西海出龍腦香詳巻一/宋王應麟玉海唐凝暉閣在太極宫)霏霏霧雨杏花天
簾外春威(一作/寒)著羅幕(徐注王昌齡春宫曲簾外春寒/賜錦袍鮑昭行路難文窗繡户)
(垂羅/幕)曲闌伏檻金麒麟(補宋玉招魂坐堂/伏檻臨曲池些)沙苑芳郊連
翠茵(補元和郡國志沙苑在同州馮翊縣南十二里東/西八十里南北三十里其處宜六畜置沙苑監唐)
(六典沙苑監掌牧隴右諸牧牛/馬謝萬春遊賦艸靡靡以成茵)廏馬何能齧芳艸(嗣立/案杜)
(甫沙苑行苑中騋牝三千匹豐草青青寒/不死又留花門沙苑臨清渭泉香艸豐潔)路人不敢隨
流塵
　　湘東宴曲(補水經注臨承縣即故酃縣也縣即湘/東郡治郡舊治在湘水東故以名郡)
湘東夜宴金貂人(梁元帝詩金/貂總上流)楚女含情嬌翠嚬玉管
將吹插鈿帶錦囊斜拂雙麒麟(漢武内傳帝見西王母/巾笈中有一巻書盛以)
(紫錦之囊嗣立案徐注/杜甫詩瑞錦刺麒麟)重城漏斷孤帆去唯恐瓊籤報
天曙(南史陳文帝每雞人伺漏傳籤於殿中者令投/籤於階石上鎗然有聲云吾雖得眠亦令驚覺)萬
户沈沈碧樹員雲飛雨散知何處欲上香車俱脈脈(魏/武)
(帝與楊彪書今贈足下畫輪四望通幰/七香車二乗樂府青牛白馬七香車)清歌響斷銀屏
隔(補世說桓子野每聞清歌輒喚奈何梁簡/文帝美女篇朱顔半已醉微笑隠香屏)隄外紅塵
蠟(一作/蜜)炬歸樓前澹月連江白
　　東郊行
鬭雞臺下東西道(補郭緣生述征記廣陽門北有鬭雞/臺大業拾遺記煬帝遊雞臺恍惚與)
(陳後主遇帝叱之逐不見詳見/下曹植名都篇鬭雞東郊道)柳覆斑騅蝶縈艸(說文/騅馬)
(蒼黑雜色陳樂府明下童曲陳孔驕赭白陸郎乗斑騅/案陳孔謂陳瑄孔範陸謂陸瑜皆後主狎客陳後主長)
(相思蝶縈/艸樹繞絲)坱靄韶容鎖澹愁(淮南王招隠士坱/兮軋注霧氣昧也)青筐葉
盡蠶應(一作/春蠶)老(禮疏蠶三俯三起二十七日而老謂之/紅蠶王筠陌上桑秋胡始倚馬羅敷未)
(滿筐春蠶朝已/老安得久仿偟)綠渚幽香注(一作/生)白蘋(注見/下)差差小浪
吹魚鱗(補淮南子/水雲魚鱗)王孫騎馬有歸意(一作思/注見下)林彩空中
(一作/著空)如細塵安得一生(一作人生樂府/詩集作人主)各相守燒船破
棧休馳(一作/狂)走(史記皆沈船破釡甑漢/髙帝紀漢王燒絶棧道)世上方(一作/多)應
無别離路傍更長千枝柳(補三輔黃圖漢人送客至霸/橋折柳贈别名曰銷魂橋)
　　水僊謡(嗣立案侯鯖錄清泠傳馮夷華隂潼鄉隄/畔人也服水石得水僊是為河伯莊子注)
　　　(云以八月庚子浴於南河溺死杜甫詩飄泊南/庭老祇應學水僊是也又案通鑑孫恩赴海死)
　　　(其黨從死者以/百數謂之水僊)
水客夜騎紅鯉魚(列僊傳琴髙趙人也行涓彭之術浮/游冀州涿郡間二百餘年後入涿水)
(中取龍子與諸弟子期曰明日皆潔齋候/於水傍果乗赤鯉來留月餘復入水云)赤鸞雙鶴蓬
瀛書(補山海經女牀之上有鳥焉其狀如翟五彩文名/曰鸞鳥錦帶僊家以鶴傳書白雲傳信禇載詩惟)
(教鶴探丹丘信不遣人窺太乙鑪十洲/記漢武帝八節常朝拜靈書以求度脫)輕塵不起雨新
霽萬里孤光含碧虚(𤣥真子碧虚/之帝生於空)露魄(一作/冕)冠輕見雲
髮(補温嶠等傳論奕世登台露/冕為飾王融詩搔首見雲髮)寒絲七柱(一作/炷)香泉咽
夜深天碧亂山姿光碎玉(一作/平)波滿船月(嗣立案琴操/水僊操伯牙)
(學鼔琴於成連先生三年而成至於精神寂寞情志專/一尚未能也成連曰吾師子春在海中能移人情乃與)
(伯牙延望無人至蓬萊山留伯牙曰吾將迎吾師刺船/而去旬時不返但聞海水汨汲漰澌之聲山林窅冥羣)
(鳥悲號愴然歎曰先生將移我情乃/援琴而歌之曲終成連刺船而還)
　　東峰歌
錦礫潺湲玉谿水(說文礫/小石也)曉來微雨蕉(一作/藤)花紫冉冉
山雞紅尾長一聲樵斧驚飛起松刺梳(一作/流)空石差齒
煙香風輭人參橤(案廣雅人葠地精參葠同本艸似人/形者有神補梁書阮孝緒母疾須人)
(葠陳羣曰頗有蕪/菁唐突人參也)陽厓一夢伴雲根(補張協雜詩雲根/臨八極注雲根石)
(也雲觸石而/生故曰雲根)僊菌靈芝夢魂裏(案南華經注司馬彪曰/朝菌大芝也葛稚川云)
(芝有百種有/肉芝菌芝)
　　㑹昌丙寅豐嵗歌(雜言○案舊唐書武宗即/位改元㑹昌在位六年)
丙寅嵗休牛馬(爾雅太嵗在丙曰柔兆在寅曰攝提格/尚書歸馬于華山之陽放牛于桃林之)
(野/)風如吹煙日如渥赭(詩赫如/渥赭)九重天子調天下(宋玉/九辨)
(君之門/兮九重)春綠將年到西野西野翁生兒童門前好樹青
䒠茸䒠茸單衣麥田路(寗戚歌短布/單衣適至骭)邨南娶婦桃花紅
(補陳周𢎞正詠新婚詩壻/顔如美玉婦色勝桃花)新姑車右(一作/石)及門柱(蔡邕/協和)
(昏賦既臻門/屏結軌下車)粉項(一作/頸)韓憑雙扇中(補搜神記宋康王/舍人韓憑妻何氏)
(美王奪之憑怨自殺何氏乃隂腐其衣從王登臺遂投/臺下左右攬其衣不得而死遺書於帶曰願得與憑合)
(葬王怒乃使里人埋之冢相望也㝛昔之間有梓生於/二冢旬日盈抱屈體相就根交於下枝錯於上又有鴛)
(鴦雌雄各一恒棲樹上交頸悲鳴補世說温嶠娶姑女/既昏交禮女以手披紗扇拊掌大笑庾信為梁上黃侯)
(世子與婦書分杯/帳裏卻扇牀前)喜氣自能成嵗豐(杜甫詩門闌多喜/氣女壻近乗龍)
農祥爾物(一作/勿)來爭功(梁簡文帝詩天馬照耀動農祥/補國語虢文公曰太史順時􁇱)
(土農祥晨正土乃脈發韋昭曰農祥房/星也晨正謂立春之日晨中於午也)
　　碌碌古詞(補老子碌碌如玉落落如石或作陸/陸一作錄錄王劭曰陸錄竝借字)
左亦不碌碌右亦不碌碌(補晉樂府聖郎曲左亦/不佯佯右亦不翼翼)野艸
白(一作著又/一作自)根肥羸牛生健犢(世說顔延之常乗/羸牛敝車詳巻三)融蠟
作杏蔕男兒不戀家春風破紅意女頰如桃花(補古詩/何處䑜)
(觴來兩頰色如火自有桃花容莫言人勸我嗣立案虞/世南史畧北史盧士㴱妻崔林義之女有才學春日以)
(桃花靧兒面咒曰取紅花/取白雪與兒洗面作光恱)忠言未(一作/不)見信巧語翻咨
嗟一鞘無(一作/沒)兩刃(才調集作刀張協/雜詩長鋏鳴鞘中)徒勞油壁車(補/蘇)
(小小歌妾乗油壁車郎騎青驄/馬何處結同心松柏西陵下)
　　春野行(雜言/)
艸淺淺春如翦(嗣立案徐注典論時嵗莫春和/風扇物弓燥手柔艸淺獸肥)花壓李
孃愁飢蠶欲成繭(補吳筠陌上桑蠶飢妾復思拭淚且/提筐太𤣥經紅蠶以繭自衣亦謂之)
(室/)東城少年氣堂堂(補何遜詩城/東美少年)金丸驚起雙鴛鴦(補/西)
(京雜記韓嫣好彈常以金為丸所失者日有十餘長安/為之語曰苦飢寒逐金丸京師兒童每聞嫣出彈輒隨)
(之望丸之所落輒拾焉古絶/句南山一樹桂上有雙鴛鴦)含羞更問衛公子月到枕
前(一作/邊)春夢長(李白白頭吟且留琥/珀枕還有夢來時)
　(此擬蕩子蕩婦之詞篇中李孃衛公子及三/州詞李孃必有所指今不可攷無容强解)
　　醉歌
檐柳初黃燕初(才調集/作新)乳曉碧芊緜過微雨樹色㴱含
臺榭情鸎聲巧作煙花主錦袍公子陳桮觴(補李白傳/崔宗之謫)
(官金陵與白詩酒倡和常月夜乗舟自采石達/金陵白衣宫錦袍於舟中顧瞻笑傲旁若無人)撥醅百
甕春酒香(李白詩恰似葡萄初/撥醅詩為此春酒)入門下馬問誰在(李賀/詩入)
(門下馬/氣如虹)降階握手登華堂(陸雲詩王在華/堂式宴嘉㑹)臨邛美人連
山睂(西京雜記文君睂色姣好/如望逺山臉際常若芙蓉)低抱琵琶含怨思(樂府/雜錄)
(琵琶烏孫公主造推手/前曰琵引手却曰琶)朔風繞指我先笑明月入懐君
自知(嗣立案王融詠琵琶抱月如可明懐風殊復清吳/筠詩洛陽名工見咨嗟一翦一刻作琵琶白璧規)
(心學明月珊瑚/映面作風花)勸君莫惜金(一作/芳)尊酒(補曹植樂府詩/金尊玉杯不能)
(使薄酒更厚謝靈/運詩清醑滿金尊)年少須臾如覆手辛勤到老慕簞瓢
於我悠悠竟何有洛陽盧仝(一作/生)稱文房妻子腳秃舂
黃糧(嗣立案韓愈寄盧仝詩玉川先生洛城裏破屋數/間而已矣一奴長鬚不裹頭一婢赤腳老無齒注)
(仝居洛陽自號玉川子徐注張說姚文貞公碑銘武庫/則矛㦸森然文房則禮樂盡在宋玉招魂稻粢穱麥挐)
(黃梁些嗣立案吳江吳兆宜云後漢書桓帝時童謡河/間姹女能數錢以錢為室金為堂石上膴膴舂黃糧黃)
(糧之下有縣鼔我/欲擊之丞相怒)阿耋光顔不識字(耋應作跌嗣立案/舊唐書李光顔本)
(河曲部落稽阿跌之族光顔光進弟也南史/沈慶之手不知書每將署事輒恨眼不識字)指揮豪儁
如驅羊(漢書辟如豺狼驅羣羊也補淮南/子兵畧者避實就虚若驅羣羊)天犀壓斷朱
鼹(一作/鼷)䑕(廣雅犀徼外獸一角在鼻一角在額冇粟文/通兩耳名通天犀嗣立案爾雅郭璞注江東)
(呼鼹鼠者似鼠大而食鳥在樹木上也魏文帝與/王明書蚤蝨雖細困於安寢鼹鼠雖微猶毁郊牛)瑞錦
驚飛金鳳凰(補陸翽鄴中記錦署有鳳凰錦舊唐書外/戚傳榮國夫人卒則天出内大瑞錦造佛)
(像追/福)其餘豈足霑牙齒(補宋書謝朓好奬人才㑹稽孔/闓粗有才筆孔時嘗令艸讓表)
(朓嗟吟良久謂時曰此子聲名/未立應共奬成無惜齒牙餘論)欲用何能報天子駑馬
垂頭搶冥塵驊騮一日行千里(見巻/一)但有沈冥醉客家
(補莊子蜀/莊沈冥)支頤瞪目持流霞(補莊子左手據膝右手攴/頤抱朴子項曼卿修道山)
(中自言至天上遊紫府遇僊人/與流霞一杯飲之輒不飢渴)唯恐南園風雨作(一作/落)
碧蕪狼藉棠梨花
　　江南曲(五言○嗣立案樂府古題要解江南曲古/詞云江南可采蓮蓮葉何田田又云魚戲)
　　　(蓮葉閒魚戲蓮葉東魚戲蓮葉西魚戲蓮葉南/魚戲蓮葉北蓋美其芳晨麗景嬉游得時也郭)
　　　(茂倩樂府詩集梁武帝作江南弄以/代西曲曲有采蓮采菱蓋出於此)
妾家白蘋浦(羅願爾雅翼萍其大者蘋五月有花白色/謂之白蘋屈原九歌登白蘋兮騁望白居)
(易記湖州城東南二百步抵霅谿谿連汀洲洲一名白/蘋梁吳興太守柳惲於此賦詩云汀洲采白蘋因以名)
(洲/也)日上芙蓉檝(梁簡文帝詩/玉軸芙蓉舟)軋軋揺槳聲移舟入茭葉
谿長茭葉深作底難相尋辟郎郎不見鸂鷘自浮沈拾
萍萍無根(補歡聞歌遥遥天/無柱流漂萍無根)采蓮蓮有子(補子夜歌乘/月采芙蓉夜)
(夜得/蓮子)不作浮萍生寧為蕅花死岸傍騎馬郎(李白詩岸/上誰家游)
(冶郎補梁末童謡可憐巴馬子一日行千里不見/馬上郎但見黃塵起黃塵汙人衣皁莢作料理)烏帽
紫游韁(晉輿服志漢成帝制二宫直官著烏紗帽補晉/中興書太和中鄴下童謡曰青青御路楊白馬)
(紫游韁汝非皇太/子那得甘露漿)含愁復含笑回首問橫塘(補金陵覽/古呉自江)
(口沿淮築隄謂之横塘吳都賦橫/塘查下吳筠古意妾家横塘北)妾住金陵步(一作浦/補呉錄)
(張紘言於孫權曰秣陵楚武王所置名為金陵秦始皇/時望氣者云金陵有王者起故斷連岡改名秣陵也)
門前朱雀航流蘇持作帳(補梁簡文帝有女篇/流蘇時下帳詳巻三)芙蓉持
作梁出入金犢幰(蒼頡篇帛張車上曰幰補揚雄籍田/賦微風生於輕幰善曰幰車幰也)
兄弟侍中郎(古樂府陌上桑/三十侍中郎)前年學歌舞定得郎相許
連娟睂繞山(屈原九歌睂連蜷/兮既留詳見上)依約腰如杵(嗣立案搜/神記何文)
(莫入北堂梁上有一人髙冠朱幘呼曰細腰細腰應諾/文因呼細腰問向衣冠是誰答曰金也在西壁下問君)
(是誰答曰我杵也今在竈/下文掘金燒杵由是大富)鳳管悲若咽(補庾信楊柳歌/鳳凰新管蕭史)
(吹/)鸞弦嬌欲語(補十洲記鳳麟洲在西海中央洲上專/多鳳麟數百合羣亦多僊家煑鳳喙及)
(麟角合煎作膠/名為集弦膠)扇薄露紅鉛(江洪詠歌姬詩/輕紅澹鉛臉)羅輕壓金
縷(見巻/一)明月西南樓(補鮑昭玩月詩始見/西南樓纖纖如玉鈎)珠簾玳瑁鉤
(見巻/六)橫波巧能(一作/相)笑(補傅毅舞賦目/流睇而横波)彎蛾不識愁(李/賀)
(詩長睂對/月鬭彎環)花開子留樹艸長根依土早(一作/上)聞金溝逺
(南史羊戎曰金溝/清泚銅池揺颺)底事歸郎許不學楊白花(一作楊花/白又一作)
(閨中/婦)朝朝淚如雨(嗣立案梁書楊華名白花武都仇池/人少有勇力容貌修偉魏胡太后逼)
(通之華懼及禍乃率其部曲降梁太后追思不已為作/楊白花歌使宫人連臂蹋足歌之聲甚悽惋楊白花歌)
(含情出户腳無力/拾得楊花淚霑臆)
　　錢唐(樂府詩集/作堂堂)曲
錢唐岸上春如織(補呉郡緣海四縣記錢唐西南五十/里有定山去富春又七十里橫出江)
(中波濤迅邁以避山難/辰發錢唐已達富春)淼淼寒潮帶晴色淮南游客馬
連(一作/頻)嘶碧艸迷人歸不得(淮南王招隠士王孫遊/兮不歸春艸主兮萋萋)風
飄客意(一作/思)如吹煙纖指殷勤傷雁弦一曲堂堂紅燭
筵金(一作/長)鯨瀉酒如飛泉(杜甫飲中八僊歌飲如長鯨/吸百川又百壺那送酒如泉)
　　惜春詞
百舌問花花不語(月令注反舌百舌也春始鳴至五月/能變其舌反學其聲為百鳥之鳴補)
(邢劭春歌花塢蜨/雙飛柳隄鳴百舌)低回似恨橫塘雨蠭爭粉橤蝶分香
(崔豹古今注蠭垂穎/如鋒曰蠭蝶以須齅)不似垂楊惜金縷願君(一作/言)留得
長妖韶莫逐東風還蕩揺秦女含嚬向煙月(補梁簡文/帝詩倡樓)
(秦女乍相值案樂府詩集/唐李白樂府有秦女巻衣)愁紅帶露空迢迢(一作/寥寥)
　　春愁曲
紅絲穿露珠簾冷(補西京雜記昭陽殿織珠為簾風至/則鳴如珩佩之聲鮑昭詩珠簾無隔)
(露羅幌/不勝風)百尺啞啞下纖綆(補費昶行路難唯聞啞啞城/上烏玉闌金井牽轆轤說文)
(綆汲井索也莊子綆/短者不可以汲湥)逺翠愁山入臥屏兩重雲母空烘
影(西京雜記趙飛燕為皇后女弟昭儀遺雲/母屏風琉璃屏風李賀詩琉璃疊扇烘)涼簪墜髪
春眠重玉兔煴香(才調集/作氤氲)柳如夢(李白詩玉兔/擣藥春復秋)錦疊空
牀委墜紅(古詩蕩子行不/歸空牀難獨守)颸颸埽尾雙金鳳(補古樂府/秋風肅肅)
(晨風颸呉都賦翼颸風之飀飀嗣立案徐注黃庭經/古者盟以𤣥雲之錦九十尺金簡鳳文羅四十尺)蠭
喧蝶駐俱(一作/戲)悠揚柳拂赤闌纖艸長覺後梨花委平
綠春風和雨吹池塘(徐注謝靈運詩/池塘生春艸)
　　蘇小小歌(補樂府廣題蘇小小錢唐名倡也蓋南/齊時人呉地記嘉興縣前有晉伎蘇小)
　　　(小/墓)
買蓮莫破券(嗣立案北齊武成後謡千金買果園中/有芙蓉樹破券不分明蓮子隨他去)買
酒莫解金(嗣立案梁簡文帝詩當壚設夜酒㝛/客解金鞍迎來挾琴易送别唱歌難)酒裏春
容抱離恨(嗣立案子夜歌郎懐/幽閨性儂亦恃春容)水中蓮子懐芳心吳宫
女兒腰似束(趙氏補吳越春秋闔閭城西研石山上/有館娃宫登徒子好色賦腰如束素)家
在(一作/住)錢唐小江曲一自檀郎逐便風(李賀詩檀郎謝/女眠何處或曰)
(檀奴潘安仁小字/後人因號為檀郎)門前春水年年綠(江淹别賦春草/碧色春水錄波)
　　春江花月夜詞(補隋煬帝作春江花月夜曲云莫/江平不動春花滿正開流波將月)
　　　(去潮水/帶星來)
玉樹歌闌海雲黑(嗣立案晉書樂志春江花月夜玉樹/後庭花竝陳後主所作後主常與宫)
(中女學士及朝臣相和為詩太常令何胥/又善於文詠采其尤豔麗者以為此曲)花庭忽作青
蕪國(補李端詩青/蕪赤燒生)秦淮有水水無情(建康錄始皇鑿鍾/阜為瀆令水貫其)
(中以洩王/氣呼秦淮)還向金陵漾春色(注見/上)楊家二世安九重(補/隋)
(書煬皇帝諱廣一名英小/字阿𡡉髙祖第二子也)不御華芝嫌六龍(嗣立案隋/書大業元)
(年八月壬寅上御龍舟幸江都以左武衛大將軍李景/為後軍文武官五品已上給樓船九品已上給黃篾舳)
(艫相接二百餘里俞瑒云甘泉賦登鳳凰而/㬾華芝注華芝蓋也易時乗六龍以御天)百幅錦帆
風力滿(嗣立案開河記煬帝御龍舟幸江都舳艫相繼/自大隄至淮口聯緜不絶錦帆過處香聞十里)
連天展盡金芙蓉(樂府子夜歌/玉蕅金芙蓉)珠翠丁星復明滅(嗣立/案隋)
(遺錄帝御龍舟蕭妃乗鳳舸每舟擇妙麗女子千人執/雕板鏤金檝號為殿腳女徐注宋玉招魂翡翠珠被爛)
(齊光/些)龍頭劈浪哀笳發(嗣立案隋書樂志煬帝大製豔/篇辭極滛綺令樂正白明達造)
(新聲創泛龍舟等曲掩抑摧藏哀音斷絶煬帝泛龍舟/曲舳艫千里泛歸舟言旋舊鎮下揚州借問揚州在何)
(處淮南江/北海西頭)千里涵空照(才調集/作澄)水魂萬枝破鼻團(一作/飄)
香雪(嗣立案徐注隋書煬帝自版渚引河作街道植以/楊柳名曰隋隄一千三百里又案揚州后土廟有)
(花一枝潔白可愛樹大而花䋣俗謂之瓊花天/下獨一枝歐陽永叔為揚州作無雙亭以賞之)漏轉霞
髙滄海西玻璃枕上聞天雞(補韻㑹玻璃寳玉名本艸/作頗黎云西國寳或云是)
(水玉千嵗冰為之唐髙宗紀支汗郡王獻碧玻/璃淮南子桃都山有天雞日出即鳴詳巻一)蠻弦代
雁(一作/冩)曲如語(嗣立案大業拾遺記帝自達廣陵沈/湎失度每睡歌吹齊發方就一夢)一
醉昏昏天下迷(嗣立案迷樓記煬帝建迷樓選後宫女/數千以居其中大業拾遺記帝於文選)
(樓張四帳一名醉/㤀歸三名夜酣香)四方傾(疑作/澒)動煙(一作/風)塵起(補杜甫/詩風塵)
(澒動昏王室淮南子未有天/地之時鴻濛澒動莫知其門)猶在濃香(一作/團)夢魂裏(嗣/立)
(案吕東萊隋書大業十三年五月甲子唐公起義師於/太原十一月丙辰唐公入京師辛酉遥尊帝為太上皇)
(帝代王侑為帝改元義寧二年三月右屯衛將軍宇文/化及以驍果作亂入犯宫闈上崩於温室時年五十)
後主荒宫有曉鸎飛來只隔西江水(嗣立案隋遺錄/煬帝在江都昏)
(湎滋深嘗游呉公宅雞臺恍惚與陳後主相遇尚喚帝/為殿下後主舞女數十中一人迥美帝屢目之後主云)
(即麗華也乃以海蠡酌紅梁新醖勸帝帝飲之甚歡因/請麗華舞玉樹後庭花麗華徐起終一曲後主問帝蕭)
(妃何如此人帝曰春蘭秋菊各一時之秀也後主問帝/龍舟之遊樂乎始謂殿下致治在堯舜之上今日復此)
(逸遊大抵人生只圖快樂曩時何見/罪之深耶帝忽悟叱之怳然不見)
　　懊惱曲(嗣立案古今樂錄懊儂歌者晉石崇綠珠/所作唯絲布澀難縫一曲而已後皆隆安)
　　　(初民間訛謡之曲宋書五行志晉安帝隆安中/民忽作懊惱歌又案樂錄華山畿者宋少帝時)
　　　(懊惱一曲/亦變曲也)
蕅絲作線難勝鍼(嗣立案俞瑒云朱超采蓮曲摘除蓮/上葉拖出蕅中絲說苑縷因鍼而入)
橤粉染黃那得㴱白玉(才調集/作玉白)蘭芳不相顧(陸機短歌/行蘭以秋)
(芳/)青(一作倡又/一作紅)樓一笑輕千金(嗣立案劉石齡云晉書/麯游歌南開朱門北望)
(青樓李白白紵詞/美人一笑千黃金)莫言自古皆如此健劔刜鐘鉛繞指
(補說苑西閭過曰干將莫邪拂鐘不錚試/物不知劉琨詩何意百錬鋼化為繞指柔)三秋庭綠盡
迎霜(王融詩秋/風下庭綠)唯有荷花守紅死(補讀曲歌荷燥芙蓉/萎蓮汝蕅欲死李賀)
(詩秋白/鮮紅死)廬(一作/西)江小吏朱斑輪(補古詩為焦仲卿妻作/序漢末建安中廬江府)
(小史焦仲卿妻劉氏為仲卿母所遣自誓不嫁其家逼/之乃投水而死仲卿聞之亦自縊於庭樹時人傷之為)
(詩云爾又詩云/金車玉作輪)柳縷吐牙香玉春(一作/新)兩股金釵已相
許(嗣立案徐注白居易長恨歌釵留/一股合一扇釵擘黃金合分鈿)不令獨作空城(才/調)
(集作/成)塵悠悠楚水流如馬(李賀詩黃塵清水三山/下更變千年如走馬)恨紫
愁紅滿平野野土千年怨不平至今燒作鴛鴦瓦(晉書/鄴都)
(銅雀臺皆鴛鴦瓦梁昭/明太子詩日麗鴛鴦瓦)
　　三洲詞(補唐書樂志三洲商人歌也古今樂錄三/洲歌者商客帆數遊巴陵三江口往還因)
　　　(共作/此歌)
團員(一作/圞)莫作波中月潔白莫(一作/無)為枝上雪月隨波
動碎潾潾雪似梅花不堪折李孃十六青絲髮畫帶雙
花為君結(梁武帝詩繡/帶合歡結)門前有路輕(一作/生)别離(樂府詩/集作離)
(别/)惟(一作/只)恐歸來舊香滅
　
　
　
　
　
　
　
　
　温飛卿詩集箋注巻二
欽定四庫全書
　温飛卿詩集箋注巻三　　　明　曽益　撰
　　　　　　　　　　　　　長洲顧(予咸立/  嗣)補
　　春曉曲(嗣立案才調集此詩及邊笳曲俠客行/春日詠嚬太子西池共七首皆齊梁體)
家臨長信往來道(三輔黃圖漢洛門至闇/廟門有長信宫在其中)乳燕雙雙拂
(一作/掠)煙草油壁車輕金犢肥(油壁車注見二嗣立案朝/野僉載龎帝師養一牸牛)
(一赤犢子前後生五犢得絹一百匹及翻轉至萬/匹時號金犢子懊儂歌黃牛細犢車游戲出孟津)流蘇
帳曉春雞早(補晉摯虞決疑要注天子帳流蘇為飾海/錄碎事流蘇帳盤繪繡之毬五色錯為之)
(同心而下垂者也梁江/總詩新人羽帳挂流蘇)籠中嬌鳥暖猶睡(補左思詠史/詩習習籠中)
(鳥舉翮觸四隅盧照鄰長/安古意一羣嬌鳥共啼花)簾外落花閒不掃衰桃一樹
近前池(張正見有/衰桃賦)似惜紅顔鏡中老
　　獵騎(樂府詩集/有詞字)
早辭平扆殿(禮記天子負/扆南向而立)夕奉湘南宴(漢書湘南縣屬/長沙國禹貢衡)
(山在東南/荆州山)香兔抱微煙(嗣立案謝莊月賦引𤣥兔於帝/臺注張衡靈憲月者隂精之宗)
(積成為獸/象兔形)重鱗疊輕扇(曹植扇賦效龍蛇之蜿蜒/補謝朓詩輕扇動涼颸)蠶飢
使君馬(古樂府日出東南隅行羅敷善采桑采桑城南/隅又使君從南來五馬立踟蹰補梁武帝子夜)
(四時歌君住馬已/疲妾去蠶已飢)雁辟將軍箭(隋書史萬嵗從梁士彦/軍次馮翊見羣雁飛來)
(萬嵗謂士彦曰請射行中/第三者既射之應弦而落)寳柱惜離弦(柳惲詩秋/風吹玉桂)流黃
悲赤縣(流黃注/見下)理釵低舞鬢換袖回歌面晚柳未如絲
(補枚乗柳賦吁嗟/弱柳流亂輕絲)春花已如霰(補柳惲詩春/花落如霰)所嗟故里
曲不及青樓宴
　　西州(樂府詩/集作洲)曲(吳聲○曲/一作詞)
悠悠復悠悠昨日下西州西州風色好遥見武昌樓(武/昌)
(樓注/詳下)武昌何鬱鬱(古詩洛中/何鬱鬱)儂家定無匹小婦被流黃
登樓撫瑶瑟(嗣立案古樂府相逢狹路間大婦織羅綺/中婦織流黃小婦無所作挾瑟上髙堂陸)
(機詩佳人/理瑶瑟)朱弦䋣復輕(嗣立案徐注蔡邕/琴賦䋣弦既和)素手直淒清
(古詩娥娥紅粉/妝纖纖出素手)一彈三四解掩抑似含情(古詩一彈再/三歎慷慨有)
(餘哀嗣立案冊府元龜李延年/因胡曲更造新聲二十八解)南樓登且望西江廣復
平艇子揺兩槳催過石頭城(嗣立案古樂府莫愁樂莫/愁在何處莫愁石城西艇)
(子打兩槳催/送莫愁來)門前烏臼樹慘澹天將曙鸂鷘飛復還郎
隨早帆去(嗣立案江淹西州曲西州在何處兩槳橋頭/渡日莫伯勞飛風吹烏臼樹樹下即門前門)
(中露翠鈿開門郎/不至出門采紅蓮)回頭語同伴定復負情儂去帆不安
幅作抵使西風他日相尋索莫作西州客西州人不歸
春草年年碧
　　燒歌(說文野火曰/燒燒去聲)
起來望南山山火燒山田微紅夕(一作/久)如滅短燄復相
連差差向巖石冉冉凌青壁低隨回風盡逺照檐茅(一/作)
(茅/檐)赤鄰翁能楚言倚鍤欲潸然(補史記歌曰鄭國在前/白渠起後舉鍤為雲涉)
(渠為雨/詳巻六)自言楚越俗燒畬作早(一作/旱)田(嗣立案農書荆/楚多畬田先縱)
(火熂爐候經雨下種厯三嵗土脈竭復熂旁山熂燹火/燎草爐火燒山界也杜田曰楚俗燒榛種田曰畬先以)
(刀芟治林木曰斫畬其刀以/木為柄刀向曲謂之畬刀)豆苗蟲促促(陶潛詩草/盛豆苗稀)籬
上花當屋(杜甫詩疎/籬帶晚花)廢棧豕歸闌(莊子編之以厚棧注/編木作棧以禦濕)
廣場雞啄粟新年春雨晴處處賽神聲(漢郊祀志冬賽/禱祠師古曰賽)
(謂報其/所祈也)持錢就人卜敲瓦隔林鳴(元稹詩病賽烏稱鬼/巫占瓦代龜注巫俗)
(擊瓦觀其文理分/析定吉凶曰瓦卜)卜得山上(一作/上山)卦歸來桑棗下吹火
向白茅(一作/葦)腰鎌映赬蔗(列子擁鎌帶索說文鎌鍥也/補□昭東武吟腰鎌刈葵藿)
風驅槲葉煙槲樹連平山(補北史李元忠作壘以/自保坐於大槲樹下)迸星
拂霞外飛燼落階前仰面呻(一作/呼)復嚔(學記今之教者/呻其佔畢詩願)
(言則嚏字林嚔鼻塞/而噴一云咳嗽聲)雅孃咒豐嵗誰知蒼翠容盡作官
家稅(漢蓋寛饒傳三王官天下五帝家天下王建/田家行麥收上場絹在軸的知輸得官家足)
　　長安寺
仁慈冩露宫長安佳氣濃煙樹含蔥蒨(江淹詩丹/巘被蔥蒨)金刹
映䒠茸(補西京雜記以黃金為刹/法華經長表金刹詳巻二)繡户香焚象(補杜甫/𤣥元皇)
(帝廟詩山/河扶繡户)珠網玉盤龍(謝朓詩深沈映朱網補沈約詩/網軒映珠綴鮑昭詩桂柱玉盤)
(龍/)寳題斜(一作/新)翡翠(補甘泉賦琁題玉英應劭曰題/頭也榱椽之頭皆以玉飾也)天
井倒芙蓉(補王延壽魯靈光殿賦員淵方井反植芙蕖/風俗通今殿作天井井者東井之像也菱荷)
(水中之物皆/所以獻火也)幡長回逺吹(補釋氏要典沙門得一法者/便當建幡告四逺維摩經勝)
(幡建道場嗣立案指月錄慧能大師至廣州法性寺值/印宗法師講涅槃經寓止廊廡間莫夜風颺刹幡聞二)
(僧對論一曰幡動一曰風動往復不已祖曰/不是風動不是幡動仁者心動一衆竦然)窗虚含曉
風遊騎迷青瑣(補何晏景福殿賦青/瑣銀鋪詳見巻一)歸鳥思華鐘(西都/賦鏗)
(華鐘善曰鐘有篆/刻之文故曰華也)雲拱承跗邐(杜甫詩朱拱/浮雲細細輕)羽葆背花
重(見巻/一)所嗟蓮社客(見巻/七)輕蕩不相從
　　和沈參軍招友生觀芙蓉池
桂棟坐清曉(屈原九歌桂/棟兮蘭橑)瑶琴雙(一作/商)鳯絲(司馬相如/琴賦鳯兮)
(鳯兮歸故鄉遨遊四海求其皇嗣立案西/京雜記成帝侍郎善鼔琴能為雙鳯之曲)況聞楚澤音
(補子虚賦臣聞楚有七/澤嘗見其一名曰雲夢)適與秋風期(漢武帝秋風辭秋/風起兮白雲飛)
遂使(一作/從)櫂萍客靜嘯煙草湄(古詩涉江采芙/蓉蘭澤多芳草)倒影回
澹蕩愁紅媚漣漪(詩河水清/且漣漪)湘莖久蘚(一作/鮮)澀宿雨增
離披(補宋玉九辨白露既下降/百草兮奄離披此桐楸)而我江海客(杜甫詩張/公一生江)
(海/客)楚游動(一作/勤)夢思(補杜甫詠懐古跡/雲雨荒臺豈夢思)北渚水雲蔓(一/作)
(葉補屈原九歌/帝子降兮北渚)南塘煙露枝(江淹西州曲/采蓮南塘秋)豈亾(一作/無)臺
榭芳獨與鷗鳥知(補列子海上人好鷗鳥每旦至海上/從鷗鳥游其父曰吾聞鷗鳥皆從子)
(游汝取來吾玩之明日之/海上鷗鳥翔舞而不下)珠墜魚迸淺(補鮑昭芙容賦/葉折水而為珠)
(謝朓詩魚/戲新荷動)影多鳬泛遲(屈原卜居將泛泛若水中之鳬/乎補唐太宗采芙容詩游鸎無)
(定曲驚鳬/有亂行)落英不可攀(離騷朝飲木蘭之墜露/兮夕餐秋菊之落英)返照昏
澄陂
　　寓懐
誠足不顧(一作/願)得妄矜徒有言語斯諒未盡隠顯何(一/作)
(可/)悠然洵彼都邑盛(劉熙釋名國城/曰都四井為邑)眷唯車馬喧(陶潛/雜詩)
(結廬在人境/而無車馬喧)自期尊客卿(戰國策蔡澤西入秦秦昭王/召見與語大恱之拜為客卿)
非意干王孫(補漢韓信傳溧母怒曰吾/哀王孫而進食豈望報乎)銜知有貞爵處
實非厚顔(越絶書名過實者滅聖人/不使名過實詩顔之厚矣)苟無海岱(一作/岳)氣
(補魏志許氾曰陳元龍/湖海之士豪氣不除)奚取壺漿恩(補戰國策中山君/曰吾以一桮羊羮)
(亾國以一壺/餐得士二人)唯絲(一作/師)南山楊(補漢書楊惲字子幼華/隂人楊惲報孫㑹宗書)
(其詩曰田彼南山蕪穢不治種一頃豆落而為萁人生/行樂耳須富貴何時嗣立案李賀浩歌買絲繡作平原)
(君有酒唯/澆趙州土)適我松菊香(補陶潛歸去來辭三/徑就荒松菊猶存)鵬鯤誠來
(一作/未)憶(補莊子北溟冇魚其名為鯤化而為鳥其名為/鵬怒而飛其翼若垂天之雲鵬之徙於南溟也)
(水擊三千里摶扶/揺而上者九萬里)誰謂凌風翔(莊子鵲巢於髙榆之/顛巢折凌風而起)
　　余昔自西濱得蘭數本移蓺於庭亦既逾嵗而芃
　　然蕃殖自余遊者未始以芳草為遇矣因悲夫物
　　有厭常而反不若混然者有之焉遂寄情於此
寓賞本殊致意幽非我情吾常有流(一作/疏)淺外物無重
輕(嵇康養生論外/物以累心不存)各言蓺幽深彼美香素莖(屈原九歌/綠葉兮素)
(枝芳菲菲/兮襲予)豈為賞者設自保孤根生(補家語芝蘭生於/深谷不以無人而)
(不/芳)易地無赤株(艸木疏蘭為王者香草其莖葉皆似/澤蘭廣而長節節中赤髙四五尺)麗
土亦同榮(易百穀草/木麗乎土)賞際林壑近泛餘煙露清余懐既
鬱陶(尚書鬱陶乎予/心顔厚有忸怩)爾類徒縱橫(補楊雄解嘲一縱/一橫論者莫當)妍
蚩苟不信(張正見白頭吟語黙/妍蚩際浮沈毁譽中)寵辱何為驚(老子寵/辱若驚)真
隠諒無迹激時猶揀名幽叢靄綠畹(補文子叢蘭欲發/秋風敗之離騷余)
(既滋蘭之九畹兮又樹蕙之/百畝王逸注十二畝為畹)豈必懐歸耕(漢夏侯勝傳/學經不明不)
(如歸/耕)
　　秋日
爽氣變昏旦(世說王子猷以手版柱頰云西山朝來致/有爽氣補謝靈運詩昏旦變氣候山水含)
(清/暉)神皋徧原隰(西京賦實維地之奥區神皋詩于彼原/隰釋名廣平曰原下濕曰隰補西都賦)
(原隰/龍鱗)煙華久蕩揺石澗仍清急柳闇山犬吠蒲流水禽
立菊花明欲迷棗葉光如濕天籟思林嶺(莊子敢問天/籟子綦曰夫)
(吹萬不同而/使其自已也)車塵倦都邑譸張夙所違(尚書民無或須/譸張為幻補世)
(說王僧彌謂謝車/騎曰君何敢譸張)悔吝何由入(繫辭吉凶悔吝者生乎/動者也補庾信詩陽窮)
(乃悔/吝)芳草秋可藉(補孫綽天台賦/藉萋萋之纖草)幽泉曉堪汲牧羊燒
外鳴林果雨中拾(王維詩雨/中山果落)復此遂閒曠(補莊子就藪/澤處閒曠此)
(江海之士避世之人/也閒曠者之所好也)翛然脫羈縶(補江偉答軍司馬詩/羈縶繫世網進退維)
(準/繩)田收鳥雀喧氣肅龍蛇蟄(易龍蛇/之蟄)佳節足豐穰良朋
阻遊集沈機日寂寥(宋玉九辨寂寥/兮收潦而水清)葆素常呼吸(補莊/子吹)
(嘘呼吸吐故納新此導/引之士養形之人也)投迹倦攸往(易利有/攸往)放懐志所
執(見巻/四)良時有東菑(爾雅田一/嵗曰菑)吾將事蓑笠(詩何蓑/何笠)
　　七夕歌
鳴機札札停金梭(補古詩纎纎擢素手札札弄機杼嗣/立案秘閣閒話蔡州蔡氏七夕禱以)
(酒果忽流星墜筵中明日瓜上得金梭由是巧思/益進梁簡文帝七夕詩天梭織來久方逢今夜停)芙容
澹蕩秋水(一作/生池)波夜(一作/神)軒紅粉陳香羅(補周處風土/記七月七日)
(其夜灑埽於庭露施几筵設酒/脯時果散香粉於河鼔織女)鳯低蟬薄愁雙蛾微光
奕奕凌曙(一作/天)河(四民月令七夕見天漢中有奕奕正/白氣補王鑒七夕詩隠隠驅千乗闐)
(闐越/星河)鸞咽鶴唳飄颻歌(補湯惠休楚明妃曲驂駕鸞/鶴往來僊靈禽經鶴以潔唳)彎
橋銷盡奈愁(一作/愁奈)何(淮南子鳥雀填河/成橋而渡織女)天氣駘蕩雲陂
陀(補莊子惠施之林駘蕩而不得逐物不及司馬彪曰/駘蕩猶施散也謝朓詩春物方駘蕩宋玉招魂文異)
(豹飾侍/陂陀些)平明花木有愁意(一作/思)露濕綵盤蛛網多(補荆/楚嵗)
(時記七夕婦人結綵縷穿七孔鍼或以金銀鍮石為鍼/陳瓜果於庭中以乞巧有喜子網於瓜上則以為得宋)
(孝武帝七夕詩迎風/披綵縷向月貫𤣥鍼)
　　酬友人
辭榮亦素尚(補孔欣猛虎行飢不食邪蒿萊倦不/息無終里邪蒿乖素尚無終喪若始)倦遊
非夙心(補司馬相如傳長卿故/倦遊郭璞曰厭遊宦也)寧復思金籍(嗣立案謝/朓始出尚)
(書省詩既通金閨籍復酌瓊筵醴注金閨金馬門也籍/者為二尺竹牒記其年紀名字物色懸之宫門案省相)
(應乃得/入也)獨此臥煙林閒雲無定貌佳樹有餘隂(補左傳/韓宣子)
(來聘宴於季氏有/嘉樹焉宣子譽之)坐久芰荷發釣闌(一作/餘)茭葦㴱游魚
自揺漾(一作蕩陶潛詩/臨水愧游魚)浴鳥故浮沈(補杜甫詩一雙/鸂鷘對沈浮)唯
君清露夕(補西京賦承/雲表之清露)一為灑煩襟
　　觀舞伎
朔音悲嘒管(詩嘒嘒/管聲)瑤蹋動芳塵(補王子年拾遺記石/虎太極殿樓髙四十)
(丈舂雜寳異香為屑使數百人/於樓上吹散之名曰芳塵臺)總袖時增怨(一作態韓/非子長袖)
(善/舞)聽破復含嚬(嗣立案太平廣記引傳載錄天寳中樂/章多以邊地為名若涼州甘州伊州之)
(類是焉其曲徧繫聲名入破後其/地盡為西番所没破乃其兆矣)凝腰倚風輭(補梁王/謝詠舞)
(詩傾腰逐韻管斂色聽張弦/袖輕風易入釵重步難前)花題照錦春(嗣立案杜甫/詩胡舞白題)
(斜注題/者額也)朱弦固淒緊(補傅毅舞賦弛緊急之弦張兮慢/末事之骩曲殷仲文詩風物自淒)
(緊/)瓊樹亦迷人(嗣立案崔豹古今注魏文帝宫人絶所/愛者有莫瓊樹薛夜來陳尚衣陳巧笑)
(皆日夜在側江總詩/後宫知有莫瓊樹)
　　邊笳曲(樂部笳胡人巻蘆葉/為之置部前曰頭管)
朔管迎秋動(補李陵答蘇武書涼秋九月塞/外草衰又胡笳互動牧馬悲鳴)雕隂(一作/音非)
雁來早(嗣立案舊唐書隋雕隂郡武德三/年於延州豐林縣置綏州總管府)上郡隠黃雲
(嗣立案唐書地理志貞觀二年罷都督府移州治上縣/天寳元年改為上郡乾元元年復為綏州江淹詩黃雲)
(蔽千/里)天山吹白草(嗣立案史記索隠祁連山一名天山/亦曰白山在張掖酒泉二郡界唐書)
(西川交河郡有天山開元二年置天山軍𨽻河西道案/劉石齡云杜詩注引歸州圖經胡地多白草昭君冡獨)
(青/)嘶馬渡(一作/悲)寒磧(說文沙/漠曰磧)朝陽照霜堡(廣韻堡障/小城也)江
南戍客心(一作/情)門外芙容老(古樂府江南詞江南可採/蓮蓮葉何田田李賀詩鯉)
(魚風起/芙容老)
　　經西塢偶題
揺揺弱柳黃鸝(一作/鸎)啼(世說戴顒春日攜雙柑斗酒/人問何之曰往聽黃鸝聲)芳
草無情人自迷日影明滅金色鯉(補神農書鯉為魚王/無大小脊傍鱗皆三)
(十有六鱗上冇小黑/㸃文冇赤白黃三種)杏花唼喋青頭雞(補沈懐逺長鳴/雞贊翠冠繽莒)
(碧距/麗陳)微紅柰蔕惹蠭粉(晉起居注嘉柰一蔕十五實或/七實生於酒泉補褚澐詠柰詩)
(映日照新芳/叢林抽晚蔕)潔白芹牙入(一作/穿)燕泥(薛道衡昔昔鹽空/梁落燕泥補杜甫)
(詩芹泥/隨燕觜)借問含嚬向何事昔年曾到武陵谿(見巻/五)
　　金虎臺(嗣立案鄴都故事漢獻帝建安五年曹操/破袁紹於鄴十五年築銅雀臺十八年作)
　　　(金虎臺十九年造冰井/臺所謂鄴中三臺也)
碧草連金虎青苔蔽石麟(𥙷西京雜記五柞宫西有青/梧觀觀前有三梧桐樹樹下)
(有石麒麟二枚刋其脅為文字是/秦始皇酈山墓上物也詳見下)皓齒芳塵起(補傅毅/舞賦吐)
(哇聲則發皓/齒詳見下)纖腰玉樹春(補張衡舞賦搦纖腰/以互折詳見巻一)倚瑟紅
鉛溼(補漢書文帝使慎夫人鼓瑟帝自倚瑟而歌師古/曰倚瑟即今之以歌合曲也梁元帝詠歌詩汗輕)
(紅粉/溼)分香翠黛嚬(補陸機弔魏武帝文餘香可分與諸/夫人諸舍中無所為學作履綦賣也)
(梁元帝賦愁/容翠睂斂)誰言奉陵寢相顧復霑巾(補張衡四愁側/身西望淚霑巾)
　　俠客行(補郭茂倩樂府詩集鄲國公子皆藉王公/之勢競為游俠以取重諸侯顯名天下後)
　　　(世遂有游俠曲魏陳琳晉/張華又有博陵王宫俠曲)
欲出鴻都門(地里志鴻都/門在各陽)隂雲蔽城闕寳劔黯如水(嗣/立)
(案越絶書外傳記越王允常䀻歐冶子作名劔五枚一/曰純鈎秦客薛燭善相劔越王取示之燭曰光乎如屈)
(陽之華沈沈如芙容始生于湖觀其文如/列星之行觀其光如水溢於塘此純鉤也)微紅溼餘血
白馬夜頻嘶(才調集作驚古樂府/白馬金羈俠少年)三更霸陵雪(闗中記/霸陵為)
(漢文帝陵在雍州城東南四/十里白鹿原上鳯皇觜下)
　　詠曉
蟲歇紗窗靜(補庾信蕩子賦紗/窗獨掩羅帳長垂)雅散碧梧寒梢驚朝佩
動猶傳清漏殘亂珠凝燭淚(補梁簡文帝對燭賦漸覺/流珠走熟視絳花多詳巻)
　(一/)微紅上露盤(三輔故事武帝於建章宫立銅柱/髙二十丈上冇僊人掌承露盤)褰衣
復理鬢餘潤拂芝蘭
　　芙容
刺莖澹蕩綠(一作碧李賀詩/綠刺罥銀泥)花片參差紅(孫楚蓮華賦/紅花電發暉)
(光煒/煒)吳歌秋水冷(嗣立案晉書樂志吳歌雜曲竝出江/南東晉已來稍有増廣其始皆徒歌)
(既而被之管弦蓋自永嘉渡江之後下/及梁陳咸都建業吳聲歌曲起於此也)湘廟夜雲空(補/酈)
(道元水經注太湖水西流徑二妃廟南世謂之黃陵廟/大舜之陟方也二妃從征溺於湘江民為立祠於水側)
(焉方輿勝覽在潭/州湘隂北九十里)濃豔香露裏(柳宗元詠芙容/詩薄彩寒露裏)美人清
(一作/青)鏡中(李白詩荷/花鏡裏香)南樓未歸客(注詳/下)一夕練塘東(圖/經)
(華亭有三泖一谷/泖自殿湖入練塘)
　　敕勒歌塞北(樂府廣題北齊神武攻周玉璧士卒/死者十四五神武恚憤疾發周王下)
　　　(令曰髙歡鼠子親犯玉壁劔弩一發元兇自斃/神武聞之勉坐以安士衆悉引諸貴使斛律金)
　　　(唱敕勒神/武自和之)
敕勒金幘(一作/幩)壁(一作/碧)隂山無嵗華(秦本紀西北斥逐/匈奴自榆中竝河)
(以東屬之隂山徐廣曰隂山在五/原北通典隂山唐為安北都䕶府)帳外風飄雪(嗣立案/唐書吐)
(蕃贊普聯毳帳以居號大拂廬容數百/部人號小拂廬鮑昭詩胡風吹朔雪)營前月照沙(嗣/立)
(案陸機論孫權聞曹公來築營於濡須塢以拒/之狀如偃月號偃月營范雲擬古寒沙四面平)羌兒吹
玉管(補風俗通笛元羌出又有羌笛然羌笛與笛二器/不同長於古笛有三孔大小異故謂之雙笛杜甫)
(秦州雜詩東征健/兒盡羌笛莫吹哀)胡姬蹋錦花(嗣立案樂府雜録胡旋/舞居一小圜毬子上舞)
(縱横騰擲兩足終不離毬上其妙/如此白居易樂府胡旋女莫空舞)卻笑江南客梅落不
歸家(補鮑昭呉均樂府皆有梅花落程大昌演䋣露/笛亦有落梅折柳二曲今其曲亡不可攷矣)
　　邯鄲郭公詞(本集作祠誤嗣立案北齊樂府邯鄲/郭公歌邯鄲郭公九十九技兩漸進)
　　　(入滕口大兒緣髙岡雉子東南走不信吾言時/當看嵗在酉樂府廣題北齊後主髙緯雅好傀)
　　　(儡謂之郭公時人戲為郭公歌及將敗果營邯/鄲髙郭聲相近九十九末數也滕口鄧林也大)
　　　(兒謂周帝太祖子也髙岡後主姓也雉雞頭武/成小字也後敗於鄧林盡如歌言蓋語妖也案)
　　　(此詩别見郭茂倩樂府詩集中題作邯鄲郭公/詞明髙啟集樂府中亦有邯鄲郭公歌一首本)
　　　(集誤詞為祠原注漫引郭子儀圍鄴城以保東/京嗣後建祠祀之荒唐已甚今亟為改正○案)
　　　(陳後山詩話楊大年傀儡詩云鮑老當筵笑郭/郎笑他舞袖太郎當若教鮑老當筵舞轉更郎)
　　　(當舞袖長郭/郎即郭公也)
金笳悲故曲(樂部笳似觱栗無竅以銅為之琴集大/胡笳十八拍小胡笳十九拍竝蔡琰作)玉
座積㴱塵(補謝朓銅雀臺詩玉座/猶寂莫況乃妾身輕)言念(樂府詩/集作是)邯鄲伎
不見(樂府詩/集作易)鄴城人青苔竟埋骨(補杜甫詩古人/白骨生青苔)紅粉
自傷神(補白居易燕子樓詩見說白/楊堪作柱爭教紅粉不成灰)唯有漳(一作/淬)河柳
還向舊營春
　　古意
莫莫復莫莫(詩莫莫/葛藟)絲蘿緣磵壑(廣雅兎絲蔓連草上/女蘿自下蔓松上生)
(枝一名/松蘿)散木無斧斤(莊子此散木也不/夭斧斤物無害者)纖莖得依(一作/所)
託枝低浴鳥歇根靜縣泉落(列子縣流/三十丈)不慮見春遲空
傷致身錯
　　齊宫
白馬雜金飾(補曹植白馬篇/白馬飾金羈)言從雕輦回(見巻/六)粉香隨
笑度鬢態伴愁來逺水斜如翦(補杜甫戲題畫山水圖/歌焉得并州快翦刀翦)
(取呉松/半江水)青莎綠似裁(本艸青莎一名水香稜一名雀頭/香上林賦注徐廣云䓞莎可染紫)
所恨章華日冉冉下層臺(補左傳楚子/成章華之臺)
　　春日
柳岸杏(一作/暗百)花稀梅梁乳燕飛(金陵志謝安造新宫適/有梅木浮至石頭城下)
(取為梁盡梅花於上以表/瑞隂鏗詩梁花畫早梅)美人鸞鏡笑(見巻/四)嘶馬雁門
歸(山海經雁門雁出其間在髙柳西補/漢地里志雁門郡注秦置屬并州)楚宫雲影薄(見/巻)
(六/)臺城心賞違(臺城見巻一鮑昭白頭吟/心賞猶難恃貌恭豈易憑)從來千里恨
邊色滿戎(一作/戍)衣
　　詠春幡(嗣立案後漢志立春之日夜漏未盡五刻/京都百官皆衣青衣立青幡施土牛耕人)
　　　(於門外又立春青旛今世翦綵錯緝為旛勝雖/朝廷亦縷金銀繒綃為之戴於首士庶俱翦綵)
　　　(為小旛散於首飾花枝皆曰春旛或翦為/春蜨春錢春勝花鳥人物之巧以相遺)
閒庭見早梅花影為誰裁碧煙隨刃落蟬鬢覺春來(補/宋)
(之問詩今年春色早應為翦刀催古今注莫瓊/樹始製為蟬鬢挈之縹緲如蟬翼故號曰蟬鬢)代(一作/戊)
郡嘶金勒(說文勒馬頭絡銜也有銜曰勒無/銜曰羈何遜輕薄篇白馬黃金勒)梵聲(一作/河陽)
悲鏡臺(梁武帝詩周流揚梵聲詳巻八壇經身是菩提/樹心如明鏡臺世說温嶠姑囑嶠覓婚嶠密有)
(自婚意少日嶠報姑云已覓得婚處壻身名宦盡不減/嶠因下玉鏡臺一枚玉鏡臺是嶠為劉越石長史北征)
(劉聰/所得)玉釵風不定香步獨裵回
　　陳宫詞
雞鳴人艸艸(詩勞人/艸艸)香輦出宫花伎語細腰轉(補後漢/馬廖傳)
(楚王好細腰/宫中多餓死)馬嘶金面斜(見巻/一)早鸎隨綵仗驚雉避凝
(一作/鳴)笳淅瀝湘風外(嗣立案酈道元水經注引山海經/云洞庭之山帝之二女居焉沅澧)
(之風交湘之浦出入多飄風暴雨湖中冇君山湘君之/所游處昔秦始皇遭風於此問其故博士曰相君出入)
(則多風秦皇/乃赭其山)紅輪映曙霞(沈約詩紅輪映早寒嗣立案/李商隠詩紅輪結綺寮朱鶴)
(齡注云紅輪不知是何物楊用脩云想是婦女所執如/㬉扇之類又唐太宗白日半西山詩云紅輪不暫駐此)
(則謂紅/日也)
　　春日野行
騎馬蹋煙莎青春奈怨何蝶翎朝(一作/胡)粉盡(梁簡文帝/詩花留蛺)
(蝶粉補博物志/燒鉛成胡粉)鴉背夕陽多柳豔欺芳帶(李賀詩官街/柳帶不堪結)
山愁縈翠蛾(見巻/二)别情無處說方寸是星河(補列子方/寸之地虚)
(矣/)
　　詠嚬
毛羽(一作/羽薄)斂愁翠(古今注梁冀改驚翠眉為愁睂補登/徒子好色賦睂如翠羽陸機豔歌行)
(蛾睂象/翠翰)黛嬌攢豔春恨容偏落淚(補世說呉道助兄弟/遭母艱號踊哀絶路)
(人為之/落淚)低態定思人枕上夢隨月扇邊歌繞塵(劉向别/錄有人)
(歌賦楚漢興以來善雅歌者魯人虞公發聲清哀逺動/梁塵補劉孝綽和詠歌人偏得日照詩屢將歌罷扇回)
(拂影/中塵)玉鉤鸞不住波淺石磷磷(一作白/粼粼)
　　中書令裵公輓歌詞二首(補舊唐書裵度字中立/河中聞喜人貞元五年)
　　　(進士擢第累官門下侍郎同中書門下平章事/出為蔡州刺史充彰義軍節度使呉元濟平賜)
　　　(勲上柱國封晉國公食邑三千/户進位中書令薨時年七十五)
王儉風華首(南史王儉字仲寳官僕射嘗謂人曰/江南風流宰相唯有謝安蓋自況也)蕭何
社稷臣(補班固漢書贊蕭何曹參位冠羣后聲施後世/為一代之宗臣陸機漢髙祖功臣頌序右三十)
(一人與定天下/安社稷者也)丹陽布衣客(姓譜陶𢎞景為丹陽/派常自稱丹陽布衣)蓮渚
白頭人(世說王儉髙自標位時人呼儉府為入芙容/池詳卷四古樂府安得同心人白頭不相離)銘
勒燕山莫(後漢書竇憲破匈奴登燕然/山刻石紀功令班固作銘)碑沈漢水春(補/晉)
(書杜預好為後世名刻石為二碑紀其勲績一沈萬/山之下一立峴山之上曰焉知此後不為陵谷乎)從
今虛醉飽(詩既醉以酒/既飽以德)無復汚車茵(漢書丙吉馭吏嗜/酒醉嘔丞相車上)
(西曹吏欲斥之吉曰以醉飽之失去士/使此人將何所容不過汚丞相車茵耳)
箭下妖星落風前殺氣回(嗣立案本傳度二十七日至/郾城巡撫諸軍宣達上㫖士)
(皆賈勇出戰皆捷十月十一日唐鄧/節度使李愬襲破懸瓠城擒吳元濟)國香荀令去(世說/荀令)
(君至人家坐/處嘗三日香)樓月庾公來(補庾亮詩亮在武昌諸佐吏/殷浩等乗秋夜共登南樓俄)
(而亮至諸人將起避亮曰諸君/少住老子於此處興復不淺)玉璽終無慮(蔡邕獨斷/皇帝六璽)
(皆以玉螭虎紐嗣立案通鑑度復知政事左右忽白失/中書印度飲酒自如頃復白已得之人問其故曰急之)
(則投諸水火緩之則復/還故處人服其識量)金縢竟不開(嗣立案尚書疏武/王有疾周公作策)
(書告神請代武王死事畢納書於金縢之匱遂作金縢/及為流言所謗成王悟而開之本傳開成二年復以本)
(官節度河東度固辭老疾帝遣吏部郎中盧𢎞宣㫖曰/為朕臥鎮北門可也度不獲已之任三年病甚乞還東)
(都詔許還京拜中書令上已曲江賜宴羣臣賦詩度不/能赴文宗遣中使賜御札并詩曰注令待元老識君恨)
(不早我家柱石衰憂來學/丘禱御札及門而度已薨)空嗟薦賢路芳艸滿燕臺(補/寰)
(宇記燕昭王金臺在易/州易縣東南三十里)
　　莊恪太子輓歌詞二首(舊唐書莊恪太子永文宗/長子也母曰王德妃太和)
　　　(四年封魯王六年詔册為皇太子開成三年上/以太子宴遊敗度將議廢黜御史中丞狄兼謩)
　　　(雪涕以諫上意稍解十月皇太子薨於少/陽院諡曰莊恪十二月葬於驪山之北原)
疊鼓辭宫殿(謝朓詩疊鼔送華輈李善云小擊鼔謂之/疊詳巻二補漢書孝成帝元帝太子也初)
(居桂宫漢武故事武帝生/猗蘭殿七嵗立為皇太子)悲笳降杳冥(嗣立案舊唐書/本傳敕兵部尚)
(書王起撰哀冊文曰玉琯嵗窮/金壺漏盡祖奠告徹哀笳將引)影離雲外日(温子昇皇/太子赦詔)
(彩雲映日/神光照殿)光滅火前星(劉孝威和太子詩前星涵瑞彩/荆州星占少微星一名處士星)
鄴客瞻秦苑(嗣立案謝靈運有擬魏太子鄴中集詩典/略徐幹劉楨應㻛阮瑀陳琳王粲吳質竝)
(見友於太子吳質在元城與魏太子牋張/敞在外自謂無竒陳咸憤襀思入京城)商公下漢庭
(史記留侯傳上欲易太子及燕置酒太子侍四人從太/子鬚睂皓白衣冠甚偉上怪之四人各言姓名曰東園)
(公甪里先生綺里季夏黃/公上乃大驚竟不易太子)依依陵樹色(注見/上)空繞古(一/作)
(九/)原青
東府虛容衛(東府見巻七隋煬/帝詩朱庭容衛肅)西園寄夢思(補魏文帝/芙容池作)
(逍遥步/西園)鳳縣吹曲夜(列僊傳王子晉者周靈王太/子好吹笙作鳳鳴詳巻一)雞斷
問安時(禮記文王之為世子朝於王季日三雞初鳴而/至於寢門外問内豎之御者曰今日安否何如)
(内豎曰安文王乃喜及日中又/至亦如之及莫又至亦如之)塵陌都人恨(詩彼都/人士)霜
郊賵馬悲(陶潛輓詩嚴霜九月中送我至逺郊穀梁傳/歸死曰賵歸生曰賻或曰車馬曰賵貨財曰)
(賻白虎通賻助也賵赴/也所以助生送死也)唯餘埋璧地(補左傳楚恭王無/冢適有寵子五人)
(無適立焉乃大有事於羣望而祈曰請神擇五人主社/稷乃徧以璧見於羣望曰當璧而拜者神所立也與巴)
(姬密埋璧於太室之庭使五人拜康王跨之靈王肘/加焉子干子晳皆逺之平王弱抱而入再拜皆壓紐)煙
艸近丹(一作/前)墀
　　祕書劉尚書輓歌詞二首
王筆活鸞鳳(未詳嗣立案張懐瓘書錄許圉師見太宗/書曰鳳翥鸞回實古今書聖杜甫贈汝陽)
(王詩筆飛鸞聳立章罷鳳鶱騰又唐太宗王羲之傳贊/煙飛露結狀若斷而還連鳯翥龍蟠勢如斜而反正今)
(之活鸞鳯或假借/以狀其筆勢耳)謝詩生芙容(補世說顔延之嘗問鮑/明逺已詩與謝康樂優)
(劣鮑曰謝五言如初發芙容自然可/愛君詩若鋪錦列繡亦雕繢滿眼)學筵開絳帳(後漢/書馬)
(融坐髙堂施絳紗帳/前授生徒後列女樂)譚柄發洪鐘(譚柄見巻六世說龎/士元謂司馬德操曰)
(若不扣洪鐘不/知其音響也)粉署見飛鵩(粉署見巻六異物志有鳥/小如雞體有文色土俗因)
(形名之曰鵩不能逺飛行不出域賈誼鵩鳥賦序誼為/長沙王傳有鵩鳥飛入誼舍止於坐隅鵩似鴞不祥鳥)
(也誼自傷悼以為壽不/得長迺為賦以自廣)玉山猜臥龍(補世說山公曰嵇/叔夜之為人也巖)
(巖若孤松之獨立其醉也俄如玉山之將崩嗣立案晉/嵇康傳鍾㑹言於文帝曰嵇康臥龍也不可起公無憂)
(天下顧以/康為慮耳)遺風灑清韻蕭散九原松(檀弓趙文子曰是/全要領以從先大)
(夫於九京也鄭𤣥曰晉/卿大夫之墓地在九原)
麈尾近良玉(世說王夷甫容貌整麗妙於談𤣥恒捉/白玉柄麈尾與手都無分别詳巻八)鶴
裘吹素絲(晉書王恭美姿儀嘗披鶴氅裘涉雪/而行孟昶見之歎曰此神僊中人也)壞陵殷
浩謫(晉書殷浩字深源陳郡長平人有盛名朝野推服/與桓温頗相疑貳浩受命北征請進屯洛陽脩復)
(園陵進軍次山桑而士卒多亾/叛温上疏罪浩竟坐廢為庶人)春墅謝安棊(見巻/一)京口
貴公子襄陽諸女兒(補古今樂錄襄陽樂者宋隨王誕/之所作也誕為襄陽郡夜聞諸女)
(歌謡因而作之其曲云朝發襄陽城莫/至大隄宿大隄諸女兒花豔驚郎目)折花兼蹋月多
唱柳郎詞(嗣立案南史柳惲字文暢少有志行好學善/尺牘與陳郡謝􁋢鄰居㴱見友愛􁋢曰宅南)
(柳郎可為表儀案惲江南曲云春花/復將晚又起夜来云月影入蘭室)
　　太子西(一無/西字)池二首(嗣立案世說明帝欲起池臺/元帝不許帝時為太子好養)
　　　(武士一夕中作池比曉已成今太子西池是也/山謙之丹陽記西池孫登所創吳史所穪西苑)
　　　(也晉明帝/修復之耳)
梨花雪壓枝(補李白紫宫樂/詩梨花白雪香)鸎囀柳如絲嬾逐妝成曉
春融夢覺遲鬢輕全作影(見巻/六)嚬淺未成睂(補徐陵答/李那書嚬)
(睂難巧學/步非工)莫信張公子(補漢書序傳富平侯張放始愛/幸成帝出為微行與同輦執轡)
(入内禁中設飲燕之㑹引/滿舉白談笑大噱詳巻一)窗間斷暗期
花紅蘭紫莖(屈原九歌秋蘭兮/青青綠葉兮紫莖)愁艸雨新晴柳占三春
色鸎偷百鳥聲(補韋應物聽鸎曲/流音變作百鳥喧)日長嫌輦重風暖覺
衣輕薄暮香塵起長楊落照明(長楊宫注/見巻五)
　　西陵道士茶歌
乳竇濺濺通石脈(補鮑昭過銅山詩乳竇夜涓滴/屈原九歌石瀨兮淺淺淺濺同)綠塵
愁艸春江色澗花入井水味香山月當人松影直僊翁
白扇霜鳥翎(補陸機羽扇賦委曲體/以受制奏雙翅而為扇)拂壇夜讀(一作/誦)黃
庭經(集僊傳謝自然日誦黃庭經十徧誦時有童子侍/立每十徧即將向上界去黃庭經脾神常在字魂)
(庭注脾中央即黃庭之宫曰常在/又黃庭者頭中明堂洞房丹田也)疎香皓齒有餘味更
覺鶴心通杳冥(補春秋䋣露/鶴知夜半)
　　過西堡塞北
淺艸乾河闊叢棘廢城髙白馬犀匕(一作/紋犀)首(補戰國策/得徐夫人)
(匕/首)黑裘金佩刀(戰國策李兊送蘇子黑貂之裘漢書/單于朝天子於甘泉宫賜以佩刀)霜
清徹兔目(埤雅兔目不瞬補羅願爾雅翼兔視月/而有子其目尤瞭故牲號謂之明視)風急
吹雕毛(補淮南子雕其毛能食諸鳥羽如/羣錯艸中有雕毛必衆毛自落)一經何用厄
(補漢書韋賢傳長安語曰/遺子黃金滿籯不如一經)已(一作/日)莫涕霑袍(補公羊傳/西狩獲麟)
(孔子反袂拭/面涕泣霑袍)
　
　
　
　
　
　
　
　
　温飛卿詩集箋注巻三
欽定四庫全書
　温飛卿詩集箋注巻四　　　明　曽益　撰
　　　　　　　　　　　　　長洲顧(予咸立/  嗣)補
　　送李億(一作/憶)東歸(六言/)
黃山逺隔秦樹(嗣立案西京賦繞黃山而欵牛首注漢/書右扶風槐里縣有黃山宫杜甫詩兩)
(行秦/樹直)紫禁斜通渭城(嗣立案謝莊宣貴妃誄收華紫禁/善曰王者之宫以象紫微故謂宫)
(中為紫禁王維渭城曲渭/城朝雨浥輕塵詳見下)别路青青弱柳(補張正見詩/别路已驚秋)
前谿漠漠苔生(前谿曲幽思出門/倚逢郎前谿度)和風澹蕩歸客落月
殷勤早鸎霸上金尊未飲(漢書注應劭曰霸上在長安/東三十里古曰滋水秦繆公)
(更名/霸水)讌歌已有餘聲
　　開聖寺
路分谿石夾煙叢十里蕭蕭古樹風出寺馬嘶秋色裏
向陵雅亂夕陽中竹間泉落山㕑靜墖下僧歸影殿空
猶有南朝舊碑在敢(一作/恥)將興廢問漁翁(一作/休公)
　　贈蜀將(原注蠻入成/都頻著功勞)
十年分散劔闗秋(水經注劔州劔門縣諸葛武侯相蜀/於此立劔門以大劔山至此有隘東)
(之路故/曰劒門)萬事皆從(一作/隨)錦水流(華陽國志錦江織錦濯/其中則鮮明他江則不)
(好/)志(一作/心)氣已曾明漢節(漢書蘇武使匈奴持漢/節十九嵗節旄盡脫)功名
猶尚帶(一作/自滯)吳鉤(吳越春秋吳王闔閭令國中作金鉤/令曰能為善鉤者賞之百金有人殺)
(其二子以血釁金遂成二鉤獻/於闔閭補吳都賦吳鉤越棘)雕邊認箭寒雲重(王維/詩回)
(看射雕處千/里暮雲平)馬上聽笳塞艸愁(見巻/三)今日逢君倍惆悵
灌嬰韓信盡封侯(史記灌嬰睢陽人封潁隂侯/又韓信淮隂人封淮隂侯)
　　西江貽釣叟騫生
碧天(一作/晴江)如鏡月如鉤(補公孫乗月賦隠員巖而似鉤/蔽條堞而分鏡梁簡文帝烏栖)
(曲浮雲似/障月如鉤)泛灔蒼茫送客愁(一作/遊)夜淚潛生竹枝曲(補/仇)
(兆鰲杜詩注竹枝本出於巴渝唐貞元中劉禹錫在沅/湘以俚歌鄙陋乃依騷人九歌作竹枝新歌禹錫曰竹)
(枝巴渝也巴兒聯歌/吹短笛擊鼓以赴節)春潮(一作/灘)遥聽(一作/上)木蘭舟(任昉/述異)
(記木蘭川在潯陽江中多木蘭呉王闔閭植此/搆宫殿又七里洲中魯般刻木蘭為舟至今存)事隨雲
去身(一作/心)難到夢逐煙銷水自流昨日歡娛竟何事(一/作)
(有/)一枝梅謝楚江頭(補盛𢎞之荆州記陸凱與范曄相/善自江南寄梅一枝詣長安與曄)
(并詩曰析梅逢驛使寄與隴頭/人江南無别信聊贈一枝春)
　　寄清涼(一作/源)寺僧
石路無塵竹徑開昔年曾伴戴顒來(南史戴顒字仲若/譙郡人父逵兄勃)
(竝隠遯有髙風父/善琴書顒竝傳之)窗間半偈聞鐘後(補涅槃經佛言我/念過去作婆羅門)
(在雪山中脩菩薩行時天帝釋即下試之自變其身作/羅刹像住菩薩前口說半偈云諸行無常是生滅法菩)
(薩即語羅刹但能具足說是/偈竟我當以身奉施供飬)松下殘棊送客回檐(一作/簾)
向玉峰籠(一作/藏)夜雪砌因流(一作/藍)水長秋苔(太平寰宇/記藍田山)
(在縣西三十里一名玉山三秦記/有川方三十里其水北流出玉)白蓮㑹(一作/社)裏如相
問說與(一作為說說/又一作道)遊人是姓雷(劉程之蓮社文慧逺/師命正信之士雷次)
(宗等百十二人集於廬山之/般若臺修淨土之學詳巻七)
　　重遊東(一作/圭)峰宗密禪師精廬(一作哭廬處士傳/燈錄圭峰禪師名)
　　　(宗密初從道員授員覺了義未終感悟後教大/行住終南山艸堂寺補世說何子季與周彦倫)
　　　(同時二人精信佛法子/李别立精廬都無妻妾)
百尺青厓三尺墳𤣥(一作/微)言已絶杳難聞(漢藝文志仲/尼歿而微言)
(絶裵休員覺疏畧序圭峰禪師受南宗密印所著/有員覺大疏畧大鈔小鈔道場脩證儀等作行世)戴顒
今日稱居士(補南史戴顒傳自漢世始有佛像形制未/工逵特善其事顒亦參焉宋世子鑄丈六)
(銅像於瓦官寺既成面恨瘦工人不能改乃迎顒看之/顒曰非面瘦乃臂胛肥耳乃减臂胛瘦患遂除禮玉藻)
(居士錦帶法華科注/以道自居曰居士)支遁他年識領軍(髙逸髙僧傳支/遁字道林河内)
(林慮人風期髙亮年二十五始釋形入道/王治字敬和官領軍與支遁為方外交)暫對山(一作/杉)
松(一作/松杉)如結社(髙僧傳逺公/結香火社)偶因(一作/同)麋鹿自成羣(劉/峻)
(廣絶交論獨立髙山/之頂歡與麋鹿同羣)故山弟子空回首蔥嶺還(一作/唯)應
見宋雲(西河舊事蔥嶺在敦煌西八千里其山髙大上/生蔥故曰蔥嶺嗣立案傳燈錄達磨葬熊耳山)
(起塔定林寺其年魏使宋雲蔥嶺回見祖手攜隻履翩/翩而逝雲問師何往祖曰西天去雲歸具說其事及門)
(人啟壙棺空唯隻履存焉/詔取遺履少林寺供養)
　　題李處士幽居
水玉簪頭戴(一作/白)角巾(司馬相如賦水玉磊砢杜甫詩/頻抽白玉簪補世說郭林宗嘗)
(行陳梁間遇雨巾一角霑折二國學/士著巾莫不折其一角云作林宗巾)瑤琴寂歴拂輕塵
(補蕭子顯春别江東大道/日華春垂楊挂柳拂輕塵)濃隂似帳紅薇晚(李賀詩薇/帳逗煙生)
(綠/塵)細雨如煙(一作/珠)碧艸新(一作/春)隔竹見籠疑有鶴卷簾
看畫更(一作/靜)無人南窗(一作/山)自有(一作/是)㤀機(一作/年)友(補/陶)
(潛歸去來辭倚南窗以寄傲莊子漢隂丈人曰有機械/者必有機事有機事者必有機心機心藏於胸中則純)
(白不備純白不備則神意不定/神意不定者道之所不載也)谷口空(一作/徒)稱鄭子真
(逸士傳鄭朴字子真/褒中人隠於谷口)
　　利州南渡(補唐地理志利州隋義城/郡武德八年改為利州)
澹然空水帶(一作/對)斜暉曲島蒼茫接翠微(補爾雅山未/及上曰翠微)
(疏謂未及頂上在旁/陂陀之處名翠微)波上馬嘶看櫂去柳邊人歇待船
歸數叢沙艸羣鷗散(補南越志江鷗一名海鷗在漲海/中隨潮上下常以三月風至乃還)
(洲渚頗知風雲若羣飛至/岸必風渡海者以此為候)萬頃江田一鷺飛(詩鷺/于飛)誰解
乗舟尋范蠡五湖煙水獨㤀機(吳越春秋范蠡字少伯/乃楚宛三户人也史記)
(范蠡事越王句踐滅吳乃裝其輕寳珠玉自與其/私徒屬乗舟浮海以行終不反五湖詳見巻五)
　　贈李將軍
誰言荀羡愛功勲年少登壇衆所聞(晉書荀羡字令則/年十五尚公主拜)
(駙馬都尉穆帝時除北中郎將徐州刺史監徐兖諸/州軍事時年二十八中興方伯未有如羡之少者)曾
以能書稱内史(見巻/六)又因明易號將軍(漢書劉歆謂揚/雄曰空自苦今)
(學者有祿利然尚不能明易又如𤣥何世說劉真長與/殷深源談劉理如小屈曰惡卿不欲作將善雲梯仰攻)
金溝故事春常在(晉書王濟買地為馬埒編/錢滿之時人謂為金溝)玉軸遺圖
(一作/文)火半焚(補庾信賦/玉軸揚灰)不學龍驤畫山水(一作色畫苑/顧愷之善畫)
(山水仕至龍驤將軍每/大醉始命筆人稱竒絶)醉鄉無迹似閒雲
　　寒食日作(補徐堅初學記荆楚嵗時記去冬節一/百五日即有疾風甚雨謂之寒食據歴)
　　　(合在清明前二日亦/有去冬至一百六日)
紅㴱綠暗徑相交抱暖含芳(一作/春)被紫袍(唐長孫無忌/議袍下加闌)
(緋紫綠/視其品)綵索平時牆婉娩(古今藝術圖北方山戎寒食/用秋千為戲以習輕矯者内)
(則婉娩/聽從)輕毬落處晩(一作/花)寥梢(補武元衡詩令節重遨/遊分鑣戲綵毬按朱鶴)
(齡李義山集注打毬/即蹴鞠本寒食事)窗中艸色妒雞卵(補初學記引玉/燭寳典此節城)
(市尤多鬭雞卵之戲左傳有季郈鬭雞其來逺矣古之/豪家食稱畫卵今代猶染藍茜雜色仍加雕鏤遞相餉)
(遺或置盤俎管子曰雕卵然食之所以發積/藏散萬物張衡南都賦春卵夏笱秋韭冬菁)盤上芹泥
憎燕巢自有玉樓芳(一作/春)意在不能騎馬度煙郊
　　李羽處士寄新醖走筆戲酬
髙談有伴還成藪(李白春夜宴桃李園序髙談轉清補/世說晉裵頠善談論時謂言談之林)
(藪/)沈醉無期即是鄉(韓詩外傳飲者齊顔色均衆寡謂/之沈顔延之五言詠沈醉似埋照)
(嗣立案新唐書王績傳績作醉鄉記以次劉伶酒德頌/舊唐書績字无功隋大業中授六合縣丞棄官還鄉嘗)
(躬耕於東皋號東皋子或經過酒肆動輒/經日往往題壁作詩多為好事者所詠)已恨流鸎期
(一作/欺)謝客(補謝靈運詩園柳變鳴禽李善曰鳴禽鸎也/鍾嵘詩品初錢塘杜明師夜夢東南有人來)
(入其館是夕即靈運生於㑹稽旬日而謝𤣥亾其家以/子孫難得送靈運於杜治養之十五方還都故名客兒)
更將浮蟻與劉郎(補劉熙釋名酒有泛齊浮蟻在上泛/泛然也庾信詩浮蟻對春開嗣立案)
(世說王戎弱冠詣阮籍時劉公榮在座阮謂王曰僕有/二斗美酒當與君共飲彼公榮者無預焉二人交觴酬)
(酢公榮遂不得一桮而言語談戲三人無異或問之阮/答曰勝公榮者不得不與飲酒不如公榮者不可不與)
(飲酒唯公榮/可不與飲酒)檐前柳色分張綠窗外花枝借助香所恨
玳筵紅燭夜(見巻/六)艸𤣥寥落近回塘(揚雄傳時雄方艸/太𤣥有以自守泊)
(如/也)
　　郊居秋日有懐一二知已
稻田鳬雁滿晴沙(杜甫詩鵁鶄/鸂鷘滿晴沙)釣渚歸來一徑斜(補庾/信賦)
(方塘水白/釣渚池員)門帶果林招邑吏井分蔬圃屬鄰家皋原寂
歴垂禾穗桑竹參差暎豆花(顔延之詩歸來蓺桑竹/補五侯鯖八月豆花雨)自
笑謾懐經濟策不將心事許煙霞
　　偶題林亭(一作題友/人池亭)
月榭風亭繞曲池(宋玉招魂坐堂伏檻臨曲池些補/沈約郊居賦風臺累翼月榭重栭)粉
(一作/棘)垣回㸦瓦參差(㸦古互字與牙同補顔延之序延/帷接枑銑曰延帷謂列帷使相接)
(而回□也枑五臣/本作□字音㸦)侵簾片白(一作/白片)揺翻影落鏡愁紅(一/作)
(紅/愁)寫倒枝鸂鷘刷毛花蕩漾(見巻/六)鷺鷥拳足雪離披(李/白)
(詩白鷺/拳一足)山翁醉後如相憶(補晉書山簡字季倫鎮襄陽/時天下分崩簡優游卒嵗惟)
(酒是耽習氏有佳園池簡每之池上置酒輒醉名之曰/髙陽池兒童歌曰山公出何許往至髙陽池日夕倒載)
(歸酩酊無所知時時能騎馬倒著/白接䍦舉鞭向葛彊何如并州兒)羽扇清尊我自知
　　南湖(地理志南湖一名鑑湖在/㑹稽漢太守馬臻開鑿)
湖上微風入檻涼翻翻菱荇(一作/荷芰)滿回塘野船著岸偎
春艸水鳥帶波飛夕陽蘆葉有聲疑霧雨浪花無際似
瀟湘(何遜詩風逆浪花/生瀟湘詳巻五)飄然蓬頂(一作/篷艇)東歸(一作/游)客盡
日相看憶楚鄉
　　贈袁司錄(原注即丞相淮陽公之/猶子與庭筠有舊也)
一朝辭滿有心期(謝靈運詩辭/滿豈常秩)花發楊園雪覆(一作/壓)枝
(王僧達詩楊/園流好音)劉尹故人諳往事(世說劉惔字真長沛國/相人也歴丹陽尹及卒)
(故人孫綽為之誄曰知真長者無若我彼往/居官而無官官之事處事而無事事之心)謝郎諸弟
得新知(補謝靈運酬從弟惠連詩/末路值令弟開顔披心胸)金釵醉就胡姬畫(一/作)
(盡古樂府頭上金爵釵辛延年/詩胡姬年十五春日獨當壚)玉管閒留洛客吹(庾信/賦玉)
(管初調列僊傳王子晉善吹笙伊/洛間有道士浮丘伯攜之上嵩山)記得襄陽耆舊語(杜/甫)
(詩襄陽/耆舊間)不堪風景(一作/雨)峴山碑(補晉書羊祜樂山水每/風景必造峴山置酒言)
(詠嘗慨然流涕顧謂從事中郎鄒湛等曰有宇宙便有/此山由來賢達勝士登此望逺如我與卿者多矣皆淹)
(滅無聞使人悲傷祜卒襄陽百姓於峴山祜生/平游憩之所建碑立廟望其碑者莫不流涕)
　　題西明寺僧院
曾識匡山逺法師(匡山見巻五補髙僧傳慧逺本姓賈/氏雁門樓煩人因秦亂來遊於晉居)
(廬阜三十餘/年化兼道俗)低松片石對前墀為尋名畫來過寺(一作/院)
因訪閒人得看棊(列僊傳王質入山看僊/人對棊局竟斧柯已爛)新雁參差雲
碧處寒雅遼亂(一作/繞)葉紅時自知終有張華識(晉書張/華字茂)
(先范陽人累遷司空性好人物誘進不倦至於窮賤/候門之士有一介之善者便咨嗟稱詠為之延譽)不
向滄洲理釣絲(補杜甫詩滿/壁畫滄洲)
　　偶題
微風和暖日鮮明艸色迷人向渭城(漢書注渭城故咸/陽髙帝元年更名)
(新城武帝元鼎三年更名渭城/括地志渭城在雍州東五十里)吳客巻簾閒不語楚娥
攀樹獨含情紅垂果蔕櫻桃重(漢書叔孫通曰禮春有/嘗果方今櫻桃熟可獻)
(宗/廟)黃染花叢蝶粉輕(梁元帝詩戲/蝶時飄粉)自恨青樓無近信不
將心事許卿卿(世說王安豐婦常卿安豐安豐曰婦人/卿壻於禮不敬婦曰憐卿愛卿所以卿)
(卿我不卿卿/誰當卿卿)
　　寄湘隂閻少府乞釣輪子(補舊唐書湘隂縣漢羅/縣屬長沙國縣界汨水)
　　　(注入湘/江昌江)
釣輪形與月輪同(薛道衡詩復/屬月輪員)獨繭和煙影似空(列子/詹何)
(以獨繭/為)若向三湘逢雁信(補寰宇記湘潭湘鄉湘源是/為三湘古今詩話北方白雁)
(秋深乃來來則/霜降謂之霜信)莫辭千里寄漁翁篷聲夜滴松江雨(一/作)
(漏呉郡志松江在郡南四/十五里禹貢三江之一)菱葉秋傳鏡水風(詳巻/七)終日
垂鉤還有意(補尚書中候王至磻谿之水吕望釣於厓/王下拜尚答曰得玉璜刻曰姬受命吕佐)
(檢德來昌來提撰爾雒鈐報/在齊及佐周克殷封於齊)尺書多在錦鱗中(古詩呼/兒烹鯉)
(魚中有/尺素書)
　　哭王元裕
聞說蕭郎逐逝川(補白居易詩殷勤萬里/意并寫贈蕭郎注詳下)伯牙因(一作/自)
此絶清弦(韓詩外傳伯牙鼔琴志在泰山子期曰巍巍/乎若泰山志在流水子期曰洋洋乎若流水)
(子期死伯牙絶弦/終身不復鼔琴)柳邊猶憶紅(一作/青)驄影墳上俄生碧
艸煙篋裏詩書疑謝後(新序孫叔敖曰筐篋之蠧簡書/補世說㑹稽太守孟顗事佛精)
(懇謝嘗語曰得道應須慧業文人卿/生天當在靈運前成佛當在靈運後)夢中風貌似潘前
(補南史宋孝武帝選侍中兼以風貌晉書夏侯湛/傳湛與潘岳友善每行同與接茵京都謂之連璧)他時
若到相尋處碧樹紅樓自宛然(補江淹雜詩碧樹先秋/落江總詩紅樓千愁色)
　　晉朝柏樹(一作法雲雙檜維揚志謝安鎮廣陵於/宅中手植雙檜至唐改為法雲寺其樹)
　　　(猶存在大/東門外)
晉朝名輩此離羣(檀弓吾離羣而/索居亦已久矣)想對穠隂去住分題
處尚尋王内史(見巻/六)畫時應是顧將軍(注詳/上)長廊夜靜
聲疑雨(張衡賦長/廊廣座)古殿秋㴱影勝雲一下南臺到人世
曉泉清籟更難聞
　　送陳嘏之侯官兼簡李常侍(唐書臨海郡有侯/官縣武德六年置)
縱得步兵無綠蟻(阮籍傳籍聞歩兵㕑營人善釀有貯/酒三百斛乃求為步兵校尉補謝朓)
(詩綠蟻/方獨持)不緣句漏有丹砂(補晉書葛洪以年老欲煉丹/以祈遐壽聞交阯出丹求為)
(句漏令帝以洪資髙不許洪曰非欲為榮以有/丹耳帝從之交阯國志句漏山名在南交阯)殷勤為
報(一作/問)同袍友(詩與子/同袍)我亦無心似海查(補王子年抬/遺記堯登位)
(三十年有巨查浮於西海查上有光夜明晝滅乍大乍/小若星月常浮繞四海十二年一周天名曰貫月查又)
(名挂星查羽/人棲息其上)春服照塵連(一作/迷)艸色(補古詩青袍似春/艸長條隨風舒)
夜船聞雨滴蘆花山梅(一作/梅仙)自是青雲客(史記非附青/雲之士惡能)
(施於後/世哉)莫羨相如卻到家(補司馬相如傳相如馳傳至/蜀太守以下郊迎縣令負弩)
(矢先驅蜀/人以為寵)
　　春日野行(才調集/作歩)
日西塘水(一作雨/漲西塘)金隄斜(司馬相如賦媻姍勃窣而上/乎金隄師古云言隄塘堅固)
(如金/也)碧(鼓吹/作百)艸芊芊暗(才調集作晴/鼓吹作青)吐芽野岸明媚(一/作)
(滅/)山芍藥(埤雅韓詩曰芍藥離艸/也艸木狀一名山芍藥)水田叫譟官蝦蟇(補/晉)
(書惠帝在華林園聞蝦蟇鳴問曰為官乎為私乎或對/曰在官地為官在私地為私晉中州記令曰若官蝦蟇)
(可給/廩)鏡(一作/湖)中有浪動菱蔓(一作芰武陵記兩角/曰菱三角四角曰芰)陌上
無風飄柳花(李白詩風吹/柳花滿店香)何事輕橈(一作/扁舟)向(才調集/作句)谿
客綠萍方(一作/雖)好不歸家
　　谿上行
綠塘漾漾煙濛濛張翰此來情不窮(補張翰傳翰字季/鷹辟齊王東曹掾)
(在洛見秋風起因思吳中菰菜羮鱸魚膾曰人生貴得/適意耳安能羈宦數千里以要名爵遂命駕便歸俄而)
(齊王敗時人/皆謂為見㡬)雪羽䙰褷立倒影(劉禹錫詠鷺詩毛衣新/成雪不敵補木華海賦)
(鳬雛䙰褷注䙰褷毛羽始生之貌/孫綽遊天台山賦或倒景於重溟)金鱗撥(一作/拔)刺跳晴
空(補謝靈運賦魚水㴱而拔刺韻㑹/魚跳蹳刺蹳北末切刺郎達切)風翻荷葉一向白
雨溼蓼花千穗紅(爾雅翼蓼有紫赤青等種最大者名/蘢有花白居易詩水蓼冷花紅簇簇)
心羨夕陽波上客片時歸夢(一作/去)釣船中
　　投(一作/上)翰林蕭舍人(補舊唐書蕭遘蘭陵人咸通/五年登進士第乾符初召充)
　　　(翰林學士正/拜中書舍人)
人間鴛鷺杳難從獨(一作/猶)恨金扉直㡬(一作/九)重(李白詩/引領望)
(金/扉)萬象曉(一作/晚)歸仁壽鏡(陸機與弟雲書仁壽殿前有/大方銅鏡髙五尺餘廣三尺)
(二寸立著庭中向之便寫人形體了/了亦怪也梁簡文帝詩仁壽含萬類)百花春隔景陽鐘
(見巻/一)紫微芒動詞初出(補三秦記未央宫一名紫微宫/然未央為總稱紫宫其中别名)
(㑹要唐開元初改中書令為紫微令中書舍/人為紫微舍人白居易詩紫微花對紫微翁)紅燭香殘
誥未封(補翰林志故事中/書舍人專掌詔誥)每過朱門愛庭樹一枝何日
許相容(李義府詠烏詩上林/多少樹不借一枝棲)
　　春日偶作
西園一曲豔陽歌(補䋣欽與魏文帝牋都尉薛方車子/年始十四能囀喉引聲與笳同音又)
(胡欲傲其所不知尚之以一曲巧竭意匱既已不能神/農本艸春夏為陽嗣立案徐注鮑昭詩當避豔陽年)
擾擾車塵負薜蘿(嗣立案郝天挺注謝靈運詩/想見山阿人薜蘿若在眼)自欲放
懐猶未得(王羲之序放懐天地之間案郝天挺/注杜甫詩放懐殊不愜良覿渺無因)不知經
世竟如何(李康運命論言足以/經世而不見信於時)夜聞猛雨判花盡(補杜/甫詩)
(縱飲久判人共棄注判普官切方/言楚人凡揮棄物謂之拌俗作拚)寒戀重衾(一作/裘)覺夢
多釣渚别來應更好春風還為起微波
　　春莫宴罷寄宋壽先輩(補程大昌演䋣露唐世/呼舉人已第者為先軰)
斜掩朱門花外鐘曉鸎時節好相逢窗間桃橤(一作/萼)㝛
妝在雨後牡丹春睡濃蘇小風姿迷下蔡(登徒子賦惑/陽城迷下蔡)
(注陽城下蔡二縣名/楚之貴介公子所封)馬卿才調(一作/詞賦)似臨邛(司馬相如/傳相如之)
(臨邛買一酒舍酤酒令文君當壚身自滌器於市中徐/注下蔡之迷何闗蘇小臨邛之客即是馬卿想又手韻)
(成不無少疏脫耶嗣立案蘇小/句本阮籍詠懐詩傾城迷下蔡)誰憐芳艸連(才調集/作生)三
徑(髙士傳蔣詡所居三/徑皆生蓬蒿詳見下)參佐橋西陸士龍(世說蔡司徒/在洛見陸機)
(兄弟住參佐廨中三間瓦屋/士龍住東頭士衡住西頭)
　　馬嵬驛(補鄭樵通志馬嵬坡在西安府興平縣西/二十五里舊唐書貴妃從幸至馬嵬大將)
　　　(陳𤣥禮密啟誅國忠父子既而四軍不散𤣥宗/不得已與妃詔縊死於佛堂瘞於驛西道側)
穆滿曾為物外遊(補王融三月三日曲江詩序/穆滿八駿如舞望池之隂)六龍經
此暫淹留(見巻/二)返魂無驗青煙滅(十洲記聚窟洲有大/樹與楓木相似花發)
(香聞數百里名返魂樹/死者在地聞香即活)埋血空成(一作/生)碧艸愁(莊子萇/𢎞死藏)
(其血三年/化為碧)香輦卻歸長樂殿(補漢武故事建章長樂宫/皆輦道相屬縣棟飛閣不)
(由徑/路)曉鐘還下景陽樓(見巻/一)甘泉不得(一作/復)重相見(補/漢)
(外戚傳李夫人少而早卒帝憐憫焉圖畫其形於甘泉/宫又夫人卒帝思念不已方士齊人少翁言能致其神)
(乃夜張燈燭設帷帳而令上居其/中遥望見好女如李夫人之貌)誰道文成是故侯(史/記)
(元狩四年齊人少翁以鬼神方見上拜文成將軍/嵗餘其方益衰神不至於是誅文成將軍隠之)
　　和友人谿居(鼔吹作/道谿君)别業
積潤初銷碧艸新鳳陽晴日帶雕輪(詩鳳凰鳴矣于彼/朝陽補楞嚴經明)
(還日輪暗/還黒月)絲(一作/風)飄弱柳平橋晩(江淹詩橋/平疑水落)雪㸃寒梅
小院春屏上樓臺陳後主(嗣立案郝天挺注陳書後主/陳姓字叔寳至德二載於光)
(照殿起臨春結綺望僊三樓檻闌以沈香/為之飾以金玉每微風起香聞數里之外)鏡中金翠李
夫人(漢書孝武李夫人本以倡進妙麗善舞/由是得幸曹植洛神賦戴金翠之首飾)花房露透
(一作/透露)紅珠落蛺蝶雙雙(一作/飛)䕶粉塵
　　奉天西佛寺(唐書京兆府有奉天縣屬闗内道文/明元年以管乾陵分醴泉置天授二)
　　　(年𨽻稷州大足/元年還雍州)
憶昔狂童犯順年玉虯閒暇出甘泉(楚辭駟玉虯以乗/翳兮補闗輔記甘)
(泉宫在今池陽/縣西甘泉山)宗臣欲舞千金(一作/鈞)劔(晉書蕭何曹參為/一代之宗臣吕)
(覧伍員觧劔劔以予丈/人曰此千金之劒也)追騎猶觀七寳鞭(補晉書明帝/見逆旅嫗以)
(七寳鞭與之曰後騎來/可以此示也詳巻一)星背紫垣終埽地(晉陸雲詩在/晉奸臣稱亂)
(紫微案張鏡觀象/賦覩紫宫之環周)日歸黃道卻當天(漢天文志日有中/道月有黄道中道)
(者黃道/之中也)至今南頓諸耆舊(後漢書光武生於南頓地里/志南頓古頓子國在汝南應)
(劭曰頓國汝南/其後遂名南頓)猶指榛蕪作弄田(漢書昭帝耕於鉤盾/弄田應劭曰鉤盾宦)
(者官署故往試耕為戲弄也臣瓚曰西京故事弄田在/未央宫中師古曰弄田謂燕游之田天子所戲弄耳)
　　題望苑驛(原注東有馬嵬驛西有端正樹○闗中/記望苑驛即博望苑舊址在西安漢武)
　　　(帝戾太子築/通靈臺即此)
弱柳千條杏一枝半含春雨半垂(一作/含)絲景陽寒井人
難到(建業志景陽井/在吳城即辱井)長樂晨鐘曉(一作/鳥)自知(漢髙帝紀/長樂宫成)
(諸侯羣臣稱賀補三輔/黃圖鐘室在長樂中)花影㡬年(一作/至今)通博望(漢書戾/太子既)
(冠就宫為立博/望苑使通賓客)樹名何世(一作/從此)號相思(歡聞變歌南有/相思木合影復)
(同心補于寳搜神記韓憑妻/冢上梓號相思樹詳巻二)至今(一作/分明)十二樓前月不
向西陵照戚(疑作/盛)姬(補穆天子傳天子游於河濟盛君/獻女王為盛姬築臺砌之以玉天)
(子西征至𤣥池之上乃奏樂三日終是日樂池盛姬亾/天子嬪姬於榖丘之廟葬於樂池之南白居易李夫人)
(詩君不見穆王三日哭重/璧臺前傷盛姬西陵未詳)
　　寄分司元庶子兼呈元處士
閉門髙臥莫長嗟(後漢書袁安值/大雪閉門髙臥)水木凝暉屬謝家(謝/靈)
(運詩山水/含清暉)緱嶺參差殘曉雪(列僊傳王子喬好吹笙遊/伊洛間隨浮丘公上嵩山)
(後見桓良曰告我家七月七日待我緱氏/山頭至時果乗白鶴舉手謝時人而去)洛波清淺露
晴沙劉公春盡蕪菁色(胡沖呉歴蜀先主在許下時/閉門種蕪菁因謂其諸将曰)
(吾豈種菜者乎補吕覽/菜之美者具區之菁)華廏愁深苜蓿花(顔延之賦文/駟列於華廏)
(漢書大宛馬嗜苜蓿上遣使者持千金請宛馬采苜蓿/歸種之離宫西京雜記樂遊苑自植玫瑰樹下多苜蓿)
(苜蓿一名懐風時人或謂之光風風在其間常蕭蕭然/日照其花有光彩故名苜蓿為懐風茂陵人謂之連枝)
(艸庾信賦人戴/蒲萄馬銜苜蓿)月榭知君還悵望碧霄煙闊雁行斜
　　題(鼓吹/作楊)柳
楊柳千條拂面絲(南史劉悛之獻蜀柳數/株枝條甚長狀如絲縷)綠煙金穗不
勝吹香隨靜婉歌塵起(南史張靜婉善/歌舞詳巻一)影伴嬌饒(一作/嬈)
舞袖垂(嗣立案郝天挺注宋子侯有董嬌/嬈詩杜甫詩佳人屢出董嬌嬈)羌管(一作/笛)一
聲何處曲(鼓吹作笛王僧䖍枝/錄折楊柳古曲名)流鸎百囀最髙枝(案郝/注賈)
(至詩千條弱柳垂青/瑣百囀流鸎滿建章)千門九陌(一作/曲)花如雪(補曹植詩/東西經七)
(陌南北/越九阡)飛過宫牆兩自(鼔吹/作不)知
　　和友人悼亾(一作喪/歌姬)
玉貌潘郎淚滿衣(嗣立案徐注王樞詩玉貌/暎朝霞晉潘岳有悼亾詩)畫羅輕鬢
雨霏微(見巻/六)紅蘭委露愁難盡(江淹别賦見/紅蘭之受露)白馬朝天
望不歸(天寳遺事虢國不施紅粉/自衒美豔嘗素面朝天)寳鏡塵昏鸞影在(范/泰)
(鸞鳥詩序昔罽賓王結罝埈卵之山獲一鸞鳥王甚愛/之二年不鳴其夫人曰嘗聞鳥見其類而後鳴何不懸)
(鏡以映之王從其言鸞覩/影悲鳴沖霄一奮而絶)細箏弦斷雁行稀(本集贈彈/箏人詩鈿)
(蟬金雁/皆零落)春風㡬許(才調集作/來多少)傷情(才調集/作心)事碧艸侵階
粉蝶飛
　　李羽處士故里(一本上有㝛杜城亾友五字/里一作墅鼔吹作傷李羽士)
柳不成絲艸帶煙海槎東去鶴歸天(注見/上)愁腸斷處春
何限病眼開時月正員花若有情還(鼔吹/作應)悵望水應無
事莫潺湲(屈原九歌觀/流水兮潺湲)終知此恨銷難盡(才調集鼔吹/竝作得一本)
(作難/消遣)辜負南華第一(鼔吹/作二)篇(嗣立案郝天挺注莊子號/南華真人第二篇即齊物)
(論/)
　　卻經(一作/歸)商山寄昔同行友人(商山注/見巻五)
曾讀逍遥第一篇(嗣立案徐注莊/子逍遥遊第一)爾來無處(一作/何事)不恬
然便同南郭能㤀象(莊子南郭子綦隠几而坐/仰天而嘘嗒焉似喪其偶)兼笑東
林學坐禪(髙僧傳晉沙門惠永居在西林與慧逺同門/遊好遂邀同止刺史桓伊以學徒日衆更為)
(逺建東/材寺)人事轉新花爛熳(司馬相如上林賦麗靡爛熳/於前庾信詩殘花爛熳舒)
客(一作/驛)程依舊水潺湲(注見/上)若教猶作當時意應有垂
絲在鬢邊
　　池塘七夕(鼓吹作/初秋)
月出西南露氣秋(見巻/二)綺寮河漢在鍼(鼔吹/作斜)樓(嗣立案/郝天挺)
(注魏都賦皎日籠光於綺寮注寮窗也唐七夕宫中以/錦綵結作髙樓可容數十人陳瓜果酒炙以祀牛女二)
(星嬪妃穿鍼乞巧動清商之/樂宴樂達旦時人皆效之)楊家繡作鴛鴦幔(嗣立案/徐注隋)
(書蘇威傳威見宫中以銀為幔鉤/陳後主烏栖曲牀中被織兩鴛鴦)張氏金為翡翠鉤(案/徐)
(注搜神記京兆有張氏獨處一室有鳩自外入止於牀/張氏祝曰鳩為禍也飛上承塵為福也即入我懐以手)
(探之得一金鉤自後子孫漸盛貲/財萬倍梁簡文帝詩珠繩翡翠帷)香(才調集/作銀)燭有光妨
㝛燕畫(鼓吹/作曉)屏無睡待牽牛(梁簡文帝詩霄牀悲/畫屏牽牛注詳下)萬家
碪杵三篙水(韋應物詩數家/碪杵秋山下)一夕橫塘似(才調集/作是)舊遊
(見巻/二)
　　偶遊
曲巷斜臨一水間(古詩盈盈/一水間)小門終日不開闗紅珠斗
帳櫻桃熟(補劉熙釋名小帳曰斗帳以形如覆斗古樂/府紅羅複斗帳四角垂珠璫埤雅櫻桃顆小)
(者如珠南人/呼為櫻珠)金尾屏風孔雀閒(補海南志孔雀尾作金/色五年而後成長六七)
(尺展開/如屏)雲髻㡬迷芳草蝶(司馬相如賦/雲髻峨峨)額黃無限夕陽
山(見巻/一)與君便是鴛鴦侣(禽經雄曰鴛雌曰/鴦古今注匹鳥也)休(一作/不)向
人間覓往還
　　寄河南(一作/北)杜少府(一作尹唐書河南府河南/郡本洛州開元元年為府)
十載歸來鬢未彫玳簪珠履見常僚(補史記趙使欲夸/楚為瑇瑁簪刀劔)
(室以珠玉飾之請命春申君客春申君客三千/餘人其上客皆躡珠履以見趙使趙使大慙)豈闗名
利分榮路(補元􁜠詩榮/路昔同趨)自有才華作慶霄(補謝瞻張子/房詩慶霄薄)
(汾陽善曰慶/霄即慶雲也)鳥影不飛(一作/參差)經上苑(上林苑/見巻一)騎聲相(一/作)
(斷/)續過中(一作/平)橋(中渭橋/見巻五)夕陽亭下(一作/畔)山如畫(補晉/賈充)
(傳任愷請充鎮闗中充既出外自以/為失職將之鎮百僚餞於夕陽亭)應念田歌正寂寥
　　贈知音(一作/曉别)
翠羽花冠碧樹雞(本集碧樹一/聲天下曉)未明先向(一作/上)短牆啼
窗間(一作/前)謝女青娥斂(世說謝道藴王凝之妻幼聰敏/補李賀詩檀郎謝女眠何處)
門外蕭郎白馬嘶(補梁武帝紀初為衛軍王儉東閤祭/酒儉謂廬江何憲曰此蕭郎三十内)
(當作侍中出此則貴不可言舊唐書蕭瑀傳髙祖每臨/軒聽政必賜升御榻瑀既獨孤氏之壻與語呼之為蕭)
(郎/)殘曙微星當户沒(才調集作星漢漸回/庭竹影回又作移)澹煙斜月照
樓低(才調集作露珠/猶綴野花迷)上(才調集/作景)陽宫裏鐘初動不語垂
鞭過(一作/上)柳隄(杜甫詩垂/鞭信馬蹄)
　　過陳琳墓(文章志陳琳字孔璋廣陵人避亂冀州/袁紹辟之使典密事紹死魏太祖辟為)
　　　(軍謀祭酒典記室病卒/南畿志墓在淮安邳州)
曾於青史見遺文(江淹書竝圖青史嗣立案郝/天挺注三國志有陳琳傳)今日飄
蓬(鼔吹/作零)過此(鼓吹/作古)墳詞客有靈應識我霸才無主始憐
君(案郝注三國志陳琳避難冀州袁紹以琳典文章令/作檄以告劉備言曹公失德後紹敗琳歸曹公公曰)
(卿為紹作書但可罪孤而已何乃上及祖父耶琳/謝罪曰矢在弦上不得不發曹公愛其才不責)石麟
埋沒藏春(鼓吹/作秋)艸(詳巻/三)銅雀荒涼對莫雲(鄴中記曹操/築臺髙二丈)
(五尺置銅雀於樓顛名銅雀臺魏志建安十五年冬作/銅雀臺魏武遺令曰吾伎人皆著銅雀臺於臺上施六)
(尺牀繐帳朝餔上脯糒之屬月朝十五日輒向/帳作伎汝等時時登銅雀臺望吾西陵墓田)莫怪臨
風倍惆悵欲將書劔學從軍(補謝靈運擬鄴中詠云陳/琳袁本初書記之士案郝)
(注王粲從軍詩從軍/有苦樂但問所從誰)
　　題懐貞(一作崔/公池)亭舊遊
皎鏡方(一作/芳)塘䓿萏秋(沈約詩皎鏡無冬春補/劉楨詩方塘含清源)此來重
見采蓮舟(補吳筠采蓮詩錦帶雜花鈿羅衣垂綠川問/子今何去出采江南蓮陳後主三婦豔中婦)
(蕩蓮/舟)誰能不遂(一作/逐)當年樂還恐添為(一作/成)異日愁紅
豔花(一作/影)多風嫋嫋(補屈原九歌/嫋嫋兮秋風)碧空雲斷水悠悠檐
前依舊青山色盡日無人獨上樓
　　回中作(括地志回中在雍州西四十里/漢武帝元封間因至雍通回中)
蒼莽寒空逺色愁嗚嗚戍角上髙樓(楊惲報孫㑹宗書/仰天拊缶而呼嗚)
(嗚/)吳姬怨思吹雙管(注見/上)燕客悲歌動(一作上又/一作别)五侯
(補荀恱漢紀河平二年六月封舅禁為平陽侯莽為成/都侯立為紅陽侯根為曲陽侯逢時為髙平侯同日受)
(封故世稱/五侯王氏)千里闗山邊艸莫一星烽火朔雲秋(說文烽/候表也)
(邊有警/則舉火)夜來霜重西風起隴水無聲噎(一作/凍)不流(杜佑/通典)
(天水郡有大陂名曰隴坻亦曰隴山即漢隴闗也三秦/記其地九回上者七日乃越上有清水四注下所謂隴)
(頭水/也)
　　西江上送漁父
卻逐嚴光向若邪(嚴光注見下越志/若邪谿在㑹稽)釣輪菱(一作/茭)櫂寄
年華三秋梅雨愁楓葉(嗣立案荆楚嵗時記江南/梅熟時有細雨謂之梅雨)一夜
篷舟㝛葦花(注見/下)不見水雲應有夢偶隨煙(一作/鷗)鳥便
成家白蘋風起樓船莫(補宋玉賦夫風起於青蘋之末/柳惲詩汀洲采白蘋江淹詩東)
(風轉綠蘋杜甫詩/青蛾皓齒在樓船)江燕雙雙正雨(一作/五兩)斜(補杜甫詩細/雨魚兒出微)
(風燕/子斜)
　　經故祕書崔監揚州南塘舊居(唐書廣陵郡本江/都郡武德九年更)
　　　(置揚/州)
昔年曾識謝宣城(一作范安成補李白集有秋登宣城/謝朓北樓詩齊賢曰謝朓字𤣥暉案)
(南史本傳未嘗守宣城而文選載朓郡内髙齋閒坐答/吕法曹夏在郡臥病呈沈尚書之宣城出新林浦向板)
(橋與敬亭山皆宣城之作齊梁相繼昭明必無差誤古/文史傳固有闕文也況至唐猶有謝朓樓則朓守宣城)
(無可/疑者)松竹風姿鶴性情唯向舊山留月色(一作西掖曙/河横漏響)
偶逢秋澗似琴聲(一作北山秋/月照江聲)乗舟覓吏經輿縣(地里/志輿)
(縣屬臨/海郡)為酒求官得步兵(注見/上)玉柄寂寥談客散(一作/千頃)
(水流通/故墅)卻尋池閣淚縱橫(一作至今留/得謝公名)
　　七夕
鵲歸燕去兩悠悠(庾肩吾詩倩語雕陵鵲填河未可飛/禽經燕以秋分去謝朓七夕賦升夜)
(月之/悠悠)青瑣西南月似鉤天上嵗時星又(疑作/右)轉(隋煬帝/觀星詩)
(更移斗杓/轉詳巻一)人間離别(一作/恨)水東流金風入樹千門夜銀
漢横空萬象秋蘇小回(一作/横)塘通桂檝(李賀七夕詩錢/唐蘇小小更值)
(一年/秋)未應清淺隔牽牛(古詩河漢清且淺吳筠續齊諧/記桂陽城武丁有僊道謂其弟)
(曰七月七日織女當渡河暫/詣牽牛爾雅河鼔謂之牽牛)
　　題韋籌博士艸堂(鼔吹作薛逢詩題/作韋壽博書齊)
𤣥晏先生已白頭(皇甫謐傳謐字士安自號𤣥晏先生/耽翫典籍㤀寢與食時人謂之書淫)
不隨鴛鷺狎羣鷗(江淹雜體詩物我俱㤀/懐可以狎鷗鳥詳巻三)元卿謝免開
三徑(三輔決錄蔣詡字元卿隠於杜陵/舍中三徑惟羊仲求仲從之游)平仲朝歸臥一
裘(檀弓晏子一/狐裘三十年)醉後獨知殷甲子(禮疏紂以/甲子日死)病來猶作
晉春秋(補晉書習鑿齒傳桓温覬覦非望鑿齒著漢晉/春秋以裁正之始於漢光武終於晉愍帝於三)
(國時蜀以宗室為正魏雖受漢禪晉猶為簒逆至文帝/平蜀乃為漢亾而晉始興焉凡五十四巻後有脚疾廢)
(於里/巷)滄浪(一作/塵纓)未濯塵纓在(一作今如此屈原漁父歌/曰滄浪之水清兮可以濯)
(我/纓)野水無情處處流
　　和友人題壁
沖尚猶來出範圍(易範圍天地/之化而不過)肯將經濟(一作輕世又/一作經世)
作風徽三台位缺嚴陵臥(補晉天文志斗魁下六星兩/兩而居起文昌列抵太微西)
(近文昌二星曰上台次二星曰中台東二星曰下台後/漢書嚴光與光武同游學及即位三聘乃至因共偃臥)
(光以足加帝腹上明日太史奏客星犯御/坐甚急帝笑曰朕故人嚴子陵共臥耳)百戰功髙范
蠡歸(孫武子百戰百/勝范蠡注見上)賸(一作/自)欲一名添(疑作/鳴驚)鶴寢(史記/齊威)
(王曰不鳴則已一鳴驚人補埤/雅鶴之上相隆鼻短口則少眠)不應孤憤學牛衣(補漢/書王)
(章傳章學長安疾病無被臥牛衣中與妻對泣後為京/兆上封事妻曰人當知足獨不念牛衣中涕泣時耶程)
(大昌演䋣露王章臥牛衣中注草具也案食貨志董仲/舒曰貧民常衣牛馬之衣而食犬彘之食然則牛衣者)
(編艸使㬉以被牛/體蓋蓑衣之類也)西州未有觀棊暇(詳巻/五)磵户何由得
掩扉(見巻/七)
　　春日將欲東歸寄新及第苗紳先輩(一作下第/寄司馬札)
㡬年辛苦與君同得喪悲歡盡是空(易知得而不知喪/潘岳詩悲歡從中)
(起/)猶喜故人先折桂(杜甫詩折/桂早年知)自憐羈客尚飄蓬(曹植/詩轉)
(蓬離本根飄/揺隨長風)三春月照千山路(才調集/作道)十日花開一夜
風(補唐武后詩百花連/夜發莫待曉風吹)知有杏園無計(才調集/作路)入(補秦/中記)
(唐人舉進士㑹杏/園謂之探花晏)馬前惆悵滿枝紅
　　經李徵君故居(鼔吹作/王建詩)
露濃煙重艸萋萋樹暎闌干柳拂隄一院落花無客醉
五更殘月有鸎啼芳筵想像情難盡故榭荒涼路已迷
風景宛然人自改(才調集作惆悵羸驂往來慣說/文驂三馬也一云外騑曰驂)卻(才/調)
(集作/每)經門巷馬頻(才調集/作亦長)嘶
　　送崔郎中赴幕
一别黔南(一作/巫)似斷弦(補王僧孺詩斷弦猶/可續心去最難留)故交東去
更潸(一作/凄)然心游目斷(一作/送)三千里雨散雲飛(一作/收)二
十年發迹豈勞天上桂(晉書郄詵對武帝曰臣舉賢良/對策為天下第一猶桂林之一)
(枝昆山/之片玉)屬詞還得幕中蓮(補南史王儉用庾杲之為衛/將軍蕭緬與儉書曰盛府元)
(僚實難其選庾景行泛綠水依芙蓉何其/麗也時以儉府為蓮花池故緬書美之)相思莫道(一/作)
(休/話)長安逺(補晉書明帝紀帝幼聰哲為元帝所寵異年/數嵗嘗坐置膝前屬長安使來因問帝曰汝)
(謂日與長安孰逺對曰長安近不聞人從日邊來居然/可知也元帝異之明日宴羣僚又問之對曰日近元帝)
(失色曰何乃異間者之言乎對曰舉/日則見日不見長安由是益竒之)江月隨人處處員
　　懐真珠亭(一作經/舊游)
珠箔金(才調集/作銀)鉤對彩橋(補三秦記明光殿皆金玉珠/璣為簾箔晝夜光明李白詩)
(雙橋落/彩虹)昔年於(才調集/作曾)此見嬌饒香燈悵望飛瓊鬢(見/巻)
(一/)涼月殷勤碧玉簫(補古樂府碧玉破𤓰時庾信/詩定知劉碧玉偷嫁汝陽王)屏倚
故窗山六扇(古詩山屏六曲郎歸夜舊唐書憲宗紀御/製前代君臣事迹十四篇書於六扇屏風)
柳垂寒砌露千條壊牆經雨蒼苔徧拾得當時舊翠翹
(宋玉招魂砥室翠翹絓曲瓊些注翠鳥名/翹羽也炙轂子髙髻名鳳髻上有翡翠翹)
　　老君廟(補封演見聞記唐髙祖武德三年晉州人/吉善行於羊角山見白衣老父呼謂曰為)
　　　(吾語唐天子吾是老君即汝祖也髙祖即遣使/立廟唐書天寳元年田同秀上言𤣥元皇帝降)
　　　(於丹鳳門告錫靈符在尹喜故宅上遣使就/圅谷闗尹喜臺西發得之乃置廟於天寧坊)
紫氣氤氲捧半巖(補闗尹内傳闗令尹喜嘗登樓望見/東極有紫氣西邁曰應有聖人經過)
(京邑乃齋戒其日果見/老君乗青牛車來過)蓮峰僊掌共巉巉(名山記西岳/華山一名蓮)
(華峰有/僊掌厓)廟前晚色(一作/古木)連寒水天外斜陽帶逺帆百二
闗山扶玉座(漢書秦形勝之國也帶河阻山縣/隔千里持㦸百萬秦得百二焉)五千文
字閟瑶緘(史記老子西遊至闗闗令尹喜曰子將隠矣/强為我著書老子乃著上下篇言道德之意)
(五千言/而去)自憐金骨無人識(見巻/一)知有飛龜在石圅(拾遺/記老)
(子居景雲之山有浮觀國獻善書二人寫以玉牒貯以/玉圅補庾信銘飛龜之散遣疾無徵神僊傳華子斯淮)
(南人師甪里先生授山隠靈寳方一曰伊洛飛龜秩二/曰白禹正機三曰平衡案合服之日以還少後得僊去)
　　經(一作/過)五丈原(補蜀志建興十二年春諸葛亮悉/大衆由斜谷出據武功五丈原與)
　　　(司馬宣王對於渭南八月亮卒/於軍三秦記在郿縣南三十里)
鐵馬雲雕(一作/騅)共(一作/久)絶塵(莊子超/逸絶塵)柳營髙壓漢宫(一/作)
(營/)春(補漢書周亞夫軍細柳文帝勞/軍至其營曰嗟乎此真將軍矣)天清(一作/晴)殺氣屯
闗右(地里志雍州在圅/谷闗西一名闗右)夜半妖星照渭濱(嗣立案蜀志/諸葛亮傳亮)
(據武功五丈原患糧不繼分兵屯田為久住之基耕者/雜於渭濱居民之間而百姓安堵軍無私焉晉陽秋有)
(星赤而芒角自東北西南流投於亮/營三投再還往大還小俄而亮卒)下國臥龍空寤(一/作)
(誤/)主(補蜀志徐庶謂先主/曰諸葛孔明臥龍也)中原得(一作/逐)鹿不由(一作/因)人
(補史記蒯通曰秦失其鹿天下共/逐之於是髙材疾足者先得焉)象牀寳(一作/錦)帳無言
語從此譙周是老(一作/舊)臣(蜀志譙周字允南巴西人亮/卒於敵庭周在家聞問即便)
(奔赴後主立太子以周為僕轉家令時後主頗出遊觀/増廣聲樂周上疏願省減樂官後宫所増造但奉脩先)
(帝所施下為子孫節儉之教徙為中散大夫後遷光祿/大夫位亞九列周雖不與政事以儒行見禮時訪大議)
(輒據經以對而後生好/事者亦咨問所疑焉)
　　和王秀才(才調集/作友人)傷歌姬
月缺花殘莫愴然花須終發月須(才調集/作終)員更能何事
銷芳念亦有穠華委逝川(詩何彼穠矣/華如桃李)一曲豔歌留宛
轉(嗣立案吳均續齊諧記晉有王敬伯者㑹稽餘姚人/少善鼔琴年十八過吳維舟中渚登亭望月悵然有)
(懐乃倚琴歌之俄見一女子雅有容色謂敬伯曰女郎/恱君之琴願共撫之敬伯許焉既而女郎至姿質婉麗)
(綽冇餘態從以二少女乃命大婢酌酒少婢彈箜篌作/宛轉歌女郎脫頭上金釵扣琴弦而和之意韻清逺歌)
(凡八曲臨去留錦臥具繡香囊并佩一雙以遺敬伯敬/伯報以牙火籠玉琴軫敬伯船至虎牢戍吳令劉惠明)
(者有愛女早世舟中亾臥具於敬伯船獲焉敬伯具以/告果於帳中得火籠琴軫女郎名妙容字雅華大婢名)
(春條小婢名桃枝皆善彈/箜篌及宛轉歌相繼俱卒)九原春艸妒(才調集/作葬)嬋娟(用/魏)
(武銅雀臺事注見上嗣立案謝朓銅/雀臺伎詩芳襟染淚迹嬋娟空復情)王孫莫學多情客
自古多情損少年
　　山中與諸道友夜坐聞邊防不寧因示同志
龍沙鐵馬犯煙塵(九邊志龍沙焉耆龜兹/地班超傳咫尺龍沙)迹近羣鷗意
倍親風巻蓬根屯戊巳(補漢元帝紀發戊已校尉屯田/吏士攻郅支單于師古曰戊已)
(校尉者鎮安西域無常治處亦猶甲乙等各/有方位而戊與已四季寄王故以名官也)月移松影
守庚申(玉圅祕典上尸彭琚小名阿呵中尸彭瓆小名/作子下尸彭墧小名季細每庚申夜伺人昏睡)
(陳其過惡於上帝減人祿命故道家遇是夕輒/不睡臥時左手撫心呼三尸名令不敢為害)韜鈐豈
足為經濟(補劉向列僊傳吕尚鈞於磻谿三年不得魚/已而獲大鯉得兵鈐於魚腹中杜甫詩韜鈐)
(延子/荆)巖壑何嘗是隠淪心許故人知此意(吳世家季札/解其寳劔繫)
(徐君家樹而去曰始吾心/已許之豈以死倍吾心哉)古來知者竟誰(一作/何)人
　　祕書省有賀監知章艸題詩筆力遒健風尚髙逺
　　拂塵尋玩因此有(一作/有此)作(補舊唐書賀知章㑹稽/永興人舉進士累遷太)
　　　(子賓客銀青光祿大夫兼正授祕書監知章晚/年尤加縱誕無復規檢自號四明狂客又稱祕)
　　　(書外監遨遊里巷醉後屬詞動成巻軸文不加/㸃咸有可觀又善草𨽻書好事者供其箋翰每)
　　　(紙不過數十/字共傳寳之)
越谿漁客賀知章(越志若邪谿/與鑑湖相通)任達憐才愛酒狂(補賀/知章)
(傳吳郡張旭與知章相善旭善草書而好酒每醉後號/呼狂走索筆揮灑變化無窮若有神助時人號為張顛)
鸂鷘葦花隨釣艇蛤蜊菰葉夢横塘(說文菰一名蔣秋/實曰菰米詳巻一)
㡬年涼月拘華省(補舊唐書開元十年兵部尚書張說/為麗正殿修書使奏請知章入書院)
(同撰六典及文纂等累年書竟/不就潘岳賦獨展轉於華省)一㝛秋風憶故鄉(補舊/唐書)
(天寳三載知章因病恍惚乃上疏請度為道士求還鄉/里仍舍本鄉宅為觀上許之御制詩以贈行皇太子以)
(下咸就/執别)榮路脫身終自得(補唐𤣥宗送賀知章歸四明/詩遺榮期入道臨老竟抽簪)
福庭回首莫相㤀(補福地記其山東接驪山太華西連/太白至於隴山北去長安城八十里)
(南入楚塞連屬東西諸山/周圍數百里名曰福地)出羣(一作/籠)鸞鶴辭(一作/歸)遼海
落筆龍蛇滿壊牆(李白艸書歌時/時只見龍蛇走)李白死來無醉客(舊/唐)
(書李白字太白山東人少有逸才志氣宏放飄然有超/世之心賀知章賞之曰此天上謫僊人也後竟以飲酒)
(過度醉死於宣城本事詩白自蜀至京師舍於逆旅賀/知章聞其名首訪之請所為文白出蜀道難以示之讀)
(未竟稱歎數四號為謫僊解金/貂換酒與傾盡醉期不間日)可憐神彩弔殘陽
　　題裵晉公林亭(嗣立案裵度本傳中官用事衣冠/道喪度以年及懸輿不復以出處)
　　　(為意東都立第於集賢里築山穿池竹木叢翠/有風亭水榭梯橋架閣島嶼回環極都城之勝)
　　　(又於午橋創别墅花木萬株中起涼臺暑館名/曰綠野堂引甘水貫其中釃引脈分暎帶左右)
　　　(度視事之隟與詩人白居易劉禹錫酣宴終日/髙歌放言以詩酒琴書自樂當時名士皆從之)
　　　(遊/)
謝傅林亭暑氣微(陶潛詩暑/氣為之無)山丘零落閟音徽(晉書羊/曇經西)
(州門以馬策扣扉誦曹子建詩曰生存華屋/處零落歸山丘詳巻五古詩蒼蒼匿音徽)東山終為
蒼生起(謝安傳安年已四十餘桓温請為司馬將發新/亭朝士咸送中丞髙崧戲之曰卿累違朝㫖髙)
(臥東山諸人每言安石不肯出將/如蒼生何蒼生今亦將如卿何)南浦虚言白首歸(補/江)
(淹賦送君南浦傷如之何潘岳金谷/集作詩投分寄石友白首同所歸)池鳳已傳春水浴
(鳳凰池/詳巻八)渚禽猶帶夕陽飛悠然到此忘情處一日何妨
有萬機(尚書一日二日萬㡬漢書/丞相掌丞助天子理萬機)
　
　
　
　
　温飛卿詩集箋注巻四
欽定四庫全書
　温飛卿詩集箋注巻五　　　明　曽益　撰
　　　　　　　　　　　　　長洲顧(予咸立/  嗣)補
　　車駕西遊因而有作
宣曲長楊瑞氣凝(漢書注宣曲宫在昆明/池西長楊宫在盩厔)上林狐兔待
秋鷹誰將詞賦陪雕輦寂莫相如臥茂陵(漢書司馬相/如病免家居)
(茂/陵)
　　傷温德彝(補舊唐書興元軍亂殺節度使李絳文/宗授節度使温造手詔四通神策行營)
　　　(將董重質河中都將温德彝郃陽/都將劉士和等咸令禀造之命)
昔年戎虜犯榆闗(見巻/一)一敗龍城匹馬還(漢書注應劭/曰匈奴單于)
(祭天大㑹諸國/名其處為龍城)侯印不聞封李廣(李廣傳廣與望氣王/朔語曰諸妄校尉已)
(下以軍功取侯者數十人廣終無尺/寸功以得封邑豈吾相不當侯耶)别(一作/他)人丘壟似
天山(補漢書霍去病薨發屬國𤣥甲軍陳自長安至/茂陵為冢象祁連山師古曰祁連山即天山也)
　　贈少年
江海相逢客恨多秋風葉下洞庭波(屈原辭洞庭波兮/木葉下謝莊月賦)
(洞庭始波/木葉微脫)酒酣夜别淮隂市(韓信傳淮隂少年侮信/信俛出胯下一市皆笑)月
照髙樓一曲歌
　　贈鄭徵君家匡山首春與丞相贊皇公游止(廬山/記匡)
　　　(俗出於周威王時生而神靈隠淪潛景廬於此/山故山取號焉李德裕傳德裕字文饒趙州人)
　　　(以本官平章事進封/贊皇伯食邑七百户)
一抛蘭櫂逐燕(一作/征)鴻曾向江湖識謝公(李白詩寂寞/謝公宅士斌)
(曰謝公宅在/城東青山)每到朱門還悵望(世說竺法深在梁簡文/帝座劉尹曰道人何以)
(游朱/門)故山多在畫屏中
　　夏中(一作/日)病痁作(甲乙經痁瘧疾也/左傳齊侯疥遂痁)
山鬼揚威正氣愁(補後漢禮儀志注顓頊氏有三子生/而亡去為疫鬼一居江水為瘧鬼)
便辭珍簟襲狐裘(子夜夏歌珍簟鏤/玉牀詩狐裘䝉茸)西窗一夕悲人事
團(一作/圓)扇無情不待秋(用班婕妤/詩詳巻一)
　　題友人居
盡日松堂看畫圖綺疏岑寂(一作/寂寞)似清都(補孫綽天台/賦皦日炯晃)
(於綺疏列子清都紫微/鈞天廣樂帝之所居)若教煙水無鷗鳥張翰何由到
五湖(補史記索隠五湖者郭璞江賦云具區洮浦彭蠡/青艸洞庭又云太湖周五百里故曰五湖也張渤)
(吳錄五湖者太/湖之别名也)
　　題李相公敕賜(一本有/錦字)屏風(補舊注云李德裕傳/宣宗即位罷相出為)
　　　(東都留守大中元年再貶潮州司馬明年又貶/潮州司户又貶崖州司户至三年十二月卒)
豐沛曾為社稷臣(漢書髙祖起豐沛衆立為沛公/蕭曹等為收沛子弟得三千人)賜書
名畫墨猶新(漢書班彪幼與從兄/嗣共遊學家有賜書)㡬人同保山河誓(漢/書)
(封爵之誓曰使長/河如帶泰山如礪)獨(一作/猶)自栖栖九陌塵
　　蔡中郎墳(范曄後漢書蔡邕字伯喈陳留人仕至/左中郎將王允收付廷尉死獄中呉地)
　　　(志墳在毘陵/尚宜鄉互村)
古墳零落野花春聞說中郎有後身(補商芸小說張衡/死日蔡邕母始懐)
(孕二人才貌甚相類/人云邕是張衡後身)今日愛才非昔日莫抛心力作詞
人
　　元處士池上
蓼穗茭(一作/菱)叢思蟪蛄(毛氏云三輔以南為蜩/楚地謂之蟪蛄詳巻六)水螢江
鳥滿煙蒲愁紅一片風前落(李賀詩愁/紅獨自垂)池上秋波似五
湖
　　華隂韋氏林亭(唐書華隂縣屬華州垂拱二年改/為仙掌縣神龍元年復為華隂)
自有林亭不得閒陌塵宫樹是非間(嗣立案吳兆宜云/荀子是是非非之)
(謂知非是是/非之謂愚)終南長(一作/祇)在茅檐外(潘岳闗中記終南/一名中南言在天)
(之中居都之南福地志終南/東接太華去長安城八十里)别向人間看華山(華山記/山頂有)
(池生千葉蓮華服之羽化因名補白虎/通西方太華用事萬物生華故曰華山)
　　寄裵生乞釣鉤
　一隨菱櫂謁王侯深愧移文負釣舟(補孔稚圭北山移/文蕙帳空兮夜鶴)
(怨山人去/兮曉猿驚)今日太湖風色好(越絶書太湖周三萬六千/頃吳錄西首無錫東蹈松)
(江南負烏程北枕大/吳東南之水都也)卻將詩句乞魚鉤
　　長安春晚二首
曲江春半日遲遲(補司馬相如哀二世賦臨曲江之隑/洲注曲江在杜陵西北五里寰宇記)
(曲江池漢武帝所造名為宜春苑其水曲折有似廣陵/之江故名之西京雜記朱雀街東第五街皇城之東第)
(三街昇道坊龍華尼寺南/有流水屈曲謂之曲江)正是王孫悵望時(見巻/二)杏花
落盡不歸去江上東風吹柳絲
四方無事太平年萬象鮮明禁火前(周禮司烜氏以木/鐸脩火禁於國中)
九重細雨惹春色輕染龍池楊柳煙(嗣立案長安志龍/池在南内南薰殿)
(北躍龍門南本是平地垂拱後因雨水流潦成小池後/又引龍首支渠分溉之日以滋廣至神龍景雲中彌亘)
(數頃深至數丈常有雲氣或/見黃龍出其中謂之龍池)
　　三月十八日雪中作
芍藥薔薇語早梅不知誰是豔陽才(補鮑昭詩豔陽桃/李節皎潔不成妍)
今朝領得東(一作/春)風意不復饒君雪裏開
　　咸陽值雨(補唐書京兆府有咸陽/縣武德元年置有便橋)
咸陽橋上雨如縣(一統志西渭橋在舊長/安西唐時一名咸陽橋)萬㸃空濛隔
釣船絶似洞庭春水色晚雲將入岳陽天(風土記岳陽/樓城西門門)
(樓也下瞰洞/庭景物寛濶)
　　彈箏人(才調集上/有贈字)
天寳年中(一作/間)事玉皇(唐𤣥宗紀開元三/十年改元天寳)曾將新曲教
寧王(案宗室世系圖睿宗六子長憲稱寧王房憲初立/為皇太子以楚王有定社稷功讓位𤣥宗薨追冊)
(為讓皇帝諸王傳涼州獻新曲帝御便坐召諸王觀之/憲曰曲雖佳然宫離而不屬商亂而暴君卑逼下臣僭)
(犯上臣恐一日有播遷之禍帝/黙然及安史亂世思憲審音云)鈿蟬金鳳(才調集/作雁)皆(一/作)
(今又一/作俱)零落一曲伊州淚萬行(補唐地理志伊州伊吾/郡本西伊州貞觀六年)
(更名樂苑有伊州歌伊州商調/曲西京節度盍嘉運所進也)
　　瑶瑟怨
冰簟銀牀夢不成碧天如水夜雲輕雁聲還(才調集/作逺)過
(一作/向)瀟湘去(一作浦圖經湘水自陽海發源至零陵北/而營水㑹之二水合流謂之瀟湘瀟者水)
(清深之/名也)十二樓中月自明(見巻/一)
　　題端正樹(補案闗中記在博望苑西為唐明皇幸/蜀所經處太真外傳華清宫有端正樓)
　　　(即貴妃梳洗之所又上發馬嵬至扶風道道傍/有花寺畔見石楠樹團員愛玩之因呼為端正)
　　　(樹蓋有所思也太平廣記引抒情詩長安西端/正樹去馬嵬一舍之程唐德宗幸奉天睹其蔽)
　　　(芾錫以美名有文士題詩逆旅昔日偏霑雨露/榮德皇西幸賜嘉名馬嵬此去無多地合向楊)
　　　(妃冢上生二/說未詳孰是)
路傍佳樹碧雲愁曾侍金輿幸驛樓(江淹賦喪金/輿及玉乘)艸木
榮枯似人事(補顔延之秋胡/詩僶俛見榮枯)綠隂寂寞漢陵秋
　　渭上題三首
吕公榮達子陵歸(齊世家太公望吕尚者其先封於吕/姓姜氏西伯出獵遇太公於渭之陽)
(與語大恱載與俱歸立為師後漢書嚴光字子陵與光/武同遊學及即位令以物色訪之齊國上言有男子披)
(羊裘釣澤中帝三䀻乃/至除諫議大夫不屈)萬古煙波繞釣磯(張志和詞樂/在煙波釣是)
(閒/)橋上一通名利迹(史記索隠今渭橋有三所一在城/西北咸陽路曰西渭橋一在東北)
(髙陵邑曰東渭橋其中渭橋在古城之北漢書武帝作/便門橋注便門在長安西北茂陵東師古曰便門長安)
(城北面西頭門即平門也古平便同字於此道作/橋跨渡渭水以趨茂陵即今所謂便橋是其處也)至今
江鳥背人飛
目極雲霄思皓然風帆一片水連天輕橈便是東歸路
(一作/客)不肯忘機作釣船
煙水何曾息世機暫時相向亦依依所嗟白首磻谿叟
(嗣立案尚書大傳文王至磻谿見吕望拜之補酈道元/水經注磻谿中有泉謂之兹泉泉水潭積自成淵渚即)
(吕氏春秋太公釣兹泉也東南隅有石室蓋太公所居/也水流次平石釣處即太公垂釣之所也其投竿跽餌)
(兩膝遺跡猶存是/以有磻谿之謂也)一下漁舟更不歸
　　經故翰林袁學士居
劔逐驚波玉委塵(張華傳雷煥補豐城令掘獄得雙劔/遣使送一劔與華留一自佩煥卒子)
(華為州從事持劔經延平津劔忽躍出墮水使人取之/見兩龍蟠縈光彩照水波浪驚沸於是失劔補世說庾)
(亮卒何充歎曰埋玉樹著/土中使人情何能已已)謝安門下更何人西州城外
花千樹盡是羊曇醉後春(晉書謝安傳羊曇者泰山人/為安所愛重安薨後輟樂彌)
(年行不由西州路嘗因石頭大醉扶路唱樂不覺至州/門左右白曰此西州門曇悲感不已以馬策扣扉誦曹)
(植詩曰生存華屋處零/落歸山丘慟哭而去)
　　題城南杜邠公林亭(原注時公鎮淮南自西蜀移/節○嗣立案舊唐書杜悰以)
　　　(䕃選尚公主㑹昌中拜中書侍郎同中書門下/平章事出鎮西川俄復入相加太傅邠國公)
卓氏壚前金線柳(見巻/四)隋家隄畔錦帆風(見巻/八)貪為兩
地分霖雨(尚書若嵗大旱/命女作霖雨)不見池蓮照水紅
　　夜看牡丹
髙低㴱淺一闌紅把火殷勤繞露叢希逸近來成嬾病
(文章錄謝莊字希逸陽夏人七嵗能文有才藻嗣立案/徐注酉陽雜俎謝康樂集中言竹間水際多牡丹今引)
(謝莊/未詳)不能容易向春風(見巻九/雪詩注)
　　㝛城南亾友别墅
水流花落歎浮生又伴遊人㝛杜城(補三秦記杜城一/名下杜城在雍州)
(東南十五里其城周三里東/有杜原城在底下故名下杜)還似昔年殘夢裏透簾斜
(一作/新)月獨聞鶯
　　過分水嶺(補通志分水嶺在漢中府略陽縣/東南八十里嶺下水分東西流)
谿水無情似有情入山三日得同行嶺頭便是分頭處
惜别潺湲一夜聲
　　鄠杜郊居(漢書宣帝尤樂鄠杜之間/注杜屬京兆鄠屬扶風)
槿籬芳援近樵家(爾雅椵木槿一名日及古樂府結網/槿籬邊補謝靈運集有田南樹園激)
(流植援詩/注援衛也)隴麥青青一徑斜寂寞游人寒食後夜來風
雨送梨花
　　題河中紫極宫(唐書河中隋河東郡乾元三年置/河中府又天寳二年三月改西京)
　　　(𤣥元廟為太清宫東京為太/微宫天下諸郡為紫極宫)
昔年曾伴玉真遊(補李白玉真仙人詞玉/真之仙人時往太華峰)每到僊宫即
是秋曼倩不歸花落盡(漢書東方朔字曼/倩平原厭次人)滿叢煙露月
當樓
　　四皓(三輔舊事漢惠帝為四皓立碑一曰園公二/曰綺里季三曰夏黃公四曰甪里先生陳留)
　　　(志園公姓唐字宣明夏黃公姓崔名廣字少通/甪里先生姓周名術字元道綺里季姓朱名暉)
　　　(字文/季)
商於甪里(一作/六百)便成功(唐書商州上洛郡屬闗内道即/古商於地史記張儀說楚能閉)
(闗絶齊請獻商於之地六百/里楚果絶齊求地儀與六里)一寸沈機萬古同(說文主/發謂之)
(機/)但得戚姬甘定分(漢書外戚傳漢王得定陶戚姬愛/幸生趙王如意戚姬常從上之闗)
(東日夜啼泣欲立其子㡬代太子者/數賴留侯之策得無易詳見巻三)不應真有紫芝翁
(古今樂錄四皓隠居髙祖䀻之不出仰/天歎而作歌曰曄曄紫芝可以療飢)
　　贈張鍊師
丹谿藥盡變金骨(見巻/一)清洛月寒吹玉笙(見巻/四)他日隠
居無訪處碧桃花發水縱橫(陶潛桃源記晉太元中武/陵人捕魚為業谿行㤀路)
(之逺近忽逢桃花夾岸數百步中無雜木芳華鮮美落/英繽紛漁人異之尋路見黃髪垂髫問之皆避秦人也)
(問今是何代不知有漢無論魏晉既/白太守遣人隨往尋之迷不復得路)
　
　
　
　
　
　
　
　
　
　
　
　
　温飛卿詩集箋注巻五
欽定四庫全書
　温飛卿詩集箋注巻六　　　明　曽益　撰
　　　　　　　　　　　　　長洲顧(予咸立/  嗣)補
　　開成五年秋以抱疾郊野不得與鄉計偕至王府
　　將議遐適隆冬自傷因書懐奉寄殿院徐侍御察
　　院陳李二侍御回中蘇端公鄠縣韋少府兼呈袁
　　郊苗紳李逸三友人一百韻(補案唐書文宗立改/元開成在位五年漢)
　　　(書武帝紀徵吏民有明當世之務習先聖之術/者縣次續食令與計偕師古曰計者上計簿使)
　　　(也郡國每嵗遣詣京師上之偕者俱也令所徵/之人與上計者俱來而縣次給之食後世譌誤)
　　　(因承此語遂總謂/上計為計偕云)
逸足皆先路(蜀志龎通曰陸子可謂駑馬有逸足之力/屈原離騷乗騏驥以馳騁兮來吾導夫先)
(路/)窮郊獨向隅(韓詩外傳衆或滿堂而飲酒有人/向隅悲泣則一堂皆為之不樂)頑童
逃廣柳(補漢書季布楚人任俠有名項籍使將兵數窘/漢王項籍滅髙祖購求季布千金布匿濮陽周)
(氏乃髠鉗布置廣柳車中與其家僮數十人之魯朱家/所賣之鄭氏曰作大柳衣車若周禮喪車也晉灼曰載)
(以喪車欲人不知也○嗣立案飛卿本名岐吳興沈徽/云温曾於江淮為親表檟楚由是改名頑童句似指此)
羸馬臥平蕪(杜甫詩懐/古視平蕪)黃巻嗟誰問(補舊唐書狄仁傑/傳兒童時門人有)
(被害者縣吏就詰之衆皆接對仁傑堅坐讀書曰黃巻/之中聖賢備在猶不能接對何暇偶俗吏而見責耶)
朱弦偶自娛(補樂記清廟之/瑟朱弦而疏越)鹿鳴皆綴士(詩呦呦鹿鳴/補樂府雜錄)
(宴羣臣即奏鹿鳴三曲詳見/下潘岳閒居賦名綴下士)雌伏竟非夫(世說趙温居/常歎曰大丈)
(夫當雄飛安能雌伏左傳彘/子曰聞敵强而退非夫也)采地荒遺野(刑法志因官/食地曰采地)
(尚書既乃/遯于荒野)爰田失故都(原注予先祖國朝公相晉陽佐/命食采於并汾也○補左傳晉)
(於是乎作爰田離/騷又何懐乎故鄉)亾羊猶博簺(音塞莊子臧與穀二人/相與牧羊而俱亾其羊)
(問臧奚事則挾筴讀書問穀奚事則博簺/以遊二人者事業不同其於亾羊均也)牧馬倦呼盧
(補晉書慕容寳與韓黃李根等樗蒱誓之曰世云樗蒱/有神若富貴可期頻得三盧於是三擲盡盧寳拜而受)
(賜程大昌演緐露凡投子者五皆現黑則其名盧在樗/蒱為最髙之采四黑一白其采名雉比盧降一等自此)
(而降白黑相/雜每每不同)奕世參周祿(補國語祭公謀父曰奕/世載德周禄見孟子)承家
學魯儒(易開國承家莊子以/魯國而儒者一人耳)功庸留劒舄(周禮民功曰/庸周遷輿服)
(雜事上公九命則劒履上殿/儲君禮均羣后宜劒舄升殿)銘戒在盤盂(補七畧盤盂/書者其傳言)
(孔甲為之孔甲黃帝之/史也書盤中為誡法)經濟懐良畫(補李興諸葛亮表/閭文孰若吾侯良)
(籌妙/畫)行藏識逺圖(補左傳榮成伯曰逺圖者忠也/謝靈運述祖德詩逺圖因事止)未能
鳴楚玉(國語王孫圉聘於晉定公/饗之趙簡子鳴玉以相)空欲握隋珠(補淮南/子隋侯)
(之珠髙誘注隋侯見大蛇傷斷以藥傅而塗之後蛇於/大江中銜珠以報之因曰隋侯之珠曹植與楊德祖書)
(人人自以為/握靈蛇之珠)定為魚緣木(見孟/子)曾因兔守株(韓非子宋/有耕者兔)
(走觸株折顙死因釋/耕守株冀復得兔)五車堆縹帙(莊子惠施多方其書/五車補徐陵玉臺新)
(詠序方當/開兹縹帙)三徑闔繩樞(陶潛歸去來辭三徑就荒賈誼/過秦論陳涉甕牖繩樞之子)
適與羣英集(文子智過萬/人謂之英)將期善價沽(見論/語)葉龍圖夭
矯(嗣立案莊子葉公好龍室屋雕文盡以冩龍於是天/龍聞而下之窺頭於牖拖尾於堂葉公見之棄而退)
(走失其魂魄五色無主是葉公非/好真龍也好夫似龍而非龍也)燕鼠笑胡盧(嗣立案/闞子宋)
(之愚人得燕石於梧臺之側藏之以為大寳周客聞而/觀焉主人齋七日端冕𤣥服以發寳革匱十重貴一襲)
(客見俛而掩口盧胡而笑曰此特燕石也其與瓦甓不/殊主人大怒曰商賈之言醫匠之心藏之愈固守之愈)
(謹戰國策應侯曰鄭人謂玉之未理者為璞周人謂鼠/之未腊者為璞周人懐璞過鄭問賈者欲賈璞乎鄭賈)
(曰欲之出其璞示之/乃鼠也因謝而不取)賦分知前定(補歐陽建詩/窮達有定分)寒心畏
厚誣(補漢鄒陽傳孝文皇帝據闗入立寒心銷志/左傳鄭賈人曰吾小人不可以厚誣君子)躡塵
追慶忌(補吳越春秋吳王曰慶忌筋骨果勁走追奔獸/手接飛鳥骨騰肉飛拊膝數百里吾嘗追之於)
(江駟馬馳不及吳都賦捷若/慶忌注慶忌吳王僚之子也)操劒學班輸(補淮南子魯/般古之巧人)
(髙誘注公輸班也王充論衡魯般刻木為鳶飛三日/不下為母作木車木人為御機闗一發遂去不還)文
囿陪多士(范蔚宗樂遊應詔詩文/囿降照臨詩濟濟多士)神州試大巫(神州注/見下陳)
(琳答張綋書足下與子布在彼/所謂小巫見大巫神氣盡矣)對雖希古瑟(見論/語)名亦
濫吁(一作/吹)竽(原注予去秋試京兆薦名居其副○韓非/子齊宣王好竽吹竽者三百人皆食祿南)
(郭先生不知竽濫食祿於三百人中宣王薨/後王立曰寡人好竽欲一一吹之南郭乃遁)正使猜奔
競(補晉諸公贊人人/望名求者奔競)何嘗計有無(莊子太初有/無無有無有)鎦惔虚
訪覓(鎦古文劉通補晉書劉惔字真長沛國相人雅善/言理簡文帝初作相與王濛竝為談客俱䝉上賓)
(禮時孫盛作易象妙於見形論帝使殷浩難之不能屈/帝曰使真長來故應有以制之乃命迎惔盛素敬服惔)
(及至便與抗答辭甚簡至盛理/遂屈一座拊掌大笑咸稱美之)王霸竟揶揄(後漢書王/霸字元伯)
(潁陽人從光武在薊王郎移檄購光武霸至市中募人/以擊郎市人大笑舉手揶揄之霸慙而還注揶揄手相)
(笑/也)市義虚焚券(戰國䇿馮煖為孟嘗君客収債之/薛燒其劵報曰竊以為君市義)闗譏
謾棄繻(漢書終軍入闗闗吏與軍繻軍問以此奚為吏/曰為復傳還當以合符軍曰大丈夫西遊終不)
(復傳還棄/繻而去)至言今信矣(漢書賈山言治亂之道/借秦為喻名曰至言)微尚亦
悲夫(補謝靈運詩/伊余秉微尚)白雪調歌響(宋玉對楚王問客有歌/於郢中者其為陽春白)
(雪國中屬而/和者數十人)清風樂舞雩(見論/語)脅肩難黽俛(漢吳王濞/傳脅肩纍)
(足/)搔首易嗟吁(詩搔首/踟蹰)角勝非能者(補吳志韋曜傳今/當角力中原以定)
(强/弱)推賢見射乎(見論/語)兕觥增恐悚(詩兕觥/其觩)杯水失錙銖
(莊子置杯水於坳堂之上說文六絫為銖/六銖為錙補陸倕新刻漏銘箭異錙銖)粉垜收丹采
(補唐六典兵部員外郎掌貢舉有二科一曰/平射一曰武射其試用有七一曰射長垜)金髇隠僕
姑(補李白詩雙鶬并落連飛髇注髇呼交切音虓飛髇/鳴鏑也左傳乗丘之役公以金僕姑射南宫長萬注)
(金僕姑/矢名)垂櫜羞盡爵(左傳伍舉知其有備也請垂櫜而/入禮記君子之飲酒也一爵而色)
(灑如二爵而言言三爵而油油以退補/吳志諸葛亮傳張昭無辭遂為盡爵)揚觶辱彎弧(禮/記)
(知悼子卒平公飲酒曰寡人亦有過焉酌而飲寡人杜/簣洗而揚觶補班固幽通賦管彎弧欲斃讎兮儲作后)
(而成/已)虎拙休言畫(馬援戒子書學杜季良不得陷為天/下輕薄子所謂畫虎不成反類狗也)
龍希莫學屠(莊子朱伻漫學/屠龍於支離益)轉蓬隨欵段(淮南子見飛/蓬轉而知為)
(車馬援傳乗下澤車御款段馬使鄉里/稱善人足矣注款段言形段遲緩也)耘艸闢墁(莫干/反)
壚受業鄉名鄭(嗣立案後漢書鄭𤣥字康成北海髙密/人遊學十餘年乃歸鄉里學徒相隨數)
(百千人國相孔融深敬於𤣥屣履造門/告髙密縣為𤣥特立一鄉曰鄭公鄉)藏機谷號愚(寰/宇)
(記愚公谷在臨淄縣西二十五里嗣立案說苑齊桓公/獵逐鹿入山谷中見父老問此何谷曰愚公谷畜牸牛)
(子大賣之買駒少年曰牛不能生馬遂持駒去旁人聞/以為愚因以之名谷庾信賦名為野人之家是謂愚公)
(之/谷)質文精等貫琴筑韻相須築室連中野(詩築室百堵/易葬之中野)
誅茅接上腴(屈原卜居寧誅鉏艸茅以力耕乎庾信賦/誅茅宋玉之宅補西都賦華實之毛則九)
(州之上/腴焉)葦花綸(一作/編)虎落(爾雅葦醜芀荆楚嵗時記正/旦縣索葦補漢鼂錯傳為中)
(周虎落鄭氏曰若今時竹虎也師古曰以/竹篾相連遮落之也何遜詩虎落夜方寢)松癭鬭欒櫨
(𥙷庾信枯樹賦戴癭藏瘤廣雅/曲枅曰欒說文櫨柱上枅也)靜語鸎相對閒眠鶴浪
俱橤多勞蝶翅(古今注蛺蝶翅多粉/以芳時飛集花間)香酷墜蠭鬚(杜甫/詩花)
(橤上/蠭鬚)芳艸迷三島(三島即海上/三山詳巻一)澂波似五湖(澂古澄字/五湖詳巻)
(五/)躍魚翻藻荇(見巻/八)愁鷺睡葭蘆(見巻/四)暝渚藏鸂鷘(補/臨)
(海異物志鸂鷘水鳥毛有五采/色食短狐其在溪中無毒氣)幽屏臥鷓鴣(異物志鳥/像雌雉名)
(鷓鴣其志懐南不思北徂補嶺表錄異鷓鴣雖/東西回翔開翅之始必先南翥其鳴自呼薄杜)苦辛隨
蓺(一作/葝)殖甘㫖仰樵蘇(漢書樵蘇後爨注斫/木曰樵蓺艸曰蘇)笑語空懐
橘(吳志績年六嵗見袁術出橘績懐三枚拜辭墮/地術曰陸郎作賓客而懐橘乎答曰欲以遺母)窮愁
亦據梧(莊子據槁/梧而暝)尚能甘半菽(補漢書項羽曰嵗饑人/貧卒食半菽劉峻廣絶)
(交論莫肯/費其半菽)非敢薄生芻(後漢書郭林宗母憂徐䙙子弔/之置生芻一束於廬前而去林)
(宗曰此必南州髙士徐孺子也詩不云/乎生芻一束其人如玉吾何德以堪之)釣石封蒼蘚(補/古)
(今注室空無人行則生苔/蘚或青或紫一名綠錢)芳蹊豔絳跗(補束晳補亾詩/白華絳趺在陵)
(之陬鄭𤣥毛詩箋跗/萼足也跗與趺同)樹蘭畦繚繞穿竹路縈紆機杼非
桑女(詩女執懿筐/爰求柔桑)林園異木奴(盛𢎞之荆州記李衡於/龍陽洲種橘千株臨死)
(敇其子曰吾洲裏千頭/木奴嵗可得絹千匹)橫竿窺赤鯉(補西都賦投文竿/出比目古今注兖)
(州人謂赤鯉為赤驥以/其能飛越江湖故也)持翳望青鸕(潘岳射雉賦序聊/以講肄之餘暇而)
(習謀翳之事善曰翳者所隠以射禽者也補埤雅/楊孚異物志云鸕鷀能沒於深水取魚而食之)泮水
思芹味(詩思樂泮水/薄采其芹)琅邪得稻租(嗣立案世說李百藥/七嵗時有讀徐陵文)
(者云刈琅邪之稻坐客竝不識其事百藥進曰傳稱/鄅人藉稻注云鄅國在琅邪開陽縣人皆服其機穎)杖
輕藜擁腫(嗣立案劉向别傳向校書天祿閣夜暗獨坐/誦書有老人黃衣植青藜杖叩閣而進吹杖)
(端煙燃與向說開闢以前向因受五行洪範之文至曙/而去曰我太乙之精天帝聞卯金之子有博學者下而)
(觀焉乃出竹牒天文地理之書悉以授之莊子惠子/曰吾有大樹人謂之樗其大本擁腫而不中繩墨)衣
破芰披敷(離騷製芰荷以為衣/兮集芙蓉以為裳)芳意憂鶗鴂(見巻/一)愁聲
覺蟪蛄(補莊子蟪蛄不知春秋淮南/王招隠士蟪蛄鳴兮啾啾)短檐喧語燕(杜甫/詩嬌)
(燕入/檐回)髙木墮飢鼯(一作烏埤雅鼯鼠夷猶狀如小狐似/蝙蝠肉翅飛且乳亦謂之飛生音如)
(人呼謝朓詩飢鼯此夜啼/補杜甫詩飢鼯訴落藤)事迫離幽墅貧牽犯畏途(莊/子)
(夫畏途者十殺一人/則父子兄弟相戒也)愛憎防杜摯(案魏志文章叙錄杜/摯字德魯署司徒軍)
(謀吏後舉孝亷除郎中/轉補校書卒事未詳)悲歎似楊朱(楊朱事/見巻八)旅食常過
衛(史記孔子去衛過曹去曹/適宋與弟子習禮大樹下)羇游欲渡瀘(諸葛亮出師/表五月渡瀘)
塞歌傷督護(嗣立案宋孝武帝丁督䕶歌督護初征時/儂亦惡聞許願作石尤風四面斷行旅)
邊角思單于(嗣立案李益聽曉角詩秋風吹入小/單于注唐大角曲有大單于小單于)堡戍
摽槍槊(補韻㑹剡木傷盜曰槍通/俗文矛長丈八謂之槊)闗河鏁舳艫(補漢書/舳艫千)
(里李斐曰舳船後持柁處/也艫船前頭刺櫂處也)威容尊大樹(馮異傳每所止/舍諸將竝論功)
(異常屏樹下軍中/號曰大樹將軍)刑法避秋荼(漢刑法志/法緐秋荼)逺目窮千里
(補宋玉招魂目極/千里兮傷春心)歸心寄九衢(爾雅四達/謂之衢)寢甘誠繋滯
(補莊子孫叔敖甘寢秉羽而郢人/投兵韓愈詩倒身甘寢百疾愈)漿饋貴睢盱(莊子列/禦冦之)
(齊中道而反曰吾驚焉吾嘗食於十漿而五漿先饋補/王延壽魯靈光殿賦洪荒樸畧厥狀睢盱字林睢仰目)
(也盱張/目也)懐刺名先逺(補禰衡傳衡矯時慢物建安初來/遊許下隂懐一刺既而無所之適)
(至於刺/字漫滅)干時道自孤齒牙頻激發(見巻/二)簦笈尚﨑嶇(史/記)
(虞卿躡屩擔簦後漢/書蘇章負笈尋師)蓮府侯門貴(見巻/四)霜臺帝命俞(補/杜)
(佑通典御史為風霜之任/故曰霜臺尚書帝曰俞)驥蹄初躡景(補穆天子傳八/駿之乗一曰赤)
(驥曹植七啟忽/躡景而輕騖)鵬翅欲摶扶(注見/下)寓直回驄馬(後漢書/桓典拜)
(侍御史常乗驄馬京師畏憚為之語曰行行且止避驄/馬御史補晉五行志魏侍中崔璩在直廬陸機詩夕息)
(旋直/廬)分曹對暝烏(漢書朱博為御史大夫其府列柏樹/常有野烏數千晨去莫來時稱朝夕)
(烏補蜀志杜瓊傳瓊曰古者名官職不言曹始/自漢已來名官盡言曹凡吏言屬曹卒言侍曹)百神歆
髣髴(詩懐柔百神補魯靈光/殿賦若鬼神之髣髴)孤竹韻含胡(周禮孤竹之/管唐書安祿)
(山斷顔杲卿/舌含胡而絶)鳳闕分班立(漢書建章宫東則/鳳闕髙二十餘丈)鴛行竦劒
趨(補杜甫詩為/報鴛行侣)觸邪承密勿(補詩密/勿王事)持法奉訏謨(詩訏/謨定)
(命/)鳴玉鏘登降(禮記登降有/節詳見上)衡牙響曳婁(禮記凡帶必/有佩玉佩玉)
(必有衡牙詩/弗曳弗婁)祀親和氏璧(墨子和氏之璧/諸侯之良寳也)香近博山鑪
(詳巻/八)瑞景森瓊樹(補世說王戎曰太尉神姿髙徹/如瑶林瓊樹自然是風塵外物)輕冰
瑩玉壺(補鮑昭白頭吟/清如玉壺冰)豸(一作/象)冠簪鐵柱(嗣立案漢官/儀獬豸獸性)
(觸不直故執憲者以角形為冠輿服志侍御史冠法/冠一曰柱後以鐵為柱言其審固不撓常清峻也)螭
首對金鋪(嗣立案唐㑹要侍御史分立殿下直第二螭/首和墨濡筆即螭首坳處號螭頭金鋪詳巻)
(一/)内史書千□(一作帙□與巻同嗣立案王羲之傳羲/之字逸少尤善𨽻書為右軍將軍㑹稽)
(内/史)將軍畫一廚(嗣立案顧愷之傳愷之字長康善丹青/嘗以一廚畫糊題其前寄桓𤣥𤣥發廚)
(竊畫而緘閉如舊以還之紿云未開愷之見封題如初/直云妙畫通靈變化而去亦猶人之登僊了無怪色案)
(名畫記愷之小字虎頭吳曾漫錄顧愷/之為虎頭將軍非小字也畫記誤耳)眼明驚氣象(補/後)
(漢李業傳睫為任永君業同郡馮信公孫述連徵命皆/託青盲以辟世難及聞述誅皆盥洗更視曰世適平目)
(即/清)心死伏規模(莊子形固可使如槁木而心固/可使如死灰乎漢書規模宏逺)豈意觀
文物(補左傳文/物以紀之)何勞琢碔砆(補戰國策骨疑/象碔砆類玉)艸肥牧騕
褭(瑞應圖騕褭神馬/明君有德則至)苔澀淬昆吾(列子西海上多昆吾/石冶成鐵作劒切玉)
(如/泥)鄉思巢枝鳥(古詩越鳥/巢南枝)年華過隙駒(漢魏豹傳豹謝/曰人生一世間)
(如白駒過隙師古曰白/駒謂日景也隙壁際也)銜恩空抱影(嗣立案王徽雜詩/朱火獨照人抱影)
(自愁/怨)醻德未捐軀(嗣立案曹植三良詩誰/言捐軀易殺身誠獨難)時輩推良友
(補杜甫詩脫略小時輩晉周顗/傳王導曰冥冥之中負此良友)家聲繼令圖(補司馬遷/報任安書)
(李陵既生降頽其家聲左傳女叔齊曰君子/能知其過必有令圖謝朓詩平生仰令圖)致身傷短
翮(魏彦深賦雙骹長者/起遲六翮短者飛急)驤首顧疲駑(漢鄒陽傳蛟龍驤/首補韓詩外傳昔)
(者田子方出見老馬於道問其御曰此何馬也曰公家/畜也疲而不用故出之子方喟然歎曰少盡其力老棄)
(其身仁者不為也宋玉/九辨策駑駘而取路)班馬方齊騖(補班固傳固字孟/堅綴集所聞以為)
(漢書凡百篇司馬遷傳遷著十二本紀作三十世/家七十列傳凡百三十篇為太史公書成一家言)陳雷
亦竝驅(補後漢書雷義舉茂才讓於陳重鄉里/為之語曰膠漆自謂堅不如雷與陳)昔皆言
爾志今亦畏吾徒(竝見/論語)有氣干牛斗(補張華傳牛斗間/常有紫氣華問雷)
(煥曰寳劒之精/上徹於天耳)無人辨轆轤(轆轤鹿盧同嗣立案刀劒/録鹿盧之劒晉灼曰古劒)
(首以玉作鹿盧古樂府腰/間鹿盧劒可直千萬餘)客來斟綠蟻(見巻/四)妻試蹋青
趺(嗣立案王衍傳衍妻郭氏賈后之親藉勢貪戾聚斂/無厭衍疾郭貪鄙口未嘗言錢郭欲試之令婢以錢)
(繞牀使不得行衍晨起見錢謂婢曰舉阿堵物却于寳/搜神記南方有蟲名青蚨形似蟬而稍大以母血塗錢)
(八十一文以子血塗錢八十一文每市物或先用母錢/或先用子錢皆復飛歸輪轉無已故淮南子術以之還)
(錢名曰/青蚨)積毁方銷骨(補鄒陽上書衆口/鑠金積毁銷骨也)微瑕懼掩瑜(禮/記)
(瑕不掩瑜注瑕玉之/病也瑜其中間美者)蛇矛猶轉戰(嗣立案晉書載記陳/安左手奮七尺大刀)
(右手執丈八蛇矛唐書鄭畋傳爭/麾隴右之蛇矛待埽關中之蟻聚)魚服自囚拘(補張衡/東京賦)
(白龍魚服見困豫且說苑吳王欲從民飲伍子胥曰昔/白龍下清泠之淵化為魚豫且射中目白龍不化豫且)
(不/射)欲就欺人事何能逭鬼誅(補莊子為不善乎顯明之/中者人得而誅之為不善)
(乎幽闇之中者/鬼得而誅之)是非迷覺夢(補莊子其臥徐徐/其覺于于詳巻五)行役議
秦吳(詩父曰嗟/予子行役)凛冽風埃慘蕭條艸木枯低回傷志氣
(補史記余低回/留之不能去云)蒙犯變肌膚(左傳䝉犯霜露補東觀/漢記世祖䝉犯霜雪)旅
雁唯聞叫(沈約詩旅/雁每回翔)飢鷹不待呼(魏志陳登喻吕布曰/辟如養鷹飢則為用)
(飽則/颺去)夢梭抛促織(嗣立案劉石齡云古今注促織一名/蟋蟀謂鳴聲如急織也里語促織鳴)
(嬾婦/驚)心繭(一作/緒)學蜘蛛(補爾雅翼太昊師鼅鼄而結網/故張望賦云吐自然之纖緒先)
(皇羲以結網太𤣥經蜘/蛛之務不如蠶之緰)寧復機難料(補莊子漢隂丈人/曰有機械者必有)
(機事有機事/者必有機心)庸非信朱孚(左傳小/信未孚)激揚銜箭虎(盧思道/詩谷中)
(石虎徑/銜箭)疑懼聽冰狐(嗣立案郭緣生述征記盟津河津/恒濁寒則冰厚數丈冰始合車馬)
(不敢過要須狐行云此物善聽/冰下無水乃過人見狐行方渡)處已將營窟(一作口戰/國策馮煖)
(曰狡兔有三窟/僅得免其死耳)論心若合符(見孟/子)浪言輝棣萼(詩棠棣/之華鄂)
(不韡/韡)何所託葭莩(補漢書非有葭莩之戚師古曰葭蘆/也莩其筒中白皮言輕薄而附著)
喬木能求友(詩嚶其鳴矣/求其友聲)危巢(一作/梁)莫嚇雛(莊子鴟得/腐鼠鵷雛)
(過之仰而/視之曰嚇)風華飄領袖(補晉書裵秀少好學能屬文時/人為之語曰後進領袖有裵秀)
(又魏舒堂堂/人之領袖)詩禮拜衾襦(補莊子儒以詩禮發冢大儒/臚傳曰東方作矣事之何若)
(小儒曰未解帬𥜗口中有珠詩固有之曰/青青之麥生於陵陂生不布施死何含珠)敧枕情何苦
(魏志曹公竹/敧案臥視書)同舟道豈(一作/固)殊(鄧柝書同舟渉海中流/遇風救患若一所憂同)
(故/也)放懐親蕙芷(離騷雜申椒與菌桂/兮豈惟紉夫蕙芷)收迹異桑榆(淮南/子西)
(日垂景在樹端曰桑榆補馮異傳可謂/失之東隅收之桑榆注桑榆謂晚也)贈逺聊攀折(詳/巻)
(二/)裁書欲截蒲(漢書路温舒父為里監門使温舒牧羊/温舒取澤中蒲截以為牒編用冩書)
瞻風無限淚回首更踟躕(注見/上)
　　感舊陳情五十韻獻淮南李僕射(嗣立案舊唐書/李蔚字茂林隴)
　　　(西人開成末進士擢第大中七年知制誥轉郎/中正拜中書舍人咸通五年權知禮部貢舉六)
　　　(年拜禮部侍郎轉尚書右丞尋拜京兆尹太常/卿尋以本官同平章事加中書侍郎罷相出為)
　　　(襄州刺史山南東道節度使入為吏部尚書加/檢校尚書右僕射汴州刺史宣武軍節度觀察)
　　　(等使咸通十四年轉荆州大都督府/長史淮南節度副大使知節度事)
嵇紹垂髫日山濤筮仕年(晉書山濤字巨源與嵇康善/為竹林之遊康坐事臨誅謂)
(子紹曰巨源在女不孤矣補左傳畢萬/筮仕於晉遇屯之比辛廖占之曰吉)琴尊陳座(一作/几又)
(一作/席)上(補孔融傳融好士賓客日盈其門常歎/曰座上客常滿尊中酒不空吾無憂矣)紈綺拜
牀前(嗣立案梁張纘離别賦序太常劉侯前輩㝛達余/在紈綺之嵗固已欽其風矣馬援傳援嘗有疾梁)
(松來候之獨拜牀下援不答松去後諸子問/曰大人奈何獨不為禮援曰我乃松父友也)鄰里纔三
徙(列女傳孟軻之母三/徙其居而軻成大賢)雲霄已九遷(補任昉為范尚書/讓封侯表雖千秋)
(之一日九遷注東觀漢記馬援與楊廣書曰車丞相髙/祖園寢郎一月九遷為丞相者知武帝恨誅衛太子上)
(書訟之然日當/為月字之誤也)感深情戃怳(屈原九章怊/惝怳而乖懐)言發淚潺湲
(補屈原九歌横/流涕兮潺湲)憶昔龍圖盛方今鶴羽全(補埤雅鶴始/生二年落子)
(毛後六十年大毛/落茸毛生色雪白)桂枝香可襲(劉安招隠士攀援桂枝/兮聊淹留晉書郗詵曰)
(臣舉賢良對策猶桂/林之一枝詳巻四)楊葉舊(一作/射)頻穿(戰國䇿楚有養/由基者善射去)
(柳葉凡百步而射之百發百中補/杜甫醉歌行舊穿楊葉真自如)玉籍標人瑞(西京雜/記陸賈)
(曰天以寳為信應/人之德故曰瑞應)金丹化地僊(補抱朴子覽金丹之道/使人不復措意小小方)
(書楞嚴經衆生堅固服餌/艸木藥道員成名地行僊)賦成攢筆冩(補禰衡鸚鵡賦/序衡因為賦筆)
(不停綴文/不加㸃)歌出滿城傳(補南史謝靈運傳每有一首詩/至都下貴賤莫不競冩㝛昔間)
(士庶皆徧/名動都下)既矯排虚翅(盧諶詩愧/彼排虛翮)將持造物(一作/化)權萬
靈思鼓鑄(補莊子是其塵垢粃糠/猶將陶鑄堯舜者也)羣品待陶甄(補班固/典引甄)
(殷陶周漢書董仲舒曰上之化/下猶泥之在鈞惟甄者之所為)視艸絲綸出(補翰林志/學士於禁)
(中艸書詔雖宸翰所揮亦資檢校謂/之視艸禮記王言如絲其出如綸)持綱雨露縣(補杜/甫贈)
(田舍人詩獻納/司存雨露邊)法行黃道内(杜甫詩閶/闔開黃道)居近翠華邊(上/林)
(賦建翠/華之旗)書迹臨湯鼎(嗣立案宣和博古圖商有癸鼎今/从四屮此癸則一屮三包漢揚雄)
(許慎博羣書窮訓詁而智不及知無此鼎則造/書之精義異㫖孰得而窺之癸湯之父王癸也)吟聲接
舜弦(禮記昔者舜作五/弦之琴以歌南風)白麻紅燭夜(唐㑹要凡赦書德/音立后建儲大誅)
(封拜免三公宰相命/將竝用白麻不用印)清漏紫微天(補杜甫詩清/漏聞馳道)雷電隨
神筆魚龍落彩牋(補梁簡文帝春宵/詩彩牋徒自襞)閒宵陪雍畤(史記/自古)
(以雍州積髙神明之隩故立/畤郊上帝諸神祠皆聚云)清暑在甘泉(補漢郊祀志/武帝作甘泉)
(宫中為臺室畫天地泰一諸鬼神而置祭具以致天神/西京賦九嵕甘泉涸隂沍寒日北至而含凍此焉清暑)
耿介非持祿(補劉峻廣絶交論耿/介之士疾其若斯)優游是養賢(詩優游/爾休矣)
冰清臨百粤(補漢地里志注臣瓚曰自交阯至/㑹稽七八千里百粤雜處詳見上)風靡化
三川(補班固漢書贊天下學士靡然向風任昉彈事所/向風靡漢書河南故秦三川郡韋昭注曰有河洛)
(伊故曰/三川)委寄崇推轂(漢書馮唐曰上古王者遣將也跪/而推轂曰閫以内寡人制之閫以)
(外將軍/制之)威儀壓控弦(漢書控/弦百萬)梁園提彀騎(補漢書梁孝/王築東園方)
(三百里廣睢陽城七十里新唐書兵志其始盛時有/府兵府兵後廢為彍騎彍騎又廢而方鎮之兵盛矣)淮
水換戎旃(禮記通/帛曰旃)照日青油溼(補梁宗室傳蕭韶為郢/州刺史庾信塗經江夏)
(韶接信甚薄坐信青油幕/下韓愈詩談笑青油幕)迎風錦帳鮮(古樂府錦/帳挂香囊)黛娥
(一作/蛾)陳二八(補宋玉招魂二八侍㝛射遞代些注二八/二列也左傳晉悼公賜魏絳女樂二八)
珠履列三千(用春申君/事見巻四)舞轉回紅袖(庾信詠畫屏風/詩誰能惜紅袖)歌
愁斂翠鈿(補續幽怪錄韋固妻容貌端麗睂間/常貼花鈿王臺卿詩按曲動花鈿)滿堂開
照耀(屈原九歌滿/堂兮美人)分座儼嬋娟(見巻/四)油額芙蓉帳香塵
玳瑁筵(補李白樂府玳瑁筵中懐裏醉芙蓉帳底奈君/何嗣立案劉楨𤓰賦布象牙之席熏玳瑁之筵)
繡旗隨影合(一作月影補白居易/詩紅旗影動薄寒嘶)金陳似波旋(補漢郊/祀歌月)
(穆穆以金波注月光/穆穆如金之波流也)緹幕㴱回㸦(補西京賦緹衣韎韐/善曰字林緹帛丹黃)
(色回㸦/詳巻四)朱門暗接連(補東方朔十洲記臣故舍韜隠而/赴王庭藏養生而侍朱門矣郭璞)
(遊僊詩朱門何足/榮未若託蓬萊)彩虯蟠畫㦸(見巻/二)花馬立金鞭(補李/白樂)
(府五花馬千金裘白/白居詩馬鬛翦三花)有客將誰託(詩有客/有客)無媒竊自憐
(補禮記男女非有/行媒不相知名)抑揚中散曲(補嵇康傳康字叔夜拜/中散大夫嘗莫㝛華陽)
(亭引琴而彈夜分忽有客詣之稱是古人與康共談音/律辭致清辨因索琴彈之而為廣陵散聲調絶倫遂以)
(授/康)漂泊孝亷船(補張憑傳憑字長宗舉孝亷初欲詣劉/惔同舉者笑之既至惔處之下座言㫖)
(深逺一座皆驚惔延之上座清言彌日留㝛至旦遣之/憑既還船須臾惔遣傳數覓張孝亷船便召與同載)
未展干時策徒抛負郭田(蘇秦傳秦喟然嘆曰且使我/有洛陽負郭田二頃吾豈能)
(佩六國/相印乎)轉蓬猶邈爾(補說文蓬蒿也陸佃曰葉散生遇/風輒旋曹植雜詩轉蓬離本根飄)
(颻隨長風嵇康/詩邈爾相遐)懐橘更潸然(懐橘注詳上/詩潸焉出涕)投足乖蹊徑
(補張衡應問捷徑邪至吾不忍/以投步謝朓詩桃李成蹊徑)冥心向簡編未知魚躍
地(補辛氏三秦記龍門在河東界每莫春有黃黑鯉魚/自海及諸川爭來赴之得上者便化為龍否則暴顋)
(㸃額/而退)空愧鹿鳴篇(原注余嘗忝京兆薦名居其副○補/詩小序鹿鳴燕羣臣嘉賓也既飲食)
(之又實幣帛筐篚以將其厚意/然後忠臣嘉賓得盡其心矣)稷下期方至(補魯連子/齊之辨者)
(曰田巴辨於徂丘而議於稷下毁五帝罪三王一旦而/服千人七畧齊有稷城門也齊談說之士期㑹於稷下)
(者甚/衆)漳濱病未痊(原注二年抱疾不赴鄉薦試有司○/補劉楨詩余嬰沈痼疾竄身清漳濱)
定非籠外鳥(補鶡冠子籠中之鳥空籠不出世說郭元/瑜少有拔俗之韻張天錫遣使備禮徵之)
(元瑜指翔鴻示使人/曰此鳥安可籠哉)真是殻中蟬(淮南子蟬無口而鳴/飲而不食三十日而)
(蛻仲長統論/蟬蛻亾殼)蕙徑鄰幽澹荆扉興靜便(杜甫詩長吟阻/靜便補謝靈運)
(詩還得/靜者便)艸堂苔㸃㸃蔬囿(一作/圃)水濺濺釣罷谿雲重樵
歸澗月員嬾多成㝛疢愁甚似春眠木直終難怨(嵇康/與山)
(巨源絶交書足下見/直木必不可以為輪)膏明只自煎(補漢書龔勝卒有父/老哭之曰蘭以芳自)
(燒膏以/明自煎)鄭鄉空健羨(注見/上)陳榻未招延(徐穉傳陳蕃為/太守不接賓客)
(惟穉來特設一/榻去則懸之)旅食逢春盡羇游為事牽宦無毛義檄
(嗣立案後漢書廬江毛義字少卿家貧以孝稱南陽人/張奉慕其名往候之坐定而府檄適到以義守令義捧)
(檄而入喜動顔色奉心賤之自恨來固辭而去及義母/死去官公車徵遂不至張奉嘆曰賢者固不可測往者)
(之喜為/親屈也)婚乏阮修(一作/孚非)錢(嗣立案晉書阮修字宣子家/貧年四十餘未有室王敦等)
(斂錢為婚皆名士也時/慕之者求入錢而不得)冉弱營中柳(見巻/八)披敷幕下蓮
(見巻/四)儻能容委質(吕氏春秋孔子周流海内/委質而為弟子者三千人)非敢望差
肩(禮記行肩而不并注謂少者不/可以肩齊長者當差退在後)澀劒猶堪淬(嗣立案/漢王褒)
(聖主得賢臣頌及至巧冶鑄干將/之璞清水淬其鋒越砥斂其鍔)餘朱或可研(韓愈詩/丹朱在)
(磨/研)從師當鼓篋(禮記入學鼔篋孫/其業也注詳上)窮理久忘筌(易窮理/盡性以)
(至于命補莊子筌者所以得魚/也得魚而㤀筌注筌取魚籠)折簡能榮瘁(陸倕石闕/銘折簡而)
(禽廬/九)遺簪莫棄捐(補韓詩外傳少原之野有婦人刈蓍/薪而失簪中澤而哭甚哀曰曩者吾)
(刈蓍薪而亾我蓍簪是以哀非/傷亾簪所以悲者不㤀故也)韶光如見借(補王勃春/思賦若夫)
(年臨九域/韶光四極)寒谷變風煙(劉向别錄鄒衍在燕有谷寒不/生五穀鄒子吹律而温至生黍)
(也/)
　　題翠微寺二十二韻(原注太宗升遐之所○補唐/書地里志長安縣注太和谷)
　　　(有太和宫武德八年置貞觀十年廢二十一年/復置曰翠微宫籠山為苑元和中以為寺長安)
　　　(志翠微宫在萬年縣外終南/山之上杜甫詩雲薄翠微寺)
邠土初成邑(漢書公劉邑於豳師古曰即今之豳/州是其地也吕氏春秋舜二年成邑)虞賓
竟讓王(補尚書虞賓在位莊子讓/王篇堯以天下讓許由)乾符春(一作/初)得位(東/京)
(賦於是聖皇/乃握乾符)天弩夜收鋩(漢天文志天厠下一星曰天/矢嗣立案舊唐書武德九年)
(六月庚申秦王以皇太子建成與齊王元吉同謀害已/率兵誅之詔立秦王為皇太子八月癸亥詔傳位於皇)
(太子尊帝為太上皇徙/居𢎞義宫改名太安宫)偃息齊三代(補司馬法古者武/軍三年不興則凱)
(樂凱歌偃伯靈臺答/人之勞告不興也)優游念四方(注見上○已上叙/太宗初得位事)萬
靈扶正寢(魯靈光殿賦神/靈扶其棟宇)千嶂抱重岡幽石歸(一作/臨)階
陛喬柯入(一作/聳)棟梁火雲如沃雪(補杜甫詩火/雲滋垢膩)湯殿似
含霜(湯殿即温泉/宫注詳下)澗籟添僊曲巖花借御香野麋陪獸
舞(尚書百/獸率舞)林鳥逐鵷行(注見/上)鏡寫三秦色(補漢書項羽/三分關中立)
(秦三將章邯為雍王都廢丘司馬欣/為塞王都櫟陽董翳為翟王都髙奴)窗揺八水光(闗中/記涇)
(渭滻灞澇滈灃/潏為闗内八水)問雲徵楚女(髙唐賦序楚襄王與宋玉/游於雲夢之臺望髙唐之)
(觀問玉曰此何氣也玉曰此所謂朝雲者也曰何謂朝/雲玉曰昔者先王嘗游髙唐夢見一婦人曰妾巫山之)
(女也聞君游髙/唐願薦枕席)疑粉試何郎(補世說何平叔美姿儀面/至白魏明帝疑其傅粉正)
(夏月與熱湯䴵既噉大汗/出以朱衣自拭色轉皎然)蘭芷承雕輦(補李白宫中行/樂詞選伎隨雕)
(輦/)杉蘿入畫堂(畫堂詳/巻一)受朝松露曉(禮記諸侯/北面曰朝)頒朔桂
煙涼(補公羊傳天子𤣥冕視朝玉藻天子聽朔於/南門之外干寳晉紀總論頒正朔於八荒)嵐溼
金鋪外(補司馬相如長門賦擠玉/户以撼金鋪兮詳巻一)谿鳴錦幄傍(補徐君/蒨詩樹)
(斜牽錦帔○已上實寫翠微宫以/下專指易儲事以及太宗升遐也)倚絲憂漢祖(嗣立案/西京雜)
(記戚夫人侍兒賈佩蘭說在宫内見戚夫人侍髙帝嘗/以趙王如意為言而髙祖思之㡬半日不言歎息悽愴)
(而未知其術輒使夫人擊筑髙祖歌大風詩以和之又/戚夫人善鼓瑟擊筑帝常擁夫人倚瑟而弦歌畢每泣)
(下流/連)持璧告秦皇(史記使者從闗東夜過華隂平舒道/有人持璧遮使者曰為我遺鎬池君)
(因言曰今/年祖龍死)短景催風馭(補杜甫詩嵗莫/隂陽催短景)長星屬羽觴(晉/書)
(孝武帝紀長星見於華林園舉酒祝之曰長星勸汝一/杯酒自古何有萬嵗天子耶宋玉招魂瑶漿􁍷勺實羽)
(觴/些)儲君猶問豎(左傳太子國之儲貳補漢書疏/廣曰太子國儲嗣君詳巻三)元老已
登牀(詩方叔元老嗣立案晉衛瓘傳惠帝為太子朝廷/咸謂純質不能親政事瓘每欲啟廢之而未敢發)
(後㑹宴陵雲臺瓘托醉因跪帝牀前曰臣欲有所啟帝/曰公何言瓘欲言而止者三因以手撫牀曰此座可惜)
(帝意悟○嗣立案舊唐書皇太子承乾廢魏王泰亦以/罪黜太宗議立晉王治為皇太子又欲立吳王恪髙宗)
(嗣位馴至武后革命唐祚/㡬絶此句似暗含諷刺)鶴蓋趨平樂(廣絶交論雞人/曉唱鶴蓋成隂)
(補三輔黃圖明帝永平五年至長安悉/取飛亷并銅馬置之西門外為平樂館)雞人下建章(補/周)
(禮雞人夜呼旦以􁆳百官漢官儀宫中不得畜雞衛士/候於朱雀門外傳雞唱漢書柏梁災越俗有火災復起)
(屋必以大用勝服/之於是作建章宫)龍䫇悲滿眼(補封禪書黃帝鑄鼎荆/山下鼎既成有龍垂胡)
(䫇下迎黃帝黃帝上騎羣臣後宫從上者七十餘人餘/小臣不得上乃悉持龍䫇龍䫇拔墮墮黃帝之弓百姓)
(抱其弓與胡䫇號故後世因/名其處曰鼎湖弓曰烏號)螭首淚霑裳(螭首注詳上/○嗣立案舊)
(唐書太宗紀貞觀二十三年四月已/亥幸翠微宫已已上崩於含風殿)㬪鼔嚴靈仗(見巻/三)
吹笙送夕陽斷泉辭劒佩(補賈至早朝詩劒/佩聲隨玉墀步)昏日伴旂
常(周禮日月為/常交龍為旂)遺廟青蓮在頽垣碧艸芳無因奏韶濩
(注見/下)流涕對幽篁
　　過孔北海墓二十韻(嗣立案後漢書孔融字文舉/魯國人孔子二十世孫也幼)
　　　(有異才性好學博涉多該覽舉髙第為侍御史/董卓廢立融每因對答輒有匡正之言卓乃諷)
　　　(三府同舉為北海相歴官至將作大匠遷少府/曹操既積嫌忌奏誅之下獄棄市淮揚志墓在)
　　　(府治髙/士坊)
撫事如神遇(列子形接為/事神遇為夢)臨風獨涕零(補古詩終日不/成章泣涕零如)
(雨/)墓平春艸綠(補江淹恨賦春艸莫兮秋風驚秋風罷/兮春艸生綺羅畢兮池館盡琴瑟滅兮)
(丘隴/平)碑折古苔青(見巻/三)珪玉埋英氣山河孕炳靈(蜀都/賦近)
(則江漢/炳靈)發言驚辨囿(莊子公孫龍辨者之囿也補魏都/賦聊為吾子復翫德音以釋二客)
(競於辨囿也○嗣立案本傳融年十嵗詣河南尹李膺/門曰我是李君通家子弟膺請融問之曰先君孔子與)
(君先人李老君同德比義而相師友則融與君累世通/家衆坐莫不歎息陳煒後至坐中以告煒曰夫人小而)
(聰了大未必竒融應聲曰觀君所言將/不早慧乎膺大笑曰髙明必為偉器)撝翰動文星(補/杜)
(甫詩今夜文星動○嗣立案本傳魏文帝㴱好融文辭/歎曰揚班儔也募天下有上融文章者輒賞以金帛)
藴策期干世持權欲反經(嗣立案虞浦江表傳獻帝嘗/時見郗慮及少府孔融問融)
(曰慮何所優長融曰/可與適道未可與權)激揚思壯志(一作氣江淹恨賦中/散下獄神氣激揚○)
(嗣立案本傳融負其髙氣志在/靖難而才疎意廣迄無成功)流落歎頽齡(沈約詩頽/齡儻能度)
(○嗣立案孔融論盛孝章書五十之年忽焉已/至公為始滿融又過二海内知識零落殆盡)惡木人
皆息(陸機猛虎行渴不飲盜/泉水熱不息惡木隂)貪泉我獨醒(廣州記貪泉/在石門山西)
(呉隠之詩古人云此水一歃懐千金試使夷齊/飲終當不易心屈原漁父世人皆醉我獨醒)輪轅無
匠石(莊子匠石之齊至乎曲轅見櫟社樹其/大蔽牛絜之百圍觀者如市匠石不顧)刀几有庖
丁(莊子庖丁為文惠君解牛奏刀騞然莫/不中音文惠君曰善哉技蓋至此乎)碌碌迷藏器
(補文中子藏/器以待時)規規守挈缾(左傳雖有挈缾/之智守不假器)憤容凌鼎鑊
(漢書刀鋸在/前鼎鑊在後)公議動朝廷(嗣立案本傳每朝㑹訪對融/輒引正定議公卿大夫皆𨽻)
(名而/已)故國將辭寵(補謝朓詩辭/寵悲團扇)危邦竟緩刑(補文子法/寛刑緩囹)
(圄空/虚)上卿廉(一作鈍/工磨)白璧(嗣立案史記虞卿說趙孝成/王一見賜黃金百鎰白壁一)
(雙再見/爵上卿)凡石礪青萍(補張叔及論青萍砥礪於鋒鍔陳/琳答東阿王牋秉青萍干將之器)
(注青萍/劒名)揭日昭東夏(補莊子孔子圍於陳蔡之間太公/任往弔之曰子其意者飾智以驚)
(愚修身以明汙昭昭乎如揭日月而行故不/免也左傳祁午謂趙文子曰服齊狄寧東夏)摶風滯北
溟(莊子北溟有魚其名為鯤化而為鳥其名為鵬又水/擊三千里摶扶揺而上者九萬里注摶飛而上也)
後塵遵軌轍(杜甫詩青/雲滿後塵)前席詠儀型(漢賈誼傳上方受/釐坐宣室因感鬼)
(神事誼具道所以然之故至夜半文帝/前席師古曰漸促近誼聽說其言也)木秀當憂悴(補/李)
(康運命論木秀/於林風必摧之)弦傷不底寧(補戰國策雁從東方來更/嬴以虚弓發而下之曰其)
(飛徐者故創痛也悲鳴者久失羣也故創未息而驚心/未去也聞弦者音烈而髙飛故創隕也鮑昭東門行傷)
(禽惡/弦驚)矜􁁜遭斥鷃(􁁜古文誇字莊子斥鷃笑之曰我騰/躍而上不過數仞翺翔蓬蒿之間此)
(亦飛之至也而/彼且奚適也)光彩困飛螢(補曹植求自試表螢/燭末光爭輝日月)白羽
留談柄(韻府大明禪師每執/松枝談論號談柄)清風襲德馨(書明德/惟馨)鸞皇
嬰雪刃(補西京雜記漢髙祖斬白蛇劒十/二年一加磨瑩刃上常若霜雪)狼虎犯雲屏
(戰國策秦虎狼之國也/補張衡七命雲屏爛汗)蘭蕙荒遺址榛蕪蔽舊坰(謝靈/運詩)
(遵渚騖/修坰)羨君雖不祿(一作轘轅近沂/水近一作逺)猶得對(一作何/事戀)明
庭(補漢郊祀志黃帝接萬/靈明庭明庭者甘泉也)
　　過華清宫二十二韻(嗣立案唐書天寳六載改驪/山温泉宫曰華清宫治湯為)
　　　(池環山/列宫殿)
憶昔開元日(案舊唐書𤣥宗立改元開/元二十九年復改元天寳)承平事勝遊(嗣/立)
(案崔寔政論承平日久漸敝/而不悟韓愈詩江山多勝遊)貴妃專寵幸(補楊貴妃傳/妃資質天挺)
(專房宴宫中號孃子儀體與/皇后等天寳初進無貴妃)天子富春秋(漢髙五王傳/天子富於春)
(秋/)月白霓裳殿(嗣立案鄭嵎津陽門詩注葉法善嘗引/上入月宫聞僊樂及歸但記其半遂於)
(笛中寫之㑹西涼節度使楊敬述進婆羅門曲聲調相/符遂以月中所聞為散序敬述所進為腔名霓裳羽衣)
(也/)風乾羯鼓樓(嗣立案南卓羯鼔錄羯鼔出外夷以戎/羯之鼓故曰羯鼔其聲促急破空透逺)
(特異衆樂明皇極愛之嘗聽琴未終遽止之曰速令花/奴持羯鼔來為我解檅十道志𤣥宗建温泉宫又造玉)
(女殿又有按/歌臺羯鼔樓)鬭雞花蔽厀(嗣立案陳鴻祖東城老父傳/𤣥宗治雞坊以賈昌為小兒)
(長號為神雞童衣鬭雞服或從幸驪山昌冠雕翠金華/冠錦袖繡襦袴導羣雞叙立於廣場勝負既罷隨昌歸)
(雞坊○古今樂錄宋少帝時南徐一士子從華山畿往/雲陽見客舍女子恱之遂感心疾母至華山尋訪見女)
(女感之因脫蔽厀令母密置其席下臥之當已/少日果差忽舉席見蔽厀而抱持遂吞食而死)騎馬玉
搔頭(嗣立案舊唐書𤣥宗凡有遊幸貴妃無不隨侍乗/馬則髙力士執轡授韁西京雜記武帝過李夫人)
(就取玉簪搔頭自此後宫人/搔頭皆用玉玉價倍貴焉)繡轂千門伎(補漢書建章/宫千門萬户)
金鞍萬户侯(漢李廣傳萬户/侯豈足道哉)薄雲欺(才調集/作攲)雀扇(補南/史齊)
(髙帝頗好畫扇宋孝武賜戢蟬雀扇善畫者顧景秀所/畫時吳郡陸探微顧彦先皆能畫歎其巧絶戢因王晏)
(獻之上令晏/厚酬其意)輕雪犯貂裘(杜甫詩永/夜攬貂裘)過客聞韶濩(樂緯/舜樂)
(曰韶殷樂曰大濩嗣立案文獻通考唐舊制於盛春殿/内錫宴宰輔及百辟備韶濩及九奏之樂設魚龍蔓延)
(之戲三/日方罷)居人識冕旒(補蔡邕獨斷漢明帝采尚書皋陶/及周官禮記以定冕制天子冕七)
(寸長一尺二寸繫白珠於其端/十二旒三公及諸侯九卿七)氣和春不覺煙暖霽難
收澀(一作/細)浪和瓊(才調集/作涵瑶)甃(補天寳遺事奉御湯中甃/以文瑶密石中央有玉蓮)
(花捧湯泉噴以成池帝與/妃子施小舟戲玩於其間)晴陽上彩斿(劉孝綽詩巖/花映彩斿)巻
衣輕鬢(一作/髻)嬾(吳筠詩秦帝巻衣裳詳巻一補范/靜婦滿願映水曲輕鬢學浮雲)窺鏡
澹蛾羞(杜甫虢國夫人詩卻嫌脂粉/涴顔色澹埽蛾睂朝至尊)屏掩芙蓉帳(補梁/簡文)
(帝詩綺幕/芙蓉帳)簾褰玳瑁鉤(補漢武故事上起神屋以/白珠為簾箔玳瑁押之)重瞳
分渭曲(補尸子舜兩眸子是為重曈史記舜目蓋重瞳/子又聞項羽亦重瞳子唐書地里志京兆府有)
(渭南縣西十里有遊龍/宫開元二十五年更置)纖手指神州(補詩纖纖女手史/記中國名曰赤縣)
(神州河圖括地象昆侖謂東南地/方五千里名曰神州帝王居之)御案迷萱艸(嗣立案/天寳遺)
(事明皇與妃子幸華清宫因㝛酒初醒凭妃子肩同看/木芍藥帝親折一枝與妃子曰不惟萱艸忘憂此花香)
(豔尤能/醒酒)天袍妒石榴(梁元帝烏栖曲芙蓉為蔕石榴/裙補萬楚詩紅帬妒殺石榴花)㴱
巖藏浴鳯(初學記鳯神鳥也天老曰鳯過昆/侖飲砥柱濯羽弱水莫㝛丹宫)鮮隰媚潛
虯(詩度其鮮原謝靈運詩潛虯媚幽姿○嗣立案安祿/山事蹟𤣥宗常夜宴祿山祿山醉臥化為一黑豬而)
(龍首左右遽言之𤣥宗曰此豬龍也無能為者祿山將/入朝乃令於温泉為祿山造宅至温泉賜浴正月一日)
(是祿山生日後三日召祿山入内貴妃以繡綳子縛祿/山令内人以綵輿舁之歡呼動地𤣥宗就觀之大恱㴱)
(巖二句隠含諷刺又案杜甫湯東靈湫詩坡陀金蝦蟇/出見蓋有由至尊顧之笑王母不肯收復歸虚無底化)
(作長黃虯飛卿鮮隰媚潛虯句又似從此脫化出/來○已上叙開元盛時事以下叙祿山亂後事)不料
邯鄲蝨(戰國策應侯謂秦王曰王得宛臨陳陽/夏斷河内臨東陽邯鄲猶口中蝨也)俄成即
墨牛(田單傳騎劫代樂毅攻即墨單牧城中得千餘牛/為綘繒衣畫以五彩龍文束兵刃於其角而灌脂)
(束葦於尾燒其端牛尾熱/怒而奔燕軍所觸盡死傷)劔鋒揮太皡(月令孟春之月/其帝太皡鄭𤣥)
(云宓犧也劔鋒未詳案越絶書楚王作鐵劔三枚晉鄭/聞而求之不得興師圍楚之城三年不解於是楚王引)
(太阿之劔登城而麾之三軍破敗士卒/迷惑流血千里晉鄭之軍頭畢白也)旗燄拂蚩尤(補/西)
(京賦蚩尤秉鉞案韻㑹蚩尤黃帝臣獸身人語後叛大/戰於涿鹿殺之畫其形於旗上又彗星一名蚩尢旗嗣)
(立案皇覽蚩尤冢在東郡壽張縣闞鄉城中髙七丈民/嘗十月祀之有赤氣出如一匹絳名為蚩尤旗○上四)
(句謂祿山/之叛也)内嬖陪行在(補左傳齊侯好内多寵内嬖如/夫人者六人漢書徵詣行在所)
(師古曰天子或在京師或出巡狩不可/豫定故言行在所耳○謂貴妃從幸也)孤臣預坐籌(漢/張)
(良傳臣請借前箸以籌之/○謂陳𤣥禮之密啟也)瑶簪遺翡翠(異物志赤而雄/者曰翡青而雌)
(者曰翠嗣立案後漢輿服志太皇太后皇太后入廟簪/以玳瑁為摘長一尺端為花勝上為鳯雀以翡翠為毛)
(羽梁費昶詩日照茱/萸領風揺翡翠簪)霜仗駐驊騮(補穆天子傳右服驊/騮而左騄駬郭璞曰)
(驊騮色如華而赤今名馬標赤者/為棗騮○上二句謂四軍不進也)豔笑雙飛斷(補詩豔/妻煽方)
(處北史苻堅滅燕慕容沖姊清河公主年十四有殊色/堅納之沖年十二亦有龍陽之姿堅又幸之姊弟專寵)
(長安歌之曰一雌復/一雄雙飛入紫宫)香魂一哭休(徐注徐陵詩香魂何/處來○上二句謂國)
(忠貴妃/之死也)早梅悲蜀道(補盧僎十月梅花詩君不見巴鄉/春候中華别年年十月梅花發李)
(白蜀道難云噫吁戲危乎髙/哉蜀道之難難於上青天)髙樹隔昭丘(補謝朓詩思/見昭陽丘善)
(曰荆州圖楚昭王墓登樓賦所謂昭丘也通鑑太宗文/德皇后長孫氏葬昭陵髙祖神堯皇帝葬獻陵帝念后)
(不已於苑中作層觀以望昭陵嘗引魏徵同登使視之/徵熟視之曰臣昏眊不能見帝指示之徵曰臣以為陛)
(下望獻陵若昭陵則臣固見之矣注昭陵在西安府醴/泉縣獻陵在陜西三原縣○上二句謂改葬貴妃他所)
(也○嗣立案舊唐書楊貴妃傳祿山叛潼闗失守從幸/至馬嵬禁軍大將陳𤣥禮密啟太子誅國忠父子既而)
(四軍不散𤣥宗遣力士宣問對曰賊本尚在蓋指貴妃/也力士復奏帝不獲已與妃詔遂縊死於佛室時年三)
(十八瘞於驛西道側上皇自蜀還密令中使改葬於他/所初瘞時以紫褥裹之肌膚已壊而香囊仍在内官以)
(獻上皇視之悽惋乃/令圖其形於别殿)朱閣重霄近蒼厓萬古愁至今湯
殿水嗚咽縣前流(補寰宇記驪山在昭應縣東南/二里即藍田山也温泉在山下)
　(嗣立案上黨馮班云此篇著意只在開元/盛時祿山亂後便略與華清長恨不同)
　　洞户二十二韻(未詳○嗣立案徐箋云此篇詩意/與前篇同俞瑒云追憶昔遊而作)
　　　(只拈起二字為題亦/義山錦檻之類耳)
洞户連珠網(補宋玉招魂網户朱綴刻方連些/虞茂白紵歌雕軒洞户青蘋吹)方疏隠
碧潯(張協七命方疏含秀/杜甫詩松筠起碧潯)燭盤煙墜(一作/墮)燼(梁簡文帝/對燭賦挂)
(同心之明燭施雕金之麗盤補/庾信對燭賦還却燈檠下燭盤)簾壓月通隂(李白詩却/下水晶簾)
(玲瓏望/秋月)粉白僊郎署(漢官儀省中皆胡粉塗壁故曰/粉署白帖諸曹郎稱為僊郎)霜
清玉女碪(地里志嵩山頂上有玉女擣帛碪石立/秋人聞杵聲補杜甫詩三霜楚户碪)醉鄉
髙窈窈(醉鄉見巻四補長門/賦天窈窈而晝隂)棊陳靜愔愔(補左傳祈招/之愔愔杜預)
(曰愔愔安和貌嵇/康琴賦愔愔琴德)素手琉璃扇(素手見巻三西域傳琉/璃作流離大秦出李賀)
(詩琉璃/㬪扇烘)𤣥髫玳瑁簪(廣志玳瑁形似龜出巨延州補/古樂府雙珠瑇瑁簪詳見巻四)昔
邪看寄迹(補張華情詩昔邪生户牖嗣立案酉陽雜俎/博邪在屋曰昔邪在牆曰垣衣廣志謂之蘭)
(香生於久屋之瓦魏明帝好之命長安西載箕瓦於洛/陽以覆屋梁簡文帝薔薇詩綠階覆碧綺依檐映昔邪)
梔子詠同心(庾信詩不如山梔子猶解結同心嗣立案/酉陽雜俎梔子諸花少六出者惟梔子花)
(六出陶貞曰言梔子翦花六出刻房七道其花香甚即/西域薝蔔花也徐悱妻摘同心梔子贈謝孃因附此詩)
(兩葉雖為贈交情永未因/同心何處恨梔子最闗人)樹列千秋勝(補釋名花勝艸/花也言人形容)
(正等著之則勝○案徐注舊唐書開元十七年八月癸/亥上以降誕日宴百官於花萼樓下百僚上表請以每)
(年八月五日為千秋節王公已下獻鏡及承露囊/天下諸州咸令讌樂休暇三日仍編為令從之)樓縣
七夕鍼(荆楚嵗時記七夕婦人結綵縷穿七孔鍼補西/京雜記漢綵女常以七月七日穿七孔鍼於開)
(襟樓○案徐注開元遺事唐宫中七夕妃嬪/各執九孔鍼五色線向月穿之過者謂得巧)舊詞翻白
紵(沈約詩夜長未央歌白紵嗣立案吳兢樂府古題要/解白紵歌案舊史白紵呉地所出白紵舞本吳舞梁)
(武帝令沈約改其詞為四時之歌若蘭葉參差桃半紅/即春日白紵曲也○案徐注異聞錄明皇製霓裳羽衣)
(之曲詳/見上)新賦換黃金(司馬相如長門賦序武帝陳皇后/時得幸頗妒别在長門宫愁悶悲)
(思聞相如工為文奉黃金百斤為相如文君取酒為文/以悟主上復得親幸○案徐注梅妃傳妃姓江氏莆田)
(人性喜梅上以其所好戲名曰梅妃曰此梅精也竟為/楊氏遷於上陽東宫妃以千金壽髙力士求詞人擬司)
(馬相如為長門賦欲邀上意力士方奉太真且畏其勢/報曰無人解賦妃乃自作樓東賦太真聞之訴明皇曰)
(江妃庸賤以庾詞宣言怨望願賜死又案吳兆宜云楊/貴妃傳天寳九載貴妃復忤㫖送歸外第時吉温與中)
(貴人善温入奏曰婦人智識不逺有忤聖情然貴妃久/承恩顧何惜宫中一席之地使其就戮安忍取辱於外)
(哉上即使力士召還新賦換黃/金句或指此也二説未詳孰是)唳鶴調蠻鼓(白帖㑹稽/有大鼔名)
(雷門有白鶴飛入鼔於是洛陽亦聞其聲嗣立案吳錄/吳王夫差移於建康之宫南門有雙鶴從鼔中而飛上)
(入雲中海錄碎事南蠻鑄銅為大鼔初成縣於亭置酒/以召同類富女子以金銀為大釵叩鼓因名之曰銅鼔)
(釵/)驚蟬應寳琴(補世說蔡邕在陳留鄰人召飲比往客/有彈琴於屏邕至門潛聽之曰以樂召)
(我而有殺心何也遂反主人追問其故邕具以告彈琴/者曰我見螳蜋方向鳴蟬蟬將去而未飛螳蜋為之一)
(前一却吾惟恐螳蜋之失蟬/也此豈為殺心而形於聲乎)舞疑緐易度(補傅毅舞賦/軼態橫出瑰)
(姿譎/起)歌轉斷難尋(補謝偃聽歌賦似將絶/而更連疑欲止而復舉)露委花相妒
風敧柳不禁橋彎雙表迥(補杜甫橋成詩天/寒白鶴歸華表)池漲一篙
㴱(潘岳詩楚/浪漲三篙)清蹕傳恢囿(漢儀注皇帝輦左右侍帷幄/者稱警出殿則傳蹕止行人)
(清道也補韋孟諷諫詩惟/囿是恢師古曰恢大也)黃旗幸上林(補司馬德操與/劉恭嗣書黃旗)
(紫蓋恒見東南謝朓詩黃旗/映朱邸上林苑名見巻一)神鷹參翰苑(補宣室志鄴/郡人有好育)
(鷹隼者有人持鷹來告於鄴人鄴人遂市之其鷹甚神/駿○案徐注新唐書𤣥宗紀開元二年四月停諸陵供)
(奉鷹犬肅宗紀寳應元年建卯月停貢鷹鷂狗豹德宗/紀大歴十四年五月罷諸州府及新羅渤海貢鷹鷂穆)
(宗紀長慶二年十二月放五坊鷹隼及供獵狐兔文宗/紀寳歴二年十二月縱五坊鷹犬宣宗紀大宗元年二)
(月放五坊鷹犬懿宗紀咸通八年縱神策/五坊飛龍鷹鷂則鷹為唐之常貢可知矣)天馬破蹄涔
(補漢天馬歌天馬徠從西極涉流沙九夷服淮南子牛/蹄之涔無尺之鯉注牛馬迹中水曰蹄涔○案徐注新)
(唐書王毛仲傳檢校内外閑廏知監牧使從帝東封/取牧馬數萬匹每色一隊相間如雲錦天子才之)武
庫方題品(補王隠晉書杜預為尚書損益萬機不/可勝數號曰杜武庫言其無所不有)文園
有(才調集/作自)好音(司馬相如傳臨卬令前奏琴曰竊聞長/卿好之願以自娛相如辭謝為鼔一再)
(行後拜文/園令卒)朱莖殊菌蠢(補韓愈石鼎聯/句龍頭縮菌蠢)丹桂欲蕭森(吳/都)
(賦丹桂灌叢補張/協詩荒楚鬱蕭森)黼帳回瑶席(鮑昭蕪城賦藻扃黼帳/劉孝綽詩委座陪瑶席)
華鐙對錦衾(補西京雜記夕然九/華之燈詩錦衾爛兮)畫圖驚走(才調集/作畏)獸
(徐注後魏道武帝造畏獸辟邪/諸戲案馮班云衛協有畏獸圖)書帖得來禽(唐李綽尚/書故實王)
(内史書帖中有與蜀郡太守求櫻桃來禽/甘紿藤子注言味好來衆禽也俗作林禽)河曙秦樓暎
(補謝朓詩秋河曙耿耿古樂/府日出東南隅照我秦氏樓)山晴魏闕臨(補莊子中山/公子牟謂瞻)
(子曰身在江湖之上心存乎魏/闕之下謝靈運詩子牟眷魏闕)綠囊逢趙后(補漢外戚/傳成帝許)
(美人生子趙后以頭擊壁户柱啼泣不肯食詔使靳嚴/持綠囊書予許許以葦篋一合盛所生兒緘封及綠囊)
(報書予嚴后害之穿獄樓垣下為坎埋其中○案徐注/此刺貴妃之妒悍也梅妃傳後上憶妃遣小黃門滅燭)
(密以戲馬召妃至翠華西閤繼而上失寤侍御驚報曰/妃子已留閣前當奈何上披衣抱妃藏夾幙間太真歸)
(私第上覓妃所在已為小黃門送令步歸東宫太真外/傳妃子以妒悍忤㫖令髙力士送還楊銛宅力士探㫖)
(奏請載還送院中自兹恩/遇日深後宫無得進幸矣)青瑣見王沈(嗣立案晉書王/沈一封傅陵侯)
(一見文苑傳青/瑣事俱未詳)任達嫌孤憤(補司馬遷報任安書韓非/囚秦說難孤憤注說難孤)
(憤韓子之/篇名也)疎慵倦九箴(左傳魏絳為晉侯引虞人之箴/曰芒芒禹迹畫為九州徐注漢)
(揚雄傳箴莫善於虞箴作/州箴晉灼曰九州之箴也)若為南遁客猶作臥龍吟(補/蜀)
(志諸葛亮字孔明躬耕隴畝好為梁父吟徐庶言於先/主曰諸葛孔明臥龍也漢晉春秋亮家於南陽之鄧縣)
(號曰/隆中)
　
　
　
　
　
　
　温飛卿詩集箋注巻六
欽定四庫全書
　温飛卿詩集箋注巻七　　　明　曽益　撰
　　　　　　　　　　　　　長洲顧(予咸立/  嗣)補
　　送洛南李主簿(文苑英華作尉之官唐/地里志洛南縣屬商州)
想君秦塞外因(一作/應)見逺(一作/楚)山青槲葉曉迷路枳花
春滿庭祿優仍侍膳官散得專經余亦還(一作子/敬懐)愚谷
(見巻/六)歸心在翠屏(杜詩注羊元所居山峯竒秀每據筠/牀終日笑傲或偃臥看山曰此翠屏)
(宜晚/對)
　　巫山神女廟(補酈道元水經注丹山西即巫山宋/玉所謂帝女居之名為瑶姬朝為行)
　　　(雲莫為行雨朝朝莫莫陽臺之下旦早視之果/如其言故為立廟號朝雲焉方輿勝覽神女廟)
　　　(在巫山縣治西北二/百五十步有陽雲臺)
黯黯閉宫殿霏霏䕃薜蘿曉峰睂上色(補飛燕外傳為/薄睂號逺山黛)
春水臉前波(補神女賦望余帷而延/視兮若流波之將瀾)古樹芳菲盡扁舟
離恨多一叢斑(一作/湘)竹夜(博物志舜二妃曰湘夫人舜/崩二妃啼以淚揮竹竹盡斑)
環佩響如何(杜甫詩環佩/空歸月夜魂)
　　地肺山春日(補案髙士傳秦始皇時四皓共入商/雒隠地肺山又案永嘉郡記地肺山)
　　　(在樂城縣東大海中去岸百餘里又案陶隠居/真誥金陵者句曲之地肺也水至則浮故曰地)
　　　(肺未詳/孰是)
冉冉花明岸涓涓水繞山㡬時抛俗事來共白雲閒
　　題陳處士幽居
松軒塵外客髙竹(一作/枕)自蕭疎雨後苔侵井霜來葉滿
渠閒看鏡湖畫(地里志鏡湖以水明如鏡得名補李紳/詩鏡湖亭上野花開鼔吹注鏡湖即鑑)
(湖在越州即/今紹興府也)時(一作/秋)得越僧書若待前谿月(見巻/二)誰人
伴釣魚
　　握(樂府詩/集作屈)柘詞(嗣立案樂府雜錄健舞曲有柘枝/輭舞曲有屈柘樂苑羽調有柘枝)
　　　(曲商調有屈柘枝此舞因曲為名用二女童帽/施金鈴抃轉有聲其來也於二蓮花中藏花坼)
　　　(而後見對舞相占/實舞中雅妙者也)
楊柳縈橋綠玫瑰拂地紅(補西京雜記樂遊/苑自生玫瑰樹)繡衫金騕
褭花髻玉瓏璁㝛雨香潛潤春流水暗通畫樓初夢斷
晴(才調集/作曉)日照湘風(見巻/三)
　　處士盧岵山居(一作題盧/處士居)
西谿問樵客遥識主(一作/指楚)人家古樹老連石急泉清露
沙千峰隨雨暗一徑入雲斜日莫鳥飛散(一作飛/雅集)滿山
(一作/庭)蕎麥花(補蕎麥髙一二尺赤莖開小白花結/實有小角粉亞於麥麪一名烏麥)
　　初秋寄友人
閒夢正悠悠涼風生竹樓夜琴知欲雨曉簟覺新秋獨
鳥楚山逺一蟬闗樹愁憑將離别(一作/别離)恨江水(一作/外)問
同(一作/東)遊
　　題豐安里王相林亭二首(原注公明太𤣥經○/地里志在建業城南)
花竹有薄埃嘉遊集上才白蘋安石渚紅葉子雲臺(補/劉)
(禹錫陋室銘南陽諸/葛廬西蜀子雲亭)朱户雀羅設(史記鄭當時傳下邳/翟公為廷尉賓客填)
(門及廢門外/可設雀羅)黃門馭騎來(補初學記黃門侍/郎秦官也漢因之)不知淮水
濁(建業志秦淮水貫城内王謝環而居之補王氏家譜/初王導渡淮使郭璞筮之曰吉無不利淮水絶王氏)
(滅/)丹蕅為誰開
偶到烏衣巷(方輿勝覽烏衣巷在秦淮南去/朱雀橋不逺王謝子弟所居)含情更惘
然西州曲隄柳(補山謙之丹陽記揚州廨王敦所/創開東南西三門俗謂之西州)東府
舊池蓮(補丹陽記東府城地晉簡文為㑹稽王時第也/東則丞相㑹稽王道子府道子領揚州故俗稱)
(東/府)星坼悲元老(晉書永康元年中台星坼/張華少子韙勸華遜位)雲歸送墨僊
(補葛洪神僊傳班孟不知何許人也/嚼墨一噴皆成字竟紙各有意義)誰知濟川檝(尚書/若濟)
(大川用汝/作舟楫)今作野人船(補晉郭翻傳翻乗小船歸武昌/安西將軍庾翼躬往造翻以其)
(船小欲引就大船翻曰此固野/人之舟也庾信詩終見野人船)
　　早秋山居
山近覺寒早艸堂霜氣晴樹彫窗有日池滿水無聲果
落見猿過葉乾聞鹿行素琴機慮靜(一作息江淹恨/賦素琴晨張)空
伴夜泉清
　　和友人盤石寺逢舊友
楚寺上方㝛(僧舍最深處曰上方補維摩經汝往/上方界分度四十二恒河沙佛土)滿堂
皆舊遊月谿逢逺客煙浪有歸舟江館白蘋夜水闗紅
葉秋西風吹莫雨汀艸更堪愁
　　送人南遊
送君遊楚國江浦樹蒼然沙淨有波迹岸平多艸煙角
悲臨海郡月到渡淮船唯以一杯酒(王維渭城曲勸君/更盡一杯酒西出)
(陽闗無/故人)相思髙楚(一作/隔逺)天
　　贈鄭處士
飄然隨釣艇雲水是天(一作/生)涯(古詩各在/天一涯)紅葉下荒井
碧梧侵古槎醉收陶令菊(續晉陽秋陶潛九日無酒坐/宅邊東籬下菊叢中摘花盈)
(把未㡬望見白衣人至乃太守王/𢎞轉致龎通之餽酒至遂即酣飲)貧賣邵平𤓰(補史記/邵平者)
(故秦東陵侯秦破為布衣貧種𤓰於長安城/東𤓰美故時俗謂之東陵𤓰從邵平始也)更有相期
處南籬一樹花
　　江岸即事
水容侵古岸峰影度青蘋(宋玉風賦夫風起於/青蘋之末詳巻四)廟竹唯
聞鳥江帆不見人雀聲花外暝客思柳邊春别恨轉難
盡年年(一作/行行)汀艸新
　　贈隠者
茅堂對薇蕨鑪暖一裘輕醉後楚山夢覺來春鳥聲采
茶谿樹綠煑藥(一作/茗)石泉清不問人間事㤀機過此生
　　渚宫晚春寄秦地友人(一統志渚宫在江陵故城/東南梁元帝即位渚宫即)
　　　(此補郡縣志渚/宫楚别宫也)
風華已眇然獨立思江天(補杜甫詩獨/立萬端憂)鳬雁野塘水(補/劉)
(楨詩方塘含白/水中有鳬與雁)牛羊春艸煙秦原晚(一作/曉)重疉灞浪夜
潺湲(補漢書注灞水出/藍田谷詳巻四)今日思歸客愁容滿(一作/在)鏡前
(一作/縣)
　　碧澗驛曉思
香燈伴殘夢楚國在天涯月落子規歇滿庭山杏花
　　送并州郭書記(補唐地里志太原府太原郡/本并州開元十一年為府)
賓筵得佳客侯印有光輝(胡廣漢官儀諸侯/玉印黃金龜紐)候騎不傳
箭(何遜詩候騎出蕭闗杜甫詩青海無傳箭補新唐書/吐蕃傳其舉兵以七寸金箭為契一百一驛有急兵)
(驛人臆前加銀鶻/甚急銀鶻益多)回文空上機(陳後主詩上林書/不歸回文徒自織)塞塵
(一作/城)牧(一作/收)馬去烽火射雕歸(李廣傳廣為上郡太守/匈奴入上郡上使中貴)
(人從廣勒習兵擊匈奴中貴人者將數十騎從見匈奴/三人與戰射傷中貴人殺其騎且盡中貴人走廣廣曰)
(是必射雕者也廣乃從百騎往馳三人/殺其二人生得一人果匈奴射雕者也)唯有嚴家瀨(補/嚴)
(光傳光耕於富春山後/人名其釣處為嚴陵瀨)回環徑艸微
　　贈越僧岳雲(一作/雪)二首
世機消已盡巾屨(一作/履)亦飄然一室故山月滿缾秋澗
泉禪菴過微雪鄉寺隔寒煙應共白蓮客(補樂邦文類/贊寧結社法)
(集文晉宋間廬山慧逺化行潯陽髙人逸士輻輳於東/林皆願結香火時雷次宗宗炳張詮劉遺民周續之等)
(共結白蓮華社立彌陀象求/願往生安養國謂之蓮社)相期松桂前
蘭亭舊都講(補海錄山隂縣西南有蘭渚渚有亭曰蘭/亭何延之蘭亭記永和九年三月三日琅)
(邪王羲之與太原孫統孫綽廣漢王彬之陳郡謝安髙/平郄曇太原王藴釋支遁并其子凝之徽之操之等四)
(十有二人㑹於㑹稽山隂之蘭亭修祓禊之禮世說/支公與許掾在㑹稽王齋頭支為法師許為都講)今
日意如何有樹闗㴱院無塵到淺沙(一作/莎)僧居隨處好
人事出門多不及新春雁年年鏡水波(補輿地志山隂/南湖縈帶郊郭)
(白水翠巖互相暎發若鏡若圖故/逸少云山隂路上行如在鏡中遊)
　　詠山雞(禽經山雞/一名鵕䴊)
萬壑動晴景山禽凌翠微(補左思蜀都賦鬱芬蒀以翠/微劉淵林曰翠微山氣之輕)
(縹/也)繡翎翻艸去紅觜啄花歸(補禰衡鸚母/賦紺趾丹觜)巢暖碧雲色
影孤清鏡輝(異苑山雞愛其毛羽暎水則舞魏武時南/方獻之帝欲其鳴舞而無由公子蒼舒令)
(置大鏡其前雞鑒形/而舞不知止遂乏死)不知春樹伴何處又分飛
　　清旦題采藥翁艸堂
幽人尋藥徑來自曉雲邊衣溼朮花雨語成松嶺煙解
藤開澗户(孔稚圭北山移文/磵户摧絶無與歸)蹋石過谿泉林外晨光􁒬
(杜甫詩小/雨晨光内)山昏鳥滿天
　　商山早行
晨起動征鐸客行悲故鄉雞聲茅店月人迹板橋霜(闗/中)
(記板橋在商州北四十/里三洲歌送驩版橋灣)槲葉落山路枳花明驛牆因思
杜陵夢(漢書元康元年以杜東原上為初陵更名杜/縣為杜陵三輔黃圖宣帝杜陵在長安城南)鳬
雁滿回塘
　　題竹谷神祠(文苑英華作/題谷神廟)
蒼蒼松色(一作/竹)晚一徑入荒祠古樹風吹馬虚廊日照
旗煙煤朝奠處風(文苑英/華作雲)雨夜歸時寂寞湘江(一作/東湖)客
空看蔣帝碑(見巻/一)
　　途中有懐
驅車何日閒擾擾路岐(一作/岐路)間嵗莫自多感客程殊未
還亭皐汝陽道(上林賦亭皋千里靡不被築服䖍曰皋/澤也隄上十里一亭地里志汝陽在河)
(内/郡)風雪穆陵闗(左傳東至/於穆陵)臘後寒梅發(補杜甫江梅詩/梅橤臘前破梅)
(花年/後多)誰人在故山(補張協雜詩流波戀/舊浦行雲思故山)
　　經李處士杜城别業
憶昔㡬遊集(杜甫詩終/非曩遊集)今來倍歎傷百花情易老一笑
事難忘白社已蕭索(補逸士傳董威在/洛陽隠居白社)青樓空豔陽不
閑雲雨夢猶欲過髙唐
　　登李羽士東樓
經客有餘音他年終故林髙樓本危睇涼月更傷心此
意竟難坼(一作/誰訴)伊人成古今流塵其可欲(補劉鑠詩堂/上流塵生)
非復嬾鳴琴
　　題僧泰恭院二首
昔嵗東林下(見巻/四)㴱公識姓名(髙僧傳竺法㴱業慈清/淨不耐風塵考室剡谿)
(仰/山)爾來辭半偈(見巻/四)空復歎勞生憂患慕禪味寂寥遺
世情所歸心自得何事倦塵纓(孔稚圭北山移文/今見解蘭縛塵纓)
微生竟勞止(詩民亦/勞止)晤言猶是非出門還有淚(補阮籍/傳時率)
(意獨駕不由徑路車/迹所窮輒慟哭而返)看竹暫忘機(用王徽之/事見巻八)爽氣三秋
近浮生一笑稀故山松菊在終欲掩柴扉
　　西遊書懐
渭川通野戍有路上桑乾(地里志桑乾一名漯水/在今保安古涿鹿地)獨鳥
青天莫驚麏赤燒殘髙秋辭故國昨日夢長安客意自
如此非闗行路難
　　送人東遊(一作/歸)
荒戍落黃葉(月令季冬之月艸木黃落漢武/帝秋風辭艸木黃落兮雁南歸)浩然離故
闗(補庾信詩圅/谷故闗前)髙風漢陽渡(地里志漢陽在漢/水之陽今漢口)初日郢
門山(三楚記荆門山在大江之/南與虎牙相對即郢門山)江上㡬人在天涯孤櫂
還何當重相見尊酒慰離顔
　　寄山中友人
惟昔有歸趣今兹固願言(左傳無令/孤我願言)嘯歌成往事(詩其/嘯也)
(歌/)風雨坐涼軒時物信佳節嵗華非故園固(一作/因)知春
艸色何意為王孫(見巻/二)
　　偶題
孔雀眠髙樹(才調集作閣補太平廣記引紀聞羅州山/中多孔雀雌者短尾無金翠雄者生三年)
(有小尾五年成大尾始春而生三四月後復彫與花萼/相榮衰自喜其尾凡欲山棲必先擇有置尾之地然後)
(止/焉)櫻桃拂短檐畫明金冉冉(補畫苑唐人畫工/多用泥金塗之)箏語玉
纖纖(補白居易箏詩甲鳴/銀玓瓅柱觸玉玲瓏)細雨無妨燭輕寒不隔簾欲
將紅錦段(張衡詩美人/贈我錦繡段)因夢寄江淹(嗣立案徐注南齊/書江淹夢一人自)
(稱張景陽謂曰前以一匹錦相寄今可見還/淹探懐中得數尺與之自爾淹文章日躓)
　　贈考功盧郎中
白首方辭滿(見巻/四)荆扉對渚田(陶潛詩荆/扉晝常閑)雪中無陋巷
醉後似當年一笈負山藥兩缾攜澗泉夜來風浪起何
處認漁船
　　題蕭山廟(唐地里志越州㑹稽郡有蕭山縣案越/志蕭山句踐與夫差戰敗以餘兵棲此)
　　　(四顧蕭然故名一名蕭然山一云/蕭然山即航塢山有白龍王廟在)
故道木隂濃(一作/穠)荒祠山影東杉松(一作/松杉)一庭雨幡蓋
滿堂風客奠晚沙(一作/曉莎)溼馬嘶春(一作/秋)廟空夜㴱雷電
(一作/池上)歇龍入古潭中
　　春日寄岳州從事李員外二首(補唐書岳州巴陵/郡本巴州武德六)
　　　(年更名藝文志李逺字求古大中建州刺史詩/集一巻郝天挺鼔吹注太和五年進士蜀人也)
　　　(累官歴忠建江刺/史終御史中丞)
荏弱樓前柳輕空花外窗蝶髙飛有伴鸎早語無雙翦
勝裁春字(漢書注勝婦人首飾也/漢代謂之華勝詳巻三)開屏見曉江從來共
情戰今日欲歸降
從小識賓卿恩深若弟兄相逢在何日此别不勝情紅
粉座中客彩斿江上城尚平婚嫁累(補後漢書向長字/子平隠居不仕男)
(女娶嫁既畢敕斷家事勿相闗當如我死也與同好北/海禽慶俱遊五岳名山不知所終魏𨽻髙士傳向長作)
(尚/長)無路逐雙旌
　　和段少常柯古(補古今詩話段成式字柯古文昌/之子博學强記多竒篇祕籍終太)
　　　(常少/卿)
稱觴慙座客(杜甫詩獻/壽更稱觴)懐刺即門人(見巻/六)素尚(一作/向)寧
知貴(補任昉王儉集/序或德標素尚)清譚不厭貧(補劉楨詩清談同日/夕晉王衍傳衍補元)
(城令終/日清談)野梅江上晚隄柳雨中春未報淮南詔何勞問
白蘋
　　海榴(案博物志張騫使西域得塗林安石國榴/種以歸一云來從海外新羅國又名海榴)
海榴開似火(隋煬帝詩海榴開欲盡補梁/元帝石榴詩然燈疑夜火)先解報春風
(補孔紹應制詠石榴詩只/為來時晚開花不及春)葉亂裁牋綠花宜插髻紅(補/梁)
(元帝石榴詩葉翠如新剪花紅似故裁/陳後主詩佳人早插髻試立且裵回)蠟珠攢作蔕(補/應)
(貞石榴賦膚折理阻爛若珠駢/夏侯湛石榴賦接翠萼於綠蔕)緗綵翦成叢(補張協石/榴賦素粒)
(紅液金/房緗隔)鄭驛多歸思(漢書鄭莊常置驛馬長安諸郊/請謝賓客杜甫詩鄭驛正留賓)相
期一笑同
　　李先生别墅望僧舍寳刹因作雙聲(嗣立案南史/王𤣥謨問謝)
　　　(莊曰何者為雙聲疊韻答曰𤣥瓠為雙聲磝碻/為疉韻吟窗雜錄留連千里賓獨待一年春此)
　　　(頭雙聲句也我出﨑嶇嶺君行礉􁀙山此腹雙/聲句也野外風蕭索雲裏日朦朧此尾雙聲句)
　　　(也/)
棲息消心象檐楹溢豔陽簾櫳蘭露落鄰里柳(一作/樹)隂
涼髙閣過空谷孤竿隔古岡潭廬同澹蕩彷彿復芬芳
　　敷水小桃盛開因作(一本作絶句二首誤補舊唐/書元稹傳俄分司東都詔召)
　　　(稹還次敷水驛新書/華隂縣注有敷水渠)
敷水小橋東娟娟(一作/涓涓)照露叢所嗟非勝地(杜甫詩勝/地石堂偏)
堪恨是東風二月豔陽節一枝惆悵紅定知留不住吹
落路塵中
　
　
　
　温飛卿詩集箋注巻七
欽定四庫全書
　温飛卿詩集箋注巻八　　　明　曽益　撰
　　　　　　　　　　　　　長洲顧(予咸立/  嗣)補
　　寄山中友人
月中一雙鶴石上千(一作/百)尺松(嗣立案王韶之神境記/滎陽郡南有石室室後)
(有孤松千尺常有雙鶴晨必接翮夕輒/偶影相傳昔有夫婦隠此室化為雙鶴)素琴入爽籟(補/嵇)
(康贈秀才詩習習谷風吹我素琴/王勃滕王閣序爽籟發而清風生)山酒和春容(見巻/二)幽
瀑有時(一作/閒)斷片雲無所從何事蘇門生(一作嘯阮籍/傳籍嘗於蘇)
(門山遇孫登與商確終古及栖神道氣之術登皆不應/籍因長嘯而退至半嶺聞有聲若鸞鳯之音響乎巖谷)
(乃登之/嘯也)攜手東南峰(李白詩廬山/東南五老峰)
　　送淮隂孫令之官(補唐書地里志淮隂縣屬楚州/武德七年省乾封二年析山陽)
　　　(復/置)
隋隄楊柳煙(補隋書煬帝自版渚引河作街道/植以楊柳名曰隋隄一千三百里)孤櫂正
悠然蕭寺通淮戍(杜陽雜編梁武帝好佛造浮屠命蕭/子雲飛白大書曰蕭寺至今一字猶)
(存/)蕪城枕楚田(一作壖地里志蕪城揚州治北即䢴溝/城補鮑昭蕪城賦注宋孝武時昭為臨)
(海王子瑱參軍隨至廣陵子瑱叛逆昭見廣陵故城荒/蕪乃漢吳王濞所都昭以子瑱事同於濞遂為賦以諷)
(之/)魚鹽橋上市(地理志淮陰城北半里為/跨下橋十里為杜康橋)燈火雨中船(杜/甫)
(詩江船/火獨明)故老青葭岸先知虙子賢(補吕氏春秋虙子賤/治亶父三年巫馬期)
(短褐衣弊裘而往觀化於亶父見夜漁者得則舍之巫/馬期問焉曰漁為得也今子得而舍之何也對曰虙子)
(不欲人之取小魚也所舍者小魚也/巫馬期歸告孔子曰虙子之德至矣)
　　㝛輝公精舍(髙僧傳漢明帝於城外/立精舍即白馬寺是也)
禪房無外物(荀子内省/則外物輕)清話此宵同林彩水煙裏磵聲
山月中橡霜諸壑霽(廣韻橡櫟實也本草橡堪染用/名皁斗其實作梂似栗實而小)
杉火一鑪空(爾雅翼檆木類松而勁/直葉附枝生若刺鍼)擁褐寒更徹心知
覺路通
　　旅泊新津却寄一二知已(補唐書蜀州唐安/郡有新津縣西南)
　　　(二里有逺濟堰分四筒穿/渠溉睂州通義彭山之田)
維舟息行役霽景近江邨并起别離恨(一作/念)思(一作/似)聞
歌吹喧髙林月初上逺水霧猶昏王粲平生感(三國志/王粲字)
(仲宣山陽人獻帝西遷粲從至長安以西京擾亂乃之/荆州依劉表後太祖辟為右丞相掾魏國建為侍中卒)
登臨㡬斷魂(荆州記富陽縣城樓/王仲宣登之而作賦)
　　贈僧雲棲
麈尾與邛杖(名苑鹿大者曰麈羣鹿隨之視麈尾所轉/而往古談者執焉詳巻三漢張騫傳騫在)
(大夏時見邛竹杖蜀布問安得此大夏國人曰吾賈/人往市之身毒國身毒國在大夏東南可數千里)㡬
年離石壇梵餘林雪厚(補異苑陳思王植嘗登魚山忽/聞巖岫裏有誦經聲清遒深亮)
(逺谷流響不覺斂襟祇敬便效/而則之今梵唱皆植依擬所造)棊罷岳鐘殘開□喜先
悟(任昉策文/開巻獨得)漱缾知早寒(淮南子覩缾中水/而知天下之寒)衡陽寺前
雁(地里志衡陽有回雁/峰雁至此則不進)今日到長安
　　雪夜與友生同㝛曉寄近鄰
閉門羣動息(陶潛詩日/入羣動息)積雪透疎林有客寒方覺無聲
曉已深正緐聞近雁并落起棲禽寂莫寒塘路憐君獨
阻尋(英華注云集作履迹/行當滿依依欲阻尋)
　　題造微禪師院
夜香聞偈後岑寂掩雙扉照竹鐙和雪看松月到衣艸
堂疎磬斷(補梁簡文帝艸堂傳周顒以蜀艸堂寺林壑/可懐乃于鍾嶺學館立寺因名艸堂亦號山)
(茨/)江寺故人稀惟憶湘南雨春風獨鳥歸
　　正見寺曉别生公
清曉盥秋水(說文盥/澡手也)髙窗留夕隂初陽到古寺㝛鳥起
寒林香火有良願(見巻/四)宦名非素心(陶潛詩素/心正如此)靈山緣
未絶(法華科注靈山靈鷲山也又名狼跡山前佛/今佛皆居此地既是靈聖所居故呼為靈山)他日
重來(一作/相)尋
　　旅次盱眙縣(補唐書地里志武德四年以縣置西/楚州八年州廢𨽻楚州光宅初曰建)
　　　(中後復/故名)
離離麥擢芒(詩彼黍離離嗣立案俞瑒云/潘岳射雉賦麥漸漸以擢芒)楚客思(一作/意)
偏傷波上旅愁起天邊歸路長孤橈(一作/帆)投楚驛(一作/岸)
殘月在淮檣外杜三千里(漢書元后傳五侯初起曲陽/最怒壊决髙都連竟外杜)
誰人數雁行
　　鄠郊别墅寄所知(漢書扶風/冇鄠縣)
持頤望平綠萬景集所思南塘過新雨百艸生容姿幽
鳥不相識美人何(一作/如)可期徒然委揺蕩惆悵春風時
　　京兆公池上作(漢書地里志京兆尹故秦内史髙/帝元年屬塞國九年復為内史武)
　　　(帝建元六年分為右内史/太初元年更為京兆尹)
稻香山色疉(魏文帝書江表惟長沙名有好米何得/比新城稉稻即上風吹之五里聞香)平
野接荒陂(杜甫詩平/野入青徐)蓮少(一作/折)舟行逺萍多釣下遲壊
隄泉落處涼簟雨來時京口兵堪問(一作用晉書郄愔/在北府徐州人多)
(勁悍桓温恒云京/口酒可飲兵可用)何因入夢思
　　盧氏池上遇雨贈同游(一有/者字)
簟翻涼氣集谿上潤殘棊萍皺風來後荷喧雨到時寂
寥(一作/莫)閒望久飄灑獨歸遲無限松江恨煩君解釣絲
　　題薛昌之所居
所得乃清曠(丘遲詩豈/徒轉清曠)寂寥常掩闗(江淹詩山/中信寂寥)獨來春
尚在相得莫方還花白風露晚柳清街陌閒(釋名道四/通曰街南)
(北曰阡東/西曰陌)翠微應有雪窗外見南山
　　東歸有懐
晴川通野(一作/古)陂此地昔傷離一去迹長在獨來心自
知(王維詩興來每獨/往勝事空自知)鷺眠茭葉折魚靜蓼花垂(見巻/四)無
限髙秋淚扁舟極路岐(補淮南子楊子見岐路而/哭之為其可以南可以北)
　　休澣日西掖謁所知因成長句(鮑昭詩休澣自公/日補漢書張安世)
　　　(休沐未嘗出如淳曰五日得下一沐洛陽故宫/銘洛陽宫有東掖門西掖門漢書注掖門在兩)
　　　(旁若人/之臂掖)
赤墀髙閣自從容(補禮記天子赤墀漢書/注省中以丹漆漆地)玉女窗扉報
曙鐘(魯靈光殿賦玉女窺窗而下視/哀江南賦倚弓于玉女窗扉)日麗九華(一作/門)青
瑣闥(漢舊儀給事黃門侍郎每日莫向青瑣/門拜謂之夕郎補范雲詩攝官青瑣闥)雨晴雙闕
翠微峰(漢書蕭何治未央宫立東闕北闕鮑昭/詩雙闕似雲浮何遜詩髙山鬱翠微)毫端蕙
露滋僊艸(補沈約碑究/八體於毫端)琴上熏風入禁松(琴操虞舜南/風歌南風之)
(熏兮可以解吾民之愠/兮琴譜風入松琴曲也)荀令鳯池春婉娩(一作晼晚晉/書荀朂自中)
(書監為尚書令或有賀之者曰奪我鳯凰池/諸君賀我耶補楚辭白日晼晚其將入兮)好將餘潤
變(一作/拂)魚龍
　　博山(攷古圖博山鑪象海中博山下/盤貯湯潤氣蒸香象海之四環)
博山香重欲成雲(梁昭明太子博山鑪/賦似慶雲之呈色)錦段機絲妒鄂
君(鄴中記錦有大博山小博山說苑鄂君乗青翰之舟/張翠華之蓋越人擁楫而歌於是鄂君舉繡被而覆)
(之/)粉蝶團飛花轉影彩鴛雙泳水生紋(西京雜記丁諼/作九層博山香)
(鑪鏤為竒禽怪獸窮/諸靈異皆自然運動)青樓二月春將半碧瓦千家日未
曛(劉騊駼詩縹/碧以為瓦)見說楊朱無限淚豈能空為路岐分
　　送盧處士(一作/生)游吳越
羨君東去見殘梅唯有王孫獨未回吳苑夕陽明古堞
(嗣立案俞瑒云吳越春秋闔閭治宫室立射臺華池南/城宫出入游臥秋冬治於城中春夏治於城外詳巻一)
越宫春艸上髙臺(越絶書句踐自吳歸范蠡觀天文擬/治紫宫築城城成有山自琅邪東武)
(海中飛來蠡曰天地率鄉以著其實名東武起離/宫靈臺駕臺燕臺齋臺中夜臺句踐休息於此)波生
野水(一作/渚)雁初下風滿驛樓潮欲來試逐漁舟看雪浪
㡬多江燕荇花開(釋名荇接余也花黃六/出浮水上詩參差荇菜)
　　過新豐(補漢書京兆新豐秦曰驪邑髙祖七年置/三輔舊事太上皇不樂闗中思慕鄉邑髙)
　　　(祖徙豐沛酤酒煑/餅商人立為新豐)
一劔乗時帝業城(嗣立案俞場云漢書漢亾尺土之/階由一劔之任五載而成帝業)沛
中鄉里到咸京(史記髙祖沛豐/邑中陽里人)寰區已作皇居貴風月
猶含白社情(漢書郊祀志髙祖禱豐枌榆社晉/灼曰枌白榆社在豐東北十五里)泗水舊
亭秋艸變(一作徧史記髙/祖為泗上亭長)千門遺瓦古苔生至今留得
離家恨雞犬相聞落照明(西京雜記髙祖既作新豐并/移舊社衢巷棟宇物色惟舊)
(男女老幼相攜路首各知其室放犬羊雞/鴨於通衢亦競識其家文中子雞犬相聞)
　　過潼闗(補杜氏通典潼闗本名衝闗言河流所衝/也雍錄潼闗在華州華隂縣東北三十九)
　　　(里闗西一里有/潼水因以為名)
地形盤屈帶河流(闗中記秦地多複疉四面積髙故曰/雍形勝之國也西都賦帶以洪河)
景氣澄明是勝遊十里曉雞闗樹暗(一作靜孟嘗君傳/闗法雞鳴而出客)
　一行寒雁隴雲愁(杜甫詩寒/雁一行鳴)片時無事谿泉好盡日凝
眸岳色秋(地里志華山一名/華岳在潼闗西)塵尾角巾應曠望(補王維/桃源行)
(山開曠望旋/平陸詳見上)更嗟芳靄隔秦樓
　　題西平王舊賜屏風(補舊唐書李晟字良器隴右/臨洮人克復京城德宗朝官)
　　　(至太尉中書令/封西平郡王)
曾向金扉玉砌來(魯靈光殿賦排/金扉而北入)百花鮮溼隔塵埃披
香殿下櫻桃熟(三輔黃圖武帝時後/宫八區中有披香殿)結綺樓前芍藥開
(見巻/四)朱鷺已隨新鹵簿(孔穎達詩疏義楚成王時有朱/鷺合沓飛翔而來舞故鼔吹曲)
(以朱鷺為首補蔡邕獨斷天子車駕次第謂之鹵簿大/駕則公卿奉引大將軍參乗太僕御屬車八十一乗備)
(千乗萬騎祠天於甘泉/備之名曰甘泉鹵簿)黃鸝猶識(一作/溼)舊池臺(見巻/三)世
間剛有東流水一送恩波更不回(補古樂府長歌行百/川束到海何日復西)
(歸/)
　　河中陪帥(鼔吹作/節度)遊(鼔吹有/河字)亭
倚闌愁立獨裵回欲賦慙非宋玉才(王逸楚詞序宋/玉屈原弟子)滿
座山光揺劒㦸繞城波色動樓臺鳥飛天外斜陽盡人
過橋心(一作/邊)倒影來添得五湖多少恨柳花飄蕩似寒
梅
　　和趙嘏題岳寺(補唐書趙嘏字承祜山陽人㑹昌/三年進士大中間仕至渭南尉有)
　　　(渭南集二巻又編年詩二巻杜紫微覽其長安/秋望殘星㡬㸃雁横塞長笛一聲人倚樓一聯)
　　　(賞詠不已因稱為趙倚樓地/里志西岳華山寺在山麓)
疎鐘細響亂鳴泉客省髙臨似水天嵐翠暗來空覺潤
(補謝靈運詩/夕曛嵐氣隂)澗茶餘爽不成眠越僧寒立孤鐙外岳月
秋當萬木前張邴宦情何太薄(謝靈運詩偶與張邴合/注漢書張良曰今以三)
(寸舌為帝師封萬户位列侯此布衣之極於良足矣願/棄人間事欲從赤松子學道輕舉又琅邪邴漢亦有清)
(行兄子曼容亦飬志自脩為/官不肯過六百石輒自免去)逺公窗外有池蓮(髙僧傳/沙門釋)
(惠逺髙臥冥賾至潯陽見廬峰/清靜始住龍泉精舍池種白蓮)
　　蘇武廟(漢書蘇武字子卿為後中監使匈/奴十九年歸拜為典屬國病卒)
蘇武魂銷漢使前(蘇武傳昭帝即位匈奴與漢和親漢/使至匈奴常惠請其守者與俱得夜)
(見漢使教漢使對單于言天子射上林里得雁足有係/帛書言武在某澤中使如惠言單于驚謝江淹别賦黯)
(然銷/魂)古祠髙樹兩茫然雲邊雁斷(一作/落)胡天月隴上羊
歸塞艸煙(蘇武傳匈奴徙武北海上無人處使牧羝羝/乳乃得歸九邊志榆林漢月氐國為武牧羝)
(處/)回日樓臺非甲帳(漢武故事以琉璃珠玉明月夜光/錯雜天下珍寳為甲帳其次為乙)
(帳甲以居神/乙以自居)去時冠劔是丁年(李陵答蘇武書丁/年奉使皓首而歸)茂陵
不見封侯印空向秋波哭逝川
　　途中(一作/送客)偶作
石路荒唐(才調集/作涼)接野蒿西風吹馬利如刀小橋連驛
楊柳晚(才調集作莫程/投驛蕙蘭靜)廢寺入門禾黍髙雞犬夕陽喧
縣市鳬鷖秋水曝城壕(嗣立案郝天挺注詩鳬鷖/在涇江淹詩飲酒出城壕)故山
有夢不歸去官樹(一作/路)陌塵何太勞
　　寒食前有懐
萬物相鮮(一作鮮華/華一作明)雨乍晴(郭璞詩容/色更相鮮)春寒寂(一作/戚)歴
近清明殘芳荏苒雙飛蝶(江淹詩百/年信荏苒)晚(一作/曉)睡朦朧百
囀鸎舊侣(一作/約)不歸成獨酌故園雖在有誰耕悠然便
(一作/更)起嚴灘恨(見巻/七)一㝛東風蕙艸生
　　㝛雲際寺(長安志雲際山大安寺在鄠縣東南/六十里隋仁夀元年置居賢捧日寺)
白蓋微雲一徑深東峰(一作/風)弟子逺相尋(禪喜錄皈依/佛法曰弟子)
蒼苔路熟僧歸寺紅葉聲乾鹿在林髙閣清香生靜境
(補杜甫詩心/清聞妙香)夜堂疎磬發禪心(江淹詩禪/心莫不雜)自從紫桂巖
前别不見南能直至今(補傳燈錄六祖慧能大師姓盧/氏母感異夢因有娠六年乃生)
(毫光騰空黎明有僧來語曰此子可名慧能惠者以法/惠濟衆生能者能作佛事語畢不知所之舊唐書神秀)
(同學僧慧能者與神秀行業相埒慧能住韶州廣果寺/神秀奏則天請迫慧能赴都慧能固辭曰吾南中有緣)
(不可違也竟不度嶺而死天下乃散/傳其道謂神秀為北宗慧能為南宗)
　　寄李外郎逺(一作岳州李員/外逺又一作肱)
含嚬不語坐搘(一作/持)頤天近(一作/逺)樓髙宋玉悲(宋玉九/辨悲哉)
(秋之為/氣也)湖上殘棊人散後(楚中記岳州/有青艸湖)岳陽微雨鳥歸
遲(岳陽樓/見巻五)早梅猶得回歌扇(李賀詩渡口/梅風歌扇薄)春水還應理
釣絲獨有袁安(疑作/宏)正(一作/易)顦顇(袁宏傳宏字彦伯謝/仁祖鎮牛渚秋夜乗)
(月與左右微服渡江㑹宏在舫中諷詠聲既清㑹辭又/藻拔遂駐聽久之遣問焉答云是袁臨汝郎誦詩屈原)
(漁父顔/色顦顇)一尊惆悵落花時(宋玉九辨惆悵/兮而私自憐)
　　遊南塘寄王知白
白鳥梳翎立岸莎藻花菱刺泛微波(埤雅藻水艸生水/底横陳於水若自)
(澡濯/然)煙光似帶侵垂柳露㸃如珠落巻荷楚水曉(一作/晚)
涼催客早杜陵秋思傍蟬多鎦公不信歸心切聽取江
樓一曲歌
　　寄盧生
遺業荒涼近故都門前隄路枕平湖綠楊影裏千家月
紅蕅香中萬㸃珠此地别來雙鬢改㡬時歸去片帆孤
他年猶擬金貂換(晉書阮孚嘗/以金貂換酒)寄語黃公舊酒壚(世說/王濬)
(沖為尚書令乗軺車往黃公酒壚下過顧謂後車客吾/昔酣飲此壚竹林之遊亦預其末自嵇生夭阮公亡便)
(為時所羇紲今日視/此雖近藐若山河)
　　春日訪李十四處士
花深橋轉水潺潺甪里先生自閉闗(詳見/巻五)看竹已知行
處好(王徽之傳吳中一士大夫家有好竹欲觀之徽之/坐輿造竹下諷嘯良久主人灑埽請坐徽之不顧)
(將出主人乃閉門徽之/以此賞之盡歡而去)望雲空(一作/定)得暫時閒(補新唐/書狄仁)
(傑登太行山反顧見白雲孤飛謂左右/曰吾親舍其下瞻悵久之雲移乃得去)誰言有策堪經
世自是無錢可買山(髙僧傳支道林遣人問深公買印/山深公曰未聞巢由買山而隠)
一局殘棊千㸃雨(魏志王粲觀人圍棊局壊粲為復之/棊者不信以帕蓋局使更以他局為)
(之用相比校/不誤一道)綠萍池上莫方還
　　㝛松門寺
白石青厓世界分巻簾孤坐對氛(一作/氤)氲林間禪室春
深雪潭上龍堂夜半雲(楚辭魚鱗屋兮龍堂王逸注言/河伯所居以魚鱗蓋屋堂畫蛟)
(龍之/文也)落日荒(一作/月蒼)涼登閣在(一作/逺)曉鐘揺蕩隔牆(一作/江)
聞西山舊是經行地(嗣立案付法藏經迦葉語婦我若/眠息汝當經行汝若眠息我當經)
(行/)願潄寒缾逐(一作/在)領軍(寄歸傳梵云軍持此云/缾常貯水隨身淨手)
　　詠寒宵
寒宵何耿耿良讌有餘姿寳靺裵回處(補隋煬帝詩寳/袜楚宫腰袜靺)
(同/)熏鑪悵望時(熏鑪見巻一補江淹/擬怨别悵望陽雲臺)曲瓊垂翡翠(補宋/玉招)
(魂砥室翠翹絓曲瓊/些注曲瓊玉鈎也)斜月到罘罳(嗣立案湘素雜記唐/蘇鴞演義罘罳織絲)
(為之輕疎浮虚象羅網交/文之狀蓋宫殿檐户之間)委墜金釭燼(補西都賦/金釭銜壁)闌跚
玉局棊(李商隠詩玉/局敗棊収)話窮猶注睇歌罷尚持頤晻曖遥
相屬(一作/曯)氛氲(一作/絪緼)積所思秦娥巻衣(一作/簾)晚(見巻/一)胡
雁度雲遲上郡歸來夢那知錦字詩(見巻/一)
　　寄渚宫遺民𢎞里生
柳弱湖隄曲籬疎水巷深酒闌初促席(補沈君攸詩班/荆促席對芳林)
歌罷欲分襟(羅鄴詩折柳/分襟十載餘)波(一作/坡)月欺華燭(何遜詩華/燭帳前明)
江(一作/汀)雲潤故琴(杜甫詩江/雲何夜盡)鏡清花共葉(一作/並蒂)牀冷簟
連心荷疉平橋闇(一作/濶)萍稀敗舫沈城頭五更(一作/通)鼔
(補大唐新語舊制京城内金吾曉冥傳呼以戒行者馬/周獻封章始置街鼔俗號鼕鼕鼔公私便焉杜甫詩五)
(更鼔角/聲悲壯)窗外萬家碪(李白詩萬/户擣衣碪)異縣魚投浪(古樂府飲/馬長城窟)
(行他鄉各異縣展轉不相見又客從逺方/來遺我雙鯉魚呼兒烹鯉魚中有尺素書)當年鳥共林
(補晉王瓚詩人情懐/舊鄉客鳥思故林)八行香(一作/書)未減(一作滅嗣立案/馬融與竇伯尚)
(書孟陵奴來賜書見手跡歡喜何量/次於面也書雖兩紙紙八行行七字)千里歎(一作/夢)難尋
(嗣立案陸機為顧彦先贈婦詩東南有思/婦長歎充幽閨借問歎何為佳人眇天末)未肯睽良願
空期(一作/知)嗣好音他時詠懐(一作/因詠)作(阮籍有/詠懐詩)猶得比南
金(詩元龜象齒大賂南金張載/擬四愁詩何以報之雙南金)
　　春盡與友人入裵氏林探(一作/采)漁竿
一徑互紆直茅棘亦已䋣晴陽入荒竹曖曖如春園倚
杖息慙(一作/憩)倦裵回戀微暄歴尋嬋娟節(補左思吳都/賦檀欒嬋娟)
(玉潤/碧鮮)翦破蒼筤根(易震為雷為蒼筤竹補漢外戚傳童/謡曰木門倉琅桹倉琅根宫門銅鍰)
(也/)地閉(一作/閑)修莖孤林振餘籜翻(謝靈運詩初篁苞/綠籜注籜竹皮也)適
心在所好非必尋湘沅(補離騷濟阮湘以南/征兮注沅湘水各也)
　　春日
問君何所思迢遞豔陽時門靜人歸晚牆髙蝶過遲一
雙青瑣燕千萬綠楊絲屏上吳山逺樓中朔管悲寳書
無寄處(補道學傳夏禹撰真靈之𤣥要集天官之/寳書江淹擬休上人怨别寳書為君掩)香轂
有來期艸色將林彩(一作影補江淹擬張司空離/情庭樹發紅彩閨艸含碧滋)相添
(一作/將)入黛睂(隂鏗詩睂/含黛欲斂)
　　洛陽(唐地里志河南府有洛陽縣神龍二/年更洛陽曰永昌唐隆二年復故名)
鞏樹先春雪滿枝(世系圖洛陽/周鞏伯封邑)上陽宫柳囀黃鸝(王維/詩隂)
(隂夏木/囀黃鸝)桓譚未便忘西笑(桓譚新論闗東俚語人/聞長安樂則西向而笑)豈為
長安有鳯池
　　題賀知章故居疉韻作(越志賀知章宅在㑹稽城/東一十五里名賀家池)
廢砌翳薜茘(離騷貫薜茘之落橤王逸/注薜茘香草也緣木而生)枯湖無菰蒲老
媪寳稾艸(補戰國策觸讋對趙太后曰老臣竊以為媪/之愛燕后賢於長安君髙誘注媪女老稱)
愚儒輸逋租
　　雨中與李先生期垂釣先後相失因作疉韻
隔石覓屐跡西谿迷雞嗁小鳥擾曉沼犂泥齊低畦
　
　
　
　
　
　
　
　
　
　
　
　
　
　
　
　温飛卿詩集箋注巻八
欽定四庫全書
　温飛卿詩集箋注巻九　　　明　曽益　撰
　　　　　　　　　　　　　長洲顧(予咸立/  嗣)補
　　春日雨(一作細雨○以/下見文苑英華)
細雨濛濛入絳紗(何遜杏花詩麗色明/珠箔餘香襲絳紗)灃湖(一作/湖亭)寒食
孟珠家(丹陽孟珠歌陽春二三月草與水/同色攀條摘香花言是歡氣息)南朝漫自稱
流品宫體何曾為杏花(南史徐摛傳摛文體既别春坊/盡學之宫體之號自斯而始)
　　細雨
憑軒望秋雨涼入暑衣清極目鳥頻沒片時雲復輕沼
萍開更斂山葉動還鳴楚客秋江上蕭蕭故國情
　　秋雨
雲滿鳥行滅池涼龍氣腥斜飄看棊簟疎灑望山亭細
響鳴林葉員文破沼萍秋隂杳無際平野但冥冥
　　春初對暮雨
淅瀝生叢篠空濛泫網軒暝姿看逺樹春意入塵(疑作/陳)
根(鄭𤣥毛詩箋/陳根可拔)㸃細飄風急聲輕入夜緐雀喧爭槿樹
(謝靈運田南樹園激流/植援詩揷槿當列墉)人靜出蔬園瓦溼光先起房深
景易昬不應江上草相與滯王孫(見巻/二)
　　雪二首
硯水池先凍窗風酒易消雅聲出山郭人迹過邨橋稍
急方縈轉才深未寂寥細光穿暗隙輕白駐寒條草靜
封還折松欹墮復揺謝莊今病眼無意坐通宵(南史謝/莊傳與)
(大司馬江夏王義恭牋自陳眼患/五月來不復得夜坐恒閉帷避風)
羸驂出更慵林寺已疎鐘蹋緊寒聲澀飛交細㸃重圃
斜人過跡階靜鳥行蹤寂莫梁鴻病誰人代夜舂(後漢/逸民)
(傳梁鴻至吳依大家皋/伯通居廡下為人賃舂)
　　㝛友人池(一作送人/遊淮海)
背牆燈色(一作/影)暗㝛客夢初成半夜竹窗雨滿池荷葉
聲簟涼秋閣思木落故山情明發又愁起桂花溪水清
　　原隰荑綠柳(此省試題也文苑英/華注云集中無此詩)
迥野韶光早晴川柳滿(一作/映柳)隄拂塵生嫩綠披雪見柔
荑(詩手如/柔荑)碧玉牙猶短黃金縷未齊腰支弄寒吹睂意
入春閨(柳腰柳睂/注竝見下)預恐狂夫折(詩折柳樊圃/狂夫瞿瞿)迎牽逸客
迷新鸎將出谷應借一枝棲(見巻/四)
　　㝛秦生(疑作/僧)山齋
衡巫路不同(顔延之詩江漢分楚望衡/巫奠南服注衡巫二山名)結室在東峰嵗
晚得支遁夜寒逢戴顒(竝見/巻四)龕燈落葉寺山雪隔林鐘
行解(一作行李又/一作戒行)無由發曹溪欲施舂(注見/下)
　　贈楚雲上人
松根滿苔石盡日閉禪闗有伴年年月無家處處山煙
波五湖逺缾屨一身閒(見巻/八)岳寺蕙蘭晚㡬時幽烏還
　　㝛白蓋峰寺寄僧
山房霜氣晴(一作/清)一㝛遂平生閣上見林影月中聞澗
聲佛燈銷永夜僧磬徹寒更不學何居士焚香為宦情
(晉何充傳充與弟準俱崇信釋氏謝萬譏/之曰二郄諂於道二何佞於佛詳巻四)
　　送僧東遊
師歸舊山去此别已悽然燈影秋江寺篷聲夜雨船鷗
飛吳市外(漢梅福傳變姓/名為吳市門卒)麟臥晉陵前(宋州郡志南徐/州刺史領晉陵)
(太守吳時分吳郡無錫以西為毘陵晉東/海王越世子名毘永嘉五年帝改為晉陵)若到東林社
誰人更問禪(見巻/七)
　　盤石寺留别成公
槲葉蕭蕭帶葦風寺前歸客(一作/路)别支公(見巻/四)三秋岸
雪花初白(格物業話蘆葦之未秀者也有節如竹至末/抽頭頭上生花花色白或謂之荻花即此晉)
(時謡云官家/養蘆花成荻)一夜林霜葉盡紅山疉楚天雲壓塞浪遥
吳苑水連空(見巻/一)悠然旅㮄頻回首(曹植朔風詩誰㤀/汎舟媿無㮄人張)
(楫漢書注㮄/人船長也)無復松窗半偈同(南史陶𢎞景好松風庭/院皆種松聞其響欣然)
(為樂詳/巻四)
　　訪知𤣥上人遇暴經因有贈(稽古畧知𤣥姓陳氏/咸通四年制署號悟)
　　　(達國/師)
縹帙無塵滿畫廊(見巻/六)鍾山弟子靜焚香惠能未肯傳
心法(李舟能大師傳五祖𢎞忍告之曰汝緣在南方宜/往教授持此袈裟以為法信一夕南旂公滅度後)
(諸弟子求衣不獲始相謂曰此非盧行者所得耶使人/追之已去寳林傳能大師傳法衣處在曹溪寳林寺)
張湛徒勞與眼方(晉書范寗常苦目痛就張湛求方湛/書損讀書減思慮專内觀簡外事旦)
(起晚夜早/眠六事)風颺檀煙銷篆印日移松影過禪牀客兒自
有翻經處(客兒謝靈運小字詳巻四廬山記謝靈運一/見逺公肅然心服乃即寺翻涅槃經名其臺)
(曰翻/經臺)江上秋來蕙草荒
　　寄崔先生
往年江海别元卿(見巻/四)家近山陽古郡城蓮浦(一作/沼)香
中離席散柳隄風裏釣船橫星霜荏苒無音信煙水微
茫變姓名(史記越世家范蠡浮海出/齊變姓名為䲭夷子皮)菰黍正肥魚正美
(西京雜記菰之有米/者長安人謂為彫胡)五侯門下負平生(西京雜記五侯/不相能賓客不)
(得往來婁護豐辯傳食五侯間各得其懽心競致/竒膳護乃合以為鯖世稱五侯鯖以為竒味焉)
　　敬答李先生
七里灘聲舜廟前(顧野王輿地志七里瀨在東陽江下/與嚴陵瀨相接有嚴山桐廬縣南有)
(嚴子陵漁釣處今山邊有石上平可坐十人臨水名/為嚴陵釣壇也括地志越州餘姚縣有歴山舜井)杏
花初盛艸芊芊綠昬晴氣春風岸紅漾輕輪野水天不
為傷離成極望更因行樂惜流年一瓢無事麛裘暖(見/論)
(語/)手弄溪波坐釣船
　　㝛灃曲僧(一作/精)舍
東郊和氣新芳靄逺如塵客舍(一作/路)停疲馬僧牆畫故
人沃田桑葉(一作/景)晚平野菜花春更想嚴家瀨微風蕩
白蘋
　　㝛一公精舍(方伎傳僧一行姓張氏先名遂魏州/昌樂人初一行訪師至天台山國濟)
　　　(寺見一院古松十數門有流水一行立于門屏/間聞院僧于庭布算聲而謂其徒曰今日當有)
　　　(弟子自逺求吾算法到門豈無人導逹也一/行承其言而趨入稽首請法盡授其術焉)
夜闌黃葉寺缾錫兩俱能(釋氏要覽游衍僧為飛錫/安住僧為挂錫詳巻八)松
下石橋路(一作雨盧照鄰詩待入天台路看余渡石橋/注天台赤城山髙八千丈上有石橋廣不盈)
(尺下臨萬/丈深澗)雨(一作/山)中山(一作/佛)殿燈茶爐天姥客(謝靈運/詩暝投)
(剡中㝛明登天姥岑寰宇記天姥山在剡縣南八十里/元和郡國志天姥山與括蒼山相連石壁上有字科斗)
(形髙不可識春月樵/者聞簫鼔笳吹之聲)棊席剡溪僧(通源李義山詩注晉/法潛隠㑹稽剡山或)
(問其勝友為誰指/松曰此蒼䫇叟也)還笑長門賦(見巻/六)髙秋臥茂陵(見巻/五)
　　月中㝛雲居寺上方
虚閣披衣坐寒階蹋葉行衆星中夜少員月上方明靄
盡無林色喧餘有澗聲祗因愁恨事還逐曉光生
　　題中南佛墖寺(一作/院)
鳴泉隔翠微千里到柴扉地勝人無慾林昬虎有威澗
苔侵客屨山雪入禪衣桂樹芳隂在還期嵗晏歸
　　馬嵬佛寺(李肇國史補𤣥宗幸蜀至馬嵬/驛縊貴妃于佛堂棃樹之間)
荒雞夜唱戰塵深五鼔雕輿過上林才信傾城是真語
(李延年歌北方有佳人絶世而獨立一顧傾人城再顧/傾人國傾城復傾國佳人難再得般若經如來是真語)
(者實/語者)直教塗地始甘心(潘岳闗中詩肝腦塗地注漢書/一敗塗地屈原傳不願得地願)
(得張儀而/甘心焉)兩重秦苑成千里(兩京新記開元二十年築/夾城入芙蓉園自大明宫)
(夾亘羅城複道經通化門觀以達興慶宫次經春明延/喜門至曲江芙蓉園而外人不知也張禮遊城南記芙)
(蓉園與杏園皆秦宜春/下苑之地唐之南苑也)一炷胡香抵(一作/直)萬金(庾信銘/胡香四)
(兩十洲記武帝幸安定西胡月支國主遣使獻香四兩/大如雀卵黑如桑椹香氣聞數百里死者在地聞香氣)
(乃却活後元元年城安城内病者數百亾者大半帝試/取月支神香燒之於城内其死未三月者皆活杜甫詩)
(家書抵/萬金)曼倩死來無絶藝後人誰肯惜青禽(一作琴原/注司馬相)
(如傳注青禽古神女也漢武故事七月七日上於承華/殿齋正中忽有一青鳥從西方來集殿前東方朔曰此)
(王母欲來也/有頃王母至)
　　清涼寺
黃花紅樹謝芳蹊宫殿參差黛巘西詩閣曉窗藏雪嶺
畫堂秋水接藍溪(見巻/四)松飄晚吹(一作/翠)摐金鐸(楊衒之/伽藍記)
(永寧寺有九層浮屠刹上有金寳缾寳缾有承露金盤/周帀皆垂金鐸髙風永夜寳鐸和鳴鏗鏘之聲聞及十)
(餘/里)竹䕃寒苔上石梯妙迹竒名竟何在下方煙暝艸萋
萋
　　贈盧長史
移病欲成隠(漢公孫𢎞傳𢎞/乃移病免歸)扁舟歸舊居地深新事少
官散故交疎道直更無侣家貧惟有書東門煙水夢非
獨為鱸魚(見巻/四)
　　秋日旅舍寄義山李侍御(舊唐書李商隠字/義山懐州河内人)
一水悠悠隔渭城(見巻/四)渭城風物近柴荆寒蛩乍響催
機杼(崔豹古今注蟋蟀一名吟蛩一名蛩秋初生得寒/則鳴又莎雞一名催織一名絡緯催織謂鳴聲如)
(急織絡緯謂其/鳴聲如紡績也)旅雁初來憶弟兄(王制兄之/齒雁行)自為林泉
牽曉(一作/好)夢不關碪杵報秋聲子虚何處堪消渴(西京/雜記)
(司馬相如素有/消渴疾注詳下)試向文園問長卿(見巻/六)
　　晚坐寄友人
九枝燈在瑣窗空(王筠燈檠傳百花曜九枝漢武内傳/西王母至日帚除宫内然九光之燈)
(鮑昭詩玉/鈎隔瑣窗)希逸無聊恨不同(沈約宋書謝莊字希逸其/月賦云悄焉疚懐不怡中)
(夜/)曉夢未離金夾膝(陸龜䝉集有以竹/夾膝寄襲美詩)早寒先到石屏
風(西京雜記魏子且渠冡有石/牀廣六尺長一大石屏風)遺簪可惜三秋白(見巻/六)
蠟燭猶殘一寸紅應巻鰕簾看皓齒(王隠交廣記或語/廣州刺史滕修鰕)
(須長一丈修不信其人後故至東海取/鰕須長四丈四尺封以示修修乃服)鏡中惆悵見梧
桐
　　送渤海王子歸本國
疆理雖重海(左傳賓媚人對晉/曰先王疆理天下)車書本一家(庾信賦混/一車書)
盛勲歸舊國佳句在中華定界分秋漲(新書吐蕃傳宰/相裴光庭聽以)
(赤嶺為界表以/大碑刻約其上)開帆到曙霞九門風月好回首是天涯
　　送北陽袁明府
楚鄉千里路君去及良辰葦浦迎船火茶山候吏塵桑
濃蠶臥晚(梁簡文帝詩薄晚畏/蠶飢競采春桑葉)麥秀雉聲春(潘岳射雉/賦麥漸漸)
(以擢芒雉鷕/鷕而朝雊)莫作東籬興(陶潛詩采菊東籬/下悠然見南山)青雲有故
人(顔延之詩仲/容青雲器)
　　送李生歸舊居
一從征戰後故社㡬人歸薄宦離山久髙譚與世稀夕
陽當板檻春日入柴扉莫却嚴灘意西溪有釣磯
　　早春滻水送友人(桑欽水經滻水出京/兆藍田谷北入于灞)
青門煙野外(青門長安城/東門名也)渡滻送行人(見巻/六)鴨臥溪沙
暖鳩鳴社樹春殘(一作/淺)波青有石幽艸綠無塵楊柳東
風裏相看淚滿巾
　　送襄州李中丞赴從事(唐地理志襄州隋襄陽郡/武德四年改為襄州天寳)
　　　(元年改為襄陽郡乾元元年復為襄州上元/二年置襄州節度使領襄鄧均房金商等州)
漢庭文采有相如天子通宵愛子虚(漢書司馬相如遊/梁乃著子虚賦後)
(蜀人楊得意為狗監侍上上讀子/虚賦曰朕獨不得與此人同時哉)把釣看棊髙興盡焚
香起草宦情疎(漢官儀尚書郎主作文書起草/晝夜更直五日於建禮門内)楚山重
疉當歸路溪月分明到直廬江雨蕭蕭帆一片此行誰
道為(一作/憶)鱸魚
　　江上别友人
秋色滿葭菼(詩葭菼/揭揭)離人西復東(張籍樂府遊人/别一東復一西)㡬年
方暫見一笑又難同地勢蕭陵歇江聲禹廟空(後漢郡/國志㑹)
(稽山在南上有禹冢○浙江注郭璞注山海經曰江出/歙縣王山又餘暨縣注魏都賦注有蕭山潛水出焉)
如何暮灘上千里逐離鴻
　　與友人别
半醉别都門含悽上古原晚風楊葉社(南史周將獨孤/盛領水軍趨巴)
(湘太尉侯瑱自尋陽禦/之襲破盛於楊葉洲)寒食杏花邨(案杏花邨在池/州府秀山門外)薄
莫牽離緒傷春憶晤言年芳本無限何况有蘭蓀
　　鴻臚寺有開元中錫宴堂樓臺池沼雅為勝絶荒
　　涼遺趾僅有存者偶成四十韻(舊唐書職官志鴻/臚寺周曰大行人)
　　　(秦曰典客景帝曰大行武帝曰大鴻臚梁置十/二卿鴻臚為冬卿去大字署為寺後周曰賓部)
　　　(隋曰鴻臚寺龍朔改為同文/寺宅曰司賓寺神龍復也)
明皇昔御極(𤣥宗本紀上元二年崩于神龍殿羣臣上/諡曰至道大聖大明孝皇帝廟號𤣥宗)
神聖垂耿光(書以覲文/王之耿光)沈機發雷電(魏文帝樂府發機/若雷電一發連四)
(五/)逸躅陵堯湯西覃積石山(禹貢導河積/石至于龍門)北至窮髪鄉
(顧啟期婁地記浪山海中南極之觀/嶺窮髪之人舉帆揚越以為標的)四凶有獬廌(左傳/季文)
(子使太史克對曰堯崩而天下如一同心戴舜以為天/子以其舉十六相去四凶也漢官儀獬廌性觸不直故)
(執憲者以其/角形為冠)一臂無螳蜋(莊子螳蜋之怒/臂以當車轍)嬋娟得神豔
(楊貴妃傳武惠妃薨後宫數千無可意者或奏𤣥琰女/姿色冠代召見時妃衣道士服號曰太真𤣥宗大恱不)
(數月禮遇如惠妃太真姿質/豐豔每倩盻承迎動移上意)郁烈聞國香(左傳鄭穆公/曰蘭為國香)
(人服媚/之如是)紫絛鳴羯鼔(文獻通考羯鼔龜兹髙昌疎勒天/竺部之樂也狀如漆桶下承以牙)
(牀用兩杖擊之其聲噍殺明列南卓羯鼔錄明皇遊别/殿柳杏將吐歎曰對此景物不可不與判斷之呼髙力)
(士取羯鼔上縱擊一曲名春光好回顧/梅杏皆發笑曰不謂我作天公可乎)玉管吹霓裳(幽/怪)
(錄開元十八年正月望日帝謂葉法善曰今夕何處最/麗對曰廣陵帝曰何術以觀之葉遂化虹橋起殿前閣)
(闌若畫帝步而上太真髙力士及樂官數人從行頃至/廣陵寺觀陳設之盛光灼基殿士女鮮麗仰面曰仙人)
(見雲中帝敕伶官奏霓/裳一曲數日廣陵奏至)祿山未封侯(舊唐書安祿山營/州柳城雜種胡人)
(名軋/犖山)林甫才為郎(新唐書李林甫平肅王叔良曾孫初/為千牛直長舅姜皎愛之開元初遷)
(太子中允源乾曜執政與皎為姻家而乾曜子潔為林/甫求司門郎中又時宰相李林甫嫌儒臣以戰功進尊)
(寵間已乃請顓用蕃將帝寵祿/山益牢卒亂天下林甫啟之也)昭融廓日月(詩昭明/有融)妥
貼安紀綱(書亂其/紀綱)羣生到壽域(漢王吉傳疏曰/躋之仁壽之域)百辟趨
明堂(禮記昔者周公朝/諸侯于明堂之位)四海正夷宴(陸倕新刻漏/銘河海夷宴)一塵
不飛揚(漢終軍傳邊境/時有風塵之警)天子自遊(一作/恱)豫(見孟/子)侍臣宜
樂康(屈原九歌君/欣欣兮樂康)軋然閶闔開(西京賦表嶢闕于閶闔/薛綜曰紫微宫門曰閶)
(闔/)赤日生扶桑(王充論衡日出扶桑莫入細柳東方朔/十洲記扶桑在碧海中樹長數千里一)
(千餘圍兩兩同根更/相依倚故曰扶桑)玉砌露盤紆(見巻/三)金壺漏丁當(李/白)
(烏栖曲金壺/丁丁漏水多)劒佩相擊觸左右隨趨鏘𤣥珠十二旒(禮/記)
(天子玉藻/十有二旒)紅粉三千行(漢武故事上起明光宫發/燕趙美人三千人充之)盼睞
生羽翼(古詩盼睞以適意西/京賦所好生毛羽)叱(一作/咄)嗟回雪霜(戰國䇿/周烈王)
(崩諸侯皆弔齊往周怒赴於齊/威王勃然怒曰叱嗟而母婢也)神霞凌雲閣(南部新書/驪山朝元)
(閣在山嶺之/上最為嶄絶)春水驪山陽(雍錄驪山温泉秦漢隋唐皆/常遊幸惟𤣥宗時侈宫殿包)
(裹一山而繚牆周/徧其外詳見下)盤鬭九子糉(開元遺事開元宫中端/午造粉團角黍貯盤中)
(以小角弓食之中者得食樂苑月節折楊柳歌其五月/歌云菰生四五尺素身為誰珍盛年將可惜折楊柳作)
(得九子糉相/思勞歡手)甌擎五雲漿(太平廣記裴航遇雲翹夫人/與詩云一飲瓊漿百感生𤣥)
(霜擣盡見雲英藍橋便是神仙窟何必﨑嶇上玉京後/經藍橋渴過一舍見有老嫗揖之求漿嫗令雲英檠一)
(甌漿飲之即美女也郭子橫洞冥記五雲國有吉事雲/起五色著于草成五色雲庾信温湯碑序其色變者通)
(為五雲/之漿)雙瓊京兆博(一作卜鮑容博經所擲頭謂之瓊/瓊有五采刻為一畫者謂之塞刻)
(為兩畫者謂之白刻為三畫者謂之黑一邊不刻者五/塞之間謂之五塞漢陳遵傳祖父遂宣帝微時與有故)
(相隨博奕數負進及宣帝即位稍遷至太原太守迺賜/遂璽書曰官尊祿厚可以償博進矣元帝時徵遂為京)
(兆/尹)七鼔邯鄲倡(儀衛志晝刻之上五刻駕長前發七刻/擊一鼔為一嚴前五刻擊二鼔為再嚴)
(前一刻三鼔為三嚴諸衛各督其隊以次入陳/古樂府相逢狹路間堂上置尊酒使作邯鄆倡)毰毸碧
雞鬭(陳鴻祖東城老父傳𤣥宗即位治雞坊于兩宫間/索長安雄雞金毫鐵距髙冠昂尾千數養于雞坊)
(選六軍小兒五百人使馴擾教飼諸王外戚貴主侯/家傾帑破産市雞以償雞直都中男女以弄雞為事)蘢
葱翠雉場(見巻/一)仗官繡蔽膝(隋書朝服冠幘各一絳紗/單衣白紗中單皁領袖皁)
(襫革帶曲領方心蔽膝白筆舄袜兩綬/劒佩簪導鉤觿為具服七品以上服也)寳馬金鏤鍚(明/皇)
(雜錄上嘗令教舞馬四百匹各分左右部目為某家龍/某家驕時塞外以善馬來貢者上俾之教習無不曲盡)
(其妙因命衣以文繡絡以金鈴飾其鬉鬛間以珠玉其/曲謂之傾杯樂者數十回奮首鼔尾縱横應節安祿山)
(亂馬散落人間田承嗣得之一日軍中大饗馬聞樂而/舞承嗣以為妖而殺之詩鉤膺鏤鍚注馬睂上飾曰鍚)
椒塗隔鸚䳇(晉石崇傳崇塗屋以椒譚賓錄天寳中嶺/南獻白鸚䳇養之宫中嵗久頗聰慧洞曉)
(言詞上及貴妃皆呼為雪衣女性既馴擾常縱其飲啄/飛鳴然不離屏帷間上每與嬪妃及諸王博戲上稍不)
(勝左右乃呼雪衣女必/飛局中鼔翼以亂之)柘彈驚鴛鴦(南部煙花記陳宫/人喜于春林放柘)
(彈車􁠄詩柘/彈落金丸)猗歟華國臣(國語季文子曰吾/聞以德榮為國華)鬢髪俱蒼
蒼錫宴得佳致車從真煒煌(舊唐書天寳十三載三月/丙午御躍龍殿門張樂宴)
(羣臣賜右相絹一千五百匹綵羅三百匹綵綾五/百匹左相絹三百匹綵羅綾各五十匹極歡而罷)畫鷁
照魚鼈(淮南子龍舟/鷁首詳巻二)鳴騶亂鶖鶬(孔稚圭北山移文鳴/騶入谷杜甫同谷縣)
(作歌東飛鴐/鵝後鶖鶬)颭灩蕩碧波炫煌迷(一作/逮)橫塘(見巻/二)縈盈
舞回雪(見巻/一)宛轉歌遶梁(杜佑通典周衰有韓娥東之/齊至雍門匱糧鬻歌假食既)
(而去餘音繞梁三日而不絶○明皇雜錄𤣥宗製新曲/四十餘又新製樂譜每初年望夜御勤政樓觀燈作樂)
(貴臣戚里看樓觀望夜闌太常樂府懸散樂/畢即遣宫女于樓前縛架出眺歌舞以娛之)豔帶畫銀
絡(明皇雜錄上自解紅玉帶賜寧王又上以紫金帶賜/岐王蓋昔髙宗破髙麗所得典畧魏文帝常賜劉楨)
(廓落/帶)寳梳金鈿筐(西京雜記漢元后在家嘗有白燕銜/石大如指墮后績筐中后取之石自)
(剖為二其中有文曰母天后地乃合/之遂復還合及為后嘗置璽笥中)沈冥類漢相(漢曹/參傳)
(參代何為相國日夜飲酒卿大夫以下吏及賓客見參/不事事來者皆欲有言至則參輒飲以醇酒度之欲有)
(言復飲酒醉而後去/終莫得闗說以為常)醉倒疑楚狂(見論語○案舊唐書/天寳元年八月李適)
(之為左丞相五載四月罷政賦詩云避賢初罷相樂/聖且銜杯為問門前客今朝幾個來二句盖指此也)一
旦紫微東(見巻/四)胡星森耀芒(天官書昴曰/髦頭胡星也)憑陵逐鯨鯢
(左傳王子伯駢告于晉曰憑陵我城郭又楚/子曰古者明王伐不敬取其鯨鯢而封之)唐突驅犬
羊(世說周伯仁曰何乃刻畫無鹽以唐突西/子也子夜歌小喜多唐突相憐能㡬時)縱火三月
赤(漢項羽傳羽屠咸陽燒/其宫室火三月不滅)戰塵千里黃(常建詩戰/餘落日黃)殽函
與府寺(賈誼過秦論秦孝公據殽函之固/徐堅初學記施于府寺曰朝晡鼔)從此俱荒涼
兹地乃蔓艸故基摧(一作/唯)壊牆枯池接斷岸唧唧嗁寒
螿(謝惠連擣衣詩烈烈寒螿嗁/許慎淮南子注寒螿蟬屬也)敗荷塌作泥死竹森如
槍遊人問老吏相對聊感傷豈必見麋鹿(漢伍被傳被/曰昔子胥諫)
(吳王吳王不用迺曰臣今/見麋鹿遊姑蘇之臺也)然後堪回腸(司馬遷報任安/書是以腸一日)
(而九/回)幸今遇太平令節稱羽觴誰知曲江隖(一作上康/駢劇談錄)
(曲江開元中疏鑿為勝境其南有紫雲樓芙蓉苑其西/有杏園慈恩寺花卉環周煙水明媚都人遊賞盛于中)
(和上已/之節)嵗嵗棲鸞皇
　　華清宫和杜舍人(華清宫見巻六舊唐書杜牧字/牧之太和二年擢進士第累官)
　　　(膳部比部員外郎出牧黃池睦三郡遷司勲員/外郎史館修撰又授湖州刺史遷中書舍人卒)
五十年天子(𤣥宗紀詔曰聿來/四紀人亦小康)離宫舊粉(一作/仰傾)牆(案唐/書有)
(宫在驪山貞觀十八年置咸亨二年始名温泉宫天寳/六載改今名故云離宫舊粉牆也西都賦離宫别館三)
(十六/所)登封時正泰(𤣥宗紀開元十三年封泰山上還齋/宫慶雲見漢郊祀志天子獨與子侯)
(上泰山亦有封/遂改元元封)御宇日初(一作/何)長(沈約詩秦/皇御宇宙)上位先名
實(見孟/子)中興事憲章(見中/庸)舉(一作/起)戎輕甲胄(書惟甲/胄起戎)餘
地取河湟(舊唐書吐蕃傳湟水出䝉谷抵龍泉與河合/河之上流繇洪濟梁西南行二千里世舉為)
(西/戎)道帝𤣥元祖(新唐書天寳八載加上𤣥元皇帝號曰/聖祖大道𤣥元皇帝増祖宗帝后諡)
儒封孔子王(通鑑開元二十七年/追封孔子為文宣王)因緣百司署藂㑹一
人湯(鄭嵎津陽門詩注驪山華清宫内除供奉兩湯池/内外更有湯十六所長湯每賜諸嬪御其修廣與)
(諸湯不侔甃以文瑶密石中央有玉蓮花捧湯泉噴以/成池又縫綴錦繡為鳬雁寘于水中上時汎鈒鏤小舟)
(以嬉遊焉次西曰太子湯又次西少陽湯又次西尚食/湯又次西宜春湯又次西長湯十六所今惟太子少陽)
(二湯存焉明皇雜錄上于華清宫新廣一湯制度𢎞麗/安祿山以白玉石為魚龍鳬雁仍為石梁及石蓮花以)
(獻雕鐫巧妙殆非人工上大恱命陳于湯中仍以石梁/橫亘湯上而蓮花纔出水際六帖李適賜浴温湯給香)
(粉蘭澤安祿山事迹祿山至温/泉賜浴將士並賜浴賜食賜錢)渭水波揺綠秦山(一作/郊)
草半黃馬頭開夜照(一作馬馴金勒細明皇雜錄上所/乗馬有玉花驄照夜白杜甫曹將)
(軍畫馬圖詩曾/貌先帝照夜白)鷹眼利星芒(一作鷹健玉鈴鏘春秋運/斗樞瑶斗星散為鷹詳巻)
(六/)下箭朱弓滿(張華博物志徐偃王得/朱弓矢以已得天瑞)鳴鞭皓腕攘(明/皇)
(雜錄上幸華清宫貴妃姊妹各購名馬以黃金為銜勒/又虢國夫人出入禁中常乗紫驄使小黃門為御紫驄)
(之俊健黃門之端/秀皆冠絶一時)畋思獲吕望(見巻/五)諫祗避周昌(漢周/昌傳)
(周昌者沛人也為人彊力敢/直言自蕭曹等皆卑下之)兔迹貪前逐(埤雅兔足前/卑後踞其形)
(俛/)梟心不早防(埤雅舊說梟/性食母始飛)㡬添鸚䳇勸(嶺表錄異鸚/䳇螺旋尖處)
(屈而朱如鸚䳇觜故以名殻裝為酒杯竒而可/翫梁簡文帝答張纘書車渠屢酌鸚䳇驟傾)頻(一作/先)
賜茘支嘗(樂史外傳十四載六月一日貴妃生日于長/生殿奏新曲㑹南海進茘支因以曲名茘支)
(香十五載六月上幸巴蜀貴妃從至馬嵬縊于佛堂前/之梨樹下纔絶而南方進茘支至上覩之長號數息使)
(力士曰與我祭之新唐書妃嗜茘支必欲生致/之乃置騎傳送走數千里味未變已至京師)月鎖千
門靜天髙(一作/吹)一笛涼(連昌宫辭注明皇遊上陽宫夜/新翻一曲明夕正月十五日潛)
(遊忽聞酒樓上有笛奏前夕所翻曲大駭之密捕笛者/詰之自云其夕于天津橋上翫月聞宫中奏曲愛其聲)
(遂以爪畫譜記之即/長安少年李謩也)細音揺翠(一作/羽)佩(明皇雜錄天寳/中上命宫人數)
(百人為梨園弟子皆居宜春北苑上素曉音律時有馬/仙期李龜年賀懐智皆洞曉音度安祿山從范陽入覲)
(亦獻白玉簫管數百事皆陳于/梨園自是音響遂不類人間)輕步宛霓裳(案太真外/傳逸史云)
(羅公逺侍𤣥宗八月十五日夜宫中翫月曰陛下欲從/臣月中遊乎乃取一枝向空擲之化為一橋其色如銀)
(請上同登約行數十里至大城闕公逺曰此月宫也有/仙女數百素練寛衣舞于廣庭上前問曰此何曲也曰)
(霓裳羽衣也上密記其聲調遂回橋却顧隨/步而滅旦諭伶官象其聲調作霓裳羽衣曲)禍亂根(一/作)
(基/)潛結(古詩冉冉孤生/竹結根泰山阿)昇平意遽忘(漢梅福傳孝武皇/帝聴用其計升平)
(可/致)衣冠逃劍閣鼙鼔動漁陽(白居易長恨歌漁陽鼙鼔/動地來新唐書天寳三年)
(安祿山代裴寛為范陽節度十三載十一月祿山反范/陽詭言奉密詔討楊國忠騰㮄郡縣地里志幽州范陽)
(郡大都督府本涿郡天寳元年更名/薊州漁陽郡開元十八年析幽州置)外戚心殊迫(舊唐/書祿)
(山露檄數楊國忠之罪帝欲以/太子撫軍國忠大懼諸楊聚哭)中塗事可量雪(一作/血)埋
妃子貌(一作豔新唐書上西幸至馬嵬陳𤣥禮等以天/下計誅國忠已死軍不解帝遣力士問故曰禍)
(本尚在帝不得已與妃訣引而去/縊路祠下裹尸以紫茵瘞道側)刃斷祿兒腸(新唐書/時楊貴)
(妃有寵祿山請為妃養兒帝許之又至德二載正月朔/祿山朝羣臣創甚罷是夜嚴莊安慶緒持兵扈門李豬)
(兒入帳下以大刀斫其腹祿山盲捫佩刀不得振握柱/呼曰是家賊俄而腸潰於牀即死安祿山事跡祿山生)
(日後三日𤣥宗召祿山入内貴妃以錦繡綳縛祿山令/内人以綵輿舁之𤣥宗就觀大恱因賜貴妃三日洗兒)
(金銀錢自是宫中皆呼/祿山為祿兒不禁出入)近侍煙塵隔(通鑑楊國忠首倡/幸蜀之策上獨與)
(貴妃姊妹皇子妃主皇孫及親近宦官宫人/出延秋門妃主皇孫之在外者皆委之而去)前蹤輦路
荒(通鑑至咸陽望賢宫日向中上猶未食民獻糲/飯雜以麥豆皇孫輩爭以手匊食之須臾而盡)益知
迷寵佞惟(一作/遺)恨喪忠(一作/賢)良(通鑑有父老郭從謹進/曰臣猶記宋璟為相數)
(進直言天下因賴以安自頃以來在廷之臣以言為諱/闕門之外陛下皆不得知艸野之臣必知有今日久矣)
(上曰朕之不/明悔無所及)北闕尊明主(新唐書天寳十五載七月裴/冕等請皇太子即皇帝位甲)
(子即皇帝位於靈武/尊皇帝曰上皇天帝)南宫遜上皇(新唐書天寳十五載/十二月至自蜀郡居)
(於興慶宫至德三載上號曰太上至道聖/皇天帝上元元年徙居於西内注詳下)禁清餘鳯吹
(丘遲詩馳/道聞鳯吹)池冷映(一作/睡)龍光祝壽山猶在(漢郊祀志東/幸緱氏禮登)
(中岳太室從宫在山/上聞若有言萬嵗云)流年水共傷(陸機歎逝賦川閲水/以成川水滔滔而日)
(度世閱人而為世/人冉冉而行莫)杜鵑魂厭蜀(見巻/一)胡蝶夢悲莊(莊子/莊周)
(夢為胡蝶栩栩然胡蝶也不知周之夢為胡蝶/與胡蝶之夢為周與周與胡蝶則必有間矣)雀卵遺
雕栱蟲絲罥畫梁紫苔侵壁潤紅樹閉門芳守吏齊鴛
瓦(見巻/一)耕民得翠璫(舊唐書𤣥宗每年十月幸華清宫/國忠姊妹五家扈從每家為一隊)
(著一色衣五家合隊照映如百花之煥發而遺鈿墜舄/瑟瑟珠翠燦爛芳馥于路廣陵志隋煬帝多從以北人)
(遊此故時耕/出寳釵焉)歡康(一作/登年)昔時(一作/酺)樂講武舊兵場(白帖/後漢)
(咸和中詔内外軍戲兵/於南郊之場名曰鬭場)莫草深巖靄(一作/翠)幽花墜逕香
不堪垂白叟行折御溝楊(見巻/一)
　(案杜牧華清宫三十韻詩繡嶺明珠殿層巒下絳場/仰窺雕檻影猶想赭袍光昔帝登封後中原自古彊)
　(一千年際㑹三萬里農桑几席延堯舜軒墀接禹湯/雷霆驅號令星斗煥文章釣築乗時用芝蘭在處芳)
　(北扉閒水索南面富循良至道思𤣥圃平居厭未央/鉤陳裹巖谷文陛壓青蒼歌吹千秋節樓臺八月涼)
　(神仙髙縹緲環佩響丁當泉㬉涵窗鏡雲嬌惹粉囊/嫩嵐滋翠葆清渭照紅妝帖泰生靈壽歡娛嵗序長)
　(月聞仙曲調霓作舞衣裳雨露偏金穴乾坤入醉鄉/玩兵師漢武回首倒干將鯨鬛掀東海胡牙揭上陽)
　(喧呼馬嵬血零落羽林槍傾國留無路還魂怨有香/蜀峰橫慘淡秦樹逺微茫鼎重山難轉天扶業更昌)
　(望賢餘故老花萼舊池塘往事人難問幽襟淚獨傷/碧檐斜送日殷葉半凋霜迸水傾瑶砌疎風罅玉房)
　(塵埃羯鼔索片段茘支筐鳥啄摧寒木蝸涎蠧畫梁/孤煙知客恨遥起泰陵㫄此詩亦載入文苑英華中)
　(并附錄/于此)
　　華清宫二首
風樹離離月稍明九天龍氣在華清宫門湥(一作/晝)鎖無
人覺半夜雲中羯鼔聲
天閣(一作闕又/一作濶)沈沈夜未央碧雲仙曲舞(一作/下)霓裳一
聲玉笛向空盡月滿驪山(一作/山中)宫漏長(注竝/見上)
　　登盧氏臺
勝地當通邑前山有故居臺髙秋盡出林斷野無餘白
露鳴蛩急晴天度雁疎由來放懐地非獨在吾廬(陶潛/詩吾)
(亦愛/吾廬)
　　牡丹
輕隂隔翠幃㝛雨泣晴暉醉後佳期在(謝朓詩芳洲有/杜若可以慰佳)
(期/)歌餘舊意非蜨䋣輕粉住(道書蜨交/則粉退)蠭重抱香歸莫
惜熏爐夜因風到舞衣
水漾晴紅壓疉波曉來金粉覆庭莎裁成豔思偏應巧
分得春光最數多欲綻似含雙靨笑(梁簡文帝詩/夢想開嬌靨)正䋣
疑有一聲歌華堂客散簾垂地想凭闌干斂翠蛾
　　反生桃花發因題
病眼逢春(一作/相逢)四壁空(史記司馬相如/居徒四壁立)夜來山雪破東
風未知王母千年熟且共劉郎一笑同(漢武内傳王母/下命侍女索桃)
(果須臾以玉盤盛仙桃七顆大如雞卵形員青色母以/四顆與帝三顆自食桃味甘美口有盈味食輟收其核)
(王母問帝帝曰欲種之母笑曰此桃三千年一生實非/下土所植也李賀金銅仙人辭漢歌茂陵劉郎秋風客)
已落又開橫晚翠似無如有帶朝紅僧䖍蠟炬髙三尺
(未詳宋書王曇首常與兄弟集㑹子孫任其戲適逢達/跳下地作彪子僧䖍累十二博棊既墜亦不重作僧綽)
(探蠟燭珠為鳯皇僧達/奪取于懐亦不復惜)莫惜連宵照露叢
　　杏花
紅花初綻雪花繁重疉髙低滿小園(庾信集有/小園賦)正見盛
時猶悵望豈堪開處已繽翻情為世累詩千首醉是吾
鄉酒一尊(見巻/四)杳杳豔歌春日午出牆何處隔朱門(見/巻)
(五/)
　　和太常杜少卿東都修行里有嘉蓮(唐書東都隋/置貞觀六年)
　　　(號洛陽宫光宅元年曰神都天寳/元年曰東京肅宗元年復為東都)
春秋罷注直銅龍(晉書杜預字元凱著春秋經傳集解/漢書上嘗急召太子出龍樓門張晏)
(曰門樓上/有銅龍)舊宅嘉蓮照水紅兩處龜巢清露裏(史記龜/䇿傳龜)
(千嵗乃遊蓮葉之上禇先生曰江南/嘉林龜在其中常巢于芳蓮之上)一時魚躍翠莖東
(江南詞魚戲蓮/葉東詳巻一)同心表瑞荀池上(隋杜公瞻同心芙蓉/詩名蓮自可念况復)
(兩心同荀/池見巻八)半面分妝樂鏡中(南史梁元帝徐妃諱昭珮/無容質不見禮於帝二三)
(年一入房妃以帝眇一目每知帝將至必為半面妝以/俟帝見則大怒而出世說補衛伯玉為尚書令見樂廣)
(竒之曰此人/人之水鏡)應為臨川多麗句(沈約宋書謝靈運陳郡/人也博覽羣書文章之)
(美江左莫逮初辟琅邪王大/司馬行參軍後臨川郡守)故持重豔向西風(近代吳/歌芙蓉)
(始結橤抱/豔未成蓮)
　　題磁嶺海棠花
幽態竟誰賞嵗華空與期島回香盡處泉照艶濃時蜀
彩澹揺曳吳妝低怨思王孫又誰恨惆悵下山遲
　　苦楝花(嵗時記始梅花終楝花/凡二十四畨花信風)
院裏鸎歌歇牆頭舞蜨孤天香熏羽葆宫紫暈流蘇(見/巻)
(三/)晻曖迷青瑣氤氲向畫圖只應春惜别留與博山爐
(西曲歌楊叛兒云郎作/沈水香儂作博山爐)
　　自有扈至京師已後朱櫻之期(尚書注有扈夏同/姓之國在扶風鄠)
　　　(縣/)
露員霞赤數千枝銀籠誰家寄所思秦苑飛禽諳熟早
(吕氏春秋仲夏之月羞含桃注含/桃櫻桃也鸎鳥所含食故曰含桃)杜陵遊客恨來遲(見/巻)
(七/)空看翠幄成隂日(陸機招隠詩/密葉成翠幄)不見紅珠滿樹時(見/巻)
(四/)盡日徘徊濃影(一作/䕃)下秖應重作釣魚期(晉潘尼鼈/賦序皇太)
(子遊於𤣥圃遂命釣魚有得/鼈而獻之者令侍臣賦之)
　　答段柯古見嘲(以下七首/見絶句)
彩翰殊翁金繚繞一千二百逃飛鳥尾生橋下未為癡
(莊子尾生與女子期於梁下女/子不來水至不去抱橋柱而死)莫雨朝雲世間少
　　蓮花
綠塘揺灩接星津軋軋蘭橈入白蘋應為洛神波上韤
至今蓮橤有香塵(洛神賦淩波微/步羅韤生塵)
　　過吳景帝陵(呉志孫休字子烈權第六子在位七/年薨時年三十諡曰景皇帝葬定陵)
王氣銷來水淼茫豈能才與命相妨虚開直瀆三千里
(見巻/二)青蓋何曽到洛陽(江表傳皓載其母妻子及後宫/數千人從牛渚陸道西上云青)
(蓋入洛陽以順天命吳志天璽元年吳郡言臨平湖自/漢末艸薉擁塞長老相傳湖塞天下亂湖開天下平近)
(者無故忽開此天下當太平青蓋入洛之祥也皓以問/都尉陳訓訓退而告人曰青蓋入洛者銜辟之徵也)
　　龍尾驛婦人圖(新唐書逆臣傳祿山每過朝/堂龍尾道南北睥睨久乃去)
慢笑開元有倖臣直教天子到䝉塵(左傳臧文仲曰天/子䝉塵於外敢不)
(奔問/官守)今來看畫猶如此何况親逢絶世人(李延年歌北/方有佳人絶)
(世而/獨立)
　　薛氏池垂釣
池塘經雨更蒼蒼萬㸃荷珠曉氣涼朱瑀空偷御溝水
錦鱗紅尾屬嚴光(後漢書宦者傳郎中梁人沈忠奏長/樂五官史朱瑀繕修第舍連里竟巷)
(盜取御水以作魚釣車馬服/玩擬于天家嚴光見巻五)
　　簡同志
開濟由來變盛衰五車纔得號鎡基(見巻/六)留侯功業何
容易一巻兵書作帝師(漢張良傳良常聞從容步游下/邳圯上冇一老父衣褐出一編)
(書曰讀是則為王者師後/佐髙祖定天下封留侯)
　　瑟瑟釵(程大昌演緐露唐語林盧昂主福建鹽鐵/有瑟瑟枕大如斗憲宗召市人估其值或)
　　　(云至寳無價或云美石非真瑟瑟則/今世所傳瑟瑟或皆煉石為之耶)
翠染冰輕透露光墮雲孫壽有餘香(華嶠漢書梁冀妻/孫壽作愁睂嗁妝)
(墮馬/髻)只應七夕回天浪添作湘妃淚兩行(見巻/七)
　　元日(以下七首見/嵗時雜咏)
神耀破氛昬新陽入晏温緒風調玉吹(庾信春賦/玉管初調)端日
應銅渾(後漢張衡傳作渾天儀漢名臣奏惟渾天者/近得其情今史官所用候臺銅儀則其法也)威
鳯蹌瑶簴升龍䕶璧門(應壉與劉公幹書鶉鷃棲翔鳯/之條黿鼉遊升龍之川識真者)
(所為憤/結也)雨暘春令煦(洪範八庶徵曰雨曰暘/曰燠曰寒曰風曰時)裘冕睟容
尊(周禮司服祀昊天上/帝則服大裘而冕)
　　　二月十五日櫻桃盛開自所居躡履吟翫競名王
　　澤章洋才
曉覺籠煙重春㴱染雪輕靜應留得蜨繁欲不勝鸎影
亂晨飇急香多夜雨晴似將千萬恨西北為卿卿(見巻/四)
　　寒食節日寄楚望二首
芳蘭無意綠弱柳何窮縷心斷入淮山夢長穿楚雨䋣
花如二八好月當三五(王僧孺詩二八人/如花三五月如鏡)愁碧竟平皋
韶紅換幽圃流鸎隠員樹乳燕喧餘哺(鮑昭詩乳/燕逐艸蟲)曠望
戀曽臺離憂集環堵(儒行儒有一畝/之宫環堵之室)當年不自遣晚得
終何補鄭谷有樵蘇(見巻/四)歸來要腰斧
家乏兩千萬(未/詳)時當一百五(荆楚嵗時記去冬節一百/五日即有疾風甚雨謂之)
(寒/食)颸颸楊柳風穰穰櫻桃雨年芳苦沈潦心事如摧櫓
(歡聞變歌邪婆尚/未眠肝心如摧櫓)金犢近蘭汀(金犢注/見巻三)銅龍接花塢(銅/龍)
(注見上張敦頤六朝事蹟桃花隖在蔣山/寳公塔之西北舊有桃花甚盛今不復存)青蔥建陽宅
隠轔端門鼔(西京賦隠轔鬱律吳志建興元年十二月/雷雨天災武昌端門改作端門詳見巻一)
綵素拂庭柯輕毬落鄰圃(秋千打毬皆寒/食事詳巻四)三春謝游衍
(王維桃源行辭/家終擬長游衍)一笑牽規矩獨有恩澤侯(漢書有外戚/恩澤侯表)
歸來看楚舞(見巻/一)
　　清明日
青娥畫扇中(杜甫詩青娥/皓齒在樓船)春樹鬱金紅(周禮注鄭𤣥曰/築鬱金煑之和)
(鬯酒也鬱/金若蘭)出犯緐花露歸穿弱柳風馬驕偏避幰(儀制/令六)
(品以下皆/不得用幰)雞駭乍開籠(徐堅初學記鬭雞/寒食事詳巻四)柘彈何人發
黃鸝隔故宫
　　禁火日
駘蕩清明日儲胥小苑東(長楊賦木擁槍纍以為儲胥/范元實詩眼儲胥軍中籓籬)
(也漢書蕭望之/署小苑東門候)舞衫萱艸綠春鬢杏花紅馬轡輕銜雪
車衣弱向風曉愁聞百舌殘睡正朦朧
　　嘲三月十八日雪
三月雪連夜未應傷物華只緣春欲盡留著伴梨花
　　楊柳枝八首(見郭茂倩樂府詩集○案樂府詩集/薛能曰楊柳枝者古題所謂折楊柳)
　　　(也太平御覽楊柳枝曲者白傅典揚州時所撰/尋進入教坊也古今詩話樊素善歌小蠻善舞)
　　　(樂天賦詩有曰櫻桃樊素口楊柳小蠻腰至於/髙年又賦詩曰失盡白頭伴長成紅粉娃因為)
　　　(楊柳詞以托意云一樹春風萬萬枝嫩于金色/軟于絲永豐東角荒園裏盡日無人屬阿誰及)
　　　(宣宗朝國樂唱是詞帝問永豐在何處左右具/以對遂因命取永豐柳兩枝植于禁中白感上)
　　　(知又為詩云一樹衰殘委泥土雙枝移種植天/庭定知此後天文裏柳㝛光中見兩星洛下文)
　　　(士無不/繼作)
宜春苑外最長條(漢宫闕名長安有宜春宫庾信春賦/宜春夗中春已歸杜甫詩誰謂朝來)
(不作意狂風/挽斷最長條)閒裊春風伴舞腰(白居易楊柳枝詞/枝裊輕風似舞腰)正是
玉人腸斷處(王子年拾遺記蜀先主甘后玉質柔肌先/主置于白綃帳中如月下聚雪河南獻玉)
(人置后側晝則講說軍謀夕則擁后而翫玉人后與玉/人潔白齊潤寵者非惟妒后亦妒玉人也白居易楊柳)
(枝詞柳絲挽斷腸牽/斷彼此應無續得期)一渠春水赤闌橋(白居易詩鴨頭/新綠水雁齒小)
(紅橋杜佑通典隋開皇三年築京城引香/積渠水自赤闌橋經第五橋西北入城)
南内牆東御路傍(唐詩注𤣥宗即位以隆慶坊舊邸為/興慶宫後又増廣遂為南内其正殿)
(曰大同東北/即龍池殿)預知春色柳絲黃(李白詩柳/色黃金嫩)杏花未肯無
情思何事行(一作/情)人最斷腸(案李商隠柳下暗記無奈/巴南柳千條傍吹臺更將)
(黃映白擬作杏/花媒用意畧同)
蘇小門前柳萬條(白居易詩柳色/湥藏蘇小家)毶毶金線拂平橋(白/居)
(易楊柳枝詞黃/金枝映洛陽橋)黃鸎不語東風起湥閉朱門伴細腰(杜/甫)
(詩隔户楊柳弱嫋嫋/恰似十五女兒腰)
金縷毶毶碧瓦溝(劉禹錫楊柳枝詞/千條金縷萬條絲)六宫睂黛惹春愁
(梁元帝詩柳葉生睂上唐/太宗柳詩半翠㡬睂開)曉(一作/晚)來更帶龍池雨(錢起/詩龍)
(池柳色/雨中湥)半拂闌干半入樓(陳後主折楊柳/詩入樓含粉色)
館娃宫外鄴城西(白居易楊柳枝詞紅版江橋/青酒旗館娃宫㬉日斜時)逺映征
帆近拂隄(白居易詩柳條/無力魏王隄)繫得王孫歸思切不闗春艸
綠萋萋
兩兩黃鸝色似金(杜甫詩兩箇黃鸝鳴翠柳開元遺事/明皇每于禁苑中見黃鸎呼之為金)
(衣公/子)裊枝嗁露動芳音春來幸自(一作/有)長如線可惜牽
纒蕩子心(徐陵折楊柳詩妾對長楊苑君登/髙柳城春還應共見蕩子太無情)
御柳如絲映九重(南史劉悛之為益州刺史獻蜀柳數/株枝條狀如絲縷武帝植于靈和殿)
(前嘗賞玩咨嗟曰此楊柳風流可愛似張緒當年韓/琮和楊柳枝詞玉皇曾采人間曲應逐歌聲入九重)鳯
凰窗柱繡芙蓉(庾信賦繫馬于鳯凰樓柱崔/顥盧姬篇水晶簾箔繡芙蓉)景陽樓畔
千條露一面新妝待曉鐘(盧貞和楊柳枝詞上陽宫女/吞聲送不分先歸舞細腰)
織錦機邊鸎語頻(江淹别賦織錦/曲兮泣已盡)停梭垂淚憶征人(李/白)
(烏夜啼停梭悵然問故/夫欲說遼西淚如雨)塞門三日猶蕭索縱有垂楊未
覺春(王瑳折楊柳詩塞外無春色上林/柳已黃梁元帝詩垂柳復垂楊)
　　客愁
客愁看柳色日日逐春湥蕩漾春風裏誰知歴亂心
　　和周繇廣陽公宴嘲段成式詩(唐詩紀事繇詩題/廣陽公宴成式速)
　　　(罷馳騁坐觀花豔或有眼飽/之嘲詩及段答詩並六韻)
齊馬馳千駟(見論/語)盧姬逞十三(樂府解題盧女者魏武/帝時宫人也故將軍隂)
(升之姊七嵗入漢宫善鼔琴至明帝崩後出嫁為尹更/生妻梁簡文帝妾薄命曰盧姬嫁日晚非復少年時蓋)
(傷其嫁/遲也)玳筵方盼睞(任昉箋盼睞/成飾詳巻六)金勒自䟃𧽼(車􁠄詩/意欲䟃)
(𧽼走先作/野遊盤)墮珥情初洽(謝朓夜聽妓詩/墮珥合琴心)鳴鞭戰未酣(呉/筠)
(詩鳴鞭/適大阿)神交花冉冉(江表傳權曰孤與/子輿可謂神交)睂語柳毶毶(原/注)
(柳吳興云窗/疎睂語度)却畧青鸞鏡(見巻/四)翹翻翠鳯篸(呉筠詩鳯/凰簪落髪)
(篸簪/同)專城有佳對(古樂府四/十專城居)寧肯顧春蠶(宋之問江南/曲摘葉餧春)
(蠶/)
　　光風亭夜宴妓有醉敺者(成式韋蟾同/咏出紀事)
吳國初成陳王家欲解圍拂巾雙雉叫翻瓦兩鴛飛(魏/志)
(文帝問周宣曰吾夢殿屋兩瓦墜地化為鴛鴦何也宣/對曰後宫當有暴死者帝曰吾詐卿耳宣曰夫夢者意)
(耳苟以形言便占吉凶言/未卒黃門令奏宫人相殺)
　　新添聲楊柳枝辭二首(一作南歌子○雲溪友議/庭筠與裴郎中諴友善為)
　　　(此詞飲筵競唱打令有劉採春女周德華雖羅/嗊之歌不及其母而楊柳之詞採春難及崔郎)
　　　(中芻言寵愛之將至京洛豪門女弟子從其學/者甚衆所唱七八篇乃賀知章楊巨源劉禹錫)
　　　(韓琮滕邁諸名流之咏温裴所稱歌曲請德華/一陳音韻以為浮豔之美德華終不取焉二君)
　　　(湥有/媿色)
一尺深紅䝉(一作/勝)麯塵(四聲寳橤桑蕾淺黃色麯塵/深黃色或以指衣或以指柳)天
生舊物不如新(竇𤣥妻古怨歌衣/不如新人不如故)合歡桃核終堪恨(烟/花)
(記煬帝以合歡/水果賜呉絳僊)裏許元來别有人
井底㸃燈深燭(囑/)伊共郎長行莫圍棊(違期○後魏李/邵啟曹植作長)
(行局即雙陸也胡王作握槊亦雙陸也李肇國史補今/之博戲有長行最盛其局有博有子子有黃黑各十五)
(擲采之骰有二其法生放握槊變於雙陸又有小雙/陸圍透大路小㸃遊談鳯翼之名然無如長行也)玲
瓏骰子安紅豆入骨相思知不知(紅豆名相思子詳見/巻一宋郊益州方物)
(志紅豆葉員以澤素蘤春敷子生筴間纍纍綴珠注花/白色實若大紅豆以是得名葉如冬青蜀人以為果釘)
　　題李衛公詩二首(新唐書李德裕字文饒元和宰/相吉甫子也策功拜太尉進封)
　　　(趙國公又陳願得封衛改封衛國公盧氏雜記/李德裕武宗朝為相勢傾朝野及罪譴作詩云)
　　　(云南部新書以為庭筠所作案此二詩語涉譏/刺飛卿貶謫本傳可據與衛公無涉且本集首)
　　　(春與丞相贊皇公游止詩云一抛蘭櫂逐燕鴻/曽向江湖識謝公又題李相公賜屏風詩云㡬)
　　　(人同保山河誓獨自棲棲九陌塵則知此詩定/非飛卿所作南部新書不足信也姑存之以備)
　　　(考/)
蒿棘湥春衛國門九年於此盜乾坤兩行密疏傾天下
(新唐書德裕所居安邑里第有院號起艸亭曰/精思每計大事則處其中雖左右侍御不得豫)一夜隂
謀達至尊(新唐書德裕當國凡六年方用兵時決/策制勝它相無與故威名獨重於時)肉視
具僚㤀匕箸(世說補崔瞻在御史臺恒於宅中送食備/盡珍羞有一御史姓裴伺瞻食便往造焉)
(瞻不與交言又不命匕/箸裴坐視瞻食罷而退)氣吞同列削寒温(南史蔡撙傳/自詹事以下)
(咸來造謁及其引進但暄/寒而已此外無復餘言)當時誰是承恩者肯有餘波
達鬼邨(新唐書德裕既沒見夢令狐綯曰公幸哀我使/得歸葬綯語其子滈滈曰執政皆其憾可乎既)
(夕又夢綯懼曰衛公精爽可畏/不言禍將及白於帝得以喪還)
勢欲凌雲威觸天(列子共工氏與顓頊爭帝怒/觸不周之山折天柱絶地維)權傾諸
夏力排山(漢書項羽歌曰力/拔山兮氣蓋世)三年驥尾有人附(後漢隗/囂傳蒼)
(蠅之飛不過數步即託驥尾便得絶羣○/德裕與牛僧孺各立朋黨人指曰牛李)一日龍䫇無
路攀(龍䫇事見封禪書詳巻六○新唐書宣/宗即位貶為崖州司户參軍事明年卒)畫閣不開
梁燕去(漢公孫𢎞傳至宰相封侯於是起/客館開東閣以延賢人與參謀議)朱門罷埽乳
雅還(漢書曹參為齊相有魏勃欲參家/貧無以自通乃早夜埽舍人門外)千巖萬壑應惆
悵(世說顧長康曰千巖競秀萬壑爭流/鮑昭詩千巖盛阻積萬壑勢縈回)流水斜傾出武
闗(柳宗元館驛使壁記自灞而南至於藍/田其驛六其蔽曰商州其闗曰武闗)
　　題谷隠蘭若(見段成式絶句辨體集以為庭筠詩/似誤○元稹詩注谷隠寺在峴山亭)
　　　(側華嚴經願一切衆生常安居止阿蘭若處/寂靜不動釋氏要覽梵言阿蘭若此言空靜)
風帶巢熊抝樹聲老僧相引入雲行半坡新路畬纔了
一谷寒煙燒不成(見巻/三)
　　觀棋(一作段/成式詩)
閒對秋秤傾一壺(方言投博謂之秤韋曜博奕論所志/不出一秤之上說文棊局為秤詳巻)
(二/)黃華坪上㡬成盧(晉書柳毅於東府聚樗蒲大擲一/判應止數百萬餘人並黑犢以還)
(惟劉裕及毅在後毅次擲得雉大喜搴衣遶牀叫謂同/坐曰非不能盧不事此耳裕惡之因挼五木久之曰老)
(兄試為卿答既而四木俱黑其一子/轉躍未定裕厲聲喝之即成盧焉)他時謁帝銅龍水
便賭宣城太守無(南史羊𤣥保善奕宋文帝與賭郡𤣥/保勝以補宣城太守常中使至召之)
(其子戎曰金溝清泚銅池揺颺既佳風景當得劇/棋漢書宣帝時金芝九莖産於圅德殿銅池中)
　
　
　
　
　
　
　
　
　
　
　
　
　
　
　温飛卿詩集箋注巻九
