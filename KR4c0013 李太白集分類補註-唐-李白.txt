#+TITLE: 李太白集分類補註-唐-李白
#+DATE: 2018-05-12 10:18:59
#+SOURCE: github.com/kanripo/KR4c0013 master 7cce5c4e                
欽定四庫全書　　　　　　集部
　李太白集分類補註　　　　別集類一
　　提要
　　　　(臣/)等謹案李太白集分類補註三十巻宋楊
　　　　齊賢集註而元蕭士贇所刪補也杜甫集自
　　　　北宋以來註者不下數十家李白集註宋元
　　　　人所撰輯者今惟此本行世而已康熙中吳
　　　　縣繆曰芑翻刻宋本李翰林集前二十三巻
　　　　為歌詩後六巻為雜著此本前二十五巻為
　　　　古賦樂府歌詩後五巻為雜文且分標門類
　　　　與繆本目次不同其為齊賢改編或士贇改
　　　　編原書無序跋已不可考惟所輯註文則以
　　　　齊賢曰士贇曰互為標題以別之故猶可辨
　　　　識註中多徵引故實兼及意義巻帙浩博不
　　　　能無失唐覲延州筆記嘗摘士贇註寄逺詩
　　　　第七首滅燭解羅衣句不知出史記滑稽傳
　　　　淳于髠語乃泛引謝瞻曹植諸詩又如臨江
　　　　王節士歌齊賢以為史失其名士贇則引樂
　　　　府遊俠曲證之不知漢書藝文志臨江王及
　　　　愁思節士歌原各為一篇自南齊陸厥始併
　　　　作臨江王節士歌後來庾信杜甫俱承其誤
　　　　白詩亦屬沿訛齊賢等不為辨析而轉以為
　　　　史失其名此類俱未為精核然其大致詳贍
　　　　足資檢閲中如廣武戰塲懷古一首士贇以
　　　　為非太白之詩釐置巻末亦具有所見其於
　　　　白集固不為無功焉齊賢字子見舂陵人士
　　　　贇字粹可寜都人篤學工詩與吳澄相友善
　　　　所著有詩評二十餘篇及冰崖集俱已久佚
　　　　獨此本為世所共傳云乾隆四十七年九月
　　　　恭校上
　　　　　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　　　　　　總　校　官(臣/)陸費墀
唐翰林李太白詩序
李白字太白隴西成紀人涼武昭王暠九世孫蟬聨珪
組世為顯著中葉非罪謫居條支易姓與名然自窮蟬
至舜五世為庶累世不大曜亦可歎焉神龍之始逃歸
于蜀復指李樹而生伯陽驚姜之夕長庚入夢故生而
名白以太白字之世稱太白之精得之矣不讀非聖之
書恥為鄭衛之作故其言多似天仙之辭凡所著述言
多諷興自三代以來風騷之後馳驅屈宋鞭撻揚馬千載
獨步唯公一人故王公趍風列岳結軌羣賢翕習如鳥
歸鳳盧黄門云陳拾遺横制頽波天下質文翕然一變
至今朝詩體尚有梁陳宫掖之風至公大變掃地併盡
今古文集遏而不行唯公文章横波六合可謂力敵造
化歟天寳中皇祖下詔徵就金馬降輦步迎如見綺皓
以七寳牀賜食御手調羹以飯之謂曰卿是布衣名為
朕知非素畜道義何以及此置于金鑾殿出入翰林中
問以國政潛草詔誥人無知者醜正同列害能成謗格
言不入帝用疎之公乃浪跡縱酒以自昏穢詠歌之際
屢稱東山又與賀知章崔宗之等自為八仙之遊謂公
謫仙人朝列賦謫仙之歌凡數百首多言公之不得意
天子知其不可留乃賜金歸之遂就從祖陳留採訪大
使彦允請北海高天師授道籙於齊州紫極宫將東歸
蓬萊仍羽人駕丹丘耳陽冰試絃歌於當塗心非所好
公遐不棄我乘扁舟而相顧臨當掛冠公又疾亟草藁
萬巻手集未修枕上授簡俾余為序論闗雎之義始愧
卜商明春秋之辭終慙杜預自中原有事公避地八年
當時著述十喪其九今所存者皆得之它人焉時寳應
元年十一月乙酉也
別集序
李翰林歌詩李陽冰纂為草堂集十巻史又別收歌詩
十巻與草堂集互有得失因校勘排為二十巻號曰李
翰林集今於三舘中得李白賦序表讚書頌等亦排為
十巻號曰李翰林別集翰林在唐天寳中賀秘監聞於
明皇帝召見金鑾殿降步輦迎如見綺皓草和蕃書思
若懸河帝嘉之七寳方丈賜食於前御手調羹於是置
之金鑾殿出入翰林中其諸事跡草堂集序范傳正撰
新墓碑亦略而詳矣史又撰李白傳一巻事又稍周然
有三事近方得之開元中禁中初重木芍藥即今牡丹
也(開元天寶花木記云禁/中呼木芍藥為牡丹)得四本紅紫淺紅通白者上
因移植於興慶池東沈香亭前㑹花方繁開上乘照夜
車太真妃以步輦從詔選梨園弟子中尤者得樂一十
六色李龜年以歌擅一時之名手捧檀板押衆樂前將
欲歌之上曰賞名花對妃子焉用舊樂辭焉遽命龜年
持金花牋宣賜翰林供奉李白立進清平調辭三章白
欣然承詔㫖由若宿酲未解因援筆賦之其一曰雲想
衣裳花想容春風拂檻露華濃若非羣玉山頭見會向
瑶臺月下逢其二曰一枝紅艷露凝香雲雨巫山枉斷
腸借問漢宫誰得似可隣飛燕倚新粧其三曰名花傾
國兩相歡長得君王帶笑看解釋春風無限恨沈香亭
北倚闌干龜年以歌辭進上命棃園子弟略約調撫絲
竹遂促龜年以歌之太真妃持頗棃七寳杯酌西涼州
蒲萄酒笑領歌辭意甚厚上因調玉笛以倚曲每曲偏將换
則遲其聲以媚之太真妃飲罷歛綉巾重拜上自是顧
李翰林尤異於諸學士會高力士終以脱靴為深恥異
日太真妃重吟前辭力士曰始以妃子怨李白深入骨
髓何翻拳拳如是邪太真妃因驚曰何翰林學士能辱
人如斯力士曰以飛燕指妃子賤之甚矣太真妃頗深
然之上嘗三欲命李白官卒為宫中所捍而止白嘗有
知鑒客并州識汾陽王郭子儀於行伍間為脱其刑責
而奬重之及翰林坐永王之事汾陽功成請以官爵贖
翰林上許之因而免誅翰林之知人如此汾陽之報徳
如彼白之從弟令問常目白曰兄心肝五臟皆錦綉邪
不然何開口成文揮翰霧散爾傳中漏此三事今書於
序中白有歌云吟詩作賦北牕裏萬言不及一杯水葢
歎乎有其時而無其位嗚呼以翰林之才名遇𤣥宗之
知見而乃飄零如是宋中丞薦於聖真云一命不霑四
海稱屈得非命歟白居易贈劉禹錫詩云詩稱國手徒
為爾命壓人頭不奈何斯言不虛矣凡百有位無自輕
焉撰集之次聊存梗槩而巳時在繞雷州中咸平元年
三月三日序
後序
唐李陽冰序李白草堂集十巻云當時著述十喪其九
咸平中樂史別得白歌詩十巻合為李翰林集二十巻
凡七百七十六篇史又纂雜著為別集十巻治平元年
得王文獻公溥家藏白詩集上中二帙凡廣一百四篇
惜遺其下帙熙寧元年得唐魏萬所纂詩集二巻凡廣
四十四篇因裒唐類詩諸編洎刻石所傳別集所載者
又得七十七篇無慮千篇沿舊目而釐正其彙次使各
相從以別集附於後凡賦表書序碑頌記銘讚文六十
五篇合為三十巻同舎吕縉叔出漢東紫陽先生碑而
殘缺間莫能辨不復收云夏五月晦常山宋敏求題
後序
李白集三十二巻舊歌詩七百七十六篇今千有一篇
雜著六十五篇者知制誥常山宋敏求字次道之所廣
也次道既以類廣白詩自為序而未考次其作之先後
余得其書乃考其先後而次第之葢白蜀郡人初隠岷
山出居襄漢之間南遊江淮至楚觀雲夢雲夢許氏者
高宗時宰相圉師之家也以女妻白因留雲夢者三年
去之齊魯居徂來山竹溪入吳至長安明皇聞其名召
見以為翰林供奉頃之不合去北抵趙魏燕晉西涉岐
邠厯商於至洛陽游梁最乆復之齊魯南游淮泗再入
吳轉徙金陵上秋浦尋陽天寳十四載安禄山反明年
明皇在蜀永王璘節度東南白時卧廬山璘迫致之璘
軍敗丹陽白奔亡至宿松坐繫尋陽獄宣撫大使崔涣
與御史中丞宋若思驗治白以為罪薄宜貰而若思軍
赴河南遂釋白囚使謀其軍事上書肅宗薦白才可用
不報是時白年五十有七矣乾元元年終以汙璘亊長
流夜郎遂汎洞庭上峽江至巫山以赦得釋憩岳陽江
夏乆之復如尋陽過金陵徘徊於厯陽宣城二郡其族
人陽冰為當塗令白過之以病卒年六十有四是時寳
應元年也其始終所更涉如此此白之詩書所自敘可
考者也劉全白為白墓誌稱白偶乘扁舟一日千里或
遇勝景終年不移則見於白之自敘者葢亦其略也舊
史稱白山東人為翰林待詔又稱永王璘節度揚州白
在宣城謁見遂辟為從事而新書又稱白流夜郎還尋
陽坐事下獄宋若思釋之者皆不合於白之自敘葢史
誤也白之詩連類引義雖中於法度者寡然其辭閎麗
儁偉殆騷人所不及近世所未有也舊史稱白有逸才
志氣宏放飄然有超世之心余以為實録而新書不著
其語故録之使覽者得詳焉南豐曾鞏序
故翰林學士李公墓誌(并序/)
嗚呼姑熟東南青山北世有唐高士李白之墓嗚呼哀
哉夫仁以安物公其懋焉義以濟難公其志焉識以辨
理公其博焉文以宣志公其懿焉宜其上為王師下為
伯友年六十有二不偶賦臨終歌而卒悲夫聖以立德
賢以立言道以恆世言以經俗雖曰死矣吾不謂其亡
也公有子曰伯禽天然長能持幼能辯數梯公之德必
將大其名也已矣銘曰
立德謂聖立言謂賢嗟君之道奇於人而侔於天哀哉
唐翰林李君碣記
君名白廣漢人性倜儻好縱横術善賦詩才調逸邁往
往興會屬詞恐古人之善詩者亦不逮尤工古歌少任
俠不事産業知聞京師天寳初𤣥宗辟翰林待詔因為
和蕃書并上宣宗鴻猷一篇上重之欲以綸誥之任委
之同列者所謗詔令歸山遂浪跡天下以詩酒自適又
志尚道術謂神仙可致不求小官以當世之務自負流
離轗軻竟無所成名有子名伯禽偶遊至此遂以疾終
因葬於此文集亦無定巻家有之代宗登極廣㧞淹瘁
時君亦拜拾遺聞命之後君亦逝矣嗚呼與其才不與
其命悲夫李白幼則以詩為君所知及此投弔荒墳將
毁追想音容悲不能止邑有賢宰顧公遊秦志好為詩
亦嘗慕效李君氣調因嗟盛才冥寞遂表墓式墳乃題
貞石冀傳於往來也貞元六年四月七日記沙門履文
書墳去墓記一百二十步
唐翰林李君碣記
君名白廣漢人性倜儻好縱横術善賦詩才調逸邁往
往興會屬詞恐古人之善詩者亦不逮尤工古歌少任
俠不事産業知聞京師天寳初𤣥宗辟翰林待詔因為
和蕃書并上宣宗鴻猷一篇上重之欲以綸誥之任委
之同列者所謗詔令歸山遂浪跡天下以詩酒自適又
志尚道術謂神仙可致不求小官以當世之務自負流
離轗軻竟無所成名有子名伯禽偶遊至此遂以疾終
因葬於此文集亦無定巻家有之代宗登極廣㧞淹瘁
時君亦拜拾遺聞命之後君亦逝矣嗚呼與其才不與
其命悲夫李白幼則以詩為君所知及此投弔荒墳將
毁追想音容悲不能止邑有賢宰顧公遊秦志好為詩
亦嘗慕效李君氣調因嗟盛才冥寞遂表墓式墳乃題
貞石冀傳於往來也貞元六年四月七日記沙門履文
書墳去墓記一百二十步
欽定四庫全書
　李太白集分類補註巻一
　　　　　　　　　　宋　楊齊賢　集註
　　　　　　　　　　元　蕭士贇　補註
　　古賦
　　　大鵬賦(并序/)
余昔於江陵見天台司馬子微(士贇曰司馬承禎字/子微洛州人辟穀導)
(引術無不通續仙傳以為尸解天台赤城山名/上清王平之天上應台宿故名曰天台在台州)謂余
有仙風道骨可與神遊八極之表(士贇曰淮南子八/紘之外乃有八極)
因著大鵬遇希有鳥賦以自廣此賦已傳於世往往
人間見之悔其少作未窮宏達之旨中年棄之(士贇/曰張)
(華敘東方朔神異經曰崐崘有銅柱焉其高入天所/謂天柱圍三千里圓如削下有回屋仙人九府治上)
(有大鳥名/曰希有)及讀晉書覩阮宣子大鵬讃鄙心陋之(士/贇)
(曰晉書阮修字宣子咸/之從子也嘗作大鵬讃)遂更記憶多將舊本不同今
復存於集豈敢傳諸作者庶可示之子弟而已其辭
曰
南華老仙發天機於漆園吐崢嶸之高論開浩蕩之
竒言(士贇曰莊子䝉人也名周甞為漆園吏唐天寳/元年詔封南華真人此言鯤鵬之說始于逍遥)
(遊/)徵至怪于齊諧談北㝠之有魚吾不知其幾千里
其名曰鯤化成大鵬質凝胚渾脱鬐鬛于海島張羽
毛於天門(士贇曰莊子逍遥遊北㝠有魚其名為鯤/鯤之大不知其幾千里也化而為鳥其名)
(為鵬鵬之背不知其幾千里也怒而飛/其翼若垂天之雲齊諧者志怪者也)刷渤海之春
流晞扶桑之朝暾燀赫乎宇宙憑陵乎崑崙一鼓一
舞煙朦沙昏五嶽為之震蕩百川為之崩奔(士贇曰/五嶽泰)
(衡嵩華/恒也)爾乃蹶厚地掲太清亘層霄突重溟激三千
以崛起向九萬而迅征背嶪(逆法/切)太山之崔嵬翼舉
長雲之縱横左迴右旋倐隂忽明厯汗漫以夭矯排
閶闔之崢嶸(士贇曰夭喬飛騰/貌崢嶸高廣貌)簸鴻䝉扇雷霆斗轉
而天動山摇而海傾(士贇曰鴻䝉自然元/氣也一云海上氣也)怒無所搏
雄無所爭固可想像其勢髣髴其形若乃足縈虹蜺
目耀日月連軒沓拖揮霍翕忽噴氣則六合生雲灑
毛則千里飛雪邈彼北荒將窮南圖運逸翰以傍擊
鼓奔飈而長驅燭龍銜光以照物列缺施鞭而啓途
(士贇曰山海經鍾山之神名曰燭隂又名/燭龍銜火精以照天門列缺天隙電照也)塊視三山
杯看五湖其動也神應其行也道俱任公見之而罷
釣有窮不敢以彎弧莫不投竿失鏃(作木/切)仰之長吁
(士贇曰任公子為大鈎釣魚而大魚食之任公子得/若魚離而腊之自淛河以東蒼梧以北莫不厭若魚)
(者帝羿有窮氏與吳賀北逰賀使羿射雀羿曰生之/乎殺之乎賀曰射其左目羿引弓射之誤中右目羿)
(仰首而愧終身不忘故/羿之善射至今稱之)爾其雄姿壯觀映背河漢上
摩蒼蒼下覆漫漫盤古開天而直視羲和倚日以傍
嘆繽紛乎八荒之間掩映乎四海之半(士贇曰八荒/八方荒忽極)
(逺之地也九夷八狄/七戎六蠻謂之四海)當胷臆之掩晝若混芒之未判
忽騰覆以迴轉則霞廓而霧散然後六月一息至于
海湄欻翳景以横榰(章移/切)逆髙天而下垂憩乎泱(以/兩)
(切/)漭(母黨/切)之野入乎汪湟之池(士贇曰泱/漭廣大也)猛勢所射
餘風所吹溟漲沸渭巖巒紛披天吳為之怵慄海若
為之躨(渠龜/切)跜(女夷切士贇曰朝陽之谷有神/曰天吳是謂水北海若海神也)巨鼇
冠山而却走長鯨騰海而下馳縮殻挫鬛莫之敢窺
吾亦不測其神怪而若此葢乃造化之所為(士贇曰/巨鼇十)
(五舉首尾冠靈山鯨海魚也大者長千里一生數萬/子常以五六月就岸生子至七八月導從其子還海)
(中/)豈比夫蓬萊之黄鵠誇金衣與菊裳恥蒼梧之𤣥
鳳耀綵質與錦章既御服于靈仙乆馴擾于池隍精
衛殷勤于銜木鶢(于元/切)鶋(斥於/切)悲愁乎薦觴(士贇曰/炎帝女)
(溺死東海中化為精衛每銜西山木石以填東海怨/溺死海鳥曰鶢鶋止於魯東門之外是嵗海多大風)
(冬/暖)天鷄警曉于蟠桃踆(七倫/切)烏晣(之列/切)耀于太陽(士贇曰桃都山/有大樹曰桃都)
(枝相去三千里上有天鷄曰初出/照此木天鷄即鳴天下鷄皆隨之)不曠蕩而縱適何拘攣而
守常未若兹鵬之逍遥無厥類乎比方不矜大而暴
猛每順時而行藏參𤣥根以比夀飲元氣以充腸(士贇曰列/子黄帝曰)
(谷神不死是謂𤣥牝𤣥/牝之門是謂天地根)戲晹谷而徘徊馮炎洲而抑揚
(士贇曰晹明也日出於谷而天/下明故稱晹谷炎洲在南海中)俄而希有鳥見謂之
曰偉哉鵬乎此之樂也吾右翼掩乎西極左翼蔽乎
東荒跨躡地絡周旋天綱以恍惚為巢以虛無為場
我呼爾遊爾呼我翔于是乎大鵬許之欣然相從此
二禽已登於寥廓而斥鷃之輩空見笑於藩籬
　　　擬恨賦(江淹嘗嘆古人遭時否塞志不伸/而作恨賦太白此作終篇擬之云)
晨登太山一望蒿里松楸骨寒宿草墳毁(士贇曰挽/歌薤露送)
(王公貴人蒿里/送士大夫庶人)浮生可嗟大運同此於是僕本壯夫
慷慨不歇仰思前賢飲恨而歿昔如漢祖龍躍羣雄
競奔提劒叱咤指揮中原東馳渤澥西漂崐崘斷蛇
奮旅掃清國步握揺圖而條昇登紫壇而雄顧一朝
長辭天下縞素若乃項王虎鬭白日爭輝㧞山力盡
葢世心違聞楚歌之四合知漢卒之重圍帳中劒舞
泣挫雄威騅(中葵/切)兮不逝喑(於鴆/切)噁(烏路/切)何歸(士贇/曰楚)
(項羽紀項王軍垓下兵少食盡漢軍及諸侯兵圍之/數重夜聞漢軍四面皆楚歌項王乃大驚曰漢已得)
(楚乎是何楚人之多也項王夜起飲帳中有美人虞/氏常幸從駿馬名騅常騎之於是項王悲歌慷慨自)
(為詩曰力㧞山兮氣葢世時不利兮騅不逝騅不逝/兮可奈何虞兮虞兮奈若何歌數闋美人和之項王)
(泣數行下左右皆泣莫能仰視於是項王乃上馬騎/麾下壯士騎從者八百餘人直夜潰圍南出馳走平)
(明漢軍覺之令騎將灌嬰以五千騎追之項王渡淮/騎能屬者百餘人耳項王至陰陵迷失道問一田父)
(田父紿曰左左乃䧟大澤中以故漢軍追及之/項王自度不能脱乃自刎而死喑噁懐怒氣也)至如
荆卿入秦直度易水長虹貫日寒風颯起逺讎始皇
擬報太子奇謀不成憤惋而死(士贇曰史刺客傳燕/太子質於秦亡歸見)
(秦且滅六國兵已臨易水恐其禍至丹患之因田光/以交荆軻於是尊荆軻為上卿令秦武陽為副俱入)
(秦刺秦王臨發太子及賔客知其事者皆白衣冠以/送之至易水上既祖取道高漸離擊筑荆軻和而歌)
(為變徵之聲士皆垂淚涕泣又前而為歌曰風蕭蕭/兮易水寒壯士一去兮不復還復為羽聲忼慷士皆)
(瞑目髮盡上衝冠於是荆軻遂就車而去終已不顧/既至秦秦王聞之大喜乃朝服設九賔見燕使者咸)
(陽宫荆卿奉樊於期頭函而秦武陽奉地圖匣以次/進至陛軻取圖奉之秦王發圖圖窮而匕首見因左)
(手把秦王之䄂右手持匕首揕之未至身秦王驚起/袖絶環柱而走羣臣以手共摶之是時侍毉夏無且)
(以其所奉藥囊提荆軻秦王方環柱走卒惶急不知/所為左右乃曰王負劒王負劒遂㧞以擊荆軻斷其)
(左股荆軻廢乃引其匕首以擲秦王不中中柱秦王/復擊軻軻被八創軻自知事不就倚柱而笑箕踞以)
(罵曰事所不成者乃欲以生刼之必得約契以報太/子也史鄒書曰荆軻慕燕丹之義欲刺秦王其精誠)
(上感於天乃白虹/貫日太子畏之)若夫陳后失寵長門掩扉日冷金
殿霜凄錦衣春草罷緑秋螢亂飛恨桃李之委絶思
君王之有違(士贇曰漢書外戚傳陳皇后者長公主/嫖女也曽孫嬰為唐邑侯傳子至孫午)
(午尚長公主女初武帝得立為太子長公主有力取/女為妃及即位為皇后擅寵驕貴十餘年而無子聞)
(衛子夫得幸幾死者數焉元光五年坐女子楚/服等為皇后巫蠱祠祭呪詛罷退歸長門宫)昔者
屈原既放遷於湘流心死舊楚魂飛長楸聴江風之
嫋嫋聞嶺狖(于救/切)之啾啾永埋骨於渌水怨懷王之
不收(士贇曰史記屈原者名平楚之同姓也為楚懐/王左徒上官大夫與之同列而讒之王怒而疏)
(屈平屈平疾王聴之不聰讒謟之蔽明邪曲之害公/方正之不容也故憂愁幽思而作離騷離騷者猶離)
(憂也至蘭為令尹勸懐王入秦而不反屈平既嫉之/雖於流睠顧楚國繫心懐王令尹子蘭聞之大怒卒)
(使上官大夫短屈原於頃襄王王怒而遷之屈平至/江濵行吟澤畔託辭於漁父曰寕赴湘流而葬江魚)
(腹中於是懐石/自投汨羅以死)及夫李斯受戮神氣黯然左右垂泣
精魂動天執愛子以長別歎黄犬之無縁(士贇曰二/世聴趙高)
(之譖具斯五刑論腰斬咸陽市斯出獄謂其中子曰/吾欲與若復牽黄犬出上蔡東門逐狡兔豈可得乎)
(遂父子相哭/而夷三族)或有從軍永訣去國長違天涯遷客海
外思歸此人忽見愁雲蔽日目斷心飛莫不攢眉痛
骨抆(武扮/切)血霑衣若乃　繡轂填金門煙塵曉沓歌
鐘晝諠亦復星沈電滅閉影濳魂已矣哉桂華滿兮
明月輝扶桑曉兮白日飛玉顔減兮螻螘聚碧臺空
兮歌舞稀與天道兮共盡莫不委骨而同歸
　　　惜餘春賦
天之為令北斗而知春兮迴指於東方(士贇曰鶡/冠子斗柄)
(東而天/下知春)水蕩漾兮碧色蘭葳蕤兮紅芳試登高而望
逺極雲海之微茫魂一去兮欲斷淚流頰兮成行吟
清風而詠滄浪懐洞庭兮悲瀟湘何余心之縹緲兮
與春風而飄揚飄揚兮思無限念佳期兮莫展平原
萋兮綺色愛芳草兮如剪惜餘春之將闌每為恨兮
不淺漢之曲兮江之潭把瑶草兮思何堪想遊女於
峴北愁帝子於湘南恨無極兮心氲氲目𦕈眇兮憂
紛紛(士贇曰韓詩内傳鄭交甫將南適楚遵彼漢臯/臺下遇二女佩兩珠大如荆鷄卵與言曰願請)
(子之佩二女與交甫交甫受而懐之趨而去十步循/探之即亡矣迴顧二女亦即亡矣峴山在襄陽十里)
披衛情於淇水結楚夢於陽雲(士贇曰詩竹竿衛女/思歸也適異國而不)
(見答思而能以禮者也泉源在左淇水在右女子有/行逺兄弟父母宋玉高唐賦序昔者楚襄王與宋玉)
(游於雲夢之臺望高唐之觀其上獨有雲氣王問玉/曰此何氣也玉曰所謂朝雲者也昔者先王嘗遊高)
(唐怠而晝寢夢見一婦人曰妾巫山之女也為高唐/之客聞君遊高唐願薦枕席王因幸之去而辭曰妾)
(在巫山之陽高丘之岨旦為朝雲暮為行雨朝朝/暮暮陽臺之下旦而視之如言故為立廟曰朝雲)春
每歸兮花開花已䦨兮春改歎長河之流速送馳波
於東海春不留兮時已失老衰颯兮逾疾恨不得掛
長繩於青天繫此西飛之白日若有人兮情相親去
南國兮往西秦(士贇曰秦在西/方故曰西秦)見遊絲之横路網春
暉以留人沈吟兮哀歌躑躅兮傷別送行子之將逺
看征鴻之稍滅醉愁心於垂楊隨柔條以糾結望夫
君兮咨嗟横涕淚兮怨春華寄遥影於明月送夫君
於天涯
　　　愁陽春賦
東風歸來見碧草而知春蕩漾惚恍何垂楊旖(引綺/切)
旎(乃倚/切)之愁人天光清而妍和海氣緑而芳新綵翠
兮阡眠雲飄飄而相鮮演漾兮夤縁窺青苔之生泉
縹緲兮翩綿見遊絲之縈煙魂與此兮俱斷醉風光
兮悽然若乃隴水秦聲江猿巴吟(士贇曰三秦記其/坂九迴不知高幾)
(許欲上者七日乃越高處可容百餘家清水四注下/此言隴水之嗚咽如秦聲江之上猿啼如巴人之吟)
(也/)明妃玉塞楚客楓林(士贇曰王昭君齊國王襄女/也年十七獻漢元帝會匈奴)
(遣使請一女子帝乃賜單于後觸晉文帝諱改為明/妃漢邉有玉門陽闗故曰玉塞楚客屈原也)
試登高而望逺痛切骨而傷心春心蕩兮如波春愁
亂兮如雪兼萬情之悲歡兹一感於芳節若有一人
兮湘水濱隔雲霓而見無因灑別淚於尺波寄東流
於情親若使春光可攬而不滅兮吾欲贈天涯之佳
人
　　　愁清秋賦
登九疑兮望清川見三湘之潺湲(士贇曰山海經曰/蒼梧之川其中有)
(九疑山焉舜之所葬在零陵縣界巴陵縣有洞庭波/瀟湘阮水皆共會巴陵故號三江口三湘葢謂三江)
(也/)水流寒以歸海雲横秋而蔽天余以鳥道計於故
鄉兮不知去荆吳之幾千(士贇曰交趾郡治龍編/縣日與古鳥道四百里)于
時西陽半規映島欲沒澄湖練明遥海上月念佳期
之浩蕩𣺌懐燕而望越(士贇曰意太白時在荆/湘故懐燕而望越也)荷花
落兮江色秋風嫋嫋兮夜悠悠臨窮溟以有羡思釣
鼇於滄洲無修竿以一舉撫洪波而増憂歸去來兮
人間不可以託些吾將採藥於蓬丘(士贇曰蓬丘/即蓬萊山)
　　　劒閣賦
咸陽之南直望五千里見雲峯之崔蒐(士贇曰咸陽/而西至雍即)
(長安/也)前有劒閣横斷倚青天而中開上則松風蕭颯
瑟䫻有巴猿兮相哀旁則飛湍走壑灑石噴閣洶湧
而驚雷送佳人兮此去復何時兮歸來望夫君兮安
極我沈吟兮嘆息視滄波之東注悲白日之西匿鴻
別燕兮秋聲雲愁秦而暝色若明月出於劒閣兮與
君兩鄉對酒而相憶
　　　明堂賦(并序○太白此賦想作/於未拆乾元殿之先也)
昔在天皇告成岱宗改元乾封經始明堂年紀總章
時締構之未集痛威靈之遐邁(士贇曰唐書高祖紀/皇帝稱天皇皇后稱)
(天后乾封元年正月戊辰封于泰山禪于社首以皇/后為亞獻通義泰山一名岱宗王者受命易政報功)
(告成於岱宗岱者代也東方萬物交代之處又羣明/嶽之長唐書禮樂志高宗時改元總章分萬年置)
(堂縣示欲必立之而議者益紛然或以為五室或以/為九室而高宗依兩議與公卿臨觀而議不一乃下)
(詔率意頒其制度至取象黄琮上設/䲭尾其言益不經而明堂亦不能立)天后繼作中宗
成之因兆人之子來崇萬祀之丕業(士贇曰唐禮樂/志至則天始毁)
(東都乾元殿以/其地立明堂)葢天皇先天中宗奉天累聖纂就鴻
勲克宣臣白美頌恭惟述焉其辭曰
伊皇唐之革天創元也我高祖乃仗大順赫然雷發
以首之於是横八荒漂九陽掃畔涣開混茫(士贇曰/九陽謂)
(九天之涯也畔涣强/恣之貌猶言跋扈也)景星耀而太階平虹蜺滅而日
月張(士贇曰瑞星曰景星亦曰德星狀如半月生於/晦朔助月為明玉者不敢私人則見太階三台)
(也每台二星凡六星虹蜺/陰陽之精雄曰虹雌曰蜺)欽若太宗繼明重光(士贇/曰兒)
(寛傳日/宣重光)廓區宇以立極綴蒼昊之頽綱(士贇曰顔師/古曰顥顥天)
(也元氣顥汗故曰顥天/其色蒼蒼故曰蒼天)淳風沕(亡弗/切)穆鴻恩滂洋(士/贇)
(曰沕穆深徹貌/滂洋饒廣也)武義烜赫於有截仁聲馺(先合/切)沓乎
無疆(士贇曰有/截九有也)若乃高宗紹興祐統錫羡神休傍臻
瑞物咸薦元符剖兮地珍見既應天而順人遂登封
而降禪(士贇曰張衡東都賦曰/登封降禪齊乎黄軒)將欲考有洛崇明堂
惟厥功之未輯兮乘白雲於帝鄉(士贇曰列子曰乘/彼白雲至于帝郷)
天后勤勞輔政兮中宗以欽明克昌遵先軌以繼作
兮揚列聖之耿光則使軒轅草圖羲和練日經之營
之不綵不質因子來於四方豈殫税於萬室乃準水臬
(倪結/切)攢雲樑(士贇曰鄭𤣥曰於四角立植而縣以水/望其高下高下既定乃為位而平地也)
(於所平之地中樹八尺之臬以縣/正之眂之以其景將以正四方也)罄玉石於隴坂空
瓌(姑回/切)材於瀟湘功奪神鬼高窮昊蒼聴天語之察
察擬帝居之將將(七將切士贇曰/將將嚴正貌)雖暫勞而永固兮
始聖謨於我皇觀夫明堂之宏壯也則突兀曈曨乍
明乍䝉象太古元氣之結空巃(力孔/切)嵸(則孔/切)頽沓若嵬
若嶪(逆怯/切)似天閫地門之開闔爾乃劃岝(士伯/切)􁵥(五/伯)
(切/)以嶽立郁穹崇而鴻紛冠百王以垂勲燭萬象而
騰文窙惚恍以洞啓呼嵌(口御/切)巖而傍分又比乎崐
山之天柱矗九霄而垂雲於是結構乎黄道岧嶤乎
紫微(士贇曰日有中道中/道者黄道紫微星名)絡勾陳以繚垣闢閶闔而
啓扉(士贇曰鈎陳後宫也紫宫/外營鈞陳星閶闔天門也)峥嶸􁦺(疾陵/切)嶷(魚其/切)
粲宇宙兮光輝崔嵬赫奕張天地之神威夫其背泓
黄河垠潄清洛大行却立通谷前廓(士贇曰大行山/名通谷在洛城)
(南五/十里)逺則標熊耳以作揭豁龍門以開闗(士贇曰熊/耳山在宜)
(陽之西龍門山名/在西京河南縣)㸃翠綵於鴻荒洞清陰乎羣山及
乎烟雲巻舒忽出乍沒岌嵩噴伊倚日薄月雷霆之
所鼓蕩星斗之所伾(扳悲/切)仡(魚乙/切)拏金龍之蟠蜿挂
天珠之硉(即忽/切)兀勢㧞五嶽形張四維(士贇曰五岳/大華衡恒嵩)
(也四維乾坤/艮巽四隅也)軋地軸以盤根摩天倪而創規(士贇曰/地下有)
(四柱廣十萬里/有三千六百軸)樓臺崛(區勿/切)岉(文弗/切)以奔附城闕嶔
(區金/切)崟(宜金/切)而蔽虧珍樹翠草含華揚蕤目瑶井之
之熒熒拖玉繩之離離(士贇曰玉衡北/兩星為玉繩)㨖(知利/切)華葢
以儻漭仰大微之參差(士贇曰天皇大帝上九星曰/華葢所以蔽覆大帝之坐也)
(大微為五帝之/庭明堂之房)擁以禁扃横以武庫(士贇曰西方奎/十六星天之武)
(庫/也)獻房心以開鑿瞻少陽而舉措(士贇曰房心者天/帝明堂布政之宫)
(少陽者東/方東動也)採殷制酌夏步雜以代室重屋之名括以
辰次火木之數(士贇曰堂上為五室象五行也木室/於東北火室於東南金室於西南水)
(室於西北重屋者正/宫正堂若大寢也)壯不及奢麗不及素層簷屼其
霞矯廣厦鬱以雲布掩日道遏風路陽烏轉影而翻
飛大鵬横霄而側度近則萬木森下千宫對出熠乎
光碧之堂炅(古逈/切)乎瓊華之室(士贇曰三島記崐崘/北戸承淵山有墉城)
(金臺玉樓相映如流精之闕光碧之堂瓊華之室紫/翠丹青景雲瑞日朱霞九光西王母之所治也)
錦爛霞駮星錯波沏(千結切士贇曰沏浪相拂/也言大波之飛相摩激也)颯蕭
寥以颼飀窅陰鬱以櫛密含佳氣之青蔥吐祥煙之
鬱嵂九室窈窕五闈聯綿(士贇曰窈/窕深也)飛楹磊砢走栱
寅縁(士贇曰寅縁/山岳之岊)雲楣立岌以横綺綵桷攢巒而仰
天皓壁晝朗朱甍晴鮮頳欄各落偃蹇霄漢翠楹迴
合蟬聯汗漫沓蒼穹之絶垠跨皇居之太半(士贇曰/爾雅穹)
(蒼天/也)逺而望之赫煌煌以輝輝忽天旋而雲昏迫而
察之粲炳煥以照爛倐山訛而晷換誇蓬壺之海樓
吞岱宗之日觀(士贇曰泰山一名岱宗羣岳之長也/泰山東名日觀鷄一鳴時見日始欲)
(出長/三丈)猛虎失道潛虬登梯經通天而直上俯長河而
復低(士贇曰三輔黄圖有通天/之臺明堂者上通於天象)玉女攀星於網戸金
娥納月於璇題(士贇曰題頭也榱椽之頭皆/以玉飾言其英華相爥也)藻井綵錯
以舒蓬天牕赩(迄力/切)翼而銜霓(士贇曰薛綜曰藻井/當棟中交木方為之)
(如井/榦也)扶標川而罔足擬跟絓而罷躋(士贇曰説文跟/足踵也公羊傳)
(曰躋/升也)要離歘矐而外喪精視冰背而中迷(士贇曰吕/氏春秋曰)
(要離走往見王子慶忌於衛慶忌喜要離曰請與王/子往奪之國王子慶忌與要離俱涉於江㧞劒以刺)
(王子慶忌王子慶忌捽而投之於江浮出又取而投/之於江如此者三其卒曰汝天下之國士也捽汝以)
(成名要離不死歸/吳矣精視事未詳)亘以複道而接乎宫掖坌(蒲悶/切)入
西樓是為崑崙(士贇曰史天官書濟南人公玉帶上/黄帝時明堂圖圖中有殿四面無壁)
(以茅葢通水圜宫舊為複道/上有樓從西南入命曰崑崙)前疑後丞正儀躅以出
入(士贇曰天子四鄰前曰疑/後曰丞左曰輔右曰弼)九夷五狄順方靣而來
奔(士贇曰禮記明堂位昔者周公朝諸侯于明堂之/位天子負斧扆南鄉而立三公中階之前北面東)
(上諸侯之位阼階之東西面北上諸伯之國西階之西/東面北上諸子之國門東北面東上諸男之國門西)
(北面東上九夷之國東門之外西面北上八蠻之國/南門之外北面東上六戎之國西門之外東面南上)
(五狄之國北門之外南面東上/九采之國應門之外北面東上)其左右也則丹陛㠋
㠋彤庭煌煌列寶鼎敵金光流辟雍之滔滔像環海
之湯湯(尸羊切士贇曰白虎通曰天子立辟雍者何/所以宣徳化也壅以水象教化流行也三輔)
(黄圖曰辟雍水四/周於外象四海也)闢青陽啓總章廓明臺而布𤣥堂
儼以大廟處乎中央(士贇曰青陽緫章𤣥堂大廟左/右个皆路寢之名蔡邕明堂論)
(曰明堂者天子大廟所以崇祀宗祖以配上帝者也/東曰青陽南曰明堂西曰總章北曰𤣥堂中曰大室)
(故雖有五名而主以明堂也取其宗祀之貌則曰清/廟取其正室之貎則曰大廟取其尊崇則曰大室取)
(其主則曰明堂取其四門之學則曰大學取其四/面水流如壁則曰辟雍異名而同事其實一也)發
號施令采時順方其閫域也三十六户七十二牖(士/贇)
(曰三輔黄圖明堂九室一室有四/户八牖凡二十六户七十二牖)度筵列位南七西
九(士贇曰禮冬官考工記周人明堂度九尺之筵/東西九筵南北七筵堂崇一筵五室凡室二筵)白
虎列序而躨(渠龜/切)跜(女夷/切)青龍承隅而蚴(於求/切)蟉(士/贇)
(曰躨跜動貎曲禮/云左青龍右白虎)其深沈奥密也則赤熛(必堯/切)掌火
招拒司金靈威制陽汁(音/叶)光摧陰坤斗主土據乎其
心(士贇曰配東方青帝靈威仰南方赤帝赤熛怒中/央黄帝合樞紐西方白帝白招拒北方黒帝汁光)
(紀/)若乃熠燿五色張皇萬殊人物禽獸奇形異模勢
若飛動瞪(直證/切)眄(匹莧/切)睢(許規/切)盱(匈于/切)明君暗主忠
臣烈夫威政興滅表示賢愚(士贇曰睢仰目/也盱張目也)於是王
正孟月朝陽登曦天子乃施蒼玉轡蒼螭臨乎青陽
左个方御瑶瑟而彈鳴絲(士贇曰月令孟春之月天/子居青陽左个乘鸞輅駕)
(蒼龍載青/旗服蒼玊)展乎國容輝乎皇儀傍瞻神臺順觀雲之
軌俯對清廟崇配天之規欽若肸蠁維清緝熙崇牙
樹羽熒煌葳蕤納五服之貢受萬邦之籍(士贇曰五/服即甸侯)
(綏要/荒也)張龍旗與虹旌攢金㦸與玊戚延五更進百辟
舉珪瓚(徂贊/切)獻琛帛(士贇曰三公致仕有用其徳行/及年高者一人為三老次一人)
(為五更尚/食具牢饌)顒昻俯僂儼容疊跡乃潔菹醢修粢盛(士/贇)
(曰菹水草醢/陸産之物)奠三犧薦五牲享于神靈太祝正辭庶
官精誠鼓大武之隠麟張鈞天之鏗鍧(士贇曰大武/周公作樂所)
(為舞/也)孤竹合奏空桑和鳴(士贇曰孤竹竹之特生者/空桑之琴瑟夏至日於澤)
(中之方/丘奏之)盡六變齊九成羣神來兮降明庭(士贇曰六/變而致象)
(物及天神又若樂六變則/天神皆降可得而禮矣)葢聖主之所以孝治天下
而享祀窅冥也然後臨辟雍宴羣后陰陽為庖造化
為宰餐元氣灑太和千里鼓舞百寮賡歌于斯之時
雲油雨霈恩鴻溶兮澤汪穢四海歸兮八荒㑹哤聒
乎區㝢駢闐乎闕外羣臣醉徳揖讓而退而聖主猶
夕愓若厲懼人未安乃目極于天耳下于泉(士贇曰/淮南子)
(下揆三泉上尋九天/葢上下察之意也)飛聰馳明無逺不察考鬼神之
奥摧陰陽之荒下明詔班舊章振窮乏散敖倉毁玉
沈珠卑宫頽牆使山澤無間往來相望帝躬乎大田
后親於郊桑棄末反本人和時康(士贇曰唐禮樂志/皇帝孟春辛亥享)
(先農遂以耕籍田皇帝耕止三推諸王耕五推尚書/卿九推籍田之穀歛而鍾之神倉以擬粢盛皇后嵗)
(祀一季春吉已享先蠶遂以親桑皇后/採三條命婦一品採五條二品採九條)建翠華兮萋
萋鳴玉鑾之鉠鉠(士贇曰上林賦建翠/華之旗萋萋盛貌)遊乎昇平之
圃憩乎穆清之堂天欣欣兮瑞穰穰巡陵於鶉首之
野講武於驪山之旁(士贇曰漢書志曰自井至栁謂/之鶉首巡陵者巡幸諸陵也驪)
(山地/名)封岱宗兮祀后土掩栗陸而包陶唐(士贇曰栗/陸陶唐皆)
(古帝王/之號)遨遊乎崆峒之上汾水之陽吸沆瀣之精英
黜滋味之馨香貴理國其若夢幾華胥之故鄉(士贇/曰列)
(子黄帝晝寢而夢遊於華胥氏之國華胥氏之國在/弇州之西台州之北不知去齊國幾千萬里葢非舟)
(車足力之所/及神遊而已)於是元元澹然不知所在若羣雲從龍
衆水奔海此真所謂我大君登明堂之政化也豈比
夫秦趙吳楚争高競奢結阿房與崇臺建姑蘇及章
華非享祀與嚴配徒掩月而凌霞由此觀之不足稱
也况瑶臺之巨麗復安可以語哉(士贇曰史記秦始/皇作前殿阿房東)
(西五百步南北五十丈上可以坐萬人下可以建五/丈旗越絶書吳王起姑胥之臺五年乃成姑胥即姑)
(蘇/也)敢揚國美遂作辭曰
穹崇明堂倚天開兮巃(力孔/切)嵸(則孔/切)鴻濛搆瓌(公囘/切)
材兮偃蹇坱(烏朗/切)􁀙(母黨/切)邈崔嵬兮周流辟雍岌(魚/及)
(切/)靈臺兮赫奕日噴風雷宗祀肸蠁王化𢎞恢鎮八
荒通九垓四門啓兮萬國來考休徴兮進賢才儼若
皇居而作固窮千祀兮悠哉
　　　大獵賦(并序/)
白以為賦者古詩之流辭欲壯麗義歸博達(白者太/)
(白自/稱也)不然何以光贊盛美感天動神而相如子雲競
誇詞賦厯代以為文雄莫敢詆訐臣謂語其略竊或
𥚹其用心子虛所言楚國不過千里夢澤居其大半
而齊徒吞若八九三農及禽獸無息肩之地非諸侯
禁淫述職之義也(士贇曰司馬相如子虛賦曰臣聞/楚有七澤嘗見其一名曰雲夢雲)
(夢者方九百里且齊東渚巨海南有瑯琊觀乎成山/射乎之罘浮渤澥遊孟諸左與肅慎為鄰右以暘谷)
(為界秋田乎青丘徬徨乎海外吞若雲夢者八九於/其胷中曽不芥蔕周禮天官大宰九職任萬民一曰)
(三農生九榖三農/者平地三澤也)上林云左蒼梧右西極考其實地
周袤纔經數百長楊誇胡設網為周阹放麋鹿其中
以摶攫充樂羽獵於靈臺之囿圍經百里而開殿門
當時以為窮壯極麗迨今觀之何齷齪之甚也(士贇/曰漢)
(書楊雄傳孝成時羽獵雄從作羽獵賦明年又作長/楊賦序云明年上將大誇胡人以多禽獸秋命右扶)
(風民入南山西自褒邪南歐漢中張羅網罝罘捕熊/羆豪猪虎豹狖玃狐兎麋鹿載以檻車輸長楊射熊)
(館以網為周阹令胡人手摶之自取其獲上親臨觀/焉是時農民不得收歛雄從至射熊館還上長楊賦)
(藉翰林以為主人子墨以為客/卿以諷漢書註齷齪小節也)但王者以四海為家
萬姓為子則天下之山林禽獸豈與衆庶異之而臣
以為不能以大道匡君示物周博平文論苑之小竊
為微臣之不取也今聖朝園池遐荒殫窮六合(士贇/曰上)
(下四方/為六合)以孟冬十月大獵於秦(士贇曰通典開元三/年蒐于岐州鳳泉場)
亦將耀威講武掃天蕩野豈荒淫侈靡非三驅之意
邪臣白作頌折中厥美其辭曰
粤若皇唐之挈天地而襲氣母兮粲五葉之葳㽔(士/贇)
(曰葉世也五葉者唐/興至𤣥宗凡五世)惟開元廓海㝢而運斗極兮總
六聖之光熙(士贇曰開元元宗年號雒書曰聖人受/命必受斗極六聖者高祖太宗高宗中)
(宗睿宗至/元宗也)誕金徳之純精兮潄玉露之華滋文章森
乎七曜兮制作參乎兩儀括衆妙而為師明無幽而
不燭兮澤無逺而不施慕往昔之三驅兮順生殺於
四時(士贇曰周易曰王用三驅失/前禽王注云禽越已則捨之)若乃嚴冬慘切寒
氣凛冽不周來風𤣥㝠掌雪(士贇曰不周者不交也/言陰陽未合化也太史)
(公曰十月不周風居西北主/殺月令孟冬之月其神𤣥㝠)木脱葉草解節土囊煙
陰火井冰閉(士贇曰霜降之後生氣既衰草木枝葉/皆理解也土囊大穴也荆州記曰宜都)
(浪山縣有山山有穴口大數尺為風井土囊當此之/類也地理志蜀郡卭州臨卭縣西南八里有火井鹽)
(井也欲出其火先以其家火投之須臾隠隠如雷聲/熖出通天光輝十里今無復見矣地理志西河鴻門)
(縣有天封苑火井祠火從地出靈帝/時井中冰厚尺餘史書之以為灾)是月也天子處
乎𤣥堂之中凔八水兮休百工(士贇曰月令孟冬之/月天子居𤣥堂左個)
(是月也以立冬盛徳在水明堂八靣/皆水故曰凔八水也凔音愴寒也)考王制兮遵國
風樂農人之間隙兮因校獵而講戎(士贇曰記王制/天子諸侯無事)
(則嵗三田左傳春蒐夏苗秋獮冬狩皆於農際/以講事也校獵者人為欄校遮禽而獵取也)乃使
神兵出於九闕天仗羅於四野徵水衡與林虞辨土
物之衆寡(士贇曰水衡都尉主都/水及上林苑故曰水衡)千騎飈掃萬乘雷
奔捎扶桑而拂火雲兮刮月窟而捜塞門(士贇曰月/窟者月所)
(生/也)赫壯觀於今古嶪揺蕩於乾坤此其大略也而内
以中華為天心外以窮髪為海口豁咽喉以洞開吞
荒裔而盡取(士贇曰莊子窮髮之北有溟海者天/池也司馬曰北極之下無毛之地)大
章按步以來往夸父振策而奔走(士贇曰淮南子禹/使大章步自東極)
(至于西極二億三萬三千五百里七十步使竪亥步/自北極至于南極二億三萬三千五百里七十五步)
(列子夸父不量力欲追日影逐之於隅谷之際渴欲/得飲赴飲河渭河渭不足將走北飲大澤未至道渴)
(而死棄/其杖)足跡乎日月之所通囊括乎陰陽之未有君
王於是撞鳴鐘發鑾音出鳳闕開宸襟駕玉輅之飛
龍厯神州之層岑(士贇曰尚書天傳曰天子將出則/撞黄鐘之鐘唐書儀衛志人君舉)
(動必以扇出入則撞鐘庭設樂鑾玉佩也又曰鈴也/唐書車服志天子之車曰玉輅者祭祀納后所乘也)
(青質玉錦木輅者蒐田所乘也黒質漆之唐書百官/志飛龍廏日以八馬入宫門之外中國名曰赤縣神)
(州赤縣神州内自有九/州禹之序九州是也)遊五柞兮瞰三危挾細栁兮
過上林(士贇曰漢書盩厔有長楊五柞宫三危山在/西裔郭璞曰細栁觀名也在昆明池南方)
攢高牙以總總兮駐華葢之森森(士贇曰兵書牙旗/者將軍之精唐書)
(儀衛志唐制天子居曰衙行曰駕皆有衛/有嚴羽葆華葢旌旗罕畢車馬之衆盛矣)於是擢倚
天之劔彎落月之弓崑崙叱兮可倒宇宙噫兮増雄
(士贇曰文子曰上下四方之宇古往今來之/宙大塊噫氣其名為風噫一戒切又音蔭)河漢為
之却流川嶽為之生風羽毛揚兮九天綘獵火燃兮
千山紅(士贇曰淮南子曰天有九野中央曰鈞天東/方曰蒼天東北方曰變天北方曰𤣥天西北)
(方曰幽天西方曰昊天西南方曰/朱天南方曰炎天東南方曰陽天)乃召蚩尤之徒聚
長㦸羅廣澤呵雨師走風伯(士贇曰山海經蚩尤作/兵戈雨師畢星詩月離)
(于畢俾滂沱矣風伯箕/星月于離箕風揚沙也)稜威耀乎雷霆烜赫震於蠻
貊(士贇曰李奇曰/神靈之威曰稜)陋梁都之體制鄙靈囿之規格而
南以衡霍作襟北以岱恒作阹(士贇曰周禮荆州之/鎮山曰衡山并州之)
(鎮山曰恒山爾雅曰霍山為南岳恒山北臨岱/南俯趙東接河海之間依山谷牛馬圏曰阹)夾東
海而為壍兮施西㝠而流渠麾九州之珍禽兮迴千
羣以岔(蒲汶/切)入聯八荒之奇獸兮屯萬族而來居(士/贇)
(曰淮南子天地之間九州八極何謂九州東南神州/曰農土正南次州曰沃土西南戎州曰滔土正西弇)
(州曰并土正中冀州曰中土西北台州曰肥土正北/濟州曰成土東北薄州曰隠土正東陽州曰申土顔)
(師古曰八荒者八/方荒忽極逺之地)雲羅高張天網密布罝罘綿原峭
格掩路蠛(芒結/切)蠓(芒孔/切)過而猶礙蟭(子饒/切)螟飛而不
度(士贇曰蠛蠓小蟲似蚋猶醯鷄醯鷄者甕中之蠛/蠓列子江浦之間生麽虫其名曰蟭螟羣飛而集)
(於蚊睫弗相觸也棲宿去來蚊弗覺也蠛/蠓蟭螟皆虫之至微細者以喻網之宻也)彼層霄與
殊榛罕翔鳥與伏兎從營合技彌巒被岡金戈森行
洗晴野之寒霜虹旗電掣巻長空之飛雪吳驂走練
宛馬蹀血縈衆山之聯綿隔逺水之明滅(士贇曰韓/詩外傳白)
(馬出昊昊門望之如一匹素練禮樂志大宛舊多善/馬馬汗出如血一日千里顔師古曰蹀音大頰反)
使五丁摧峯一夫㧞木下整高頽深平險谷擺樁括
開林叢喤喤(乎門/切)呷呷(乎甲/切)盡奔突於場中(士贇曰/喤通也)
(呷吸/也)而田疆古冶之疇烏獲中黄之黨(士贇曰田彊/古冶齊力士)
(烏獲秦力士中黄伯者/中黄國之有勇力者也)越峥嶸獵莽蒼喑嗚哮(乎交/切)
􁯡(乎敢/切)風旋電往(士贇曰莽蒼/草野之色)脱文豹之皮抵𤣥熊
之掌批(步結/切)狻(先九/切)手猱挾三挈兩(士贇曰莊子豐/孤文豹棲於山)
(林伏於巖穴然且不免於網羅機辟之患是何罪之/有哉其皮為之災也狻麑如彪猫食虎豹即獅子也)
(出西域猱善援即蒙貴也狀如蜼而小紫黒色可/畜徤捕鼠勝於猫九真日南皆出之亦獮猴之類)既
徒搏以角力又揮鋒而争先行甝(胡甘/切)號以鶚睨分
氣赫火而敵煙(士贇曰爾雅甝白虎鶚鵰屬此言/獵徒氣盛如甝之號如鶚之睨也)拳
封猯(梯端/切)肘巨􁀙(丑延切士贇曰猯野猪也字林云/獸似豕而肥􁀙麆也恕走者為狿)
(謂能/戾象)梟羊應叱以斃(一至/切)踣(必黙/切)䝟(於黠/切)貐(翼汝/切)亡
精而墜巔(士贇曰爾雅狒狒如人被髪迅走食人郭/璞曰梟羊也山海經曰其狀如人靣長唇)
(黒身有毛反踵見人則笑交廣及南康山中亦有此/物大者長丈許淮南子堯時有猰㺄為民害堯時使)
(羿下殺之爾雅猰㺄/類貙虎𤓰食人迅走)或碎腦以折脊或歕(普悶/切)髓而
飛涎(士贇曰淮南子雲臺之高墮者折脊碎腦/而蟁䖟適以翺翔選江賦曰噴浪飛涎)窮遐
荒蕩林藪扼土狛(白駕/切)殪天狗(士贇曰狛獸名似浪/王逸曰其身九屈有)
(角觺觺觸害人也山海經天門山有赤犬名曰天犬/其所下處有兵天狗之光飛天流而為星日數十丈)
(其疾如風聲如雷光如電吳楚七國叛時吠過梁野/陰山有獸狀如狸白首名曰天狗食蛇其音如猫佩)
(之可/禦凶)脱角犀頂探牙象口掃封狐於千里捩(力詩/切)雄
虺之九首(士贇曰宋玉招魂賦蜴蛇蓁蓁封狐千里/些雄虺九首往來倐忽吞人以益其心些)
咋(則格/切)騰蛇而仰吞拖奔兕以却走(士贇曰文子曰爾/騰蛇無足而騰)
(雅兕似牛郭璞曰/一角青色重千斤)君王於是峩通天靡星旃奔雷車
揮電鞭(士贇曰唐書禮樂志通天冠者冬至受朝賀/祭還燕羣臣養老之服也二十四梁附蟬十)
(二首施珠翠金博山黒介/幘組纓翠緌玉犀簪𨗳)觀壯士之效獲顧三軍而
欣然曰夫何神扶鬼摽之駭人也乂命建夔鼓勵武
卒(士贇曰帝王世紀黄帝殺夔/以其皮為鼓聲聞五百里)雖轥(良刃/切)轢(令的/切)之
已多猶拗(於六/切)怒而未歇集赤羽兮照日張烏號兮
滿月(士贇曰漢郊祀志黄帝鑄鼎成有龍垂鬍髯下/迎黄帝帝上騎羣臣后宫從者七十餘人龍乃)
(去餘小臣不得上悉持龍􁑛􁑛㧞墮墮黄帝之弓/百姓乃抱其弓與龍􁑛故後世因名其弓曰烏號)戎
車轞轞以陸離彀(古豆/切)騎煌煌而奮發(士贇曰彀/張弩也)鷹
犬之所騰㨗飛走之所蹉蹶攫麏(几雲/切)麚(古瑕/切)之咆
哮蹂豺貉(曷各/切)以挂格(士贇曰麏麞也貉/貍屬豺脚似狗)膏鋒染鍔
填巖掩窟觀殊材舉逸羣尚揮霍以出沒别有白□
(音/眉)飛駿窮奇貙(春俱/切)􁽒(音瞞士贇曰山海經邽山有/獸狀如牛騾尾大聲名曰窮)
(奇食人爾雅/貙䝢似貍)牙如錯劒鬛如叢竿口吞殳(時朱/切)鋋(市/延)
(切/)目極槍櫓碎琅弧攫玉弩射猛彘透奔虎(士贇曰/山海經)
(浮玉山有獸狀如猴四耳虎毛牛尾/音如犬吠名長彘食人見則大水)金鏃一發旁疊
四五雖鑿齒磨牙而致伉誰謂南山白額之足覩(士/贇)
(曰服䖍曰鑿齒齒長五尺似鑿亦食人晉周/處傳南山白額猛獸為害處入山射殺之)總八校
搜四隅馳專諸走都盧(士贇曰史記伍子胥求勇士/專諸見之公子光光使專諸)
(置匕首炙魚之中以進食而刺王僚李奇曰都/盧體輕善縁者也漢書曰自合浦南有都盧國)趫(丘/妖)
(切/)喬林撇(匹滅/切)絶壁抄獑(自咸/切)猢(户吾/切)攬貊􁀙(音/國)囚
鼬(亦敦/切)􁀙(午乎/切)於峻崖頓䝘(營隻/切)貜(九縛/切)於穹石(士/贇)
(曰􁀙似􁀙赤黄色大尾啖鼠䝘齧豕也貜/似獮猴而大色蒼黒能攫持人好顧盼)養由發箭
奇肱飛車(士贇曰左傳養由基蹲甲而射之徹七札/焉張華博物志奇肱國之民能為飛車從)
(風逺行湯時西風久下奇肱人車至於豫州界中湯/破其車不以示民後十年東風復至乃使乘車遣歸)
(其國去玊門/之西一萬里)巧聒更嬴妙兼蒱(薄乎/切)且墜鸀(之欲/切)鳿
(牛浴/切)於青雲落鴻鴈於紫虛捎鶬(千唐/切)鵠漂鸕􁄨彈
地廬與神居(士贇曰更嬴蒱且古之善射者也鸀鳿/山烏也似鳥而小赤觜宂乳出西方大)
(曰鴻小曰鴈鸕􁄨雝􁄨水鳥也此亦/吳都賦顛覆巢居剖破窟宅之意也)斬飛鵬於日域
摧大鳳於天墟(音區士贇曰日域日所出/之處也爾雅北陸天墟)龍伯釣其
靈鼇任公獲其巨魚(士贇曰列子龍伯之國有大人/舉足不盈數步而暨五山之所)
(一釣而/連六鼇)窮造化之譎詭何神怪之有餘所以噴血流
川飛毛灑雪狀若乎高天雨獸上墜於大荒(士贇曰/言殺獲)
(之多如天雨獸也山海經大荒之中有山/名曰大荒之山日月所入是謂大荒之野)又似乎積
禽為山下崩於林穴陽烏沮色於朝日陰兎喪精於
明月(士贇曰日名陽/烏月名陰兎)思騰裝上獵於太清所恨穹昊
於路絶而忽也(士贇曰顥氣顥汗/也穹形穹窿也)莫不海晏天空萬
方來同(士贇曰禮斗威儀曰君乘士/而王其政大平則河海夷晏)雖秦皇與漢武
兮復何足以爭雄(士贇曰此言雖秦皇漢武帝皆/窮奢極侈之君不足比擬也)俄
而君王茫然改容愀然有失於居安思危防險戒逸
斯馳騁以狂發非至理之𢎞術且夫人君以端拱為
尊𤣥妙為寳暴殄天物是謂不道乃命去三面之網
示六合之仁已殺者皆其犯命未傷者全其天貞雖剪
毛而不獻豈割鮮以焠輪(士贇曰史記湯出見野張/網四面祝曰自天下四方)
(皆入吾網湯曰嘻盡之矣乃命去其三面祝曰欲左/左欲右右不用命乃入吾網諸侯聞之曰湯德至矣)
(及禽獸郭璞曰焠染也孔安國曰鳥獸新殺曰鮮此/即題註所謂羣獸相從不盡殺已被射者不重射不)
(射其面不剪其毛凡/出表者不逐之之意)解鳳凰與鸑(牛角/切)鷟(自谷/切)兮旋
騶虞與麒麟(士贇曰雄曰鳳雌曰凰瑞應圖曰鳳凰/者仁鳥也鸑鷟鳳屬神鳥也騶虞義獸)
(也白虎黑文不食生物有至信之徳則應之麟瑞獸/也麕身牛尾馬足黄色圓蹄一角角端有肉音中鍾)
(吕行中規矩王/者至仁則出)獲天寳於陳倉載非熊於渭濵(士贇/曰天)
(寳鷄頭而人身齊世家尚窮困年老以漁釣西伯將/出獵卜之曰所獲非龍非彲非虎非羆所獲霸王之)
(輔於是西伯獵果得大公/於渭之陽載歸立為師)於是享獵徒封勞苦軒行
炰騎酌酤韜兵戈火網罟(士贇曰韜藏也火/焚也以示不用)然後登
九霄之臺宴八紘之圃(士贇曰九霄者喻其高/也八紘天之八維也)開日
月之扄闢生靈之户聖人作而萬物覩覽蒐岐與狩
敖何宣成之足數(士贇曰左傳成王有岐陽之/蒐敖鄭地宣王所獵之處)哂穆
王之荒誕歌白雲之西母(士贇曰仙傳拾遺周穆王/名滿少好神仙之道常欲)
(使車徹馬跡遍於天下以訪黄帝焉乃乘八駿之馬/觴西王母於瑶池之上王母謡曰白雲在天道里悠)
(逺山川閒之將子母死尚能復來王答曰予歸東上/和治諸夏萬民平均吾顧見汝比及三年將復而野)
曷若飽人以淡泊之味醉時以醇和之觴鼓之以雷
霆舞之以陰陽虞乎神明狃於道徳(士贇曰楊子學/行篇耕道而得)
(道獵徳而得/徳是獲享也)張無外以為罝琢大朴以為􁂳(逸尺切/士贇曰)
(兎罟謂之罝罝猶遮/也樴謂之􁂳磔也)頓天網以掩之獵賢俊以御極
若此之狩罔有不克使天人晏安草木蕃殖六宫斥
其珠玉百姓樂於耕織(士贇曰唐元宗開元二年焚/錦綉珠玉於前殿焚後庭珠)
(玉之玩戒/其奢也)寢鄭衛之聲却靡曼之色(士贇曰禮記鄭/衞之音亂世之)
(音也周穆王簡鄭衞之處子娥媌/靡曼者以樂化人靡曼柔弱也)天老掌圖風后侍
側(士贇曰列子黄帝夢遊華胥之國既悟召天/老力牧大山稽告以所夢風后黄帝之相)是三
階砥平而皇猷允塞(士贇曰泰階者天之三階也三/階平則陰陽和風雨時社稷神)
(祇咸獲其宜天下/大安是謂太平)豈比夫子虛上林長楊羽獵計麋
鹿之多少誇苑囿之大小哉方將延榮光於後昆軼
𤣥風於䆳古擁嘉瑞臻元符登封於太山篆德於社
首豈與乎七十二帝同條而共貫哉君王於是迴蜺
旌反鑾輿訪廣成於至道問大隗之幽居(士贇曰莊/子黄帝聞)
(廣成子在空同之上故往見之我聞吾子達於至道為御昌㝢/敢問至道之精又黄帝將見大隗乎具茨之山方明)
(驂乘張若諸朋前馬昆閹滑稽後車至襄城之野七/聖皆迷無所問途適遇牧馬童子問曰若知具茨之)
(山乎曰然若知大隗之所存乎曰然黄帝曰異哉小/童非徒知具茨之山又知大隗之所存請問為天下)
(小童曰夫為天下者亦若此而已矣又奚事焉余少/遊六合之内適有瞀病有長者教予曰若乘日之車)
(而遊於襄城之野今予病少痊且復遊於六合之外/夫為天下亦若此而已予又奚事哉黄帝曰為天下)
(者則誠非吾子之事雖然請問為天下小童辭黄帝/又問小童曰夫為天下者亦奚以異乎牧馬者哉亦)
(去其害馬者而已矣黄帝/再拜稽首稱天師而退)使罔象掇𤣥珠於赤水天
下不知其所如也(士贇曰莊子黄帝遊乎赤水之塢/登乎崑崙之丘而南望還歸潰其)
(𤣥珠使知索之而不得使離朱索之而不得使喫詬/索之而不得乃使罔象罔象得之黄帝曰異哉罔象)
(乃可以/得之乎)
　李太白集分類補註巻一
欽定四庫全書
　李太白集分類補註巻一
　　　　　　　　　　宋　楊齊賢　集註
　　　　　　　　　　元　蕭士贇　補註
　　古賦
　　　大鵬賦(并序/)
余昔於江陵見天台司馬子微(士贇曰司馬承禎字/子微洛州人辟穀導)
(引術無不通續仙傳以為尸解天台赤城山名/上清王平之天上應台宿故名曰天台在台州)謂余
有仙風道骨可與神遊八極之表(士贇曰淮南子八/紘之外乃有八極)
因著大鵬遇希有鳥賦以自廣此賦已傳於世往往
人間見之悔其少作未窮宏達之旨中年棄之(士贇/曰張)
(華敘東方朔神異經曰崐崘有銅柱焉其高入天所/謂天柱圍三千里圓如削下有回屋仙人九府治上)
(有大鳥名/曰希有)及讀晉書覩阮宣子大鵬讃鄙心陋之(士/贇)
(曰晉書阮修字宣子咸/之從子也嘗作大鵬讃)遂更記憶多將舊本不同今
復存於集豈敢傳諸作者庶可示之子弟而已其辭
曰
南華老仙發天機於漆園吐崢嶸之高論開浩蕩之
竒言(士贇曰莊子䝉人也名周甞為漆園吏唐天寳/元年詔封南華真人此言鯤鵬之說始于逍遥)
(遊/)徵至怪于齊諧談北㝠之有魚吾不知其幾千里
其名曰鯤化成大鵬質凝胚渾脱鬐鬛于海島張羽
毛於天門(士贇曰莊子逍遥遊北㝠有魚其名為鯤/鯤之大不知其幾千里也化而為鳥其名)
(為鵬鵬之背不知其幾千里也怒而飛/其翼若垂天之雲齊諧者志怪者也)刷渤海之春
流晞扶桑之朝暾燀赫乎宇宙憑陵乎崑崙一鼓一
舞煙朦沙昏五嶽為之震蕩百川為之崩奔(士贇曰/五嶽泰)
(衡嵩華/恒也)爾乃蹶厚地掲太清亘層霄突重溟激三千
以崛起向九萬而迅征背嶪(逆法/切)太山之崔嵬翼舉
長雲之縱横左迴右旋倐隂忽明厯汗漫以夭矯排
閶闔之崢嶸(士贇曰夭喬飛騰/貌崢嶸高廣貌)簸鴻䝉扇雷霆斗轉
而天動山摇而海傾(士贇曰鴻䝉自然元/氣也一云海上氣也)怒無所搏
雄無所爭固可想像其勢髣髴其形若乃足縈虹蜺
目耀日月連軒沓拖揮霍翕忽噴氣則六合生雲灑
毛則千里飛雪邈彼北荒將窮南圖運逸翰以傍擊
鼓奔飈而長驅燭龍銜光以照物列缺施鞭而啓途
(士贇曰山海經鍾山之神名曰燭隂又名/燭龍銜火精以照天門列缺天隙電照也)塊視三山
杯看五湖其動也神應其行也道俱任公見之而罷
釣有窮不敢以彎弧莫不投竿失鏃(作木/切)仰之長吁
(士贇曰任公子為大鈎釣魚而大魚食之任公子得/若魚離而腊之自淛河以東蒼梧以北莫不厭若魚)
(者帝羿有窮氏與吳賀北逰賀使羿射雀羿曰生之/乎殺之乎賀曰射其左目羿引弓射之誤中右目羿)
(仰首而愧終身不忘故/羿之善射至今稱之)爾其雄姿壯觀映背河漢上
摩蒼蒼下覆漫漫盤古開天而直視羲和倚日以傍
嘆繽紛乎八荒之間掩映乎四海之半(士贇曰八荒/八方荒忽極)
(逺之地也九夷八狄/七戎六蠻謂之四海)當胷臆之掩晝若混芒之未判
忽騰覆以迴轉則霞廓而霧散然後六月一息至于
海湄欻翳景以横榰(章移/切)逆髙天而下垂憩乎泱(以/兩)
(切/)漭(母黨/切)之野入乎汪湟之池(士贇曰泱/漭廣大也)猛勢所射
餘風所吹溟漲沸渭巖巒紛披天吳為之怵慄海若
為之躨(渠龜/切)跜(女夷切士贇曰朝陽之谷有神/曰天吳是謂水北海若海神也)巨鼇
冠山而却走長鯨騰海而下馳縮殻挫鬛莫之敢窺
吾亦不測其神怪而若此葢乃造化之所為(士贇曰/巨鼇十)
(五舉首尾冠靈山鯨海魚也大者長千里一生數萬/子常以五六月就岸生子至七八月導從其子還海)
(中/)豈比夫蓬萊之黄鵠誇金衣與菊裳恥蒼梧之𤣥
鳳耀綵質與錦章既御服于靈仙乆馴擾于池隍精
衛殷勤于銜木鶢(于元/切)鶋(斥於/切)悲愁乎薦觴(士贇曰/炎帝女)
(溺死東海中化為精衛每銜西山木石以填東海怨/溺死海鳥曰鶢鶋止於魯東門之外是嵗海多大風)
(冬/暖)天鷄警曉于蟠桃踆(七倫/切)烏晣(之列/切)耀于太陽(士贇曰桃都山/有大樹曰桃都)
(枝相去三千里上有天鷄曰初出/照此木天鷄即鳴天下鷄皆隨之)不曠蕩而縱適何拘攣而
守常未若兹鵬之逍遥無厥類乎比方不矜大而暴
猛每順時而行藏參𤣥根以比夀飲元氣以充腸(士贇曰列/子黄帝曰)
(谷神不死是謂𤣥牝𤣥/牝之門是謂天地根)戲晹谷而徘徊馮炎洲而抑揚
(士贇曰晹明也日出於谷而天/下明故稱晹谷炎洲在南海中)俄而希有鳥見謂之
曰偉哉鵬乎此之樂也吾右翼掩乎西極左翼蔽乎
東荒跨躡地絡周旋天綱以恍惚為巢以虛無為場
我呼爾遊爾呼我翔于是乎大鵬許之欣然相從此
二禽已登於寥廓而斥鷃之輩空見笑於藩籬
　　　擬恨賦(江淹嘗嘆古人遭時否塞志不伸/而作恨賦太白此作終篇擬之云)
晨登太山一望蒿里松楸骨寒宿草墳毁(士贇曰挽/歌薤露送)
(王公貴人蒿里/送士大夫庶人)浮生可嗟大運同此於是僕本壯夫
慷慨不歇仰思前賢飲恨而歿昔如漢祖龍躍羣雄
競奔提劒叱咤指揮中原東馳渤澥西漂崐崘斷蛇
奮旅掃清國步握揺圖而條昇登紫壇而雄顧一朝
長辭天下縞素若乃項王虎鬭白日爭輝㧞山力盡
葢世心違聞楚歌之四合知漢卒之重圍帳中劒舞
泣挫雄威騅(中葵/切)兮不逝喑(於鴆/切)噁(烏路/切)何歸(士贇/曰楚)
(項羽紀項王軍垓下兵少食盡漢軍及諸侯兵圍之/數重夜聞漢軍四面皆楚歌項王乃大驚曰漢已得)
(楚乎是何楚人之多也項王夜起飲帳中有美人虞/氏常幸從駿馬名騅常騎之於是項王悲歌慷慨自)
(為詩曰力㧞山兮氣葢世時不利兮騅不逝騅不逝/兮可奈何虞兮虞兮奈若何歌數闋美人和之項王)
(泣數行下左右皆泣莫能仰視於是項王乃上馬騎/麾下壯士騎從者八百餘人直夜潰圍南出馳走平)
(明漢軍覺之令騎將灌嬰以五千騎追之項王渡淮/騎能屬者百餘人耳項王至陰陵迷失道問一田父)
(田父紿曰左左乃䧟大澤中以故漢軍追及之/項王自度不能脱乃自刎而死喑噁懐怒氣也)至如
荆卿入秦直度易水長虹貫日寒風颯起逺讎始皇
擬報太子奇謀不成憤惋而死(士贇曰史刺客傳燕/太子質於秦亡歸見)
(秦且滅六國兵已臨易水恐其禍至丹患之因田光/以交荆軻於是尊荆軻為上卿令秦武陽為副俱入)
(秦刺秦王臨發太子及賔客知其事者皆白衣冠以/送之至易水上既祖取道高漸離擊筑荆軻和而歌)
(為變徵之聲士皆垂淚涕泣又前而為歌曰風蕭蕭/兮易水寒壯士一去兮不復還復為羽聲忼慷士皆)
(瞑目髮盡上衝冠於是荆軻遂就車而去終已不顧/既至秦秦王聞之大喜乃朝服設九賔見燕使者咸)
(陽宫荆卿奉樊於期頭函而秦武陽奉地圖匣以次/進至陛軻取圖奉之秦王發圖圖窮而匕首見因左)
(手把秦王之䄂右手持匕首揕之未至身秦王驚起/袖絶環柱而走羣臣以手共摶之是時侍毉夏無且)
(以其所奉藥囊提荆軻秦王方環柱走卒惶急不知/所為左右乃曰王負劒王負劒遂㧞以擊荆軻斷其)
(左股荆軻廢乃引其匕首以擲秦王不中中柱秦王/復擊軻軻被八創軻自知事不就倚柱而笑箕踞以)
(罵曰事所不成者乃欲以生刼之必得約契以報太/子也史鄒書曰荆軻慕燕丹之義欲刺秦王其精誠)
(上感於天乃白虹/貫日太子畏之)若夫陳后失寵長門掩扉日冷金
殿霜凄錦衣春草罷緑秋螢亂飛恨桃李之委絶思
君王之有違(士贇曰漢書外戚傳陳皇后者長公主/嫖女也曽孫嬰為唐邑侯傳子至孫午)
(午尚長公主女初武帝得立為太子長公主有力取/女為妃及即位為皇后擅寵驕貴十餘年而無子聞)
(衛子夫得幸幾死者數焉元光五年坐女子楚/服等為皇后巫蠱祠祭呪詛罷退歸長門宫)昔者
屈原既放遷於湘流心死舊楚魂飛長楸聴江風之
嫋嫋聞嶺狖(于救/切)之啾啾永埋骨於渌水怨懷王之
不收(士贇曰史記屈原者名平楚之同姓也為楚懐/王左徒上官大夫與之同列而讒之王怒而疏)
(屈平屈平疾王聴之不聰讒謟之蔽明邪曲之害公/方正之不容也故憂愁幽思而作離騷離騷者猶離)
(憂也至蘭為令尹勸懐王入秦而不反屈平既嫉之/雖於流睠顧楚國繫心懐王令尹子蘭聞之大怒卒)
(使上官大夫短屈原於頃襄王王怒而遷之屈平至/江濵行吟澤畔託辭於漁父曰寕赴湘流而葬江魚)
(腹中於是懐石/自投汨羅以死)及夫李斯受戮神氣黯然左右垂泣
精魂動天執愛子以長別歎黄犬之無縁(士贇曰二/世聴趙高)
(之譖具斯五刑論腰斬咸陽市斯出獄謂其中子曰/吾欲與若復牽黄犬出上蔡東門逐狡兔豈可得乎)
(遂父子相哭/而夷三族)或有從軍永訣去國長違天涯遷客海
外思歸此人忽見愁雲蔽日目斷心飛莫不攢眉痛
骨抆(武扮/切)血霑衣若乃　繡轂填金門煙塵曉沓歌
鐘晝諠亦復星沈電滅閉影濳魂已矣哉桂華滿兮
明月輝扶桑曉兮白日飛玉顔減兮螻螘聚碧臺空
兮歌舞稀與天道兮共盡莫不委骨而同歸
　　　惜餘春賦
天之為令北斗而知春兮迴指於東方(士贇曰鶡/冠子斗柄)
(東而天/下知春)水蕩漾兮碧色蘭葳蕤兮紅芳試登高而望
逺極雲海之微茫魂一去兮欲斷淚流頰兮成行吟
清風而詠滄浪懐洞庭兮悲瀟湘何余心之縹緲兮
與春風而飄揚飄揚兮思無限念佳期兮莫展平原
萋兮綺色愛芳草兮如剪惜餘春之將闌每為恨兮
不淺漢之曲兮江之潭把瑶草兮思何堪想遊女於
峴北愁帝子於湘南恨無極兮心氲氲目𦕈眇兮憂
紛紛(士贇曰韓詩内傳鄭交甫將南適楚遵彼漢臯/臺下遇二女佩兩珠大如荆鷄卵與言曰願請)
(子之佩二女與交甫交甫受而懐之趨而去十步循/探之即亡矣迴顧二女亦即亡矣峴山在襄陽十里)
披衛情於淇水結楚夢於陽雲(士贇曰詩竹竿衛女/思歸也適異國而不)
(見答思而能以禮者也泉源在左淇水在右女子有/行逺兄弟父母宋玉高唐賦序昔者楚襄王與宋玉)
(游於雲夢之臺望高唐之觀其上獨有雲氣王問玉/曰此何氣也玉曰所謂朝雲者也昔者先王嘗遊高)
(唐怠而晝寢夢見一婦人曰妾巫山之女也為高唐/之客聞君遊高唐願薦枕席王因幸之去而辭曰妾)
(在巫山之陽高丘之岨旦為朝雲暮為行雨朝朝/暮暮陽臺之下旦而視之如言故為立廟曰朝雲)春
每歸兮花開花已䦨兮春改歎長河之流速送馳波
於東海春不留兮時已失老衰颯兮逾疾恨不得掛
長繩於青天繫此西飛之白日若有人兮情相親去
南國兮往西秦(士贇曰秦在西/方故曰西秦)見遊絲之横路網春
暉以留人沈吟兮哀歌躑躅兮傷別送行子之將逺
看征鴻之稍滅醉愁心於垂楊隨柔條以糾結望夫
君兮咨嗟横涕淚兮怨春華寄遥影於明月送夫君
於天涯
　　　愁陽春賦
東風歸來見碧草而知春蕩漾惚恍何垂楊旖(引綺/切)
旎(乃倚/切)之愁人天光清而妍和海氣緑而芳新綵翠
兮阡眠雲飄飄而相鮮演漾兮夤縁窺青苔之生泉
縹緲兮翩綿見遊絲之縈煙魂與此兮俱斷醉風光
兮悽然若乃隴水秦聲江猿巴吟(士贇曰三秦記其/坂九迴不知高幾)
(許欲上者七日乃越高處可容百餘家清水四注下/此言隴水之嗚咽如秦聲江之上猿啼如巴人之吟)
(也/)明妃玉塞楚客楓林(士贇曰王昭君齊國王襄女/也年十七獻漢元帝會匈奴)
(遣使請一女子帝乃賜單于後觸晉文帝諱改為明/妃漢邉有玉門陽闗故曰玉塞楚客屈原也)
試登高而望逺痛切骨而傷心春心蕩兮如波春愁
亂兮如雪兼萬情之悲歡兹一感於芳節若有一人
兮湘水濱隔雲霓而見無因灑別淚於尺波寄東流
於情親若使春光可攬而不滅兮吾欲贈天涯之佳
人
　　　愁清秋賦
登九疑兮望清川見三湘之潺湲(士贇曰山海經曰/蒼梧之川其中有)
(九疑山焉舜之所葬在零陵縣界巴陵縣有洞庭波/瀟湘阮水皆共會巴陵故號三江口三湘葢謂三江)
(也/)水流寒以歸海雲横秋而蔽天余以鳥道計於故
鄉兮不知去荆吳之幾千(士贇曰交趾郡治龍編/縣日與古鳥道四百里)于
時西陽半規映島欲沒澄湖練明遥海上月念佳期
之浩蕩𣺌懐燕而望越(士贇曰意太白時在荆/湘故懐燕而望越也)荷花
落兮江色秋風嫋嫋兮夜悠悠臨窮溟以有羡思釣
鼇於滄洲無修竿以一舉撫洪波而増憂歸去來兮
人間不可以託些吾將採藥於蓬丘(士贇曰蓬丘/即蓬萊山)
　　　劒閣賦
咸陽之南直望五千里見雲峯之崔蒐(士贇曰咸陽/而西至雍即)
(長安/也)前有劒閣横斷倚青天而中開上則松風蕭颯
瑟䫻有巴猿兮相哀旁則飛湍走壑灑石噴閣洶湧
而驚雷送佳人兮此去復何時兮歸來望夫君兮安
極我沈吟兮嘆息視滄波之東注悲白日之西匿鴻
別燕兮秋聲雲愁秦而暝色若明月出於劒閣兮與
君兩鄉對酒而相憶
　　　明堂賦(并序○太白此賦想作/於未拆乾元殿之先也)
昔在天皇告成岱宗改元乾封經始明堂年紀總章
時締構之未集痛威靈之遐邁(士贇曰唐書高祖紀/皇帝稱天皇皇后稱)
(天后乾封元年正月戊辰封于泰山禪于社首以皇/后為亞獻通義泰山一名岱宗王者受命易政報功)
(告成於岱宗岱者代也東方萬物交代之處又羣明/嶽之長唐書禮樂志高宗時改元總章分萬年置)
(堂縣示欲必立之而議者益紛然或以為五室或以/為九室而高宗依兩議與公卿臨觀而議不一乃下)
(詔率意頒其制度至取象黄琮上設/䲭尾其言益不經而明堂亦不能立)天后繼作中宗
成之因兆人之子來崇萬祀之丕業(士贇曰唐禮樂/志至則天始毁)
(東都乾元殿以/其地立明堂)葢天皇先天中宗奉天累聖纂就鴻
勲克宣臣白美頌恭惟述焉其辭曰
伊皇唐之革天創元也我高祖乃仗大順赫然雷發
以首之於是横八荒漂九陽掃畔涣開混茫(士贇曰/九陽謂)
(九天之涯也畔涣强/恣之貌猶言跋扈也)景星耀而太階平虹蜺滅而日
月張(士贇曰瑞星曰景星亦曰德星狀如半月生於/晦朔助月為明玉者不敢私人則見太階三台)
(也每台二星凡六星虹蜺/陰陽之精雄曰虹雌曰蜺)欽若太宗繼明重光(士贇/曰兒)
(寛傳日/宣重光)廓區宇以立極綴蒼昊之頽綱(士贇曰顔師/古曰顥顥天)
(也元氣顥汗故曰顥天/其色蒼蒼故曰蒼天)淳風沕(亡弗/切)穆鴻恩滂洋(士/贇)
(曰沕穆深徹貌/滂洋饒廣也)武義烜赫於有截仁聲馺(先合/切)沓乎
無疆(士贇曰有/截九有也)若乃高宗紹興祐統錫羡神休傍臻
瑞物咸薦元符剖兮地珍見既應天而順人遂登封
而降禪(士贇曰張衡東都賦曰/登封降禪齊乎黄軒)將欲考有洛崇明堂
惟厥功之未輯兮乘白雲於帝鄉(士贇曰列子曰乘/彼白雲至于帝郷)
天后勤勞輔政兮中宗以欽明克昌遵先軌以繼作
兮揚列聖之耿光則使軒轅草圖羲和練日經之營
之不綵不質因子來於四方豈殫税於萬室乃準水臬
(倪結/切)攢雲樑(士贇曰鄭𤣥曰於四角立植而縣以水/望其高下高下既定乃為位而平地也)
(於所平之地中樹八尺之臬以縣/正之眂之以其景將以正四方也)罄玉石於隴坂空
瓌(姑回/切)材於瀟湘功奪神鬼高窮昊蒼聴天語之察
察擬帝居之將將(七將切士贇曰/將將嚴正貌)雖暫勞而永固兮
始聖謨於我皇觀夫明堂之宏壯也則突兀曈曨乍
明乍䝉象太古元氣之結空巃(力孔/切)嵸(則孔/切)頽沓若嵬
若嶪(逆怯/切)似天閫地門之開闔爾乃劃岝(士伯/切)􁵥(五/伯)
(切/)以嶽立郁穹崇而鴻紛冠百王以垂勲燭萬象而
騰文窙惚恍以洞啓呼嵌(口御/切)巖而傍分又比乎崐
山之天柱矗九霄而垂雲於是結構乎黄道岧嶤乎
紫微(士贇曰日有中道中/道者黄道紫微星名)絡勾陳以繚垣闢閶闔而
啓扉(士贇曰鈎陳後宫也紫宫/外營鈞陳星閶闔天門也)峥嶸􁦺(疾陵/切)嶷(魚其/切)
粲宇宙兮光輝崔嵬赫奕張天地之神威夫其背泓
黄河垠潄清洛大行却立通谷前廓(士贇曰大行山/名通谷在洛城)
(南五/十里)逺則標熊耳以作揭豁龍門以開闗(士贇曰熊/耳山在宜)
(陽之西龍門山名/在西京河南縣)㸃翠綵於鴻荒洞清陰乎羣山及
乎烟雲巻舒忽出乍沒岌嵩噴伊倚日薄月雷霆之
所鼓蕩星斗之所伾(扳悲/切)仡(魚乙/切)拏金龍之蟠蜿挂
天珠之硉(即忽/切)兀勢㧞五嶽形張四維(士贇曰五岳/大華衡恒嵩)
(也四維乾坤/艮巽四隅也)軋地軸以盤根摩天倪而創規(士贇曰/地下有)
(四柱廣十萬里/有三千六百軸)樓臺崛(區勿/切)岉(文弗/切)以奔附城闕嶔
(區金/切)崟(宜金/切)而蔽虧珍樹翠草含華揚蕤目瑶井之
之熒熒拖玉繩之離離(士贇曰玉衡北/兩星為玉繩)㨖(知利/切)華葢
以儻漭仰大微之參差(士贇曰天皇大帝上九星曰/華葢所以蔽覆大帝之坐也)
(大微為五帝之/庭明堂之房)擁以禁扃横以武庫(士贇曰西方奎/十六星天之武)
(庫/也)獻房心以開鑿瞻少陽而舉措(士贇曰房心者天/帝明堂布政之宫)
(少陽者東/方東動也)採殷制酌夏步雜以代室重屋之名括以
辰次火木之數(士贇曰堂上為五室象五行也木室/於東北火室於東南金室於西南水)
(室於西北重屋者正/宫正堂若大寢也)壯不及奢麗不及素層簷屼其
霞矯廣厦鬱以雲布掩日道遏風路陽烏轉影而翻
飛大鵬横霄而側度近則萬木森下千宫對出熠乎
光碧之堂炅(古逈/切)乎瓊華之室(士贇曰三島記崐崘/北戸承淵山有墉城)
(金臺玉樓相映如流精之闕光碧之堂瓊華之室紫/翠丹青景雲瑞日朱霞九光西王母之所治也)
錦爛霞駮星錯波沏(千結切士贇曰沏浪相拂/也言大波之飛相摩激也)颯蕭
寥以颼飀窅陰鬱以櫛密含佳氣之青蔥吐祥煙之
鬱嵂九室窈窕五闈聯綿(士贇曰窈/窕深也)飛楹磊砢走栱
寅縁(士贇曰寅縁/山岳之岊)雲楣立岌以横綺綵桷攢巒而仰
天皓壁晝朗朱甍晴鮮頳欄各落偃蹇霄漢翠楹迴
合蟬聯汗漫沓蒼穹之絶垠跨皇居之太半(士贇曰/爾雅穹)
(蒼天/也)逺而望之赫煌煌以輝輝忽天旋而雲昏迫而
察之粲炳煥以照爛倐山訛而晷換誇蓬壺之海樓
吞岱宗之日觀(士贇曰泰山一名岱宗羣岳之長也/泰山東名日觀鷄一鳴時見日始欲)
(出長/三丈)猛虎失道潛虬登梯經通天而直上俯長河而
復低(士贇曰三輔黄圖有通天/之臺明堂者上通於天象)玉女攀星於網戸金
娥納月於璇題(士贇曰題頭也榱椽之頭皆/以玉飾言其英華相爥也)藻井綵錯
以舒蓬天牕赩(迄力/切)翼而銜霓(士贇曰薛綜曰藻井/當棟中交木方為之)
(如井/榦也)扶標川而罔足擬跟絓而罷躋(士贇曰説文跟/足踵也公羊傳)
(曰躋/升也)要離歘矐而外喪精視冰背而中迷(士贇曰吕/氏春秋曰)
(要離走往見王子慶忌於衛慶忌喜要離曰請與王/子往奪之國王子慶忌與要離俱涉於江㧞劒以刺)
(王子慶忌王子慶忌捽而投之於江浮出又取而投/之於江如此者三其卒曰汝天下之國士也捽汝以)
(成名要離不死歸/吳矣精視事未詳)亘以複道而接乎宫掖坌(蒲悶/切)入
西樓是為崑崙(士贇曰史天官書濟南人公玉帶上/黄帝時明堂圖圖中有殿四面無壁)
(以茅葢通水圜宫舊為複道/上有樓從西南入命曰崑崙)前疑後丞正儀躅以出
入(士贇曰天子四鄰前曰疑/後曰丞左曰輔右曰弼)九夷五狄順方靣而來
奔(士贇曰禮記明堂位昔者周公朝諸侯于明堂之/位天子負斧扆南鄉而立三公中階之前北面東)
(上諸侯之位阼階之東西面北上諸伯之國西階之西/東面北上諸子之國門東北面東上諸男之國門西)
(北面東上九夷之國東門之外西面北上八蠻之國/南門之外北面東上六戎之國西門之外東面南上)
(五狄之國北門之外南面東上/九采之國應門之外北面東上)其左右也則丹陛㠋
㠋彤庭煌煌列寶鼎敵金光流辟雍之滔滔像環海
之湯湯(尸羊切士贇曰白虎通曰天子立辟雍者何/所以宣徳化也壅以水象教化流行也三輔)
(黄圖曰辟雍水四/周於外象四海也)闢青陽啓總章廓明臺而布𤣥堂
儼以大廟處乎中央(士贇曰青陽緫章𤣥堂大廟左/右个皆路寢之名蔡邕明堂論)
(曰明堂者天子大廟所以崇祀宗祖以配上帝者也/東曰青陽南曰明堂西曰總章北曰𤣥堂中曰大室)
(故雖有五名而主以明堂也取其宗祀之貌則曰清/廟取其正室之貎則曰大廟取其尊崇則曰大室取)
(其主則曰明堂取其四門之學則曰大學取其四/面水流如壁則曰辟雍異名而同事其實一也)發
號施令采時順方其閫域也三十六户七十二牖(士/贇)
(曰三輔黄圖明堂九室一室有四/户八牖凡二十六户七十二牖)度筵列位南七西
九(士贇曰禮冬官考工記周人明堂度九尺之筵/東西九筵南北七筵堂崇一筵五室凡室二筵)白
虎列序而躨(渠龜/切)跜(女夷/切)青龍承隅而蚴(於求/切)蟉(士/贇)
(曰躨跜動貎曲禮/云左青龍右白虎)其深沈奥密也則赤熛(必堯/切)掌火
招拒司金靈威制陽汁(音/叶)光摧陰坤斗主土據乎其
心(士贇曰配東方青帝靈威仰南方赤帝赤熛怒中/央黄帝合樞紐西方白帝白招拒北方黒帝汁光)
(紀/)若乃熠燿五色張皇萬殊人物禽獸奇形異模勢
若飛動瞪(直證/切)眄(匹莧/切)睢(許規/切)盱(匈于/切)明君暗主忠
臣烈夫威政興滅表示賢愚(士贇曰睢仰目/也盱張目也)於是王
正孟月朝陽登曦天子乃施蒼玉轡蒼螭臨乎青陽
左个方御瑶瑟而彈鳴絲(士贇曰月令孟春之月天/子居青陽左个乘鸞輅駕)
(蒼龍載青/旗服蒼玊)展乎國容輝乎皇儀傍瞻神臺順觀雲之
軌俯對清廟崇配天之規欽若肸蠁維清緝熙崇牙
樹羽熒煌葳蕤納五服之貢受萬邦之籍(士贇曰五/服即甸侯)
(綏要/荒也)張龍旗與虹旌攢金㦸與玊戚延五更進百辟
舉珪瓚(徂贊/切)獻琛帛(士贇曰三公致仕有用其徳行/及年高者一人為三老次一人)
(為五更尚/食具牢饌)顒昻俯僂儼容疊跡乃潔菹醢修粢盛(士/贇)
(曰菹水草醢/陸産之物)奠三犧薦五牲享于神靈太祝正辭庶
官精誠鼓大武之隠麟張鈞天之鏗鍧(士贇曰大武/周公作樂所)
(為舞/也)孤竹合奏空桑和鳴(士贇曰孤竹竹之特生者/空桑之琴瑟夏至日於澤)
(中之方/丘奏之)盡六變齊九成羣神來兮降明庭(士贇曰六/變而致象)
(物及天神又若樂六變則/天神皆降可得而禮矣)葢聖主之所以孝治天下
而享祀窅冥也然後臨辟雍宴羣后陰陽為庖造化
為宰餐元氣灑太和千里鼓舞百寮賡歌于斯之時
雲油雨霈恩鴻溶兮澤汪穢四海歸兮八荒㑹哤聒
乎區㝢駢闐乎闕外羣臣醉徳揖讓而退而聖主猶
夕愓若厲懼人未安乃目極于天耳下于泉(士贇曰/淮南子)
(下揆三泉上尋九天/葢上下察之意也)飛聰馳明無逺不察考鬼神之
奥摧陰陽之荒下明詔班舊章振窮乏散敖倉毁玉
沈珠卑宫頽牆使山澤無間往來相望帝躬乎大田
后親於郊桑棄末反本人和時康(士贇曰唐禮樂志/皇帝孟春辛亥享)
(先農遂以耕籍田皇帝耕止三推諸王耕五推尚書/卿九推籍田之穀歛而鍾之神倉以擬粢盛皇后嵗)
(祀一季春吉已享先蠶遂以親桑皇后/採三條命婦一品採五條二品採九條)建翠華兮萋
萋鳴玉鑾之鉠鉠(士贇曰上林賦建翠/華之旗萋萋盛貌)遊乎昇平之
圃憩乎穆清之堂天欣欣兮瑞穰穰巡陵於鶉首之
野講武於驪山之旁(士贇曰漢書志曰自井至栁謂/之鶉首巡陵者巡幸諸陵也驪)
(山地/名)封岱宗兮祀后土掩栗陸而包陶唐(士贇曰栗/陸陶唐皆)
(古帝王/之號)遨遊乎崆峒之上汾水之陽吸沆瀣之精英
黜滋味之馨香貴理國其若夢幾華胥之故鄉(士贇/曰列)
(子黄帝晝寢而夢遊於華胥氏之國華胥氏之國在/弇州之西台州之北不知去齊國幾千萬里葢非舟)
(車足力之所/及神遊而已)於是元元澹然不知所在若羣雲從龍
衆水奔海此真所謂我大君登明堂之政化也豈比
夫秦趙吳楚争高競奢結阿房與崇臺建姑蘇及章
華非享祀與嚴配徒掩月而凌霞由此觀之不足稱
也况瑶臺之巨麗復安可以語哉(士贇曰史記秦始/皇作前殿阿房東)
(西五百步南北五十丈上可以坐萬人下可以建五/丈旗越絶書吳王起姑胥之臺五年乃成姑胥即姑)
(蘇/也)敢揚國美遂作辭曰
穹崇明堂倚天開兮巃(力孔/切)嵸(則孔/切)鴻濛搆瓌(公囘/切)
材兮偃蹇坱(烏朗/切)􁀙(母黨/切)邈崔嵬兮周流辟雍岌(魚/及)
(切/)靈臺兮赫奕日噴風雷宗祀肸蠁王化𢎞恢鎮八
荒通九垓四門啓兮萬國來考休徴兮進賢才儼若
皇居而作固窮千祀兮悠哉
　　　大獵賦(并序/)
白以為賦者古詩之流辭欲壯麗義歸博達(白者太/)
(白自/稱也)不然何以光贊盛美感天動神而相如子雲競
誇詞賦厯代以為文雄莫敢詆訐臣謂語其略竊或
𥚹其用心子虛所言楚國不過千里夢澤居其大半
而齊徒吞若八九三農及禽獸無息肩之地非諸侯
禁淫述職之義也(士贇曰司馬相如子虛賦曰臣聞/楚有七澤嘗見其一名曰雲夢雲)
(夢者方九百里且齊東渚巨海南有瑯琊觀乎成山/射乎之罘浮渤澥遊孟諸左與肅慎為鄰右以暘谷)
(為界秋田乎青丘徬徨乎海外吞若雲夢者八九於/其胷中曽不芥蔕周禮天官大宰九職任萬民一曰)
(三農生九榖三農/者平地三澤也)上林云左蒼梧右西極考其實地
周袤纔經數百長楊誇胡設網為周阹放麋鹿其中
以摶攫充樂羽獵於靈臺之囿圍經百里而開殿門
當時以為窮壯極麗迨今觀之何齷齪之甚也(士贇/曰漢)
(書楊雄傳孝成時羽獵雄從作羽獵賦明年又作長/楊賦序云明年上將大誇胡人以多禽獸秋命右扶)
(風民入南山西自褒邪南歐漢中張羅網罝罘捕熊/羆豪猪虎豹狖玃狐兎麋鹿載以檻車輸長楊射熊)
(館以網為周阹令胡人手摶之自取其獲上親臨觀/焉是時農民不得收歛雄從至射熊館還上長楊賦)
(藉翰林以為主人子墨以為客/卿以諷漢書註齷齪小節也)但王者以四海為家
萬姓為子則天下之山林禽獸豈與衆庶異之而臣
以為不能以大道匡君示物周博平文論苑之小竊
為微臣之不取也今聖朝園池遐荒殫窮六合(士贇/曰上)
(下四方/為六合)以孟冬十月大獵於秦(士贇曰通典開元三/年蒐于岐州鳳泉場)
亦將耀威講武掃天蕩野豈荒淫侈靡非三驅之意
邪臣白作頌折中厥美其辭曰
粤若皇唐之挈天地而襲氣母兮粲五葉之葳㽔(士/贇)
(曰葉世也五葉者唐/興至𤣥宗凡五世)惟開元廓海㝢而運斗極兮總
六聖之光熙(士贇曰開元元宗年號雒書曰聖人受/命必受斗極六聖者高祖太宗高宗中)
(宗睿宗至/元宗也)誕金徳之純精兮潄玉露之華滋文章森
乎七曜兮制作參乎兩儀括衆妙而為師明無幽而
不燭兮澤無逺而不施慕往昔之三驅兮順生殺於
四時(士贇曰周易曰王用三驅失/前禽王注云禽越已則捨之)若乃嚴冬慘切寒
氣凛冽不周來風𤣥㝠掌雪(士贇曰不周者不交也/言陰陽未合化也太史)
(公曰十月不周風居西北主/殺月令孟冬之月其神𤣥㝠)木脱葉草解節土囊煙
陰火井冰閉(士贇曰霜降之後生氣既衰草木枝葉/皆理解也土囊大穴也荆州記曰宜都)
(浪山縣有山山有穴口大數尺為風井土囊當此之/類也地理志蜀郡卭州臨卭縣西南八里有火井鹽)
(井也欲出其火先以其家火投之須臾隠隠如雷聲/熖出通天光輝十里今無復見矣地理志西河鴻門)
(縣有天封苑火井祠火從地出靈帝/時井中冰厚尺餘史書之以為灾)是月也天子處
乎𤣥堂之中凔八水兮休百工(士贇曰月令孟冬之/月天子居𤣥堂左個)
(是月也以立冬盛徳在水明堂八靣/皆水故曰凔八水也凔音愴寒也)考王制兮遵國
風樂農人之間隙兮因校獵而講戎(士贇曰記王制/天子諸侯無事)
(則嵗三田左傳春蒐夏苗秋獮冬狩皆於農際/以講事也校獵者人為欄校遮禽而獵取也)乃使
神兵出於九闕天仗羅於四野徵水衡與林虞辨土
物之衆寡(士贇曰水衡都尉主都/水及上林苑故曰水衡)千騎飈掃萬乘雷
奔捎扶桑而拂火雲兮刮月窟而捜塞門(士贇曰月/窟者月所)
(生/也)赫壯觀於今古嶪揺蕩於乾坤此其大略也而内
以中華為天心外以窮髪為海口豁咽喉以洞開吞
荒裔而盡取(士贇曰莊子窮髮之北有溟海者天/池也司馬曰北極之下無毛之地)大
章按步以來往夸父振策而奔走(士贇曰淮南子禹/使大章步自東極)
(至于西極二億三萬三千五百里七十步使竪亥步/自北極至于南極二億三萬三千五百里七十五步)
(列子夸父不量力欲追日影逐之於隅谷之際渴欲/得飲赴飲河渭河渭不足將走北飲大澤未至道渴)
(而死棄/其杖)足跡乎日月之所通囊括乎陰陽之未有君
王於是撞鳴鐘發鑾音出鳳闕開宸襟駕玉輅之飛
龍厯神州之層岑(士贇曰尚書天傳曰天子將出則/撞黄鐘之鐘唐書儀衛志人君舉)
(動必以扇出入則撞鐘庭設樂鑾玉佩也又曰鈴也/唐書車服志天子之車曰玉輅者祭祀納后所乘也)
(青質玉錦木輅者蒐田所乘也黒質漆之唐書百官/志飛龍廏日以八馬入宫門之外中國名曰赤縣神)
(州赤縣神州内自有九/州禹之序九州是也)遊五柞兮瞰三危挾細栁兮
過上林(士贇曰漢書盩厔有長楊五柞宫三危山在/西裔郭璞曰細栁觀名也在昆明池南方)
攢高牙以總總兮駐華葢之森森(士贇曰兵書牙旗/者將軍之精唐書)
(儀衛志唐制天子居曰衙行曰駕皆有衛/有嚴羽葆華葢旌旗罕畢車馬之衆盛矣)於是擢倚
天之劔彎落月之弓崑崙叱兮可倒宇宙噫兮増雄
(士贇曰文子曰上下四方之宇古往今來之/宙大塊噫氣其名為風噫一戒切又音蔭)河漢為
之却流川嶽為之生風羽毛揚兮九天綘獵火燃兮
千山紅(士贇曰淮南子曰天有九野中央曰鈞天東/方曰蒼天東北方曰變天北方曰𤣥天西北)
(方曰幽天西方曰昊天西南方曰/朱天南方曰炎天東南方曰陽天)乃召蚩尤之徒聚
長㦸羅廣澤呵雨師走風伯(士贇曰山海經蚩尤作/兵戈雨師畢星詩月離)
(于畢俾滂沱矣風伯箕/星月于離箕風揚沙也)稜威耀乎雷霆烜赫震於蠻
貊(士贇曰李奇曰/神靈之威曰稜)陋梁都之體制鄙靈囿之規格而
南以衡霍作襟北以岱恒作阹(士贇曰周禮荆州之/鎮山曰衡山并州之)
(鎮山曰恒山爾雅曰霍山為南岳恒山北臨岱/南俯趙東接河海之間依山谷牛馬圏曰阹)夾東
海而為壍兮施西㝠而流渠麾九州之珍禽兮迴千
羣以岔(蒲汶/切)入聯八荒之奇獸兮屯萬族而來居(士/贇)
(曰淮南子天地之間九州八極何謂九州東南神州/曰農土正南次州曰沃土西南戎州曰滔土正西弇)
(州曰并土正中冀州曰中土西北台州曰肥土正北/濟州曰成土東北薄州曰隠土正東陽州曰申土顔)
(師古曰八荒者八/方荒忽極逺之地)雲羅高張天網密布罝罘綿原峭
格掩路蠛(芒結/切)蠓(芒孔/切)過而猶礙蟭(子饒/切)螟飛而不
度(士贇曰蠛蠓小蟲似蚋猶醯鷄醯鷄者甕中之蠛/蠓列子江浦之間生麽虫其名曰蟭螟羣飛而集)
(於蚊睫弗相觸也棲宿去來蚊弗覺也蠛/蠓蟭螟皆虫之至微細者以喻網之宻也)彼層霄與
殊榛罕翔鳥與伏兎從營合技彌巒被岡金戈森行
洗晴野之寒霜虹旗電掣巻長空之飛雪吳驂走練
宛馬蹀血縈衆山之聯綿隔逺水之明滅(士贇曰韓/詩外傳白)
(馬出昊昊門望之如一匹素練禮樂志大宛舊多善/馬馬汗出如血一日千里顔師古曰蹀音大頰反)
使五丁摧峯一夫㧞木下整高頽深平險谷擺樁括
開林叢喤喤(乎門/切)呷呷(乎甲/切)盡奔突於場中(士贇曰/喤通也)
(呷吸/也)而田疆古冶之疇烏獲中黄之黨(士贇曰田彊/古冶齊力士)
(烏獲秦力士中黄伯者/中黄國之有勇力者也)越峥嶸獵莽蒼喑嗚哮(乎交/切)
􁯡(乎敢/切)風旋電往(士贇曰莽蒼/草野之色)脱文豹之皮抵𤣥熊
之掌批(步結/切)狻(先九/切)手猱挾三挈兩(士贇曰莊子豐/孤文豹棲於山)
(林伏於巖穴然且不免於網羅機辟之患是何罪之/有哉其皮為之災也狻麑如彪猫食虎豹即獅子也)
(出西域猱善援即蒙貴也狀如蜼而小紫黒色可/畜徤捕鼠勝於猫九真日南皆出之亦獮猴之類)既
徒搏以角力又揮鋒而争先行甝(胡甘/切)號以鶚睨分
氣赫火而敵煙(士贇曰爾雅甝白虎鶚鵰屬此言/獵徒氣盛如甝之號如鶚之睨也)拳
封猯(梯端/切)肘巨􁀙(丑延切士贇曰猯野猪也字林云/獸似豕而肥􁀙麆也恕走者為狿)
(謂能/戾象)梟羊應叱以斃(一至/切)踣(必黙/切)䝟(於黠/切)貐(翼汝/切)亡
精而墜巔(士贇曰爾雅狒狒如人被髪迅走食人郭/璞曰梟羊也山海經曰其狀如人靣長唇)
(黒身有毛反踵見人則笑交廣及南康山中亦有此/物大者長丈許淮南子堯時有猰㺄為民害堯時使)
(羿下殺之爾雅猰㺄/類貙虎𤓰食人迅走)或碎腦以折脊或歕(普悶/切)髓而
飛涎(士贇曰淮南子雲臺之高墮者折脊碎腦/而蟁䖟適以翺翔選江賦曰噴浪飛涎)窮遐
荒蕩林藪扼土狛(白駕/切)殪天狗(士贇曰狛獸名似浪/王逸曰其身九屈有)
(角觺觺觸害人也山海經天門山有赤犬名曰天犬/其所下處有兵天狗之光飛天流而為星日數十丈)
(其疾如風聲如雷光如電吳楚七國叛時吠過梁野/陰山有獸狀如狸白首名曰天狗食蛇其音如猫佩)
(之可/禦凶)脱角犀頂探牙象口掃封狐於千里捩(力詩/切)雄
虺之九首(士贇曰宋玉招魂賦蜴蛇蓁蓁封狐千里/些雄虺九首往來倐忽吞人以益其心些)
咋(則格/切)騰蛇而仰吞拖奔兕以却走(士贇曰文子曰爾/騰蛇無足而騰)
(雅兕似牛郭璞曰/一角青色重千斤)君王於是峩通天靡星旃奔雷車
揮電鞭(士贇曰唐書禮樂志通天冠者冬至受朝賀/祭還燕羣臣養老之服也二十四梁附蟬十)
(二首施珠翠金博山黒介/幘組纓翠緌玉犀簪𨗳)觀壯士之效獲顧三軍而
欣然曰夫何神扶鬼摽之駭人也乂命建夔鼓勵武
卒(士贇曰帝王世紀黄帝殺夔/以其皮為鼓聲聞五百里)雖轥(良刃/切)轢(令的/切)之
已多猶拗(於六/切)怒而未歇集赤羽兮照日張烏號兮
滿月(士贇曰漢郊祀志黄帝鑄鼎成有龍垂鬍髯下/迎黄帝帝上騎羣臣后宫從者七十餘人龍乃)
(去餘小臣不得上悉持龍􁑛􁑛㧞墮墮黄帝之弓/百姓乃抱其弓與龍􁑛故後世因名其弓曰烏號)戎
車轞轞以陸離彀(古豆/切)騎煌煌而奮發(士贇曰彀/張弩也)鷹
犬之所騰㨗飛走之所蹉蹶攫麏(几雲/切)麚(古瑕/切)之咆
哮蹂豺貉(曷各/切)以挂格(士贇曰麏麞也貉/貍屬豺脚似狗)膏鋒染鍔
填巖掩窟觀殊材舉逸羣尚揮霍以出沒别有白□
(音/眉)飛駿窮奇貙(春俱/切)􁽒(音瞞士贇曰山海經邽山有/獸狀如牛騾尾大聲名曰窮)
(奇食人爾雅/貙䝢似貍)牙如錯劒鬛如叢竿口吞殳(時朱/切)鋋(市/延)
(切/)目極槍櫓碎琅弧攫玉弩射猛彘透奔虎(士贇曰/山海經)
(浮玉山有獸狀如猴四耳虎毛牛尾/音如犬吠名長彘食人見則大水)金鏃一發旁疊
四五雖鑿齒磨牙而致伉誰謂南山白額之足覩(士/贇)
(曰服䖍曰鑿齒齒長五尺似鑿亦食人晉周/處傳南山白額猛獸為害處入山射殺之)總八校
搜四隅馳專諸走都盧(士贇曰史記伍子胥求勇士/專諸見之公子光光使專諸)
(置匕首炙魚之中以進食而刺王僚李奇曰都/盧體輕善縁者也漢書曰自合浦南有都盧國)趫(丘/妖)
(切/)喬林撇(匹滅/切)絶壁抄獑(自咸/切)猢(户吾/切)攬貊􁀙(音/國)囚
鼬(亦敦/切)􁀙(午乎/切)於峻崖頓䝘(營隻/切)貜(九縛/切)於穹石(士/贇)
(曰􁀙似􁀙赤黄色大尾啖鼠䝘齧豕也貜/似獮猴而大色蒼黒能攫持人好顧盼)養由發箭
奇肱飛車(士贇曰左傳養由基蹲甲而射之徹七札/焉張華博物志奇肱國之民能為飛車從)
(風逺行湯時西風久下奇肱人車至於豫州界中湯/破其車不以示民後十年東風復至乃使乘車遣歸)
(其國去玊門/之西一萬里)巧聒更嬴妙兼蒱(薄乎/切)且墜鸀(之欲/切)鳿
(牛浴/切)於青雲落鴻鴈於紫虛捎鶬(千唐/切)鵠漂鸕􁄨彈
地廬與神居(士贇曰更嬴蒱且古之善射者也鸀鳿/山烏也似鳥而小赤觜宂乳出西方大)
(曰鴻小曰鴈鸕􁄨雝􁄨水鳥也此亦/吳都賦顛覆巢居剖破窟宅之意也)斬飛鵬於日域
摧大鳳於天墟(音區士贇曰日域日所出/之處也爾雅北陸天墟)龍伯釣其
靈鼇任公獲其巨魚(士贇曰列子龍伯之國有大人/舉足不盈數步而暨五山之所)
(一釣而/連六鼇)窮造化之譎詭何神怪之有餘所以噴血流
川飛毛灑雪狀若乎高天雨獸上墜於大荒(士贇曰/言殺獲)
(之多如天雨獸也山海經大荒之中有山/名曰大荒之山日月所入是謂大荒之野)又似乎積
禽為山下崩於林穴陽烏沮色於朝日陰兎喪精於
明月(士贇曰日名陽/烏月名陰兎)思騰裝上獵於太清所恨穹昊
於路絶而忽也(士贇曰顥氣顥汗/也穹形穹窿也)莫不海晏天空萬
方來同(士贇曰禮斗威儀曰君乘士/而王其政大平則河海夷晏)雖秦皇與漢武
兮復何足以爭雄(士贇曰此言雖秦皇漢武帝皆/窮奢極侈之君不足比擬也)俄
而君王茫然改容愀然有失於居安思危防險戒逸
斯馳騁以狂發非至理之𢎞術且夫人君以端拱為
尊𤣥妙為寳暴殄天物是謂不道乃命去三面之網
示六合之仁已殺者皆其犯命未傷者全其天貞雖剪
毛而不獻豈割鮮以焠輪(士贇曰史記湯出見野張/網四面祝曰自天下四方)
(皆入吾網湯曰嘻盡之矣乃命去其三面祝曰欲左/左欲右右不用命乃入吾網諸侯聞之曰湯德至矣)
(及禽獸郭璞曰焠染也孔安國曰鳥獸新殺曰鮮此/即題註所謂羣獸相從不盡殺已被射者不重射不)
(射其面不剪其毛凡/出表者不逐之之意)解鳳凰與鸑(牛角/切)鷟(自谷/切)兮旋
騶虞與麒麟(士贇曰雄曰鳳雌曰凰瑞應圖曰鳳凰/者仁鳥也鸑鷟鳳屬神鳥也騶虞義獸)
(也白虎黑文不食生物有至信之徳則應之麟瑞獸/也麕身牛尾馬足黄色圓蹄一角角端有肉音中鍾)
(吕行中規矩王/者至仁則出)獲天寳於陳倉載非熊於渭濵(士贇/曰天)
(寳鷄頭而人身齊世家尚窮困年老以漁釣西伯將/出獵卜之曰所獲非龍非彲非虎非羆所獲霸王之)
(輔於是西伯獵果得大公/於渭之陽載歸立為師)於是享獵徒封勞苦軒行
炰騎酌酤韜兵戈火網罟(士贇曰韜藏也火/焚也以示不用)然後登
九霄之臺宴八紘之圃(士贇曰九霄者喻其高/也八紘天之八維也)開日
月之扄闢生靈之户聖人作而萬物覩覽蒐岐與狩
敖何宣成之足數(士贇曰左傳成王有岐陽之/蒐敖鄭地宣王所獵之處)哂穆
王之荒誕歌白雲之西母(士贇曰仙傳拾遺周穆王/名滿少好神仙之道常欲)
(使車徹馬跡遍於天下以訪黄帝焉乃乘八駿之馬/觴西王母於瑶池之上王母謡曰白雲在天道里悠)
(逺山川閒之將子母死尚能復來王答曰予歸東上/和治諸夏萬民平均吾顧見汝比及三年將復而野)
曷若飽人以淡泊之味醉時以醇和之觴鼓之以雷
霆舞之以陰陽虞乎神明狃於道徳(士贇曰楊子學/行篇耕道而得)
(道獵徳而得/徳是獲享也)張無外以為罝琢大朴以為􁂳(逸尺切/士贇曰)
(兎罟謂之罝罝猶遮/也樴謂之􁂳磔也)頓天網以掩之獵賢俊以御極
若此之狩罔有不克使天人晏安草木蕃殖六宫斥
其珠玉百姓樂於耕織(士贇曰唐元宗開元二年焚/錦綉珠玉於前殿焚後庭珠)
(玉之玩戒/其奢也)寢鄭衛之聲却靡曼之色(士贇曰禮記鄭/衞之音亂世之)
(音也周穆王簡鄭衞之處子娥媌/靡曼者以樂化人靡曼柔弱也)天老掌圖風后侍
側(士贇曰列子黄帝夢遊華胥之國既悟召天/老力牧大山稽告以所夢風后黄帝之相)是三
階砥平而皇猷允塞(士贇曰泰階者天之三階也三/階平則陰陽和風雨時社稷神)
(祇咸獲其宜天下/大安是謂太平)豈比夫子虛上林長楊羽獵計麋
鹿之多少誇苑囿之大小哉方將延榮光於後昆軼
𤣥風於䆳古擁嘉瑞臻元符登封於太山篆德於社
首豈與乎七十二帝同條而共貫哉君王於是迴蜺
旌反鑾輿訪廣成於至道問大隗之幽居(士贇曰莊/子黄帝聞)
(廣成子在空同之上故往見之我聞吾子達於至道為御昌㝢/敢問至道之精又黄帝將見大隗乎具茨之山方明)
(驂乘張若諸朋前馬昆閹滑稽後車至襄城之野七/聖皆迷無所問途適遇牧馬童子問曰若知具茨之)
(山乎曰然若知大隗之所存乎曰然黄帝曰異哉小/童非徒知具茨之山又知大隗之所存請問為天下)
(小童曰夫為天下者亦若此而已矣又奚事焉余少/遊六合之内適有瞀病有長者教予曰若乘日之車)
(而遊於襄城之野今予病少痊且復遊於六合之外/夫為天下亦若此而已予又奚事哉黄帝曰為天下)
(者則誠非吾子之事雖然請問為天下小童辭黄帝/又問小童曰夫為天下者亦奚以異乎牧馬者哉亦)
(去其害馬者而已矣黄帝/再拜稽首稱天師而退)使罔象掇𤣥珠於赤水天
下不知其所如也(士贇曰莊子黄帝遊乎赤水之塢/登乎崑崙之丘而南望還歸潰其)
(𤣥珠使知索之而不得使離朱索之而不得使喫詬/索之而不得乃使罔象罔象得之黄帝曰異哉罔象)
(乃可以/得之乎)
　李太白集分類補註巻一
欽定四庫全書
　李太白集分類補註巻二
　　　　　　　　　　　宋　楊齊賢　集註
　　　　　　　　　　　元　蕭士贇　補註
　　古風
　　　其一(禎卿曰此篇白/自言其志也)
大雅久不作吾衰竟誰陳(禎卿曰此二/句一篇之旨)王風委蔓草戰
國多荆榛龍虎相啖食兵戈逮狂秦正聲何微茫哀怨
起騷人揚馬激頽波開流蕩無垠廢興雖萬變憲章亦
已淪自從建安來綺麗不足珍(禎卿曰此申/首一句意)聖代復元
古垂衣貴清真羣才屬休明乘運共躍鱗文質相炳焕
衆星羅秋旻我志在刪述垂輝映千春(士贇曰孝經序/子曰吾志在春)
(秋尚書序孔子刪詩為三百篇述職方以除九邱任彦/升表故以輝映先達領袖後進謝眺酬徳賦吹萬化而)
(不喧度千春之可並齊天地/之儵忽安事人間之紓婞哉)希聖如有立絶筆於獲麟
(禎卿曰此申首二句意齊賢曰詩大雅凡三十六篇詩/序云雅者正也言王政之所由廢興也大雅不作則斯)
(文衰矣平王東遷黍離降於國風終春秋之世不能復/振戰國迭興王道榛塞干戈相侵以迄于祖龍風俗薄)
(人心澆中正之聲日逺日㣲一變而為離騷史記曰離/騷之作蓋自怨生也迨漢司馬相如揚雄激揚其頽波)
(疏導其下流使遂閎肆注乎無窮而世降愈下憲章乖/離建安諸子夸尚綺靡摛章繡句競為新奇而雄健之)
(氣由此萎薾至於唐八代極矣掃魏晉/之陋起騷人之廢太白蓋以自任矣)
　　　其二(齊賢曰按唐書王皇后久無子而武妃有/寵后不平顯詆之遂廢武妃進冊為惠妃)
　　　(欲立為后太白/詩意似屬乎此)
蟾蜍薄太清蝕此瑶臺月圓光虧中天金魄逐淪沒(齊/賢)
(曰蟾蜍蝦蟆月以況皇后蟾蜍以比武妃進則皇后廢/猶蝦蟆得志侵蝕乎月則金魄淪没矣月生於西實金)
(方故曰金魄士贇曰張衡靈憲羿得不死之藥於西王/母其妻嫦娥竊之以奔遂托於月是為蟾蜍史記天官)
(書日月薄蝕韋昭曰氣往迫之為薄虧毁為蝕淮/南子太清問於無窮註曰太清者元氣之清者也)螮蝀
入紫㣲大明夷朝暉浮雲隔兩曜萬象昏隂霏(齊賢曰/紫㣲帝)
(居也螮蝀淫炁也毛詩螮蝀在東莫之敢指言夫人淫/奔之行國人皆不敢指視之大明日也以喻君也夷傷)
(也士贇曰廣雅/日月謂之兩曜)蕭蕭長門宫昔是今已非(齊賢曰陳皇/后驕妬别在)
(長門宫昔是今非言君心為忿怒/憎惡所蔽平生之是今皆非矣)桂蠧花不實天霜下
嚴威(齊賢曰桂一蠧則徒花而不實又肅之以嚴霜之威/得不為之永嘆哉天霜天子之威也士贇曰後漢五)
(行志成帝時童謠曰邪徑敗良田讒口亂善言桂林花/不實黄雀巢其顛固為人所羡亦為人所隣禎卿曰士)
(贇所引是也白/意似本於此)沈嘆終永夕感我涕沾衣(士贇曰蟾蜍/薄太清月為)
(之蝕以喻武妃入後宫而卒為王后之蠧也螮蝀入紫/㣲而大明夷朝暉以喻武妃既得幸而元宗卒為所惑)
(也日君象月后象今焉廢黜是浮雲隔之不得代明矣/萬象昏隂霏者意謂自後卒不止中宫漫成女寵之禍)
(也夫婦君臣俱人之大倫也至宻近者莫如夫婦而且/不能保其終況臣子之疎逺乎此白之所以感嘆終夕)
(而涕/零也)
　　　其三(禎卿曰此篇借/秦皇以為諷也)
秦皇掃六合虎視何雄哉飛劒决浮雲諸侯盡西來明
斷自天啓大略駕羣才收兵鑄金人函谷正東開(齊賢/曰史)
(記始皇二十六年分天下為三十六郡更名民曰黔首收/天下兵聚之咸陽銷以為鐘鐻金人十二重各千石函谷)
(闗在今陜州為秦東闗昔秦未得志蘇秦約六國從親/投從約書於秦秦兵不敢窺函谷闗十五年今既并諸)
(侯則無人敢議秦者此闗宜常開矣/禎卿曰此六句言秦皇之制天下)銘功會稽嶺騁望
瑯琊臺(齊賢曰史記始皇二十七年行至錢塘臨浙江/水波惡乃西百二十里從狹中度上會稽祭大)
(禹立石刻頌秦功德南登瑯琊大樂之留三月徙黔首/三萬户瑯琊臺下復十二嵗作瑯琊臺立石刻頌秦德)
(禎卿曰此二句言/秦皇極游觀之樂)刑徒七十萬起土驪山隈尚採不死
藥茫然使心哀(齊賢曰史記始皇三十五年隱宫刑徒/者七十餘萬人分作阿房宫或作驪山)
(發北山石椁乃寫蜀荆地材皆至闗中計宫三百闗外/四百餘於是立石東海上朐界中以為秦東門因徙三)
(萬家麗邑五萬家雲陽皆復不是/禎卿曰此言秦皇極土木之欲)連弩射海魚長鯨正
崔嵬額鼻象五嶽揚波噴雲雷鬐鬛蔽青天何由覩蓬
萊(齊賢曰秦紀方士徐市等入海求神藥數嵗不得費/多恐譴乃詐曰蓬萊藥可得然常為大蛟魚所苦故)
(不得至願請善射與俱見則以連弩射之始皇夢與海/神戰如人狀問占夢博士曰水神不可見以大魚蛟龍)
(為候今上禱祠備謹而有此惡神當除去而善神可致/乃令入海者齎捕巨魚具而自以連弩候大魚出射之)
(自瑯琊山至榮成山弗見至之罘見巨魚射殺一魚異/物志鯨魚長者數千里江賦或鹿額象鼻或虎狀龍顔)
(揚鬐掉尾噴浪飛/涎説文噴叱也)徐市載秦女樓船幾時迴但見三泉
下金棺葬寒灰(齊賢曰船上施樓曰樓船史記始皇初/即位治驪山穿三泉下銅而致棺禎卿)
(曰此以上言秦皇惑於神/仙之說而卒不免於死也)
　　　其四(齊賢曰此篇/太白自况也)
鳳飛九千仞五章備綵珍銜書且虛歸空入周與秦横
絶厯四海所居未得隣(士贇曰所居未得隣者言其樓/身高逺未有得與之隣接者也)
(禎卿曰此以鳳喻至人也言鳳飛則凌千仞身則備五/色雖來儀於周秦之郊而不可羈挂以比至人能全身)
(逺害/也)吾營紫河車千載落風塵(齊賢曰抱朴子曰丹砂/可為金河車可作銀子)
(得其道可以仙身隂真君歌曰北方正氣名河車據此/河車乃藥士贇曰道書蓬萊修煉法河車是水朱雀是)
(火取水一斗鐺中以火炎之令沸致聖石九兩其中初/成姹女次謂之玉液後成紫色謂之紫河車白色曰白)
(河車青色曰青河車赤色曰赤河/車赤曰黄芽禎卿曰落脱也謝也)藥物秘海嶽採鉛青
溪濵(齊賢曰五嶽四海靈藥所産而不輕以畀人青溪/之鉛乃可採耳士贇曰庾仲雍荆州記曰臨沮縣)
(有青溪山山東有泉/泉側有道士精舍)時登大樓山舉手望仙真羽駕滅
去影飈車絶廻輪(齊賢曰據太白代内贈詩云估客發/大樓知君在秋浦則大樓當在秋浦)
(羽駕言乘鸞鶴/飈車言御風雲)尚恐丹液(神丹/金液)遲志願不及申徒霜鏡
中髮羞彼鶴上人桃李何處開此花非我春唯應清都
境長與韓衆親(齊賢曰言桃李花乃世俗之春非仙境/之春也列子清都紫㣲鈞天廣樂帝之)
(所居神仙傳劉根初學道到華山見一人乘白鹿從十/餘玉女根稽首乞一言神人曰爾聞有韓衆否曰聞之)
(神人曰/我是也)
　　　其五(禎卿曰此篇語意與上亦相/類蓋白真有慕於仙而作也)
太白何蒼蒼星辰上森列去天三百里邈爾與世絶(齊/賢)
(曰九域志太白/山在鳳翔郿縣)中有緑髮翁披雲卧松雪不笑亦不語
㝠棲在巖穴我來逢真人長跪問寳訣粲然啓玉齒授
以鍊藥說銘骨傳其語竦身已電滅(齊賢曰許慎注淮/南子曰真人真德)
(之人粲露/齒之狀)仰望不可及蒼然五情熱吾將營丹砂永與
世人别(士贇曰參同契丹/砂木精得金乃并)
　　　其六(禎卿曰此篇言塞下事/或有所感於時而作也)
岱馬不思越越禽不戀燕情性有所習土風固其然(禎/卿)
(曰岱北越南鳥獸各有所戀/以比去家就戍非人之情也)昔別鴈門闗今戍龍庭前
驚沙亂海日飛雪迷胡天(齊賢曰九域志代州治鴈門/縣有鴈門塞即古闗也龍庭)
(單于祭/天所也)蟣蝨生虎鶡心魂逐旌旃(齊賢曰鶡勇雉其鬬/無已一死乃止故趙)
(武靈王為冠以表武士/析羽為旌通帛為旃)苦戰功不賞忠誠難可宣誰隣
李飛將白首沒三邊(齊賢曰漢書李廣傳匈奴入遼西/殺太守上迺召拜廣為北平太守)
(廣在郡匈奴號曰漢飛將軍避之數嵗不入界元狩四/年為前將軍引兵與右將軍將軍食其合軍出東道惑)
(失道後大將軍大將軍與單于接戰單于遁走弗能得/而還廣已見大將軍還長史急責廣之幕府上薄謂其)
(麾下曰廣結髪與匈奴大小七十餘戰今幸從大將軍/出接單于兵大將軍徙廣部行回逺又迷失道豈非天)
(哉且廣年六十餘終不能復對刃筆之吏矣遂引刀自/剄百姓聞之知與不知老壯皆為垂泣三邊三垂西方)
(南方/東方)
　　　其七(士贇曰此篇/亦游仙詩)
客有鶴上仙飛飛凌太清揚言碧雲裏自道安期名(齊/賢)
(曰真君傳斗中真人降兗州蘭公舎云三才肇分始於/三炁三炁者玉淸三天也玉清境是元始大聖真王治)
(化太清境是𤣥道流行虛無自然玉皇治化士贇曰劉/向列仙傳安期生者瑯琊阜鄉人也賣藥於東海邊時)
(人皆言千嵗翁秦始皇東遊請見與語三日三夜賜金/璧度數十萬出於阜鄉亭皆置去留書以赤玉舄一量)
(為報曰後數年求我於蓬萊山始皇即遣使者徐市盧/生等數百人入海未至蓬萊山輒逢風波而還立祠阜)
(鄉亭海邊/十數處云)兩兩白玉童雙吹紫鸞笙去影忽不見回風
送天聲舉手逺望之飄然若流星願飡金光草壽與天
齊傾(齊賢曰樂書王子晉之笙其制象鳳翼亦名參差/廣異記謝元卿至東岳夫人所居有異草葉如芭)
(蕉花正黄色光可鑑曰此金明草晉咸和九年東華青/童賜魏夫人石精金光化形靈元禎卿曰天聲即笙音)
(以至高故言天齊/賢以為天籟非也)
　　　其八(士贇曰此篇之意葢言戚里驕縱踰/制儒者沈困下僚必有所感諷而作)
咸陽二三月宫栁黄金枝緑幘誰家子賣珠輕薄兒(一/作)
(百鳥鳴花枝玉劒誰家子西秦豪俠兒士贇曰漢東方/朔傳初帝姑館陶公主號竇太主堂邑侯陳午尚之午)
(死主寡居年五十餘嵗矣近幸董偃始偃與母以賣珠/為事偃年十三隨母出入主家左右言其姣好主召見)
(曰吾為母養之因留第中至年十八而冠出則執轡入/則侍内為人温柔愛人以主故諸公接之名稱城中號)
(曰董君後偃懼白主獻長門園上大說更名竇太主園/為長門宫上以錢千萬從主飲後數日上臨山林主自)
(執宰敞膝道入登階就坐坐未定上曰願謁主人翁主/乃下殿去簪珥徒跣頓首謝自引董君董君緑幘傳韝)
(隨主前伏殿下主乃賛舘陶公主庖人臣偃昧死再拜/謁因叩頭謝上為之起有詔賜衣冠上偃起走就衣冠)
(主自奉食進觴飲大驩樂於是董君貴寵天下莫不聞至/年三十而終後數嵗竇太主卒與董君㑹葬於霸陵齊)
(賢曰唐京兆府咸/陽縣秦咸陽故地)日暮醉酒歸白馬驕且馳意氣人所
仰冶遊方及時子雲不曉事晚獻長楊辭賦達身已老
草𤣥鬢若絲投閣良可嘆但為此輩嗤(齊賢曰魏楊脩/答曹子建書曰)
(吾家子雲老不曉事前漢揚雄傳及賛曰揚雄字子雲/蜀郡成都人博覽好辭賦漢成帝時客有薦雄文似相)
(如者召雄待詔承明之庭從上行幸奏甘泉河東校獵/等賦除為郎給事黄門又從至射熊舘上長楊賦以風)
(哀帝時丁傅董賢用事諸附離之者或起家至二千石/時方草太𤣥有以自守泊如也王莽時劉歆甄豐皆為)
(上公莽既以符命自立即位之後欲絶其原以神前事/而豐子尋歆子棻復獻之莽誅豐父子投棻四裔辭所)
(連及便收不請時雄校書天禄閣上治獄使者來欲收/雄雄恐不能自免迺從閣上自投下幾死莽聞之曰雄)
(素不與事何故在此間請問其故迺劉棻甞從雄學作/奇字雄不知情有詔勿問然京師為之語曰惟寂寞自)
(投閣爰清靜作符命雄/以病免復召為大夫)
　　　其九(禎卿曰此篇嘆世事之難/保而人貴達理以自守也)
莊周夢胡蝶胡蝶為莊周一體更變易萬事良悠悠(齊/賢)
(曰莊子云昔者周夢為胡蝶栩栩然胡蝶也不知周之/夢為胡蝶與胡蝶之夢為周與周與胡蝶則必有辦矣)
(一體之間尚有變/易萬事豈能定哉)乃知蓬萊水復作清淺流(齊賢曰葛/洪神仙傳)
(曰麻姑云接待以來見東海三為桑田向到蓬萊水又/淺於往者會時畧半也豈將復為陵陸乎方平笑曰聖)
(人皆言海中/行復揚塵也)青門種𤓰人舊日東陵侯富貴故如此營
營何所求(齊賢曰漢書霸城門民間謂之青門史記蕭/相國世家邵平者故秦東陵侯秦破為布衣)
(貧種𤓰於長安城東𤓰美時謂東陵𤓰夫富貴無常昔/時為侯今焉為圃任緣而已終日營營復何求哉)
　　　其十(齊賢曰此篇葢慕/魯仲連之為人也)
齊有倜儻生魯連特高妙明月出海底一朝開光曜却
秦振英聲後世仰末照意輕千金贈顧向平原笑(齊賢/曰史)
(記魯仲連齊人也好奇偉倜儻之畫䇿而不肯仕宦任/職好持高節適游趙會秦圍趙聞魏將欲令趙尊秦為)
(帝乃見平原君曰將奈何平原君曰勝也何敢言事前/亡四十萬之衆於外今又内圍邯鄲而不能去魏王使)
(客將軍新垣衍令趙帝秦今其人在是勝也何敢言事魯/仲連曰吾始以君為天下賢公子也吾乃今然後知君)
(非天下賢公子也梁客新垣衍安在哉吾請為君責而/歸之平原君曰勝請為介紹而見之於先生魯仲連見)
(新垣衍曰世以鮑焦為無從頌音從容而死者皆非也/衆人不知則為一身彼秦者棄禮義而上首功之國也)
(權使其士虜使其民彼即肆然以為帝過而為政於天/下則連有蹈東海而死耳吾不忍為之民也所為見將)
(軍者欲以助趙也新垣衍曰秦稱帝之害何如魯連曰/秦無已而帝則且變易諸侯之大臣彼奪其所不肖而)
(與所賢奪其所憎而與其愛彼又將使其子女讒妾為/諸侯妃姬處梁之宫梁王安得晏然而已乎而將軍又)
(何得故寵乎於是新垣衍起再拜謝曰始以先生為庸/人吾乃今日知先生為天下之士也吾請出不敢復言)
(帝秦秦將聞之却軍五十里適會魏公子無忌奪晉鄙/軍以救趙擊秦軍秦軍遂引而去於是平原君欲封魯)
(仲連魯連辭讓使者三終不肯受平原君乃置酒酒酣/起前以千金為魯連夀魯連笑曰所謂貴於天下之士)
(者為人排患解難釋紛亂而無取也即有取者是商賈/之事也而連不忍為也遂辭平原君而去終身不復見)
(倜儻不覊也太白意謂魯仲連崛起於齊猶明月出於/海底光彩照耀天下人所同仰士贇曰明月寳珠也)
吾亦澹蕩人拂衣可同調(齊賢曰澹蕩猶放蕩/也同調謂聲音和)
　　　其十一(禎卿曰此篇/悲年命也)
黄河走東溟白日落西海逝川與流光飄忽不相待(齊/賢)
(曰黄河出崑崙山東北陬入東海大秦之西鳥遲國鳥/遲國之西復言有海西海之濵有小崑崙高萬仞方八)
(百/里)春容捨我去秋髮已衰改人生非寒松年貌豈長在
吾當乘雲螭吸景駐光彩(齊賢曰春容蒼顔也秋髮白/髮也無角曰螭龍吸景吸日)
(月之景以駐吾之顔采太白之意謂黄河東走白日西/落不捨晝夜青春容色儵忽摧謝不如長松貫四時而)
(不改柯易葉自非服煉九鼎食精/養神累積長久安能變形而仙哉)
　　　其十二(禎卿曰此篇葢有慕/乎子陵之髙尚也)
松柏本孤直難為桃李顔(齊賢曰謂松柏挺然孤直不/能如夭桃艷李嫣然媚人也)
(禎卿曰此/興而比也)昭昭嚴子陵垂釣滄波間身將客星隱心與
浮雲閒長揖萬乘君還歸富春山(齊賢曰嚴光字子陵/一名遵會稽餘姚人)
(少與光武同遊學及光武即位光乃變姓名隠身不見/帝思其賢乃令以物色訪之後齊國上言有一男子披)
(羊裘釣澤中帝疑其光乃備安車𤣥纁遣使聘之三反/而後至車駕即日幸其舘光卧不起帝即其卧所撫光)
(腹曰咄咄子陵不可相助為理邪光乃張目熟視曰昔/唐堯著德巢父洗耳士故有志何至相廹乎帝曰子陵)
(我竟不能下汝邪於是升輿歎息而去復引光入論道論道/舊故相對累日帝從容問光曰朕何如昔時對曰陛下差増)
(於往因共偃仰以足加帝腹上明日太史奏客星犯大/御座甚急帝笑曰朕故人嚴子陵共卧耳除為諌議)
(夫不屈乃耕/於富春山)清風灑六合邈然不可攀使我長嘆息冥
棲巖石間
　　　其十三(禎卿曰此篇白自/託於君平之詞也)
君平既棄世世亦棄君平觀變窮太易探元化羣生寂
寞綴道論空簾閉幽情(齊賢曰漢書嚴君平卜筮於成/都市以為卜筮賤業而可以惠)
(衆人有邪惡非正之問則依龜筮為言與人子言依於/孝與人弟言依於順與人臣言依於忠各因勢導之以)
(善從吾言已過半矣日裁閲數人得百餘錢足自養則/閉肆下簾而授老子揚雄少學數為朝廷在位賢者稱)
(君平德李强為益州牧喜謂雄曰吾真得嚴君平矣雄/曰君備禮待之彼可見而不可得詘强以為不然至蜀)
(致禮與相見卒不敢言以為從事乃嘆曰揚子雲誠知/人士贇曰言君平抱濟世之才而無用世之意是平棄)
(斯世矣世之人復不知君平之賢/而不用之焉是世亦棄君平也)騶虞不虚來鸑鷟有
時鳴(齊賢曰騶虞白虎黒文尾㫃於軀/不食生物不履生草鸑鷟鳳之屬)安知天漢上白
日懸高名海客去已乆誰人測沈冥(齊賢曰博物志舊/説天河與海通近)
(世有人居海渚者年年八月有浮槎去來不失斯人有/奇志立飛閣於槎上多齎糧乘槎而去十餘月至一處)
(有城郭狀屋舍甚嚴遥望宫中有織婦見一丈夫率牛/渚次飲之牽牛人乃驚問曰何由至此此人為說來意)
(并問此是何處答曰君還至蜀郡訪嚴君平則知之竟/不及登岸因還至蜀問君平曰某年某月有客星犯牽)
(牛宿計其年月正是此人到天河時也士贇曰河精上/為天漢禎卿曰白意葢以騶虞鸑鷟比君平而嘆世人)
(之莫識也安知其高名乃如白日之懸於天漢而牛女/皆知之然海客之去已久又誰能測其幽深之道哉末)
(二句亦借以/自寓之意也)
　　　其十四(禎卿曰此篇之/意蕭説近是)
胡闗饒風沙蕭索竟終古木落秋草黄登高望戎虜荒
城空大漠邉邑無遺堵白骨横千霜嵯峨蔽榛莽(齊賢/曰漠)
(北方流沙也/千霜千年也)借問誰凌虐天驕毒威武赫怒我聖皇勞
師事鼙鼓(齊賢曰强胡者天之驕子也聖皇元宗也元/宗承國家富庶多心動遂貪邉功罷張九齡)
(相李林甫楊國忠從事吐蕃南詔訖唐世為患鼙鼓鼓/之尤小者司馬法曰萬人之師執大鼓千人之師執鼙)
(鼓/)陽和變殺氣發卒騷中土三十六萬人哀哀淚如雨
(齊賢曰騷/動也悲也)且悲就行役安得營農圃不見征戍兒豈知
闗山苦李牧今不在邉人飼豺虎(齊賢曰史記李牧趙/北邉良將常居鴈門)
(備匈奴匈奴小入佯北不戰以數千人委之單于聞之/大率衆來李牧多為竒軍張左右翼大破殺匈奴十餘)
(萬十餘嵗匈奴不敢近趙邉豺虎指匈奴士贇曰此詩/楊子見以為討閤羅鳳之事非也雲南乃西南邉此詩)
(專指北邉而言當是為哥舒翰攻吐蕃石堡城之事而/作也唐史天寳六載上欲使河西隴右節度使王忠嗣)
(攻吐蕃石堡城忠嗣上言石堡城險固吐蕃舉國守之/今頓兵其下非殺數萬人不能克臣恐所得不如所亡)
(上意不决將軍董延光自請將兵攻石堡城上命忠嗣/分兵哥舒翰師隴右河西朔方河東兵凡六萬三千攻)
(吐蕃石堡城其城三面險絶唯一徑可上吐蕃但以之/數百人守之多贮糧食積檑木及石唐兵前後屢攻)
(不能克翰進攻㧞之獲吐蕃鐵刃悉諾羅等四百人唐/士卒死亡畧盡果如忠嗣之言葢當時上好邉功諸將)
(皆希旨開邉隙忠嗣獨能持重安邉不生事嘗曰平世/為將撫衆而已吾不欲竭中國力以幸功名傳中所載)
(全與李牧相類此詩末句曰李牧今不在邉人飼豺虎/者葢以李牧比忠嗣也今不在者翰取石堡時忠嗣已)
(死二年無能諌止/卒䘮數萬之師人)
　　其十五(禎卿曰此篇/刺時貴也)
燕昭延郭隗遂築黄金臺劇辛方趙至鄒衍復齊來(齊/賢)
(曰史記燕昭王謂郭隗曰齊因孤之國亂而襲破燕誠/得賢士以共國雪先王之恥孤之願也隗曰王必欲致)
(士先從隗始況賢於隗者豈逺千里哉於是昭王為隗/改築宫而師事之上谷圖經曰黄金臺易水南十八里)
(燕昭王置千金於臺上以延天下士謂之黄金之/臺其後樂毅自魏往鄒衍自齊往劇辛自趙往)奈何
青雲士棄我如塵埃珠玉買歌笑糟糠養賢才方知黄
鶴舉千里獨徘徊(齊賢曰鶴一作鵠太白意謂吳姬越/女資其一歌笑則不惜珠玉之費至)
(於賢人才士則待之以糟糠其好色而不好德/如此則賢者將逺去徘徊顧望而不敢輒下)
　　　其十六(禎卿曰此篇/白自況也)
寳劒雙蛟龍雪花照芙蓉精光射天地雷騰不可衝一
去别金匣飛沈失相從風胡滅已久所以潛其鋒吳水
深萬丈楚山邈千里雌雄終不隔神物會當逢(齊賢曰/晉書張)
(華傳初斗牛之間常有紫氣華聞豫章電焕達緯象乃/要焕登樓仰觀焕曰寳劒之精上徹於天耳華因問曰)
(在何郡焕曰在豫章豐城華即補焕為豐城令焕到縣/掘獄屋基得一石函光氣非常中有雙劒並刻題一曰)
(龍泉二曰太阿遣使送一與華留一自佩或謂焕曰得/兩送一張公豈可欺乎焕曰本朝將亂張公當受其禍)
(此劒當繫徐君墓樹耳靈異之物終當化去不永為人/服也華得劒報焕書曰詳觀劒文乃干將也莫邪何復)
(不至雖然天生神物終當合耳華誅失劒所在焕卒子/華為州從事持劒行經延平津劒於腰間躍出墮水使)
(人沒水取之不見劒但見兩龍各長數丈蟠縈有文章曰/沒者懼而反須臾光彩照水波浪驚沸於是失劒華嘆)
(先君化去之言張公終合之論此其驗矣士贇曰吳越/春秋楚昭王卧而寤得吳王湛盧之劒於牀昭王不知)
(其故乃召風胡子而問曰寡人卧覺而得寳劒不知其/名是何劒也風胡子曰此謂湛盧之劒昭王曰何以言)
(之風胡子曰臣聞吳王得越所獻寳劒三枚一曰魚腸/二曰磐郢三曰湛盧魚腸之劒已用殺吳王僚也磐郢)
(以送其死女今湛盧入楚也昭王問湛盧所以去者何/也風胡子曰臣聞越王元常使歐冶子造劒五枚以示)
(薛燭燭對曰魚腸劒逆理不順不可服也臣以殺君子/以殺父故闔閭以殺王僚一名磐郢亦曰豪曹不徒之)
(物無益於人故以送死一名湛盧五金之英太陽之精/寄氣託靈出之有神服之有威可以折衝拒敵然人君)
(有逆理之謀其劒即出故去無道以就有道今吳王無/道殺君謀楚故湛盧入楚昭王曰其值幾何風胡子曰)
(臣聞此劒在越之時客有求其值者有市之鄉三十駿/馬千匹萬户之都二是其一也薛燭對曰赤堇之山已)
(令無雲若邪之溪深而莫測羣神上天歐冶死矣雖傾/城量金珠玉盈河猶不能得此寳而况有市之鄉駿馬)
(千匹萬户之都何足言/也昭王大悅遂以為寳)
　　　其十七(禎卿曰此篇/諷不知止也)
金華牧羊兒乃是紫煙客(齊賢曰金華山在梓州射洪/縣蔚藍洞天存焉婺州亦有)
(金華山葛洪神仙傳皇初平丹溪人也年十五而家使/牧羊有道士見其良謹便將至金華山石室中四十餘)
(年忽然不復念家其兒初起入山索初平厯年不能得/見後在市中有道士善卜乃問之曰吾有弟名初平因)
(令牧羊失之今四十餘年不知死生所在願道君為占非/之道士曰金華山中有一牧羊兒始皇名初平是卿弟)
(邪初起聞之驚喜即隨道士去尋求果得相見兄弟悲/喜因問弟曰羊皆何在初平曰羊近在山東初起往視)
(之了不見羊但見白石無數還謂初平曰山東無羊也/初平曰羊在耳但兄自不見之初平便乃俱往看之乃)
(叱曰羊起於是白石皆變為羊數萬頭初起曰弟獨得/神通如此吾可學否初平曰唯好道便得耳初起便棄)
(妻子留就初平共服松脂茯苓至五千日能坐在立亡/行於日中無影而有童子之色後乃俱還鄉里諸親死)
(亡畧盡乃復還去以方授南伯逢易姓為赤初平改字/為赤松子初起改字為魯班其後傳服此藥而得仙者)
(數十/人焉)我願從之遊未去髮已白不知繁華子擾擾何在
迫崐山採瓊蘂可以煉精魄(齊賢曰崐山/崐崘山也)
　　　其十八(禎卿曰此篇/諷時貴也)
天津三月時千門桃與李朝為斷腸花暮逐東流水(齊/賢)
(曰言三月之朝人見桃李爛漫春心揺蕩感物傷情腸為/之斷至于日暮花已零落遊逐東流之水士贇曰天津)
(按三輔記云秦始皇併天下都咸陽鴈門四達以制紫/宫渭水貫都以象天河横橋南渡以法牽牛即今所謂)
(天津/橋也)前水復後水古今相續流新人非舊人年年橋
上遊雞鳴海色動謁帝羅公侯月落西山陽餘輝半
城樓(齊賢曰上陽宫在皇城西南南臨洛/水西連穀水士贇曰海色日出之光)衣冠照雲
日朝下散皇州鞍馬如飛龍黄金絡馬頭行人皆辟易
志氣横嵩邱(齊賢曰辟易開張而易/其本處嵩邱即嵩山也)入門上高堂列鼎
錯珍羞香風引趙舞清管隨齊謳七十紫鴛鴦雙雙戲
庭幽(齊賢曰西京雜記茂陵富人袁廣漢/於北邙山下築園激水養紫鴛鴦)行樂爭晝夜
自言度千秋功成身不退自古多愆尤(齊賢曰老子曰/功成身退天之)
(道也蔡澤曰商君白公吳起/大夫種功成不去禍至如此)黄犬空嘆息緑珠成釁讎
(齊賢曰嶺表録異梁氏女今白州人有容貌石季倫以/真珠二斛買之即緑珠也趙王倫專權孫秀使人求緑)
(珠崇不與秀矯詔收崇崇正當宴樓上謂緑珠曰我今/為爾得罪緑珠泣曰當效死於官前因自投樓下而死)
(士贇曰李斯黄犬事見擬恨賦注禎卿曰/黄犬應前貴寵之言緑珠應前歌舞之言)何如鴟夷子
散髮棹扁舟(禎卿曰鴟夷應前功成身退之言齊賢曰/史記貨殖傳范蠡既雪會稽之恥乃乘扁)
(舟浮於江湖變名易姓適齊為鴟夷子皮之陶為陶朱/公富至巨萬師古曰自號鴟夷者言若盛酒之鴟夷多)
(所容受而可巻懐與時張弛士贇曰大意蓋謂天津橋/水越人亦多矣富與貴者自謂可以長保而不知退安)
(知其無李斯石崇之禍乎/何如范蠡之勇退為髙也)
　　　其十九(禎卿曰此篇/刺元宗也)
西嶽蓮花山迢迢見明星素手把芙蓉虚步躡太清(齊/賢)
(曰蓮華山在華隂集仙傳明星玉女居華山/服玉漿白日升天士贇曰爾雅華山為西嶽)霓裳曳廣
帶飄拂升天行邀我登雲臺高揖衛叔卿(齊賢曰廣記/衛叔卿中山)
(人漢儀鳳二年八月武帝閒居殿上忽一人乘雲車駕/白鹿從天而下年可三十許帝驚問曰我中山衛叔卿)
(帝曰中山乃朕臣叔卿黙然不應忽不知所在/士贇曰華岳記雲臺觀中方丈上有山崛起)恍恍與
之去駕鴻凌紫冥(禎卿曰此設言也揖神仙凌/紫冥明其潔身而去亂也)俯視洛
陽川茫茫走胡兵流血塗野草豺狼盡冠纓(士贇曰安/史亂離之)
(際朝廷借回紇兵復兩京故曰茫茫走胡兵復/用官爵賞功不分流品故曰豺狼盡冠纓也)
　　　其二十(禎卿曰此篇白欲謝/親友而事逺遊也)
昔我遊齊都登華不注峯兹山何峻秀緑翠如芙蓉(齊/賢)
(曰九域志華不注在濟南府舊為蓉/齊州爾雅荷芙蕖郭璞曰別名芙)蕭颯古仙人了知是
赤松借予一白鹿自挾兩青龍(齊賢曰列仙傳赤松子/神農時雨師服水王教)
(神農能入火不燒常居西王母石室中周/義真入龍蟜山見羡門子乘白鹿而行)含笑凌倒景
欣然願相從(齊賢曰倒景炁去地四/千里其景皆倒下也)泣與親友別欲語
再三咽朂君青松心努力保霜雪世路多險艱白日欺
紅顔分手各千里去去何時還在世復幾時儵如飄風
度空聞紫金經白首愁相誤(齊賢曰大藥證云紫金大/丹若人服食自然不死)
撫已忽自笑沈吟為誰故名利徒煎熬安得閑余步終
留赤玉舄東上蓬萊路秦帝如我求蒼蒼但烟霧(士贇/曰列)
(仙傳安期生留赤玉舄報秦始皇曰後數年求我於蓬/萊山第一節謂從仙人以逺遊第二節謂別親友而嗚)
(咽第三節是泣別之際忽翻然自悟而笑曰沈吟泣別者/為誰故哉在世幾時不過為名利煎熬耳末四句謂終)
(當髙舉但留遺跡於人間雖帝者求/之且不可得豈更復為親友之戀哉)
　　　其二十一(禎卿曰此篇白/自傷之詞也)
郢客吟白雪遺響飛青天徒勞歌此曲舉世誰為傳試
為巴人唱和者乃數千(齊賢曰宋玉對楚王問曰客有/歌於郢中者其始曰下里巴人)
(國中屬而和者數千人共為陽阿薤露國中屬而和者/數百人其為陽春白雪國中屬而和者數十人引商刻)
(羽泛以流徵國中屬而和者不過/數人而已是其曲彌髙其和彌寡)吞聲何足道歎息空
凄然
　　　其二十二(禎卿曰此篇白感/時思歸之詞也)
秦水別隴首幽咽多悲聲胡馬顧朔雪躞蹀長嘶鳴(齊/賢)
(曰三秦記隴坻在天水郡其坂九囘登/者七日乃越上有水四注下名隴頭水)感物動我心緬
然含歸情(齊賢曰緬思貌禎卿曰此興也言水別隴頭/則幽咽而流馬思邉地則躞蹀而嘶况我之)
(在外感時物之變化/能不緬然懐歸乎)昔視秋蛾飛今見春蠶生嫋嫋桑
柘葉萋萋栁垂榮(齊賢曰昔我在此見秋蛾之飛今既/改嵗春蠶生矣桑華如結栁條爭榮)
(猶未/得歸)急歸謝流水羈心揺懸旌揮涕且復去惻愴何時
平(齊賢曰謝去也謂時節之去如流水之急戰國策楚/王曰寡人心揺揺如懸旌禎卿曰且復去言行尚未)
(已/也)
　　　其二十三(禎卿曰此篇言人/當及時為樂也)
秋露如白玉團團下庭緑我心忽見之寒早悲嵗促(齊/賢)
(曰庭緑/庭草也)人生鳥過目胡乃自結束景公一何愚牛山淚
相續(齊賢曰晏子春秋曰景公遊牛首山/北臨其國流涕曰若何去此而死乎)物苦不知足
得隴又望蜀人心若波瀾世路有屈曲三萬六千日夜
夜當秉燭(齊賢曰光武敕岑彭書曰人苦不知足既得/隴復望蜀古詩晝短苦夜長何不秉燭遊士)
(贇曰三萬六千日人/生百年之光景也)
　　　其二十四(禎卿曰此篇/譏時貴也)
大車揚飛塵亭午暗阡陌中貴多黄金連雲開甲宅(齊/賢)
(曰南北曰阡東西曰陌中貴中都/貴人也有甲乙次第故曰甲第)路逢鬭雞者冠蓋何
輝赫鼻息千虹蜺行人皆怵惕(士贇曰按唐五行志𤣥/宗好鬬雞貴臣外戚皆)
(尚之賢者/或弄木雞)世無洗耳翁誰知堯與跖(齊賢曰琴操云堯/大許由之志禪為)
(天子由以其不善乃臨河而洗耳莊子栁下季/之弟名盗跖徒卒九千人横行天下侵暴諸侯)
　　　其二十五(禎卿曰此/篇刺時也)
世道日交䘮澆風散淳源不採芳桂枝反棲惡木根所
以桃李樹吐花竟不言(齊賢曰澆薄也管子曰士懐耿/介之心不蔭惡木之根李廣贊)
(桃李不言/下自成蹊)大運有興沒羣動爭飛奔歸來廣成子去入
無窮門(齊賢曰莊子黄帝見廣成子問曰敢問治身若/何而可以長乆廣成子曰無視無聼抱神以靜)
(形將自正必靜必清無勞汝形無揺汝精乃可以長生/黄帝再拜曰廣成子之謂天矣廣成子曰彼物無窮而)
(人皆以為終彼物無測而人皆以為極今夫百昌皆生/于土而反于土故余將去汝入無窮之門以遊無極之)
(野吾與日月參光吾與天地為常士贇曰此篇謂世不/知有道者之可尊是世䘮道矣有道者見世如此遂亦)
(無心用世焉非所謂道䘮世者歟故曰交相䘮也於是/淳源為澆風所散無復古道矣不採芳桂枝者以比有)
(道者不見用反棲惡木根者以比不道者反見用焉所/以桃李樹吐花竟不言者以比有道者見世不重道亦)
(遂獨善其身而終身隠黙焉耳大運有興沒羣動爭飛/奔者謂有道者不用世而舉世遂無知之人于是乎澆)
(風日扇淳源日散大運有興有沒而世之膠膠擾擾汩/汩於情慾聲利之中不過如昆虫鳥獸之爭飛奔而已)
(歸來廣成子去入無窮門者乃太白見得世道/如此决意為有道者之歸故托廣成子而言也)
　　　其二十六(禎卿曰此篇/蕭說是也)
碧荷生幽泉朝日豔且鮮秋花冒緑水密葉羅青烟秀
色空絶世馨香竟誰傳坐看飛霜滿凋此紅芳年結根
未得所願託華池邉(齊賢曰史記崑崙山上有華池士/贇曰此篇荷與華池比也謂君子)
(有絶世之行處於僻野而不為世所知常恐老之將至/而所抱不見於所用安得託身於朝廷之上而用世哉)
(是亦太白自/傷之意也歟)
　　　其二十七(禎卿曰此篇/與上同意)
燕趙有秀色綺樓青雲端(齊賢曰古詩燕趙多/佳人美者顔如玉)眉目艷
皎月一笑傾城歡常恐碧草晚坐泣秋風寒纎手怨玉
琴清晨起長嘆焉得偶君子共乘雙飛鸞(齊賢曰秦王/女乘鸞向烟)
(霧/)
　　　其二十八(禎卿曰此篇亦/慕仙之詞也)
容顔若飛電時景如飄風草緑霜已白日西月復東(禎/卿)
(曰此二句言方春/而秋倐日而夜)華鬢不耐秋颯然成衰蓬古來聖賢
人一一誰成功君子變猿鶴小人為沙蟲(齊賢曰抱朴/子曰周穆我)
(南征乆而不歸一軍皆化君子為猿鶴小人為蟲沙禎/卿曰言君子小人皆莫逃于陰陽變化之中誰成功言)
(未有能仙/舉者也)不及廣成子乘雲駕輕鴻
　　　其二十九(禎卿曰此篇白厭世/亂而思去之之詞也)
三季分戰國七雄成亂麻(齊賢曰三代之際分為戰國/韓衛燕趙齊楚秦號為七雄)
王風何怨怒世道終紛拏(齊賢曰王風王國之風黍離/以下是也士贇曰詩大序亂)
(世之音/怨以怒)至人洞𤣥象高舉凌紫霞仲尼欲浮海吾祖之
流沙(齊賢曰至人至德之人至人洞知天數不興堯舜/之運乃高舉逺引出風塵之表故孔子曰道不行)
(乘桴浮於海老子西出闗以升崑崙士贇曰唐以/老子為祖太白乃興聖皇帝九世孫故稱吾祖)聖賢
共淪沒臨岐胡咄嗟
　　　其三十(禎卿曰此篇傷/𤣥風之寂寥也)
𤣥風變太古道䘮無時還(齊賢曰𤣥素之風變乎太/古大道淪䘮不可復還)擾
擾季葉人雞鳴趨四闗(齊賢曰洛陽記云洛陽有四闗/東成皋南伊闕北孟津西函谷)
(士贇曰季葉末世也孟子雞鳴/而起孳孳為利者跖之徒也)但識金馬門誰知蓬萊
山(齊賢曰史記宦者門旁/有銅馬故謂金馬門)白首死羅綺笑歌無時間緑
酒哂丹液青娥凋素顔(齊賢曰方言齊晉/間美貌謂之娥)大儒揮金椎
琢之詩禮間蒼蒼三珠樹冥目焉能攀(齊賢曰准南子/凡海外三十六)
(國三珠樹在其東北方有玉樹在赤水之上崑崙華丘/在其東南方禎卿曰白言太古尚𤣥今其風變矣風變)
(則道䘮矣何時而能反本乎何也葢以小人競趨於名/利之途君子雕琢乎詩禮之術紛紜汩亂安能成清浄)
(無為之/化哉)
　　　其三十一(禎卿曰此篇白惡世而思/隠故自託于秦人之言也)
鄭客西入闗行行未能已白馬華山君相逢平原里璧
遺鎬池君明年祖龍死(齊賢曰史秦始皇紀三十六年/使者從闗東夜過華陰平舒道)
(有人持璧遮使者曰為吾遺鎬池君因謂曰今年祖龍/死使者問其故因忽不見置其璧去使者奉璧具以聞)
(始皇黙然良乆曰山鬼固不過知一嵗事也退言曰祖/龍者人之先也使御府視璧乃二十八年行渡江所沈)
(璧/也)秦人相謂曰吾屬可去矣一往桃花源千春隔流水
(齊賢曰秦地之人知天下將亂乃相/率避之入桃源中與斯世隔絶矣)
　　　其三十二(士贇曰此悲/秋之詩也)
蓐収肅金氣西陸弦海月(齊賢曰秋物摧蓐而可収也/厯書晦朔弦望初八日上弦)
(二十三日下弦士贇曰記月令孟秋之/月其神蓐収涼風至寒蟬鳴盛德在金)秋蟬號階軒感
物憂不歇良辰竟何許大運有淪忽(禎卿曰良辰建功/䇿名之時也大運)
(天運也淪/忽暮也)天寒悲風生夜乆衆星沒惻惻不忍言哀歌
逮明發
　　　其三十三(禎卿曰此假莊生/之言以自况也)
北溟有巨魚身長數千里仰噴三山雪横吞百川水(齊/賢)
(曰三山蓬萊/方丈瀛洲)憑陵隨海運燀赫因風起吾觀摩天飛九
萬方未已
　　　其三十四(禎卿曰蕭/說是也)
羽檄如流星虎符合專城(齊賢曰說文檄以木簡為書/長二丈以徵召魏武事奏曰)
(若有急則插以雞羽謂之羽檄文帝二年初與郡守為/銅虎符竹使符注以符代古者珪璋各分其半右留京)
(師左以與之禎卿曰/專城郡國守吏也)喧呼救邊急羣鳥皆夜鳴(士贇曰/此言一)
(時之喧呼驚擾栖鳥亦不/得以安其巢至於夜鳴也)白日曜紫㣲三公運權衡天
地皆得一澹然四海清(齊賢曰老子云天得一以清地/得一以寕王侯得一以為天下)
(貞/)借問此何為答言楚徵兵渡瀘及五月將赴雲南征
(齊賢曰地志瀘水出牂牁郡句町縣諸葛亮出師表五/月渡瀘深入不毛士贇曰按唐史雲南即南詔也本烏)
(蠻別種高宗時遣使入朝開元時冊為雲南王遣子閣/羅鳳入質後閣羅鳳亡去帝欲討之國忠薦鮮于仲通)
(為蜀郡長史率兵六萬人討之戰瀘川舉軍沒國忠/素德仲通匿其敗更敘戰功仲通者蜀郡大豪也)怯
卒非戰士炎方難逺行(士贇曰按唐史志天寳以後彍/騎之法又稍變士皆失拊循折)
(騎之法至無兵可交六軍宿衛皆市人/不能受甲炎方者南荒炎蒸之地也)長號別嚴親日
月慘光晶泣盡繼以血心摧兩無聲困獸當猛虎窮魚
餌奔鯨千去不一囘投軀豈全生如何舞干戚一使有
苗平(齊賢曰尚書舞干羽于兩階七旬有苗格士贇曰/此詩葢討雲南時作也首四句即見徴兵時景象)
(而言五句至八句是設難謂當此君明臣良天清地寕/海内澹然四郊無警之時而忽有此舉果何為成九句)
(至十二句乃白問之於人始知徴兵者討雲南質子亡/去之罪也十三句至二十二句乃白逆知當時所謂之)
(兵不甚受甲如以困獸當虎窮魚餌鯨吾見師之出而/不見師之入也末二句則比南詔為有苗而深嘆當國)
(之大臣不能如益之贊禹禹之佐舜敷/文徳以來逺人致有覆軍殺将之恥也)
　　　其三十五(禎卿曰蕭/說是也)
醜女來效顰還家驚四鄰壽陵失本步笑殺邯鄲人(齊/賢)
(曰莊子師金曰西施病心而矉其里之醜人見而美/之歸亦捧心而矉其里之富人見之堅閉門而不出)
(貧人見之挈妻子而去之趙陸得明曰蹙額曰矉士/贇曰西漢書夀陵餘子學步于邯鄲失其故步匍匐)
(而/走)一曲斐然子雕蟲䘮天真(齊賢曰論語子曰吾黨之/小子狂簡斐然成章不知)
(所以裁之楊子或問吾子少而好賦曰/然童子雕蟲篆刻俄而曰壯夫不為也)棘刺造沐猴三
年費精神(齊賢曰韓子曰燕王好㣲功衛人曰臣能以/以棘刺之端為母猴王悅之養以五乘之奉)
(王曰吾試觀客為棘刺之母猴衛人曰臣為棘刺之母/猴也人主欲觀之必半嵗不入宫中不飲酒食肉雨霽)
(日出視之晏隂之間而棘刺之母猴乃可/見燕王因養衞人而不能觀其母猴)功成無所用
楚楚且華身(齊賢曰莊子朱泙漫學屠龍於支離益單/于金之家三年技成而無用其巧毛詩衣)
(裳楚/楚)大雅思文王頌聲久崩淪安得郢中質一揮成斧
斤(齊賢曰莊子郢人堊漫其鼻端若蠅翼使匠石斵立/之匠石運斤成風聼而斵之盡堊而鼻不傷郢人)
(不失容宋元君聞之召匠石曰嘗試為寡人為之匠石/曰臣則嘗能斵之雖然臣之質死久矣自夫子之死也)
(吾無以為質矣吾無與言之矣士贇曰此篇葢譏世之/作詩賦者不過藉此以取科第干禄位而已何益于世)
(教哉太白嘗論詩曰將復古道非我而誰雅頌之作太/白自負者如此然安得雅頌之人識之如郢人之質能)
(當匠石之/運斤耶)
　　　其三十六(禎卿曰此太白自傷才不/遇世思逺舉以全身也)
抱玉入楚國見疑古所聞良寳終見棄徒勞三獻君(齊/賢)
(曰卞和得玉璞于楚山之中奉而獻之楚武王王示玉/人曰石也刖其右足武王沒獻之文王王示玉人曰石)
(也刖其左足成王即位抱其璞哭于郊王使人攻/之果得寳玉士贇曰墨子曰和氏之璧所謂良寳)直木
忌先伐芳蘭哀自焚盈滿天所損沈冥道為羣(齊賢曰/莊子大)
(公任曰直木先伐甘井先竭龔勝卒有一老父/來弔曰薰以香自燒膏以明自銷尚書滿招損)東海沈
碧水西闗乘紫雲魯連及柱史可以躡清芬(齊賢曰魯/仲連見新)
(垣衍曰秦即肆然而為帝則連有蹈東海而死耳/東海有碧水士贇曰老子生於殷時為周柱下史)
　　　其三十七(士贇曰白此詩其作于高力士/譖毁之後明皇放黜之時乎)
燕臣昔慟哭五月飛秋霜庶女號蒼天震風擊齊堂(齊/賢)
(曰鄒衍盡忠于燕惠王信讒而擊之鄒衍仰天而哭正謹/夏而天為之降霜齊寡婦庶賤之女也無子不嫁事姑)
(敬姑無男有女利母財令母嫁婦終不肯女殺母以/誣寡婦婦不能自明寃結呌天天為作雷電下擊景)
(公之臺毁景/公之支體)精誠有所感造化為悲傷(士贇曰此言風/霜雷電皆造化)
(之所為也精誠之所感造/化者亦為悲傷故示警焉)而我竟何辜逺身金殿傍浮
雲蔽紫闥白日難囘光羣沙穢明珠衆草凌孤芳(齊賢/曰應)
(德璉詩簡珠墮沙石注/沙石喻小人孤芳蘭也)古來共嘆息流淚空霑裳
　　　其三十八(禎卿曰此亦太/白自傷之詞也)
孤蘭生幽園衆草共蕪沒雖照陽春暉復悲高秋月飛
霜早淅瀝緑艷恐休歇若無清風吹香氣為誰發(士贇/曰此)
(詩首兩句喻君子在野未能自㧞于衆人之中三句至/六句喻雖䝉主知而小人之讒譛者已至末句則謂若)
(非在位之人引類㧞萃而薦用/之則雖有德馨亦何以自見哉)
　　　其三十九(禎卿曰蕭/說是也)
登高望四海天地何漫漫霜被羣物秋風飄大荒寒榮
華東流水萬事皆波瀾白日掩徂輝浮雲無定端梧桐
巢燕雀枳棘棲鴛鸞(齊賢曰梧桐本鳳凰所棲今燕雀/巢之枳棘燕雀所安今鴛鸞棲之)
且復歸去來劒歌行路難(士贇曰此篇登高四海天地/何漫漫者以喻高見逺識之)
(士知時世之昏亂也霜被羣物秋風飄大荒寒者以喻/隂小用事而殺氣之盛也榮華東流水萬事皆波瀾者)
(謂遭時如此所謂榮華者如水之逝萬事之無常亦猶/波瀾之無有底止也日君象浮雲姦臣也掩者蔽也徂)
(輝者日落之光也以喻人臣晩節為姦臣蔽其明猶白/日將落為浮雲掩其輝也無定端者政令之無常也梧)
(桐巢燕雀者喻小人在上位而得志也枳棘棲鴛鸞者/喻君子在下位而失所也且復歸去來劒歌行路難者)
(白意葢謂危邦不入亂邦不居識時/知機之士當此之際惟有歸隠而已)
又一本云登高望四海天地何漫漫霜被羣物秋風飄
大荒寒殺氣落喬木浮雲蔽層巒孤鳳鳴天倪遺聲何
辛酸遊人悲舊國舞心亦盤桓倚劒歌所思曲終涕洄
瀾
　　　其四十(禎卿曰蕭/說近是)
鳳饑不啄粟所食惟琅玕焉能與羣雞刺蹙爭一飡(齊/賢)
(曰離騷注南方有鳥其名為鳳天為生樹名/曰瓊枝高百二十仞大三十圍以琳琅為實)朝鳴崑崙
樹夕飲砥柱湍(齊賢曰鳳凰翔萬仞之上過崑崙飲砥/柱山在河東縣東南居河中猶柱焉)
歸飛海路逺獨宿天霜寒幸遇王子晉結交青雲端(齊/賢)
(曰列仙傳周靈王太子名晉好吹笙作鳳鳴遊伊洛間/道士浮丘公接上嵩高山三十年後乘白鶴在緱氏山)
(頭舉手謝時/人數日去)懐恩未得報感別空長嘆(士贇曰此詩似/太白自比之作)
(太白雖帝族非凡輩可儕然孤寒疎逺知章薦之方能/致身金鑾䝉帝知遇可謂結交青雲端矣此恩未報臨)
(別之時安能/不感嘆哉)
　　　其四十一(士贇曰此/亦游仙篇)
朝弄紫沂海夕披丹霞裳(齊賢曰廣記東方朔嘗出經年/乃歸母曰汝經年一歸何以慰)
(我朔曰兒暫之紫泥海有紫水汙衣/仍過虞淵湔洗朝發中還何云經年)揮手折若木拂此
西日光(齊賢曰山海經南海之内有水名若木若木/出焉又曰灰野之山有樹青葉赤花名若木)
(日所入處在崑崙西淮南子若木在建木西未有十日/其華照下地注若木端有十日狀如蓮華華猶光也然)
(則若木/有二)雲卧遊八極玉顔已千霜飄飄入無倪稽首祈
上皇(齊賢曰莊子天/倪注倪際也)呼我遊太素玉杯賜瓊漿(齊賢曰/列子太)
(素者質/之始)一飡厯萬嵗何用還故鄉永隨長風去天外恣
飄揚
　　　其四十二(禎卿曰蕭說近是太抵白志在疎逸/不在祿位故有是言至謂供奉翰林)
　　　(之時忽動江海/之興則滯矣)
揺裔雙白鷗鳴飛滄江流宜與海人狎豈伊雲鶴儔寄
形宿沙月沿芳戯春洲吾亦洗心者忘機從爾遊(齊賢/曰列)
(子海上之人有好鷗鳥者每旦之海上從鷗鳥遊鷗鳥/之至者百住而不止士贇曰此太白託興之詩也雲中)
(之鶴喻在位之人也海/上之鷗喻閒散之人也)
　　　其四十三(禎卿曰蕭/說是也)
周穆八荒意漢皇萬乘尊淫樂心不極雄豪安足論西
海宴王母北宫邀上元(齊賢曰列子周穆王駕八駿至赤/水之陽升崑崙丘觀黄帝之宫)
(觴王母於瑶池之上廣記元封元年七月七日王母乘/紫雲輦駕九色斑麟降漢宫東向坐帝跪問寒暄畢因)
(呼帝坐遣侍女與上元夫人相聞云比不相見四千餘/年劉徹好道適來觀之夫人可暫來否帝問上元何真)
(也曰是三天真皇之母上元之官俄而夫人至可年二/十餘頭作三角髻餘髮散垂至腰帝拜夫人曰汝好道)
(乎汝胎性暴胎性淫胎性奢胎性酷胎性賦五者常舎/于榮衛之中雖暴長生亦自勞耳禎卿曰淫樂二句言)
(人君好荒淫樂佚則雖其/氣度超邁亦何足論哉)瑶水聞遺歌玉杯竟空言靈
跡成蔓草徒悲千載魂(士贇曰漢文帝時新垣平使人曰/持玉杯上書闕下獻之平言上)
(闕下有寳玉氣來者已視之果有獻玉杯者刻曰人主/延壽瑶水聞遺歌穆王事見前句注此言二君雖遇王)
(母上元夫人然亦卒不免於死是亦猶新垣平玉杯之/空言耳後之求神仙者可不鑒諸當時明皇亦好神仙)
(之事此詩葢/有所諷云耳)
　　　其四十四(禎卿曰此篇亦似/太白被黜而作)
綠蘿紛葳蕤繚繞松栢枝(齊賢曰葳/蕤盛貌)草木有所託嵗寒
尚不移奈何夭桃色坐嘆葑菲詩玉顔艷紅彩雲髮非
素絲(齊賢曰谷風云采葑采菲無以下體孫炎曰葑菲/二菜者皆上下可食然而其根有美時有惡時采)
(之者不以其根惡時并棄其葉喻夫婦以義合/顔色相親亦不可以顔色衰而棄其相與之禮)君子恩
已畢賤妾將何為(士贇曰意謂玉顔未改雲鬢未衰而/君子之恩情中道絶矣尚何言哉)
　　　其四十五(禎卿曰蕭/説近是)
八荒馳驚飈萬物盡凋落浮雲蔽頽陽洪波振大壑龍
鳳脱網罟飄颻將安託去去乘白駒空山詠場藿(齊賢/曰龍)
(鳳喻君子網罟喻禍患謂君子幸脱禍患將安所棲託/乎隠于空山詠場藿之詩而已詩皎皎白駒食我場藿)
(王氏曰言宣王之時賢者有不得志而去國人欲留之/曰皎皎白駒食我場中之藿我當縶維而留之也士贇)
(曰予按太白此詩前四句是指遭祿山之亂乘輿播遷/天下驚擾五句至末句是太白罹難脱身羈囚無所依)
(託也然時君卒不能用之惟/有詠白駒之詩以自遣耳)
　　　其四十六(禎卿曰此詩交/刺其君臣也)
一百四十年國容何赫然隠隠五鳳樓峩峩横三川(齊/賢)
(曰自武德迄天寳十四載凡百四十年國體光明赫/然熾盛貌三川鄜州地理志註華池水黑水洛水)王
侯象星月賓客如雲煙鬬雞金宫裏蹴踘瑶臺邊(齊賢/曰蹋)
(踘兵勢也所以練武士知有材也皆因嬉戲以講練之/士贇曰鬬雞見前詩註鮑明逺詩集君瑶臺裏)
舉動揺白日指揮囘青天當塗何翕忽失路長棄捐獨
有楊執㦸閉闗草太𤣥(齊賢曰曹植與楊脩書曰昔楊/子雲先朝執㦸之臣耳士贇曰)
(此篇前六句意謂有唐得國之久如此國容之盛如此/王侯賓客又如此所謂金宫瑶臺正當為延客之地今)
(乃為鬬雞蹴踘之場白日青天者以比其君鬬雞蹴踘/明皇所好此等之人得志用事舉動指揮足以揺動主)
(聴也禎卿曰當塗以後蕭説未善葢言此輩得志之人/據要路則氣燄揮霍而失路者則終於棄捐而不用也)
(唯楊子雲則閉門著書以/道自守不以得喪為心)
　　　其四十七(禎卿曰此/篇刺時也)
桃花開東園含笑誇白日偶䝉東風榮生此艷陽質豈
無佳人色但恐花不實宛轉龍火飛零落早相失(齊賢/曰漢)
(書東宫蒼龍房心心為大火故曰龍/火龍火飛則秋氣鼎至花實零落矣)詎知南山松獨立
自蕭飋(士贇曰謂士無實行偶然榮遇者則易至於棄/捐孰若君子之有特操者獨立而不改其節哉)
　　　其四十八(禎卿曰蕭/說是也)
秦皇按寳劒赫怒震威神逐日巡海右驅石駕滄津(齊/賢)
(曰三齊要畧始皇作石橋欲過海看日出處有神人能/驅石下海陽城十一山石令盡起立嶷嶷東傾如相隨)
(行狀石去不速神/輒鞭之石皆流血)徵卒空九㝢作橋傷萬人(齊賢曰始/皇三十二)
(年發兵三十萬北擊胡三十三年發諸嘗逋亡人贅壻/賈人畧取陸梁地為桂林象郡南海以適遣戍徐廣注)
(五十萬人守五嶺士贇曰秦皇於海中作石橋或云非/人巧所建海人為之豎柱始皇感其恵乃通敬於神求)
(與相見神曰我形醜約莫圖我形始皇乃從石橋入三/三里與神相見帝左右有巧者潛以脚畫神形神怒曰)
(帝負約可速去始皇即轉馬/前脚猶立後脚隨奔僅登岸)但求蓬島藥豈思農鳸春
力盡功不贍千載為悲辛(齊賢曰始皇三十年之碣石/使韓衆侯公石生求仙人不)
(死之藥詳見前詩註左傳九鳸為農正注曰扈有九種/也春扈鳻鶞夏扈竊𤣥秋扈竊藍冬扈竊黄棘扈竊丹)
(行扈唶唶宵扈嘖嘖桑扈竊脂老扈鷃鷃以九扈為九/農之號各隨其宜以教民事爾雅扈字作鳸士贇曰此)
(詩於時亦有所/諷借秦為喻云)
　　　其四十九(士贇曰此太白遭/讒擯逐後之詩也)
美人出南國灼灼芙蓉姿皓齒終不發芳心空自持由
來紫宫女共妬青蛾眉(齊賢曰三秦記未/央宫一名紫微宫)歸去瀟湘沚
沈吟何足悲
　　　其五十(禎卿曰此篇譏世/人之不辨美惡也)
宋國梧臺東野人得燕石誇作天下珍却哂趙王璧趙
璧無緇磷燕石非貞真(齊賢曰闞子曰宋之愚人得燕/石於梧臺之側藏之以為大寳)
(周客聞而觀焉主人齋七日端冕元服以發寳革匱十/重巾十襲客見俛首掩口胡盧而笑曰此特燕石也與)
(瓦甓不殊主人大怒曰商賈之言醫匠之心藏之愈固/史記趙恵文王時得楚和氏璧秦昭王聞之願以十五)
(城易璧論語磨而/不磷湼而不緇)流俗多錯誤豈知玉與珉(齊賢曰禮/記貴玉而)
(賤/珉)
　　　其五十一(禎卿曰蕭/說近是)
殷后亂天紀楚懷亦已昬夷羊滿中野菉葹盈高門比
干諫而死屈平竄湘源虎口何婉孌女􁂆空嬋媛彭咸
久淪沒此意與誰論(齊賢曰淮南子本經訓曰夷羊在/牧許慎注夷羊土神商之將亡見)
(於商郊牧野之地離騷云薋菉葹以盈室兮判獨離而不/服注薋蒺䔧也菉王芻也葹枲耳也三物皆惡草以比)
(讒諂盈室喻滿朝也莊子孔子曰幾不免虎口離騷經/曰女嬃之嬋媛兮申申其詈予注曰女嬃屈原姊嬋媛)
(猶牽引也補曰說文嬃女子也音須士贇曰史殷本紀/曰紂愈亂不止微子數諫不聼乃與太師少師謀遂去)
(比干曰為人臣者不可不以死爭迺强諌紂紂怒曰吾/聞聖人心有七竅剖比干觀其心史屈原者名平為楚)
(懷王左徒王甚任之上官大夫與之同列爭寵因讒之/王怒而疎屈平頃襄王立復短屈原於頃襄王頃襄王)
(怒而遷之江濵於是懷石遂自投汨羅以死彭咸殷賢/大夫諌其君不聼自投水而死此詩比興之詩也其作)
(於貶責張九齡之時乎殷后楚懐比時之昏君也夷羊/滿中野謂國將亡而妖孽作也菉葹盈高門喻小人在)
(朝而據高位也比干屈平之竄死喻當時之忠臣諍士/以直道而貶責者也虎口何婉孌者詩人興嘆之辭曰)
(忠諌之士寧喪身而不悔視死如歸者果何所為而然/哉亦欲其君改行而國賴以安耳世人悲其以諌亡身)
(如女嬃之詈予者徒多誰能如彭咸之先後合得而可/與論心者歟太白此詩哀思怨怒有感於時事而作風)
(刺譎諌之體/兼盡之矣)
　　　其五十二(禎卿曰此篇/白自傷也)
青春流驚湍朱明驟囘薄(齊賢曰夏/為朱明)不忍看秋蓬飄揚
竟何托光風滅蘭蕙白露洒葵藿(齊賢曰宋玉招䰟注/光風謂雨已日出而)
(風草有/光也)美人不我期草木日零落(士贇曰美人況時君/也時不我用老將至)
(矣懷才而見棄/於世能不悲夫)
　　　其五十三(禎卿曰蕭/説是也)
戰國何紛紛兵戈亂浮雲趙倚兩虎鬬晉為六卿姦臣
欲竊位樹黨自相羣果然田成子一旦殺齊君(齊賢曰/春秋之)
(後號為戰國史記趙與秦㑹澠池秦王酒酣使趙王鼓/瑟藺相如前曰聞秦王善為秦聲請奉盆瓶秦王不肯)
(相如曰五步之内相如請以頸血濺大王王不懌為一/擊瓶罷歸拜相如上卿位亷頗之右頗宣言辱之相如)
(望見頗引車避舍人羞辭去相如止之曰强秦所以不/敢加兵於趙者徒以吾兩人在今兩虎共鬬其勢不俱)
(生吾所以為此者先國家之急而後私讐也士贇曰晉/六卿者范氏中行氏智氏魏氏趙氏韓氏史晉世家曰)
(晉昭公卒六卿彊公室卑六卿欲弱公室乃遂以法盡/滅其族而分其邑為十縣各令其子為大夫晉益弱六)
(卿皆大其族後范中行智伯相繼亡魏武侯韓哀侯趙/敬侯滅晉後而三分其地齊世家曰初簡公即位闞止)
(為政田成子憚之驟顧於朝御鞅言曰闞不可並也君/其擇焉弗聼田氏方睦田豹為子我臣幸於子我子我)
(欲盡逐田氏豹遂以告子行曰彼得君弗先必禍子行/舍於公宫夏五月壬申成子兄弟四乘如公子我在幄)
(出迎之遂入閉門宦者禦之子行殺宦者公與婦人飲/酒于檀臺成子遷諸寢子我出田氏追殺之郭關庚辰)
(田常執簡公于徐州公曰余蚤從御鞅言不及此甲午/田常弑簡公于徐州太白此詩其作于天寳間乎時上)
(自東都遷從容謂高力士曰朕欲高居無為悉以政事/委林甫如何對曰天下大柄不可假人彼威勢成誰敢)
(議之者上不悅豈太白時亦微聞其事位卑分疎欲諌/不可故作是詩引古喻今以諷其上歟太白愛君憂國)
(之意亦/可尚矣)
　　　其五十四(禎卿曰此/篇哀時也)
倚劍登高臺悠悠送春目蒼榛蔽層丘瓊草隠深谷(齊/賢)
(曰榛木/叢也)鳳鳥鳴西海欲集無珍木鸒斯得所居蒿下盈
萬族(齊賢曰毛萇詩傳鸒斯鵯/居鵯居鴉烏也鸒音預)晉風日已頽窮途方慟
哭(齊賢曰首兩句乃居高見逺之意也三句四句比小/人據高位而君子在野也五句至八句葢謂當時君)
(子亦有用世之意而在朝無君子以安之反不如小人/之得位呼儔引類至於萬族之多也末句借晉為喻謂)
(如此則君子道消風俗頽靡居然可知若阮籍之窮途/然後慟哭母乃見事之晚乎禎卿曰窮途慟哭蕭解未)
(善言風既頹矣途既/窮矣方可慟哭而已)
　　　其五十五(禎卿曰此篇譏人之/好色而不好仙術也)
齊瑟彈東吟秦絃弄西音慷慨動顔魄使人成荒淫彼
美佞邪子婉孌來相尋一笑雙白璧再歌千黄金珍色
不貴道詎惜飛光沈安識紫霞客瑶臺鳴素琴
　　　其五十六(禎卿曰此篇白/自傷被黜也)
越客採明珠提攜出南隅(士贇曰越在南/地故曰南隅)清輝照海月
美價傾皇都獻君君按劍懷寳空長吁(齊賢曰鄒陽書/曰明月之珠以)
(暗投人則人莫/不按劍相盻)魚目復相哂寸心増煩紆
　　　其五十七(禎卿曰蕭/説是也)
羽族禀萬物小大各有依周周亦何辜六翮掩不揮願
銜衆禽翼一向黄河飛(士贇曰韓子曰鳥有周周者首/重而尾屈將欲飲於河則必顛)
(乃銜羽而飲今人之所有飢不足者不可以不愛其羽/也阮籍詩寒風吹四壁寒鳥相因依周周尚銜羽蛩蛩)
(亦念/飢)飛者莫我顧嘆息將安歸(士贇曰此詩之意以鳥/為喻言小大各有所依)
(猶周周之無力者依有力者銜羽而飲今有刀者飛而/不顧唯有嘆息而已猶言在野之賢望在位之賢汲引)
(同類以就君禄而在位者卒無進賢之心有/志而不能自拔者在無所歸惟有嘆息而已)
　　　其五十八(禎卿曰蕭/説是也)
我到巫山渚尋古登陽臺(齊賢曰九域志䕫州巫山縣/距州東北七十五里有大仙)
(廟即巫山神女祠䕫州有古宫襄王所游地襄陽耆舊/傳云赤帝姚姬未行而卒𦵏於巫山之陽故曰巫山之)
(女宋玉高唐賦序曰楚襄王與玉游雲夢之臺望高唐/之觀其上獨有雲氣王問曰此何氣也曰所謂朝雲者)
(先王嘗㳺高唐夢一婦人曰妾巫山之女為高唐之客/王因幸之去而辭曰妾在巫山之陽高丘之阻旦為朝)
(雲暮為行雨朝朝暮暮陽臺之下旦朝視之如言故為/立廟曰朝雲高唐賦曰湫兮如風淒兮如雨風止雨震)
(雲無/處所)天空綵雲滅地逺清風來神女知已久襄王安在
哉荒淫竟淪替樵牧徒悲哀(士贇曰桓譚新論雍門周/以琴見孟嘗君曰臣竊悲)
(千秋萬嵗後墳墓生荆棘狐兔宂其中樵兒牧豎躑躅/而歌其上行人見之悽愴孟嘗君之尊貴如何成此乎)
(孟嘗君喟然歎息淚下衣襟此篇是太白過巫山懷古/而作天空綵雲滅地逺清風來者謂無神女薦寢亊也)
(末四句謂時異事殊若襄王之荒淫/者竟已淪替徒興樵牧之悲哀而已)
　　　其五十九
惻惻泣路岐哀哀悲素絲路岐有南北素絲易變易(齊/賢)
(曰淮南子曰楊子見岐路而哭之為其可以南可/以北墨子見練絲而泣之為其可以黄可以黒)萬事
固如此人生無定期田竇相傾奪賓客互盈虧世途多
翻覆交道方嶮巇(士贇曰田竇者竇嬰田蚡也按漢書/曰竇嬰孝文皇后從兄子也喜賔客)
(田蚡孝景皇后母弟也卑下賔客進名士家居者欲以/傾諸將相蚡以王太后故親幸數言事多效士吏趨勢)
(力者皆去嬰而歸蚡六年竇太后崩因與蚡爭/灌夫事太后怒後嬰灌皆論棄市春蚡疾竟死)斗酒强
然諾寸心終自疑張陳竟火滅蕭朱已星離(齊賢曰張/耳陳餘為)
(刎頸之交班固贊曰耳餘始居約時相然信死及據國/爭權卒相滅亡蕭育與陳咸朱博為友著聞當世故長)
(安語曰蕭朱結綬王貢彈冠言其相薦達也士贇曰/蕭育傳育與博後有隙不能終故曰火滅星離也)衆
鳥集榮柯窮魚守枯池嗟嗟失懽客勤問何所規(士贇/曰此)
(詩譏市道交者必當時有所為而作太白罹難之餘友/朋之交道其不能始終如一而奔趍權門者諒亦多矣)
(徒有一類失懽之客勤/勤問勞亦何所親益乎)
　
　
　
　
　
　
　
　
　李太白集分類補註巻二
欽定四庫全書
　李太白集分類補註巻二
　　　　　　　　　　　宋　楊齊賢　集註
　　　　　　　　　　　元　蕭士贇　補註
　　古風
　　　其一(禎卿曰此篇白/自言其志也)
大雅久不作吾衰竟誰陳(禎卿曰此二/句一篇之旨)王風委蔓草戰
國多荆榛龍虎相啖食兵戈逮狂秦正聲何微茫哀怨
起騷人揚馬激頽波開流蕩無垠廢興雖萬變憲章亦
已淪自從建安來綺麗不足珍(禎卿曰此申/首一句意)聖代復元
古垂衣貴清真羣才屬休明乘運共躍鱗文質相炳焕
衆星羅秋旻我志在刪述垂輝映千春(士贇曰孝經序/子曰吾志在春)
(秋尚書序孔子刪詩為三百篇述職方以除九邱任彦/升表故以輝映先達領袖後進謝眺酬徳賦吹萬化而)
(不喧度千春之可並齊天地/之儵忽安事人間之紓婞哉)希聖如有立絶筆於獲麟
(禎卿曰此申首二句意齊賢曰詩大雅凡三十六篇詩/序云雅者正也言王政之所由廢興也大雅不作則斯)
(文衰矣平王東遷黍離降於國風終春秋之世不能復/振戰國迭興王道榛塞干戈相侵以迄于祖龍風俗薄)
(人心澆中正之聲日逺日㣲一變而為離騷史記曰離/騷之作蓋自怨生也迨漢司馬相如揚雄激揚其頽波)
(疏導其下流使遂閎肆注乎無窮而世降愈下憲章乖/離建安諸子夸尚綺靡摛章繡句競為新奇而雄健之)
(氣由此萎薾至於唐八代極矣掃魏晉/之陋起騷人之廢太白蓋以自任矣)
　　　其二(齊賢曰按唐書王皇后久無子而武妃有/寵后不平顯詆之遂廢武妃進冊為惠妃)
　　　(欲立為后太白/詩意似屬乎此)
蟾蜍薄太清蝕此瑶臺月圓光虧中天金魄逐淪沒(齊/賢)
(曰蟾蜍蝦蟆月以況皇后蟾蜍以比武妃進則皇后廢/猶蝦蟆得志侵蝕乎月則金魄淪没矣月生於西實金)
(方故曰金魄士贇曰張衡靈憲羿得不死之藥於西王/母其妻嫦娥竊之以奔遂托於月是為蟾蜍史記天官)
(書日月薄蝕韋昭曰氣往迫之為薄虧毁為蝕淮/南子太清問於無窮註曰太清者元氣之清者也)螮蝀
入紫㣲大明夷朝暉浮雲隔兩曜萬象昏隂霏(齊賢曰/紫㣲帝)
(居也螮蝀淫炁也毛詩螮蝀在東莫之敢指言夫人淫/奔之行國人皆不敢指視之大明日也以喻君也夷傷)
(也士贇曰廣雅/日月謂之兩曜)蕭蕭長門宫昔是今已非(齊賢曰陳皇/后驕妬别在)
(長門宫昔是今非言君心為忿怒/憎惡所蔽平生之是今皆非矣)桂蠧花不實天霜下
嚴威(齊賢曰桂一蠧則徒花而不實又肅之以嚴霜之威/得不為之永嘆哉天霜天子之威也士贇曰後漢五)
(行志成帝時童謠曰邪徑敗良田讒口亂善言桂林花/不實黄雀巢其顛固為人所羡亦為人所隣禎卿曰士)
(贇所引是也白/意似本於此)沈嘆終永夕感我涕沾衣(士贇曰蟾蜍/薄太清月為)
(之蝕以喻武妃入後宫而卒為王后之蠧也螮蝀入紫/㣲而大明夷朝暉以喻武妃既得幸而元宗卒為所惑)
(也日君象月后象今焉廢黜是浮雲隔之不得代明矣/萬象昏隂霏者意謂自後卒不止中宫漫成女寵之禍)
(也夫婦君臣俱人之大倫也至宻近者莫如夫婦而且/不能保其終況臣子之疎逺乎此白之所以感嘆終夕)
(而涕/零也)
　　　其三(禎卿曰此篇借/秦皇以為諷也)
秦皇掃六合虎視何雄哉飛劒决浮雲諸侯盡西來明
斷自天啓大略駕羣才收兵鑄金人函谷正東開(齊賢/曰史)
(記始皇二十六年分天下為三十六郡更名民曰黔首收/天下兵聚之咸陽銷以為鐘鐻金人十二重各千石函谷)
(闗在今陜州為秦東闗昔秦未得志蘇秦約六國從親/投從約書於秦秦兵不敢窺函谷闗十五年今既并諸)
(侯則無人敢議秦者此闗宜常開矣/禎卿曰此六句言秦皇之制天下)銘功會稽嶺騁望
瑯琊臺(齊賢曰史記始皇二十七年行至錢塘臨浙江/水波惡乃西百二十里從狹中度上會稽祭大)
(禹立石刻頌秦功德南登瑯琊大樂之留三月徙黔首/三萬户瑯琊臺下復十二嵗作瑯琊臺立石刻頌秦德)
(禎卿曰此二句言/秦皇極游觀之樂)刑徒七十萬起土驪山隈尚採不死
藥茫然使心哀(齊賢曰史記始皇三十五年隱宫刑徒/者七十餘萬人分作阿房宫或作驪山)
(發北山石椁乃寫蜀荆地材皆至闗中計宫三百闗外/四百餘於是立石東海上朐界中以為秦東門因徙三)
(萬家麗邑五萬家雲陽皆復不是/禎卿曰此言秦皇極土木之欲)連弩射海魚長鯨正
崔嵬額鼻象五嶽揚波噴雲雷鬐鬛蔽青天何由覩蓬
萊(齊賢曰秦紀方士徐市等入海求神藥數嵗不得費/多恐譴乃詐曰蓬萊藥可得然常為大蛟魚所苦故)
(不得至願請善射與俱見則以連弩射之始皇夢與海/神戰如人狀問占夢博士曰水神不可見以大魚蛟龍)
(為候今上禱祠備謹而有此惡神當除去而善神可致/乃令入海者齎捕巨魚具而自以連弩候大魚出射之)
(自瑯琊山至榮成山弗見至之罘見巨魚射殺一魚異/物志鯨魚長者數千里江賦或鹿額象鼻或虎狀龍顔)
(揚鬐掉尾噴浪飛/涎説文噴叱也)徐市載秦女樓船幾時迴但見三泉
下金棺葬寒灰(齊賢曰船上施樓曰樓船史記始皇初/即位治驪山穿三泉下銅而致棺禎卿)
(曰此以上言秦皇惑於神/仙之說而卒不免於死也)
　　　其四(齊賢曰此篇/太白自况也)
鳳飛九千仞五章備綵珍銜書且虛歸空入周與秦横
絶厯四海所居未得隣(士贇曰所居未得隣者言其樓/身高逺未有得與之隣接者也)
(禎卿曰此以鳳喻至人也言鳳飛則凌千仞身則備五/色雖來儀於周秦之郊而不可羈挂以比至人能全身)
(逺害/也)吾營紫河車千載落風塵(齊賢曰抱朴子曰丹砂/可為金河車可作銀子)
(得其道可以仙身隂真君歌曰北方正氣名河車據此/河車乃藥士贇曰道書蓬萊修煉法河車是水朱雀是)
(火取水一斗鐺中以火炎之令沸致聖石九兩其中初/成姹女次謂之玉液後成紫色謂之紫河車白色曰白)
(河車青色曰青河車赤色曰赤河/車赤曰黄芽禎卿曰落脱也謝也)藥物秘海嶽採鉛青
溪濵(齊賢曰五嶽四海靈藥所産而不輕以畀人青溪/之鉛乃可採耳士贇曰庾仲雍荆州記曰臨沮縣)
(有青溪山山東有泉/泉側有道士精舍)時登大樓山舉手望仙真羽駕滅
去影飈車絶廻輪(齊賢曰據太白代内贈詩云估客發/大樓知君在秋浦則大樓當在秋浦)
(羽駕言乘鸞鶴/飈車言御風雲)尚恐丹液(神丹/金液)遲志願不及申徒霜鏡
中髮羞彼鶴上人桃李何處開此花非我春唯應清都
境長與韓衆親(齊賢曰言桃李花乃世俗之春非仙境/之春也列子清都紫㣲鈞天廣樂帝之)
(所居神仙傳劉根初學道到華山見一人乘白鹿從十/餘玉女根稽首乞一言神人曰爾聞有韓衆否曰聞之)
(神人曰/我是也)
　　　其五(禎卿曰此篇語意與上亦相/類蓋白真有慕於仙而作也)
太白何蒼蒼星辰上森列去天三百里邈爾與世絶(齊/賢)
(曰九域志太白/山在鳳翔郿縣)中有緑髮翁披雲卧松雪不笑亦不語
㝠棲在巖穴我來逢真人長跪問寳訣粲然啓玉齒授
以鍊藥說銘骨傳其語竦身已電滅(齊賢曰許慎注淮/南子曰真人真德)
(之人粲露/齒之狀)仰望不可及蒼然五情熱吾將營丹砂永與
世人别(士贇曰參同契丹/砂木精得金乃并)
　　　其六(禎卿曰此篇言塞下事/或有所感於時而作也)
岱馬不思越越禽不戀燕情性有所習土風固其然(禎/卿)
(曰岱北越南鳥獸各有所戀/以比去家就戍非人之情也)昔別鴈門闗今戍龍庭前
驚沙亂海日飛雪迷胡天(齊賢曰九域志代州治鴈門/縣有鴈門塞即古闗也龍庭)
(單于祭/天所也)蟣蝨生虎鶡心魂逐旌旃(齊賢曰鶡勇雉其鬬/無已一死乃止故趙)
(武靈王為冠以表武士/析羽為旌通帛為旃)苦戰功不賞忠誠難可宣誰隣
李飛將白首沒三邊(齊賢曰漢書李廣傳匈奴入遼西/殺太守上迺召拜廣為北平太守)
(廣在郡匈奴號曰漢飛將軍避之數嵗不入界元狩四/年為前將軍引兵與右將軍將軍食其合軍出東道惑)
(失道後大將軍大將軍與單于接戰單于遁走弗能得/而還廣已見大將軍還長史急責廣之幕府上薄謂其)
(麾下曰廣結髪與匈奴大小七十餘戰今幸從大將軍/出接單于兵大將軍徙廣部行回逺又迷失道豈非天)
(哉且廣年六十餘終不能復對刃筆之吏矣遂引刀自/剄百姓聞之知與不知老壯皆為垂泣三邊三垂西方)
(南方/東方)
　　　其七(士贇曰此篇/亦游仙詩)
客有鶴上仙飛飛凌太清揚言碧雲裏自道安期名(齊/賢)
(曰真君傳斗中真人降兗州蘭公舎云三才肇分始於/三炁三炁者玉淸三天也玉清境是元始大聖真王治)
(化太清境是𤣥道流行虛無自然玉皇治化士贇曰劉/向列仙傳安期生者瑯琊阜鄉人也賣藥於東海邊時)
(人皆言千嵗翁秦始皇東遊請見與語三日三夜賜金/璧度數十萬出於阜鄉亭皆置去留書以赤玉舄一量)
(為報曰後數年求我於蓬萊山始皇即遣使者徐市盧/生等數百人入海未至蓬萊山輒逢風波而還立祠阜)
(鄉亭海邊/十數處云)兩兩白玉童雙吹紫鸞笙去影忽不見回風
送天聲舉手逺望之飄然若流星願飡金光草壽與天
齊傾(齊賢曰樂書王子晉之笙其制象鳳翼亦名參差/廣異記謝元卿至東岳夫人所居有異草葉如芭)
(蕉花正黄色光可鑑曰此金明草晉咸和九年東華青/童賜魏夫人石精金光化形靈元禎卿曰天聲即笙音)
(以至高故言天齊/賢以為天籟非也)
　　　其八(士贇曰此篇之意葢言戚里驕縱踰/制儒者沈困下僚必有所感諷而作)
咸陽二三月宫栁黄金枝緑幘誰家子賣珠輕薄兒(一/作)
(百鳥鳴花枝玉劒誰家子西秦豪俠兒士贇曰漢東方/朔傳初帝姑館陶公主號竇太主堂邑侯陳午尚之午)
(死主寡居年五十餘嵗矣近幸董偃始偃與母以賣珠/為事偃年十三隨母出入主家左右言其姣好主召見)
(曰吾為母養之因留第中至年十八而冠出則執轡入/則侍内為人温柔愛人以主故諸公接之名稱城中號)
(曰董君後偃懼白主獻長門園上大說更名竇太主園/為長門宫上以錢千萬從主飲後數日上臨山林主自)
(執宰敞膝道入登階就坐坐未定上曰願謁主人翁主/乃下殿去簪珥徒跣頓首謝自引董君董君緑幘傳韝)
(隨主前伏殿下主乃賛舘陶公主庖人臣偃昧死再拜/謁因叩頭謝上為之起有詔賜衣冠上偃起走就衣冠)
(主自奉食進觴飲大驩樂於是董君貴寵天下莫不聞至/年三十而終後數嵗竇太主卒與董君㑹葬於霸陵齊)
(賢曰唐京兆府咸/陽縣秦咸陽故地)日暮醉酒歸白馬驕且馳意氣人所
仰冶遊方及時子雲不曉事晚獻長楊辭賦達身已老
草𤣥鬢若絲投閣良可嘆但為此輩嗤(齊賢曰魏楊脩/答曹子建書曰)
(吾家子雲老不曉事前漢揚雄傳及賛曰揚雄字子雲/蜀郡成都人博覽好辭賦漢成帝時客有薦雄文似相)
(如者召雄待詔承明之庭從上行幸奏甘泉河東校獵/等賦除為郎給事黄門又從至射熊舘上長楊賦以風)
(哀帝時丁傅董賢用事諸附離之者或起家至二千石/時方草太𤣥有以自守泊如也王莽時劉歆甄豐皆為)
(上公莽既以符命自立即位之後欲絶其原以神前事/而豐子尋歆子棻復獻之莽誅豐父子投棻四裔辭所)
(連及便收不請時雄校書天禄閣上治獄使者來欲收/雄雄恐不能自免迺從閣上自投下幾死莽聞之曰雄)
(素不與事何故在此間請問其故迺劉棻甞從雄學作/奇字雄不知情有詔勿問然京師為之語曰惟寂寞自)
(投閣爰清靜作符命雄/以病免復召為大夫)
　　　其九(禎卿曰此篇嘆世事之難/保而人貴達理以自守也)
莊周夢胡蝶胡蝶為莊周一體更變易萬事良悠悠(齊/賢)
(曰莊子云昔者周夢為胡蝶栩栩然胡蝶也不知周之/夢為胡蝶與胡蝶之夢為周與周與胡蝶則必有辦矣)
(一體之間尚有變/易萬事豈能定哉)乃知蓬萊水復作清淺流(齊賢曰葛/洪神仙傳)
(曰麻姑云接待以來見東海三為桑田向到蓬萊水又/淺於往者會時畧半也豈將復為陵陸乎方平笑曰聖)
(人皆言海中/行復揚塵也)青門種𤓰人舊日東陵侯富貴故如此營
營何所求(齊賢曰漢書霸城門民間謂之青門史記蕭/相國世家邵平者故秦東陵侯秦破為布衣)
(貧種𤓰於長安城東𤓰美時謂東陵𤓰夫富貴無常昔/時為侯今焉為圃任緣而已終日營營復何求哉)
　　　其十(齊賢曰此篇葢慕/魯仲連之為人也)
齊有倜儻生魯連特高妙明月出海底一朝開光曜却
秦振英聲後世仰末照意輕千金贈顧向平原笑(齊賢/曰史)
(記魯仲連齊人也好奇偉倜儻之畫䇿而不肯仕宦任/職好持高節適游趙會秦圍趙聞魏將欲令趙尊秦為)
(帝乃見平原君曰將奈何平原君曰勝也何敢言事前/亡四十萬之衆於外今又内圍邯鄲而不能去魏王使)
(客將軍新垣衍令趙帝秦今其人在是勝也何敢言事魯/仲連曰吾始以君為天下賢公子也吾乃今然後知君)
(非天下賢公子也梁客新垣衍安在哉吾請為君責而/歸之平原君曰勝請為介紹而見之於先生魯仲連見)
(新垣衍曰世以鮑焦為無從頌音從容而死者皆非也/衆人不知則為一身彼秦者棄禮義而上首功之國也)
(權使其士虜使其民彼即肆然以為帝過而為政於天/下則連有蹈東海而死耳吾不忍為之民也所為見將)
(軍者欲以助趙也新垣衍曰秦稱帝之害何如魯連曰/秦無已而帝則且變易諸侯之大臣彼奪其所不肖而)
(與所賢奪其所憎而與其愛彼又將使其子女讒妾為/諸侯妃姬處梁之宫梁王安得晏然而已乎而將軍又)
(何得故寵乎於是新垣衍起再拜謝曰始以先生為庸/人吾乃今日知先生為天下之士也吾請出不敢復言)
(帝秦秦將聞之却軍五十里適會魏公子無忌奪晉鄙/軍以救趙擊秦軍秦軍遂引而去於是平原君欲封魯)
(仲連魯連辭讓使者三終不肯受平原君乃置酒酒酣/起前以千金為魯連夀魯連笑曰所謂貴於天下之士)
(者為人排患解難釋紛亂而無取也即有取者是商賈/之事也而連不忍為也遂辭平原君而去終身不復見)
(倜儻不覊也太白意謂魯仲連崛起於齊猶明月出於/海底光彩照耀天下人所同仰士贇曰明月寳珠也)
吾亦澹蕩人拂衣可同調(齊賢曰澹蕩猶放蕩/也同調謂聲音和)
　　　其十一(禎卿曰此篇/悲年命也)
黄河走東溟白日落西海逝川與流光飄忽不相待(齊/賢)
(曰黄河出崑崙山東北陬入東海大秦之西鳥遲國鳥/遲國之西復言有海西海之濵有小崑崙高萬仞方八)
(百/里)春容捨我去秋髮已衰改人生非寒松年貌豈長在
吾當乘雲螭吸景駐光彩(齊賢曰春容蒼顔也秋髮白/髮也無角曰螭龍吸景吸日)
(月之景以駐吾之顔采太白之意謂黄河東走白日西/落不捨晝夜青春容色儵忽摧謝不如長松貫四時而)
(不改柯易葉自非服煉九鼎食精/養神累積長久安能變形而仙哉)
　　　其十二(禎卿曰此篇葢有慕/乎子陵之髙尚也)
松柏本孤直難為桃李顔(齊賢曰謂松柏挺然孤直不/能如夭桃艷李嫣然媚人也)
(禎卿曰此/興而比也)昭昭嚴子陵垂釣滄波間身將客星隱心與
浮雲閒長揖萬乘君還歸富春山(齊賢曰嚴光字子陵/一名遵會稽餘姚人)
(少與光武同遊學及光武即位光乃變姓名隠身不見/帝思其賢乃令以物色訪之後齊國上言有一男子披)
(羊裘釣澤中帝疑其光乃備安車𤣥纁遣使聘之三反/而後至車駕即日幸其舘光卧不起帝即其卧所撫光)
(腹曰咄咄子陵不可相助為理邪光乃張目熟視曰昔/唐堯著德巢父洗耳士故有志何至相廹乎帝曰子陵)
(我竟不能下汝邪於是升輿歎息而去復引光入論道論道/舊故相對累日帝從容問光曰朕何如昔時對曰陛下差増)
(於往因共偃仰以足加帝腹上明日太史奏客星犯大/御座甚急帝笑曰朕故人嚴子陵共卧耳除為諌議)
(夫不屈乃耕/於富春山)清風灑六合邈然不可攀使我長嘆息冥
棲巖石間
　　　其十三(禎卿曰此篇白自/託於君平之詞也)
君平既棄世世亦棄君平觀變窮太易探元化羣生寂
寞綴道論空簾閉幽情(齊賢曰漢書嚴君平卜筮於成/都市以為卜筮賤業而可以惠)
(衆人有邪惡非正之問則依龜筮為言與人子言依於/孝與人弟言依於順與人臣言依於忠各因勢導之以)
(善從吾言已過半矣日裁閲數人得百餘錢足自養則/閉肆下簾而授老子揚雄少學數為朝廷在位賢者稱)
(君平德李强為益州牧喜謂雄曰吾真得嚴君平矣雄/曰君備禮待之彼可見而不可得詘强以為不然至蜀)
(致禮與相見卒不敢言以為從事乃嘆曰揚子雲誠知/人士贇曰言君平抱濟世之才而無用世之意是平棄)
(斯世矣世之人復不知君平之賢/而不用之焉是世亦棄君平也)騶虞不虚來鸑鷟有
時鳴(齊賢曰騶虞白虎黒文尾㫃於軀/不食生物不履生草鸑鷟鳳之屬)安知天漢上白
日懸高名海客去已乆誰人測沈冥(齊賢曰博物志舊/説天河與海通近)
(世有人居海渚者年年八月有浮槎去來不失斯人有/奇志立飛閣於槎上多齎糧乘槎而去十餘月至一處)
(有城郭狀屋舍甚嚴遥望宫中有織婦見一丈夫率牛/渚次飲之牽牛人乃驚問曰何由至此此人為說來意)
(并問此是何處答曰君還至蜀郡訪嚴君平則知之竟/不及登岸因還至蜀問君平曰某年某月有客星犯牽)
(牛宿計其年月正是此人到天河時也士贇曰河精上/為天漢禎卿曰白意葢以騶虞鸑鷟比君平而嘆世人)
(之莫識也安知其高名乃如白日之懸於天漢而牛女/皆知之然海客之去已久又誰能測其幽深之道哉末)
(二句亦借以/自寓之意也)
　　　其十四(禎卿曰此篇之/意蕭説近是)
胡闗饒風沙蕭索竟終古木落秋草黄登高望戎虜荒
城空大漠邉邑無遺堵白骨横千霜嵯峨蔽榛莽(齊賢/曰漠)
(北方流沙也/千霜千年也)借問誰凌虐天驕毒威武赫怒我聖皇勞
師事鼙鼓(齊賢曰强胡者天之驕子也聖皇元宗也元/宗承國家富庶多心動遂貪邉功罷張九齡)
(相李林甫楊國忠從事吐蕃南詔訖唐世為患鼙鼓鼓/之尤小者司馬法曰萬人之師執大鼓千人之師執鼙)
(鼓/)陽和變殺氣發卒騷中土三十六萬人哀哀淚如雨
(齊賢曰騷/動也悲也)且悲就行役安得營農圃不見征戍兒豈知
闗山苦李牧今不在邉人飼豺虎(齊賢曰史記李牧趙/北邉良將常居鴈門)
(備匈奴匈奴小入佯北不戰以數千人委之單于聞之/大率衆來李牧多為竒軍張左右翼大破殺匈奴十餘)
(萬十餘嵗匈奴不敢近趙邉豺虎指匈奴士贇曰此詩/楊子見以為討閤羅鳳之事非也雲南乃西南邉此詩)
(專指北邉而言當是為哥舒翰攻吐蕃石堡城之事而/作也唐史天寳六載上欲使河西隴右節度使王忠嗣)
(攻吐蕃石堡城忠嗣上言石堡城險固吐蕃舉國守之/今頓兵其下非殺數萬人不能克臣恐所得不如所亡)
(上意不决將軍董延光自請將兵攻石堡城上命忠嗣/分兵哥舒翰師隴右河西朔方河東兵凡六萬三千攻)
(吐蕃石堡城其城三面險絶唯一徑可上吐蕃但以之/數百人守之多贮糧食積檑木及石唐兵前後屢攻)
(不能克翰進攻㧞之獲吐蕃鐵刃悉諾羅等四百人唐/士卒死亡畧盡果如忠嗣之言葢當時上好邉功諸將)
(皆希旨開邉隙忠嗣獨能持重安邉不生事嘗曰平世/為將撫衆而已吾不欲竭中國力以幸功名傳中所載)
(全與李牧相類此詩末句曰李牧今不在邉人飼豺虎/者葢以李牧比忠嗣也今不在者翰取石堡時忠嗣已)
(死二年無能諌止/卒䘮數萬之師人)
　　其十五(禎卿曰此篇/刺時貴也)
燕昭延郭隗遂築黄金臺劇辛方趙至鄒衍復齊來(齊/賢)
(曰史記燕昭王謂郭隗曰齊因孤之國亂而襲破燕誠/得賢士以共國雪先王之恥孤之願也隗曰王必欲致)
(士先從隗始況賢於隗者豈逺千里哉於是昭王為隗/改築宫而師事之上谷圖經曰黄金臺易水南十八里)
(燕昭王置千金於臺上以延天下士謂之黄金之/臺其後樂毅自魏往鄒衍自齊往劇辛自趙往)奈何
青雲士棄我如塵埃珠玉買歌笑糟糠養賢才方知黄
鶴舉千里獨徘徊(齊賢曰鶴一作鵠太白意謂吳姬越/女資其一歌笑則不惜珠玉之費至)
(於賢人才士則待之以糟糠其好色而不好德/如此則賢者將逺去徘徊顧望而不敢輒下)
　　　其十六(禎卿曰此篇/白自況也)
寳劒雙蛟龍雪花照芙蓉精光射天地雷騰不可衝一
去别金匣飛沈失相從風胡滅已久所以潛其鋒吳水
深萬丈楚山邈千里雌雄終不隔神物會當逢(齊賢曰/晉書張)
(華傳初斗牛之間常有紫氣華聞豫章電焕達緯象乃/要焕登樓仰觀焕曰寳劒之精上徹於天耳華因問曰)
(在何郡焕曰在豫章豐城華即補焕為豐城令焕到縣/掘獄屋基得一石函光氣非常中有雙劒並刻題一曰)
(龍泉二曰太阿遣使送一與華留一自佩或謂焕曰得/兩送一張公豈可欺乎焕曰本朝將亂張公當受其禍)
(此劒當繫徐君墓樹耳靈異之物終當化去不永為人/服也華得劒報焕書曰詳觀劒文乃干將也莫邪何復)
(不至雖然天生神物終當合耳華誅失劒所在焕卒子/華為州從事持劒行經延平津劒於腰間躍出墮水使)
(人沒水取之不見劒但見兩龍各長數丈蟠縈有文章曰/沒者懼而反須臾光彩照水波浪驚沸於是失劒華嘆)
(先君化去之言張公終合之論此其驗矣士贇曰吳越/春秋楚昭王卧而寤得吳王湛盧之劒於牀昭王不知)
(其故乃召風胡子而問曰寡人卧覺而得寳劒不知其/名是何劒也風胡子曰此謂湛盧之劒昭王曰何以言)
(之風胡子曰臣聞吳王得越所獻寳劒三枚一曰魚腸/二曰磐郢三曰湛盧魚腸之劒已用殺吳王僚也磐郢)
(以送其死女今湛盧入楚也昭王問湛盧所以去者何/也風胡子曰臣聞越王元常使歐冶子造劒五枚以示)
(薛燭燭對曰魚腸劒逆理不順不可服也臣以殺君子/以殺父故闔閭以殺王僚一名磐郢亦曰豪曹不徒之)
(物無益於人故以送死一名湛盧五金之英太陽之精/寄氣託靈出之有神服之有威可以折衝拒敵然人君)
(有逆理之謀其劒即出故去無道以就有道今吳王無/道殺君謀楚故湛盧入楚昭王曰其值幾何風胡子曰)
(臣聞此劒在越之時客有求其值者有市之鄉三十駿/馬千匹萬户之都二是其一也薛燭對曰赤堇之山已)
(令無雲若邪之溪深而莫測羣神上天歐冶死矣雖傾/城量金珠玉盈河猶不能得此寳而况有市之鄉駿馬)
(千匹萬户之都何足言/也昭王大悅遂以為寳)
　　　其十七(禎卿曰此篇/諷不知止也)
金華牧羊兒乃是紫煙客(齊賢曰金華山在梓州射洪/縣蔚藍洞天存焉婺州亦有)
(金華山葛洪神仙傳皇初平丹溪人也年十五而家使/牧羊有道士見其良謹便將至金華山石室中四十餘)
(年忽然不復念家其兒初起入山索初平厯年不能得/見後在市中有道士善卜乃問之曰吾有弟名初平因)
(令牧羊失之今四十餘年不知死生所在願道君為占非/之道士曰金華山中有一牧羊兒始皇名初平是卿弟)
(邪初起聞之驚喜即隨道士去尋求果得相見兄弟悲/喜因問弟曰羊皆何在初平曰羊近在山東初起往視)
(之了不見羊但見白石無數還謂初平曰山東無羊也/初平曰羊在耳但兄自不見之初平便乃俱往看之乃)
(叱曰羊起於是白石皆變為羊數萬頭初起曰弟獨得/神通如此吾可學否初平曰唯好道便得耳初起便棄)
(妻子留就初平共服松脂茯苓至五千日能坐在立亡/行於日中無影而有童子之色後乃俱還鄉里諸親死)
(亡畧盡乃復還去以方授南伯逢易姓為赤初平改字/為赤松子初起改字為魯班其後傳服此藥而得仙者)
(數十/人焉)我願從之遊未去髮已白不知繁華子擾擾何在
迫崐山採瓊蘂可以煉精魄(齊賢曰崐山/崐崘山也)
　　　其十八(禎卿曰此篇/諷時貴也)
天津三月時千門桃與李朝為斷腸花暮逐東流水(齊/賢)
(曰言三月之朝人見桃李爛漫春心揺蕩感物傷情腸為/之斷至于日暮花已零落遊逐東流之水士贇曰天津)
(按三輔記云秦始皇併天下都咸陽鴈門四達以制紫/宫渭水貫都以象天河横橋南渡以法牽牛即今所謂)
(天津/橋也)前水復後水古今相續流新人非舊人年年橋
上遊雞鳴海色動謁帝羅公侯月落西山陽餘輝半
城樓(齊賢曰上陽宫在皇城西南南臨洛/水西連穀水士贇曰海色日出之光)衣冠照雲
日朝下散皇州鞍馬如飛龍黄金絡馬頭行人皆辟易
志氣横嵩邱(齊賢曰辟易開張而易/其本處嵩邱即嵩山也)入門上高堂列鼎
錯珍羞香風引趙舞清管隨齊謳七十紫鴛鴦雙雙戲
庭幽(齊賢曰西京雜記茂陵富人袁廣漢/於北邙山下築園激水養紫鴛鴦)行樂爭晝夜
自言度千秋功成身不退自古多愆尤(齊賢曰老子曰/功成身退天之)
(道也蔡澤曰商君白公吳起/大夫種功成不去禍至如此)黄犬空嘆息緑珠成釁讎
(齊賢曰嶺表録異梁氏女今白州人有容貌石季倫以/真珠二斛買之即緑珠也趙王倫專權孫秀使人求緑)
(珠崇不與秀矯詔收崇崇正當宴樓上謂緑珠曰我今/為爾得罪緑珠泣曰當效死於官前因自投樓下而死)
(士贇曰李斯黄犬事見擬恨賦注禎卿曰/黄犬應前貴寵之言緑珠應前歌舞之言)何如鴟夷子
散髮棹扁舟(禎卿曰鴟夷應前功成身退之言齊賢曰/史記貨殖傳范蠡既雪會稽之恥乃乘扁)
(舟浮於江湖變名易姓適齊為鴟夷子皮之陶為陶朱/公富至巨萬師古曰自號鴟夷者言若盛酒之鴟夷多)
(所容受而可巻懐與時張弛士贇曰大意蓋謂天津橋/水越人亦多矣富與貴者自謂可以長保而不知退安)
(知其無李斯石崇之禍乎/何如范蠡之勇退為髙也)
　　　其十九(禎卿曰此篇/刺元宗也)
西嶽蓮花山迢迢見明星素手把芙蓉虚步躡太清(齊/賢)
(曰蓮華山在華隂集仙傳明星玉女居華山/服玉漿白日升天士贇曰爾雅華山為西嶽)霓裳曳廣
帶飄拂升天行邀我登雲臺高揖衛叔卿(齊賢曰廣記/衛叔卿中山)
(人漢儀鳳二年八月武帝閒居殿上忽一人乘雲車駕/白鹿從天而下年可三十許帝驚問曰我中山衛叔卿)
(帝曰中山乃朕臣叔卿黙然不應忽不知所在/士贇曰華岳記雲臺觀中方丈上有山崛起)恍恍與
之去駕鴻凌紫冥(禎卿曰此設言也揖神仙凌/紫冥明其潔身而去亂也)俯視洛
陽川茫茫走胡兵流血塗野草豺狼盡冠纓(士贇曰安/史亂離之)
(際朝廷借回紇兵復兩京故曰茫茫走胡兵復/用官爵賞功不分流品故曰豺狼盡冠纓也)
　　　其二十(禎卿曰此篇白欲謝/親友而事逺遊也)
昔我遊齊都登華不注峯兹山何峻秀緑翠如芙蓉(齊/賢)
(曰九域志華不注在濟南府舊為蓉/齊州爾雅荷芙蕖郭璞曰別名芙)蕭颯古仙人了知是
赤松借予一白鹿自挾兩青龍(齊賢曰列仙傳赤松子/神農時雨師服水王教)
(神農能入火不燒常居西王母石室中周/義真入龍蟜山見羡門子乘白鹿而行)含笑凌倒景
欣然願相從(齊賢曰倒景炁去地四/千里其景皆倒下也)泣與親友別欲語
再三咽朂君青松心努力保霜雪世路多險艱白日欺
紅顔分手各千里去去何時還在世復幾時儵如飄風
度空聞紫金經白首愁相誤(齊賢曰大藥證云紫金大/丹若人服食自然不死)
撫已忽自笑沈吟為誰故名利徒煎熬安得閑余步終
留赤玉舄東上蓬萊路秦帝如我求蒼蒼但烟霧(士贇/曰列)
(仙傳安期生留赤玉舄報秦始皇曰後數年求我於蓬/萊山第一節謂從仙人以逺遊第二節謂別親友而嗚)
(咽第三節是泣別之際忽翻然自悟而笑曰沈吟泣別者/為誰故哉在世幾時不過為名利煎熬耳末四句謂終)
(當髙舉但留遺跡於人間雖帝者求/之且不可得豈更復為親友之戀哉)
　　　其二十一(禎卿曰此篇白/自傷之詞也)
郢客吟白雪遺響飛青天徒勞歌此曲舉世誰為傳試
為巴人唱和者乃數千(齊賢曰宋玉對楚王問曰客有/歌於郢中者其始曰下里巴人)
(國中屬而和者數千人共為陽阿薤露國中屬而和者/數百人其為陽春白雪國中屬而和者數十人引商刻)
(羽泛以流徵國中屬而和者不過/數人而已是其曲彌髙其和彌寡)吞聲何足道歎息空
凄然
　　　其二十二(禎卿曰此篇白感/時思歸之詞也)
秦水別隴首幽咽多悲聲胡馬顧朔雪躞蹀長嘶鳴(齊/賢)
(曰三秦記隴坻在天水郡其坂九囘登/者七日乃越上有水四注下名隴頭水)感物動我心緬
然含歸情(齊賢曰緬思貌禎卿曰此興也言水別隴頭/則幽咽而流馬思邉地則躞蹀而嘶况我之)
(在外感時物之變化/能不緬然懐歸乎)昔視秋蛾飛今見春蠶生嫋嫋桑
柘葉萋萋栁垂榮(齊賢曰昔我在此見秋蛾之飛今既/改嵗春蠶生矣桑華如結栁條爭榮)
(猶未/得歸)急歸謝流水羈心揺懸旌揮涕且復去惻愴何時
平(齊賢曰謝去也謂時節之去如流水之急戰國策楚/王曰寡人心揺揺如懸旌禎卿曰且復去言行尚未)
(已/也)
　　　其二十三(禎卿曰此篇言人/當及時為樂也)
秋露如白玉團團下庭緑我心忽見之寒早悲嵗促(齊/賢)
(曰庭緑/庭草也)人生鳥過目胡乃自結束景公一何愚牛山淚
相續(齊賢曰晏子春秋曰景公遊牛首山/北臨其國流涕曰若何去此而死乎)物苦不知足
得隴又望蜀人心若波瀾世路有屈曲三萬六千日夜
夜當秉燭(齊賢曰光武敕岑彭書曰人苦不知足既得/隴復望蜀古詩晝短苦夜長何不秉燭遊士)
(贇曰三萬六千日人/生百年之光景也)
　　　其二十四(禎卿曰此篇/譏時貴也)
大車揚飛塵亭午暗阡陌中貴多黄金連雲開甲宅(齊/賢)
(曰南北曰阡東西曰陌中貴中都/貴人也有甲乙次第故曰甲第)路逢鬭雞者冠蓋何
輝赫鼻息千虹蜺行人皆怵惕(士贇曰按唐五行志𤣥/宗好鬬雞貴臣外戚皆)
(尚之賢者/或弄木雞)世無洗耳翁誰知堯與跖(齊賢曰琴操云堯/大許由之志禪為)
(天子由以其不善乃臨河而洗耳莊子栁下季/之弟名盗跖徒卒九千人横行天下侵暴諸侯)
　　　其二十五(禎卿曰此/篇刺時也)
世道日交䘮澆風散淳源不採芳桂枝反棲惡木根所
以桃李樹吐花竟不言(齊賢曰澆薄也管子曰士懐耿/介之心不蔭惡木之根李廣贊)
(桃李不言/下自成蹊)大運有興沒羣動爭飛奔歸來廣成子去入
無窮門(齊賢曰莊子黄帝見廣成子問曰敢問治身若/何而可以長乆廣成子曰無視無聼抱神以靜)
(形將自正必靜必清無勞汝形無揺汝精乃可以長生/黄帝再拜曰廣成子之謂天矣廣成子曰彼物無窮而)
(人皆以為終彼物無測而人皆以為極今夫百昌皆生/于土而反于土故余將去汝入無窮之門以遊無極之)
(野吾與日月參光吾與天地為常士贇曰此篇謂世不/知有道者之可尊是世䘮道矣有道者見世如此遂亦)
(無心用世焉非所謂道䘮世者歟故曰交相䘮也於是/淳源為澆風所散無復古道矣不採芳桂枝者以比有)
(道者不見用反棲惡木根者以比不道者反見用焉所/以桃李樹吐花竟不言者以比有道者見世不重道亦)
(遂獨善其身而終身隠黙焉耳大運有興沒羣動爭飛/奔者謂有道者不用世而舉世遂無知之人于是乎澆)
(風日扇淳源日散大運有興有沒而世之膠膠擾擾汩/汩於情慾聲利之中不過如昆虫鳥獸之爭飛奔而已)
(歸來廣成子去入無窮門者乃太白見得世道/如此决意為有道者之歸故托廣成子而言也)
　　　其二十六(禎卿曰此篇/蕭說是也)
碧荷生幽泉朝日豔且鮮秋花冒緑水密葉羅青烟秀
色空絶世馨香竟誰傳坐看飛霜滿凋此紅芳年結根
未得所願託華池邉(齊賢曰史記崑崙山上有華池士/贇曰此篇荷與華池比也謂君子)
(有絶世之行處於僻野而不為世所知常恐老之將至/而所抱不見於所用安得託身於朝廷之上而用世哉)
(是亦太白自/傷之意也歟)
　　　其二十七(禎卿曰此篇/與上同意)
燕趙有秀色綺樓青雲端(齊賢曰古詩燕趙多/佳人美者顔如玉)眉目艷
皎月一笑傾城歡常恐碧草晚坐泣秋風寒纎手怨玉
琴清晨起長嘆焉得偶君子共乘雙飛鸞(齊賢曰秦王/女乘鸞向烟)
(霧/)
　　　其二十八(禎卿曰此篇亦/慕仙之詞也)
容顔若飛電時景如飄風草緑霜已白日西月復東(禎/卿)
(曰此二句言方春/而秋倐日而夜)華鬢不耐秋颯然成衰蓬古來聖賢
人一一誰成功君子變猿鶴小人為沙蟲(齊賢曰抱朴/子曰周穆我)
(南征乆而不歸一軍皆化君子為猿鶴小人為蟲沙禎/卿曰言君子小人皆莫逃于陰陽變化之中誰成功言)
(未有能仙/舉者也)不及廣成子乘雲駕輕鴻
　　　其二十九(禎卿曰此篇白厭世/亂而思去之之詞也)
三季分戰國七雄成亂麻(齊賢曰三代之際分為戰國/韓衛燕趙齊楚秦號為七雄)
王風何怨怒世道終紛拏(齊賢曰王風王國之風黍離/以下是也士贇曰詩大序亂)
(世之音/怨以怒)至人洞𤣥象高舉凌紫霞仲尼欲浮海吾祖之
流沙(齊賢曰至人至德之人至人洞知天數不興堯舜/之運乃高舉逺引出風塵之表故孔子曰道不行)
(乘桴浮於海老子西出闗以升崑崙士贇曰唐以/老子為祖太白乃興聖皇帝九世孫故稱吾祖)聖賢
共淪沒臨岐胡咄嗟
　　　其三十(禎卿曰此篇傷/𤣥風之寂寥也)
𤣥風變太古道䘮無時還(齊賢曰𤣥素之風變乎太/古大道淪䘮不可復還)擾
擾季葉人雞鳴趨四闗(齊賢曰洛陽記云洛陽有四闗/東成皋南伊闕北孟津西函谷)
(士贇曰季葉末世也孟子雞鳴/而起孳孳為利者跖之徒也)但識金馬門誰知蓬萊
山(齊賢曰史記宦者門旁/有銅馬故謂金馬門)白首死羅綺笑歌無時間緑
酒哂丹液青娥凋素顔(齊賢曰方言齊晉/間美貌謂之娥)大儒揮金椎
琢之詩禮間蒼蒼三珠樹冥目焉能攀(齊賢曰准南子/凡海外三十六)
(國三珠樹在其東北方有玉樹在赤水之上崑崙華丘/在其東南方禎卿曰白言太古尚𤣥今其風變矣風變)
(則道䘮矣何時而能反本乎何也葢以小人競趨於名/利之途君子雕琢乎詩禮之術紛紜汩亂安能成清浄)
(無為之/化哉)
　　　其三十一(禎卿曰此篇白惡世而思/隠故自託于秦人之言也)
鄭客西入闗行行未能已白馬華山君相逢平原里璧
遺鎬池君明年祖龍死(齊賢曰史秦始皇紀三十六年/使者從闗東夜過華陰平舒道)
(有人持璧遮使者曰為吾遺鎬池君因謂曰今年祖龍/死使者問其故因忽不見置其璧去使者奉璧具以聞)
(始皇黙然良乆曰山鬼固不過知一嵗事也退言曰祖/龍者人之先也使御府視璧乃二十八年行渡江所沈)
(璧/也)秦人相謂曰吾屬可去矣一往桃花源千春隔流水
(齊賢曰秦地之人知天下將亂乃相/率避之入桃源中與斯世隔絶矣)
　　　其三十二(士贇曰此悲/秋之詩也)
蓐収肅金氣西陸弦海月(齊賢曰秋物摧蓐而可収也/厯書晦朔弦望初八日上弦)
(二十三日下弦士贇曰記月令孟秋之/月其神蓐収涼風至寒蟬鳴盛德在金)秋蟬號階軒感
物憂不歇良辰竟何許大運有淪忽(禎卿曰良辰建功/䇿名之時也大運)
(天運也淪/忽暮也)天寒悲風生夜乆衆星沒惻惻不忍言哀歌
逮明發
　　　其三十三(禎卿曰此假莊生/之言以自况也)
北溟有巨魚身長數千里仰噴三山雪横吞百川水(齊/賢)
(曰三山蓬萊/方丈瀛洲)憑陵隨海運燀赫因風起吾觀摩天飛九
萬方未已
　　　其三十四(禎卿曰蕭/說是也)
羽檄如流星虎符合專城(齊賢曰說文檄以木簡為書/長二丈以徵召魏武事奏曰)
(若有急則插以雞羽謂之羽檄文帝二年初與郡守為/銅虎符竹使符注以符代古者珪璋各分其半右留京)
(師左以與之禎卿曰/專城郡國守吏也)喧呼救邊急羣鳥皆夜鳴(士贇曰/此言一)
(時之喧呼驚擾栖鳥亦不/得以安其巢至於夜鳴也)白日曜紫㣲三公運權衡天
地皆得一澹然四海清(齊賢曰老子云天得一以清地/得一以寕王侯得一以為天下)
(貞/)借問此何為答言楚徵兵渡瀘及五月將赴雲南征
(齊賢曰地志瀘水出牂牁郡句町縣諸葛亮出師表五/月渡瀘深入不毛士贇曰按唐史雲南即南詔也本烏)
(蠻別種高宗時遣使入朝開元時冊為雲南王遣子閣/羅鳳入質後閣羅鳳亡去帝欲討之國忠薦鮮于仲通)
(為蜀郡長史率兵六萬人討之戰瀘川舉軍沒國忠/素德仲通匿其敗更敘戰功仲通者蜀郡大豪也)怯
卒非戰士炎方難逺行(士贇曰按唐史志天寳以後彍/騎之法又稍變士皆失拊循折)
(騎之法至無兵可交六軍宿衛皆市人/不能受甲炎方者南荒炎蒸之地也)長號別嚴親日
月慘光晶泣盡繼以血心摧兩無聲困獸當猛虎窮魚
餌奔鯨千去不一囘投軀豈全生如何舞干戚一使有
苗平(齊賢曰尚書舞干羽于兩階七旬有苗格士贇曰/此詩葢討雲南時作也首四句即見徴兵時景象)
(而言五句至八句是設難謂當此君明臣良天清地寕/海内澹然四郊無警之時而忽有此舉果何為成九句)
(至十二句乃白問之於人始知徴兵者討雲南質子亡/去之罪也十三句至二十二句乃白逆知當時所謂之)
(兵不甚受甲如以困獸當虎窮魚餌鯨吾見師之出而/不見師之入也末二句則比南詔為有苗而深嘆當國)
(之大臣不能如益之贊禹禹之佐舜敷/文徳以來逺人致有覆軍殺将之恥也)
　　　其三十五(禎卿曰蕭/說是也)
醜女來效顰還家驚四鄰壽陵失本步笑殺邯鄲人(齊/賢)
(曰莊子師金曰西施病心而矉其里之醜人見而美/之歸亦捧心而矉其里之富人見之堅閉門而不出)
(貧人見之挈妻子而去之趙陸得明曰蹙額曰矉士/贇曰西漢書夀陵餘子學步于邯鄲失其故步匍匐)
(而/走)一曲斐然子雕蟲䘮天真(齊賢曰論語子曰吾黨之/小子狂簡斐然成章不知)
(所以裁之楊子或問吾子少而好賦曰/然童子雕蟲篆刻俄而曰壯夫不為也)棘刺造沐猴三
年費精神(齊賢曰韓子曰燕王好㣲功衛人曰臣能以/以棘刺之端為母猴王悅之養以五乘之奉)
(王曰吾試觀客為棘刺之母猴衛人曰臣為棘刺之母/猴也人主欲觀之必半嵗不入宫中不飲酒食肉雨霽)
(日出視之晏隂之間而棘刺之母猴乃可/見燕王因養衞人而不能觀其母猴)功成無所用
楚楚且華身(齊賢曰莊子朱泙漫學屠龍於支離益單/于金之家三年技成而無用其巧毛詩衣)
(裳楚/楚)大雅思文王頌聲久崩淪安得郢中質一揮成斧
斤(齊賢曰莊子郢人堊漫其鼻端若蠅翼使匠石斵立/之匠石運斤成風聼而斵之盡堊而鼻不傷郢人)
(不失容宋元君聞之召匠石曰嘗試為寡人為之匠石/曰臣則嘗能斵之雖然臣之質死久矣自夫子之死也)
(吾無以為質矣吾無與言之矣士贇曰此篇葢譏世之/作詩賦者不過藉此以取科第干禄位而已何益于世)
(教哉太白嘗論詩曰將復古道非我而誰雅頌之作太/白自負者如此然安得雅頌之人識之如郢人之質能)
(當匠石之/運斤耶)
　　　其三十六(禎卿曰此太白自傷才不/遇世思逺舉以全身也)
抱玉入楚國見疑古所聞良寳終見棄徒勞三獻君(齊/賢)
(曰卞和得玉璞于楚山之中奉而獻之楚武王王示玉/人曰石也刖其右足武王沒獻之文王王示玉人曰石)
(也刖其左足成王即位抱其璞哭于郊王使人攻/之果得寳玉士贇曰墨子曰和氏之璧所謂良寳)直木
忌先伐芳蘭哀自焚盈滿天所損沈冥道為羣(齊賢曰/莊子大)
(公任曰直木先伐甘井先竭龔勝卒有一老父/來弔曰薰以香自燒膏以明自銷尚書滿招損)東海沈
碧水西闗乘紫雲魯連及柱史可以躡清芬(齊賢曰魯/仲連見新)
(垣衍曰秦即肆然而為帝則連有蹈東海而死耳/東海有碧水士贇曰老子生於殷時為周柱下史)
　　　其三十七(士贇曰白此詩其作于高力士/譖毁之後明皇放黜之時乎)
燕臣昔慟哭五月飛秋霜庶女號蒼天震風擊齊堂(齊/賢)
(曰鄒衍盡忠于燕惠王信讒而擊之鄒衍仰天而哭正謹/夏而天為之降霜齊寡婦庶賤之女也無子不嫁事姑)
(敬姑無男有女利母財令母嫁婦終不肯女殺母以/誣寡婦婦不能自明寃結呌天天為作雷電下擊景)
(公之臺毁景/公之支體)精誠有所感造化為悲傷(士贇曰此言風/霜雷電皆造化)
(之所為也精誠之所感造/化者亦為悲傷故示警焉)而我竟何辜逺身金殿傍浮
雲蔽紫闥白日難囘光羣沙穢明珠衆草凌孤芳(齊賢/曰應)
(德璉詩簡珠墮沙石注/沙石喻小人孤芳蘭也)古來共嘆息流淚空霑裳
　　　其三十八(禎卿曰此亦太/白自傷之詞也)
孤蘭生幽園衆草共蕪沒雖照陽春暉復悲高秋月飛
霜早淅瀝緑艷恐休歇若無清風吹香氣為誰發(士贇/曰此)
(詩首兩句喻君子在野未能自㧞于衆人之中三句至/六句喻雖䝉主知而小人之讒譛者已至末句則謂若)
(非在位之人引類㧞萃而薦用/之則雖有德馨亦何以自見哉)
　　　其三十九(禎卿曰蕭/說是也)
登高望四海天地何漫漫霜被羣物秋風飄大荒寒榮
華東流水萬事皆波瀾白日掩徂輝浮雲無定端梧桐
巢燕雀枳棘棲鴛鸞(齊賢曰梧桐本鳳凰所棲今燕雀/巢之枳棘燕雀所安今鴛鸞棲之)
且復歸去來劒歌行路難(士贇曰此篇登高四海天地/何漫漫者以喻高見逺識之)
(士知時世之昏亂也霜被羣物秋風飄大荒寒者以喻/隂小用事而殺氣之盛也榮華東流水萬事皆波瀾者)
(謂遭時如此所謂榮華者如水之逝萬事之無常亦猶/波瀾之無有底止也日君象浮雲姦臣也掩者蔽也徂)
(輝者日落之光也以喻人臣晩節為姦臣蔽其明猶白/日將落為浮雲掩其輝也無定端者政令之無常也梧)
(桐巢燕雀者喻小人在上位而得志也枳棘棲鴛鸞者/喻君子在下位而失所也且復歸去來劒歌行路難者)
(白意葢謂危邦不入亂邦不居識時/知機之士當此之際惟有歸隠而已)
又一本云登高望四海天地何漫漫霜被羣物秋風飄
大荒寒殺氣落喬木浮雲蔽層巒孤鳳鳴天倪遺聲何
辛酸遊人悲舊國舞心亦盤桓倚劒歌所思曲終涕洄
瀾
　　　其四十(禎卿曰蕭/說近是)
鳳饑不啄粟所食惟琅玕焉能與羣雞刺蹙爭一飡(齊/賢)
(曰離騷注南方有鳥其名為鳳天為生樹名/曰瓊枝高百二十仞大三十圍以琳琅為實)朝鳴崑崙
樹夕飲砥柱湍(齊賢曰鳳凰翔萬仞之上過崑崙飲砥/柱山在河東縣東南居河中猶柱焉)
歸飛海路逺獨宿天霜寒幸遇王子晉結交青雲端(齊/賢)
(曰列仙傳周靈王太子名晉好吹笙作鳳鳴遊伊洛間/道士浮丘公接上嵩高山三十年後乘白鶴在緱氏山)
(頭舉手謝時/人數日去)懐恩未得報感別空長嘆(士贇曰此詩似/太白自比之作)
(太白雖帝族非凡輩可儕然孤寒疎逺知章薦之方能/致身金鑾䝉帝知遇可謂結交青雲端矣此恩未報臨)
(別之時安能/不感嘆哉)
　　　其四十一(士贇曰此/亦游仙篇)
朝弄紫沂海夕披丹霞裳(齊賢曰廣記東方朔嘗出經年/乃歸母曰汝經年一歸何以慰)
(我朔曰兒暫之紫泥海有紫水汙衣/仍過虞淵湔洗朝發中還何云經年)揮手折若木拂此
西日光(齊賢曰山海經南海之内有水名若木若木/出焉又曰灰野之山有樹青葉赤花名若木)
(日所入處在崑崙西淮南子若木在建木西未有十日/其華照下地注若木端有十日狀如蓮華華猶光也然)
(則若木/有二)雲卧遊八極玉顔已千霜飄飄入無倪稽首祈
上皇(齊賢曰莊子天/倪注倪際也)呼我遊太素玉杯賜瓊漿(齊賢曰/列子太)
(素者質/之始)一飡厯萬嵗何用還故鄉永隨長風去天外恣
飄揚
　　　其四十二(禎卿曰蕭說近是太抵白志在疎逸/不在祿位故有是言至謂供奉翰林)
　　　(之時忽動江海/之興則滯矣)
揺裔雙白鷗鳴飛滄江流宜與海人狎豈伊雲鶴儔寄
形宿沙月沿芳戯春洲吾亦洗心者忘機從爾遊(齊賢/曰列)
(子海上之人有好鷗鳥者每旦之海上從鷗鳥遊鷗鳥/之至者百住而不止士贇曰此太白託興之詩也雲中)
(之鶴喻在位之人也海/上之鷗喻閒散之人也)
　　　其四十三(禎卿曰蕭/說是也)
周穆八荒意漢皇萬乘尊淫樂心不極雄豪安足論西
海宴王母北宫邀上元(齊賢曰列子周穆王駕八駿至赤/水之陽升崑崙丘觀黄帝之宫)
(觴王母於瑶池之上廣記元封元年七月七日王母乘/紫雲輦駕九色斑麟降漢宫東向坐帝跪問寒暄畢因)
(呼帝坐遣侍女與上元夫人相聞云比不相見四千餘/年劉徹好道適來觀之夫人可暫來否帝問上元何真)
(也曰是三天真皇之母上元之官俄而夫人至可年二/十餘頭作三角髻餘髮散垂至腰帝拜夫人曰汝好道)
(乎汝胎性暴胎性淫胎性奢胎性酷胎性賦五者常舎/于榮衛之中雖暴長生亦自勞耳禎卿曰淫樂二句言)
(人君好荒淫樂佚則雖其/氣度超邁亦何足論哉)瑶水聞遺歌玉杯竟空言靈
跡成蔓草徒悲千載魂(士贇曰漢文帝時新垣平使人曰/持玉杯上書闕下獻之平言上)
(闕下有寳玉氣來者已視之果有獻玉杯者刻曰人主/延壽瑶水聞遺歌穆王事見前句注此言二君雖遇王)
(母上元夫人然亦卒不免於死是亦猶新垣平玉杯之/空言耳後之求神仙者可不鑒諸當時明皇亦好神仙)
(之事此詩葢/有所諷云耳)
　　　其四十四(禎卿曰此篇亦似/太白被黜而作)
綠蘿紛葳蕤繚繞松栢枝(齊賢曰葳/蕤盛貌)草木有所託嵗寒
尚不移奈何夭桃色坐嘆葑菲詩玉顔艷紅彩雲髮非
素絲(齊賢曰谷風云采葑采菲無以下體孫炎曰葑菲/二菜者皆上下可食然而其根有美時有惡時采)
(之者不以其根惡時并棄其葉喻夫婦以義合/顔色相親亦不可以顔色衰而棄其相與之禮)君子恩
已畢賤妾將何為(士贇曰意謂玉顔未改雲鬢未衰而/君子之恩情中道絶矣尚何言哉)
　　　其四十五(禎卿曰蕭/説近是)
八荒馳驚飈萬物盡凋落浮雲蔽頽陽洪波振大壑龍
鳳脱網罟飄颻將安託去去乘白駒空山詠場藿(齊賢/曰龍)
(鳳喻君子網罟喻禍患謂君子幸脱禍患將安所棲託/乎隠于空山詠場藿之詩而已詩皎皎白駒食我場藿)
(王氏曰言宣王之時賢者有不得志而去國人欲留之/曰皎皎白駒食我場中之藿我當縶維而留之也士贇)
(曰予按太白此詩前四句是指遭祿山之亂乘輿播遷/天下驚擾五句至末句是太白罹難脱身羈囚無所依)
(託也然時君卒不能用之惟/有詠白駒之詩以自遣耳)
　　　其四十六(禎卿曰此詩交/刺其君臣也)
一百四十年國容何赫然隠隠五鳳樓峩峩横三川(齊/賢)
(曰自武德迄天寳十四載凡百四十年國體光明赫/然熾盛貌三川鄜州地理志註華池水黑水洛水)王
侯象星月賓客如雲煙鬬雞金宫裏蹴踘瑶臺邊(齊賢/曰蹋)
(踘兵勢也所以練武士知有材也皆因嬉戲以講練之/士贇曰鬬雞見前詩註鮑明逺詩集君瑶臺裏)
舉動揺白日指揮囘青天當塗何翕忽失路長棄捐獨
有楊執㦸閉闗草太𤣥(齊賢曰曹植與楊脩書曰昔楊/子雲先朝執㦸之臣耳士贇曰)
(此篇前六句意謂有唐得國之久如此國容之盛如此/王侯賓客又如此所謂金宫瑶臺正當為延客之地今)
(乃為鬬雞蹴踘之場白日青天者以比其君鬬雞蹴踘/明皇所好此等之人得志用事舉動指揮足以揺動主)
(聴也禎卿曰當塗以後蕭説未善葢言此輩得志之人/據要路則氣燄揮霍而失路者則終於棄捐而不用也)
(唯楊子雲則閉門著書以/道自守不以得喪為心)
　　　其四十七(禎卿曰此/篇刺時也)
桃花開東園含笑誇白日偶䝉東風榮生此艷陽質豈
無佳人色但恐花不實宛轉龍火飛零落早相失(齊賢/曰漢)
(書東宫蒼龍房心心為大火故曰龍/火龍火飛則秋氣鼎至花實零落矣)詎知南山松獨立
自蕭飋(士贇曰謂士無實行偶然榮遇者則易至於棄/捐孰若君子之有特操者獨立而不改其節哉)
　　　其四十八(禎卿曰蕭/說是也)
秦皇按寳劒赫怒震威神逐日巡海右驅石駕滄津(齊/賢)
(曰三齊要畧始皇作石橋欲過海看日出處有神人能/驅石下海陽城十一山石令盡起立嶷嶷東傾如相隨)
(行狀石去不速神/輒鞭之石皆流血)徵卒空九㝢作橋傷萬人(齊賢曰始/皇三十二)
(年發兵三十萬北擊胡三十三年發諸嘗逋亡人贅壻/賈人畧取陸梁地為桂林象郡南海以適遣戍徐廣注)
(五十萬人守五嶺士贇曰秦皇於海中作石橋或云非/人巧所建海人為之豎柱始皇感其恵乃通敬於神求)
(與相見神曰我形醜約莫圖我形始皇乃從石橋入三/三里與神相見帝左右有巧者潛以脚畫神形神怒曰)
(帝負約可速去始皇即轉馬/前脚猶立後脚隨奔僅登岸)但求蓬島藥豈思農鳸春
力盡功不贍千載為悲辛(齊賢曰始皇三十年之碣石/使韓衆侯公石生求仙人不)
(死之藥詳見前詩註左傳九鳸為農正注曰扈有九種/也春扈鳻鶞夏扈竊𤣥秋扈竊藍冬扈竊黄棘扈竊丹)
(行扈唶唶宵扈嘖嘖桑扈竊脂老扈鷃鷃以九扈為九/農之號各隨其宜以教民事爾雅扈字作鳸士贇曰此)
(詩於時亦有所/諷借秦為喻云)
　　　其四十九(士贇曰此太白遭/讒擯逐後之詩也)
美人出南國灼灼芙蓉姿皓齒終不發芳心空自持由
來紫宫女共妬青蛾眉(齊賢曰三秦記未/央宫一名紫微宫)歸去瀟湘沚
沈吟何足悲
　　　其五十(禎卿曰此篇譏世/人之不辨美惡也)
宋國梧臺東野人得燕石誇作天下珍却哂趙王璧趙
璧無緇磷燕石非貞真(齊賢曰闞子曰宋之愚人得燕/石於梧臺之側藏之以為大寳)
(周客聞而觀焉主人齋七日端冕元服以發寳革匱十/重巾十襲客見俛首掩口胡盧而笑曰此特燕石也與)
(瓦甓不殊主人大怒曰商賈之言醫匠之心藏之愈固/史記趙恵文王時得楚和氏璧秦昭王聞之願以十五)
(城易璧論語磨而/不磷湼而不緇)流俗多錯誤豈知玉與珉(齊賢曰禮/記貴玉而)
(賤/珉)
　　　其五十一(禎卿曰蕭/說近是)
殷后亂天紀楚懷亦已昬夷羊滿中野菉葹盈高門比
干諫而死屈平竄湘源虎口何婉孌女􁂆空嬋媛彭咸
久淪沒此意與誰論(齊賢曰淮南子本經訓曰夷羊在/牧許慎注夷羊土神商之將亡見)
(於商郊牧野之地離騷云薋菉葹以盈室兮判獨離而不/服注薋蒺䔧也菉王芻也葹枲耳也三物皆惡草以比)
(讒諂盈室喻滿朝也莊子孔子曰幾不免虎口離騷經/曰女嬃之嬋媛兮申申其詈予注曰女嬃屈原姊嬋媛)
(猶牽引也補曰說文嬃女子也音須士贇曰史殷本紀/曰紂愈亂不止微子數諫不聼乃與太師少師謀遂去)
(比干曰為人臣者不可不以死爭迺强諌紂紂怒曰吾/聞聖人心有七竅剖比干觀其心史屈原者名平為楚)
(懷王左徒王甚任之上官大夫與之同列爭寵因讒之/王怒而疎屈平頃襄王立復短屈原於頃襄王頃襄王)
(怒而遷之江濵於是懷石遂自投汨羅以死彭咸殷賢/大夫諌其君不聼自投水而死此詩比興之詩也其作)
(於貶責張九齡之時乎殷后楚懐比時之昏君也夷羊/滿中野謂國將亡而妖孽作也菉葹盈高門喻小人在)
(朝而據高位也比干屈平之竄死喻當時之忠臣諍士/以直道而貶責者也虎口何婉孌者詩人興嘆之辭曰)
(忠諌之士寧喪身而不悔視死如歸者果何所為而然/哉亦欲其君改行而國賴以安耳世人悲其以諌亡身)
(如女嬃之詈予者徒多誰能如彭咸之先後合得而可/與論心者歟太白此詩哀思怨怒有感於時事而作風)
(刺譎諌之體/兼盡之矣)
　　　其五十二(禎卿曰此篇/白自傷也)
青春流驚湍朱明驟囘薄(齊賢曰夏/為朱明)不忍看秋蓬飄揚
竟何托光風滅蘭蕙白露洒葵藿(齊賢曰宋玉招䰟注/光風謂雨已日出而)
(風草有/光也)美人不我期草木日零落(士贇曰美人況時君/也時不我用老將至)
(矣懷才而見棄/於世能不悲夫)
　　　其五十三(禎卿曰蕭/説是也)
戰國何紛紛兵戈亂浮雲趙倚兩虎鬬晉為六卿姦臣
欲竊位樹黨自相羣果然田成子一旦殺齊君(齊賢曰/春秋之)
(後號為戰國史記趙與秦㑹澠池秦王酒酣使趙王鼓/瑟藺相如前曰聞秦王善為秦聲請奉盆瓶秦王不肯)
(相如曰五步之内相如請以頸血濺大王王不懌為一/擊瓶罷歸拜相如上卿位亷頗之右頗宣言辱之相如)
(望見頗引車避舍人羞辭去相如止之曰强秦所以不/敢加兵於趙者徒以吾兩人在今兩虎共鬬其勢不俱)
(生吾所以為此者先國家之急而後私讐也士贇曰晉/六卿者范氏中行氏智氏魏氏趙氏韓氏史晉世家曰)
(晉昭公卒六卿彊公室卑六卿欲弱公室乃遂以法盡/滅其族而分其邑為十縣各令其子為大夫晉益弱六)
(卿皆大其族後范中行智伯相繼亡魏武侯韓哀侯趙/敬侯滅晉後而三分其地齊世家曰初簡公即位闞止)
(為政田成子憚之驟顧於朝御鞅言曰闞不可並也君/其擇焉弗聼田氏方睦田豹為子我臣幸於子我子我)
(欲盡逐田氏豹遂以告子行曰彼得君弗先必禍子行/舍於公宫夏五月壬申成子兄弟四乘如公子我在幄)
(出迎之遂入閉門宦者禦之子行殺宦者公與婦人飲/酒于檀臺成子遷諸寢子我出田氏追殺之郭關庚辰)
(田常執簡公于徐州公曰余蚤從御鞅言不及此甲午/田常弑簡公于徐州太白此詩其作于天寳間乎時上)
(自東都遷從容謂高力士曰朕欲高居無為悉以政事/委林甫如何對曰天下大柄不可假人彼威勢成誰敢)
(議之者上不悅豈太白時亦微聞其事位卑分疎欲諌/不可故作是詩引古喻今以諷其上歟太白愛君憂國)
(之意亦/可尚矣)
　　　其五十四(禎卿曰此/篇哀時也)
倚劍登高臺悠悠送春目蒼榛蔽層丘瓊草隠深谷(齊/賢)
(曰榛木/叢也)鳳鳥鳴西海欲集無珍木鸒斯得所居蒿下盈
萬族(齊賢曰毛萇詩傳鸒斯鵯/居鵯居鴉烏也鸒音預)晉風日已頽窮途方慟
哭(齊賢曰首兩句乃居高見逺之意也三句四句比小/人據高位而君子在野也五句至八句葢謂當時君)
(子亦有用世之意而在朝無君子以安之反不如小人/之得位呼儔引類至於萬族之多也末句借晉為喻謂)
(如此則君子道消風俗頽靡居然可知若阮籍之窮途/然後慟哭母乃見事之晚乎禎卿曰窮途慟哭蕭解未)
(善言風既頹矣途既/窮矣方可慟哭而已)
　　　其五十五(禎卿曰此篇譏人之/好色而不好仙術也)
齊瑟彈東吟秦絃弄西音慷慨動顔魄使人成荒淫彼
美佞邪子婉孌來相尋一笑雙白璧再歌千黄金珍色
不貴道詎惜飛光沈安識紫霞客瑶臺鳴素琴
　　　其五十六(禎卿曰此篇白/自傷被黜也)
越客採明珠提攜出南隅(士贇曰越在南/地故曰南隅)清輝照海月
美價傾皇都獻君君按劍懷寳空長吁(齊賢曰鄒陽書/曰明月之珠以)
(暗投人則人莫/不按劍相盻)魚目復相哂寸心増煩紆
　　　其五十七(禎卿曰蕭/説是也)
羽族禀萬物小大各有依周周亦何辜六翮掩不揮願
銜衆禽翼一向黄河飛(士贇曰韓子曰鳥有周周者首/重而尾屈將欲飲於河則必顛)
(乃銜羽而飲今人之所有飢不足者不可以不愛其羽/也阮籍詩寒風吹四壁寒鳥相因依周周尚銜羽蛩蛩)
(亦念/飢)飛者莫我顧嘆息將安歸(士贇曰此詩之意以鳥/為喻言小大各有所依)
(猶周周之無力者依有力者銜羽而飲今有刀者飛而/不顧唯有嘆息而已猶言在野之賢望在位之賢汲引)
(同類以就君禄而在位者卒無進賢之心有/志而不能自拔者在無所歸惟有嘆息而已)
　　　其五十八(禎卿曰蕭/説是也)
我到巫山渚尋古登陽臺(齊賢曰九域志䕫州巫山縣/距州東北七十五里有大仙)
(廟即巫山神女祠䕫州有古宫襄王所游地襄陽耆舊/傳云赤帝姚姬未行而卒𦵏於巫山之陽故曰巫山之)
(女宋玉高唐賦序曰楚襄王與玉游雲夢之臺望高唐/之觀其上獨有雲氣王問曰此何氣也曰所謂朝雲者)
(先王嘗㳺高唐夢一婦人曰妾巫山之女為高唐之客/王因幸之去而辭曰妾在巫山之陽高丘之阻旦為朝)
(雲暮為行雨朝朝暮暮陽臺之下旦朝視之如言故為/立廟曰朝雲高唐賦曰湫兮如風淒兮如雨風止雨震)
(雲無/處所)天空綵雲滅地逺清風來神女知已久襄王安在
哉荒淫竟淪替樵牧徒悲哀(士贇曰桓譚新論雍門周/以琴見孟嘗君曰臣竊悲)
(千秋萬嵗後墳墓生荆棘狐兔宂其中樵兒牧豎躑躅/而歌其上行人見之悽愴孟嘗君之尊貴如何成此乎)
(孟嘗君喟然歎息淚下衣襟此篇是太白過巫山懷古/而作天空綵雲滅地逺清風來者謂無神女薦寢亊也)
(末四句謂時異事殊若襄王之荒淫/者竟已淪替徒興樵牧之悲哀而已)
　　　其五十九
惻惻泣路岐哀哀悲素絲路岐有南北素絲易變易(齊/賢)
(曰淮南子曰楊子見岐路而哭之為其可以南可/以北墨子見練絲而泣之為其可以黄可以黒)萬事
固如此人生無定期田竇相傾奪賓客互盈虧世途多
翻覆交道方嶮巇(士贇曰田竇者竇嬰田蚡也按漢書/曰竇嬰孝文皇后從兄子也喜賔客)
(田蚡孝景皇后母弟也卑下賔客進名士家居者欲以/傾諸將相蚡以王太后故親幸數言事多效士吏趨勢)
(力者皆去嬰而歸蚡六年竇太后崩因與蚡爭/灌夫事太后怒後嬰灌皆論棄市春蚡疾竟死)斗酒强
然諾寸心終自疑張陳竟火滅蕭朱已星離(齊賢曰張/耳陳餘為)
(刎頸之交班固贊曰耳餘始居約時相然信死及據國/爭權卒相滅亡蕭育與陳咸朱博為友著聞當世故長)
(安語曰蕭朱結綬王貢彈冠言其相薦達也士贇曰/蕭育傳育與博後有隙不能終故曰火滅星離也)衆
鳥集榮柯窮魚守枯池嗟嗟失懽客勤問何所規(士贇/曰此)
(詩譏市道交者必當時有所為而作太白罹難之餘友/朋之交道其不能始終如一而奔趍權門者諒亦多矣)
(徒有一類失懽之客勤/勤問勞亦何所親益乎)
　
　
　
　
　
　
　
　
　李太白集分類補註巻二
欽定四庫全書
　李太白集分類補註巻三
　　　　　　　　　　　宋　楊齊賢　集註
　　　　　　　　　　　元　蕭士贇　補註
　　古樂府
　　　逺别離(士贇曰樂府逺别離者/别離十九曲之一也)
逺别離古有皇英之二女乃在洞庭之南瀟湘之浦海
水直下萬里深誰人不言此離苦(士贇曰博物志舜南/廵不返葬於蒼梧之)
(野堯二女娥皇女英追之不及至洞庭之山淚下染竹/即班妃死為湘水神廟在潭州湘隂縣北八十里瀟湘)
(之尾洞庭之口此意謂離/恨之苦與海水俱深也)日慘慘兮雲冥冥猩猩啼煙
兮鬼嘯雨我縱言之將何補(齊賢曰慘慘無光冥冥暗/貌猩猩生交趾封溪似猿)
(人面能言語聲如/小兒啼啼呼也)皇穹竊恐不照余之忠誠雲憑憑兮
欲吼怒(齊賢曰皇穹/天也憑盛也)堯舜當之亦襌禹君失臣兮龍為
魚權歸臣兮䑕變虎或言堯幽囚舜野死(士贇曰故堯/城在濮州鄄)
(城縣東北十五里竹書云昔堯徳衰為舜所囚也又有/偃朱故城在縣西北十五里竹書云舜囚堯後偃塞丹)
(朱使不與父相見也舜典注曰舜即位五十/年升道南方廵狩死於蒼梧之野而葬焉)九疑聮緜
皆相似重瞳孤墳竟何是(齊賢曰九疑山半在蒼梧半/在零陵其下九峯形勢相似)
(故曰九疑山士贇曰後漢地理志零陵郡營道南/九疑山舜之所葬淮南子曰堯眉八彩舜重瞳子)帝子
泣兮緑雲間隨風波兮去無還慟哭兮逺望見蒼梧之
深山(士贇曰帝子即/娥皇女英也)蒼梧山崩湘水絶竹上之淚乃可
滅(齊賢曰湘水出静江府興安縣海陽山按晉志興安/𨽻蒼梧郡在唐為桂州理定縣至徳三載更名則漠)
(湘水自海陽下全州下蒸州與瀟水合又下衡州與蒸/水合趨潭州以入于洞庭士贇曰此詩大意謂無借人)
(國柄借人國柄則失其權失其權則雖聖哲不能保其/社稷妻子焉其禍有必至之勢也然則此詩之作其在)
(於天寳之末乎太白此時熟識時病欲言則懼禍及巳/不得巳而形之詩章聊以致其愛君憂國之志而巳所)
(謂皇英之事特借之以引喻發興而曰日曰皇穹者所/以比其君而雲則其臣也詩曰日慘慘兮雲㝠冥者喻)
(君昏於上而權臣障蔽於下也猩猩啼煙鬼嘯雨者極/小人之形容而政亂之甚也我縱言之将何補者太白)
(感歎之辭謂時事如此矣我縱言之誠恐君不以我為/忠而適以取憎於權臣也夫如是則又将何補哉堯舜)
(當之亦禪禹而下數句乃是太白所欲言之事謂權歸/於臣其禍必至於此所引竹書事特起興耳末句曰蒼)
(梧山崩湘水絶竹上之淚乃可滅者白意若曰事若至/此是抱萬古之恨與山水而無窮也詩意切直著明流)
(出胷臆非識時憂世之士懷存君忠國之心者孰能與/於此使時有採詩之官而君之一悟俗之一改則安史)
(之亂可消播遷幽居之/禍不作豈曰小補之哉)
　　　公無渡河(士贇曰琴操九引有箜篌引亦曰公/無渡河亦曰箜篌謠乃朝鮮津卒霍)
　　　(里子高妻麗玉所作子高晨起刺船見一白首/狂夫披髪携壺亂流而渡其妻隨呼止之不及)
　　　(遂溺死妻乃援箜篌而鼓之歌曰公無渡河公/終渡河公墮而死當柰公何聲音悽愴曲終亦)
　　　(投河而死子高還以其聲語麗玉麗玉傷之乃/引箜篌寫其聲聞者莫不墮淚太白此詩亦祖)
　　　(此意/耳)
黄河西來決崑崙咆哮萬里觸龍門(齊賢曰淮南子桑/欽酈元諸書皆曰)
(河出崑崙墟色白潛流地中受衆渾濁故色黄河自積/石過燉煌酒泉張掖郡南東過隴西河関縣與洮水合)
(又東過金城允吾縣北又東流經天水安定北地朔方/郡東轉渠捜縣北南流過五原郡南東過雲中郡南過)
(定襄西河郡東又南過上郡西然後/至龍門自積石至龍門三千餘里)波滔天堯咨嗟大
禹理百川兒啼不窺家殺湍湮洪水九州始蠶麻其害
乃去茫然風沙(士贇曰書禹曰洪水滔天浩浩懷山襄/陵下民昏墊予乘四載隨山刋木暨益)
(奏庶鮮食予决九川距四海濬畎澮距川又娶于塗山/辛壬癸甲啓呱呱而泣予弗子惟荒度土功注啓禹子)
(也禹治水過門不入聞啓泣聲/不暇顧卒以大治水土之功)被髪之叟狂而癡清晨
臨流欲奚為旁人不惜妻止之公無渡河苦渡之虎可
摶河難馮公果溺死流海湄有長鯨白齒若雪山公乎
公乎掛罥於其間箜篌所悲竟不還(士贇曰此篇大意/謂洪水滔天下民)
(昏墊天之作孽不可逭也地平天成上下相安之時乃/無故馮河而死是則非所謂自作孽者歟亦可哀而不)
(足恤也巳故詩曰旁人不惜妻止之也是亦諷/止當時不靖之人自投憲網者借此為喻云耳)
　　　蜀道難(士贇曰按王僧䖍技録相和歌瑟調三/十八曲内有蜀道難因知亦古樂府名)
　　　(也/)
噫吁戱危乎高哉蜀道之難難於上青天(齊賢曰廣記/太白嘗為蜀)
(道難難於上青天以刺嚴武後陸暢復為蜀道/昜昜於履平地以佞韋臯臯大喜賜羅八百匹)蠶叢及
魚鳬開國何茫然爾來四萬八千嵗不與秦塞通人煙
(齊賢曰成都記蠶叢之後有柏灌柏灌之後有魚鳬皆/蠶叢之子魚鳬治導江縣嘗獵湔山得道乘虎而去杜)
(宇遂繼魚鳬秦惠王討滅蜀王封公子通為蜀侯惠王/二十七年使張儀築都城後置蜀郡以李冰為守冰穿)
(兩江為人開田百姓享/其利蜀人始通中國)西當太白有鳥道可以横絶峩
眉巔(齊賢曰南中志交趾郡治龍編自興古鳥道四百/里士贇曰太白山在洋州真符縣四百五十里山)
(面𨽻鳯翔府山背属真符峩眉縣南百里兩山相對如/峩眉記云其山周匝千里有石龕百一十二大洞十二)
(小洞二十八/南北有臺)地崩山摧壯士死然後天梯石棧相鉤連
(士贇曰昔秦伐蜀不知道遂作五石牛以金置尾下言/能糞金欲以遺蜀蜀王負力而貪乃令五丁開道引之)
(秦因使張儀司馬錯引兵尋路滅蜀謂之石牛道郡國/志褒城縣北口曰斜南口曰褒長四百七十里同為一)
(谷兩谷高峻褒水所流昔張良送高皇帝至褒中說燒/棧道即此地入斜谷路至鳯州界百五十里有棧道二)
(千九百八十九間板閣/二千八百九十二間)上有六龍囘日之高標下有衝
波逆折之囘川(士贇曰圖經高標山一名高望乃嘉/定府之主山巋然高峙萬象在前)黄
鶴之飛尚不得過猿猱欲度愁攀援(齊賢曰猿猱輕㨗/之獸士贇曰南中)
(志云朱提縣西南二里有棠狼山多毒草盛夏之月飛/鳥過之不能得去黄鶴飛之至高者猿猱最便㨗者尚)
(不得度則其/為險絶可知)青泥何盤盤百歩九折縈巖巒(齊賢曰九/折坂在漢)
(属巖道縣卭萊山此特言青泥之路縈紆百歩而九折/耳士贇曰輿地廣記青泥嶺在沔州長舉縣西北五十)
(里懸崖萬仞上多雲雨行者多逢/泥淖巖阻峻迴曲九折乃至山上)捫參厯井仰脅息以
手撫膺坐長嘆(齊賢曰河圖括地象曰岷山之地上有/井絡謂岷山之精上為天之井星也士)
(贇曰捫摸也地理志禹貢梁州之域秦地鶉首之次天/官東井輿鬼之分野入參一度古蜀國也脅歛也屏氣)
(而/息)問君西遊何時還畏途巉巖不可攀(齊賢曰自秦/入蜀曰西遊)但
見悲鳥號古木雄飛從雌繞林間又聞子規啼夜月愁
空山蜀道之難難於上青天使人聽此凋朱顔(齊賢曰/蜀記曰)
(昔有人姓杜名宇王蜀號曰望帝宇死俗說云宇化/為子規子規鳥名也蜀人聞子規鳴皆曰望帝也)連
峯去天不盈尺枯松倒掛倚絶壁飛湍瀑流爭喧豗砯
厓轉石萬壑雷其險也如此嗟爾逺道之人胡為乎來
哉(齊賢曰砯水撃巖之聲砯/普氷切士贇曰豗撃也)劒閣崢嶸而崔嵬一夫當
關萬夫莫開所守或匪親化為狼與豺(齊賢曰酈道元/水經註小劒去)
(大劒三千里連山絶險飛閣相通故謂之劒閣張孟陽/劒閣銘曰劒閣壁立千仞窮地之險極路之峻一人荷)
(㦸百夫趦趄形勝之地匪親勿居士贇/曰崢嶸高貌爾雅石載土謂之崔嵬)朝避猛虎夕避
長蛇磨牙吮血殺人如麻錦城雖云樂不如早還家(士/贇)
(曰圖經成都/郡名錦城)蜀道之難難於上青天側身西望長咨嗟
(齊賢曰太平廣記云太白初自蜀至京師賀知章聞其/名者訪之既竒其姿又請所為文白出蜀道難示之讀)
(未竟稱嘆數四號為謫仙人士贇曰按唐史哥舒翰兵/敗潼関不守楊國忠首倡幸蜀之䇿當時臣庻皆非之)
(馬嵬父老遮道諫曰宫闕陛下家居陵寢陛下墳墓今/舍此欲何之又告太子曰若殿下與至尊皆入蜀中原)
(百姓誰為主建寜王倓亦曰今殿下從至尊入蜀若賊/兵燒絶棧道則中原之地拱手授賊既上至扶風士卒)
(潜懷去就往往流言不遜比至成都從官及六軍至者/千三百人而巳太白此時蓋亦深知幸蜀之非計欲言)
(則不在其位不言則愛君憂國之情不能自巳故作是/詩以逹意也詩曰噫吁戱危乎高哉蜀道之難難於上)
(青天者極路險難之形容言當時欲從君於難者至蜀/之難如上天之難也蚕叢及魚鳬開國何茫然爾來四)
(萬八千嵗不與秦塞通人煙者言蕞爾之蜀僻在一隅/自古聲教所不暨雖秦塞之近且不相通非可為中國)
(帝王之都也西當太白有鳥道可以横絶峩眉巔者言/五丁未開道之前惟長安正西太白山僅有鳥道可以)
(横絶峩眉之巔非人迹所可往來也地崩山摧壯士死/然後天梯石棧相鈎連者言五丁既開道之後梯棧相)
(連始與秦通今焉安處於蜀設若燒絶棧道則中原道/㫁矣上有六龍囘日之高標下有衝波逆折之囘川者)
(言其險上際于天下極于地也黄鶴之飛尚不得過猿/猱欲度愁攀援者言鳥獸猶憚其出入人可知也青泥)
(何盤盤百歩九折縈巖巒者厯言蜀道險難之所也捫/參厯井仰脅息以手撫膺坐長嘆者蓋參與井為蜀分)
(野捫參厯井言環蜀之境道里險難所在皆然令人脅/歛屏氣而息惟有撫膺長歎而巳也問君西遊何時還)
(者君字非泛然而言猶杜子美北征詩恐君有遺失及/君誠中興主之義所謂君者明皇也西遊者西幸也何)
(時還者言既幸蜀矣何時可還中原而為生靈之主也/畏途巉巖不可攀者此兩句乃太白興歎發問之辭言)
(君既幸蜀矣何時可還而畏途如此忠臣義士雖欲從/君於難道路險阻不可以猝然攀附也史曰上至成都)
(從官六軍近千三百人此其驗矣但見悲鳥號古木雄/飛從雌繞林間又聞子規啼夜月愁空山者言朝夕之)
(間空山叢林惟有禽鳥飛鳴則人迹之稀少從可知也/復申之曰蜀道之難難於上青天者言其險之極一言)
(之不足再言之也使人聴此凋朱顔者此乃太白自述/聞渉險之時欲攀從而不可徒感傷於心而形諸顔色)
(也連峯去天不盈尺枯松倒掛倚絶壁飛湍瀑流争喧/豗砯厓轉石萬壑雷其險也如此者備言蜀道險難之)
(狀也嗟爾逺道之人胡為乎來哉者嗟字乃發嘆之音/逺道之人以喻踈逺之臣言蜀道之險如此若白之踈)
(逺者雖欲從君於難胡為而能來也劒閣崢嶸而崔嵬/一夫當関萬夫莫開所守或匪親化為狼與豺者言賛)
(帝幸蜀者不過謂有劒閣之險而巳然太白私憂過計/謂險則險矣守関者任非其人如狼豺之反噬是未可)
(知此則尤可憂也朝避猛虎夕避長蛇磨牙吮血殺人/如麻者言蜀與羗夷雜處如虎如蛇朝夕皆當避之或)
(者變生肘腋是又可憂之大者也錦城雖云樂不如早/還家言蜀都之樂不如早還中國之樂也復申之曰蜀)
(道之難難於上青天側身西望長咨嗟者再言之不足/故三言之反覆再三謂從君于難者至蜀之難真如上)
(天之難矣夫如是則白也側身無所西望吾君惟有長/嘆咨嗟以致吾睠戀之意云耳吁詩意亦微而顯者歟)
　　　梁甫吟(士贇曰按王僧䖍技録相和歌楚調五/曲内有梁甫吟行意始於諸葛亮後惟)
　　　(太白繼/之耳)
長嘯梁甫吟何時見陽春(齊賢曰兖州有梁甫城諸葛/亮嘗登鄧州獨樂山作梁父)
(吟/)君不見朝歌屠叟辭棘津八十西來釣渭濵寕羞白
髪照清水逢時吐氣思經綸廣張三千六百釣風期暗
與文王親大賢虎變愚不測當年頗似尋常人(齊賢曰/朝歌在)
(南州八尺曰尋倍尋曰常士贇曰棘津在廣川縣北有/棘津亭吕尚所困處也司馬遷云吕望東海上人也老)
(而無遇以釣干周文王行年五十賣食棘津七十則屠/牛朝歌行年八十釣干渭濵行年九十身為帝師三千)
(六百釣指太公八十釣於渭十年間事也十年三千六/百日每日而釣故曰三千六百鈞至九十乃遇文王是)
(十年/矣)君不見高陽酒徒起草中長揖山東隆凖公入門
不拜騁雄辯兩女輟洗來趨風東下齊城七十二指揮
楚漢如旋蓬狂客落魄尚如此何况壯士當羣雄(齊賢/曰酈)
(食其高陽人里中人謂沛公曰臣里中有酈生年六十/餘長八尺人皆謂之狂生生自謂非狂騎士言沛公至)
(高陽傳舍使人召生生入謁沛公方倨牀使兩女子洗/足生長揖不拜曰公誅秦不宜倨見長者於是沛公輟)
(洗起攝衣延坐高祖隆凖而龍顔漢書酈生馮軾/下齊七十餘城食其家貧落魄落魄失業無次也)我欲
攀龍見明主雷公砰訇震天鼓帝傍投壺多玉女三時
大笑開電光倐爍晦冥起風雨閶闔九門不可通以額
扣關閽者怒(齊賢曰天門凢有/九重閶闔天門)白日不照吾精誠杞國
無事憂天傾(齊賢曰列子杞國人憂天/崩墜身無所寄廢於飲食)猰㺄磨牙競人
肉騶虞不折生草莖手接飛猱搏彫虎側足焦原未言
苦智者可巻愚者豪世人見我輕鴻毛力排南山三壯
士齊相殺之費二桃(士贇曰齊相晏/嬰二桃殺三士)呉楚弄兵無劇孟
亞夫咍爾為徒勞(齊賢曰漢書周亞夫乘傳至洛陽得/劇孟喜曰呉楚舉大事而不求劇孟)
(吾知其無能為也士贇曰咍說/文嗤笑也楚人謂相啁笑曰咍)梁甫吟聲正悲張公兩
龍劒神物合有時風雲感㑹起屠釣大人􁘌屼當安之
(齊賢曰屠釣吕尚也士贇曰􁘌屼不安貌此篇意思轉/摺甚多蓋太白借此以言志也長嘯梁甫吟何時見陽)
(春是嘆三士之不可復生亦以喻有志之士何時而遇/主也君不見兩叚乃太白聊自慰解之辭謂太公之老)
(食其之狂當時視為尋常落魄之人後猶遇合如此則/為士者終有遇合之時也我欲攀龍見明主乃太白於)
(時事有所見而欲告於其君也雷公砰訇震天鼓帝傍/投壺多玊女三時大笑開電光倐爍晦冥起風雨以喻)
(權姦女謁用事而政令無常也閶闔九門不可通以額/扣関閽者怒以喻言路壅塞下情不得以上逹而言者)
(往往獲罪於權近也白日不照吾精誠杞國無事憂天/傾者乃太白灼見當時貴妃國忠林甫䘵山竊弄權柄)
(等事禍已胎而未形欲諫則言無證而不信倘使其君/不鍳吾之誠則正所謂把人憂天之類耳猰㺄磨牙競)
(人肉騶虞不折生草莖此乃深嘆當時小人在位為政/害民有如猰㺄磨牙競食人肉使有道之朝則當仁如)
(騶虞雖生草不履况肯以人肉為食哉况肯輕殺一士/哉手接飛猱搏彫虎側足焦原未言苦智者可巻愚者)
(豪世人見我輕鴻毛力排南山三壯士齊相殺之費二/桃白意蓋謂使當有道之朝得君而佐之為國出力刺)
(姦撃邪不憚勤勞如接摶猱虎雖側足焦原未足言苦/耳今時事如此則惟當巻其智而為愚乃為人豪世不)
(我知謂為真愚而輕之如鴻毛然白亦卒不改行者亦/思古來三壯士之功力如此一忤齊相用計殺之特費)
(二桃殊不勞力白也倘不巻其智而懷之適足使權近/得以甘心焉耳又何補哉呉楚弄兵無劇孟亞夫咍爾)
(為徒勞者此又白深自慰解之辭謂當國者終須得人/為用必有遇合之時也梁甫吟聲正悲張公兩龍劒神)
(物合有時風雲感㑹起屠釣大人􁘌屼當安之者此乃/申言有志之士終當如太公食其之感㑹風雲猶神劒)
(之㑹合有時也則夫大人君子遭時屯/否􁘌屼不安者且當安時以俟命可也)
　　　烏夜啼(士贇曰烏夜啼者清商曲也其辭始於/宋臨川王義慶所作宋元嘉中徙彭城)
　　　(王義康於豫章郡義慶時為江州相見而哭文/帝聞而怪之召還宅義慶大懼妓妾聞烏夜啼)
　　　(叩齋閣云明日應有赦及旦改南兖州刺史/因此作歌太白此詩亦祖此意詞不同耳)
黄雲城邊烏欲棲歸飛啞啞枝上啼(齊賢曰/啞笑聲)機中織錦
秦川女碧紗如煙隔牎語停梭悵然憶逺人獨宿孤房
淚如雨
　　　烏棲曲(士贇曰樂録烏栖曲者/鳥獸三十一曲之一也)
姑蘇臺上烏棲時呉王宫裏醉西施(齊賢曰賀知章見/太白烏栖曲嘆賞)
(曰此詩可/以泣鬼神)呉歌楚舞歡未畢青山欲㗸半邊日銀箭金
壺漏水多起看秋月墜江波東方漸高柰樂何(士贇曰/此詩雖)
(只樂府然深得國風諷刺之體盛言/其美而不美者自見觀者其毋忽諸)
　　　戰城南(士贇曰戰城南者漢短簫鐃歌二十二/曲之一也太白此作指當時之事而言)
　　　(也/)
去年戰桑乾源今年戰葱河道(齊賢曰代郡桑乾縣言/與突厥戰後漢書注葱)
(嶺山名其山生葱故名士贇曰唐書王忠嗣傳天寳元/年北討奚契丹戰桑乾河三遇三克李嗣業傳初討勃)
(律通/葱嶺)道洗兵條支海上波放馬天山雪中草(士贇曰漢/書條支國)
(臨西海祁連山即天山/也匈奴呼天為祁連)萬里長征戰三軍盡衰老匈奴
以殺戮為耕作古來唯見白骨黄沙田秦家築城避胡
處漢家還有烽火然烽火然不息征戰無巳時(齊賢曰/邊方備)
(警作土臺臺上作桔橰頭上有蔸苓以薪草置其中有/㓂即然火舉之以相告曰烽火多積薪冦至則燔之望)
(其煙曰燧晝則燔燧夜則/舉烽廣雅曰蔸苓蘢也)野戰格鬬死敗馬號鳴向天
悲烏鳶啄人腸䘖飛上掛枯樹枝士卒塗草莽將軍空
爾為乃知兵者是凶器聖人不得巳而用之(士贇曰開/元天寳中)
(上好邊功征伐無時/此詩蓋有所諷者也)
　　　將進酒(士贇曰將進酒者漢短簫鐃歌二十二/曲之一也太白填之以伸巳之意耳)
君不見黄河之水天上來奔流倒海不復廻(士贇曰山/海經河源)
(出崑崙/之上)君不見高堂明鏡悲白髪朝如青絲暮成雪人
生得意須盡歡莫使金樽空對月天生我材必有用千
金散盡還復來烹羊宰牛且為樂㑹湏一飲三百杯岑
夫子丹丘生進酒君莫停與君歌一曲請君為我側耳
聴(齊賢曰杜工部詩多與岑參唱和岑/夫子必此人也丹丘生即元丹丘)鐘鼓饌玉不足
貴但願長醉不願醒古來聖賢皆寂寞惟有飲者留其
名陳王昔時宴平樂斗酒十千恣讙謔主人何為言少錢
徑湏沽取對君酌(齊賢曰曹子建封陳王為名都篇曰/歸來宴平樂美酒斗十千平樂觀名)
五花馬千金裘呼兒將出換美酒與爾同銷萬古愁(齊/賢)
(曰史記孟嘗君有一狐白裘直千金士贇曰五花馬言/其毛色也如九花三花之類此篇雖似任逹放浪然太)
(白素抱用世之才而不/遇合亦自慰解之詞耳)
　　　行行且遊獵篇(士贇曰行行且遊獵即征/戍十五曲中之校獵曲也)
邊城兒生年不讀一字書但將遊獵誇輕趫胡馬秋肥
宜白草騎來躡影何矜驕(齊賢曰影日景也躡言疾也/士贇曰此齊盧潜與弟子䆳)
(少為崔昻所知云此昆季足為/後生之俊但恨其俱不讀書耳)金鞭拂雪揮鳴鞘半酣
呼鷹出逺郊弓彎滿月不虛發雙鶬迸落連飛髇(呼交/切齊)
(賢曰鞘音肖鞭鞘也士贇/曰滿月者彎弓圓滿之狀)海邊觀者皆辟易猛氣英風
振沙磧儒生不及遊俠人白首下帷復何益(齊賢曰辟/易言開張)
(而失其本處水中有石曰磧董仲舒下帷讀書士贇曰/天寳以後上好邊功武士得志儒生罕得進用太白號)
(為儒者亦/自嘆云耳)
　　　飛龍引二首(士贇曰飛龍引者古樂府魚龍六/曲之一此詞專言黄帝鼎湖丹成)
　　　(騎龍上/昇之事)
黄帝鑄鼎於荆山錬丹砂丹砂成黄金騎龍飛上太清
家雲愁海思令人嗟宫中綵女顔如花飄然揮手凌紫
霞從風縱體登鑾車登鑾車侍軒轅遨遊青天中其樂
不可言(齊賢曰黄/帝號軒轅)
　　　其二
鼎湖流水清且閑軒轅去時有弓劒古人傳道畱其閒
(齊賢曰鼎/湖在陜州)後宫嬋姢多花顔乘鸞飛煙亦不還騎龍攀
天造天關造天關聞天語(齊賢曰史天官書/曰北辰一名天關)長雲河車
載玉女載玉女過紫皇(士贇曰晉天文志中宫北極五/星鈎陳六星皆在紫宫中口中)
(一星曰天皇大帝/即所謂紫皇也)紫皇乃賜白兎所擣之藥方後天而
老凋三光(齊賢曰傅𤣥擬天問曰月中何有白兎𢷬藥/士贇曰後天而老凋三光者言三光有時凋)
(落而此之真/身則長存也)下視瑶池見王母蛾眉蕭颯如秋霜
　　　天馬歌(士贇曰天馬歌者古/樂府車馬六曲之一)
天馬來出月氏窟背為虎文龍翼骨嘶青雲振緑髪蘭
筋權竒走滅没(齊賢曰大月氏夲居燉煌祁連間至冐/頓單于攻破月氏冐頓卒子老上單于)
(殺月氏王月氏乃逺去大宛西撃大夏而臣之其衆少/號小月支九域志安西大都督護府領焉西域大宛馬)
(虎脊魚目龍文鳯頸尾如蒲稍相馬經曰一/筋從𤣥中出曰蘭𤣥中者目上䧟如井字整)騰崑崙厯
西極四足無一蹶雞鳴刷燕晡秣越神行電邁躡慌惚
(齊賢曰赭白馬賦日旦刷幽燕晝/秣荆越杜預曰以粟飯馬曰秣)天馬呼飛龍趨目明
長庚臆雙鳬尾如流星首渇烏口噴紅光汗溝珠(齊賢/曰長)
(庚太白星也謂眼如長庚星有光曜安驥書曰雙鳬胷/兩邊肉如鳬鳬間所開視之如雙鳬欲向上士贇曰渇)
(烏謂馬昻首如渇烏之狀也伯樂相馬經曰膺門欲/開汗溝欲深口中欲得赤此用口噴紅光易其字也)曾
陪時龍躡天衢羈金絡月照皇都逸氣稜稜凌九區白
壁如山誰敢沽(齊賢曰王逸曰韁在口為鞿絡在頭/為羈相馬經曰權頰權欲滿如月)囘
頭笑紫燕但覺爾輩愚(齊賢曰紫/燕馬名)天馬奔戀君軒駷躍
驚矯浮雲翻萬里足躑躅遥瞻閶闔門不逢寒風子誰
採逸景孫白雲在青天丘陵逺崔嵬(齊賢曰說文/蹢□住足也)鹽車
上峻坂倒行逆施畏日晩伯樂翦拂中道遺(齊賢曰戰/國䇿騏驥)
(之齒長服塩車而上太行白汗交流負轅而不能進伯/樂遭之下車攀而哭之解綾衣以幕之騏驥於是俛而)
(噴仰而鳴見伯樂之知巳/也孫陽伯樂姓名善相馬)少盡其力老棄之願逢曰子
方惻然為我悲(齊賢曰韓詩外傳田子方出見老馬於/道問其御曰此何馬也曰公家畜也疲)
(而不用故出之子方喟然歎曰少盡其力老棄其/身仁者不為束帛贖之窮士聞之知所歸心焉)雖有
玉山禾不能療苦飢(齊賢曰玉山即崑崙山山海經曰/崑崙山上有木禾長五尋大五圍)
嚴霜五月凋桂枝伏櫪衘寃摧兩眉請君贖獻穆天子
猶堪弄影舞瑶池(齊賢曰史記造父取桃林驊騮騄駬/獻之穆王王使造父為御西廵狩見)
(王母於瑶池之上士贇曰魏武帝云老驥伏櫪志在千/里此篇蓋為逸羣絶倫之士不遇知巳者嘆亦白自傷)
(其不用於世而/求知於人也歟)
　　　行路難(士贇曰行路難者古/樂府道路六曲之一)
金樽清酒斗十千玊盤珍羞直萬錢停杯投筯不能食
㧞劒四顧心茫然欲渡黄河冰塞川將登太行雪滿山
閒來垂釣碧溪上忽復乘舟夣日邊(齊賢曰黄河至冬/寒即凍徹底九域)
(志太行在/懐州澤州)行路難行路難多岐路今安在長風破浪㑹
有時直掛雲帆濟滄海
　　　其二
大道如青天我獨不得出羞逐長安社中兒赤雞白狗
賭梨栗彈劒作歌奏苦聲曳裾王門不稱情淮隂市井
笑韓信漢朝公卿忌賈生(齊賢曰史韓信淮隂人淮隂/少年侮信曰若雖長大好帶)
(劒能死刺我不能出胯下信熟視俛出胯下一市皆笑/信以為怯士贇曰史賈生名誼文帝召為博士是時賈)
(生最少年每詔令議下諸老先生不能言賈生盡為之/對諸律令所更定及列侯悉就國其說皆自賈生發之)
(於是天子議以賈生任公卿之位綘灌東陽侯馬敬之/属盡惡之乃短賈生曰洛陽之人最年少初學專欲擅)
(權紛亂諸事於是天子後亦䟽之不/用其議乃以賈生為長沙王太傳)君不見昔時燕家
重郭隗擁篲折節無嫌猜劇辛樂毅感恩分輸肝剖膽
效英才昭王白骨縈爛草誰人更掃黄金臺行路難歸
去來(齊賢曰史記燕昭王謂郭隗曰齊因孤國亂而襲/破燕誠得賢士以共國以雪先王之耻孤之願也)
(隗曰王心欲致士先從隗始賢於隗者豈逺千里哉於/是昭王為隗改築宫而師事之樂毅自魏往鄒衍自齊)
(往劇辛自趙往衍既如約昭王擁/篲先驅請列弟子之座而受業)
　　　其三
有耳莫洗潁川水有口莫食首陽蕨(齊賢曰史記伯夷/叔齊孤竹君之二)
(子武王伐紂伯夷叔齊叩馬諌武王平商伯夷叔齊義/不食周粟隠於首陽山采薇而食之首陽山在河東蒲)
(坂華山之北/河曲之中)含光混世貴無名何用孤高比雲月吾觀
自古賢逹人功成不退皆殞身子胥既棄呉江上屈原
終投湘水濵(齊賢曰伍子胥諫王釋齊而先越太宰嚭/受越賂讒子胥賜属鏤之劒子胥告舎人)
(曰必抉吾眼懸呉東門以觀越之滅呉乃自剄王聞之/怒取子胥尸盛以䲬夷革浮之江中屈原事見前巻)
陸機雄才豈自保李斯稅駕苦不早華亭鶴唳詎可聞
上蔡蒼鷹何足道(齊賢曰晉陸機字士衡有異才成都/王穎與河間王顒起兵討長沙王乂)
(假機後將軍河北大都督中郎將長沙王乂奉天子與/機戰於鹿苑機軍大敗宦人孟玖譛機於頴頴怒收機)
(機嘆曰華亭鶴唳豈可復聞乎遂遇害李斯/楚上蔡人稅舎也蒼鷹黄犬也事見前巻)君不見呉
中張翰稱逹生秋風忽憶江東行且樂生前一杯酒何
須身後千載名(齊賢曰晉書張翰字李鷹呉郡人有清/才善属文而任縱不拘齊王冏辟為大)
(司馬東曹掾冏時執權翰欲求去因見秋風起乃思呉/中菰菜蓴羮鱸魚鱠曰人生貴得適志何能羈宦數千)
(里外以要名爵/乎遂命駕而歸)
　　　長相思(士贇曰樂府怨思二十/五曲其一曰長相思)
長相思在長安絡緯秋啼金井䦨微霜凄凄簟色寒孤
燈不明思欲絶巻帷望月空長嘆美人如花隔雲端(齊/賢)
(曰促織一名絡緯以/其鳴如紡績織緯也)上有青冥之長天下有渌水之波
瀾(士贇曰青/冥雲也)天長路逺魂飛苦夣魂不到關山難長相
思摧心肝
　　　上留田行(士贇曰王僧䖍技録曰上留田行者/相和歌瑟調三十八曲之一也崔豹)
　　　(古今注曰上留田地名也其地人有父母死不/字其孤弟者隣人為其弟作悲歌以風其兄故)
　　　(曰上留/田曲)
行至上留田孤墳何崢嶸積此萬古恨春草不復生悲
風四邊來腸㫁白楊聲借問誰家地埋没蒿里塋古老
向余言言是上留田(齊賢曰死人之/里謂之蒿里)蓬科馬鬛今巳平
昔之弟死兄不葬他人於此舉銘旌(齊賢曰馬鬛封之/謂也銘明旌也以)
(死者為不可别巳故以其旌識之士贇曰此篇主意/正在此昔之弟死兄不葬他人於此舉銘旌兩句)一
鳥死百鳥鳴一獸走百獸驚桓山之禽别離苦欲去廻
翔不能征(齊賢曰/征飛也)田氏倉卒骨肉分青天白日摧紫荆
交柯之木夲同形東枝顦顇西枝榮無心之物尚如此
參啇胡乃尋天兵(齊賢曰京兆人田真兄弟三人共分/各居堂前有一株紫荆花甚茂欲破)
(為三待明截之忽一夕樹即枯死真見之謂諸弟曰木/同株當分析便憔悴况人兄弟孔懷而可離是人不如)
(樹木也兄弟相感而更合交柯之木出珉山安都縣兩/樹對生一樹枯則一樹生如是嵗更不俱生俱枯也)
孤竹延陵讓國揚名高風緬邈頽波激清(齊賢曰史記/伯夷叔齊孤)
(竹君之二子也父欲立叔齊及父卒叔齊讓伯夷伯夷/曰父命也遂逃去叔齊亦不肯立而逃之國人立其中)
(子呉王壽夣有子四人長諸樊次餘祭餘昧季札季札/賢夀夣欲立之季札讓不可於是乃立長子諸樊季札)
(封於延陵故號曰延/陵季子緬猶邈也)尺布之謡塞耳不能聴(齊賢曰史/孝文時淮)
(南厲王犯不軌徙蜀不食死民歌曰一尺布尚可縫一/斗粟尚可舂兄弟二人不相容士贇曰此篇主意全在)
(孤竹延陵讓國揚名尺布之謡塞耳不能聴數句非泛/然之作蓋當時有所風刺以唐史至德間事考之其為)
(啖廷瑶李成式皇甫侁輩受肅宗風㫖以謀激永/王璘之反而執殺之太白目撃其時事故作是詩)
　　　春日行(士贇曰春日行者時/景二十五曲之一也)
深宫高樓入紫清金作蛟龍盤繡楹佳人當牎弄白日
絃將手語彈鳴箏春風吹落君王耳此曲乃是昇天行
因出天池汎蓬瀛樓臺蹙沓波浪驚(齊賢曰蓬瀛蓬萊/瀛洲也莊子南溟)
(者天/池也)三千雙蛾獻歌笑撾鐘考鼓宫殿傾萬姓聚舞歌
太平我無為人自寜(齊賢曰雙/蛾蛾眉也)三十六帝欲相迎仙人
飄翩下雲軿帝不去留鎬京(士贇曰三十六帝乃三十/六天帝君也鎬京地名)
安能為軒轅獨往入窅冥小臣拜獻南山壽陛下萬古
垂鴻名(齊賢曰窅/冥杳寞也)
　　　前有樽酒行(士贇曰前有樽酒行者即樂府/觴酌七曲之前有一樽酒也)
春風東來忽相過金樽渌酒生微波落花紛紛稍覺多
美人欲醉朱顔酡(士贇曰韻釋飲/而面赭曰酡)青軒桃李能幾何流
光欺人忽蹉跎君起舞日西夕當年意氣不肯平白髪
如絲嘆何益
　　　其二
琴奏龍門之緑桐玉壺美酒清若空(齊賢曰龍門之桐/高百尺而無枝使)
(琴摯斫斬/以為琴)催絃拂柱與君飲看朱成碧顔始紅胡姬貌
如花當罏笑春風笑春風舞羅衣君今不醉將安歸(齊/賢)
(曰古樂府胡姬年十五春日獨當/罏師古曰賣酒之處以土為罏)
　　　夜坐吟(士贇曰夜坐吟者樂府/時景二十五曲之一也)
冬夜夜寒覺夜長沉吟乆坐坐北堂冰合井泉月入閨
金釭青凝照悲啼金釭滅啼轉多掩妾淚聴君歌(釭古/雙切)
(士贇曰金/釭燈盞也)歌有聲妾有情情聲合兩無違一語不入意
從君萬曲梁塵飛
　　　野田黄雀行(士贇曰王僧䖍技録相和歌瑟調/三十八曲内有野田黄雀行乃晉)
　　　(樂奏/也)
遊莫逐炎洲翠棲莫近呉宫燕呉宫火起焚巢窠炎洲
逐翠遭網羅(齊賢曰十洲記云炎洲在南海中二千里/去地岸九萬里有火林山獸罟曰罝罘鳥)
(罟曰/羅網)蕭條兩翅蓬蒿下縱有鷹鸇柰若何(齊賢曰鷹鶆/鳩鸇鷂属)
　　　箜篌謡(齊賢曰古今注箜篌引者朝鮮津卒霍/里子高妻麗玉所作士贇曰琴操五十)
　　　(七曲九引内有箜篌引亦曰公無渡/河亦曰箜篌謡太白此詞用其名)
樊天莫登龍走山莫騎虎貴賤結交心不移唯有嚴陵
及光武(齊賢曰東漢嚴光字子陵餘姚人少與光武同/遊學及光武即位光乃變姓名隠身不見帝思)
(其賢乃令以物色訪之後齊國上言有一男子披羊裘/釣澤中帝疑其光乃備安車𤣥纁以聘之三反而後至)
(車駕即日幸其舘復引光入論道故舊相對累日因共/偃卧光以足加帝腹上明日太史奏客星犯御座甚急)
(帝笑曰朕故人嚴子陵共卧耳除為諫議大夫不/屈乃耕於富春山後人名其釣處為嚴陵灘焉)周公
稱大聖管蔡寜相容(齊賢曰武王崩成王少周公專王/室管蔡疑公不利於成王乃挾武)
(庚作亂周公誅武/庚殺管叔放蔡叔)漢謡一斗粟不與淮南舂兄弟尚路
人吾心安所從他人方寸間山海幾千重輕言託朋友
對面九嶷峯開花必早落桃李不如松管鮑乆巳死何
人繼其蹤(齊賢曰史記管仲少時與鮑叔牙游叔終善/遇之管仲曰吾始困嘗與鮑叔賈分財利多)
(自與鮑叔不以我為貪知我貧也吾嘗與鮑叔謀事而/更窮困鮑叔不以我為愚知我時有利不利也吾嘗三)
(仕三見逐於君鮑叔不以我為不肖知我不遭時也吾/嘗三戰三走鮑叔不以我為怯知我有老母也公子紏)
(敗召忽死之吾幽囚受辱鮑叔不以我為無恥知我不/羞小節而恥功名不顯於天下也生我者父母知我者)
(鮑子也鮑叔既進管仲以身下之/不多管仲之賢而多鮑叔能知人)
　　　雉朝飛(齊賢曰古今注曰雉朝飛者犢牧子所/作也齊處士泯宣年五十無妻出薪於)
　　　(野見雉雌雄相隨而飛意動心/悲乃作雉朝飛之操以自傷)
麥隴青青三月時白雉朝飛挾兩雌錦衣繡翼何離褷
犢牧採薪感之悲春天和白日暖啄食飲泉勇氣滿爭
雄闘死繡頸㫁雉子班奏急管絃傾心酒美盡玉椀(齊/賢)
(曰樂府有/雉子班曲)枯楊枯楊爾生稊我獨七十而孤棲彈絃寫
恨意不盡瞑目歸黄泥(齊賢曰易曰枯楊生稊/老夫得其女妻無不利)
　　　上雲樂(齊賢曰梁周捨上雲樂曰西方老胡厥/名文康士贇曰樂府神仙二十二曲中)
　　　(有上雲樂亦/曰洛濵曲)
金天之西白日所没(齊賢曰西方為/金故西曰金天)康老胡雛生彼月
窟巉巖容儀戌削風骨(齊賢曰石勒年十四王衍見而/異之謂左右曰向者胡雛吾觀)
(其聲視有竒志恐將為天下之/患巉巖高聳貌戍削清臞貌)碧玉炅炅雙目瞳黄金
拳拳兩鬢紅華蓋垂下睫嵩嶽臨上唇不覩詭譎貌豈
知造化神(齊賢曰碧玉炅炅言眼色碧而有光相書曰/眉為華蓋其眉長覆目鼻為中嶽其鼻下侵)
(唇/)大道是文康之嚴父元氣乃文康之老親(齊賢曰莊/子道與之)
(貌天與/之形)撫頂弄盤古推車轉天輪(齊賢曰徐整三五厯/紀天地混沌如雞子)
(盤古生其中萬八千嵗天地開闢陽清為天隂濁為地/盤古在其中一日九變神於天聖於地天日高一丈盤)
(古日長一丈如此萬八千嵗天數極高地數極深盤古/極長後乃有三皇數起於一立於三成於五盛於七處)
(於九故天地九萬里吕氏春秋天地/如車輪終則復始高誘曰輪轉也)云見日月初生時
鑄冶火精與水銀陽烏未出谷顧免半藏身(齊賢曰火/精日也水)
(銀月也春秋元命苞曰陽成於三故日中有三足烏者/陽精也尚書宅嵎夷曰暘谷屈原天問曰夜光何德死)
(則又育厥利維何而顧/免在腹注夜光月也)女媧戲黄土團作愚下人散在
六合間濛濛若沙塵生死了不盡誰明此胡是仙真(齊/賢)
(曰女媧古神女帝人面蛇身一日七十變其腸化為神/淮南子曰黄帝生隂陽上駢生耳目桑麻生臂手此女)
(媧所以七十化也士贇曰此句/乃女媧鍊石補天缺之推耳)西海栽若木東溟植扶
桑别來幾多時枝葉萬里長中國有七聖半路頹洪荒
(齊賢曰事/見前巻)陛下應運起龍飛入咸陽赤眉立盆子白水
興漢光(齊賢曰秦都咸陽即京兆府咸陽縣也漢樊崇/起兵於莒王莽遣亷丹撃之崇等欲戰恐其衆)
(與莽兵亂乃皆朱其眉以相别由是號赤眉西攻長安/求劉氏後得城陽王章之後盆子立為帝東觀漢記曰)
(長沙定王中子買封舂陵節侯節侯生戴侯戴侯生考/侯以舂陵地勢下濕上書願徙南陽守墳墓元帝許之)
(徙封南陽白水鄉九域志白水/𨽻鄧州東京賦龍飛白水是也)叱咤四海動洪濤為簸
揚舉足蹋紫微天關自開張(齊賢曰天文志紫微大帝/所居北斗第一星曰天關)
老胡感至徳東來進仙觴五色師子九苞鳯凰是老胡
雞犬鳴舞飛帝郷淋漓颯沓進退成行(齊賢曰梁周捨/上雲樂鳯凰是)
(老胡家雞師子是老胡家狗漢烏弋山離國出師子孟/康注師子似虎正黄有􁋡耏尾端茸毛大如斗耏音而)
(耏頰旁毛師古曰即爾雅狻猊也士贇曰唐太宗時西/域康居國獻師子帝珍其逺命虞世南作賦山海經丹)
(宂之山有鳥狀如鶴/五色而文名曰九苞)能胡歌獻漢酒跪雙膝立兩肘散
花指天舉素手拜龍顔獻聖壽(齊賢曰維摩詰經云㑹/中有一天女以天花散)
(諸菩薩大弟子上至諸菩薩悉皆墮落至大弟子便著/不墮於是一切弟子皆以神力去花終不能去士贇曰)
(此數句模寫其一/時之威儀舉措耳)北斗戻南山摧天子九九八十一萬
嵗長傾萬嵗杯
　　　夷則格上白鳩拂舞辭(齊賢曰唐禮樂志曰白/鳩長拂舞曲也士贇曰)
　　　(拂舞歌五曲有白鳩篇亦曰白鳬舞以其歌且/舞也亦入清商曲按晉湯𢎞舞序云自到江南)
　　　(見白符舞符即鳬也白鳬舞即白鳩舞也白鳬/之辭出於呉夲歌云平平白鳬思我君惠集我)
　　　(金堂謂晉為金德呉人患孫皓虐政而思從晉/也然碣石章又出於魏武則知拂舞五篇並晉)
　　　(人採集亡國之前所作惟白鳬不/用呉舊歌而更作之命曰白鳩篇)
鏗鳴鐘考朗鼓(齊賢曰鏗撞/也考撃也)歌白鳩引拂舞白鳩之白
誰與隣霜衣雪襟誠可珍含哺七子能平均食不噎性
安馴(齊賢曰毛詩鳲鳩刺不噎也其一章云鳲鳩在桑/其子七兮毛萇曰鳲鳩結鞠也鳲鳩之飬其子朝)
(從上下暮從下上平/均如一鳩不噎之鳥)首農政鳴陽春天子刻玉杖鏤形
賜耆人(齊賢曰月令季春之月鳴鳩拂其羽鄭𤣥註鳴/鳩飛且翼相撃趨農急也後漢禮儀志仲秋之)
(月縣道皆按户比民年七十者授之以玉杖餔之以麋/粥八十九十禮有加賜玉杖長尺端以鳩鳥為飾鳩者)
(不咽之鳥也/欲老人不噎)白鷺之白非純真外㓗其色心匪仁闕五
德無司晨胡為啄我葭下之紫鱗鷹鸇鵰鶚貪而好殺
鳯凰雖大聖不願以為臣(齊賢曰韓詩外傳田饒曰雞/戴冠文也足持距武也見敵)
(而闘勇也得食相呼義也鳴不失時信也雞有五/德善司晨雖隂晦而不輟其鳴爾雅葭蘆也葦也)
　　　日出入行(士贇曰日出入行即樂府時/景二十一曲之一日出行也)
日出東方隈似從地底來厯天又入海六龍所舍安在
哉(齊賢曰爾雅厓/内為隩外為隈)其始與終古不息人非元氣安得與
之乆徘徊草不謝榮於春風木不怨落於秋天誰揮鞭
䇿驅四運萬物興歇皆自然(齊賢曰春秋迭運草木自/榮自落何謝何怨士贇曰)
(四運四時/之運也)羲和羲和汝奚汩没於荒滛之波魯陽何德
駐景揮戈逆道違天矯誣實多(齊賢曰山海經曰東南/海外有羲和之國有女)
(子名羲和是生十日常浴日於甘淵注云羲和天地始/生主日月者也故堯由是立羲和之官以立四時淮南)
(子曰魯陽公與韓遘戰酣日暮援戈而揮之日為之/反三舍九域志汝州魯陽関即魯陽公揮戈退日處)吾
將囊括大塊浩然與溟涬同科(齊賢曰莊子大塊噫氣/郭象注大塊者無物也)
(帝系譜也天地初起溟涬鴻濛士贇曰涬溟司馬彪云/自然元氣也此篇大意謂日月之運行萬物之生息皆)
(元氣之自然人力/不能與乎其間也)
　　　塞上歌(士贇曰王僧䖍技録相和歌/三十八曲中有塞上歌行)
嚴風吹霜海草凋筋簳精堅塞馬驕(士贇曰周禮冬官/凡為弓冬析幹而)
(春液角夏治筋秋合/三材寒奠体冰析爵)漢家戰士三十萬將軍兼領霍票
姚(齊賢曰漢書大將軍受詔予壯士為票姚校尉於是/上曰票姚校尉去病斬首捕虜二千二十八級封去)
(病為冠軍侯服䖍音飄揺師古曰票/匹妙切姚羊召切票姚勁疾之貌)流星白羽腰間挿
劒花秋蓮光出匣(齊賢曰陳孔璋牋曰飛兎流星注言/疾也士贇曰呉越春秋秦客薛燭善)
(相劒呉王取純鈎示之薛日光乎如芙/蓉始生其紋如星行其光如波溢於塘)天兵照雪下玉
關飛箭如沙射金甲(齊賢曰唐武德二年析甘州之福/禄𤓰州之玉門置肅州有玉門縣)
(玉門關開元中没吐/蕃因其地置玉門軍)雲龍風虎盡交囘太白入月敵可
摧敵可摧旄頭滅(齊賢曰易乾卦雲從龍風從虎酉陽/雜爼曰太白聞禄山反作塞上歌詩)
(曰太白入月敵可摧禄山死日果見/太白食月史記天官書旄頭胡星也)壯士投戈同㰱血
䇿名丹霄上揚威紫塞傍(齊賢曰崔豹古今注秦築長/城土色皆紫漢塞亦然故曰)
(紫塞士贇曰或曰紫塞者岱山有紫/壃城城傍有草草生紫色故曰紫塞)武功成漢道昌(士/贇)
(曰詩至漢道昌一篇之意巳足陛下之夀三千霜但歌/大風雲飛揚安用猛士兮守四方一夲無此三句者是)
(也使蘇子由見之必不肯輕致不識理之誚矣東坡云/今太白集之有悲來乎笑矣乎及贈懷素草書數詩决)
(非太白作蓋唐末五代間齊巳輩詩也僕亦曰此詩末/後三句安知非此輩所増乎致使太白貽譏於數百載)
(之後惜哉雖然東坡能辨之頴濵直致譏焉是亦足以/定二蘇之優劣今遂刪去後人具正法眼藏者必䝉賞)
(音/)
　　　北風行(士贇曰樂府有時景二/十五曲中有北風行)
燭龍棲寒門光曜猶旦開日月照之何不及此唯有北
風號怒天上來(齊賢曰見前注淮南子曰八紘之外又/有八極北極之山曰寒門注積寒所在)
(故曰/寒門)燕山雪花大如席片片吹落軒轅臺(齊賢曰唐地/志幽州范陽)
(郡幽都縣武德元年曰燕州媯州夲北燕州宋天明中/元日雪花䧏殿庭右將軍謝莊下殿雪集衣白上以為)
(嘉瑞軒轅臺在漢/上谷郡涿鹿縣)幽州思婦十二月停歌罷笑雙蛾摧
倚門望行人念君長城苦寒良可哀别時提劒救邊去
遺此虎紋金鞞靫中有二雙白羽箭蜘蛛結網生塵埃
(齊賢曰鞞/靫箭藏也)箭空在人今戰死不復迴不忍見此物焚之
巳成灰黄河捧土尚可塞北風雨雪恨難裁
　　　俠客行(士贇曰樂府俠遊二/十五曲中有俠客行)
趙客縵胡纓呉鉤霜雪明(齊賢曰莊子說劒篇趙太子/曰吾王所見劒士皆蓬頭突)
(鬢垂冠曼胡之纓短後之衣瞋目而語難呉越春秋呉/王闔閭既寳莫邪復命於國中作金鉤令曰能為善鉤)
(者賞之百金呉作鉤者甚衆而有人貪王之重賞也殺/其二子以血釁金遂成二鉤獻於闔閭詣宫門而求賞)
(王曰為鉤者衆而不獨求賞何以異於衆夫子之鉤乎/作鉤者曰吾之作鉤也貪而殺二子釁成二鉤王乃舉)
(衆鉤示之何者是也王鉤甚多形體相類不知其所在/於是鉤師向鉤而呼二子之名呉鴻扈稽我在於此王)
(不知汝之神也聲絶於口兩鉤俱飛着父之胷呉王大/驚曰嗟夫寡人誠負於子乃賞百金遂服而不離身沈)
(存中曰呉/鉤刀名)銀鞍照白馬颯沓如流星(齊賢曰流/星疾也)十歩殺
一人千里不留行(齊賢曰莊子說劒篇莊子以劒見王/王曰子之劒何能禁制曰臣之劒十)
(歩一人千里不留行王/大恱曰天下無敵矣)事了拂衣去深藏身與名閑過
信陵飲脫劒膝下横將炙啖朱亥持觴勸侯嬴三杯吐
然諾五嶽倒為輕眼花耳熱後意氣素霓生(齊賢曰史/記魏公子)
(無忌封信陵君魏有隠士曰侯嬴年七十為大梁夷門/監者公子嘗置酒㑹客坐定從車騎自迎侯生曰臣有)
(客在市屠中願枉車騎過之公子引車入市侯生下見/其客朱亥睥睨故乆立公子顔色愈和侯生乃就車至)
(家坐上坐酒酣公子起為夀罷酒侯生謂/公子曰朱亥賢者世莫能知故隠屠間耳)救趙揮金槌
邯鄲先震驚千秋二壯士烜赫大梁城縱使俠骨香不
慙世上英(士贇曰史魏公子無忌傳魏安釐王二十年/秦破趙長平軍又進圍邯鄲公子姊為趙平)
(原君夫人數請救於魏魏王使將軍晉鄙將十萬衆救/趙留軍壁鄴名為救趙實持兩端以觀望平原君使讓)
(魏公子公子患之乃用侯生計請如姬於王卧内竊虎/符奪晉鄙軍使嬴客朱亥袖四十斤鐵槌槌殺晉鄙公)
(子遂將其軍進撃秦軍秦軍解去遂救邯鄲存趙初公/子過謝侯生侯生曰臣宜從老不能請數公子行日以)
(至晉鄙軍之日北向自剄以送公子公子遂行至軍/侯生果北向自剄陸德明釋注曰烜者光明宣著)誰
能書閤下白首太𤣥經(齊賢曰漢書楊雄傳雄校書天/䘵閣上又曰哀帝時丁傳董賢)
(用事諸附離之者或起家至二千石時雄方草太𤣥有/以自守泊如也士贇曰此詩似因鮑照詩聞雄草太𤣥)
(兹事採愚/狂之意)
　
　
　
　
　
　
　
　
　
　
　
　
　
　
　
　李太白集分類補註巻三
欽定四庫全書
　李太白集分類補註巻三
　　　　　　　　　　　宋　楊齊賢　集註
　　　　　　　　　　　元　蕭士贇　補註
　　古樂府
　　　逺别離(士贇曰樂府逺别離者/别離十九曲之一也)
逺别離古有皇英之二女乃在洞庭之南瀟湘之浦海
水直下萬里深誰人不言此離苦(士贇曰博物志舜南/廵不返葬於蒼梧之)
(野堯二女娥皇女英追之不及至洞庭之山淚下染竹/即班妃死為湘水神廟在潭州湘隂縣北八十里瀟湘)
(之尾洞庭之口此意謂離/恨之苦與海水俱深也)日慘慘兮雲冥冥猩猩啼煙
兮鬼嘯雨我縱言之將何補(齊賢曰慘慘無光冥冥暗/貌猩猩生交趾封溪似猿)
(人面能言語聲如/小兒啼啼呼也)皇穹竊恐不照余之忠誠雲憑憑兮
欲吼怒(齊賢曰皇穹/天也憑盛也)堯舜當之亦襌禹君失臣兮龍為
魚權歸臣兮䑕變虎或言堯幽囚舜野死(士贇曰故堯/城在濮州鄄)
(城縣東北十五里竹書云昔堯徳衰為舜所囚也又有/偃朱故城在縣西北十五里竹書云舜囚堯後偃塞丹)
(朱使不與父相見也舜典注曰舜即位五十/年升道南方廵狩死於蒼梧之野而葬焉)九疑聮緜
皆相似重瞳孤墳竟何是(齊賢曰九疑山半在蒼梧半/在零陵其下九峯形勢相似)
(故曰九疑山士贇曰後漢地理志零陵郡營道南/九疑山舜之所葬淮南子曰堯眉八彩舜重瞳子)帝子
泣兮緑雲間隨風波兮去無還慟哭兮逺望見蒼梧之
深山(士贇曰帝子即/娥皇女英也)蒼梧山崩湘水絶竹上之淚乃可
滅(齊賢曰湘水出静江府興安縣海陽山按晉志興安/𨽻蒼梧郡在唐為桂州理定縣至徳三載更名則漠)
(湘水自海陽下全州下蒸州與瀟水合又下衡州與蒸/水合趨潭州以入于洞庭士贇曰此詩大意謂無借人)
(國柄借人國柄則失其權失其權則雖聖哲不能保其/社稷妻子焉其禍有必至之勢也然則此詩之作其在)
(於天寳之末乎太白此時熟識時病欲言則懼禍及巳/不得巳而形之詩章聊以致其愛君憂國之志而巳所)
(謂皇英之事特借之以引喻發興而曰日曰皇穹者所/以比其君而雲則其臣也詩曰日慘慘兮雲㝠冥者喻)
(君昏於上而權臣障蔽於下也猩猩啼煙鬼嘯雨者極/小人之形容而政亂之甚也我縱言之将何補者太白)
(感歎之辭謂時事如此矣我縱言之誠恐君不以我為/忠而適以取憎於權臣也夫如是則又将何補哉堯舜)
(當之亦禪禹而下數句乃是太白所欲言之事謂權歸/於臣其禍必至於此所引竹書事特起興耳末句曰蒼)
(梧山崩湘水絶竹上之淚乃可滅者白意若曰事若至/此是抱萬古之恨與山水而無窮也詩意切直著明流)
(出胷臆非識時憂世之士懷存君忠國之心者孰能與/於此使時有採詩之官而君之一悟俗之一改則安史)
(之亂可消播遷幽居之/禍不作豈曰小補之哉)
　　　公無渡河(士贇曰琴操九引有箜篌引亦曰公/無渡河亦曰箜篌謠乃朝鮮津卒霍)
　　　(里子高妻麗玉所作子高晨起刺船見一白首/狂夫披髪携壺亂流而渡其妻隨呼止之不及)
　　　(遂溺死妻乃援箜篌而鼓之歌曰公無渡河公/終渡河公墮而死當柰公何聲音悽愴曲終亦)
　　　(投河而死子高還以其聲語麗玉麗玉傷之乃/引箜篌寫其聲聞者莫不墮淚太白此詩亦祖)
　　　(此意/耳)
黄河西來決崑崙咆哮萬里觸龍門(齊賢曰淮南子桑/欽酈元諸書皆曰)
(河出崑崙墟色白潛流地中受衆渾濁故色黄河自積/石過燉煌酒泉張掖郡南東過隴西河関縣與洮水合)
(又東過金城允吾縣北又東流經天水安定北地朔方/郡東轉渠捜縣北南流過五原郡南東過雲中郡南過)
(定襄西河郡東又南過上郡西然後/至龍門自積石至龍門三千餘里)波滔天堯咨嗟大
禹理百川兒啼不窺家殺湍湮洪水九州始蠶麻其害
乃去茫然風沙(士贇曰書禹曰洪水滔天浩浩懷山襄/陵下民昏墊予乘四載隨山刋木暨益)
(奏庶鮮食予决九川距四海濬畎澮距川又娶于塗山/辛壬癸甲啓呱呱而泣予弗子惟荒度土功注啓禹子)
(也禹治水過門不入聞啓泣聲/不暇顧卒以大治水土之功)被髪之叟狂而癡清晨
臨流欲奚為旁人不惜妻止之公無渡河苦渡之虎可
摶河難馮公果溺死流海湄有長鯨白齒若雪山公乎
公乎掛罥於其間箜篌所悲竟不還(士贇曰此篇大意/謂洪水滔天下民)
(昏墊天之作孽不可逭也地平天成上下相安之時乃/無故馮河而死是則非所謂自作孽者歟亦可哀而不)
(足恤也巳故詩曰旁人不惜妻止之也是亦諷/止當時不靖之人自投憲網者借此為喻云耳)
　　　蜀道難(士贇曰按王僧䖍技録相和歌瑟調三/十八曲内有蜀道難因知亦古樂府名)
　　　(也/)
噫吁戱危乎高哉蜀道之難難於上青天(齊賢曰廣記/太白嘗為蜀)
(道難難於上青天以刺嚴武後陸暢復為蜀道/昜昜於履平地以佞韋臯臯大喜賜羅八百匹)蠶叢及
魚鳬開國何茫然爾來四萬八千嵗不與秦塞通人煙
(齊賢曰成都記蠶叢之後有柏灌柏灌之後有魚鳬皆/蠶叢之子魚鳬治導江縣嘗獵湔山得道乘虎而去杜)
(宇遂繼魚鳬秦惠王討滅蜀王封公子通為蜀侯惠王/二十七年使張儀築都城後置蜀郡以李冰為守冰穿)
(兩江為人開田百姓享/其利蜀人始通中國)西當太白有鳥道可以横絶峩
眉巔(齊賢曰南中志交趾郡治龍編自興古鳥道四百/里士贇曰太白山在洋州真符縣四百五十里山)
(面𨽻鳯翔府山背属真符峩眉縣南百里兩山相對如/峩眉記云其山周匝千里有石龕百一十二大洞十二)
(小洞二十八/南北有臺)地崩山摧壯士死然後天梯石棧相鉤連
(士贇曰昔秦伐蜀不知道遂作五石牛以金置尾下言/能糞金欲以遺蜀蜀王負力而貪乃令五丁開道引之)
(秦因使張儀司馬錯引兵尋路滅蜀謂之石牛道郡國/志褒城縣北口曰斜南口曰褒長四百七十里同為一)
(谷兩谷高峻褒水所流昔張良送高皇帝至褒中說燒/棧道即此地入斜谷路至鳯州界百五十里有棧道二)
(千九百八十九間板閣/二千八百九十二間)上有六龍囘日之高標下有衝
波逆折之囘川(士贇曰圖經高標山一名高望乃嘉/定府之主山巋然高峙萬象在前)黄
鶴之飛尚不得過猿猱欲度愁攀援(齊賢曰猿猱輕㨗/之獸士贇曰南中)
(志云朱提縣西南二里有棠狼山多毒草盛夏之月飛/鳥過之不能得去黄鶴飛之至高者猿猱最便㨗者尚)
(不得度則其/為險絶可知)青泥何盤盤百歩九折縈巖巒(齊賢曰九/折坂在漢)
(属巖道縣卭萊山此特言青泥之路縈紆百歩而九折/耳士贇曰輿地廣記青泥嶺在沔州長舉縣西北五十)
(里懸崖萬仞上多雲雨行者多逢/泥淖巖阻峻迴曲九折乃至山上)捫參厯井仰脅息以
手撫膺坐長嘆(齊賢曰河圖括地象曰岷山之地上有/井絡謂岷山之精上為天之井星也士)
(贇曰捫摸也地理志禹貢梁州之域秦地鶉首之次天/官東井輿鬼之分野入參一度古蜀國也脅歛也屏氣)
(而/息)問君西遊何時還畏途巉巖不可攀(齊賢曰自秦/入蜀曰西遊)但
見悲鳥號古木雄飛從雌繞林間又聞子規啼夜月愁
空山蜀道之難難於上青天使人聽此凋朱顔(齊賢曰/蜀記曰)
(昔有人姓杜名宇王蜀號曰望帝宇死俗說云宇化/為子規子規鳥名也蜀人聞子規鳴皆曰望帝也)連
峯去天不盈尺枯松倒掛倚絶壁飛湍瀑流爭喧豗砯
厓轉石萬壑雷其險也如此嗟爾逺道之人胡為乎來
哉(齊賢曰砯水撃巖之聲砯/普氷切士贇曰豗撃也)劒閣崢嶸而崔嵬一夫當
關萬夫莫開所守或匪親化為狼與豺(齊賢曰酈道元/水經註小劒去)
(大劒三千里連山絶險飛閣相通故謂之劒閣張孟陽/劒閣銘曰劒閣壁立千仞窮地之險極路之峻一人荷)
(㦸百夫趦趄形勝之地匪親勿居士贇/曰崢嶸高貌爾雅石載土謂之崔嵬)朝避猛虎夕避
長蛇磨牙吮血殺人如麻錦城雖云樂不如早還家(士/贇)
(曰圖經成都/郡名錦城)蜀道之難難於上青天側身西望長咨嗟
(齊賢曰太平廣記云太白初自蜀至京師賀知章聞其/名者訪之既竒其姿又請所為文白出蜀道難示之讀)
(未竟稱嘆數四號為謫仙人士贇曰按唐史哥舒翰兵/敗潼関不守楊國忠首倡幸蜀之䇿當時臣庻皆非之)
(馬嵬父老遮道諫曰宫闕陛下家居陵寢陛下墳墓今/舍此欲何之又告太子曰若殿下與至尊皆入蜀中原)
(百姓誰為主建寜王倓亦曰今殿下從至尊入蜀若賊/兵燒絶棧道則中原之地拱手授賊既上至扶風士卒)
(潜懷去就往往流言不遜比至成都從官及六軍至者/千三百人而巳太白此時蓋亦深知幸蜀之非計欲言)
(則不在其位不言則愛君憂國之情不能自巳故作是/詩以逹意也詩曰噫吁戱危乎高哉蜀道之難難於上)
(青天者極路險難之形容言當時欲從君於難者至蜀/之難如上天之難也蚕叢及魚鳬開國何茫然爾來四)
(萬八千嵗不與秦塞通人煙者言蕞爾之蜀僻在一隅/自古聲教所不暨雖秦塞之近且不相通非可為中國)
(帝王之都也西當太白有鳥道可以横絶峩眉巔者言/五丁未開道之前惟長安正西太白山僅有鳥道可以)
(横絶峩眉之巔非人迹所可往來也地崩山摧壯士死/然後天梯石棧相鈎連者言五丁既開道之後梯棧相)
(連始與秦通今焉安處於蜀設若燒絶棧道則中原道/㫁矣上有六龍囘日之高標下有衝波逆折之囘川者)
(言其險上際于天下極于地也黄鶴之飛尚不得過猿/猱欲度愁攀援者言鳥獸猶憚其出入人可知也青泥)
(何盤盤百歩九折縈巖巒者厯言蜀道險難之所也捫/參厯井仰脅息以手撫膺坐長嘆者蓋參與井為蜀分)
(野捫參厯井言環蜀之境道里險難所在皆然令人脅/歛屏氣而息惟有撫膺長歎而巳也問君西遊何時還)
(者君字非泛然而言猶杜子美北征詩恐君有遺失及/君誠中興主之義所謂君者明皇也西遊者西幸也何)
(時還者言既幸蜀矣何時可還中原而為生靈之主也/畏途巉巖不可攀者此兩句乃太白興歎發問之辭言)
(君既幸蜀矣何時可還而畏途如此忠臣義士雖欲從/君於難道路險阻不可以猝然攀附也史曰上至成都)
(從官六軍近千三百人此其驗矣但見悲鳥號古木雄/飛從雌繞林間又聞子規啼夜月愁空山者言朝夕之)
(間空山叢林惟有禽鳥飛鳴則人迹之稀少從可知也/復申之曰蜀道之難難於上青天者言其險之極一言)
(之不足再言之也使人聴此凋朱顔者此乃太白自述/聞渉險之時欲攀從而不可徒感傷於心而形諸顔色)
(也連峯去天不盈尺枯松倒掛倚絶壁飛湍瀑流争喧/豗砯厓轉石萬壑雷其險也如此者備言蜀道險難之)
(狀也嗟爾逺道之人胡為乎來哉者嗟字乃發嘆之音/逺道之人以喻踈逺之臣言蜀道之險如此若白之踈)
(逺者雖欲從君於難胡為而能來也劒閣崢嶸而崔嵬/一夫當関萬夫莫開所守或匪親化為狼與豺者言賛)
(帝幸蜀者不過謂有劒閣之險而巳然太白私憂過計/謂險則險矣守関者任非其人如狼豺之反噬是未可)
(知此則尤可憂也朝避猛虎夕避長蛇磨牙吮血殺人/如麻者言蜀與羗夷雜處如虎如蛇朝夕皆當避之或)
(者變生肘腋是又可憂之大者也錦城雖云樂不如早/還家言蜀都之樂不如早還中國之樂也復申之曰蜀)
(道之難難於上青天側身西望長咨嗟者再言之不足/故三言之反覆再三謂從君于難者至蜀之難真如上)
(天之難矣夫如是則白也側身無所西望吾君惟有長/嘆咨嗟以致吾睠戀之意云耳吁詩意亦微而顯者歟)
　　　梁甫吟(士贇曰按王僧䖍技録相和歌楚調五/曲内有梁甫吟行意始於諸葛亮後惟)
　　　(太白繼/之耳)
長嘯梁甫吟何時見陽春(齊賢曰兖州有梁甫城諸葛/亮嘗登鄧州獨樂山作梁父)
(吟/)君不見朝歌屠叟辭棘津八十西來釣渭濵寕羞白
髪照清水逢時吐氣思經綸廣張三千六百釣風期暗
與文王親大賢虎變愚不測當年頗似尋常人(齊賢曰/朝歌在)
(南州八尺曰尋倍尋曰常士贇曰棘津在廣川縣北有/棘津亭吕尚所困處也司馬遷云吕望東海上人也老)
(而無遇以釣干周文王行年五十賣食棘津七十則屠/牛朝歌行年八十釣干渭濵行年九十身為帝師三千)
(六百釣指太公八十釣於渭十年間事也十年三千六/百日每日而釣故曰三千六百鈞至九十乃遇文王是)
(十年/矣)君不見高陽酒徒起草中長揖山東隆凖公入門
不拜騁雄辯兩女輟洗來趨風東下齊城七十二指揮
楚漢如旋蓬狂客落魄尚如此何况壯士當羣雄(齊賢/曰酈)
(食其高陽人里中人謂沛公曰臣里中有酈生年六十/餘長八尺人皆謂之狂生生自謂非狂騎士言沛公至)
(高陽傳舍使人召生生入謁沛公方倨牀使兩女子洗/足生長揖不拜曰公誅秦不宜倨見長者於是沛公輟)
(洗起攝衣延坐高祖隆凖而龍顔漢書酈生馮軾/下齊七十餘城食其家貧落魄落魄失業無次也)我欲
攀龍見明主雷公砰訇震天鼓帝傍投壺多玉女三時
大笑開電光倐爍晦冥起風雨閶闔九門不可通以額
扣關閽者怒(齊賢曰天門凢有/九重閶闔天門)白日不照吾精誠杞國
無事憂天傾(齊賢曰列子杞國人憂天/崩墜身無所寄廢於飲食)猰㺄磨牙競人
肉騶虞不折生草莖手接飛猱搏彫虎側足焦原未言
苦智者可巻愚者豪世人見我輕鴻毛力排南山三壯
士齊相殺之費二桃(士贇曰齊相晏/嬰二桃殺三士)呉楚弄兵無劇孟
亞夫咍爾為徒勞(齊賢曰漢書周亞夫乘傳至洛陽得/劇孟喜曰呉楚舉大事而不求劇孟)
(吾知其無能為也士贇曰咍說/文嗤笑也楚人謂相啁笑曰咍)梁甫吟聲正悲張公兩
龍劒神物合有時風雲感㑹起屠釣大人􁘌屼當安之
(齊賢曰屠釣吕尚也士贇曰􁘌屼不安貌此篇意思轉/摺甚多蓋太白借此以言志也長嘯梁甫吟何時見陽)
(春是嘆三士之不可復生亦以喻有志之士何時而遇/主也君不見兩叚乃太白聊自慰解之辭謂太公之老)
(食其之狂當時視為尋常落魄之人後猶遇合如此則/為士者終有遇合之時也我欲攀龍見明主乃太白於)
(時事有所見而欲告於其君也雷公砰訇震天鼓帝傍/投壺多玊女三時大笑開電光倐爍晦冥起風雨以喻)
(權姦女謁用事而政令無常也閶闔九門不可通以額/扣関閽者怒以喻言路壅塞下情不得以上逹而言者)
(往往獲罪於權近也白日不照吾精誠杞國無事憂天/傾者乃太白灼見當時貴妃國忠林甫䘵山竊弄權柄)
(等事禍已胎而未形欲諫則言無證而不信倘使其君/不鍳吾之誠則正所謂把人憂天之類耳猰㺄磨牙競)
(人肉騶虞不折生草莖此乃深嘆當時小人在位為政/害民有如猰㺄磨牙競食人肉使有道之朝則當仁如)
(騶虞雖生草不履况肯以人肉為食哉况肯輕殺一士/哉手接飛猱搏彫虎側足焦原未言苦智者可巻愚者)
(豪世人見我輕鴻毛力排南山三壯士齊相殺之費二/桃白意蓋謂使當有道之朝得君而佐之為國出力刺)
(姦撃邪不憚勤勞如接摶猱虎雖側足焦原未足言苦/耳今時事如此則惟當巻其智而為愚乃為人豪世不)
(我知謂為真愚而輕之如鴻毛然白亦卒不改行者亦/思古來三壯士之功力如此一忤齊相用計殺之特費)
(二桃殊不勞力白也倘不巻其智而懷之適足使權近/得以甘心焉耳又何補哉呉楚弄兵無劇孟亞夫咍爾)
(為徒勞者此又白深自慰解之辭謂當國者終須得人/為用必有遇合之時也梁甫吟聲正悲張公兩龍劒神)
(物合有時風雲感㑹起屠釣大人􁘌屼當安之者此乃/申言有志之士終當如太公食其之感㑹風雲猶神劒)
(之㑹合有時也則夫大人君子遭時屯/否􁘌屼不安者且當安時以俟命可也)
　　　烏夜啼(士贇曰烏夜啼者清商曲也其辭始於/宋臨川王義慶所作宋元嘉中徙彭城)
　　　(王義康於豫章郡義慶時為江州相見而哭文/帝聞而怪之召還宅義慶大懼妓妾聞烏夜啼)
　　　(叩齋閣云明日應有赦及旦改南兖州刺史/因此作歌太白此詩亦祖此意詞不同耳)
黄雲城邊烏欲棲歸飛啞啞枝上啼(齊賢曰/啞笑聲)機中織錦
秦川女碧紗如煙隔牎語停梭悵然憶逺人獨宿孤房
淚如雨
　　　烏棲曲(士贇曰樂録烏栖曲者/鳥獸三十一曲之一也)
姑蘇臺上烏棲時呉王宫裏醉西施(齊賢曰賀知章見/太白烏栖曲嘆賞)
(曰此詩可/以泣鬼神)呉歌楚舞歡未畢青山欲㗸半邊日銀箭金
壺漏水多起看秋月墜江波東方漸高柰樂何(士贇曰/此詩雖)
(只樂府然深得國風諷刺之體盛言/其美而不美者自見觀者其毋忽諸)
　　　戰城南(士贇曰戰城南者漢短簫鐃歌二十二/曲之一也太白此作指當時之事而言)
　　　(也/)
去年戰桑乾源今年戰葱河道(齊賢曰代郡桑乾縣言/與突厥戰後漢書注葱)
(嶺山名其山生葱故名士贇曰唐書王忠嗣傳天寳元/年北討奚契丹戰桑乾河三遇三克李嗣業傳初討勃)
(律通/葱嶺)道洗兵條支海上波放馬天山雪中草(士贇曰漢/書條支國)
(臨西海祁連山即天山/也匈奴呼天為祁連)萬里長征戰三軍盡衰老匈奴
以殺戮為耕作古來唯見白骨黄沙田秦家築城避胡
處漢家還有烽火然烽火然不息征戰無巳時(齊賢曰/邊方備)
(警作土臺臺上作桔橰頭上有蔸苓以薪草置其中有/㓂即然火舉之以相告曰烽火多積薪冦至則燔之望)
(其煙曰燧晝則燔燧夜則/舉烽廣雅曰蔸苓蘢也)野戰格鬬死敗馬號鳴向天
悲烏鳶啄人腸䘖飛上掛枯樹枝士卒塗草莽將軍空
爾為乃知兵者是凶器聖人不得巳而用之(士贇曰開/元天寳中)
(上好邊功征伐無時/此詩蓋有所諷者也)
　　　將進酒(士贇曰將進酒者漢短簫鐃歌二十二/曲之一也太白填之以伸巳之意耳)
君不見黄河之水天上來奔流倒海不復廻(士贇曰山/海經河源)
(出崑崙/之上)君不見高堂明鏡悲白髪朝如青絲暮成雪人
生得意須盡歡莫使金樽空對月天生我材必有用千
金散盡還復來烹羊宰牛且為樂㑹湏一飲三百杯岑
夫子丹丘生進酒君莫停與君歌一曲請君為我側耳
聴(齊賢曰杜工部詩多與岑參唱和岑/夫子必此人也丹丘生即元丹丘)鐘鼓饌玉不足
貴但願長醉不願醒古來聖賢皆寂寞惟有飲者留其
名陳王昔時宴平樂斗酒十千恣讙謔主人何為言少錢
徑湏沽取對君酌(齊賢曰曹子建封陳王為名都篇曰/歸來宴平樂美酒斗十千平樂觀名)
五花馬千金裘呼兒將出換美酒與爾同銷萬古愁(齊/賢)
(曰史記孟嘗君有一狐白裘直千金士贇曰五花馬言/其毛色也如九花三花之類此篇雖似任逹放浪然太)
(白素抱用世之才而不/遇合亦自慰解之詞耳)
　　　行行且遊獵篇(士贇曰行行且遊獵即征/戍十五曲中之校獵曲也)
邊城兒生年不讀一字書但將遊獵誇輕趫胡馬秋肥
宜白草騎來躡影何矜驕(齊賢曰影日景也躡言疾也/士贇曰此齊盧潜與弟子䆳)
(少為崔昻所知云此昆季足為/後生之俊但恨其俱不讀書耳)金鞭拂雪揮鳴鞘半酣
呼鷹出逺郊弓彎滿月不虛發雙鶬迸落連飛髇(呼交/切齊)
(賢曰鞘音肖鞭鞘也士贇/曰滿月者彎弓圓滿之狀)海邊觀者皆辟易猛氣英風
振沙磧儒生不及遊俠人白首下帷復何益(齊賢曰辟/易言開張)
(而失其本處水中有石曰磧董仲舒下帷讀書士贇曰/天寳以後上好邊功武士得志儒生罕得進用太白號)
(為儒者亦/自嘆云耳)
　　　飛龍引二首(士贇曰飛龍引者古樂府魚龍六/曲之一此詞專言黄帝鼎湖丹成)
　　　(騎龍上/昇之事)
黄帝鑄鼎於荆山錬丹砂丹砂成黄金騎龍飛上太清
家雲愁海思令人嗟宫中綵女顔如花飄然揮手凌紫
霞從風縱體登鑾車登鑾車侍軒轅遨遊青天中其樂
不可言(齊賢曰黄/帝號軒轅)
　　　其二
鼎湖流水清且閑軒轅去時有弓劒古人傳道畱其閒
(齊賢曰鼎/湖在陜州)後宫嬋姢多花顔乘鸞飛煙亦不還騎龍攀
天造天關造天關聞天語(齊賢曰史天官書/曰北辰一名天關)長雲河車
載玉女載玉女過紫皇(士贇曰晉天文志中宫北極五/星鈎陳六星皆在紫宫中口中)
(一星曰天皇大帝/即所謂紫皇也)紫皇乃賜白兎所擣之藥方後天而
老凋三光(齊賢曰傅𤣥擬天問曰月中何有白兎𢷬藥/士贇曰後天而老凋三光者言三光有時凋)
(落而此之真/身則長存也)下視瑶池見王母蛾眉蕭颯如秋霜
　　　天馬歌(士贇曰天馬歌者古/樂府車馬六曲之一)
天馬來出月氏窟背為虎文龍翼骨嘶青雲振緑髪蘭
筋權竒走滅没(齊賢曰大月氏夲居燉煌祁連間至冐/頓單于攻破月氏冐頓卒子老上單于)
(殺月氏王月氏乃逺去大宛西撃大夏而臣之其衆少/號小月支九域志安西大都督護府領焉西域大宛馬)
(虎脊魚目龍文鳯頸尾如蒲稍相馬經曰一/筋從𤣥中出曰蘭𤣥中者目上䧟如井字整)騰崑崙厯
西極四足無一蹶雞鳴刷燕晡秣越神行電邁躡慌惚
(齊賢曰赭白馬賦日旦刷幽燕晝/秣荆越杜預曰以粟飯馬曰秣)天馬呼飛龍趨目明
長庚臆雙鳬尾如流星首渇烏口噴紅光汗溝珠(齊賢/曰長)
(庚太白星也謂眼如長庚星有光曜安驥書曰雙鳬胷/兩邊肉如鳬鳬間所開視之如雙鳬欲向上士贇曰渇)
(烏謂馬昻首如渇烏之狀也伯樂相馬經曰膺門欲/開汗溝欲深口中欲得赤此用口噴紅光易其字也)曾
陪時龍躡天衢羈金絡月照皇都逸氣稜稜凌九區白
壁如山誰敢沽(齊賢曰王逸曰韁在口為鞿絡在頭/為羈相馬經曰權頰權欲滿如月)囘
頭笑紫燕但覺爾輩愚(齊賢曰紫/燕馬名)天馬奔戀君軒駷躍
驚矯浮雲翻萬里足躑躅遥瞻閶闔門不逢寒風子誰
採逸景孫白雲在青天丘陵逺崔嵬(齊賢曰說文/蹢□住足也)鹽車
上峻坂倒行逆施畏日晩伯樂翦拂中道遺(齊賢曰戰/國䇿騏驥)
(之齒長服塩車而上太行白汗交流負轅而不能進伯/樂遭之下車攀而哭之解綾衣以幕之騏驥於是俛而)
(噴仰而鳴見伯樂之知巳/也孫陽伯樂姓名善相馬)少盡其力老棄之願逢曰子
方惻然為我悲(齊賢曰韓詩外傳田子方出見老馬於/道問其御曰此何馬也曰公家畜也疲)
(而不用故出之子方喟然歎曰少盡其力老棄其/身仁者不為束帛贖之窮士聞之知所歸心焉)雖有
玉山禾不能療苦飢(齊賢曰玉山即崑崙山山海經曰/崑崙山上有木禾長五尋大五圍)
嚴霜五月凋桂枝伏櫪衘寃摧兩眉請君贖獻穆天子
猶堪弄影舞瑶池(齊賢曰史記造父取桃林驊騮騄駬/獻之穆王王使造父為御西廵狩見)
(王母於瑶池之上士贇曰魏武帝云老驥伏櫪志在千/里此篇蓋為逸羣絶倫之士不遇知巳者嘆亦白自傷)
(其不用於世而/求知於人也歟)
　　　行路難(士贇曰行路難者古/樂府道路六曲之一)
金樽清酒斗十千玊盤珍羞直萬錢停杯投筯不能食
㧞劒四顧心茫然欲渡黄河冰塞川將登太行雪滿山
閒來垂釣碧溪上忽復乘舟夣日邊(齊賢曰黄河至冬/寒即凍徹底九域)
(志太行在/懐州澤州)行路難行路難多岐路今安在長風破浪㑹
有時直掛雲帆濟滄海
　　　其二
大道如青天我獨不得出羞逐長安社中兒赤雞白狗
賭梨栗彈劒作歌奏苦聲曳裾王門不稱情淮隂市井
笑韓信漢朝公卿忌賈生(齊賢曰史韓信淮隂人淮隂/少年侮信曰若雖長大好帶)
(劒能死刺我不能出胯下信熟視俛出胯下一市皆笑/信以為怯士贇曰史賈生名誼文帝召為博士是時賈)
(生最少年每詔令議下諸老先生不能言賈生盡為之/對諸律令所更定及列侯悉就國其說皆自賈生發之)
(於是天子議以賈生任公卿之位綘灌東陽侯馬敬之/属盡惡之乃短賈生曰洛陽之人最年少初學專欲擅)
(權紛亂諸事於是天子後亦䟽之不/用其議乃以賈生為長沙王太傳)君不見昔時燕家
重郭隗擁篲折節無嫌猜劇辛樂毅感恩分輸肝剖膽
效英才昭王白骨縈爛草誰人更掃黄金臺行路難歸
去來(齊賢曰史記燕昭王謂郭隗曰齊因孤國亂而襲/破燕誠得賢士以共國以雪先王之耻孤之願也)
(隗曰王心欲致士先從隗始賢於隗者豈逺千里哉於/是昭王為隗改築宫而師事之樂毅自魏往鄒衍自齊)
(往劇辛自趙往衍既如約昭王擁/篲先驅請列弟子之座而受業)
　　　其三
有耳莫洗潁川水有口莫食首陽蕨(齊賢曰史記伯夷/叔齊孤竹君之二)
(子武王伐紂伯夷叔齊叩馬諌武王平商伯夷叔齊義/不食周粟隠於首陽山采薇而食之首陽山在河東蒲)
(坂華山之北/河曲之中)含光混世貴無名何用孤高比雲月吾觀
自古賢逹人功成不退皆殞身子胥既棄呉江上屈原
終投湘水濵(齊賢曰伍子胥諫王釋齊而先越太宰嚭/受越賂讒子胥賜属鏤之劒子胥告舎人)
(曰必抉吾眼懸呉東門以觀越之滅呉乃自剄王聞之/怒取子胥尸盛以䲬夷革浮之江中屈原事見前巻)
陸機雄才豈自保李斯稅駕苦不早華亭鶴唳詎可聞
上蔡蒼鷹何足道(齊賢曰晉陸機字士衡有異才成都/王穎與河間王顒起兵討長沙王乂)
(假機後將軍河北大都督中郎將長沙王乂奉天子與/機戰於鹿苑機軍大敗宦人孟玖譛機於頴頴怒收機)
(機嘆曰華亭鶴唳豈可復聞乎遂遇害李斯/楚上蔡人稅舎也蒼鷹黄犬也事見前巻)君不見呉
中張翰稱逹生秋風忽憶江東行且樂生前一杯酒何
須身後千載名(齊賢曰晉書張翰字李鷹呉郡人有清/才善属文而任縱不拘齊王冏辟為大)
(司馬東曹掾冏時執權翰欲求去因見秋風起乃思呉/中菰菜蓴羮鱸魚鱠曰人生貴得適志何能羈宦數千)
(里外以要名爵/乎遂命駕而歸)
　　　長相思(士贇曰樂府怨思二十/五曲其一曰長相思)
長相思在長安絡緯秋啼金井䦨微霜凄凄簟色寒孤
燈不明思欲絶巻帷望月空長嘆美人如花隔雲端(齊/賢)
(曰促織一名絡緯以/其鳴如紡績織緯也)上有青冥之長天下有渌水之波
瀾(士贇曰青/冥雲也)天長路逺魂飛苦夣魂不到關山難長相
思摧心肝
　　　上留田行(士贇曰王僧䖍技録曰上留田行者/相和歌瑟調三十八曲之一也崔豹)
　　　(古今注曰上留田地名也其地人有父母死不/字其孤弟者隣人為其弟作悲歌以風其兄故)
　　　(曰上留/田曲)
行至上留田孤墳何崢嶸積此萬古恨春草不復生悲
風四邊來腸㫁白楊聲借問誰家地埋没蒿里塋古老
向余言言是上留田(齊賢曰死人之/里謂之蒿里)蓬科馬鬛今巳平
昔之弟死兄不葬他人於此舉銘旌(齊賢曰馬鬛封之/謂也銘明旌也以)
(死者為不可别巳故以其旌識之士贇曰此篇主意/正在此昔之弟死兄不葬他人於此舉銘旌兩句)一
鳥死百鳥鳴一獸走百獸驚桓山之禽别離苦欲去廻
翔不能征(齊賢曰/征飛也)田氏倉卒骨肉分青天白日摧紫荆
交柯之木夲同形東枝顦顇西枝榮無心之物尚如此
參啇胡乃尋天兵(齊賢曰京兆人田真兄弟三人共分/各居堂前有一株紫荆花甚茂欲破)
(為三待明截之忽一夕樹即枯死真見之謂諸弟曰木/同株當分析便憔悴况人兄弟孔懷而可離是人不如)
(樹木也兄弟相感而更合交柯之木出珉山安都縣兩/樹對生一樹枯則一樹生如是嵗更不俱生俱枯也)
孤竹延陵讓國揚名高風緬邈頽波激清(齊賢曰史記/伯夷叔齊孤)
(竹君之二子也父欲立叔齊及父卒叔齊讓伯夷伯夷/曰父命也遂逃去叔齊亦不肯立而逃之國人立其中)
(子呉王壽夣有子四人長諸樊次餘祭餘昧季札季札/賢夀夣欲立之季札讓不可於是乃立長子諸樊季札)
(封於延陵故號曰延/陵季子緬猶邈也)尺布之謡塞耳不能聴(齊賢曰史/孝文時淮)
(南厲王犯不軌徙蜀不食死民歌曰一尺布尚可縫一/斗粟尚可舂兄弟二人不相容士贇曰此篇主意全在)
(孤竹延陵讓國揚名尺布之謡塞耳不能聴數句非泛/然之作蓋當時有所風刺以唐史至德間事考之其為)
(啖廷瑶李成式皇甫侁輩受肅宗風㫖以謀激永/王璘之反而執殺之太白目撃其時事故作是詩)
　　　春日行(士贇曰春日行者時/景二十五曲之一也)
深宫高樓入紫清金作蛟龍盤繡楹佳人當牎弄白日
絃將手語彈鳴箏春風吹落君王耳此曲乃是昇天行
因出天池汎蓬瀛樓臺蹙沓波浪驚(齊賢曰蓬瀛蓬萊/瀛洲也莊子南溟)
(者天/池也)三千雙蛾獻歌笑撾鐘考鼓宫殿傾萬姓聚舞歌
太平我無為人自寜(齊賢曰雙/蛾蛾眉也)三十六帝欲相迎仙人
飄翩下雲軿帝不去留鎬京(士贇曰三十六帝乃三十/六天帝君也鎬京地名)
安能為軒轅獨往入窅冥小臣拜獻南山壽陛下萬古
垂鴻名(齊賢曰窅/冥杳寞也)
　　　前有樽酒行(士贇曰前有樽酒行者即樂府/觴酌七曲之前有一樽酒也)
春風東來忽相過金樽渌酒生微波落花紛紛稍覺多
美人欲醉朱顔酡(士贇曰韻釋飲/而面赭曰酡)青軒桃李能幾何流
光欺人忽蹉跎君起舞日西夕當年意氣不肯平白髪
如絲嘆何益
　　　其二
琴奏龍門之緑桐玉壺美酒清若空(齊賢曰龍門之桐/高百尺而無枝使)
(琴摯斫斬/以為琴)催絃拂柱與君飲看朱成碧顔始紅胡姬貌
如花當罏笑春風笑春風舞羅衣君今不醉將安歸(齊/賢)
(曰古樂府胡姬年十五春日獨當/罏師古曰賣酒之處以土為罏)
　　　夜坐吟(士贇曰夜坐吟者樂府/時景二十五曲之一也)
冬夜夜寒覺夜長沉吟乆坐坐北堂冰合井泉月入閨
金釭青凝照悲啼金釭滅啼轉多掩妾淚聴君歌(釭古/雙切)
(士贇曰金/釭燈盞也)歌有聲妾有情情聲合兩無違一語不入意
從君萬曲梁塵飛
　　　野田黄雀行(士贇曰王僧䖍技録相和歌瑟調/三十八曲内有野田黄雀行乃晉)
　　　(樂奏/也)
遊莫逐炎洲翠棲莫近呉宫燕呉宫火起焚巢窠炎洲
逐翠遭網羅(齊賢曰十洲記云炎洲在南海中二千里/去地岸九萬里有火林山獸罟曰罝罘鳥)
(罟曰/羅網)蕭條兩翅蓬蒿下縱有鷹鸇柰若何(齊賢曰鷹鶆/鳩鸇鷂属)
　　　箜篌謡(齊賢曰古今注箜篌引者朝鮮津卒霍/里子高妻麗玉所作士贇曰琴操五十)
　　　(七曲九引内有箜篌引亦曰公無渡/河亦曰箜篌謡太白此詞用其名)
樊天莫登龍走山莫騎虎貴賤結交心不移唯有嚴陵
及光武(齊賢曰東漢嚴光字子陵餘姚人少與光武同/遊學及光武即位光乃變姓名隠身不見帝思)
(其賢乃令以物色訪之後齊國上言有一男子披羊裘/釣澤中帝疑其光乃備安車𤣥纁以聘之三反而後至)
(車駕即日幸其舘復引光入論道故舊相對累日因共/偃卧光以足加帝腹上明日太史奏客星犯御座甚急)
(帝笑曰朕故人嚴子陵共卧耳除為諫議大夫不/屈乃耕於富春山後人名其釣處為嚴陵灘焉)周公
稱大聖管蔡寜相容(齊賢曰武王崩成王少周公專王/室管蔡疑公不利於成王乃挾武)
(庚作亂周公誅武/庚殺管叔放蔡叔)漢謡一斗粟不與淮南舂兄弟尚路
人吾心安所從他人方寸間山海幾千重輕言託朋友
對面九嶷峯開花必早落桃李不如松管鮑乆巳死何
人繼其蹤(齊賢曰史記管仲少時與鮑叔牙游叔終善/遇之管仲曰吾始困嘗與鮑叔賈分財利多)
(自與鮑叔不以我為貪知我貧也吾嘗與鮑叔謀事而/更窮困鮑叔不以我為愚知我時有利不利也吾嘗三)
(仕三見逐於君鮑叔不以我為不肖知我不遭時也吾/嘗三戰三走鮑叔不以我為怯知我有老母也公子紏)
(敗召忽死之吾幽囚受辱鮑叔不以我為無恥知我不/羞小節而恥功名不顯於天下也生我者父母知我者)
(鮑子也鮑叔既進管仲以身下之/不多管仲之賢而多鮑叔能知人)
　　　雉朝飛(齊賢曰古今注曰雉朝飛者犢牧子所/作也齊處士泯宣年五十無妻出薪於)
　　　(野見雉雌雄相隨而飛意動心/悲乃作雉朝飛之操以自傷)
麥隴青青三月時白雉朝飛挾兩雌錦衣繡翼何離褷
犢牧採薪感之悲春天和白日暖啄食飲泉勇氣滿爭
雄闘死繡頸㫁雉子班奏急管絃傾心酒美盡玉椀(齊/賢)
(曰樂府有/雉子班曲)枯楊枯楊爾生稊我獨七十而孤棲彈絃寫
恨意不盡瞑目歸黄泥(齊賢曰易曰枯楊生稊/老夫得其女妻無不利)
　　　上雲樂(齊賢曰梁周捨上雲樂曰西方老胡厥/名文康士贇曰樂府神仙二十二曲中)
　　　(有上雲樂亦/曰洛濵曲)
金天之西白日所没(齊賢曰西方為/金故西曰金天)康老胡雛生彼月
窟巉巖容儀戌削風骨(齊賢曰石勒年十四王衍見而/異之謂左右曰向者胡雛吾觀)
(其聲視有竒志恐將為天下之/患巉巖高聳貌戍削清臞貌)碧玉炅炅雙目瞳黄金
拳拳兩鬢紅華蓋垂下睫嵩嶽臨上唇不覩詭譎貌豈
知造化神(齊賢曰碧玉炅炅言眼色碧而有光相書曰/眉為華蓋其眉長覆目鼻為中嶽其鼻下侵)
(唇/)大道是文康之嚴父元氣乃文康之老親(齊賢曰莊/子道與之)
(貌天與/之形)撫頂弄盤古推車轉天輪(齊賢曰徐整三五厯/紀天地混沌如雞子)
(盤古生其中萬八千嵗天地開闢陽清為天隂濁為地/盤古在其中一日九變神於天聖於地天日高一丈盤)
(古日長一丈如此萬八千嵗天數極高地數極深盤古/極長後乃有三皇數起於一立於三成於五盛於七處)
(於九故天地九萬里吕氏春秋天地/如車輪終則復始高誘曰輪轉也)云見日月初生時
鑄冶火精與水銀陽烏未出谷顧免半藏身(齊賢曰火/精日也水)
(銀月也春秋元命苞曰陽成於三故日中有三足烏者/陽精也尚書宅嵎夷曰暘谷屈原天問曰夜光何德死)
(則又育厥利維何而顧/免在腹注夜光月也)女媧戲黄土團作愚下人散在
六合間濛濛若沙塵生死了不盡誰明此胡是仙真(齊/賢)
(曰女媧古神女帝人面蛇身一日七十變其腸化為神/淮南子曰黄帝生隂陽上駢生耳目桑麻生臂手此女)
(媧所以七十化也士贇曰此句/乃女媧鍊石補天缺之推耳)西海栽若木東溟植扶
桑别來幾多時枝葉萬里長中國有七聖半路頹洪荒
(齊賢曰事/見前巻)陛下應運起龍飛入咸陽赤眉立盆子白水
興漢光(齊賢曰秦都咸陽即京兆府咸陽縣也漢樊崇/起兵於莒王莽遣亷丹撃之崇等欲戰恐其衆)
(與莽兵亂乃皆朱其眉以相别由是號赤眉西攻長安/求劉氏後得城陽王章之後盆子立為帝東觀漢記曰)
(長沙定王中子買封舂陵節侯節侯生戴侯戴侯生考/侯以舂陵地勢下濕上書願徙南陽守墳墓元帝許之)
(徙封南陽白水鄉九域志白水/𨽻鄧州東京賦龍飛白水是也)叱咤四海動洪濤為簸
揚舉足蹋紫微天關自開張(齊賢曰天文志紫微大帝/所居北斗第一星曰天關)
老胡感至徳東來進仙觴五色師子九苞鳯凰是老胡
雞犬鳴舞飛帝郷淋漓颯沓進退成行(齊賢曰梁周捨/上雲樂鳯凰是)
(老胡家雞師子是老胡家狗漢烏弋山離國出師子孟/康注師子似虎正黄有􁋡耏尾端茸毛大如斗耏音而)
(耏頰旁毛師古曰即爾雅狻猊也士贇曰唐太宗時西/域康居國獻師子帝珍其逺命虞世南作賦山海經丹)
(宂之山有鳥狀如鶴/五色而文名曰九苞)能胡歌獻漢酒跪雙膝立兩肘散
花指天舉素手拜龍顔獻聖壽(齊賢曰維摩詰經云㑹/中有一天女以天花散)
(諸菩薩大弟子上至諸菩薩悉皆墮落至大弟子便著/不墮於是一切弟子皆以神力去花終不能去士贇曰)
(此數句模寫其一/時之威儀舉措耳)北斗戻南山摧天子九九八十一萬
嵗長傾萬嵗杯
　　　夷則格上白鳩拂舞辭(齊賢曰唐禮樂志曰白/鳩長拂舞曲也士贇曰)
　　　(拂舞歌五曲有白鳩篇亦曰白鳬舞以其歌且/舞也亦入清商曲按晉湯𢎞舞序云自到江南)
　　　(見白符舞符即鳬也白鳬舞即白鳩舞也白鳬/之辭出於呉夲歌云平平白鳬思我君惠集我)
　　　(金堂謂晉為金德呉人患孫皓虐政而思從晉/也然碣石章又出於魏武則知拂舞五篇並晉)
　　　(人採集亡國之前所作惟白鳬不/用呉舊歌而更作之命曰白鳩篇)
鏗鳴鐘考朗鼓(齊賢曰鏗撞/也考撃也)歌白鳩引拂舞白鳩之白
誰與隣霜衣雪襟誠可珍含哺七子能平均食不噎性
安馴(齊賢曰毛詩鳲鳩刺不噎也其一章云鳲鳩在桑/其子七兮毛萇曰鳲鳩結鞠也鳲鳩之飬其子朝)
(從上下暮從下上平/均如一鳩不噎之鳥)首農政鳴陽春天子刻玉杖鏤形
賜耆人(齊賢曰月令季春之月鳴鳩拂其羽鄭𤣥註鳴/鳩飛且翼相撃趨農急也後漢禮儀志仲秋之)
(月縣道皆按户比民年七十者授之以玉杖餔之以麋/粥八十九十禮有加賜玉杖長尺端以鳩鳥為飾鳩者)
(不咽之鳥也/欲老人不噎)白鷺之白非純真外㓗其色心匪仁闕五
德無司晨胡為啄我葭下之紫鱗鷹鸇鵰鶚貪而好殺
鳯凰雖大聖不願以為臣(齊賢曰韓詩外傳田饒曰雞/戴冠文也足持距武也見敵)
(而闘勇也得食相呼義也鳴不失時信也雞有五/德善司晨雖隂晦而不輟其鳴爾雅葭蘆也葦也)
　　　日出入行(士贇曰日出入行即樂府時/景二十一曲之一日出行也)
日出東方隈似從地底來厯天又入海六龍所舍安在
哉(齊賢曰爾雅厓/内為隩外為隈)其始與終古不息人非元氣安得與
之乆徘徊草不謝榮於春風木不怨落於秋天誰揮鞭
䇿驅四運萬物興歇皆自然(齊賢曰春秋迭運草木自/榮自落何謝何怨士贇曰)
(四運四時/之運也)羲和羲和汝奚汩没於荒滛之波魯陽何德
駐景揮戈逆道違天矯誣實多(齊賢曰山海經曰東南/海外有羲和之國有女)
(子名羲和是生十日常浴日於甘淵注云羲和天地始/生主日月者也故堯由是立羲和之官以立四時淮南)
(子曰魯陽公與韓遘戰酣日暮援戈而揮之日為之/反三舍九域志汝州魯陽関即魯陽公揮戈退日處)吾
將囊括大塊浩然與溟涬同科(齊賢曰莊子大塊噫氣/郭象注大塊者無物也)
(帝系譜也天地初起溟涬鴻濛士贇曰涬溟司馬彪云/自然元氣也此篇大意謂日月之運行萬物之生息皆)
(元氣之自然人力/不能與乎其間也)
　　　塞上歌(士贇曰王僧䖍技録相和歌/三十八曲中有塞上歌行)
嚴風吹霜海草凋筋簳精堅塞馬驕(士贇曰周禮冬官/凡為弓冬析幹而)
(春液角夏治筋秋合/三材寒奠体冰析爵)漢家戰士三十萬將軍兼領霍票
姚(齊賢曰漢書大將軍受詔予壯士為票姚校尉於是/上曰票姚校尉去病斬首捕虜二千二十八級封去)
(病為冠軍侯服䖍音飄揺師古曰票/匹妙切姚羊召切票姚勁疾之貌)流星白羽腰間挿
劒花秋蓮光出匣(齊賢曰陳孔璋牋曰飛兎流星注言/疾也士贇曰呉越春秋秦客薛燭善)
(相劒呉王取純鈎示之薛日光乎如芙/蓉始生其紋如星行其光如波溢於塘)天兵照雪下玉
關飛箭如沙射金甲(齊賢曰唐武德二年析甘州之福/禄𤓰州之玉門置肅州有玉門縣)
(玉門關開元中没吐/蕃因其地置玉門軍)雲龍風虎盡交囘太白入月敵可
摧敵可摧旄頭滅(齊賢曰易乾卦雲從龍風從虎酉陽/雜爼曰太白聞禄山反作塞上歌詩)
(曰太白入月敵可摧禄山死日果見/太白食月史記天官書旄頭胡星也)壯士投戈同㰱血
䇿名丹霄上揚威紫塞傍(齊賢曰崔豹古今注秦築長/城土色皆紫漢塞亦然故曰)
(紫塞士贇曰或曰紫塞者岱山有紫/壃城城傍有草草生紫色故曰紫塞)武功成漢道昌(士/贇)
(曰詩至漢道昌一篇之意巳足陛下之夀三千霜但歌/大風雲飛揚安用猛士兮守四方一夲無此三句者是)
(也使蘇子由見之必不肯輕致不識理之誚矣東坡云/今太白集之有悲來乎笑矣乎及贈懷素草書數詩决)
(非太白作蓋唐末五代間齊巳輩詩也僕亦曰此詩末/後三句安知非此輩所増乎致使太白貽譏於數百載)
(之後惜哉雖然東坡能辨之頴濵直致譏焉是亦足以/定二蘇之優劣今遂刪去後人具正法眼藏者必䝉賞)
(音/)
　　　北風行(士贇曰樂府有時景二/十五曲中有北風行)
燭龍棲寒門光曜猶旦開日月照之何不及此唯有北
風號怒天上來(齊賢曰見前注淮南子曰八紘之外又/有八極北極之山曰寒門注積寒所在)
(故曰/寒門)燕山雪花大如席片片吹落軒轅臺(齊賢曰唐地/志幽州范陽)
(郡幽都縣武德元年曰燕州媯州夲北燕州宋天明中/元日雪花䧏殿庭右將軍謝莊下殿雪集衣白上以為)
(嘉瑞軒轅臺在漢/上谷郡涿鹿縣)幽州思婦十二月停歌罷笑雙蛾摧
倚門望行人念君長城苦寒良可哀别時提劒救邊去
遺此虎紋金鞞靫中有二雙白羽箭蜘蛛結網生塵埃
(齊賢曰鞞/靫箭藏也)箭空在人今戰死不復迴不忍見此物焚之
巳成灰黄河捧土尚可塞北風雨雪恨難裁
　　　俠客行(士贇曰樂府俠遊二/十五曲中有俠客行)
趙客縵胡纓呉鉤霜雪明(齊賢曰莊子說劒篇趙太子/曰吾王所見劒士皆蓬頭突)
(鬢垂冠曼胡之纓短後之衣瞋目而語難呉越春秋呉/王闔閭既寳莫邪復命於國中作金鉤令曰能為善鉤)
(者賞之百金呉作鉤者甚衆而有人貪王之重賞也殺/其二子以血釁金遂成二鉤獻於闔閭詣宫門而求賞)
(王曰為鉤者衆而不獨求賞何以異於衆夫子之鉤乎/作鉤者曰吾之作鉤也貪而殺二子釁成二鉤王乃舉)
(衆鉤示之何者是也王鉤甚多形體相類不知其所在/於是鉤師向鉤而呼二子之名呉鴻扈稽我在於此王)
(不知汝之神也聲絶於口兩鉤俱飛着父之胷呉王大/驚曰嗟夫寡人誠負於子乃賞百金遂服而不離身沈)
(存中曰呉/鉤刀名)銀鞍照白馬颯沓如流星(齊賢曰流/星疾也)十歩殺
一人千里不留行(齊賢曰莊子說劒篇莊子以劒見王/王曰子之劒何能禁制曰臣之劒十)
(歩一人千里不留行王/大恱曰天下無敵矣)事了拂衣去深藏身與名閑過
信陵飲脫劒膝下横將炙啖朱亥持觴勸侯嬴三杯吐
然諾五嶽倒為輕眼花耳熱後意氣素霓生(齊賢曰史/記魏公子)
(無忌封信陵君魏有隠士曰侯嬴年七十為大梁夷門/監者公子嘗置酒㑹客坐定從車騎自迎侯生曰臣有)
(客在市屠中願枉車騎過之公子引車入市侯生下見/其客朱亥睥睨故乆立公子顔色愈和侯生乃就車至)
(家坐上坐酒酣公子起為夀罷酒侯生謂/公子曰朱亥賢者世莫能知故隠屠間耳)救趙揮金槌
邯鄲先震驚千秋二壯士烜赫大梁城縱使俠骨香不
慙世上英(士贇曰史魏公子無忌傳魏安釐王二十年/秦破趙長平軍又進圍邯鄲公子姊為趙平)
(原君夫人數請救於魏魏王使將軍晉鄙將十萬衆救/趙留軍壁鄴名為救趙實持兩端以觀望平原君使讓)
(魏公子公子患之乃用侯生計請如姬於王卧内竊虎/符奪晉鄙軍使嬴客朱亥袖四十斤鐵槌槌殺晉鄙公)
(子遂將其軍進撃秦軍秦軍解去遂救邯鄲存趙初公/子過謝侯生侯生曰臣宜從老不能請數公子行日以)
(至晉鄙軍之日北向自剄以送公子公子遂行至軍/侯生果北向自剄陸德明釋注曰烜者光明宣著)誰
能書閤下白首太𤣥經(齊賢曰漢書楊雄傳雄校書天/䘵閣上又曰哀帝時丁傳董賢)
(用事諸附離之者或起家至二千石時雄方草太𤣥有/以自守泊如也士贇曰此詩似因鮑照詩聞雄草太𤣥)
(兹事採愚/狂之意)
　
　
　
　
　
　
　
　
　
　
　
　
　
　
　
　李太白集分類補註巻三
欽定四庫全書
　李太白集分類補註巻四
　　　　　　　　　　　宋　楊齊賢　集註
　　　　　　　　　　　元　蕭士贇　補註
　　樂府
　　　闗山月(士贇曰闗山月者樂府鼓/角横吹十五曲之一也)
明月出天山蒼茫雲海間長風幾萬里吹度玉門闗(齊/賢)
(曰吳氏語錄曰太白詩如明月出天山蒼茫雲海間長/風幾萬里吹度玉門闗皆氣葢一世學者皆熟味之自)
(不褊淺矣天山在唐西州交河郡天山縣天山至玉門/闗不為太遠而曰幾萬里者以月如出于天山耳非以)
(天山為/度也)漢下白登道胡窺青海灣由來征戰地不見有
人還(士贇曰括地志云朔州定襄縣本漢平城縣東北/三十里有白登山山上有臺名曰白登臺漢書匃)
(奴傳云冐頓圍髙帝於白登七日即此地服䖍云白登/臺名去平城七里唐哥舒翰傳築神威軍於青海上吐)
(蕃至攻破之又/築城於青海中)戍客望邊邑思歸多苦顔髙樓當此夜
嘆息未應閑(齊賢曰邑一作/色閑一作還)
　　　獨漉篇(士贇曰獨漉篇即拂舞歌五曲中之獨/祿篇也特太白集中祿字作漉字其間)
　　　(命意造辭亦模倣規擬特古詞為父報仇太白/則為國雪恥耳今錄古詞于題下曰獨獨祿祿)
　　　(水深泥濁泥濁尚可水深殺我嗈嗈雙鴈遊戯/田畔我欲射鴈念子孤散翩翩浮萍得風遥輕)
　　　(我心何念與之同并空床低幃誰知無人夜求/錦綉誰别偽真刀鳴鞘中倚牀無施父寃不報)
　　　(欲活/何為)
獨漉水中泥水濁不見月不見月尚可水深行人没越
鳥從南來胡鷹亦北渡我欲彎弓向天射惜其中道失
歸路落葉别樹飄零隨風客無所托悲與此同羅幃舒
巻似有人開明月直入無心可猜(齊賢曰蘇子由曰李/太白詩過人其平生)
(所作如浮花浪藥其詩云羅幃巻舒似/有人開明月直入無心可猜不可及)雄劍掛壁時時
龍鳴不斷犀象繡澀苔生國恥未雪何由成名(齊賢曰/列士傳)
(曰眉間尺者眉間闊一尺楚人干將鏌邪之子楚王夫/人嘗於夏納凉而抱鐵柱心有所感遂懐孕産一鐵楚)
(王命鏌邪鑄為雙劍三年乃成劍一雌一雄鏌邪留雄/而以雌進楚王劍在匣中常悲鳴王問羣臣對曰劍有)
(雌雄鳴者雌憶其雄王怒收/鏌邪殺之眉間尺因殺楚王)神鷹夢澤不顧鴟鳶為君
一撃鵬摶九天(士贇曰幽㝠録楚文王少時雅好畋獵/天下快狗名鷹畢聚焉有人獻一鷹曰)
(非王鷹之儔王見其殊常故為獵於雲夢之澤毛群羽/族争噬共搏此鷹獨瞪目逺瞻俄而雲際有一物翺翔)
(飄颻鮮白而不辨其形鷹見之便竦翮而升矗若飛電/湏臾羽墮如雪血洒如雨良久有一大鳥墮地而死度)
(其兩翅廣數十里喙邊有黄衆莫能知時有博物君子/曰此大鵬雛也文王乃厚賞之此詩比興之意謂士之)
(用世則當為國雪恥立大功以成名猶/神鷹之不顧凡鳥而但撃九天之鵬也)
　　　登髙丘而望逺海(士贇曰太白此詩不過引秦/皇漢武巡海求仙之事以通)
　　　(諷諫/耳)
登髙丘望逺海六鰲骨已霜三山流安在(齊賢曰列子/五山一曰岱)
(輿二員嶠三方壺四瀛洲五蓬萊其根無所連着隨潮/波上下帝命巨鼇十五舉首戴之五山始峙而不動龍)
(伯之國有大人舉足不盈數步而暨五山之所一釣而/連六鼇於是岱輿員嶠二山流於北極汎於大海仙聖)
(之播遷者/巨億萬計)扶桑半摧折白日沉光彩(齊賢曰十洲記/扶桑在碧海中)銀
臺金闕如夢中秦皇漢武空相待(士贇曰東方朔十洲/記鍾山在北海子地)
(上有金臺玉闕亦元氣之所􁀼天/帝之治處也秦皇漢武事見前巻)精衛費木石黿鼉無
所憑(齊賢曰精衛徙木石事見一巻註士贇曰紀年周/穆王三十七年征伐大起九師東至九江叱黿鼉)
(以為梁江淹恨賦秦皇按劍諸侯西馳削平天下同文/共規方駕黿鼉以為梁巡海右以送日太白詩葢祖江)
(淹賦/也)君不見驪山茂陵盡灰滅牧羊之子來攀登盜賊
劫寳玉精靈竟何能(齊賢曰始皇葬驪山漢武葬茂陵/劉向傳曰始皇塚見發其後牧兒)
(亡羊羊入其鑿牧者行火求羊失火燒其藏椁漢髙紀/項羽掘始皇塚收其財典論曰䘮亂以來漢氏諸陵無)
(不發掘至乃燒/取玉匣金鏤)窮兵黷武今如此鼎湖飛龍安可乗(士/贇)
(曰此言二君窮兵黷武如此若黄帝之上仙安可得/也唐明皇亦好神仙喜邊功者此詩其有所諷乎)
　　　陽春歌(士贇曰歌録陽春歌楚曲/也即時景二十五曲之一)
長安白日照春空綠楊結煙垂褭風披香殿前花始紅
流芳發色繡户中(士贇曰班固西都賦曰後宫則有掖/庭椒房披香發越注云長安有披香)
(殿/)繡户中相經過飛燕皇后輕身舞紫宫夫人絶世歌
聖君三萬六千日嵗嵗年年奈樂何(齊賢曰漢書李延/年故倡也女弟得)
(幸號李夫人初夫人兄延年善歌舞武帝愛之延年侍/上起舞歌曰北方有佳人絶世而獨立一顧傾人城再)
(顧傾人國不知傾城與傾國佳人難再得上嘆曰世豈/有此人乎平陽主因言有女弟上召見之實妙麗善舞)
(由是得幸生昌邑王士贇曰西京雜記漢孝成皇后趙/飛燕體輕弱行步進退色如紅玉擅寵後宫漢書趙飛)
(燕體輕能/掌上舞)
　　　楊叛兒(士贇曰樂錄楊叛兒亦曰西曲楊叛兒/本童謡也齊隆昌時女巫之子曰楊旻)
　　　(隨母入内及長為太后所寵愛童謡/云楊婆兒共戯來語訛轉婆為叛也)
君歌楊叛兒妾勸新豐酒(齊賢曰九域志新豐故驪戎/國在京兆府士贇曰西京雜)
(記太上皇徙長安居深宫悽愴不樂髙祖竊因左右問/其故以平生所好皆屠販少年酤酒餅鬬雞蹴踘以此)
(為懽今皆無此故以不樂髙祖乃作新豐移諸故人實/之太上皇乃悦故新豐多無賴無衣冠子弟故也髙祖)
(少時常祭枌榆之社及移新豐亦還立焉髙祖既作新/豐并移舊社衢巷棟宇物色惟舊士女老㓜相攜路首)
(各知其室放犬羊雞鴨於通途亦競識其家其匠人胡/寛所營也移者皆恱其似而徳之故競加賞贈月餘致)
(累百/金)何許最闗人烏啼白門柳烏啼隱楊花君醉留妾
家博山爐中沉香火雙煙一氣凌紫霞(齊賢曰魏志張/邈傳吕布自稱)
(徐州刺史太祖征布布與麾下登白門樓兵圍急乃下/降即此地古楊叛曲暫出白門前楊柳可藏烏懽作沉)
(水香儂作博山爐漢故事諸王出閤則賜博山香爐吕/大臨考古圖曰爐象海中博山下盤貯湯使潤氣蒸香)
(象海之四環士贇曰西京雜記長安巧工丁緩者/作九層博山香爐鏤以竒禽怪獸皆自然能動)
　　　雙燕離(士贇曰琴操三十六/雜曲中有雙燕離)
雙燕復雙燕雙飛令人羨玉樓珠閣不獨棲金牕繡户
長相見(士贇曰東方朔十洲記崑崙山上有玉樓十/二魏伯陽參同契曰雄不獨處雌不孤居)栢
梁失火去因入吳王宫吳宫又焚蕩雛盡巢亦空(齊賢/曰漢)
(元鼎二年作栢梁臺太初元年栢梁臺災虞氏家記吳/白門闔廬作至秦始皇守宫吏燭燕窟失火燒宫而北)
(樓故/存)憔悴一身在孀雌憶故雄雙飛難再得傷我寸心
中(齊賢曰南史王整之姊嫁為衛敬瑜妻年十六而敬/瑜亡誓不嫁所住户有燕巢常雙飛來去後忽孤飛)
(女感其偏棲乃以縷繫脚為認後嵗此燕果來猶帶前/縷女為詩曰昔年無偶去今春猶獨歸故人恩既重不)
(忍復雙飛士贇曰髙誘曰寡婦曰孀此篇其太白自嘆/之作乎首四句是喻其待詔金鑾得幸時也栢梁失火)
(去喻遭讒放還時也中三句喻從永王璘璘敗以累遭/責時也末四句是白嗟嘆之語謂放逐之餘思君而不)
(得再見安得不為之傷/心乎吁亦可哀也已)
　　　山人勸酒(士贇曰樂府觴酌七/曲其一曰山人勸酒)
蒼蒼雲松落落綺皓(士贇曰綺皓乃商山四皓之綺里/季也髙士傳四皓見秦政虐乃逃)
(入藍田山作歌曰漠漠髙山深谷逶迤曄曄紫芝可以/療飢唐虞世逺吾將安歸駟馬髙葢其憂甚大富貴之)
(留人不如貧賤而肆志乃/共入商洛山以待天下定)春風爾來為阿誰蝴蝶忽然
滿芳草秀眉霜雪顔桃花骨青髓綠長美好稱是秦時
避世人勸酒相歡不知老各守麋鹿志恥隨龍虎爭歘
起佐太子漢皇乃復驚顧謂戚夫人彼翁羽翼成(齊賢/曰史)
(留侯世家上欲廢太子立戚夫人子趙王如意吕后恐/留侯為畫䇿曰此難以口舌爭也顧上不能致者天下)
(有四人逃匿山中義不為漢臣然上髙此四人今公誠/能令太子為書卑辭安車固請來以為客時時從入朝)
(令上見之則一助也於是吕后令呂澤使人奉太子書/卑辭厚禮迎此四人四人至客建成侯所十二年上從)
(撃破布軍歸疾益甚愈欲易太子及燕置酒太子侍四/人從太子年皆八十有餘鬚眉皓白衣冠甚偉上怪之)
(問曰彼何為者四人前對各言名姓曰東園公甪里先/生綺里季夏黄公上大驚曰吾求公數歳公逃避我今)
(公何自從吾兒游乎四人皆曰陛下輕士善罵臣等義/不受辱故恐而亡匿竊聞太子為人仁孝恭敬愛士天)
(下莫不延頸欲為太子死者故臣等來上曰煩公幸卒/調䕶太子四人為壽已畢趨去上目送之召戚夫人指)
(示四人者曰我欲易之彼四人輔之羽翼已成難動摇/矣呂后真而主矣戚夫人泣上曰為我楚舞吾為若楚)
(歌歌曰鴻鵠髙飛飛舉千里羽翮已就横絶四海横絶/四海當可奈何雖有矰繳尚安所施歌數闋戚夫人噓)
(唏流涕上起去罷酒竞不易太/子留侯本招此四人之力也)歸來商山下泛若雲無
情舉觴酹巢由洗耳何獨清浩歌望嵩嶽意氣還相傾
(齊賢曰九域志曰頴昌府唐之許州許昌郡有許由臺/巢父臺士贇曰逸士傳曰巢父堯時隱人年老以樹為)
(巢而寢其上故人號為巢父堯之讓許由也由以告巢/父巢父曰汝何不隱汝形藏汝光非吾友也乃擊其􁋊)
(而下之許由悵然不自得乃遇清泠之水洗其耳拭其/目曰嚮者聞言負吾友遂去終身不相見樊仲父牽牛)
(飲之見巢父洗耳乃驅牛而還恥令其牛飲其下流也/此意謂巢由之矯激不若四皓之時行時止一出而國)
(本定事成則復歸乎商山巻舒自在若無心之雲也中/庸之徳其至矣乎何以獨清為哉太白葢為明皇欲廢)
(太子琰有所感而作是詩也初瑛母以倡進鄂光二王/母以色選及武惠妃寵幸後宫生夀王愛與諸子絶等)
(而太子二王以母失寵頗怏怏惠妃女婿楊汩揣妃㫖/伺太子短譁為醜語惠妃訴于帝且泣帝大怒召宰相)
(議廢之張九齡諫得不廢俄而九齡罷李林甫専國數/稱夀王美以探妃意妃果徳之二十五年洄復搆瑛瑶)
(琚與妃之兄薛輔異謀惠妃使人詭召太子二王曰宮/中有賊請戒以兵入太子從之妃白帝曰太子二王謀)
(反甲而來帝使中人視之如言遽召宰相林甫議答曰/陛下家事非臣所宜豫帝意决乃詔廢為庶人尋遇害)
(天下寃之號三庶人嵗中惠妃病數見庶人為􁁑因召/巫祈之請改葬且射行刑者瘞之訖不解妃死􁁑亡明)
(皇之時盧鴻王希夷隱居嵩山李元愷吳筠之徒皆以/隱逸稱或召至闕庭或遣問政事徒爾髙議濶論然未)
(有能如四皓之一言而太子得不易也末句曰浩歌望/嵩嶽意氣還相傾亦深不滿於當時嵩嶽之隱者歟其)
(意微而/婉矣)
　　　于闐採花(士贇曰樂錄于闐採花者蕃胡四曲/之一太白此篇則借明妃之事以興)
　　　(世之君子不遭明君賢不肖易置如明皇之思/張九齡雖遣祭曲江竞何補哉此詩㫖意皆自)
　　　(國風中來/讀者毋忽)
于闐採花人自言花相似明妃一朝西入胡胡中美女
多羞死乃知漢地多名姝胡中無花可方比(齊賢曰西/域傳于闐)
(國王治西域去長安九千六百/七十里于闐之西水皆西流)丹青能令醜者妍無鹽
翻在深宫裏自古妬蛾眉胡沙埋皓齒(齊賢曰西京雜/記曰杜陵畵工)
(毛延夀善為人醜好老少必得真元帝宫人頗多嘗令/畵工圖之有欲呼者披圖以召故宫人多行賂於畵工)
(昭君姿容甚麗無所茍求工遂毁其形狀後匈奴求美/女帝以昭君充行既召見恱之而名字已去遂不復留)
(帝怒殺毛延夀列女傳鍾離春齊無鹽邑之女為人極/醜皮膚染漆行年四十嫁不售齊宣燕於漸臺無鹽詣)
(之召見為陳四殆王立拆漸臺拜無鹽為后士贇曰此/篇是借事引喻以刺時君昏聵借聽於人而賢不肖易)
(置者讀之/令人感歎)
　　　鞠歌行(齊賢曰陸機序漢宫閣下有含章鞠室/靈芝鞠室士贇曰王僧䖍宴樂技錄相)
　　　(和歌平調七曲有鞠歌行太白此詞始則傷士/之遭讒廢棄中則羨乎四賢之遇合有時終則)
　　　(重嘆今人不能如古人之/識士也亦借此自况云耳)
玉不自言如桃李魚目笑之卞和恥楚國青蠅何太多
連城白璧遭讒毁荆山長號泣血人忠臣死為刖足鬼
(齊賢曰漢書桃李不言下自成蹊卞和事見前巻士贇/曰箋云興者謂蠅之為蟲汙白使黑汙黑使白喻佞人)
(變亂善/惡也)聽曲知寗戚夷吾因小妻(士贇曰管子云齊桓/公使管仲求甯戚戚)
(應之曰浩浩乎育育乎管仲未悟其婢子曰詩有之浩/浩者水育育者魚未有室家安召我居注魚水喻配偶)
(也甯戚有伉儷之思故陳此詩又列女傳曰妾倩者齊/相管仲之妾也甯戚欲見桓公道無從乃為人僕將車)
(宿齊東門之外桓公因出甯戚撃牛角而商歌甚悲歌/曰南山磔白石爛生不逢堯與舜禪短布單衣適至骭)
(從昏飯牛薄夜半長夜漫漫何時且桓公異之使管仲/迎之甯戚稱曰浩浩乎白水管仲不知所謂不朝五日)
(而有憂色其妾倩進曰今君不朝五日而有憂色敢問/國家之事耶君之謀也管仲曰非汝所知也倩曰妾聞)
(之也毋老老毋賤賤毋少少毋弱弱管仲曰何謂也倩/曰昔者太公望年七十屠牛於朝歌市八十為天子師)
(九十而封于齊由是觀之老可老耶夫伊尹有㜪氏之/婘臣也湯立以為三公天下之治太平由是觀之賤可)
(賤耶睪子生五嵗而贊禹由是觀之少可少邪駃騠生/七日而超其母由是觀之弱可弱邪於是管仲乃下席)
(而謝曰吾請語子其故昔日公使我迎寗戚寗戚曰浩/浩乎白水吾不知其所謂是故憂之其妾笑曰人已語)
(君矣君不知識邪古有白水之詩詩不云乎浩浩白水/儵儵之魚君來召我我將安居國家未定從我焉如此)
(甯戚之欲得仕國家也管仲大恱以報桓公桓公乃修/官府齋戒五日見甯子因以為佐齊國以治君子謂妾)
(倩為可與謀詩云先民有言詢于蒭蕘此之謂也頌曰/桓遇甯戚命管迎之甯稱白水管仲憂疑妾進問焉為)
(說其詩管喜報公/齊得以治云云)秦穆五羊皮買死百里奚洗拂青雲
上當時賤如泥(士贇曰吕氏春秋百里奚未遇時飯牛/於秦鬻以五羊之皮公孫枝得而獻諸)
(繆公繆公用之謀無不當舉必有功劉向說苑秦穆公/使賈人載鹽徵諸賈人賈人買百里奚以五羖羊之皮)
(使將市之秦秦穆公觀鹽見百里奚牛肥曰任重道逺/以險而牛何以肥也對曰臣飲食以時使之不以暴有)
(險先後之以身是以肥穆公知其君子也令有司具沐/浴為衣冠與坐公大恱異日與公孫枝論政公孫枝大)
(不寜曰君耳目聦明思慮審察君其得聖人乎/公曰然吾恱夫奚之言彼類聖人也以為上卿)朝歌鼓
刀叟虎變磻谿中一舉釣六合遂荒營丘東平生渭水
曲誰識此老翁(齊賢曰淮南子曰太公之鼔刀磻谿石/在鳳翔府虢縣東南十八里有投竿跪)
(餌兩膝所着之處士贇曰太公亊見前巻括地志營丘/在青州臨淄北百步外吕氏春秋太公釣於兹泉遇文)
(王酈元云磻谿中有泉謂之兹泉積水為陣即太公釣/處今謂之凡谷有石壁深髙幽邃人迹罕及東南隅有)
(石室葢太公所居水次盤石釣處即太公垂釣之所其/投竿跪餌兩膝遺迹猶存是磻谿之稱也其水清泠神)
(異北流十二里注于渭說苑吕望年七十釣于渭渚三/日三夜魚無食者望即忿脫其衣冠上有農人者古之)
(異人謂望曰子姑復釣必細其綸芳其餌徐徐而投無/令魚駭望如其言初下得鮒次得鯉刺魚腹得書書文)
(曰吕望封於/齊望知其異)柰何今之人雙目送飛鴻(士贇曰管子法/言篇桓公在位)
(管仲隰朋見立有問有二鴻飛過桓公嘆曰仲父今彼/鴻鵠有時而南有時而北四方無逺所欲至而至焉也)
(羽翼之故寡人有仲父猶飛鴻有羽翼也此詩葢深嘆/今之人無知人之鑒卒之無可奈何唯雙目送飛鴻以)
(寄興耳太白負才而不用/於時豈亦有感而作乎)
　　　幽澗泉(士贇曰樂府幽澗泉者/山水二十四曲之一)
拂彼白石彈吾素琴幽澗愀兮流泉深(齊賢曰琴譜/有幽澗泉曲)善
手明徽髙張清心寂厯似千古松颼飀兮萬尋(士贇曰/物理論)
(曰琴欲髙張/瑟欲下聲)中見愁猿弔影而危處兮呌秋木而長吟
客有哀時失職而聽者淚淋浪以霑襟乃緝商綴羽潺
湲成音吾但冩聲發情於妙指殊不知此曲之古今幽
澗泉鳴深林(士贇曰此謂澗泉松風之聲猿鳴/客愁之狀皆寫於琴聲之中也)
　　　王昭君二首(士贇曰樂錄王昭君亦曰王嬙亦/曰王明君清商曲七曲之一也按)
　　　(文選石崇樂府王明君辭序曰王明君者本是/王昭君以觸晉文帝諱改之匈奴盛請婚於漢)
　　　(元帝以後宫良家子昭君配焉昔公主嫁烏孫/令琵琶馬上作樂以慰其道路之思其送明君)
　　　(亦必爾也其造新曲多哀怨之聲故敘之於紙/云爾張永元嘉技錄相和歌吟嘆四句亦有王)
　　　(昭/君)
漢家秦地月流影照明妃一上玉闗道天涯去不歸漢
月還從東海出明妃西嫁無來日(士贇曰鮑照詩曰君/不見城上日今暝没)
(盡去明朝復更出今我何時當更然一去永滅入黄泉/太白是用其意而易其辭謂漢月西没猶有東升之時)
(若明妃之西嫁則/無東歸之日矣)燕支長寒雪作花蛾眉憔悴没胡沙
生乏黄金枉圖畵死留青塚使人嗟(齊賢曰漢書呼韓/單于既死子逹立)
(昭君謂逹曰將為漢將為胡曰為胡於是昭君服/毒而死單于舉國葬之胡中多白草而此塚獨青)
　　　其二
昭君拂玉鞍上馬啼紅頰今日漢宫人明朝胡地妾(士/贇)
(曰此二篇葢借漢亊以詠/當時公主出嫁異國者)
　　　中山孺子妾歌(士贇曰漢書藝文志詔賜中山/靖王噲及孺子妾冰未央材人)
　　　(歌詩四篇師古曰孺子王妾之有品號者也妾/王之衆妾也冰其名材人天子内官如淳曰孺)
　　　(子者乃㓜少稱也太白/葢即其題而賦之也)
中山孺子妾特以色見珍雖然不如延年妹亦是當時
絶世人(齊賢曰孺子宫人也士贇曰/李延年妹事見陽春歌注)桃李出深井花豔
驚上春一貴復一賤闗天豈由身芙蓉老秋霜團扇羞
網塵戚姬髠髪入舂市萬古共悲辛(士贇曰漢史吕皇/后傳髙祖崩吕后)
(為皇太后令永巷囚戚夫人髠鉗衣赭衣令舂戚夫人/舂且歌曰子為王母為虜終日舂薄暮常與死為伍相)
(離三千里當誰使告汝太后聞之大怒曰迺欲倚汝子/邪迺召趙王使人持鴆飲之遲帝還趙王死太后遂斷)
(夫人手足去眼熏耳飲瘖/藥使居厠中名曰人彘)
　　　荆州歌(士贇曰樂錄都邑三十四/曲有荆州樂又有荆州歌)
白帝城邊足風波瞿塘五月誰敢過荆州麥熟繭成蛾
繰絲憶君頭緒多撥榖飛鳴柰妾何(齊賢曰瞿塘在夔/州東一里冬水淺)
(石屹然露二百餘尺夏水漲没水中十丈其狀如馬舟/人不敢進唐志江陵府本荆州南郡有荆門縣撥穀布)
(穀也士贇曰按元和志白帝即夔州城所據與赤平山/相接初公孫述殿前井有白龍出因自稱曰白帝更築)
(城名曰/白帝城)
　　　設辟邪伎鼓吹雉子班曲辭(士贇曰雉子班漢/短簫饒歌二十二)
　　　(曲之一也亦曰鼓吹曲晉曰於穆我皇言武帝/也北齊曰聖道治言文宣之徳無思不服也後)
　　　(周曰平東夏言髙祖擒齊/王於青州一舉定山東也)
辟邪伎作鼓吹驚雉子班之奏曲成喔咿振迅欲飛鳴
扇錦翼雄風生雙雌同飲啄趫悍誰能爭乍向草中耿
介死不求黄金籠下生(齊賢曰樂書梁三朝樂有車輪/折脰伎辟邪伎青紫麗伎潘岳)
(射雉賦逸群之儁擅場挾兩注逸群雋/異之雉不但欲擅一場又挾兩雌也)天地至廣大何
惜遂物情善巻讓天子務光亦逃名所貴曠士懐朗然
合太清(齊賢曰莊子曰舜以天下讓善巻善巻曰余立/於宇宙之中冬日衣皮毛夏日衣葛絺逍遥於)
(天地之間而心意自得吾何以天下為哉去而入深山/莫知其處淮南子曰太清之始也和順以寂寞注云清)
(靜也大清無為之始者謂三皇之時和順而不逆天暴/物寂寞不擾民士贇曰莊子讓王篇湯伐桀克之以讓)
(務光曰知者謀之武者遂之仁者居之古之道也吾子/胡不立乎務光曰廢上非義也殺民非仁也人犯其難)
(我享其利非廉也吾聞之曰非其義者不受其祿無道/之世不踐其土况尊我乎吾不忍久見也乃負石自沉)
(於廬水天寶之末爭名者於朝爭/利者於市太白此詩其有所諷歟)
　　　相逢行(士贇曰王僧䖍技錄相和歌清調六曲/有相逢狹路行亦曰長安有狹斜行亦)
　　　(曰相/逢行)
相逢紅塵内髙揖黄金鞭萬户垂楊裏君家阿那邊
　　　古有所思行(士贇曰王僧䖍技錄相和歌瑟調/三十八曲内有有所思又漢短簫)
　　　(鐃歌二十二曲其一曰有所思亦曰嗟佳人註/云漢大樂食舉十三曲第七曰有所思漢朝以)
　　　(此樂/侑食)
我思仙人乃在碧海之東隅海寒多天風白波連山倒
蓬壺(士贇曰十洲記扶桑在東海之東岸一萬里復得/碧海廣狹浩汗與合東岸大碧水既不鹹苦正作)
(碧色甘香味扶桑在碧海之中地方百里上有太上帝/太真王父所治處地多林木葉皆如桑又有椹子變化)
(萬端葢無所形或有/分形為百身十丈者)長鯨噴湧不可涉撫心茫茫淚如
珠西來有鳥東飛去願寄一書謝麻姑(士贇曰長鯨青/鳥見一巻注仙)
(傳麻姑自與王逺㑹後即於海州東海衮玉山/坐化至今有紀異觀奉其肉身觀有女道士焉)
　　　久别離(士贇曰樂錄别/離十九曲之一)
别來幾春未還家玉牎五見櫻桃花况有錦字書開緘
使人嗟(士贇曰錦字是用竇滔妻蘇氏織錦/作回文詩贈夫事見織錦回文詩序)至此腸斷
彼心絶雲鬟綠鬢罷梳結愁如回颷亂白雪去年寄書
報陽臺今年寄書重相催東風兮東風為我吹行雲使
西來待來竟不來落花寂寂委青苔
　　　白頭吟(士贇曰樂府白頭吟始/於卓文君事見詩内註)
錦水東北流波蕩雙鴛鴦雄巢漢宫樹雌弄秦草芳寜
同萬死碎綺翼不忍雲間兩分張(士贇曰錦水即成都/錦江橋之水也圖經)
(曰汶江一名流江涇縣南七里蜀守李氷穿二江城都/中皆可行舟溉田萬頃蜀中謂流江為笮橋水此水濯)
(錦鮮於/他處)此時阿嬌正嬌妬獨坐長門愁日暮但願君恩
顧妾深豈惜黃金買詞賦相如作賦得黄金丈夫好新
多異心(齊賢曰漢武故事景帝問兒欲得婦否曰欲得/長公主指其女曰阿嬌好否曰若得阿嬌當作)
(金屋貯之士贇曰司馬長卿長門賦序孝武皇帝陳皇/后時得幸頗妬别在長門宫愁悶悲思聞蜀郡成都司)
(馬相如天下工為文奉黄金百斤為相如文君取酒因/于解悲愁之辭而相如為文以悟主上皇后復得幸按)
(唐書王廢后傳始后以愛弛不自安乗間泣曰陛下獨/不念阿忠脫紫半臂易斗麫為生日湯餅耶帝勃然動)
(容阿忠后呼其父仁皎云繇是久乃廢當時王湮作碧/羽帳賦諷帝未幾卒後宫思慕之帝亦悔王湮之賦與)
(相如事絶類太白/可謂善於引喻矣)一朝將聘茂陵女文君因贈白頭吟
東流不作西歸水落花辭條羞故林(士贇曰西京雜記/司馬相如將聘茂)
(陵女為妾卓文君作白頭吟以自絶曰曉如山下雲皎/若雲間月良人有兩意故與相訣别又曰今日斗酒間)
(明日溝水頭蹀躞溝水上溝水東西流又曰凄凄重凄/凄嫁娶不湏啼願得一心人白頭不相離相如感之乃)
(止不聘/妾焉)兎絲固無情隨風任傾倒誰使女蘿枝而來强
縈抱兩草猶一心人心不如草(齊賢曰古詩與君為新/婚兎絲附女蘿女蘿松)
(蘿/也)莫捲龍鬚席從他生網絲且留琥珀枕或有夢來時
(齊賢曰龍鬚草一名縉雲草世人妄傳如今有虎鬚草/江東亦織為席號西王母席西京雜記趙飛燕為皇后)
(其女弟在昭陽殿遺后/三十五條内有琥珀枕)覆水再收豈滿盃棄妾已去難
重迴古來得意不相負秪今惟見青陵臺(齊賢曰戰國/韓憑為宋康)
(王舍人妻何氏美王欲之使舍人築青陵臺何作詩曰/南山有鳥北山張羅鳥自髙飛羅當柰何又鳥鵲雙飛)
(不樂鳳凰妾是庶人不樂宋王遂自縊韓亦死王怒埋/之宿夕木生墳有鴛鴦栖其上音聲感人化為蝴蝶臺)
(在開封府士贇日王褒頌曰其得意如此此詩其為明/皇寵惠妃廢皇后而作乎其事詳見二巻註唐詩人多)
(引春秋為魯肆之義以漢武比明皇中間比義引事讀/者自見葢王皇后乃𤣥宗為臨淄王時所聘龍鬚席則)
(晉東宫事意有在矣琥珀枕則皇后事意謂一枕遊仙/之時夢中或者相遇否則無再合之期矣辭惋意悲國)
(風好色而不淫小雅怨/誹而不亂是詩得之矣)
　　　其二(士贇曰按此篇出入前篇/語意多同或謂初本云)
錦水東流碧波蕩雙鴛鴦雄巢漢宫樹雌弄秦草芳相
如去蜀謁武帝赤車駟馬生輝光一朝再覧大人作萬
乗忽欲凌雲翔聞道阿嬌失恩寵千金買賦要君王(齊/賢)
(曰史記司馬相如蜀郡成都人蜀人楊得意為狗監侍/上上讀子虚賦而善之曰朕獨不得與此人同時哉得)
(意曰臣邑人司馬相如自言為此賦上驚召問相如相/如曰有是然此乃諸侯之事未足觀也請為天子遊獵)
(賦賦成奏之天子以為郎天子既美子虛之事相如見/上好神仙因曰上林之事未足美也因奏大人頌天子)
(乃悦飄飄有凌雲氣游天地之間意士贇曰司馬相如/傅相如遊獵賦成奏之天子以為郎後通卭筰乃拜相)
(如為中郎將建節往使馳四乗之傳因巴蜀幣物以賂/西南夷至蜀太守以下郊迎縣令負弩矢先驅蜀人以)
(為寵於是卓王孫臨卭諸公皆因門下獻牛酒以交驩/卓王孫喟然而嘆自以得使女尚司馬長卿晚乃厚分)
(與其女財與男等初相如往京師過蜀郡升/仙橋題其柱曰不乘駟馬車不復過此橋)相如不憶
貧賦日位髙金多聘私室茂陵姝子皆見求文君歡愛
從此畢淚如雙泉水行墮紫羅襟五起雞三唱清晨白
頭吟長吁不整綠雲鬢仰訴青天哀怨深城崩杞梁妻
誰道土無心東流不作西歸水落花辭枝羞故林(士贇/曰司)
(馬相如傳相如客游梁歸而家貧無以自樂後於臨卭/通卓文君夜亡奔相如輿馳歸成都家徒四壁立乃與)
(文君之臨卭賣酒市中卓王孫恥之不得已分與文君/僮百人錢百萬及其嫁時衣被財物文君乃與歸成都)
(為富人五起者五更而起/也漢書曰雞三號天平明)頭上玉燕釵是妾嫁時物贈
君表相思羅袖幸時拂莫捲龍鬚席從他生網絲且留
琥珀枕還有夢來時鷫鸘裘在錦屏上自君一掛無由
披妾有秦樓鏡照心勝照井願持照新人雙對可憐影
覆水却收不滿杯相如還謝文君迴古來得意不相負
秪今惟有青陵臺(齊賢曰趙后妹名合徳有紫玉九雛/釵西京雜記相如居貧愁悲以所着)
(鷫鸘裘就市人楊昌貰酒淮南子注鷫鸘長脛綠色其/形似鴈一曰鳳凰之别名也秦女弄玉吹簫樓上得仙)
(故曰秦樓士贇曰西京雜記髙祖初入咸陽宫府庫珍/寳尤異者有方鐃廣四尺髙五尺九寸表裏有明人直)
(來照之影則倒見以手捫心而來則見腸胃九藏厯然/無碍人疾病在内則掩心而照之則知病之所在女子)
(有邪心則膽張心動秦始皇嘗/以照宫人膽張心動者殺之)
　　　採蓮曲(齊賢曰秦州唱採蓮歌齊景公造採蓮/舟令宫人采女撑之士贇曰樂錄草木)
　　　(二十四曲内/有採蓮曲)
若耶谿傍採蓮女笑隔荷花共人語日照新粧水底明
風飄香袂空中舉(齊賢曰樂書採蓮之舞衣紅繪短袖/翬裙雲鬟髻乘綠船持花士贇曰若)
(耶溪在㑹稽縣東南北/流二十五里與鏡湖合)岸上誰家遊冶郎三三五五映
垂楊紫騮嘶入落花去見此踟蹰空斷腸
　　　臨江王節士歌(士贇曰樂府遊俠曲二十/一中有臨江王節士歌)
洞庭白波木葉稀燕鴻始入吳雲飛吳雲寒燕鴻苦風
號沙宿瀟湘浦(士贇曰月令仲秋鴻鴈來啚經湘水自/陽海發泝至零陵而營水㑹之二水合)
(流謂之瀟湘瀟湘/者水清深之名也)節士悲秋淚如雨白日當天心照之
可以事明主壯士憤雄風生安得倚天劍跨海斬長鯨
(齊賢曰臨江節士史失其名唯古樂府載之陸厥臨江/王節士歌曰節士慷慨髪上衝冠彎弓掛若木長劍竦)
(雲端士贇曰韓詩外傳/壯士悲秋感隂氣也)
　　　司馬將軍歌(士贇曰樂府遺聲征伐/五曲内有司馬將軍歌)
狂風吹古月竊弄章華臺北落明星動光彩南征猛將
如雲雷手中電擊倚天劍直斬長鯨海水開(齊賢曰九/域志章華)
(臺在江陵府左傳楚子成章華之臺甘氏星經曰北落/師門一星在羽林單西南星明而角則軍安寧小暗則)
(天下起兵士贇曰意此時必有盗弄/兵於荆楚者故朝廷遣兵平之也)我見樓船壯心目
頗似龍驤下三蜀揚兵習戰張虎旗江中白浪如銀屋
(齊賢曰榖梁曰出曰冶兵習戰也入曰振旅習戰也周/禮司常建九旗以待國事熊虎為旗鳥隼為旟龜蛇為)
(旐士贇曰爾雅釋名熊虎為旗/將軍所建象其猛如熊虎也)身居玉帳臨河魁紫髯
若㦸冠崔嵬細柳開營揖天子始知灞上為嬰孩(齊賢/曰唐)
(藝文志有玉帳經大將軍有此河魁在九星為文曲漢/文六年匈奴大入以劉禮軍㶚上徐厲軍棘門周亞夫)
(軍細柳以備胡上自勞軍至㶚上及棘門直馳入將以/下騎出入迎送已而之細柳先驅至不得入軍門都尉)
(曰軍巾聞將軍之令不聞天子詔有頃上至不得入使/使持節詔將軍曰我欲勞軍亞夫乃傳言開壁門士謂)
(車騎曰將軍約軍中不得馳驅天子乃按轡徐行至中/營亞夫揖曰介胄之士不拜請以軍禮見天子為動改)
(容式車使人稱謝曰皇帝來勞將軍成禮而去既出軍/門羣臣大驚帝曰嗟乎此真將軍矣郷者灞丄棘門如)
(兒戱/耳)羌笛横吹阿嚲迴向月樓中吹落梅將軍自起舞
長劍壯士呼聲動九垓(士贇曰樂錄鼔角横吹十五曲/内有梅花落注云胡笳曲也阿)
(嚲迴亦/曲名也)功成獻凱見明主丹青畵像麒麟臺(齊賢曰周/官大司樂)
(王帥大獻則令奏凱樂樂師凡軍大獻教凱歌司馬法/曰得意則愷樂所以示喜也漢宣帝甘露三年思中興)
(功臣乃圖畵其人於麒麟閣法其/象貌題其官爵姓名凡十一人)
　　　君道曲(士贇曰太白自註云梁之/雅歌有五篇今作一章)
大君若天覆廣運無不至軒后爪牙常先太山稽如心
之使臂小白鴻翼於夷吾劉葛魚水本無二土校可成
牆積徳為厚地(士贇曰軒后黄帝也常先太山稽黄帝/之將相小白夷吾劉葛事並見前巻)
　　　結襪子(齊賢曰古樂府曰結襪子大抵言感恩/重而以命相許也士贇曰樂府遺聲遊)
　　　(俠二十一曲/中有結襪子)
燕南壯士吳門豪筑中置鉛魚隱刀感君恩重許君命
太山一擲輕鴻毛(齊賢曰史燕世家秦滅燕荆軻之客/皆亡髙漸離變姓名為人傭保匿作)
(於宋久之乃出其筑與其善衣擊筑而歌客無不流涕/聞於秦始皇召見人有識者曰髙漸離也始皇惜其善)
(擊筑重赦之乃矅其目使擊筑稍益近之髙漸離乃以/鉛置筑中復進得近舉筑扑秦皇帝不中於是遂誅髙)
(漸離應劭曰筑狀似琴/而大頭安絃以竹擊之)
　　　結客少年場行(士贇曰樂府遺聲遊俠二十一/曲中有結客少年場註云取曹)
　　　(植詩結客少年場報怨􁆍北邙為題始自鮑照/文選李善註云范曄後漢書曰祭遵為吏部所)
　　　(侵結客報之也李周翰曰言少年時結任俠之/客為游樂之場終而無成故有斯作也今太白)
　　　(之詩全/祖此意)
紫燕黄金瞳啾啾揺綠鬃平明相馳逐結客洛門東(士/贇)
(曰紫燕古/駿馬名)少年學劍術凌轢白猿公珠袍曳錦帶七首
插吳鴻由來萬夫勇挾此生雄風(齊賢曰越有處女能/劍術越王聘之處女)
(將北見王道逢老翁自稱袁公曰吾聞子善劍術隨一/觀之處女曰惟公試之袁公即跳於竹杖橋折墮地處)
(女即接末袁公操本刺處女女應節入三入因舉枝擊/之袁公飛上樹化為白猿而去士贇曰珠袍凡俠客皆)
(冇之亦服制如此吳/鴻鈎名事見三巻註)託交從劇孟買醉入新豐笑盡一
杯酒殺人都市中(士贇曰劇孟/事見三巻註)羞道易水寒從令日貫
虹燕丹事不立虛没秦帝宫武陽死灰人安可與成功
(士贇曰列士傳曰荆軻發後太子自相氣見虹貫日不/徹曰吾事不成矣後聞荆軻死事不立曰吾知其然也)
(燕丹子曰荆軻與秦武陽入秦秦王陛㦸而見燕使既/鼔鍾並發武陽大恐面如死灰色荆軻刺秦王事見前)
(巻註可/互觀之)
　　　長干行(士贇曰樂府遺聲都邑三十四曲中有/長干行長干地名也圖經長干里去上)
　　　(元縣/五里)
妾髮初覆額折花門前劇郎騎竹馬來遶床弄青梅同
居長干里兩小無嫌猜(齊賢曰吳都賦注江東謂山岡/間為干建鄴之南有山其問平)
(地吏民居之號為干中有/大長干小長干皆相屬)十四為君婦羞顔未嘗開低
頭向暗壁千喚不一迴十五始展眉願同塵與灰常存
抱柱信豈上望夫臺(齊賢曰望夫臺在忠州南十里士/贇曰莊子盜跖篇尾生與女子期)
(於梁下女子不來水/至不去抱橋柱而死)十六君逺行瞿塘灔澦堆五月不
可觸猿聲天上哀(士贇曰圖經瞿塘峽在䕫州東一里/舊名西陵峽瞿塘乃三峽之門兩崖)
(對峙中貫一江望之如門灔澦堆在瞿塘峽蜀江之心/灔澦堆土人云灔澦大如象瞿塘不可上灔澦太如馬)
(瞿塘不可下人以此為水候/葢五月水漲時不可行船也)門前遲行跡一一生綠苔
苔深不能掃落葉秋風早八月蝴蝶來雙飛西園草感
此傷妾心坐愁紅顔老早晩下三巴預將書報家相迎
不道逺直至長風沙(齊賢曰渝州記閬白二水東西流/三曲如巴字是為三巴又以永寜)
(為巴郡固陵為巴東徒龍義為巴西謂/之三巴長風沙𨽻池州葢江行地名也)
　　　其二(士贇曰宋山谷先生黄魯直云太白集中/長干行二篇妾髪初覆額真太白作也憶)
　　　(妾深閨裏李益尚書作也所謂癡如尚書李十/郎者也詞意亦清麗可喜亂之太白詩中亦不)
　　　(甚逺大儒曽子固刋定亦不能别也太白豪放/人中鳳凰麒麟譬如生富貴人雖醉着瞑暗啽)
　　　(囈中作無義語終不作寒乞聲耳今太白詩中/謬入他人作者畧有十之二三欲刪正者當用)
　　　(吾言考之今按啽囈字出列子註/云夢寐中語也啽吾南切囈音詣)
憶妾深閨裏煙塵不曽識嫁與長干人沙頭候風色五
月南風興思君下巴陵八月西風起想君發揚子(齊賢/曰九)
(域志岳州巴陵郡治巴陵縣洞庭與泯江㑹于岳陽樓/前東下鄂渚以趨于揚子揚子縣真州所治舊為揚州)
(東貞/縣)去來悲如何見少離别多湘潭幾日到妾夢越風
波昨夜狂風度吹折江頭樹淼淼暗無邊行人在何處
(齊賢曰湘潭縣在/潭州南九十里)好乗浮雲騘佳期蘭渚東鴛鴦綠蒲
上翡翠錦屏中自憐十五餘顔色桃花紅那作商人婦
愁水復愁風(齊賢曰說文翡/赤雀翠青雀也)
　　　古朗月行(士贇曰樂府遺聲時景/二十五曲中有明月篇)
小時不識月呼作白玉盤又疑瑶臺鏡飛在白雲端仙
人垂兩足桂樹作團團白兎𢷬藥成問言誰與餐(士贇/曰太)
(平御覽虞喜安論俗傳月中仙人桂樹今視其初生見/仙人之足漸已成形桂樹後生焉傅𤣥擬天問月中何)
(有白免/𢷬藥)蟾蜍蝕圓影大明夜已殘羿昔落九烏天人清
且安(齊賢曰淮南子曰堯時十日並出堯命羿仰射十/日中其九日日中九烏皆死士贇曰蟾蜍蝕月見)
(一巻註李善曰大明/月也言月將夕也)隂精此淪惑去去不足觀憂來其
如何悽愴摧心肝(士贇曰按此詩借月以引興日君象/月臣象葢為安祿山之叛兆於貴妃)
(而作也𤣥宗自天寶後内嬖貴妃妃復私祿山傾動天/下祿山叛帝幸蜀至馬嵬陳𤣥禮等以天下計誅國忠)
(國忠死兵不解帝使力士問故答曰禍本尚在不得已/與妃訣引去縊祠下此即所謂蟾蜍蝕圓影大明夜已)
(殘也至於羿昔落九烏天人清且安葢天無二日民無/二王之義謂時無能誅禄山之人掃清國步也隂精此)
(淪惑去去不足觀者謂貴妃以淫亂召禍言之恥也固/不足觀矣然天下由此而亂乃白之所深憂而心肝為)
(之摧也其忠憤之意溢于/辭外亦哀而不傷者歟)
　　　上之回(士贇曰漢帝元封初因至雍遂通回中/道後數遊幸焉其歌稱帝遊石闗望諸)
　　　(國月支臣匈奴服葢誇時事也魏曰充官渡言/曹公破袁紹於官渡也吳曰烏林言周瑜破魏)
　　　(武於烏林也晉曰宣輔政言宣帝之業也梁曰/道亡言東昏失道義師起樊鄧也北齊曰珍闗)
　　　(隴言神武遣侯莫陳恱誅賀技岳定闗隴/也後周曰平竇泰言太祖討平竇泰也)
三十六離宫樓臺與天通閤道步行月美人愁煙空(齊/賢)
(曰西都賦離宫/别館三十六所)恩踈寵不及桃李傷春風淫樂意何極
金輿向回中(士贇曰括地志云秦回中/宫在岐州雍縣西四十里)萬乗出黄道千
旗揚彩虹前軍細柳北後騎甘泉東(齊賢曰天子曰萬/乗日行黄道言人)
(君動法於日也士贇曰秦之林光宫漢之甘泉在雍州/雲陽西北八十里秦始皇作甘泉宫去長安三百里望)
(見長安城黄帝以/來祭天屯兵處)豈問渭川老寜邀襄野童但慕瑶池
宴歸來樂未窮(齊賢曰渭川老吕望也士贇曰此詩言/秦皇漢武之幸回中者不過消志於神)
(仙之亊而已豈知求賢哉時明/皇亦好神仙其諷諫之作歟)
　　　獨不見(士贇曰樂府遺聲怨思/二十五曲中有獨不見)
白馬誰家子黄龍邊塞兒(齊賢曰契舟/有黄龍府)天山三丈雪豈
是逺行時(齊賢曰漢西域傳/天山冬夏常有雪)春蕙忽秋草莎雞鳴西池
風摧寒㯶響月入霜閨悲(齊賢曰莎雞即今紡緯/促織也棱木名祖叢切)憶與
君别年種桃齊蛾眉桃今百餘尺花落成枯枝終然獨
不見流淚空自知
　　　白紵辭(士贇曰白紵歌有白紵舞白鳬歌有白/鳬舞並吳人之歌舞也吳地出紵又江)
　　　(鄉水國自多鳬鶩故興其所見以寓意焉始則/田野之作後乃大樂氏用焉其音入清商調故)
　　　(清商七曲有子夜者即白紵也在吳歌為白/紵在雅歌為子夜梁武令沈約更制其辭焉)
揚清歌發皓齒北方佳人東鄰子且吟白紵停綠水長
袖拂面為君起寒雲夜捲霜海空胡風吹天飄塞鴻玉
顔滿堂樂未終館娃日落歌吹濛(士贇曰郡縣志靈巖/山在平江府城西二)
(十四里吳王之别苑在焉有館娃宫琴臺響□廊西施/洞太白此詞全篇句意間架並是擬鮑明逺者今錄鮑)
(辭于后可參看之朱唇動素袖舉洛陽少年邯鄲女古/稱綠水今白紵催弦急管為君舞窮秋九月荷葉黄北)
(風驅鴈天雨霜夜長酒多樂未央杜少/陵所謂俊逸鮑參軍者其此之謂歟)
　　　其二
月寒江清夜沉沉美人一笑千黄金(齊賢曰鮑照白紵/曲曰千金顧笑買)
(芳/年)垂羅舞縠揚哀音郢中白雪且莫吟(齊賢曰鮑照詩/月幌垂霧羅)
子夜吳歌動君心動君心冀君賞願作天池雙鴛鴦一
朝飛去青雲上
　　　其三
吳刀剪綵縫舞衣明妝麗服奪春暉揚眉轉袖若雪飛
傾城獨立世所稀(齊賢曰古今註吳大帝有寶刀三一/曰百練二曰青犢三曰漏影長安有)
(狹邪曲麗服鮮芳春短歌曰蘋以春暉士贇曰鮑照/白紵舞歌辭吳刀楚製為佩禕傾城獨立見前註)激
楚結風醉忘歸髙堂月落燭已微玉釵掛纓君莫違(士/贇)
(曰激楚清聲也鮑照白紵辭車髙馬煩客忘歸按此三/篇可意字固皆與明逺者相出入豈此曲體製當如是)
(邪抑擬之而作也/㑹有知言者矣)
　　　鳴鴈行(士贇曰樂府遺聲鳥獸/二十一曲中有鳴鴈行)
胡鴈鳴辭燕山昨發委羽朝度闗(士贇曰淮南子曰北/方曰積水曰委羽髙)
(誘曰委羽山名也在/北極之隂不見日也)一一銜蘆枝南飛散落天地間連
行接翼往復還(士贇曰說文岱山髙峻鳥飛不越惟有/一缺門鴈來往向此缺中過人號曰鴈)
(門山出鷹雁過鷹多捉而食之鴈欲過皆相待兩兩相/隨口中銜蘆一枝然後過缺中鷹見蘆懼之不敢捉)
客居煙波寄湘吳凌霜觸雪毛體枯畏逢矰繳驚相呼
聞弦虛墜良可吁君更彈射何為乎(齊賢曰周禮矰矢/也鄭康成曰結繳)
(於矢謂之矰說文曰繳生絲縷也士贇曰戰國策更嬴/與魏王處於簾下有鴈雙飛東方更嬴虛發而鴈下魏)
(王曰射可至此乎更嬴曰其飛徐其鳴悲徐其瘡痛也/鳴悲者久失群也故痛未息驚心未去故聞弦音而下)
(崔豹古今注鴈自河北渡江南瘦瘠能髙飛不畏矰繳/江南沃饒每至還河北體肥不能髙飛恐為虞人所獲)
(常銜長蘆可數寸以防矰繳矰音曾繳音酌周禮毋得/春夏探卵彈射飛鳥按此詩其太白遭難避禍而作觀)
(其辭亦/可哀矣)
　　　妾薄命(上贇曰樂府佳麗四十七曲中有妾薄/命亦曰惟日月太白則為漢武廢后陳)
　　　(皇后而作末章詩/句則有所感寓也)
漢帝寵阿嬌貯之黄金屋咳唾落九天隨風生珠玉(士/贇)
(曰阿嬌陳皇后/小名事見前註)寵極愛還歇妬深情却疎長門一步地
不肯暫迴車(士贇曰陳皇后擅寵嬌貴聞衛子夫/得幸幾死者數焉後罷退歸長門宫)雨落
不上天水覆難再收君情與妾意各自東西流昔日芙
蓉花今成斷根草以色事他人能得幾時好(齊賢曰說/苑曰安陵)
(纒寵於楚共王江乙謂纒曰以財事人者財盡則交絶/以色事人者華落則愛衰子安得長被幸乎士贇曰太)
(白之詩其㫖出於國風往往寄興深逺欲言時事則借/古喻今此詩雖言漢武之事而意則實在於明皇王后)
(也二后事跡前後一轍雖各以無子巫蠱厭勝廢然䆒/其所原實衛子夫武惠妃争寵有以激之也陳后之廢)
(相如作長門賦王后之廢王諲作翠羽帳賦冀以諷帝/而夫婦之天卒莫能回太白此詩其作於翠羽帳賦之)
(後乎不然何以有雨落不上天水覆難再收君情與/妾意各自東西流之語哉辭意悽慘讀之令人感歎)
　　　幽州胡馬客歌
幽州胡馬客綠眼虎皮冠(士贇曰唐書地理志幽州范/陽郡本涿郡天寶元年更名)
笑拂兩隻箭萬人不可干彎弓若轉月白鴈落雲端雙
雙掉鞭行遊獵向樓蘭(齊賢曰樓蘭國後改為鄯善治/杆泥城去長安六千一百里)
出門不顧後報國死何難天驕五單于狼戾好兇殘(齊/賢)
(曰神爵中呼韓邪單于使人告右賢貴人令殺右賢王/都隆竒因與右賢王共立日逐王為屠耆單于發兵擊)
(呼韓邪呼韓邪敗走屠耆單于信讒殺右賢王父子於/是呼揭王恐畔去自立為呼揭單于右奥鞬王聞之自)
(立為車犁單于烏籍都亦自/立為烏籍單于凡五單于)牛馬散北海割鮮若虎餐
(士贇曰漢匈奴傳匈奴居于北邊隨草畜牧而/轉移其畜之所多則馬牛羊北海即上海也)雖居燕
支山不道朔雪寒婦女馬上笑顔如赬玉盤(士贇曰燕/支山契丹)
(之/境)翻飛射鳥獸花月醉雕鞍旄頭四光芒爭戰若蜂攅
(齊賢曰旄頭胡星也/蜂攅猶蜂之聚叢也)白刃灑赤血流沙為之丹名將古
誰是疲兵良可嘆(齊賢曰魏太武分四道出西域一自/玉門流沙西行至鄯善一自玉門度)
(流沙北行至車師自鄯善西至且末七百里而/遥且末國有大流沙數百里則流沙非一地矣)何如天
狼滅父子得閑安(士贇曰史天官書參東有大星曰狼/狼角變色多盜賊下有四星曰弧直)
(狼正義曰狼一星參東南為野將主侵掠占非其處則/人相食色黄白而明吉赤角兵起金木火守亦如之弧)
(九星在狼東南天之弓也以伐叛懐逺又主備賊之知/姦邪者弧矢向狼動移多盜明大變色亦如之矢不直)
(狼又多盜引滿/則天下盡兵也)
　李太白集分類補註巻四
欽定四庫全書
　李太白集分類補註巻四
　　　　　　　　　　　宋　楊齊賢　集註
　　　　　　　　　　　元　蕭士贇　補註
　　樂府
　　　闗山月(士贇曰闗山月者樂府鼓/角横吹十五曲之一也)
明月出天山蒼茫雲海間長風幾萬里吹度玉門闗(齊/賢)
(曰吳氏語錄曰太白詩如明月出天山蒼茫雲海間長/風幾萬里吹度玉門闗皆氣葢一世學者皆熟味之自)
(不褊淺矣天山在唐西州交河郡天山縣天山至玉門/闗不為太遠而曰幾萬里者以月如出于天山耳非以)
(天山為/度也)漢下白登道胡窺青海灣由來征戰地不見有
人還(士贇曰括地志云朔州定襄縣本漢平城縣東北/三十里有白登山山上有臺名曰白登臺漢書匃)
(奴傳云冐頓圍髙帝於白登七日即此地服䖍云白登/臺名去平城七里唐哥舒翰傳築神威軍於青海上吐)
(蕃至攻破之又/築城於青海中)戍客望邊邑思歸多苦顔髙樓當此夜
嘆息未應閑(齊賢曰邑一作/色閑一作還)
　　　獨漉篇(士贇曰獨漉篇即拂舞歌五曲中之獨/祿篇也特太白集中祿字作漉字其間)
　　　(命意造辭亦模倣規擬特古詞為父報仇太白/則為國雪恥耳今錄古詞于題下曰獨獨祿祿)
　　　(水深泥濁泥濁尚可水深殺我嗈嗈雙鴈遊戯/田畔我欲射鴈念子孤散翩翩浮萍得風遥輕)
　　　(我心何念與之同并空床低幃誰知無人夜求/錦綉誰别偽真刀鳴鞘中倚牀無施父寃不報)
　　　(欲活/何為)
獨漉水中泥水濁不見月不見月尚可水深行人没越
鳥從南來胡鷹亦北渡我欲彎弓向天射惜其中道失
歸路落葉别樹飄零隨風客無所托悲與此同羅幃舒
巻似有人開明月直入無心可猜(齊賢曰蘇子由曰李/太白詩過人其平生)
(所作如浮花浪藥其詩云羅幃巻舒似/有人開明月直入無心可猜不可及)雄劍掛壁時時
龍鳴不斷犀象繡澀苔生國恥未雪何由成名(齊賢曰/列士傳)
(曰眉間尺者眉間闊一尺楚人干將鏌邪之子楚王夫/人嘗於夏納凉而抱鐵柱心有所感遂懐孕産一鐵楚)
(王命鏌邪鑄為雙劍三年乃成劍一雌一雄鏌邪留雄/而以雌進楚王劍在匣中常悲鳴王問羣臣對曰劍有)
(雌雄鳴者雌憶其雄王怒收/鏌邪殺之眉間尺因殺楚王)神鷹夢澤不顧鴟鳶為君
一撃鵬摶九天(士贇曰幽㝠録楚文王少時雅好畋獵/天下快狗名鷹畢聚焉有人獻一鷹曰)
(非王鷹之儔王見其殊常故為獵於雲夢之澤毛群羽/族争噬共搏此鷹獨瞪目逺瞻俄而雲際有一物翺翔)
(飄颻鮮白而不辨其形鷹見之便竦翮而升矗若飛電/湏臾羽墮如雪血洒如雨良久有一大鳥墮地而死度)
(其兩翅廣數十里喙邊有黄衆莫能知時有博物君子/曰此大鵬雛也文王乃厚賞之此詩比興之意謂士之)
(用世則當為國雪恥立大功以成名猶/神鷹之不顧凡鳥而但撃九天之鵬也)
　　　登髙丘而望逺海(士贇曰太白此詩不過引秦/皇漢武巡海求仙之事以通)
　　　(諷諫/耳)
登髙丘望逺海六鰲骨已霜三山流安在(齊賢曰列子/五山一曰岱)
(輿二員嶠三方壺四瀛洲五蓬萊其根無所連着隨潮/波上下帝命巨鼇十五舉首戴之五山始峙而不動龍)
(伯之國有大人舉足不盈數步而暨五山之所一釣而/連六鼇於是岱輿員嶠二山流於北極汎於大海仙聖)
(之播遷者/巨億萬計)扶桑半摧折白日沉光彩(齊賢曰十洲記/扶桑在碧海中)銀
臺金闕如夢中秦皇漢武空相待(士贇曰東方朔十洲/記鍾山在北海子地)
(上有金臺玉闕亦元氣之所􁀼天/帝之治處也秦皇漢武事見前巻)精衛費木石黿鼉無
所憑(齊賢曰精衛徙木石事見一巻註士贇曰紀年周/穆王三十七年征伐大起九師東至九江叱黿鼉)
(以為梁江淹恨賦秦皇按劍諸侯西馳削平天下同文/共規方駕黿鼉以為梁巡海右以送日太白詩葢祖江)
(淹賦/也)君不見驪山茂陵盡灰滅牧羊之子來攀登盜賊
劫寳玉精靈竟何能(齊賢曰始皇葬驪山漢武葬茂陵/劉向傳曰始皇塚見發其後牧兒)
(亡羊羊入其鑿牧者行火求羊失火燒其藏椁漢髙紀/項羽掘始皇塚收其財典論曰䘮亂以來漢氏諸陵無)
(不發掘至乃燒/取玉匣金鏤)窮兵黷武今如此鼎湖飛龍安可乗(士/贇)
(曰此言二君窮兵黷武如此若黄帝之上仙安可得/也唐明皇亦好神仙喜邊功者此詩其有所諷乎)
　　　陽春歌(士贇曰歌録陽春歌楚曲/也即時景二十五曲之一)
長安白日照春空綠楊結煙垂褭風披香殿前花始紅
流芳發色繡户中(士贇曰班固西都賦曰後宫則有掖/庭椒房披香發越注云長安有披香)
(殿/)繡户中相經過飛燕皇后輕身舞紫宫夫人絶世歌
聖君三萬六千日嵗嵗年年奈樂何(齊賢曰漢書李延/年故倡也女弟得)
(幸號李夫人初夫人兄延年善歌舞武帝愛之延年侍/上起舞歌曰北方有佳人絶世而獨立一顧傾人城再)
(顧傾人國不知傾城與傾國佳人難再得上嘆曰世豈/有此人乎平陽主因言有女弟上召見之實妙麗善舞)
(由是得幸生昌邑王士贇曰西京雜記漢孝成皇后趙/飛燕體輕弱行步進退色如紅玉擅寵後宫漢書趙飛)
(燕體輕能/掌上舞)
　　　楊叛兒(士贇曰樂錄楊叛兒亦曰西曲楊叛兒/本童謡也齊隆昌時女巫之子曰楊旻)
　　　(隨母入内及長為太后所寵愛童謡/云楊婆兒共戯來語訛轉婆為叛也)
君歌楊叛兒妾勸新豐酒(齊賢曰九域志新豐故驪戎/國在京兆府士贇曰西京雜)
(記太上皇徙長安居深宫悽愴不樂髙祖竊因左右問/其故以平生所好皆屠販少年酤酒餅鬬雞蹴踘以此)
(為懽今皆無此故以不樂髙祖乃作新豐移諸故人實/之太上皇乃悦故新豐多無賴無衣冠子弟故也髙祖)
(少時常祭枌榆之社及移新豐亦還立焉髙祖既作新/豐并移舊社衢巷棟宇物色惟舊士女老㓜相攜路首)
(各知其室放犬羊雞鴨於通途亦競識其家其匠人胡/寛所營也移者皆恱其似而徳之故競加賞贈月餘致)
(累百/金)何許最闗人烏啼白門柳烏啼隱楊花君醉留妾
家博山爐中沉香火雙煙一氣凌紫霞(齊賢曰魏志張/邈傳吕布自稱)
(徐州刺史太祖征布布與麾下登白門樓兵圍急乃下/降即此地古楊叛曲暫出白門前楊柳可藏烏懽作沉)
(水香儂作博山爐漢故事諸王出閤則賜博山香爐吕/大臨考古圖曰爐象海中博山下盤貯湯使潤氣蒸香)
(象海之四環士贇曰西京雜記長安巧工丁緩者/作九層博山香爐鏤以竒禽怪獸皆自然能動)
　　　雙燕離(士贇曰琴操三十六/雜曲中有雙燕離)
雙燕復雙燕雙飛令人羨玉樓珠閣不獨棲金牕繡户
長相見(士贇曰東方朔十洲記崑崙山上有玉樓十/二魏伯陽參同契曰雄不獨處雌不孤居)栢
梁失火去因入吳王宫吳宫又焚蕩雛盡巢亦空(齊賢/曰漢)
(元鼎二年作栢梁臺太初元年栢梁臺災虞氏家記吳/白門闔廬作至秦始皇守宫吏燭燕窟失火燒宫而北)
(樓故/存)憔悴一身在孀雌憶故雄雙飛難再得傷我寸心
中(齊賢曰南史王整之姊嫁為衛敬瑜妻年十六而敬/瑜亡誓不嫁所住户有燕巢常雙飛來去後忽孤飛)
(女感其偏棲乃以縷繫脚為認後嵗此燕果來猶帶前/縷女為詩曰昔年無偶去今春猶獨歸故人恩既重不)
(忍復雙飛士贇曰髙誘曰寡婦曰孀此篇其太白自嘆/之作乎首四句是喻其待詔金鑾得幸時也栢梁失火)
(去喻遭讒放還時也中三句喻從永王璘璘敗以累遭/責時也末四句是白嗟嘆之語謂放逐之餘思君而不)
(得再見安得不為之傷/心乎吁亦可哀也已)
　　　山人勸酒(士贇曰樂府觴酌七/曲其一曰山人勸酒)
蒼蒼雲松落落綺皓(士贇曰綺皓乃商山四皓之綺里/季也髙士傳四皓見秦政虐乃逃)
(入藍田山作歌曰漠漠髙山深谷逶迤曄曄紫芝可以/療飢唐虞世逺吾將安歸駟馬髙葢其憂甚大富貴之)
(留人不如貧賤而肆志乃/共入商洛山以待天下定)春風爾來為阿誰蝴蝶忽然
滿芳草秀眉霜雪顔桃花骨青髓綠長美好稱是秦時
避世人勸酒相歡不知老各守麋鹿志恥隨龍虎爭歘
起佐太子漢皇乃復驚顧謂戚夫人彼翁羽翼成(齊賢/曰史)
(留侯世家上欲廢太子立戚夫人子趙王如意吕后恐/留侯為畫䇿曰此難以口舌爭也顧上不能致者天下)
(有四人逃匿山中義不為漢臣然上髙此四人今公誠/能令太子為書卑辭安車固請來以為客時時從入朝)
(令上見之則一助也於是吕后令呂澤使人奉太子書/卑辭厚禮迎此四人四人至客建成侯所十二年上從)
(撃破布軍歸疾益甚愈欲易太子及燕置酒太子侍四/人從太子年皆八十有餘鬚眉皓白衣冠甚偉上怪之)
(問曰彼何為者四人前對各言名姓曰東園公甪里先/生綺里季夏黄公上大驚曰吾求公數歳公逃避我今)
(公何自從吾兒游乎四人皆曰陛下輕士善罵臣等義/不受辱故恐而亡匿竊聞太子為人仁孝恭敬愛士天)
(下莫不延頸欲為太子死者故臣等來上曰煩公幸卒/調䕶太子四人為壽已畢趨去上目送之召戚夫人指)
(示四人者曰我欲易之彼四人輔之羽翼已成難動摇/矣呂后真而主矣戚夫人泣上曰為我楚舞吾為若楚)
(歌歌曰鴻鵠髙飛飛舉千里羽翮已就横絶四海横絶/四海當可奈何雖有矰繳尚安所施歌數闋戚夫人噓)
(唏流涕上起去罷酒竞不易太/子留侯本招此四人之力也)歸來商山下泛若雲無
情舉觴酹巢由洗耳何獨清浩歌望嵩嶽意氣還相傾
(齊賢曰九域志曰頴昌府唐之許州許昌郡有許由臺/巢父臺士贇曰逸士傳曰巢父堯時隱人年老以樹為)
(巢而寢其上故人號為巢父堯之讓許由也由以告巢/父巢父曰汝何不隱汝形藏汝光非吾友也乃擊其􁋊)
(而下之許由悵然不自得乃遇清泠之水洗其耳拭其/目曰嚮者聞言負吾友遂去終身不相見樊仲父牽牛)
(飲之見巢父洗耳乃驅牛而還恥令其牛飲其下流也/此意謂巢由之矯激不若四皓之時行時止一出而國)
(本定事成則復歸乎商山巻舒自在若無心之雲也中/庸之徳其至矣乎何以獨清為哉太白葢為明皇欲廢)
(太子琰有所感而作是詩也初瑛母以倡進鄂光二王/母以色選及武惠妃寵幸後宫生夀王愛與諸子絶等)
(而太子二王以母失寵頗怏怏惠妃女婿楊汩揣妃㫖/伺太子短譁為醜語惠妃訴于帝且泣帝大怒召宰相)
(議廢之張九齡諫得不廢俄而九齡罷李林甫専國數/稱夀王美以探妃意妃果徳之二十五年洄復搆瑛瑶)
(琚與妃之兄薛輔異謀惠妃使人詭召太子二王曰宮/中有賊請戒以兵入太子從之妃白帝曰太子二王謀)
(反甲而來帝使中人視之如言遽召宰相林甫議答曰/陛下家事非臣所宜豫帝意决乃詔廢為庶人尋遇害)
(天下寃之號三庶人嵗中惠妃病數見庶人為􁁑因召/巫祈之請改葬且射行刑者瘞之訖不解妃死􁁑亡明)
(皇之時盧鴻王希夷隱居嵩山李元愷吳筠之徒皆以/隱逸稱或召至闕庭或遣問政事徒爾髙議濶論然未)
(有能如四皓之一言而太子得不易也末句曰浩歌望/嵩嶽意氣還相傾亦深不滿於當時嵩嶽之隱者歟其)
(意微而/婉矣)
　　　于闐採花(士贇曰樂錄于闐採花者蕃胡四曲/之一太白此篇則借明妃之事以興)
　　　(世之君子不遭明君賢不肖易置如明皇之思/張九齡雖遣祭曲江竞何補哉此詩㫖意皆自)
　　　(國風中來/讀者毋忽)
于闐採花人自言花相似明妃一朝西入胡胡中美女
多羞死乃知漢地多名姝胡中無花可方比(齊賢曰西/域傳于闐)
(國王治西域去長安九千六百/七十里于闐之西水皆西流)丹青能令醜者妍無鹽
翻在深宫裏自古妬蛾眉胡沙埋皓齒(齊賢曰西京雜/記曰杜陵畵工)
(毛延夀善為人醜好老少必得真元帝宫人頗多嘗令/畵工圖之有欲呼者披圖以召故宫人多行賂於畵工)
(昭君姿容甚麗無所茍求工遂毁其形狀後匈奴求美/女帝以昭君充行既召見恱之而名字已去遂不復留)
(帝怒殺毛延夀列女傳鍾離春齊無鹽邑之女為人極/醜皮膚染漆行年四十嫁不售齊宣燕於漸臺無鹽詣)
(之召見為陳四殆王立拆漸臺拜無鹽為后士贇曰此/篇是借事引喻以刺時君昏聵借聽於人而賢不肖易)
(置者讀之/令人感歎)
　　　鞠歌行(齊賢曰陸機序漢宫閣下有含章鞠室/靈芝鞠室士贇曰王僧䖍宴樂技錄相)
　　　(和歌平調七曲有鞠歌行太白此詞始則傷士/之遭讒廢棄中則羨乎四賢之遇合有時終則)
　　　(重嘆今人不能如古人之/識士也亦借此自况云耳)
玉不自言如桃李魚目笑之卞和恥楚國青蠅何太多
連城白璧遭讒毁荆山長號泣血人忠臣死為刖足鬼
(齊賢曰漢書桃李不言下自成蹊卞和事見前巻士贇/曰箋云興者謂蠅之為蟲汙白使黑汙黑使白喻佞人)
(變亂善/惡也)聽曲知寗戚夷吾因小妻(士贇曰管子云齊桓/公使管仲求甯戚戚)
(應之曰浩浩乎育育乎管仲未悟其婢子曰詩有之浩/浩者水育育者魚未有室家安召我居注魚水喻配偶)
(也甯戚有伉儷之思故陳此詩又列女傳曰妾倩者齊/相管仲之妾也甯戚欲見桓公道無從乃為人僕將車)
(宿齊東門之外桓公因出甯戚撃牛角而商歌甚悲歌/曰南山磔白石爛生不逢堯與舜禪短布單衣適至骭)
(從昏飯牛薄夜半長夜漫漫何時且桓公異之使管仲/迎之甯戚稱曰浩浩乎白水管仲不知所謂不朝五日)
(而有憂色其妾倩進曰今君不朝五日而有憂色敢問/國家之事耶君之謀也管仲曰非汝所知也倩曰妾聞)
(之也毋老老毋賤賤毋少少毋弱弱管仲曰何謂也倩/曰昔者太公望年七十屠牛於朝歌市八十為天子師)
(九十而封于齊由是觀之老可老耶夫伊尹有㜪氏之/婘臣也湯立以為三公天下之治太平由是觀之賤可)
(賤耶睪子生五嵗而贊禹由是觀之少可少邪駃騠生/七日而超其母由是觀之弱可弱邪於是管仲乃下席)
(而謝曰吾請語子其故昔日公使我迎寗戚寗戚曰浩/浩乎白水吾不知其所謂是故憂之其妾笑曰人已語)
(君矣君不知識邪古有白水之詩詩不云乎浩浩白水/儵儵之魚君來召我我將安居國家未定從我焉如此)
(甯戚之欲得仕國家也管仲大恱以報桓公桓公乃修/官府齋戒五日見甯子因以為佐齊國以治君子謂妾)
(倩為可與謀詩云先民有言詢于蒭蕘此之謂也頌曰/桓遇甯戚命管迎之甯稱白水管仲憂疑妾進問焉為)
(說其詩管喜報公/齊得以治云云)秦穆五羊皮買死百里奚洗拂青雲
上當時賤如泥(士贇曰吕氏春秋百里奚未遇時飯牛/於秦鬻以五羊之皮公孫枝得而獻諸)
(繆公繆公用之謀無不當舉必有功劉向說苑秦穆公/使賈人載鹽徵諸賈人賈人買百里奚以五羖羊之皮)
(使將市之秦秦穆公觀鹽見百里奚牛肥曰任重道逺/以險而牛何以肥也對曰臣飲食以時使之不以暴有)
(險先後之以身是以肥穆公知其君子也令有司具沐/浴為衣冠與坐公大恱異日與公孫枝論政公孫枝大)
(不寜曰君耳目聦明思慮審察君其得聖人乎/公曰然吾恱夫奚之言彼類聖人也以為上卿)朝歌鼓
刀叟虎變磻谿中一舉釣六合遂荒營丘東平生渭水
曲誰識此老翁(齊賢曰淮南子曰太公之鼔刀磻谿石/在鳳翔府虢縣東南十八里有投竿跪)
(餌兩膝所着之處士贇曰太公亊見前巻括地志營丘/在青州臨淄北百步外吕氏春秋太公釣於兹泉遇文)
(王酈元云磻谿中有泉謂之兹泉積水為陣即太公釣/處今謂之凡谷有石壁深髙幽邃人迹罕及東南隅有)
(石室葢太公所居水次盤石釣處即太公垂釣之所其/投竿跪餌兩膝遺迹猶存是磻谿之稱也其水清泠神)
(異北流十二里注于渭說苑吕望年七十釣于渭渚三/日三夜魚無食者望即忿脫其衣冠上有農人者古之)
(異人謂望曰子姑復釣必細其綸芳其餌徐徐而投無/令魚駭望如其言初下得鮒次得鯉刺魚腹得書書文)
(曰吕望封於/齊望知其異)柰何今之人雙目送飛鴻(士贇曰管子法/言篇桓公在位)
(管仲隰朋見立有問有二鴻飛過桓公嘆曰仲父今彼/鴻鵠有時而南有時而北四方無逺所欲至而至焉也)
(羽翼之故寡人有仲父猶飛鴻有羽翼也此詩葢深嘆/今之人無知人之鑒卒之無可奈何唯雙目送飛鴻以)
(寄興耳太白負才而不用/於時豈亦有感而作乎)
　　　幽澗泉(士贇曰樂府幽澗泉者/山水二十四曲之一)
拂彼白石彈吾素琴幽澗愀兮流泉深(齊賢曰琴譜/有幽澗泉曲)善
手明徽髙張清心寂厯似千古松颼飀兮萬尋(士贇曰/物理論)
(曰琴欲髙張/瑟欲下聲)中見愁猿弔影而危處兮呌秋木而長吟
客有哀時失職而聽者淚淋浪以霑襟乃緝商綴羽潺
湲成音吾但冩聲發情於妙指殊不知此曲之古今幽
澗泉鳴深林(士贇曰此謂澗泉松風之聲猿鳴/客愁之狀皆寫於琴聲之中也)
　　　王昭君二首(士贇曰樂錄王昭君亦曰王嬙亦/曰王明君清商曲七曲之一也按)
　　　(文選石崇樂府王明君辭序曰王明君者本是/王昭君以觸晉文帝諱改之匈奴盛請婚於漢)
　　　(元帝以後宫良家子昭君配焉昔公主嫁烏孫/令琵琶馬上作樂以慰其道路之思其送明君)
　　　(亦必爾也其造新曲多哀怨之聲故敘之於紙/云爾張永元嘉技錄相和歌吟嘆四句亦有王)
　　　(昭/君)
漢家秦地月流影照明妃一上玉闗道天涯去不歸漢
月還從東海出明妃西嫁無來日(士贇曰鮑照詩曰君/不見城上日今暝没)
(盡去明朝復更出今我何時當更然一去永滅入黄泉/太白是用其意而易其辭謂漢月西没猶有東升之時)
(若明妃之西嫁則/無東歸之日矣)燕支長寒雪作花蛾眉憔悴没胡沙
生乏黄金枉圖畵死留青塚使人嗟(齊賢曰漢書呼韓/單于既死子逹立)
(昭君謂逹曰將為漢將為胡曰為胡於是昭君服/毒而死單于舉國葬之胡中多白草而此塚獨青)
　　　其二
昭君拂玉鞍上馬啼紅頰今日漢宫人明朝胡地妾(士/贇)
(曰此二篇葢借漢亊以詠/當時公主出嫁異國者)
　　　中山孺子妾歌(士贇曰漢書藝文志詔賜中山/靖王噲及孺子妾冰未央材人)
　　　(歌詩四篇師古曰孺子王妾之有品號者也妾/王之衆妾也冰其名材人天子内官如淳曰孺)
　　　(子者乃㓜少稱也太白/葢即其題而賦之也)
中山孺子妾特以色見珍雖然不如延年妹亦是當時
絶世人(齊賢曰孺子宫人也士贇曰/李延年妹事見陽春歌注)桃李出深井花豔
驚上春一貴復一賤闗天豈由身芙蓉老秋霜團扇羞
網塵戚姬髠髪入舂市萬古共悲辛(士贇曰漢史吕皇/后傳髙祖崩吕后)
(為皇太后令永巷囚戚夫人髠鉗衣赭衣令舂戚夫人/舂且歌曰子為王母為虜終日舂薄暮常與死為伍相)
(離三千里當誰使告汝太后聞之大怒曰迺欲倚汝子/邪迺召趙王使人持鴆飲之遲帝還趙王死太后遂斷)
(夫人手足去眼熏耳飲瘖/藥使居厠中名曰人彘)
　　　荆州歌(士贇曰樂錄都邑三十四/曲有荆州樂又有荆州歌)
白帝城邊足風波瞿塘五月誰敢過荆州麥熟繭成蛾
繰絲憶君頭緒多撥榖飛鳴柰妾何(齊賢曰瞿塘在夔/州東一里冬水淺)
(石屹然露二百餘尺夏水漲没水中十丈其狀如馬舟/人不敢進唐志江陵府本荆州南郡有荆門縣撥穀布)
(穀也士贇曰按元和志白帝即夔州城所據與赤平山/相接初公孫述殿前井有白龍出因自稱曰白帝更築)
(城名曰/白帝城)
　　　設辟邪伎鼓吹雉子班曲辭(士贇曰雉子班漢/短簫饒歌二十二)
　　　(曲之一也亦曰鼓吹曲晉曰於穆我皇言武帝/也北齊曰聖道治言文宣之徳無思不服也後)
　　　(周曰平東夏言髙祖擒齊/王於青州一舉定山東也)
辟邪伎作鼓吹驚雉子班之奏曲成喔咿振迅欲飛鳴
扇錦翼雄風生雙雌同飲啄趫悍誰能爭乍向草中耿
介死不求黄金籠下生(齊賢曰樂書梁三朝樂有車輪/折脰伎辟邪伎青紫麗伎潘岳)
(射雉賦逸群之儁擅場挾兩注逸群雋/異之雉不但欲擅一場又挾兩雌也)天地至廣大何
惜遂物情善巻讓天子務光亦逃名所貴曠士懐朗然
合太清(齊賢曰莊子曰舜以天下讓善巻善巻曰余立/於宇宙之中冬日衣皮毛夏日衣葛絺逍遥於)
(天地之間而心意自得吾何以天下為哉去而入深山/莫知其處淮南子曰太清之始也和順以寂寞注云清)
(靜也大清無為之始者謂三皇之時和順而不逆天暴/物寂寞不擾民士贇曰莊子讓王篇湯伐桀克之以讓)
(務光曰知者謀之武者遂之仁者居之古之道也吾子/胡不立乎務光曰廢上非義也殺民非仁也人犯其難)
(我享其利非廉也吾聞之曰非其義者不受其祿無道/之世不踐其土况尊我乎吾不忍久見也乃負石自沉)
(於廬水天寶之末爭名者於朝爭/利者於市太白此詩其有所諷歟)
　　　相逢行(士贇曰王僧䖍技錄相和歌清調六曲/有相逢狹路行亦曰長安有狹斜行亦)
　　　(曰相/逢行)
相逢紅塵内髙揖黄金鞭萬户垂楊裏君家阿那邊
　　　古有所思行(士贇曰王僧䖍技錄相和歌瑟調/三十八曲内有有所思又漢短簫)
　　　(鐃歌二十二曲其一曰有所思亦曰嗟佳人註/云漢大樂食舉十三曲第七曰有所思漢朝以)
　　　(此樂/侑食)
我思仙人乃在碧海之東隅海寒多天風白波連山倒
蓬壺(士贇曰十洲記扶桑在東海之東岸一萬里復得/碧海廣狹浩汗與合東岸大碧水既不鹹苦正作)
(碧色甘香味扶桑在碧海之中地方百里上有太上帝/太真王父所治處地多林木葉皆如桑又有椹子變化)
(萬端葢無所形或有/分形為百身十丈者)長鯨噴湧不可涉撫心茫茫淚如
珠西來有鳥東飛去願寄一書謝麻姑(士贇曰長鯨青/鳥見一巻注仙)
(傳麻姑自與王逺㑹後即於海州東海衮玉山/坐化至今有紀異觀奉其肉身觀有女道士焉)
　　　久别離(士贇曰樂錄别/離十九曲之一)
别來幾春未還家玉牎五見櫻桃花况有錦字書開緘
使人嗟(士贇曰錦字是用竇滔妻蘇氏織錦/作回文詩贈夫事見織錦回文詩序)至此腸斷
彼心絶雲鬟綠鬢罷梳結愁如回颷亂白雪去年寄書
報陽臺今年寄書重相催東風兮東風為我吹行雲使
西來待來竟不來落花寂寂委青苔
　　　白頭吟(士贇曰樂府白頭吟始/於卓文君事見詩内註)
錦水東北流波蕩雙鴛鴦雄巢漢宫樹雌弄秦草芳寜
同萬死碎綺翼不忍雲間兩分張(士贇曰錦水即成都/錦江橋之水也圖經)
(曰汶江一名流江涇縣南七里蜀守李氷穿二江城都/中皆可行舟溉田萬頃蜀中謂流江為笮橋水此水濯)
(錦鮮於/他處)此時阿嬌正嬌妬獨坐長門愁日暮但願君恩
顧妾深豈惜黃金買詞賦相如作賦得黄金丈夫好新
多異心(齊賢曰漢武故事景帝問兒欲得婦否曰欲得/長公主指其女曰阿嬌好否曰若得阿嬌當作)
(金屋貯之士贇曰司馬長卿長門賦序孝武皇帝陳皇/后時得幸頗妬别在長門宫愁悶悲思聞蜀郡成都司)
(馬相如天下工為文奉黄金百斤為相如文君取酒因/于解悲愁之辭而相如為文以悟主上皇后復得幸按)
(唐書王廢后傳始后以愛弛不自安乗間泣曰陛下獨/不念阿忠脫紫半臂易斗麫為生日湯餅耶帝勃然動)
(容阿忠后呼其父仁皎云繇是久乃廢當時王湮作碧/羽帳賦諷帝未幾卒後宫思慕之帝亦悔王湮之賦與)
(相如事絶類太白/可謂善於引喻矣)一朝將聘茂陵女文君因贈白頭吟
東流不作西歸水落花辭條羞故林(士贇曰西京雜記/司馬相如將聘茂)
(陵女為妾卓文君作白頭吟以自絶曰曉如山下雲皎/若雲間月良人有兩意故與相訣别又曰今日斗酒間)
(明日溝水頭蹀躞溝水上溝水東西流又曰凄凄重凄/凄嫁娶不湏啼願得一心人白頭不相離相如感之乃)
(止不聘/妾焉)兎絲固無情隨風任傾倒誰使女蘿枝而來强
縈抱兩草猶一心人心不如草(齊賢曰古詩與君為新/婚兎絲附女蘿女蘿松)
(蘿/也)莫捲龍鬚席從他生網絲且留琥珀枕或有夢來時
(齊賢曰龍鬚草一名縉雲草世人妄傳如今有虎鬚草/江東亦織為席號西王母席西京雜記趙飛燕為皇后)
(其女弟在昭陽殿遺后/三十五條内有琥珀枕)覆水再收豈滿盃棄妾已去難
重迴古來得意不相負秪今惟見青陵臺(齊賢曰戰國/韓憑為宋康)
(王舍人妻何氏美王欲之使舍人築青陵臺何作詩曰/南山有鳥北山張羅鳥自髙飛羅當柰何又鳥鵲雙飛)
(不樂鳳凰妾是庶人不樂宋王遂自縊韓亦死王怒埋/之宿夕木生墳有鴛鴦栖其上音聲感人化為蝴蝶臺)
(在開封府士贇日王褒頌曰其得意如此此詩其為明/皇寵惠妃廢皇后而作乎其事詳見二巻註唐詩人多)
(引春秋為魯肆之義以漢武比明皇中間比義引事讀/者自見葢王皇后乃𤣥宗為臨淄王時所聘龍鬚席則)
(晉東宫事意有在矣琥珀枕則皇后事意謂一枕遊仙/之時夢中或者相遇否則無再合之期矣辭惋意悲國)
(風好色而不淫小雅怨/誹而不亂是詩得之矣)
　　　其二(士贇曰按此篇出入前篇/語意多同或謂初本云)
錦水東流碧波蕩雙鴛鴦雄巢漢宫樹雌弄秦草芳相
如去蜀謁武帝赤車駟馬生輝光一朝再覧大人作萬
乗忽欲凌雲翔聞道阿嬌失恩寵千金買賦要君王(齊/賢)
(曰史記司馬相如蜀郡成都人蜀人楊得意為狗監侍/上上讀子虚賦而善之曰朕獨不得與此人同時哉得)
(意曰臣邑人司馬相如自言為此賦上驚召問相如相/如曰有是然此乃諸侯之事未足觀也請為天子遊獵)
(賦賦成奏之天子以為郎天子既美子虛之事相如見/上好神仙因曰上林之事未足美也因奏大人頌天子)
(乃悦飄飄有凌雲氣游天地之間意士贇曰司馬相如/傅相如遊獵賦成奏之天子以為郎後通卭筰乃拜相)
(如為中郎將建節往使馳四乗之傳因巴蜀幣物以賂/西南夷至蜀太守以下郊迎縣令負弩矢先驅蜀人以)
(為寵於是卓王孫臨卭諸公皆因門下獻牛酒以交驩/卓王孫喟然而嘆自以得使女尚司馬長卿晚乃厚分)
(與其女財與男等初相如往京師過蜀郡升/仙橋題其柱曰不乘駟馬車不復過此橋)相如不憶
貧賦日位髙金多聘私室茂陵姝子皆見求文君歡愛
從此畢淚如雙泉水行墮紫羅襟五起雞三唱清晨白
頭吟長吁不整綠雲鬢仰訴青天哀怨深城崩杞梁妻
誰道土無心東流不作西歸水落花辭枝羞故林(士贇/曰司)
(馬相如傳相如客游梁歸而家貧無以自樂後於臨卭/通卓文君夜亡奔相如輿馳歸成都家徒四壁立乃與)
(文君之臨卭賣酒市中卓王孫恥之不得已分與文君/僮百人錢百萬及其嫁時衣被財物文君乃與歸成都)
(為富人五起者五更而起/也漢書曰雞三號天平明)頭上玉燕釵是妾嫁時物贈
君表相思羅袖幸時拂莫捲龍鬚席從他生網絲且留
琥珀枕還有夢來時鷫鸘裘在錦屏上自君一掛無由
披妾有秦樓鏡照心勝照井願持照新人雙對可憐影
覆水却收不滿杯相如還謝文君迴古來得意不相負
秪今惟有青陵臺(齊賢曰趙后妹名合徳有紫玉九雛/釵西京雜記相如居貧愁悲以所着)
(鷫鸘裘就市人楊昌貰酒淮南子注鷫鸘長脛綠色其/形似鴈一曰鳳凰之别名也秦女弄玉吹簫樓上得仙)
(故曰秦樓士贇曰西京雜記髙祖初入咸陽宫府庫珍/寳尤異者有方鐃廣四尺髙五尺九寸表裏有明人直)
(來照之影則倒見以手捫心而來則見腸胃九藏厯然/無碍人疾病在内則掩心而照之則知病之所在女子)
(有邪心則膽張心動秦始皇嘗/以照宫人膽張心動者殺之)
　　　採蓮曲(齊賢曰秦州唱採蓮歌齊景公造採蓮/舟令宫人采女撑之士贇曰樂錄草木)
　　　(二十四曲内/有採蓮曲)
若耶谿傍採蓮女笑隔荷花共人語日照新粧水底明
風飄香袂空中舉(齊賢曰樂書採蓮之舞衣紅繪短袖/翬裙雲鬟髻乘綠船持花士贇曰若)
(耶溪在㑹稽縣東南北/流二十五里與鏡湖合)岸上誰家遊冶郎三三五五映
垂楊紫騮嘶入落花去見此踟蹰空斷腸
　　　臨江王節士歌(士贇曰樂府遊俠曲二十/一中有臨江王節士歌)
洞庭白波木葉稀燕鴻始入吳雲飛吳雲寒燕鴻苦風
號沙宿瀟湘浦(士贇曰月令仲秋鴻鴈來啚經湘水自/陽海發泝至零陵而營水㑹之二水合)
(流謂之瀟湘瀟湘/者水清深之名也)節士悲秋淚如雨白日當天心照之
可以事明主壯士憤雄風生安得倚天劍跨海斬長鯨
(齊賢曰臨江節士史失其名唯古樂府載之陸厥臨江/王節士歌曰節士慷慨髪上衝冠彎弓掛若木長劍竦)
(雲端士贇曰韓詩外傳/壯士悲秋感隂氣也)
　　　司馬將軍歌(士贇曰樂府遺聲征伐/五曲内有司馬將軍歌)
狂風吹古月竊弄章華臺北落明星動光彩南征猛將
如雲雷手中電擊倚天劍直斬長鯨海水開(齊賢曰九/域志章華)
(臺在江陵府左傳楚子成章華之臺甘氏星經曰北落/師門一星在羽林單西南星明而角則軍安寧小暗則)
(天下起兵士贇曰意此時必有盗弄/兵於荆楚者故朝廷遣兵平之也)我見樓船壯心目
頗似龍驤下三蜀揚兵習戰張虎旗江中白浪如銀屋
(齊賢曰榖梁曰出曰冶兵習戰也入曰振旅習戰也周/禮司常建九旗以待國事熊虎為旗鳥隼為旟龜蛇為)
(旐士贇曰爾雅釋名熊虎為旗/將軍所建象其猛如熊虎也)身居玉帳臨河魁紫髯
若㦸冠崔嵬細柳開營揖天子始知灞上為嬰孩(齊賢/曰唐)
(藝文志有玉帳經大將軍有此河魁在九星為文曲漢/文六年匈奴大入以劉禮軍㶚上徐厲軍棘門周亞夫)
(軍細柳以備胡上自勞軍至㶚上及棘門直馳入將以/下騎出入迎送已而之細柳先驅至不得入軍門都尉)
(曰軍巾聞將軍之令不聞天子詔有頃上至不得入使/使持節詔將軍曰我欲勞軍亞夫乃傳言開壁門士謂)
(車騎曰將軍約軍中不得馳驅天子乃按轡徐行至中/營亞夫揖曰介胄之士不拜請以軍禮見天子為動改)
(容式車使人稱謝曰皇帝來勞將軍成禮而去既出軍/門羣臣大驚帝曰嗟乎此真將軍矣郷者灞丄棘門如)
(兒戱/耳)羌笛横吹阿嚲迴向月樓中吹落梅將軍自起舞
長劍壯士呼聲動九垓(士贇曰樂錄鼔角横吹十五曲/内有梅花落注云胡笳曲也阿)
(嚲迴亦/曲名也)功成獻凱見明主丹青畵像麒麟臺(齊賢曰周/官大司樂)
(王帥大獻則令奏凱樂樂師凡軍大獻教凱歌司馬法/曰得意則愷樂所以示喜也漢宣帝甘露三年思中興)
(功臣乃圖畵其人於麒麟閣法其/象貌題其官爵姓名凡十一人)
　　　君道曲(士贇曰太白自註云梁之/雅歌有五篇今作一章)
大君若天覆廣運無不至軒后爪牙常先太山稽如心
之使臂小白鴻翼於夷吾劉葛魚水本無二土校可成
牆積徳為厚地(士贇曰軒后黄帝也常先太山稽黄帝/之將相小白夷吾劉葛事並見前巻)
　　　結襪子(齊賢曰古樂府曰結襪子大抵言感恩/重而以命相許也士贇曰樂府遺聲遊)
　　　(俠二十一曲/中有結襪子)
燕南壯士吳門豪筑中置鉛魚隱刀感君恩重許君命
太山一擲輕鴻毛(齊賢曰史燕世家秦滅燕荆軻之客/皆亡髙漸離變姓名為人傭保匿作)
(於宋久之乃出其筑與其善衣擊筑而歌客無不流涕/聞於秦始皇召見人有識者曰髙漸離也始皇惜其善)
(擊筑重赦之乃矅其目使擊筑稍益近之髙漸離乃以/鉛置筑中復進得近舉筑扑秦皇帝不中於是遂誅髙)
(漸離應劭曰筑狀似琴/而大頭安絃以竹擊之)
　　　結客少年場行(士贇曰樂府遺聲遊俠二十一/曲中有結客少年場註云取曹)
　　　(植詩結客少年場報怨􁆍北邙為題始自鮑照/文選李善註云范曄後漢書曰祭遵為吏部所)
　　　(侵結客報之也李周翰曰言少年時結任俠之/客為游樂之場終而無成故有斯作也今太白)
　　　(之詩全/祖此意)
紫燕黄金瞳啾啾揺綠鬃平明相馳逐結客洛門東(士/贇)
(曰紫燕古/駿馬名)少年學劍術凌轢白猿公珠袍曳錦帶七首
插吳鴻由來萬夫勇挾此生雄風(齊賢曰越有處女能/劍術越王聘之處女)
(將北見王道逢老翁自稱袁公曰吾聞子善劍術隨一/觀之處女曰惟公試之袁公即跳於竹杖橋折墮地處)
(女即接末袁公操本刺處女女應節入三入因舉枝擊/之袁公飛上樹化為白猿而去士贇曰珠袍凡俠客皆)
(冇之亦服制如此吳/鴻鈎名事見三巻註)託交從劇孟買醉入新豐笑盡一
杯酒殺人都市中(士贇曰劇孟/事見三巻註)羞道易水寒從令日貫
虹燕丹事不立虛没秦帝宫武陽死灰人安可與成功
(士贇曰列士傳曰荆軻發後太子自相氣見虹貫日不/徹曰吾事不成矣後聞荆軻死事不立曰吾知其然也)
(燕丹子曰荆軻與秦武陽入秦秦王陛㦸而見燕使既/鼔鍾並發武陽大恐面如死灰色荆軻刺秦王事見前)
(巻註可/互觀之)
　　　長干行(士贇曰樂府遺聲都邑三十四曲中有/長干行長干地名也圖經長干里去上)
　　　(元縣/五里)
妾髮初覆額折花門前劇郎騎竹馬來遶床弄青梅同
居長干里兩小無嫌猜(齊賢曰吳都賦注江東謂山岡/間為干建鄴之南有山其問平)
(地吏民居之號為干中有/大長干小長干皆相屬)十四為君婦羞顔未嘗開低
頭向暗壁千喚不一迴十五始展眉願同塵與灰常存
抱柱信豈上望夫臺(齊賢曰望夫臺在忠州南十里士/贇曰莊子盜跖篇尾生與女子期)
(於梁下女子不來水/至不去抱橋柱而死)十六君逺行瞿塘灔澦堆五月不
可觸猿聲天上哀(士贇曰圖經瞿塘峽在䕫州東一里/舊名西陵峽瞿塘乃三峽之門兩崖)
(對峙中貫一江望之如門灔澦堆在瞿塘峽蜀江之心/灔澦堆土人云灔澦大如象瞿塘不可上灔澦太如馬)
(瞿塘不可下人以此為水候/葢五月水漲時不可行船也)門前遲行跡一一生綠苔
苔深不能掃落葉秋風早八月蝴蝶來雙飛西園草感
此傷妾心坐愁紅顔老早晩下三巴預將書報家相迎
不道逺直至長風沙(齊賢曰渝州記閬白二水東西流/三曲如巴字是為三巴又以永寜)
(為巴郡固陵為巴東徒龍義為巴西謂/之三巴長風沙𨽻池州葢江行地名也)
　　　其二(士贇曰宋山谷先生黄魯直云太白集中/長干行二篇妾髪初覆額真太白作也憶)
　　　(妾深閨裏李益尚書作也所謂癡如尚書李十/郎者也詞意亦清麗可喜亂之太白詩中亦不)
　　　(甚逺大儒曽子固刋定亦不能别也太白豪放/人中鳳凰麒麟譬如生富貴人雖醉着瞑暗啽)
　　　(囈中作無義語終不作寒乞聲耳今太白詩中/謬入他人作者畧有十之二三欲刪正者當用)
　　　(吾言考之今按啽囈字出列子註/云夢寐中語也啽吾南切囈音詣)
憶妾深閨裏煙塵不曽識嫁與長干人沙頭候風色五
月南風興思君下巴陵八月西風起想君發揚子(齊賢/曰九)
(域志岳州巴陵郡治巴陵縣洞庭與泯江㑹于岳陽樓/前東下鄂渚以趨于揚子揚子縣真州所治舊為揚州)
(東貞/縣)去來悲如何見少離别多湘潭幾日到妾夢越風
波昨夜狂風度吹折江頭樹淼淼暗無邊行人在何處
(齊賢曰湘潭縣在/潭州南九十里)好乗浮雲騘佳期蘭渚東鴛鴦綠蒲
上翡翠錦屏中自憐十五餘顔色桃花紅那作商人婦
愁水復愁風(齊賢曰說文翡/赤雀翠青雀也)
　　　古朗月行(士贇曰樂府遺聲時景/二十五曲中有明月篇)
小時不識月呼作白玉盤又疑瑶臺鏡飛在白雲端仙
人垂兩足桂樹作團團白兎𢷬藥成問言誰與餐(士贇/曰太)
(平御覽虞喜安論俗傳月中仙人桂樹今視其初生見/仙人之足漸已成形桂樹後生焉傅𤣥擬天問月中何)
(有白免/𢷬藥)蟾蜍蝕圓影大明夜已殘羿昔落九烏天人清
且安(齊賢曰淮南子曰堯時十日並出堯命羿仰射十/日中其九日日中九烏皆死士贇曰蟾蜍蝕月見)
(一巻註李善曰大明/月也言月將夕也)隂精此淪惑去去不足觀憂來其
如何悽愴摧心肝(士贇曰按此詩借月以引興日君象/月臣象葢為安祿山之叛兆於貴妃)
(而作也𤣥宗自天寶後内嬖貴妃妃復私祿山傾動天/下祿山叛帝幸蜀至馬嵬陳𤣥禮等以天下計誅國忠)
(國忠死兵不解帝使力士問故答曰禍本尚在不得已/與妃訣引去縊祠下此即所謂蟾蜍蝕圓影大明夜已)
(殘也至於羿昔落九烏天人清且安葢天無二日民無/二王之義謂時無能誅禄山之人掃清國步也隂精此)
(淪惑去去不足觀者謂貴妃以淫亂召禍言之恥也固/不足觀矣然天下由此而亂乃白之所深憂而心肝為)
(之摧也其忠憤之意溢于/辭外亦哀而不傷者歟)
　　　上之回(士贇曰漢帝元封初因至雍遂通回中/道後數遊幸焉其歌稱帝遊石闗望諸)
　　　(國月支臣匈奴服葢誇時事也魏曰充官渡言/曹公破袁紹於官渡也吳曰烏林言周瑜破魏)
　　　(武於烏林也晉曰宣輔政言宣帝之業也梁曰/道亡言東昏失道義師起樊鄧也北齊曰珍闗)
　　　(隴言神武遣侯莫陳恱誅賀技岳定闗隴/也後周曰平竇泰言太祖討平竇泰也)
三十六離宫樓臺與天通閤道步行月美人愁煙空(齊/賢)
(曰西都賦離宫/别館三十六所)恩踈寵不及桃李傷春風淫樂意何極
金輿向回中(士贇曰括地志云秦回中/宫在岐州雍縣西四十里)萬乗出黄道千
旗揚彩虹前軍細柳北後騎甘泉東(齊賢曰天子曰萬/乗日行黄道言人)
(君動法於日也士贇曰秦之林光宫漢之甘泉在雍州/雲陽西北八十里秦始皇作甘泉宫去長安三百里望)
(見長安城黄帝以/來祭天屯兵處)豈問渭川老寜邀襄野童但慕瑶池
宴歸來樂未窮(齊賢曰渭川老吕望也士贇曰此詩言/秦皇漢武之幸回中者不過消志於神)
(仙之亊而已豈知求賢哉時明/皇亦好神仙其諷諫之作歟)
　　　獨不見(士贇曰樂府遺聲怨思/二十五曲中有獨不見)
白馬誰家子黄龍邊塞兒(齊賢曰契舟/有黄龍府)天山三丈雪豈
是逺行時(齊賢曰漢西域傳/天山冬夏常有雪)春蕙忽秋草莎雞鳴西池
風摧寒㯶響月入霜閨悲(齊賢曰莎雞即今紡緯/促織也棱木名祖叢切)憶與
君别年種桃齊蛾眉桃今百餘尺花落成枯枝終然獨
不見流淚空自知
　　　白紵辭(士贇曰白紵歌有白紵舞白鳬歌有白/鳬舞並吳人之歌舞也吳地出紵又江)
　　　(鄉水國自多鳬鶩故興其所見以寓意焉始則/田野之作後乃大樂氏用焉其音入清商調故)
　　　(清商七曲有子夜者即白紵也在吳歌為白/紵在雅歌為子夜梁武令沈約更制其辭焉)
揚清歌發皓齒北方佳人東鄰子且吟白紵停綠水長
袖拂面為君起寒雲夜捲霜海空胡風吹天飄塞鴻玉
顔滿堂樂未終館娃日落歌吹濛(士贇曰郡縣志靈巖/山在平江府城西二)
(十四里吳王之别苑在焉有館娃宫琴臺響□廊西施/洞太白此詞全篇句意間架並是擬鮑明逺者今錄鮑)
(辭于后可參看之朱唇動素袖舉洛陽少年邯鄲女古/稱綠水今白紵催弦急管為君舞窮秋九月荷葉黄北)
(風驅鴈天雨霜夜長酒多樂未央杜少/陵所謂俊逸鮑參軍者其此之謂歟)
　　　其二
月寒江清夜沉沉美人一笑千黄金(齊賢曰鮑照白紵/曲曰千金顧笑買)
(芳/年)垂羅舞縠揚哀音郢中白雪且莫吟(齊賢曰鮑照詩/月幌垂霧羅)
子夜吳歌動君心動君心冀君賞願作天池雙鴛鴦一
朝飛去青雲上
　　　其三
吳刀剪綵縫舞衣明妝麗服奪春暉揚眉轉袖若雪飛
傾城獨立世所稀(齊賢曰古今註吳大帝有寶刀三一/曰百練二曰青犢三曰漏影長安有)
(狹邪曲麗服鮮芳春短歌曰蘋以春暉士贇曰鮑照/白紵舞歌辭吳刀楚製為佩禕傾城獨立見前註)激
楚結風醉忘歸髙堂月落燭已微玉釵掛纓君莫違(士/贇)
(曰激楚清聲也鮑照白紵辭車髙馬煩客忘歸按此三/篇可意字固皆與明逺者相出入豈此曲體製當如是)
(邪抑擬之而作也/㑹有知言者矣)
　　　鳴鴈行(士贇曰樂府遺聲鳥獸/二十一曲中有鳴鴈行)
胡鴈鳴辭燕山昨發委羽朝度闗(士贇曰淮南子曰北/方曰積水曰委羽髙)
(誘曰委羽山名也在/北極之隂不見日也)一一銜蘆枝南飛散落天地間連
行接翼往復還(士贇曰說文岱山髙峻鳥飛不越惟有/一缺門鴈來往向此缺中過人號曰鴈)
(門山出鷹雁過鷹多捉而食之鴈欲過皆相待兩兩相/隨口中銜蘆一枝然後過缺中鷹見蘆懼之不敢捉)
客居煙波寄湘吳凌霜觸雪毛體枯畏逢矰繳驚相呼
聞弦虛墜良可吁君更彈射何為乎(齊賢曰周禮矰矢/也鄭康成曰結繳)
(於矢謂之矰說文曰繳生絲縷也士贇曰戰國策更嬴/與魏王處於簾下有鴈雙飛東方更嬴虛發而鴈下魏)
(王曰射可至此乎更嬴曰其飛徐其鳴悲徐其瘡痛也/鳴悲者久失群也故痛未息驚心未去故聞弦音而下)
(崔豹古今注鴈自河北渡江南瘦瘠能髙飛不畏矰繳/江南沃饒每至還河北體肥不能髙飛恐為虞人所獲)
(常銜長蘆可數寸以防矰繳矰音曾繳音酌周禮毋得/春夏探卵彈射飛鳥按此詩其太白遭難避禍而作觀)
(其辭亦/可哀矣)
　　　妾薄命(上贇曰樂府佳麗四十七曲中有妾薄/命亦曰惟日月太白則為漢武廢后陳)
　　　(皇后而作末章詩/句則有所感寓也)
漢帝寵阿嬌貯之黄金屋咳唾落九天隨風生珠玉(士/贇)
(曰阿嬌陳皇后/小名事見前註)寵極愛還歇妬深情却疎長門一步地
不肯暫迴車(士贇曰陳皇后擅寵嬌貴聞衛子夫/得幸幾死者數焉後罷退歸長門宫)雨落
不上天水覆難再收君情與妾意各自東西流昔日芙
蓉花今成斷根草以色事他人能得幾時好(齊賢曰說/苑曰安陵)
(纒寵於楚共王江乙謂纒曰以財事人者財盡則交絶/以色事人者華落則愛衰子安得長被幸乎士贇曰太)
(白之詩其㫖出於國風往往寄興深逺欲言時事則借/古喻今此詩雖言漢武之事而意則實在於明皇王后)
(也二后事跡前後一轍雖各以無子巫蠱厭勝廢然䆒/其所原實衛子夫武惠妃争寵有以激之也陳后之廢)
(相如作長門賦王后之廢王諲作翠羽帳賦冀以諷帝/而夫婦之天卒莫能回太白此詩其作於翠羽帳賦之)
(後乎不然何以有雨落不上天水覆難再收君情與/妾意各自東西流之語哉辭意悽慘讀之令人感歎)
　　　幽州胡馬客歌
幽州胡馬客綠眼虎皮冠(士贇曰唐書地理志幽州范/陽郡本涿郡天寶元年更名)
笑拂兩隻箭萬人不可干彎弓若轉月白鴈落雲端雙
雙掉鞭行遊獵向樓蘭(齊賢曰樓蘭國後改為鄯善治/杆泥城去長安六千一百里)
出門不顧後報國死何難天驕五單于狼戾好兇殘(齊/賢)
(曰神爵中呼韓邪單于使人告右賢貴人令殺右賢王/都隆竒因與右賢王共立日逐王為屠耆單于發兵擊)
(呼韓邪呼韓邪敗走屠耆單于信讒殺右賢王父子於/是呼揭王恐畔去自立為呼揭單于右奥鞬王聞之自)
(立為車犁單于烏籍都亦自/立為烏籍單于凡五單于)牛馬散北海割鮮若虎餐
(士贇曰漢匈奴傳匈奴居于北邊隨草畜牧而/轉移其畜之所多則馬牛羊北海即上海也)雖居燕
支山不道朔雪寒婦女馬上笑顔如赬玉盤(士贇曰燕/支山契丹)
(之/境)翻飛射鳥獸花月醉雕鞍旄頭四光芒爭戰若蜂攅
(齊賢曰旄頭胡星也/蜂攅猶蜂之聚叢也)白刃灑赤血流沙為之丹名將古
誰是疲兵良可嘆(齊賢曰魏太武分四道出西域一自/玉門流沙西行至鄯善一自玉門度)
(流沙北行至車師自鄯善西至且末七百里而/遥且末國有大流沙數百里則流沙非一地矣)何如天
狼滅父子得閑安(士贇曰史天官書參東有大星曰狼/狼角變色多盜賊下有四星曰弧直)
(狼正義曰狼一星參東南為野將主侵掠占非其處則/人相食色黄白而明吉赤角兵起金木火守亦如之弧)
(九星在狼東南天之弓也以伐叛懐逺又主備賊之知/姦邪者弧矢向狼動移多盜明大變色亦如之矢不直)
(狼又多盜引滿/則天下盡兵也)
　李太白集分類補註巻四
欽定四庫全書
　李太白集分類補註巻五
　　　　　　　　　　　宋　楊齊賢　集註
　　　　　　　　　　　元　蕭士贇　補註
　　樂府
　　　門有車馬客行(僧䖍技錄相和歌琴/調三十八曲有此行)
門有車馬賔金鞍耀朱輪謂從丹霄落乃是故鄉親呼
兒掃中堂坐客論悲辛對酒兩不飲停觴淚盈巾嘆我
萬里遊飄飄三十春空談帝王略紫綬不掛身雄劔藏
玉匣隂符生素塵(士贇曰雄劔見二巻/註隂符經太公所著)廓落無所合流
離湘水濵借問宗黨間多為泉下人(齊賢曰爾雅宗/族有母黨妻黨)生
苦百戰役死託萬鬼鄰(士贇曰山海經云東海中蟠桃/其卑枝間曰東北鬼門萬鬼出)
(入/也)北風揚胡沙埋翳周與秦大運且如此蒼穹寧匪仁
惻愴竟何道存亡任大鈞(士贇曰周秦者東西二都也/如淳曰陶者作器於鈞上此)
(以造化為大鈞陸機門有車馬客行云門有車馬客駕/言發故鄉念君久不歸濡迹涉江湘投袂赴門塗攬衣)
(不及裳拊膺㩦客泣掩淚叙温涼借問邦族間惻愴論/存亡親友多零落舊齒皆凋喪市朝互遷易城闕成丘)
(荒墳壠日月多松栢蔚芒芒天道信崇替人生安得長/慷慨惟平生俛仰獨悲傷太白此詩與陸機詩相出入)
(故全/錄)
　　　君子有所思行(齊賢曰樂府君子有所思言雕/室麗色不足為久懽宴安滿盈)
　　　(所宜敬忌士贇曰王僧䖍技錄君子有/所思相和歌瑟調三十八曲之一也)
紫閣連終南青冥天倪色憑崖望咸陽宫闕羅北極(齊/賢)
(曰南山終南也咸陽縣在京兆府西四十里秦漢隋唐/所都士贇曰晉天文志中宫北極五星勾陳六星皆在)
(紫宫/中)萬井驚畫出九衢如絃直渭水銀河清横天流不
息(齊賢曰漢宫闕疏曰長安立/九市六在道西三在道東)朝野盛文物衣冠何翕
赩(士贇曰文中子曰大哉/中國衣冠之所自出也)廐馬散連山軍容威絶域(齊/賢)
(曰唐天子之御左右六閑為二廐一曰祥麟二曰鳳苑/以繫飼之其後禁中又增置飛龍廐以張萬嵗領羣牧)
(自正觀至麟德四十年間馬七十六萬六千置八方四/十八監唐兵制天下十道置府六百三十四以處兵外)
(有南衙北/衙禁軍)伊臯運元化衛霍輸筋力歌鐘樂未休榮去
老還逼圓光過滿缺太陽移中昃不散東海金何曾西
飛匿(士贇曰伊尹臯陶/衛青霍去病也)無作牛山悲惻愴淚沾臆(士贇/曰齊)
(景公悲牛山事見二巻註唐至於天寳盛之極/矣此詩乃戒滿盈之作也可謂憂深思逺者矣)
　　　東海有勇婦(士贇曰樂府正聲漢鞞舞歌五曲/有闗中有賢女魏曰明明魏皇晉)
　　　(曰洪/業篇)
梁山感杞妻痛哭為之傾金石忽蹔開都由激深情(士/贇)
(曰劉向説苑齊莊公且伐莒為車五乘之賔而杞梁華/周獨不與焉故歸而不食其母曰汝生而無義死而無)
(名則雖非五乘孰不汝哭也汝生而有義死而有名則/五乘之賔盡汝下也趣食乃行杞梁華周同車侍於莊)
(公而行至莒莒人逆之杞梁華周下鬭獲甲首三百莊/公止之曰子止與子同齊國杞梁華周曰君為五乘之)
(賔而梁不與焉是少吾勇也臨敵涉難止我以利是少/吾行也深入多殺者臣之事也齊國之利非吾所知也)
(遂進鬬壞軍䧟陣三軍不敢當至莒城下莒人以炭置/地二人立有間不能入隰侯重為右曰吾聞古之士犯)
(患涉難者其去遂於物也來吾踰子隰侯重杖䙉伏哭/二子乘而入顧而哭之華周後息杞梁曰汝無勇乎何)
(哭之久也華周曰吾豈無勇哉是其勇與我同也而先/吾死是以哀之莒人曰子母死與子同莒國杞梁華周)
(曰去國歸敵非忠臣也去長受賜非正行也且雞鳴而/期日中而忘之非信也深入多殺者臣之事也莒國之)
(利非吾所知也遂進鬬殺二十七人而死其妻聞之而/哭城為之阤而隅為之崩此非所以起也又崔豹古今)
(註樂府杞梁妻者杞殖妻妹朝日所作也殖戰死妻曰/上則無父中則無夫下則無子人生之苦至矣乃抗聲)
(長哭杞都城感之而頹遂投水而死其妹悲姊之貞操/乃作歌名曰杞梁妻焉梁殖字也劉向新序楚熊渠夜)
(行見寢石以為伏虎開弓射之滅矢飲羽下視知石也/却復射之矢釋無迹熊渠子見其誠心而金石為之開)
(況人/心乎)東海有勇婦何慙蘓子卿學劔越處子超然若流
星捐軀報夫讎萬死不顧生白刃耀素雪蒼天感精誠
十步兩躩躍三呼一交兵斬首掉國門蹴踏五藏行豁
此伉儷憤粲然大義明(士贇曰蘇子卿全節歸漢處子/學劔見前巻註左傳註伉敵也)
(儷偶/也)北海李使君飛章奏天庭捨罪警風俗流芳播滄
瀛名在列女籍竹帛已光榮淳于免詔獄漢主為緹縈
津妾一棹歌脱父於嚴刑十子若不肖不如一女英(士/贇)
(曰漢刑法志孝文時太倉令淳于公有罪當刑詔獄逮/繫長安淳于公無男有五女當行㑹逮乃罵女生子不)
(生男緩急非有益其少女緹縈自傷悲泣乃隨其父至/長安上書願没入為官婢以贖父刑罪使得自新天子)
(悲憐其意遂詔除肉刑具為令列女傳趙津女涓者趙/河津吏之女也初趙簡子南擊楚津吏醉卧不能渡簡)
(子召欲殺之津吏女子持楫而前曰妾父聞君來渡不/測之水恐風波之起故禱九江三河之神不勝至祝杯)
(酌餘瀝醉之於此妾願以鄙軀易父之死簡子將渡少/一人涓乃攘袂操楫而請簡子許之遂與渡中流為簡)
(子發河激之歌其詞曰升彼阿兮靣觀清水揚波兮杳/冥冥禱求福兮醉不醒誅將加兮妾心驚罰既釋兮瀆)
(乃清妾持楫兮操其維蛟龍盻兮主將歸/呼來棹兮行勿疑簡子大悦以為夫人)豫讓斬空衣
有心竟無成(齊賢曰史刺客傳豫讓者晉人事智伯甚/尊寵之乃智伯伐趙襄子與韓魏合謀滅)
(智伯而三分其地漆智伯頭以為飲器豫讓遁逃山中/曰必為報仇而死乃變姓名為刑人入宫塗厠挾匕首)
(欲以刺襄子襄子如厠心動執問之豫讓持刀謂曰欲/為智伯報仇左右欲誅之襄子曰彼義人也釋去之居)
(頃讓又漆身為癩吞炭為啞行乞於市襄子當出豫讓/伏於所過橋下襄子至橋馬驚襄子使人問之豫讓也)
(於是使兵圍之讓曰今日之事臣固伏誅然願請君之/衣而擊之以致報仇之意則雖死不恨於是襄子大義)
(之乃使使持衣與豫讓讓拔劔三躍而擊之曰吾可以/報智伯矣遂拔劔自殺死之日趙國志士聞之皆為涕)
(泣/)要離殺慶忌壯夫所素輕妻子亦何辜焚之買虛聲
豈如東海婦事立獨揚名(齊賢曰通鑑外紀曰呉王僚/子慶忌居衛養士欲報仇闔)
(廬患之子胥薦要離要離曰請君罪以逐臣殺臣妻子/焚之往投必得近而圖之闔廬從其謀要離奔衛有間)
(與慶忌涉江中流因風勢抽戈擊慶忌力薄不制慶忌/捽而投之江浮則又取而殺之如是者三慶忌曰舍妻)
(子為君忠也得來近吾謀也弱力敢加兵於吾勇也赦/之闔廬將厚賞之曰殺妻子以使事不仁為故主殺新)
(主不義捽而三入三出於/江臣已辱矣伏劔而死)
　　　黃葛篇(士贇曰樂府遺聲草木/二十一曲中有種葛篇)
黄葛生洛溪黄花自綿羃青煙蔓長條繚繞幾百尺閨
人費素手採緝作絺綌(齊賢曰詩葛之覃兮施于中谷/維葉莫莫是刈是穫為絺為綌)
(服之無斁即此意精為絺粗為綌士贇曰女在父母之/家未知將所適故習以絺綌煩辱之事乃能整治之無)
(厭倦是其/性貞專)縫為絶國衣逺寄日南客蒼梧大火落暑服
莫輕擲此物雖過時是妾手中跡(士贇曰師古曰逺絶/之國謂聲教之外詩)
(七月流火註曰大火者寒暑之候火星中而寒暑退故/將言寒先著火所在前漢律歴志大火初氐五度寒露)
(中房五度霜降終於尾九度唐地理志嶺南道有驩州/日南郡梧州蒼梧郡太白此詩忠厚之意發於情性風)
(雅之作也今由蚍蜉輩作詩評乃謂太白/詩全無闗於人倫風教吁是亦未之思耳)
　　　白馬篇(士贇曰歌錄曰白/馬篇齊瑟行也)
龍馬花雪白金鞍五陵豪(齊賢曰周官馬八尺以上為/龍師古謂長安安陵陽陵茂)
(陵平陵此為五陵而霸杜皆不與士贇曰漢書曰宣帝/葬杜陵文帝葬霸陵髙帝葬長陵惠帝葬安陵景帝葬)
(陽陵武帝葬茂陵昭帝葬平陵良曰杜陵霸陵在南餘/五陵皆在北故曰五陵漢書曰徙吏二千石髙訾富人)
(及豪傑兼并之家於諸陵葢亦/以强幹弱枝非獨為奉山園也)秋霜切玉劔落日明珠
袍(齊賢曰王子年拾遺曰越句踐以白牛馬祠昆吾山/之神以其山赤金成八劒一曰掩日二轉魄三斷水)
(四懸剪五驚鯢六滅魄七却邪八貞剛以切玉斷金如/刻削土木九隨風士贇曰東方朔十洲記周穆王時西)
(胡獻昆吾刀長/一尺切玉如泥)鬭雞事萬乗軒葢一何髙弓摧南山虎
手接太行猱(士贇曰鬬雞及萬/乗事並見二巻註)酒後競風采三杯弄寳
刀殺人如剪草劇孟同遊遨發憤去函谷從軍向臨洮
叱咤萬戰場匈奴盡奔逃(齊賢曰唐志隴右道洮州臨/洮郡治臨洮縣今為西河州)
(築長城起臨洮今在州西二/十里由空峒山傍洮水東)歸來使酒氣未肯拜蕭曹
(齊賢曰季布傳人言其勇使酒難近/士贇曰蕭曹蕭何曹參皆漢相國)羞入原憲室荒淫
隠蓬蒿(士贇曰原憲字子思孔子卒原憲亡在草澤中/子貢相衛而結駟連騎耕藜藿入窮閻過謝原)
(憲憲攝敝衣冠見子貢子貢恥之曰夫子豈病夫原憲/曰吾聞之無財者謂之貧學道而不能行者謂之病憲)
(貧也非病也子貢慚不懌而去終身恥其言之過也此/詩寓貶於褒寄揚於抑深得國風之㫖讀者宜細味之)
　　　鳳笙篇(士贇曰樂府遺聲歌鐸/二十一曲中有鳳笙篇)
仙人十五愛吹笙學得崑丘彩鳳鳴始聞鍊氣飡金液
復道朝天赴玉京玉京迢迢幾千里鳳笙去去無窮已
欲嘆離聲發絳唇更嗟别調流纎指(士贇曰内京上界/玉京註曰玉京無)
(為天/也)此時惜别詎堪聞此地相看未忍分重吟真曲和
清吹却奏仙歌響綠雲綠雲紫氣向函闗訪道應尋緱
氏山莫學吹笙王子晉一遇浮丘斷不還(士贇曰列仙/傳王子喬者)
(周靈王太子晉也好吹笙作鳳鳴遊伊洛間遇道士浮/丘公接以上嵩髙山四十餘年後於山中見桓良曰告)
(我家七月七日待我於緱氏山至是果乗白鶴駐山頭/望之不得到舉手謝時人而去時有童謡曰王子喬好)
(神仙七月七日上賔天白虎揺瑟鳳吹笙乘雲鼓/氛吹日精長不歸秋山露冷沾君衣此篇遊仙詩)
　　　怨歌行(齊賢曰一作長安見内人出嫁令代為/怨歌行士贇曰歌錄曰怨歌行古辭也)
　　(僧䖍技錄相和歌楚調十曲有怨/詩亦曰怨歌行亦曰明月照髙樓)
十五入漢宫花顔笑春紅君王選玉色侍寢金屏中薦
枕嬌夕月巻衣戀春風寧知趙飛燕奪寵恨無窮沈憂
能傷人綠鬢成霜蓬一朝不得意世事徒為空(齊賢曰/古辭有)
(怨歌行班婕妤擬之士贇曰漢書班婕妤自鴻嘉後上/稍淫内寵稀復進見趙飛燕譖婕妤祝詛後宫及主上)
(遂退處/東宫)鷫鸘換美酒舞衣罷雕龍寒苦不忍言為君奏
絲桐腸斷絃亦絶悲心夜忡忡(士贇曰列子鍾期死伯/牙絶絃又悲心更微此)
(詩雖宫怨之體然寄興深逺怨/而不誹其得國風之遺意歟)
　　　塞下曲六首(士贇曰樂府遺聲征戍/十五曲中有塞下曲)
五月天山雪無花秪有寒笛中聞折柳春色未曾看(士/贇)
(曰崔豹古今註横吹胡樂也有黄鶴隴頭出闗入/闗出塞入塞折楊柳覃子赤之陽望行人十曲)曉戰
隨金鼓宵眠抱玉鞍願將腰下劔直為斬樓蘭(士贇曰/周禮鼓)
(人掌六鼓四金之音聲以節音樂以和軍/旅辨其聲用傅介子斬樓蘭王事見前巻)
　　　其二
天兵下北荒胡馬欲南飲横戈從百戰直為銜恩甚握
雪海上飡拂沙隴頭寢何當破月氏然後方髙枕(士贇/曰漢)
(書蘇武使匈奴單于欲降之乃幽武置大窖中絶不飲/食天雨雪乃卧齧雪與旃毛井咽之數月不死匈奴以)
(為神迺徙武北海上無人處武至海上廪食不/至掘野鼠求草實而食之破月氏事見前巻註)
　　　其三
駿馬似風飈鳴鞭出渭橋彎弓辭漢月揷羽破天驕車
解星芒盡營空海霧消功成畫麟閣獨有霍嫖姚(齊賢/曰古)
(今註曰始皇七馬一曰追風九域志渭橋在京兆髙陵/縣距府東北七十里霍去病為嫖姚校尉服䖍音飄揺)
(士贇曰彎弓辭漢月者出漢塞而/深入敵境也揷羽者箭在腰也)
　　　其四
白馬黄金塞雲砂遶夢思那堪愁苦節逺憶邊城兒螢
飛秋窻滿月度霜閨遲摧殘梧桐葉蕭颯沙棠枝無時
獨不見流淚空自知(齊賢曰古今詩曰塞者塞也所以/擁塞夷狄也上林賦張揖註沙棠)
(狀如棠黄華赤實/其味如李無核)
　　　其五
塞虜乗秋下天兵出漢家將軍分虎竹戰士卧龍沙邊
月隨弓影胡霜拂劔花玉闗殊未入少婦莫長嗟(齊賢/曰漢)
(書匈奴至秋馬肥弓勁則入塞龍沙謂龍底之沙後漢/班超久在絶域年老思土上疏曰臣不敢望到酒泉郡)
(但願生入玉門闗超妹亦上書上感其言召超還士贇/曰漢文帝紀與郡守為銅虎符竹使符應劭曰銅虎符)
(第一至第五國家當發兵遣使者至郡合符符合乃聽/受之竹使符者以竹箭五枝長五寸鑴刻篆書第一至)
(第/五)
　　　其六
烽火動沙漠連照甘泉雲漢皇按劔起還召李將軍兵
氣天上合鼓聲隴底聞横行負勇氣一戰淨妖氛(士贇/曰李)
(將軍傳匈奴人殺遼東太守敗韓將軍於是天子乃召/拜廣為右北平太守匈奴聞之號曰漢之飛將軍避之)
(數嵗後漢地理地漢陽郡隴州有大/坂名隴底此六詩從軍樂之體也)
　　　來日大難(士贇曰來日大難者即古樂府善哉/行亦曰日苦短也古辭云來日大難)
　　　(口燥唇乾言人命不可保當樂見/親友求長生術與王喬八公遊)
來日一身擕糧負薪長鳴食盡苦口焦唇今日醉飽樂
過千春(齊賢曰言始者貧苦今幸懽樂當/思逺圖仙人相存以下皆寓言)仙人相存誘
我逺學海淩三山陸憩五嶽乗龍天飛目瞻兩角授以
仙藥金丹滿握蟪蛄䝉恩深愧短促思填東海强銜一
木(齊賢曰司馬曰蟪蛄寒/蟬一名蝭蟧春生夏死)道重天地軒師廣成蟬翼九
五以求長生下士大笑如蒼蠅聲(士贇曰詩意謂黃帝/猶知以道為重師問)
(廣成視天位猶蟬翼之輕以求長生久視之術/而下愚之士乃戀浮榮聞道而笑亦可哀矣)
　　　塞上曲(士贇曰樂府塞上曲者/古征戍十五曲之一也)
大漢無中䇿匈奴犯渭橋五原秋草綠胡馬一何驕(齊/賢)
(曰嚴尤諫王莽曰匈奴為害所從來久矣未聞上世有/必征之者後世周秦漢征之然皆未有得上䇿周得中)
(策漢得下策秦無策焉唐太宗初即位頡利將十萬騎/襲武功太宗與髙士亷房元齡馳六騎出元武門幸渭)
(上與可汗隔水語責其負約羣酋見帝皆驚下馬拜翼/日刑白馬與頡利盟于便橋上突厥引退九域志鹽州)
(五原郡領五/原白池二縣)命將征西極横行隂山側燕支落漢家婦
女無華色(齊賢曰前漢匈奴傳應侯曰北邊塞至其東外/有隂山東西千餘里草木茂盛多禽獸本冒)
(頓依阻其中匈奴名妻/閼氏言可愛如臙脂)轉戰渡黄河休兵樂事多蕭條
清萬里瀚海寂無波(齊賢曰瀚北海名士贇曰唐史突/厥頡利自武德便橋既盟之後貞)
(觀中太宗思雪此恥乘其國亂乃命李靖為定襄道行/軍總管節度六總管之師十餘萬征突厥靖率勁騎三)
(千趨惡陽嶺襲定襄破之可汗脱身遁磧口走保鐵山/靖督兵疾進襲撃之盡獲其衆頡利獨奔沙鉢羅行軍)
(副總管張寳相擒之其國遂亡於是斥地自隂山北至/大漠矣初破定襄帝喜曰靖以騎三千蹀血窮廷取定)
(襄古未有比足澡吾渭北之恥矣此/詩是美頌一時勲德借漢為喻也)
　　　玉階怨(士贇曰王僧䖍技錄相和歌楚調十曲/有玉階怨太白此篇無一字言怨而隠)
　　　(然幽怨之意見於言外晦/菴所謂聖於詩者此歟)
玉階坐白露夜久侵羅襪却下水晶簾玲瓏望秋月(士/贇)
(曰水晶簾以水晶為/之如今之琉璃簾也)
　　　襄陽曲四首(士贇曰樂府正聲清商曲有襄陽/樂宋隋王誕始為襄陽郡元嘉末)
　　　(仍為雍州夜聞諸女歌謡因為/之辭焉太白此詞述史而已)
襄陽行樂處歌舞白銅鞮江城回淥水花月使人迷(齊/賢)
(曰九域志襄州襄陽郡治襄陽縣淥水漢水也士贇曰/樂府都邑二十四曲有白銅鞮歌亦曰襄陽蹋同鞮)
　　　其二
山公醉酒時酩酊髙陽下頭上白接䍦倒着還騎馬(齊/賢)
(曰晉山簡鎮襄陽唯酒是躭諸習有佳園池簡出遊多/之池上置酒輒醉名之曰髙陽池時兒童歌曰山公出)
(何許往至髙陽池日久倒載歸酩酊無所知時時能騎/馬倒着白接䍦舉鞭問葛彊何如并州兒士贇曰韻釋)
(接䍦白/帽也)
　　　其三
峴山臨漢江水綠沙如雪上有墮淚碑青苔久磨滅(齊/賢)
(曰峴山在襄陽南十里晉羊祜樂山水每風景必造峴/山言詠終日不倦卒時年五十八南州人征市人聞祜)
(喪莫不號痛罷市其仁德所感如此襄陽百姓於峴山/祜平生遊憩之地建碑立廟嵗時祭享望其碑者莫不)
(流涙杜預因/名為墮涙碑)
　　　其四
且醉習家池莫看墮淚碑山公欲上馬笑殺襄陽兒(齊/賢)
(曰晉書習郁/家有大池)
　　　大堤曲(齊賢曰古今樂録大堤曲隋王誕為襄/州時作張柬之大堤曲曰南國多佳人)
　　　(莫若大堤女士贇曰樂府遺/聲都邑三十四曲有大堤曲)
漢水臨襄陽花開大堤暖佳期大堤下淚向南雲滿(齊/賢)
(曰禹貢嶓冢導漾東流為漢襄陽/在漢水之隂大堤漢水之堤也)春風復無情吹我夢魂
散不見眼中人天長音信斷(士贇曰樂府常歡林辭曰/分手桃林岸遂別峴山頭)
(若欲寄音信/漢水向西流)
　　　宫中行樂詞八首(奉詔作士贇曰樂府遺聲行/樂四十八曲有宫中行樂詞)
小小生金屋盈盈在紫微山花揷寳髻石竹繡羅衣每
出深宫裏常隨步輦歸只愁歌舞散化作綵雲飛(齊賢/曰三)
(秦記曰未央宫一名紫微宫李白外傳開元中/沉香亭牡丹開上乘照夜車太真妃以步輦從)
　　　其二
柳色黄金嫩梨花白雪香玉樓巢翡翠金殿鎻鴛鴦選
妓隨雕輦徴歌出洞房宫中誰第一飛燕在昭陽(齊賢/曰十)
(洲記承淵有金臺玉樓漢書孝成/趙皇后弟絶幸為昭儀居昭陽宫)
　　　其三
盧橘為秦樹蒲萄出漢宫煙花宜落日絲管醉春風笛
奏龍吟水簫鳴鳳下空君王多樂事還與萬方同(齊賢/曰應)
(劭曰伊尹書箕山之東有盧橘夏熟大宛以蒲萄為酒/富人藏酒至萬餘石久者至數十嵗不改漢使求蒲萄)
(種歸天子種之離宫别館之傍元壽二年單于來朝舍/之上林苑蒲萄宫士贇曰前漢志絲曰絃竹曰管馬融)
(笛賦近世羗笛從𦍑起龍鳴水/中不見已截竹吹之聲相似)
　　　其四
玉樹春歸日金宫樂事多後庭朝未入輕輦夜相過笑
出花間語嬌來竹下歌莫教明月去留着醉嫦娥(齊賢/曰淮)
(南子曰羿請不死之藥于西王母其妻嫦娥竊之奔于/月士贇曰樂府玉樹後庭花陳後主所作常與宫女學)
(士及朝臣相和為詩大樂令/採其尤輕艷者以為此曲)
　　　其五
繡户香風暖紗牕曙色新宫花爭笑日池草暗生春綠
樹聞歌鳥青樓見舞人昭陽桃李月羅綺自相親(士贇/曰唐)
(禮樂志天受鳥歌武后作也天受年號鳥歌/者有鳥能人言萬嵗因以制樂昭陽殿名)
　　　其六
今日明光裏還須結伴遊春風開紫殿天樂下珠樓豔
舞全知巧嬌歌半欲羞更憐花月夜宫女笑藏鈎(齊賢/曰三)
(輔舊事桂宫内有明光殿成帝紀神光降集紫殿謝朓/詩紫殿肅隂隂三秦記曰漢鈎弋夫人手拳時人傚之)
(自為藏鈎風土記藏鈎之戲分二曹以較勝負若人偶/則敵對若竒則使一人為游附或屬上曹或屬下曹為)
(飛鳥又曰為此戯必於正/月風土記在臘祭後也)
　　　其七
寒雪梅中盡春風柳上歸宫鶯嬌欲醉簷燕語還飛遲
日明歌席新花豔舞衣晩來移綵仗行樂泥光輝
　　　其八
水綠南薰殿花紅北闕樓鶯歌聞太液鳳吹繞瀛洲素
女鳴珠珮天人弄綵毬今朝風日好宜入未央游(齊賢/曰蕭)
(何作未央宫立東闕北闕史武帝作建章宫其北治大/池漸臺髙二十餘丈名曰太液池中有蓬萊方丈瀛洲)
(象海中神山士贇曰淮南/子曰素女黄帝時方術女)
　　　清平調詞三首(齊賢曰樂史序太白事曰天寳/中白供奉翰林禁中初重木芍)
　　　(藥得四本紅紫淺紅通白者移植於興慶池東/沉香亭㑹花開上乘照夜車太真妃以步輦從)
　　　(詔選梨園中弟子尤者得樂一十六色李龜年/以歌擅一時手捧檀板押衆樂前欲歌之上曰)
　　　(賞名花對妃子焉用舊樂詞還命龜年持金花/箋宣賜李白立進清平調三章白承詔宿酲未)
　　　(解因援筆賦之龜年歌之太真妃持玻璃七寳/杯酌西涼州蒲萄酒笑領歌辭意甚厚上因調)
　　　(玉笛以倚曲每曲徧將換則遲其聲以媚之太/真飲罷歛綉巾重拜上自是顧李翰林尤異於)
　　　(學士士贇曰唐禮樂志平/調清調周房中樂遺聲)
雲想衣裳花想容春風拂檻露華濃若非羣玉山頭見
㑹向瑶臺月下逢
　　　其二
一枝紅豔露凝香雲雨巫山枉斷腸借問漢宫誰得似
可憐飛燕倚新粧(齊賢曰樂史太白遺事曰白既為此/詞太真嘗吟之髙力士終以脱靴為)
(深恥曰始以妃子怨李白深入骨髓何獨拳拳如是耶/妃驚曰何翰林學士能辱人如斯力士曰以飛燕指妃)
(子賤之甚矣妃頗然之上嘗三欲命白官卒為宫中所/捍而止士贇曰傳者謂髙力士指摘飛燕之事以激怒)
(貴妃予謂使力士而知書則雲雨巫山豈不尤甚乎此/云枉斷腸者亦譏其曽為壽王妃使壽王而未能忘情)
(是枉斷腸矣詩人比事以興深切/著明特讀者以為常事而忽之耳)
　　　其三
名花傾國兩相歡長得君王帯笑看解釋春風無限恨
沈香亭北倚闌干(齊賢曰名花指牡丹傾國指妃子沉/香亭以沈香為之如栢梁臺以栢香)
(為之也士贇曰太白詩用意深逺非洞悟三百篇之㫖/趣者未易窺其籓籬晦庵所謂聖於詩者是也清平樂)
(詞宫中行樂詞其中數首至得國風諷諌之體如玉樓/巢翡翠金殿鎻鴛鴦是諷其金殿玉樓不為延賢之地)
(徒使女子小人居之也選妓隨雕輦徴歌出洞房是諷/其不好德而好色不聽雅樂而聽鄭聲也宫中誰第一)
(飛燕在昭陽是以飛燕比貴妃妃與趙飛燕事迹全相/類葢欲使明皇以古為鑒知飛燕之為漢禍水而不惑)
(溺於貴妃也君王多樂事還與萬方同是諷其與民同/樂也今朝風日好宜向未央遊是諷其躭遊宴之樂而)
(臨政視事於未央也是時明皇有聲色之惑多不視朝/故因及之也言在於此意在於彼正得譎諌之體太白)
(纔得近君當時人所難言者即寓諷諌之意於詩内使/明皇因詩而有悟其社稷蒼生庶有瘳乎豈曰小補之)
(哉/)
　　　鼓吹入朝曲(士贇曰鼓吹入朝曲即漢短簫鐃/歌三十二曲中之鼔吹曲也太白)
　　　(命題添入朝字耳或者/謂諷永王入朝而作)
金陵控海浦淥水帯吳京鐃歌列騎吹颯㳫引公卿槌
鍾速嚴收伐鼓啓重城(齊賢曰唐昇州楚共王里故曰/金陵古今註短簫鐃歌軍樂也)
(黄帝使岐伯作以建武陽盛德勸戰士也周禮所謂王/大捷則令凱樂軍大捷則令凱歌者也士贇曰樂府漢)
(晉有短簫鐃歌二十二曲騎吹者即唐禮樂志所謂北/狄樂皆馬上之聲自後漢以鼔吹為軍中樂馬上奏之)
天子憑玉几劔履若雲行日出照萬户簪裾爛明星朝
罷沐浴閒遨遊閬風亭濟濟雙闕下歡娯樂恩榮(齊賢/曰周)
(禮天子左右玉几魏志功臣則賜劔履上殿閬風山名/在崑崙上士贇曰此篇全得國風之體其為諷永王璘)
(入朝無疑末句歸美朝罷休閒歡娛/如此恩榮如此其氣槩亦可見矣)
　　　秦女休行(古詩魏朝恊律都尉/左延年所作今擬之)
西門秦氏女秀色如瓊花手揮白楊刀清晝殺讎家羅
袖灑赤血英聲淩紫霞直上西山去闗吏相邀遮婿為
燕國王身被詔獄加犯刑若履虎不畏落爪牙素頸未
及斷摧眉伏泥沙金雞忽放赦大辟得寛賒何慙聶政
姊萬古共驚嗟(齊賢曰唐百官志中尚書令掌供赦日/樹金雞於仗南竿長七尺有雞髙四尺)
(黄金飾首銜絳幡長七尺承以綵盤維以絳繩將作監/供焉擊棡鼓千聲集百官父老囚徒坊小兒得雞首者)
(官與錢購或取絳幡而已書吕刑大辟之罰其屬二百/史聶政為嚴仲子報仇刺殺韓相俠累因自破靣抉眼)
(自屠出腸遂死韓取聶政尸暴於市購問莫知誰聶政/姊榮聞如韓市伏尸哭極哀曰是軹深井里所謂聶政)
(者也以妾尚在之故重自刑以絶從妾其奈何畏没身/之誅終没賢弟之名大驚韓市人乃大呼天者三卒於)
(邑悲哀而死政之旁晉楚齊衛聞之皆曰非獨政能也/乃其姊亦烈女也士贇曰此言勇於報仇冒犯刑憲如)
(履虎尾而不畏落虎之爪牙也隋禮儀志齊赦日則武/庫令設金雞及鼓於閭門外之右集囚於闕前檛鼓千)
(聲釋/焉)
　　　秦女巻衣(齊賢曰樂府解題有秦女巻衣言巻/衣以贈所歡莫筠歌曰咸陽春草芳)
　　　(秦女巻衣裳士贇曰樂府遺聲/佳麗四十七曲有秦女巻衣)
天子居未央妾侍巻衣裳顧無紫宫寵敢拂黄金牀水
至亦不去熊來尚可當微身奉日月飄若螢之光願君
采葑菲無以下體妨(齊賢曰漢書元帝行幸虎圏鬬獸/後宫皆作熊逸出圏攀檻欲上殿)
(左右皆驚走馮婕妤直前當熊而立左右格殺熊上問/何故當熊對曰猛獸得人而止妾恐熊至御座故以妾)
(當之詩采葑采菲無以下體葑蔓菁菲土𤓰此二菜者/皆上下可食然其根有美時有惡時采之者不可以根)
(惡時并棄其葉士贇曰劉向列女傳曰楚昭王夫人齊/女也昭王出遊留夫人漸臺上江水大至遣使者迎夫)
(人忘持符夫人曰王與宫人約召必以符今使者不持/符妾不敢行於是使返取符未還臺已壞沉水而死此)
(亦比興之作焉觀其/末章亦微而顯矣)
　　　東武吟(一作出東門後書懷留别翰林諸公士/贇曰東武吟即樂府正聲東門行也晉)
　　　(樂奏古辭云出東門不顧歸言士有貧不安其/居拔劔去妻子牽衣留之願共餔糜斯足不求)
　　　(富貴也太白詩則自述其志也又王僧䖍技錄/相和歌楚調十曲有東武吟亦曰東武琵琶吟)
　　　(行/)
好古笑流俗素聞賢達風方希佐明主長揖辭成功白
日在髙天迴光燭微躬(齊賢曰尚書序好古博約/君子漢書酈生長揖不拜)恭承
鳳凰詔歘起雲蘿中清切紫霄逈優游丹禁通(齊賢曰/事始曰)
(石季龍置戲馬觀上安詔書用五色紙銜于木/鳳口而頒行禁中門户有禁非侍御不得入)君王賜
顔色聲價淩煙虹乗輿擁翠葢扈從金城東寳馬麗絶
景錦衣入新豐(齊賢曰明皇嘗賜太白錦袍士贇曰輿/服志乗輿大駕公卿奉引太僕御大將)
(軍㕘乗屬車八十一乘/千乗萬騎名曰鹵簿)依巖望松雪對酒鳴絲桐因學
揚子雲獻賦甘泉宫天書美片善清芬播無窮(齊賢曰/漢成帝)
(時揚雄從上幸甘泉/還奏甘泉賦以風)一朝去金馬飄落成飛蓬賔客日
疎散玉樽亦已空(士贇曰待詔金馬門詳見一巻史孟/嘗君廢諸客皆去馮驩曰富貴多士)
(貧賤寡友事之固然也今君失位而賔客皆去事之固/然也漢書孔融喜後進賔客日盈其門常歎曰座上客)
(常滿樽中酒不空吾無/憂矣此反其意而用之)才力猶可倚不慙世上雄閒作
東武吟曲盡情未終書此謝知已吾尋黄綺翁(齊賢曰/東武太)
(山皆齊之土風絃歌謳吟之曲名也士贇曰此詩乃太/白放黜之後作此以别知已者抱材於世始遇而卒不)
(合見知而不見用卒章曰閒作東武吟曲盡情未終書/此謝知已吾尋黄綺翁惓戀不忘之意悠然見於辭外)
(亦可慨/歎也已)
　　　邯鄲才人嫁為厮養卒婦(士贇曰樂府遺聲佳/麗四十八曲有邯鄲)
　　　(才人嫁為厮養卒/婦葢古有是事也)
妾本崇臺女揚娥入丹闕自倚顔如花寧知有彫歇(齊/賢)
(曰杜預註左氏歇盡也士贇曰崇臺在/邯鄲葢本六國時趙武靈王故臺也)一辭玉階下去
若朝雲没每憶邯鄲城深宫夢秋月君王不可見惆悵
至明發(齊賢曰邯鄲縣在磁州東北七十里士贇曰此/詩太白既出之作也特借此發興叙其睽遇之)
(始末耳然其辭意睠顧宗國/係心君王亦得騷之遺意歟)
　　　出自薊北門行(士贇曰樂府遺聲都邑三十四/曲有自出薊北門行太白此詞)
　　　(則必為開元天寳之際命將征/伐吐谷渾奚怒吐蕃而作也)
虜陣横北荒胡星耀精芒羽書速驚電烽火晝連光虎
竹救邊急戎車森已行(齊賢曰羽書羽檄也漢髙/祖曰吾以羽檄徴天下兵)明主
不安席按劔心飛揚推轂出猛將連旗登戰場兵威衝
絶幕殺氣淩穹蒼(齊賢曰古遣將出征伐人君親推其/轂曰閫以外將軍制之沙土曰幕直)
(渡曰/絶)列卒赤山下開營紫塞傍孟冬風沙緊旌旗颯彫
傷畫角悲海月征衣巻天霜(士贇曰唐地理志開元二/年復置松漠都督府領州)
(八以伏部分置赤山州/紫塞事並見四巻註)揮刃斬樓蘭彎弓射賢王單于
一平蕩種落自奔亡收功報天子行歌歸咸陽(士贇曰/匈奴官)
(號置左右賢王匈奴謂賢曰屠耆故常以太子為左屠/耆王傳介子斬樓蘭王事見前種落者謂宗種部落也)
(此詩天寳已前之/作也有頌之體焉)
　　　洛陽陌(士贇曰樂府遺聲都邑/三十四曲有洛陽陌)
白玉誰家郎回車渡天津看花東陌上驚動洛陽人(士/贇)
(曰天津橋名風俗通/南北曰阡東西曰陌)
　　　北上行(士贇曰樂府征行曲太白/此詞則言從軍征役之苦)
北上何所苦北上縁太行磴道盤且峻巉巖淩穹蒼馬
足蹶側石車輪摧髙岡(齊賢曰九域志太行山在懷州/魏武苦寒行曰北上太行山艱)
(哉何巍巍羊腸坂詰屈車輪/為之摧士贇曰磴道閣道也)沙塵接幽州烽火連朔方
殺氣毒劔㦸嚴風裂衣裳奔鯨夾黄河鑿齒屯洛陽(齊/賢)
(曰此詩乃禄山初反時作也鑿齒指祿山奔鯨指史思/明崔乾祐之徒淮南子註曰堯時窫窳刲豕鑿齒皆為)
(人害窫窳類貙虎爪食人服䖍/曰鑿齒長五尺似鑿亦食人)前行無歸日返顧思舊
鄉慘慽氷雪裏悲號絶中腸尺布不掩體皮膚劇枯桑
汲水澗谷阻採薪隴坂長猛虎又掉尾磨牙皓秋霜草
木不可飡饑飲零露漿歎此北上苦停驂為之傷何日
王道平開顔覩天光(士贇曰按北上行者征行之曲言/行役者之苦也太白此詩其作於)
(至德之後乎隠然有國風愛君憂國勞/而不怨厭亂思治之意讀者其母忽諸)
　　　短歌行(士贇曰樂府詩古皆有此詞言人壽不/可得長思與知友及時為樂並自戒勗)
　　　(之意太白此詞雖擬之然其辭意/則出於騷肆為誕辭以寄興而已)
白日何短短百年苦易滿蒼穹浩茫茫萬劫太極長麻
姑垂兩鬢一半已成霜天公見玉女大笑億千場吾欲
攬六龍迴車掛扶桑北斗酌美酒勸龍各一觴富貴非
所願與人駐顔光(齊賢曰刼世也儒謂之世道謂之塵/佛謂之刼神異傳曰東王公與玉女)
(投壺設有不接天為之笑開口流光今電是也士/贇曰康伯曰太極者無朕之稱不可得而名也)
　　　空城雀(士贇曰樂府内鳥獸二十一曲有空城/雀却不言所始太白此詞則假雀以興)
　　　(孤介之士安於命義幸得祿仕以自養茍避/讒妬之患足矣不肯依附權勢踰分貪求也)
嗷嗷空城雀身計何戚促本與鷦鷯羣不隨鳳凰族(齊/賢)
(曰鷦鷯㣲小黄雀也闗東謂之土雀又云女工又云巧/婦又云女匠張茂先鷦鷯賦曰巢林不過一枝每食不)
(過數/粒)提擕四黄口飲乳未嘗足(士贇曰劉向説苑孔子/見羅者其所得者皆黄)
(口也孔子曰黄口盡得大雀獨不得何也羅者對曰黄/口從大爵者不可得大爵從黄口者可得孔子顧謂弟)
(子曰君子慎所從不得/其人則有羅網之患)食君糠粃餘常恐烏鳶逐(士贇/曰劉)
(向新序鄒穆公有令食鳬鴈必以粃無得以粟於是倉/無粃而求易於民二石粟而得一石粃吏以為費請以)
(粟食之穆公曰去非汝所知也夫百姓飽牛而耕暴背/而耘豈為鳥獸哉粟米人之上食奈何其以養鳥夫取)
(倉之粟而移之於民此非吾之粟乎鳥茍食鄒/之粃不害食之粟也粟之在倉與民於我何擇)恥涉太
行險羞營覆車粟(齊賢曰益部耆舊傳曰楊宣為河内/太守行縣有羣雀鳴桑樹上宣謂吏)
(曰前有/覆車粟)天命有定端守分絶所欲(齊賢曰孟子曰莫之/為而為者天也莫之)
(致而至/者命也)
　　　菩薩蠻(士贇曰按此二詞至今/其調猶存其所自始乎)
平林漠漠煙如織寒山一帯傷心碧暝色入髙樓有人
樓上愁玉階空佇立宿鳥歸飛急何處是歸程長亭連
短亭
　　　憶秦娥
簫聲咽秦娥夢斷秦樓月秦樓月年年柳色灞陵傷别
樂遊原上清秋節咸陽古道音塵絶音塵絶西風殘照
漢家陵闕(士贇曰西京雜/記漢有樂游苑)
　
　
　
　
　
　
　
　李太白集分類補註巻五
欽定四庫全書
　李太白集分類補註巻五
　　　　　　　　　　　宋　楊齊賢　集註
　　　　　　　　　　　元　蕭士贇　補註
　　樂府
　　　門有車馬客行(僧䖍技錄相和歌琴/調三十八曲有此行)
門有車馬賔金鞍耀朱輪謂從丹霄落乃是故鄉親呼
兒掃中堂坐客論悲辛對酒兩不飲停觴淚盈巾嘆我
萬里遊飄飄三十春空談帝王略紫綬不掛身雄劔藏
玉匣隂符生素塵(士贇曰雄劔見二巻/註隂符經太公所著)廓落無所合流
離湘水濵借問宗黨間多為泉下人(齊賢曰爾雅宗/族有母黨妻黨)生
苦百戰役死託萬鬼鄰(士贇曰山海經云東海中蟠桃/其卑枝間曰東北鬼門萬鬼出)
(入/也)北風揚胡沙埋翳周與秦大運且如此蒼穹寧匪仁
惻愴竟何道存亡任大鈞(士贇曰周秦者東西二都也/如淳曰陶者作器於鈞上此)
(以造化為大鈞陸機門有車馬客行云門有車馬客駕/言發故鄉念君久不歸濡迹涉江湘投袂赴門塗攬衣)
(不及裳拊膺㩦客泣掩淚叙温涼借問邦族間惻愴論/存亡親友多零落舊齒皆凋喪市朝互遷易城闕成丘)
(荒墳壠日月多松栢蔚芒芒天道信崇替人生安得長/慷慨惟平生俛仰獨悲傷太白此詩與陸機詩相出入)
(故全/錄)
　　　君子有所思行(齊賢曰樂府君子有所思言雕/室麗色不足為久懽宴安滿盈)
　　　(所宜敬忌士贇曰王僧䖍技錄君子有/所思相和歌瑟調三十八曲之一也)
紫閣連終南青冥天倪色憑崖望咸陽宫闕羅北極(齊/賢)
(曰南山終南也咸陽縣在京兆府西四十里秦漢隋唐/所都士贇曰晉天文志中宫北極五星勾陳六星皆在)
(紫宫/中)萬井驚畫出九衢如絃直渭水銀河清横天流不
息(齊賢曰漢宫闕疏曰長安立/九市六在道西三在道東)朝野盛文物衣冠何翕
赩(士贇曰文中子曰大哉/中國衣冠之所自出也)廐馬散連山軍容威絶域(齊/賢)
(曰唐天子之御左右六閑為二廐一曰祥麟二曰鳳苑/以繫飼之其後禁中又增置飛龍廐以張萬嵗領羣牧)
(自正觀至麟德四十年間馬七十六萬六千置八方四/十八監唐兵制天下十道置府六百三十四以處兵外)
(有南衙北/衙禁軍)伊臯運元化衛霍輸筋力歌鐘樂未休榮去
老還逼圓光過滿缺太陽移中昃不散東海金何曾西
飛匿(士贇曰伊尹臯陶/衛青霍去病也)無作牛山悲惻愴淚沾臆(士贇/曰齊)
(景公悲牛山事見二巻註唐至於天寳盛之極/矣此詩乃戒滿盈之作也可謂憂深思逺者矣)
　　　東海有勇婦(士贇曰樂府正聲漢鞞舞歌五曲/有闗中有賢女魏曰明明魏皇晉)
　　　(曰洪/業篇)
梁山感杞妻痛哭為之傾金石忽蹔開都由激深情(士/贇)
(曰劉向説苑齊莊公且伐莒為車五乘之賔而杞梁華/周獨不與焉故歸而不食其母曰汝生而無義死而無)
(名則雖非五乘孰不汝哭也汝生而有義死而有名則/五乘之賔盡汝下也趣食乃行杞梁華周同車侍於莊)
(公而行至莒莒人逆之杞梁華周下鬭獲甲首三百莊/公止之曰子止與子同齊國杞梁華周曰君為五乘之)
(賔而梁不與焉是少吾勇也臨敵涉難止我以利是少/吾行也深入多殺者臣之事也齊國之利非吾所知也)
(遂進鬬壞軍䧟陣三軍不敢當至莒城下莒人以炭置/地二人立有間不能入隰侯重為右曰吾聞古之士犯)
(患涉難者其去遂於物也來吾踰子隰侯重杖䙉伏哭/二子乘而入顧而哭之華周後息杞梁曰汝無勇乎何)
(哭之久也華周曰吾豈無勇哉是其勇與我同也而先/吾死是以哀之莒人曰子母死與子同莒國杞梁華周)
(曰去國歸敵非忠臣也去長受賜非正行也且雞鳴而/期日中而忘之非信也深入多殺者臣之事也莒國之)
(利非吾所知也遂進鬬殺二十七人而死其妻聞之而/哭城為之阤而隅為之崩此非所以起也又崔豹古今)
(註樂府杞梁妻者杞殖妻妹朝日所作也殖戰死妻曰/上則無父中則無夫下則無子人生之苦至矣乃抗聲)
(長哭杞都城感之而頹遂投水而死其妹悲姊之貞操/乃作歌名曰杞梁妻焉梁殖字也劉向新序楚熊渠夜)
(行見寢石以為伏虎開弓射之滅矢飲羽下視知石也/却復射之矢釋無迹熊渠子見其誠心而金石為之開)
(況人/心乎)東海有勇婦何慙蘓子卿學劔越處子超然若流
星捐軀報夫讎萬死不顧生白刃耀素雪蒼天感精誠
十步兩躩躍三呼一交兵斬首掉國門蹴踏五藏行豁
此伉儷憤粲然大義明(士贇曰蘇子卿全節歸漢處子/學劔見前巻註左傳註伉敵也)
(儷偶/也)北海李使君飛章奏天庭捨罪警風俗流芳播滄
瀛名在列女籍竹帛已光榮淳于免詔獄漢主為緹縈
津妾一棹歌脱父於嚴刑十子若不肖不如一女英(士/贇)
(曰漢刑法志孝文時太倉令淳于公有罪當刑詔獄逮/繫長安淳于公無男有五女當行㑹逮乃罵女生子不)
(生男緩急非有益其少女緹縈自傷悲泣乃隨其父至/長安上書願没入為官婢以贖父刑罪使得自新天子)
(悲憐其意遂詔除肉刑具為令列女傳趙津女涓者趙/河津吏之女也初趙簡子南擊楚津吏醉卧不能渡簡)
(子召欲殺之津吏女子持楫而前曰妾父聞君來渡不/測之水恐風波之起故禱九江三河之神不勝至祝杯)
(酌餘瀝醉之於此妾願以鄙軀易父之死簡子將渡少/一人涓乃攘袂操楫而請簡子許之遂與渡中流為簡)
(子發河激之歌其詞曰升彼阿兮靣觀清水揚波兮杳/冥冥禱求福兮醉不醒誅將加兮妾心驚罰既釋兮瀆)
(乃清妾持楫兮操其維蛟龍盻兮主將歸/呼來棹兮行勿疑簡子大悦以為夫人)豫讓斬空衣
有心竟無成(齊賢曰史刺客傳豫讓者晉人事智伯甚/尊寵之乃智伯伐趙襄子與韓魏合謀滅)
(智伯而三分其地漆智伯頭以為飲器豫讓遁逃山中/曰必為報仇而死乃變姓名為刑人入宫塗厠挾匕首)
(欲以刺襄子襄子如厠心動執問之豫讓持刀謂曰欲/為智伯報仇左右欲誅之襄子曰彼義人也釋去之居)
(頃讓又漆身為癩吞炭為啞行乞於市襄子當出豫讓/伏於所過橋下襄子至橋馬驚襄子使人問之豫讓也)
(於是使兵圍之讓曰今日之事臣固伏誅然願請君之/衣而擊之以致報仇之意則雖死不恨於是襄子大義)
(之乃使使持衣與豫讓讓拔劔三躍而擊之曰吾可以/報智伯矣遂拔劔自殺死之日趙國志士聞之皆為涕)
(泣/)要離殺慶忌壯夫所素輕妻子亦何辜焚之買虛聲
豈如東海婦事立獨揚名(齊賢曰通鑑外紀曰呉王僚/子慶忌居衛養士欲報仇闔)
(廬患之子胥薦要離要離曰請君罪以逐臣殺臣妻子/焚之往投必得近而圖之闔廬從其謀要離奔衛有間)
(與慶忌涉江中流因風勢抽戈擊慶忌力薄不制慶忌/捽而投之江浮則又取而殺之如是者三慶忌曰舍妻)
(子為君忠也得來近吾謀也弱力敢加兵於吾勇也赦/之闔廬將厚賞之曰殺妻子以使事不仁為故主殺新)
(主不義捽而三入三出於/江臣已辱矣伏劔而死)
　　　黃葛篇(士贇曰樂府遺聲草木/二十一曲中有種葛篇)
黄葛生洛溪黄花自綿羃青煙蔓長條繚繞幾百尺閨
人費素手採緝作絺綌(齊賢曰詩葛之覃兮施于中谷/維葉莫莫是刈是穫為絺為綌)
(服之無斁即此意精為絺粗為綌士贇曰女在父母之/家未知將所適故習以絺綌煩辱之事乃能整治之無)
(厭倦是其/性貞專)縫為絶國衣逺寄日南客蒼梧大火落暑服
莫輕擲此物雖過時是妾手中跡(士贇曰師古曰逺絶/之國謂聲教之外詩)
(七月流火註曰大火者寒暑之候火星中而寒暑退故/將言寒先著火所在前漢律歴志大火初氐五度寒露)
(中房五度霜降終於尾九度唐地理志嶺南道有驩州/日南郡梧州蒼梧郡太白此詩忠厚之意發於情性風)
(雅之作也今由蚍蜉輩作詩評乃謂太白/詩全無闗於人倫風教吁是亦未之思耳)
　　　白馬篇(士贇曰歌錄曰白/馬篇齊瑟行也)
龍馬花雪白金鞍五陵豪(齊賢曰周官馬八尺以上為/龍師古謂長安安陵陽陵茂)
(陵平陵此為五陵而霸杜皆不與士贇曰漢書曰宣帝/葬杜陵文帝葬霸陵髙帝葬長陵惠帝葬安陵景帝葬)
(陽陵武帝葬茂陵昭帝葬平陵良曰杜陵霸陵在南餘/五陵皆在北故曰五陵漢書曰徙吏二千石髙訾富人)
(及豪傑兼并之家於諸陵葢亦/以强幹弱枝非獨為奉山園也)秋霜切玉劔落日明珠
袍(齊賢曰王子年拾遺曰越句踐以白牛馬祠昆吾山/之神以其山赤金成八劒一曰掩日二轉魄三斷水)
(四懸剪五驚鯢六滅魄七却邪八貞剛以切玉斷金如/刻削土木九隨風士贇曰東方朔十洲記周穆王時西)
(胡獻昆吾刀長/一尺切玉如泥)鬭雞事萬乗軒葢一何髙弓摧南山虎
手接太行猱(士贇曰鬬雞及萬/乗事並見二巻註)酒後競風采三杯弄寳
刀殺人如剪草劇孟同遊遨發憤去函谷從軍向臨洮
叱咤萬戰場匈奴盡奔逃(齊賢曰唐志隴右道洮州臨/洮郡治臨洮縣今為西河州)
(築長城起臨洮今在州西二/十里由空峒山傍洮水東)歸來使酒氣未肯拜蕭曹
(齊賢曰季布傳人言其勇使酒難近/士贇曰蕭曹蕭何曹參皆漢相國)羞入原憲室荒淫
隠蓬蒿(士贇曰原憲字子思孔子卒原憲亡在草澤中/子貢相衛而結駟連騎耕藜藿入窮閻過謝原)
(憲憲攝敝衣冠見子貢子貢恥之曰夫子豈病夫原憲/曰吾聞之無財者謂之貧學道而不能行者謂之病憲)
(貧也非病也子貢慚不懌而去終身恥其言之過也此/詩寓貶於褒寄揚於抑深得國風之㫖讀者宜細味之)
　　　鳳笙篇(士贇曰樂府遺聲歌鐸/二十一曲中有鳳笙篇)
仙人十五愛吹笙學得崑丘彩鳳鳴始聞鍊氣飡金液
復道朝天赴玉京玉京迢迢幾千里鳳笙去去無窮已
欲嘆離聲發絳唇更嗟别調流纎指(士贇曰内京上界/玉京註曰玉京無)
(為天/也)此時惜别詎堪聞此地相看未忍分重吟真曲和
清吹却奏仙歌響綠雲綠雲紫氣向函闗訪道應尋緱
氏山莫學吹笙王子晉一遇浮丘斷不還(士贇曰列仙/傳王子喬者)
(周靈王太子晉也好吹笙作鳳鳴遊伊洛間遇道士浮/丘公接以上嵩髙山四十餘年後於山中見桓良曰告)
(我家七月七日待我於緱氏山至是果乗白鶴駐山頭/望之不得到舉手謝時人而去時有童謡曰王子喬好)
(神仙七月七日上賔天白虎揺瑟鳳吹笙乘雲鼓/氛吹日精長不歸秋山露冷沾君衣此篇遊仙詩)
　　　怨歌行(齊賢曰一作長安見内人出嫁令代為/怨歌行士贇曰歌錄曰怨歌行古辭也)
　　(僧䖍技錄相和歌楚調十曲有怨/詩亦曰怨歌行亦曰明月照髙樓)
十五入漢宫花顔笑春紅君王選玉色侍寢金屏中薦
枕嬌夕月巻衣戀春風寧知趙飛燕奪寵恨無窮沈憂
能傷人綠鬢成霜蓬一朝不得意世事徒為空(齊賢曰/古辭有)
(怨歌行班婕妤擬之士贇曰漢書班婕妤自鴻嘉後上/稍淫内寵稀復進見趙飛燕譖婕妤祝詛後宫及主上)
(遂退處/東宫)鷫鸘換美酒舞衣罷雕龍寒苦不忍言為君奏
絲桐腸斷絃亦絶悲心夜忡忡(士贇曰列子鍾期死伯/牙絶絃又悲心更微此)
(詩雖宫怨之體然寄興深逺怨/而不誹其得國風之遺意歟)
　　　塞下曲六首(士贇曰樂府遺聲征戍/十五曲中有塞下曲)
五月天山雪無花秪有寒笛中聞折柳春色未曾看(士/贇)
(曰崔豹古今註横吹胡樂也有黄鶴隴頭出闗入/闗出塞入塞折楊柳覃子赤之陽望行人十曲)曉戰
隨金鼓宵眠抱玉鞍願將腰下劔直為斬樓蘭(士贇曰/周禮鼓)
(人掌六鼓四金之音聲以節音樂以和軍/旅辨其聲用傅介子斬樓蘭王事見前巻)
　　　其二
天兵下北荒胡馬欲南飲横戈從百戰直為銜恩甚握
雪海上飡拂沙隴頭寢何當破月氏然後方髙枕(士贇/曰漢)
(書蘇武使匈奴單于欲降之乃幽武置大窖中絶不飲/食天雨雪乃卧齧雪與旃毛井咽之數月不死匈奴以)
(為神迺徙武北海上無人處武至海上廪食不/至掘野鼠求草實而食之破月氏事見前巻註)
　　　其三
駿馬似風飈鳴鞭出渭橋彎弓辭漢月揷羽破天驕車
解星芒盡營空海霧消功成畫麟閣獨有霍嫖姚(齊賢/曰古)
(今註曰始皇七馬一曰追風九域志渭橋在京兆髙陵/縣距府東北七十里霍去病為嫖姚校尉服䖍音飄揺)
(士贇曰彎弓辭漢月者出漢塞而/深入敵境也揷羽者箭在腰也)
　　　其四
白馬黄金塞雲砂遶夢思那堪愁苦節逺憶邊城兒螢
飛秋窻滿月度霜閨遲摧殘梧桐葉蕭颯沙棠枝無時
獨不見流淚空自知(齊賢曰古今詩曰塞者塞也所以/擁塞夷狄也上林賦張揖註沙棠)
(狀如棠黄華赤實/其味如李無核)
　　　其五
塞虜乗秋下天兵出漢家將軍分虎竹戰士卧龍沙邊
月隨弓影胡霜拂劔花玉闗殊未入少婦莫長嗟(齊賢/曰漢)
(書匈奴至秋馬肥弓勁則入塞龍沙謂龍底之沙後漢/班超久在絶域年老思土上疏曰臣不敢望到酒泉郡)
(但願生入玉門闗超妹亦上書上感其言召超還士贇/曰漢文帝紀與郡守為銅虎符竹使符應劭曰銅虎符)
(第一至第五國家當發兵遣使者至郡合符符合乃聽/受之竹使符者以竹箭五枝長五寸鑴刻篆書第一至)
(第/五)
　　　其六
烽火動沙漠連照甘泉雲漢皇按劔起還召李將軍兵
氣天上合鼓聲隴底聞横行負勇氣一戰淨妖氛(士贇/曰李)
(將軍傳匈奴人殺遼東太守敗韓將軍於是天子乃召/拜廣為右北平太守匈奴聞之號曰漢之飛將軍避之)
(數嵗後漢地理地漢陽郡隴州有大/坂名隴底此六詩從軍樂之體也)
　　　來日大難(士贇曰來日大難者即古樂府善哉/行亦曰日苦短也古辭云來日大難)
　　　(口燥唇乾言人命不可保當樂見/親友求長生術與王喬八公遊)
來日一身擕糧負薪長鳴食盡苦口焦唇今日醉飽樂
過千春(齊賢曰言始者貧苦今幸懽樂當/思逺圖仙人相存以下皆寓言)仙人相存誘
我逺學海淩三山陸憩五嶽乗龍天飛目瞻兩角授以
仙藥金丹滿握蟪蛄䝉恩深愧短促思填東海强銜一
木(齊賢曰司馬曰蟪蛄寒/蟬一名蝭蟧春生夏死)道重天地軒師廣成蟬翼九
五以求長生下士大笑如蒼蠅聲(士贇曰詩意謂黃帝/猶知以道為重師問)
(廣成視天位猶蟬翼之輕以求長生久視之術/而下愚之士乃戀浮榮聞道而笑亦可哀矣)
　　　塞上曲(士贇曰樂府塞上曲者/古征戍十五曲之一也)
大漢無中䇿匈奴犯渭橋五原秋草綠胡馬一何驕(齊/賢)
(曰嚴尤諫王莽曰匈奴為害所從來久矣未聞上世有/必征之者後世周秦漢征之然皆未有得上䇿周得中)
(策漢得下策秦無策焉唐太宗初即位頡利將十萬騎/襲武功太宗與髙士亷房元齡馳六騎出元武門幸渭)
(上與可汗隔水語責其負約羣酋見帝皆驚下馬拜翼/日刑白馬與頡利盟于便橋上突厥引退九域志鹽州)
(五原郡領五/原白池二縣)命將征西極横行隂山側燕支落漢家婦
女無華色(齊賢曰前漢匈奴傳應侯曰北邊塞至其東外/有隂山東西千餘里草木茂盛多禽獸本冒)
(頓依阻其中匈奴名妻/閼氏言可愛如臙脂)轉戰渡黄河休兵樂事多蕭條
清萬里瀚海寂無波(齊賢曰瀚北海名士贇曰唐史突/厥頡利自武德便橋既盟之後貞)
(觀中太宗思雪此恥乘其國亂乃命李靖為定襄道行/軍總管節度六總管之師十餘萬征突厥靖率勁騎三)
(千趨惡陽嶺襲定襄破之可汗脱身遁磧口走保鐵山/靖督兵疾進襲撃之盡獲其衆頡利獨奔沙鉢羅行軍)
(副總管張寳相擒之其國遂亡於是斥地自隂山北至/大漠矣初破定襄帝喜曰靖以騎三千蹀血窮廷取定)
(襄古未有比足澡吾渭北之恥矣此/詩是美頌一時勲德借漢為喻也)
　　　玉階怨(士贇曰王僧䖍技錄相和歌楚調十曲/有玉階怨太白此篇無一字言怨而隠)
　　　(然幽怨之意見於言外晦/菴所謂聖於詩者此歟)
玉階坐白露夜久侵羅襪却下水晶簾玲瓏望秋月(士/贇)
(曰水晶簾以水晶為/之如今之琉璃簾也)
　　　襄陽曲四首(士贇曰樂府正聲清商曲有襄陽/樂宋隋王誕始為襄陽郡元嘉末)
　　　(仍為雍州夜聞諸女歌謡因為/之辭焉太白此詞述史而已)
襄陽行樂處歌舞白銅鞮江城回淥水花月使人迷(齊/賢)
(曰九域志襄州襄陽郡治襄陽縣淥水漢水也士贇曰/樂府都邑二十四曲有白銅鞮歌亦曰襄陽蹋同鞮)
　　　其二
山公醉酒時酩酊髙陽下頭上白接䍦倒着還騎馬(齊/賢)
(曰晉山簡鎮襄陽唯酒是躭諸習有佳園池簡出遊多/之池上置酒輒醉名之曰髙陽池時兒童歌曰山公出)
(何許往至髙陽池日久倒載歸酩酊無所知時時能騎/馬倒着白接䍦舉鞭問葛彊何如并州兒士贇曰韻釋)
(接䍦白/帽也)
　　　其三
峴山臨漢江水綠沙如雪上有墮淚碑青苔久磨滅(齊/賢)
(曰峴山在襄陽南十里晉羊祜樂山水每風景必造峴/山言詠終日不倦卒時年五十八南州人征市人聞祜)
(喪莫不號痛罷市其仁德所感如此襄陽百姓於峴山/祜平生遊憩之地建碑立廟嵗時祭享望其碑者莫不)
(流涙杜預因/名為墮涙碑)
　　　其四
且醉習家池莫看墮淚碑山公欲上馬笑殺襄陽兒(齊/賢)
(曰晉書習郁/家有大池)
　　　大堤曲(齊賢曰古今樂録大堤曲隋王誕為襄/州時作張柬之大堤曲曰南國多佳人)
　　　(莫若大堤女士贇曰樂府遺/聲都邑三十四曲有大堤曲)
漢水臨襄陽花開大堤暖佳期大堤下淚向南雲滿(齊/賢)
(曰禹貢嶓冢導漾東流為漢襄陽/在漢水之隂大堤漢水之堤也)春風復無情吹我夢魂
散不見眼中人天長音信斷(士贇曰樂府常歡林辭曰/分手桃林岸遂別峴山頭)
(若欲寄音信/漢水向西流)
　　　宫中行樂詞八首(奉詔作士贇曰樂府遺聲行/樂四十八曲有宫中行樂詞)
小小生金屋盈盈在紫微山花揷寳髻石竹繡羅衣每
出深宫裏常隨步輦歸只愁歌舞散化作綵雲飛(齊賢/曰三)
(秦記曰未央宫一名紫微宫李白外傳開元中/沉香亭牡丹開上乘照夜車太真妃以步輦從)
　　　其二
柳色黄金嫩梨花白雪香玉樓巢翡翠金殿鎻鴛鴦選
妓隨雕輦徴歌出洞房宫中誰第一飛燕在昭陽(齊賢/曰十)
(洲記承淵有金臺玉樓漢書孝成/趙皇后弟絶幸為昭儀居昭陽宫)
　　　其三
盧橘為秦樹蒲萄出漢宫煙花宜落日絲管醉春風笛
奏龍吟水簫鳴鳳下空君王多樂事還與萬方同(齊賢/曰應)
(劭曰伊尹書箕山之東有盧橘夏熟大宛以蒲萄為酒/富人藏酒至萬餘石久者至數十嵗不改漢使求蒲萄)
(種歸天子種之離宫别館之傍元壽二年單于來朝舍/之上林苑蒲萄宫士贇曰前漢志絲曰絃竹曰管馬融)
(笛賦近世羗笛從𦍑起龍鳴水/中不見已截竹吹之聲相似)
　　　其四
玉樹春歸日金宫樂事多後庭朝未入輕輦夜相過笑
出花間語嬌來竹下歌莫教明月去留着醉嫦娥(齊賢/曰淮)
(南子曰羿請不死之藥于西王母其妻嫦娥竊之奔于/月士贇曰樂府玉樹後庭花陳後主所作常與宫女學)
(士及朝臣相和為詩大樂令/採其尤輕艷者以為此曲)
　　　其五
繡户香風暖紗牕曙色新宫花爭笑日池草暗生春綠
樹聞歌鳥青樓見舞人昭陽桃李月羅綺自相親(士贇/曰唐)
(禮樂志天受鳥歌武后作也天受年號鳥歌/者有鳥能人言萬嵗因以制樂昭陽殿名)
　　　其六
今日明光裏還須結伴遊春風開紫殿天樂下珠樓豔
舞全知巧嬌歌半欲羞更憐花月夜宫女笑藏鈎(齊賢/曰三)
(輔舊事桂宫内有明光殿成帝紀神光降集紫殿謝朓/詩紫殿肅隂隂三秦記曰漢鈎弋夫人手拳時人傚之)
(自為藏鈎風土記藏鈎之戲分二曹以較勝負若人偶/則敵對若竒則使一人為游附或屬上曹或屬下曹為)
(飛鳥又曰為此戯必於正/月風土記在臘祭後也)
　　　其七
寒雪梅中盡春風柳上歸宫鶯嬌欲醉簷燕語還飛遲
日明歌席新花豔舞衣晩來移綵仗行樂泥光輝
　　　其八
水綠南薰殿花紅北闕樓鶯歌聞太液鳳吹繞瀛洲素
女鳴珠珮天人弄綵毬今朝風日好宜入未央游(齊賢/曰蕭)
(何作未央宫立東闕北闕史武帝作建章宫其北治大/池漸臺髙二十餘丈名曰太液池中有蓬萊方丈瀛洲)
(象海中神山士贇曰淮南/子曰素女黄帝時方術女)
　　　清平調詞三首(齊賢曰樂史序太白事曰天寳/中白供奉翰林禁中初重木芍)
　　　(藥得四本紅紫淺紅通白者移植於興慶池東/沉香亭㑹花開上乘照夜車太真妃以步輦從)
　　　(詔選梨園中弟子尤者得樂一十六色李龜年/以歌擅一時手捧檀板押衆樂前欲歌之上曰)
　　　(賞名花對妃子焉用舊樂詞還命龜年持金花/箋宣賜李白立進清平調三章白承詔宿酲未)
　　　(解因援筆賦之龜年歌之太真妃持玻璃七寳/杯酌西涼州蒲萄酒笑領歌辭意甚厚上因調)
　　　(玉笛以倚曲每曲徧將換則遲其聲以媚之太/真飲罷歛綉巾重拜上自是顧李翰林尤異於)
　　　(學士士贇曰唐禮樂志平/調清調周房中樂遺聲)
雲想衣裳花想容春風拂檻露華濃若非羣玉山頭見
㑹向瑶臺月下逢
　　　其二
一枝紅豔露凝香雲雨巫山枉斷腸借問漢宫誰得似
可憐飛燕倚新粧(齊賢曰樂史太白遺事曰白既為此/詞太真嘗吟之髙力士終以脱靴為)
(深恥曰始以妃子怨李白深入骨髓何獨拳拳如是耶/妃驚曰何翰林學士能辱人如斯力士曰以飛燕指妃)
(子賤之甚矣妃頗然之上嘗三欲命白官卒為宫中所/捍而止士贇曰傳者謂髙力士指摘飛燕之事以激怒)
(貴妃予謂使力士而知書則雲雨巫山豈不尤甚乎此/云枉斷腸者亦譏其曽為壽王妃使壽王而未能忘情)
(是枉斷腸矣詩人比事以興深切/著明特讀者以為常事而忽之耳)
　　　其三
名花傾國兩相歡長得君王帯笑看解釋春風無限恨
沈香亭北倚闌干(齊賢曰名花指牡丹傾國指妃子沉/香亭以沈香為之如栢梁臺以栢香)
(為之也士贇曰太白詩用意深逺非洞悟三百篇之㫖/趣者未易窺其籓籬晦庵所謂聖於詩者是也清平樂)
(詞宫中行樂詞其中數首至得國風諷諌之體如玉樓/巢翡翠金殿鎻鴛鴦是諷其金殿玉樓不為延賢之地)
(徒使女子小人居之也選妓隨雕輦徴歌出洞房是諷/其不好德而好色不聽雅樂而聽鄭聲也宫中誰第一)
(飛燕在昭陽是以飛燕比貴妃妃與趙飛燕事迹全相/類葢欲使明皇以古為鑒知飛燕之為漢禍水而不惑)
(溺於貴妃也君王多樂事還與萬方同是諷其與民同/樂也今朝風日好宜向未央遊是諷其躭遊宴之樂而)
(臨政視事於未央也是時明皇有聲色之惑多不視朝/故因及之也言在於此意在於彼正得譎諌之體太白)
(纔得近君當時人所難言者即寓諷諌之意於詩内使/明皇因詩而有悟其社稷蒼生庶有瘳乎豈曰小補之)
(哉/)
　　　鼓吹入朝曲(士贇曰鼓吹入朝曲即漢短簫鐃/歌三十二曲中之鼔吹曲也太白)
　　　(命題添入朝字耳或者/謂諷永王入朝而作)
金陵控海浦淥水帯吳京鐃歌列騎吹颯㳫引公卿槌
鍾速嚴收伐鼓啓重城(齊賢曰唐昇州楚共王里故曰/金陵古今註短簫鐃歌軍樂也)
(黄帝使岐伯作以建武陽盛德勸戰士也周禮所謂王/大捷則令凱樂軍大捷則令凱歌者也士贇曰樂府漢)
(晉有短簫鐃歌二十二曲騎吹者即唐禮樂志所謂北/狄樂皆馬上之聲自後漢以鼔吹為軍中樂馬上奏之)
天子憑玉几劔履若雲行日出照萬户簪裾爛明星朝
罷沐浴閒遨遊閬風亭濟濟雙闕下歡娯樂恩榮(齊賢/曰周)
(禮天子左右玉几魏志功臣則賜劔履上殿閬風山名/在崑崙上士贇曰此篇全得國風之體其為諷永王璘)
(入朝無疑末句歸美朝罷休閒歡娛/如此恩榮如此其氣槩亦可見矣)
　　　秦女休行(古詩魏朝恊律都尉/左延年所作今擬之)
西門秦氏女秀色如瓊花手揮白楊刀清晝殺讎家羅
袖灑赤血英聲淩紫霞直上西山去闗吏相邀遮婿為
燕國王身被詔獄加犯刑若履虎不畏落爪牙素頸未
及斷摧眉伏泥沙金雞忽放赦大辟得寛賒何慙聶政
姊萬古共驚嗟(齊賢曰唐百官志中尚書令掌供赦日/樹金雞於仗南竿長七尺有雞髙四尺)
(黄金飾首銜絳幡長七尺承以綵盤維以絳繩將作監/供焉擊棡鼓千聲集百官父老囚徒坊小兒得雞首者)
(官與錢購或取絳幡而已書吕刑大辟之罰其屬二百/史聶政為嚴仲子報仇刺殺韓相俠累因自破靣抉眼)
(自屠出腸遂死韓取聶政尸暴於市購問莫知誰聶政/姊榮聞如韓市伏尸哭極哀曰是軹深井里所謂聶政)
(者也以妾尚在之故重自刑以絶從妾其奈何畏没身/之誅終没賢弟之名大驚韓市人乃大呼天者三卒於)
(邑悲哀而死政之旁晉楚齊衛聞之皆曰非獨政能也/乃其姊亦烈女也士贇曰此言勇於報仇冒犯刑憲如)
(履虎尾而不畏落虎之爪牙也隋禮儀志齊赦日則武/庫令設金雞及鼓於閭門外之右集囚於闕前檛鼓千)
(聲釋/焉)
　　　秦女巻衣(齊賢曰樂府解題有秦女巻衣言巻/衣以贈所歡莫筠歌曰咸陽春草芳)
　　　(秦女巻衣裳士贇曰樂府遺聲/佳麗四十七曲有秦女巻衣)
天子居未央妾侍巻衣裳顧無紫宫寵敢拂黄金牀水
至亦不去熊來尚可當微身奉日月飄若螢之光願君
采葑菲無以下體妨(齊賢曰漢書元帝行幸虎圏鬬獸/後宫皆作熊逸出圏攀檻欲上殿)
(左右皆驚走馮婕妤直前當熊而立左右格殺熊上問/何故當熊對曰猛獸得人而止妾恐熊至御座故以妾)
(當之詩采葑采菲無以下體葑蔓菁菲土𤓰此二菜者/皆上下可食然其根有美時有惡時采之者不可以根)
(惡時并棄其葉士贇曰劉向列女傳曰楚昭王夫人齊/女也昭王出遊留夫人漸臺上江水大至遣使者迎夫)
(人忘持符夫人曰王與宫人約召必以符今使者不持/符妾不敢行於是使返取符未還臺已壞沉水而死此)
(亦比興之作焉觀其/末章亦微而顯矣)
　　　東武吟(一作出東門後書懷留别翰林諸公士/贇曰東武吟即樂府正聲東門行也晉)
　　　(樂奏古辭云出東門不顧歸言士有貧不安其/居拔劔去妻子牽衣留之願共餔糜斯足不求)
　　　(富貴也太白詩則自述其志也又王僧䖍技錄/相和歌楚調十曲有東武吟亦曰東武琵琶吟)
　　　(行/)
好古笑流俗素聞賢達風方希佐明主長揖辭成功白
日在髙天迴光燭微躬(齊賢曰尚書序好古博約/君子漢書酈生長揖不拜)恭承
鳳凰詔歘起雲蘿中清切紫霄逈優游丹禁通(齊賢曰/事始曰)
(石季龍置戲馬觀上安詔書用五色紙銜于木/鳳口而頒行禁中門户有禁非侍御不得入)君王賜
顔色聲價淩煙虹乗輿擁翠葢扈從金城東寳馬麗絶
景錦衣入新豐(齊賢曰明皇嘗賜太白錦袍士贇曰輿/服志乗輿大駕公卿奉引太僕御大將)
(軍㕘乗屬車八十一乘/千乗萬騎名曰鹵簿)依巖望松雪對酒鳴絲桐因學
揚子雲獻賦甘泉宫天書美片善清芬播無窮(齊賢曰/漢成帝)
(時揚雄從上幸甘泉/還奏甘泉賦以風)一朝去金馬飄落成飛蓬賔客日
疎散玉樽亦已空(士贇曰待詔金馬門詳見一巻史孟/嘗君廢諸客皆去馮驩曰富貴多士)
(貧賤寡友事之固然也今君失位而賔客皆去事之固/然也漢書孔融喜後進賔客日盈其門常歎曰座上客)
(常滿樽中酒不空吾無/憂矣此反其意而用之)才力猶可倚不慙世上雄閒作
東武吟曲盡情未終書此謝知已吾尋黄綺翁(齊賢曰/東武太)
(山皆齊之土風絃歌謳吟之曲名也士贇曰此詩乃太/白放黜之後作此以别知已者抱材於世始遇而卒不)
(合見知而不見用卒章曰閒作東武吟曲盡情未終書/此謝知已吾尋黄綺翁惓戀不忘之意悠然見於辭外)
(亦可慨/歎也已)
　　　邯鄲才人嫁為厮養卒婦(士贇曰樂府遺聲佳/麗四十八曲有邯鄲)
　　　(才人嫁為厮養卒/婦葢古有是事也)
妾本崇臺女揚娥入丹闕自倚顔如花寧知有彫歇(齊/賢)
(曰杜預註左氏歇盡也士贇曰崇臺在/邯鄲葢本六國時趙武靈王故臺也)一辭玉階下去
若朝雲没每憶邯鄲城深宫夢秋月君王不可見惆悵
至明發(齊賢曰邯鄲縣在磁州東北七十里士贇曰此/詩太白既出之作也特借此發興叙其睽遇之)
(始末耳然其辭意睠顧宗國/係心君王亦得騷之遺意歟)
　　　出自薊北門行(士贇曰樂府遺聲都邑三十四/曲有自出薊北門行太白此詞)
　　　(則必為開元天寳之際命將征/伐吐谷渾奚怒吐蕃而作也)
虜陣横北荒胡星耀精芒羽書速驚電烽火晝連光虎
竹救邊急戎車森已行(齊賢曰羽書羽檄也漢髙/祖曰吾以羽檄徴天下兵)明主
不安席按劔心飛揚推轂出猛將連旗登戰場兵威衝
絶幕殺氣淩穹蒼(齊賢曰古遣將出征伐人君親推其/轂曰閫以外將軍制之沙土曰幕直)
(渡曰/絶)列卒赤山下開營紫塞傍孟冬風沙緊旌旗颯彫
傷畫角悲海月征衣巻天霜(士贇曰唐地理志開元二/年復置松漠都督府領州)
(八以伏部分置赤山州/紫塞事並見四巻註)揮刃斬樓蘭彎弓射賢王單于
一平蕩種落自奔亡收功報天子行歌歸咸陽(士贇曰/匈奴官)
(號置左右賢王匈奴謂賢曰屠耆故常以太子為左屠/耆王傳介子斬樓蘭王事見前種落者謂宗種部落也)
(此詩天寳已前之/作也有頌之體焉)
　　　洛陽陌(士贇曰樂府遺聲都邑/三十四曲有洛陽陌)
白玉誰家郎回車渡天津看花東陌上驚動洛陽人(士/贇)
(曰天津橋名風俗通/南北曰阡東西曰陌)
　　　北上行(士贇曰樂府征行曲太白/此詞則言從軍征役之苦)
北上何所苦北上縁太行磴道盤且峻巉巖淩穹蒼馬
足蹶側石車輪摧髙岡(齊賢曰九域志太行山在懷州/魏武苦寒行曰北上太行山艱)
(哉何巍巍羊腸坂詰屈車輪/為之摧士贇曰磴道閣道也)沙塵接幽州烽火連朔方
殺氣毒劔㦸嚴風裂衣裳奔鯨夾黄河鑿齒屯洛陽(齊/賢)
(曰此詩乃禄山初反時作也鑿齒指祿山奔鯨指史思/明崔乾祐之徒淮南子註曰堯時窫窳刲豕鑿齒皆為)
(人害窫窳類貙虎爪食人服䖍/曰鑿齒長五尺似鑿亦食人)前行無歸日返顧思舊
鄉慘慽氷雪裏悲號絶中腸尺布不掩體皮膚劇枯桑
汲水澗谷阻採薪隴坂長猛虎又掉尾磨牙皓秋霜草
木不可飡饑飲零露漿歎此北上苦停驂為之傷何日
王道平開顔覩天光(士贇曰按北上行者征行之曲言/行役者之苦也太白此詩其作於)
(至德之後乎隠然有國風愛君憂國勞/而不怨厭亂思治之意讀者其母忽諸)
　　　短歌行(士贇曰樂府詩古皆有此詞言人壽不/可得長思與知友及時為樂並自戒勗)
　　　(之意太白此詞雖擬之然其辭意/則出於騷肆為誕辭以寄興而已)
白日何短短百年苦易滿蒼穹浩茫茫萬劫太極長麻
姑垂兩鬢一半已成霜天公見玉女大笑億千場吾欲
攬六龍迴車掛扶桑北斗酌美酒勸龍各一觴富貴非
所願與人駐顔光(齊賢曰刼世也儒謂之世道謂之塵/佛謂之刼神異傳曰東王公與玉女)
(投壺設有不接天為之笑開口流光今電是也士/贇曰康伯曰太極者無朕之稱不可得而名也)
　　　空城雀(士贇曰樂府内鳥獸二十一曲有空城/雀却不言所始太白此詞則假雀以興)
　　　(孤介之士安於命義幸得祿仕以自養茍避/讒妬之患足矣不肯依附權勢踰分貪求也)
嗷嗷空城雀身計何戚促本與鷦鷯羣不隨鳳凰族(齊/賢)
(曰鷦鷯㣲小黄雀也闗東謂之土雀又云女工又云巧/婦又云女匠張茂先鷦鷯賦曰巢林不過一枝每食不)
(過數/粒)提擕四黄口飲乳未嘗足(士贇曰劉向説苑孔子/見羅者其所得者皆黄)
(口也孔子曰黄口盡得大雀獨不得何也羅者對曰黄/口從大爵者不可得大爵從黄口者可得孔子顧謂弟)
(子曰君子慎所從不得/其人則有羅網之患)食君糠粃餘常恐烏鳶逐(士贇/曰劉)
(向新序鄒穆公有令食鳬鴈必以粃無得以粟於是倉/無粃而求易於民二石粟而得一石粃吏以為費請以)
(粟食之穆公曰去非汝所知也夫百姓飽牛而耕暴背/而耘豈為鳥獸哉粟米人之上食奈何其以養鳥夫取)
(倉之粟而移之於民此非吾之粟乎鳥茍食鄒/之粃不害食之粟也粟之在倉與民於我何擇)恥涉太
行險羞營覆車粟(齊賢曰益部耆舊傳曰楊宣為河内/太守行縣有羣雀鳴桑樹上宣謂吏)
(曰前有/覆車粟)天命有定端守分絶所欲(齊賢曰孟子曰莫之/為而為者天也莫之)
(致而至/者命也)
　　　菩薩蠻(士贇曰按此二詞至今/其調猶存其所自始乎)
平林漠漠煙如織寒山一帯傷心碧暝色入髙樓有人
樓上愁玉階空佇立宿鳥歸飛急何處是歸程長亭連
短亭
　　　憶秦娥
簫聲咽秦娥夢斷秦樓月秦樓月年年柳色灞陵傷别
樂遊原上清秋節咸陽古道音塵絶音塵絶西風殘照
漢家陵闕(士贇曰西京雜/記漢有樂游苑)
　
　
　
　
　
　
　
　李太白集分類補註巻五
欽定四庫全書
　李太白集分類補註巻六
　　　　　　　　　　　宋　楊齊賢　集注
　　　　　　　　　　　元　蕭士贇　補注
　　樂府
　　　發白馬(士贇曰樂府遺聲車馬六/曲有白馬篇亦曰齊瑟行)
將軍發白馬旌節度黄河簫皷聒川嶽滄溟湧濤波武
安有振瓦易水無寒歌(齊賢曰九域志滑州靈河郡治/白馬縣黎陽津一名白馬津史)
(記趙奢傳秦伐韓軍於閼與王令趙奢救之去邯鄲三/十里秦軍武安西鼓譟勒兵武安屋瓦盡振士贇曰周)
(禮秋官小行人掌達天子之六節山國用虎節土國用/人節澤國用龍節皆以金為之道路用旌節門門用符)
(節都鄙用管節皆以竹為之山/海經溟海無風而洪波百丈)鐡騎若雪山飲流涸滹
沱(齊賢曰滹沱河在今深州士贇曰雪山山名/在西鐡騎馬之帶甲者其多如山其白如雪)揚兵獵
月窟轉戰畧朝那(士贇曰後漢地理志安定郡在/洛陽西千七百里有朝那城)倚劒
登燕然邊烽列嵯峨(齊賢曰漢書燕然/山去塞三千餘里)蕭條萬里外耕
作五原多一掃清大漠包虎戢金戈(士贇曰鄭𤣥曰包/干戈以虎皮明能)
(以武服兵也師古曰掃/者謂盡除之如掃地然)
　　　陌上桑(士贇曰樂府相和歌有陌上桑亦曰艶/歌羅敷行亦曰日出東南隅行亦曰日)
　　　(出行亦曰採桑曲曹魏改曰望雲曲按古詞陌/上桑有二此則引魯秋胡之事以為證也崔豹)
　　　(古今注曰羅敷者邯鄲秦氏女也嫁千乗王仁/仁後為趙王家令羅敷採桑於陌上趙王登臺)
　　　(見而恱之置酒欲奪焉羅敷善彈筝作陌上桑/以自明不從其辭稱羅敷採桑陌上為使君所)
　　　(邀羅敷盛誇其夫為侍中郎以拒之或言與舊/說不同然侍中郎漢官也恐仁初為趙王家令)
　　　(後為漢侍中郎也呼趙王為使君者郎君之稱/本於漢恐言使君者猶今言使頭也其辭有日)
　　　(出東南隅照我秦氏樓之句故亦曰日出東南/隅行亦曰日出行别有秋胡行其事與此不同)
　　　(此其亦名陌上桑致後人差互其說如王筠陌/上桑云秋胡始停馬羅敷未蒲匡盖合為一事)
　　　(也/)
美女渭橋東春還事蠶作五馬如飛龍青絲結金絡不
知誰家子調笑來相謔(齊賢曰漢官儀諸侯五馬士贇/曰渭橋在長安見四巻羅敷行)
(曰使君從南來五馬立踟蹰又/曰青絲繫馬尾黄金絡馬頭)妾本秦羅敷玉顔豔名
都綠條映素手採桑向城隅使君且不顧况復論秋胡
(齊賢曰羅敷歌曰使君自有婦羅敷自有夫列女傳魯/秋胡㓗婦者魯秋胡子之妻秋胡子既納之五日去而)
(官於陳五年乃歸未至其家見路傍有美婦人方採桑/秋胡子恱之下車謂曰力田不如逢豐年力耕不如遇)
(公卿吾有金願以與夫人婦人曰嘻婦人當採桑以事/舅姑吾不願人之金秋胡子遂去歸家奉金遺其母使)
(人呼其婦婦至乃向採桑者秋胡子見之而慙婦曰束/髪脩身辭親仕五年始得還乃恱路傍婦人以金與之)
(是忘母不孝也妾不忍見不孝之人遂投河死士贇曰/古羅敷行秦氏有好女自名為羅敷羅敷善蠶桑採桑)
(城南隅又曰使君謝羅敷還可共載否羅敷亦/致辭使君亦何愚使君自有婦羅敷自有夫)寒螿愛
碧草鳴鳳棲青梧託心自有處但怪傍人愚徒令白日
暮髙駕空踟蹰(齊賢曰螀音将蟬屬士贇曰毛詩注云/鳯凰之性非梧桐不栖此六句乃是緫)
(括一篇之意謂采桑之婦託心各自在矣路人挑之者/亦何愚哉猶用世之士各有所從他人縱招之豈能動)
(其心哉碧草青梧亦古羅敷/行盛稱其夫家好美之意也)
　　　枯魚過河泣(士贇曰樂府遺聲龍魚六/曲有枯魚却無過河泣字)
白龍改常服偶被豫且制誰使爾為魚徒勞訴天帝(士/贇)
(曰劉向說苑吳王欲從民飲伍子胥諌曰不可昔白龍/下清泠之淵化為魚漁者豫且射中其目白龍上訴天)
(帝天帝曰當是之時若安置而形白龍對曰我下清泠/之淵化為魚天帝曰魚固人所射也若是豫且何罪夫)
(白龍天帝貴畜也豫且宋國賤臣也白龍不化豫且不/射今棄萬乗之位而從布衣之士飲酒臣恐其有豫且)
(之患矣/王乃止)作書報鯨鯢勿恃風濤勢濤落歸泥沙翻遭螻
蟻噬(士贇曰劉向說苑吞舟之魚蕩/而失水制於螻蟻者離其居也)萬乗慎出入栢人
以為識(齊賢曰史張耳傳漢七年髙祖從平城過趙趙/王朝夕袒韝蔽目上食禮甚卑有子婿禮髙祖)
(箕踞甚慢易之趙相貫髙等為氣怒欲殺髙祖漢八年/上從東垣還過趙貫髙等乃壁人栢人要之及上欲過)
(宿心動問曰縣名為何曰栢人栢人者迫於人也不宿/而去九年貫髙怨家上變告之於是上皆并逮捕治張)
(敖之罪識一作誡士贇曰栢/人屬趙國師古曰本晉邑)
　　　丁都護歌(士贇曰古今樂録丁都護歌者彭城/内史徐逵為魯軌所殺宋髙祖使督)
　　　(護丁眸收殯之逵妻髙祖長女也呼眸至閣下/自問斂送之事毎問輒嘆息曰丁都護其聲哀)
　　　(切後人因其/聲廣其曲焉)
雲陽上征去兩岸饒商賈(齊賢曰寰宇記潤州丹陽舊/名雲陽通物曰商居賣曰賈)
(士贇曰按潤州圖經丹陽山古雲陽縣也秦時亦言其/地有天子氣始皇鑿北坑以敗其勢截直道使阿曲故)
(謂之曲阿後漢書地理志吳郡丹徒曲阿由拳注云干/寳捜神記曰秦始皇東廵望氣者云五百年後江東有)
(天子氣始皇令囚徒十萬人汙鑿其地表/以惡名故改之曰由拳縣即今丹陽也)吳牛喘月時
拖船一何苦水濁不可飲壺漿半成土(齊賢曰世說注/云今之水牛唯)
(産江淮間故謂之吳牛南土多暑而此牛畏熱見/月疑是日所以喘也士贇曰此言水濁而成泥也)一唱
都護歌心摧淚如雨萬人鑿盤石無由逹江滸君看石
芒碭掩淚悲千古(齊賢曰唐志作督護此意謂行船於/河河水渾濁不可飲雖使萬人鑿石)
(以通江水終不能得當熱而渴飲千古之人視盤石芒/碭然豈不悲哉漢書髙祖隐芒碭山澤間應劭曰芒音)
(忙属沛國碭音唐屬梁國二縣之界士贇曰毛詩注滸/水涯此言江滸則江之涯也太白樂府毎篇必櫽括一)
(事而作非泛然而言者此篇之意是詠秦皇鑿北坑以/厭天子氣之事徒爾勞民鑿石而不知真主已在芒碭)
(山澤間矣非人力之所能勝也觸熱拖船就飲濁水征/夫之苦徒興千古之悲耳或曰詩者所以抒下情而通)
(風諭此詩乃是為韋堅開廣運潭而作借秦為喻耳按/唐史天寳初江淮南租庸等使韋堅引淮水抵苑東望)
(春樓下為潭以聚江淮運船役夫匠通漕渠發人丘隴/自江淮至京城民間蕭然愁怨二年而成三月上幸望)
(春樓觀新潭名其潭曰廣運太白之詩其為是歟吳孫/權時亦嘗遣校尉陳勲將屯田及作士三萬人鑿句容)
(中道自小坻至雲陽西域通㑹市作邸閣今以首句觀/之似詠此事然詩意重在末句故以秦事為證附註吳)
(事於/末云)
　　　相逢行(士贇曰王僧䖍技録曰相和清調六曲/有相逢狹路間行亦曰長安有狹斜行)
　　　(亦曰相/逢行)
胡騎五花馬謁帝出銀臺秀色誰家子雲車珠箔開(士/贇)
(曰李肇翰林志學士毎下直出門謂之小三昧出銀臺/門上馬謂之大三昧唐翰林故事翰林院在右銀臺門)
(内麟徳殿西重廊之後盖天/下伎能藝術見召者之所處)金鞭遥指㸃玉勒近遲回
夾轂相借問疑從天上來蹙入青綺門當歌共銜杯銜
杯映歌扇似月雲中見(齊賢曰漢武時身毒國獻連環/羈皆以白玉作之馬瑙石為勒)
(白光琉/璃為鞍)相見不得親不如不相見相見情已深未語可
知心胡為守空閨孤眠愁錦衾錦衾與羅幃纒綿㑹有
時春風正澹蕩暮雨來何遲願因三青鳥更報長相思
光景不待人須㬰髪成絲當年失行樂老去徒傷悲持
此道密意毋令曠佳期
　　　千里思
李陵没胡沙蘇武還漢家迢迢五原關朔雪亂邊花一
去隔絶國思歸但長嗟鴻鴈向西北因書報天涯(士贇/曰漢)
(書李陵字少卿隴西成紀人少時為侍中建章監天漢/二年將步騎五千與單于戰矢窮力盡遂降匈奴為右)
(校王病死蘇武字子卿以父任為郎天漢元年持節使/匈奴留十九年竟全節歸漢拜典屬國匈奴傳胡地沙)
(鹵多此篇是詠蘇武歸漢李陵送別悲嘆之意末句鴻/鴈向西北因書報天涯者是􁃹括陵與武書所謂時因)
(北風復惠徳/音之語耳)
　　　樹中草(士贇曰樂府遺聲草木/二十一曲有樹中草)
鳥銜野田草誤入枯桑裏(士贇曰此謂桑寄生也本草/圖經曰桑寄生出𢎞農山谷)
(桑上今處處有之云是烏鳥食物子落枝節間感氣而/生葉似橘而厚軟莖似槐枝而肥脆三四月生花黄白)
(色六月七月結實/黄色如小豆大)客土植危根逢春猶不死(士贇曰服/䖍曰取他)
(處土以増髙/為客土也)草木雖無情因依尚可生如何同枝葉各
自有枯榮(士贇曰明皇之時諸王相繼/誅戮此詩似有感而作也)
　　　君馬黄(士贇曰樂録漢短簫鐃歌二十二曲有/君馬黄晉曰金陵運言晉乗金運也北)
　　　(齊曰定汝穎言文襄遣清河王岳㑹周將王思/政於長葛汝穎悉平也後周曰哲皇出言髙祖)
　　　(之聖徳也援古辭云君馬黄臣馬蒼二馬同逐/臣馬良終言美人歸以南以北駕車馳馬令我)
　　　(心傷但取第一句以命題其主意不在馬也李/白之作其得古道乎如張正見蔡知君之流只)
　　　(言馬而已按謝爕云或聴鐃歌曲惟吟君馬黄/古人知音别曲見於賦韻者如此後世只於言)
　　　(語上計較/此道無聞)
君馬黄我馬白馬色雖不同人心本無隔(齊賢曰詩我/馬𤣥黄又亦)
(白其馬士贇曰興者謂馬之毛色雖不同而其為/馬則一也人之才藝雖有異而其為人則均也)共作
遊冶盤雙行洛陽陌長劒既照曜髙冠何赩赫(齊賢曰/風俗通)
(東西曰陌士贇曰此言俱以才藝而進/仕於朝也後两句極貴顯之形容也)各有千金裘俱
為五侯客(士贇曰此言仕於/朝者各有所主也)猛虎落陷穽壯士時屈厄
相知在急難獨好亦何益(士贇曰此言士而遭厄猶猛/虎之落穽雖有牙爪無所復)
(施而同時儕軰不能垂一指之援獨善其身何取其為/益者三友哉此詩其傷朋友之道缺乎抑白遭誣被謗)
(之時所作也耶婉而不/迫可謂得國風之體矣)
　　　擬古(士贇曰莆陽夾漈鄭/先生曰始於太白)
融融白玉輝映我青我眉寳鏡似空水落花如風吹出
門望帝子蕩漾不可期安得黄鶴羽一報佳人知(士贇/曰興)
(者謂當盛年之時攬鏡自照嘆其顔色之美好未有仇/也復傷世之閱人如水鏡之無心而人者暫少忽老則)
(似乎風中之花時難得而易失亦猶有志之士當强仕/之時而不得進用雖有致君之心無自而遂君門萬里)
(固不可期矣復曰安得黄鶴羽一報佳人知者復冀夫/在位之人或者能汲引而進之於君側也其亦不忍自)
(絶於君/之意歟)
　　　折楊栁(士贇曰崔豹古今註横吹胡樂也張騫/入西域傳其法唯得摩詞兠勒一曲李)
　　　(延年因造新聲二十八解魏晉以來/不存見用黄鵠隴頭折楊栁等十曲)
垂楊拂綠水揺艶東風年花明玉關雪葉暖金牕煙美
人結長想對此心淒然攀條折春色逺寄龍庭前(齊賢/曰班)
(固燕然山銘註老上單于五月/大㑹龍庭祭其先天地鬼神)
　　　少年子(士贇曰樂府遺聲遊俠/二十一曲有少年子)
青雲少年子挾彈章臺左鞍馬四邊開突如流星過金
丸落飛鳥夜入瓊樓卧夷齊是何人獨守西山餓(士贇/曰章)
(臺流星並/前巻註)
　　　紫騮馬(士贇曰樂府鼓角横/吹十五曲有紫騮馬)
紫騮行且嘶雙翻碧玉蹄臨流不肯渡似惜錦障泥白
雲關山逺黄雲海戍迷揮鞭萬里去安得念春閨(齊賢/曰晉)
(王濟善解馬性常乗一馬著連錦障泥前有水終不肯/渡濟云此必是惜障泥使人解去便渡古今樂録紫騮)
(馬曲盖從君逺/戍懐歸之曲)
　　　少年行(士贇曰樂府遺聲遊俠/三十二曲有少年行)
擊筑飲美酒劒歌易水湄經過燕太子結託并州兒(士/贇)
(曰并州兒事/見五巻註)少年負壯氣奮烈自有時因擊魯勾踐爭
博勿相欺(士贇曰史刺客傳荆軻遊於邯鄲魯勾踐與/荆軻博爭道魯勾踐怒而叱之荆軻嘿而逃)
(去遂不復㑹後為燕太子丹刺秦王不中敗死魯勾踐/聞之私曰嗟夫惜哉其不講於刺劍之術也甚矣吾不)
(知人也曩者吾叱之/彼乃以我為非人也)
　　　其二
五陵年少金市東銀鞍白馬度春風落花踏盡遊何處
笑入胡姬酒肆中
　　　白鼻騧
銀鞍白鼻騧綠地障泥錦細雨春風花落時揮鞭直就
胡姬飲(齊賢曰毛詩有馬白顚注的顙也爾雅馬黒喙/曰騧西京雜記漢武帝得貳師天馬常以玫瑰)
(石為鞍鏤以金銀鍮石以緑地五/色錦為蔽泥後稍以熊羆皮為之)
　　　豫章行(士贇曰王僧䖍技録相和/歌清調六曲有豫章行)
胡風吹代馬北擁魯陽關呉兵照海雪西討何時還半
渡上遼津黄雲慘無顔(齊賢曰九域志汝州魯陽關即/魯陽公與韓遘戰揮戈退日處)
老母與子别呼天野草間白馬繞旌旗悲鳴相追攀白
楊秋月苦早落豫章山(齊賢曰史記屈原曰人窮則反/本故勞苦倦極未嘗不呼天也)
(疾痛慘怛未嘗不呼父母也古豫/章行白楊初生時乃在豫章山)本為休明人斬虜素
不閑豈惜戰鬬死為君掃兇頑精感石没羽豈云憚險
艱(齊賢曰吕氏春秋養由基射兕中石矢飲羽李廣居/右北平出獵見草中石以為虎而射之中石没羽士)
(贇曰此言生於休明之世有征無戰之時素不閑習戰/鬬之事然公爾㤀私國爾忘家精誠所至豈復憚險惜)
(死/哉)樓船若鯨飛波蕩落星灣此曲不可奏三軍髮成斑
(齊賢曰史記注船上為樓曰樓船士贇曰落星灣在今/南康軍城之右唐時屬江州及洪州輿地廣記曰昔有)
(星墜水化為石夏秋之交湖水方漲則星石泛于波瀾/之上至隆冬水涸則可以歩涉寺居其上曰法安院箋)
(云大國三軍合三萬七千/五百人言三萬舉成數也)
　　　沐浴子(士贇曰樂府遺聲遊俠/二十一曲有沐浴子)
沐芳莫彈冠浴蘭莫振衣處世忌太潔至人貴藏輝(齊/賢)
(曰屈原曰新沐者必彈冠新浴者必振衣安能以身之/察察受物之汶汶者乎五臣曰察察潔白也汶音問垢)
(塵/也)滄浪有釣叟吾與爾同歸(士贇曰滄浪釣叟即屈原/詞所謂漁父者此詩全櫽)
(括漁父詞之意前詩含光混世貴無名何用孤/髙比雲月亦此意也其太白涉難後之辭乎)
　　　髙句驪(齊賢曰隋書曰夫余王嘗得河伯女生/一卵一男子破卵而出名曰朱䝉夫余)
　　　(之臣請殺之朱䝉東南走遇一大水不可越曰/我是河伯外孫日之子於是魚鱉積而成橋朱)
　　　(䝉遂渡追不及朱䝉既建國自號髙句驪以髙/為氏都平壤漢樂浪郡士贇曰樂府遺聲蕃胡)
　　　(四曲有/髙句驪)
金花折風帽白馬小遲回翩翩舞廣袖似鳥海東來(士/贇)
(曰按唐禮樂志東夷樂有髙麗百濟中宗時百濟樂工/人亡散岐王為太常卿復奏置之然音伎多闕舞者二)
(人紫大褎裙襦章甫冠衣履樂有箏笛桃皮觱篥箜篌/歌而已金花帽白馬廣袖者當時樂舞之飾即所見而)
(詠之東海俊鶻名海東青此喻其/舞之快㨗如海東青之快徤也)
　　　靜夜思
牀前看月光疑是地上霜舉頭望山月低頭思故鄉(齊/賢)
(曰古詩征人/相顧白如霜)
　　　緑水曲(士贇曰樂府解題/緑水者古琴操名)
緑水明秋月南湖採白蘋荷花嬌欲語愁殺蕩舟人(齊/賢)
(曰馬融長笛賦中取度/於白雪緑水注二曲名)
　　　鳯凰曲
嬴女吹玉簫吟弄天上春青鸞不獨去更有携手人影
滅彩雲斷遺聲落西秦(士贇曰嬴/女弄玉也)
　　　鳯臺曲(士贇曰即古樂/府蕭史曲也)
嘗聞秦帝女傳得鳯凰聲是日逢仙子當時别有情人
吹綵簫去天借緑雲迎曲在身不返空餘弄玉名(士贇/曰全)
(篇皆櫽括蕭史弄玉事仙傳蕭史得道善吹簫秦穆公/以女弄玉妻之遂教弄玉吹簫作鳯鳴有鳯來止其屋)
(公為作鳯臺後弄玉乗鳯蕭史/乗龍昇天而去此詩專詠此事)
　　　從軍行(士贇曰王僧䖍宴樂相和/歌平調七曲有從軍行)
從軍玉門道逐虜金微山(齊賢曰九域志肅州酒泉郡/領玉門縣玉門關在焉通典)
(羈縻州有金微/山𨽻振武軍)笛奏梅花曲刀開明月環(齊賢曰桓伊/善笛撰落梅)
(花曲尤盡巧妙士贇曰古今樂録鼓角/横吹十五曲有梅花落乃胡笳曲也)鼓聲鳴海上兵
氣擁雲間願斬單于首長驅靜鐵關(士贇曰唐地理志/自焉耆西五十里)
(過鐵/門關)
　　　秋思(士贇曰秋思古/琴操商調之曲)
春陽如昨日碧樹鳴黄鸝蕪然蕙草暮颯爾凉風吹天
秋木葉下月冷莎雞悲坐愁羣芳歇白露凋華滋(齊賢/曰詩)
(注倉庚離黄也亦作鸝蕙草即蕙也古今注曰莎鷄一/名促織一名絡緯一名蟋蟀謂其鳴如紡緯士贇曰此)
(詩亦嘆夫光景易流功業不建不知老之將至徒/與草木俱腐耳有志者讀之當共為之喟然也)
　　　春思
燕草如碧絲秦桑低綠枝當君懐歸日是妾斷腸時春
風不相識何事入羅幃(士贇曰燕草者燕地之草秦桑/者秦地之桑也燕北地寒草生)
(遲當秦桑低緑之時燕草方生如絲之碧也秦桑低枝/者興思婦之斷腸也言其夫方萌懐歸之心猶燕草之)
(方生妾則思君之久先已腸斷矣猶秦桑之已低枝也/末句則興此心貞㓗非外物所能動也此詩可謂得國)
(風不淫不/誹之體矣)
　　　秋思
燕支黄葉落妾望自登臺海上碧雲斷單于秋色來胡
兵沙塞合漢使玉關回征客無歸日空悲蕙草摧(齊賢/曰單)
(于匈奴號也顔師古曰廣大之貌言其象天單于然也/唐志曰沙州燉煌郡夀昌縣西有陽關西北有玉門關)
(士贇曰燕支山名事見第四巻詩注按春思秋思二詩/戍婦詞爾征夫不歸春而秋矣登臺而望木葉黄落矣)
(秋髙馬肥戎事興矣漢使之出關者亦既回矣今而不/歸是無歸之日矣蘭蕙乃女人所佩以冝男者亦復就)
(摧是一年之光景又虚度矣思婦之心當如何其悲也/東山其新孔嘉其舊如之何之氣象安得復見於後世)
(哉/)
　　　子夜吳歌(齊賢曰唐禮樂志子夜晉曲也士贇/曰古今樂録清商曲子夜亦曰子夜)
　　　(吳聲四時歌亦曰子夜吳歌晉有女子名子夜/作是歌甚哀晉武帝太元中瑯琊王軻家有鬼)
　　　(歌之子夜之音同於白紵皆清商調也故梁武/本白紵而為子夜吳聲四時歌明此子夜亦有)
　　　(晉聲者其實/不離清商)
秦地羅敷女採桑緑水邊素手青條上紅粧白日鮮蠶
飢妾欲去五馬莫留連(士贇曰事/見陌上桑)
　　　其二
鏡湖三百里􁶁蓞發荷花五月西施採人看隘若耶回
舟不待月歸去越王家(齊賢曰九域志越州若耶溪即/歐冶子鑄劍之處士贇曰圖經)
(鏡湖在㑹稽郡南二十里後漢馬臻順帝永和九年為/太守於㑹稽山隂二縣界築塘周迴三百一十里以畜)
(水吳越春秋越王使相者求美女於國中得之苧羅山/鬻薪之女西施鄭旦家飾以羅縠教以行步三年而獻)
(之吳王有西施家有東施家姓施而在西故曰西施圖/經若耶溪在㑹稽縣東南北流二十五里與鏡湖合)
　　　其三
長安一片月萬户𢷬衣聲秋風吹不盡總是玉關情何
日平胡虜良人罷逺征(齊賢曰唐志京兆府/有長安縣良人夫也)
　　　其四
明朝驛使發一夜絮征袍素手抽針冷那堪把剪刀裁
縫寄逺道幾日到臨洮(齊賢曰洮州臨/洮郡治臨潭縣)
　　　對酒行(士贇曰樂府相和歌三十曲/有對酒行古詞乃曹魏樂奏)
松子栖金華安期入蓬海此人古之仙羽化竟何在(齊/賢)
(曰松子赤松子也九域志婺州金華縣金華山士贇曰/神仙傳黄初平丹谿人年十五家使牧羊有道士見其)
(良謹將至金華山石室中四十餘年忽然不復念家能/坐在立亡後易姓為黄初平改字為赤松子安期先生)
(事見二/巻註)浮生速流電倐忽變光彩天地無彫換容顔有
遷改(士贇曰此天長地/逺嵗不留之意)對酒不肯飲含情欲誰待(士贇/曰此)
(詩其太白知非之作乎白少時見天台司馬承禎謂其/有仙風道骨繼見賀知章亦目其為謫仙人後從道家)
(者流受圖籙自負為三十六天帝外臣有志於仙術亦/可知矣今而老之將至前說茫無寸驗因思古之所謂)
(仙人如赤松安期者亦不復再見於世以知自古皆有/死死者無不化所貴乎仙者特其精神與天地同流耳)
(反老還童留形住世之說誕也古詩浩浩隂陽移年命/如朝露人世忽如寄夀無金石固萬嵗更相送聖賢莫)
(能度服食求神仙多為藥所誤不如飲美酒被/服紈與素良有以歟太白亦祖此意而作也)
　　　估客行(士贇曰樂府清商曲估客樂齊武帝所/作也武帝為布衣時常游樊鄧踐祚已)
　　　(後追憶徃事而作是歌使太樂令劉瑶教習百/日無成或啓釋寳月善音律帝使寳月奏之便)
　　　(就勑歌者重為感憶之聲梁改為商旅行其辭/二首一曰昔經樊鄧後假楫梅根渚感昔追徃)
　　　(事意滿情不敘二曰有信數寄書無/信長相憶莫作瓶落井一去無消息)
海客乗天風將船逺行役譬如雲中鳥一去無蹤跡
　　　𢷬衣篇
閨裏佳人年十餘嚬蛾對影恨離居忽逢江上春歸燕
銜得雲中尺素書(齊賢曰嚬/蛾嚬眉也)玉手開緘長嘆息狂夫猶
戍交河北萬里交河水北流願為雙燕泛中洲(齊賢曰/唐志貞)
(觀十四年平髙昌以其地置西州交河郡/中都督府河水分流繞城下因名交河)君邊雲擁青
絲騎妾處苔生紅粉樓樓上春風日將歇誰能攬鏡看
愁髪曉吹員管隨落花夜𢷬戎衣向明月明月髙髙刻漏
長真珠簾箔掩蘭堂横垂寳幄同心結半拂瓊筵蘇合
香(齊賢曰杜預左氏注幄帳也梁書中天竺出蘇合香/是諸香汁煎之又曰大秦人採蘇合先笮其汁以為)
(香膏乃賣其滓與人展/轉逹中國不大香也)瓊筵寳幄連枝錦燈燭熒熒照
孤寢有便憑將金剪刀為君留下相思枕摘盡庭蘭不
見君紅巾拭淚生氤氲明年若更征邊塞願作陽臺一
段雲(士贇曰禮記婦人或賜之蘭茝則受獻諸舅姑又/左傳燕姑夢蘭事則知蘭者婦人所佩之花今夫)
(從軍誰與媚哉幽鬱之情亦可見矣末句曰明年若更/征邊塞願作陽臺一段雲意謂滔滔不歸則惟有托夢)
(以從其夫於四方上下耳此/亦極其懐思之形容也歟)
　　　少年行(士贇曰樂府遺聲游俠/三十一曲有少年行)
君不見淮南少年游俠容白日毬獵夜擁擲呼盧百萬
終不惜報讎千里如咫尺(齊賢曰唐淮南道古揚州之/地荀恱曰立氣岸作威福結)
(私交以立强於世者謂之游俠士贇曰何無/忌傳劉毅家無擔石之儲樗蒲一擲百萬)少年游俠
好經過渾成裝束皆綺羅蘭蕙相隨喧妓女風光去處
滿笙歌驕矜自言不可有俠士堂中養來久好鞍好馬
乞與人十千五千旋沽酒赤心用盡為知已黄金不惜
栽桃李桃李栽來幾度春一回花落一回新(齊賢曰漢/游俠叙曰)
(布衣游俠劇孟郭解之徒馳騖於閭闔權行州域力折/公侯衆庶覬而慕之雖其陷於刑辟自與殺身成名若)
(季路仇牧死/而不悔也)府縣盡為門下客王侯皆是平交人男兒
百年且樂命何須徇書受貧病男兒百年且榮身何須
徇節甘風塵衣冠半是征戰士窮儒浪作林泉民遮莫
枝根長百丈不如當代多還徃遮莫姻親連帝城不如
當身自簮纓看取富貴眼前者何用悠悠身後名(士贇/曰遮)
(莫方言也遮音折此篇末章上二句辭意/迫切似非太白之作具眼者必能辨之)
　　　長歌行(齊賢曰陸士衡樂府有長歌行古今/注長歌言夀命長短定分不妄求也)
桃李待日開榮華照當年東風動百物草木盡欲言枯
枝無醜葉涸水吐清泉大力運天地羲和無停鞭功名
不早著竹帛將何宣桃李務青春誰能貫白日富貴與
神仙蹉跎成兩失金石猶銷鑠風霜無久質畏落日月
後强飲歌與酒秋霜不惜人倐忽侵蒲栁(士贇曰古詩/浩浩隂陽移)
(年命如朝露人生忽如寄夀無金石固萬嵗更相送聖/賢莫能度服藥求神仙多為藥所誤不如飲美酒被服)
(紈與素又人生非金石豈能長夀考奄忽随物化榮名/以為寳此詩意全出於此富貴神仙蹉跎兩失亦白自)
(嘆之/意歟)
　　　長相思
日色欲盡花含煙月明欲素愁不眠趙瑟初停鳯凰柱
蜀琴欲奏鴛鴦絃(齊賢曰西京雜記趙后有寳琴曰鳯/凰皆以金玉隐起為龍螭鸞鳯列女)
(之狀蜀都賦巴姬彈絃鴛鴦絃以雌雄/也或曰成都雷氏善琢琴故曰蜀琴)此曲有意無人
傳願隨春風寄燕然憶君迢迢隔青天昔時横波目今
作流淚泉不信妾腸斷歸來看取明鏡前(齊賢曰晉書/嵇康宿華陽)
(亭引琴而彈夜分忽有客詣之稱是古人與康共談音/律因索琴彈之而為廣陵散聲調絶倫遂以受康仍誓)
(不傳人亦不言其姓字士贇曰此亦戍婦詞也/詞意悲而不傷怨而不誹可謂得國風體矣)
　　　猛虎行(士贇曰王僧䖍技録相和/歌平調七曲有猛虎行)
朝作猛虎行暮作猛虎吟腸斷非關隴頭水淚下不為
雍門琴(齊賢曰唐隴州汧陽郡汧陽縣有壠山雍門琴/見前巻士贇曰隴頭水亦古樂府别離之曲正)
(與雍門琴相對郭伸產秦州記曰隴山東西百八十里/登山嶺東望秦川四五百里極目泯然山東人行役升)
(此而顧瞻者莫不悲思故歌曰隴頭流水分離/四下念我行役飄然曠野登髙逺望涕零雙墮)旌旗繽
紛兩河道戰鼓驚山欲顛倒(齊賢曰兩河道/河南河北也)秦人半作
燕地囚胡馬翻銜洛陽草(齊賢曰天寳十四載十一月/安禄山反十一月丁酉陷東)
(京十五載六月已亥陷京師以張通儒為西京留守崔/光逺為京兆尹安思順屯苑中鎮關中禄山命捜捕百)
(官宦者宫女等每獲數百人輙以衛送洛陽陳希烈張/均張垍皆降禄山以希烈垍為相肅宗問李泌强敵如)
(此何時可定泌曰臣觀賊所獲女子金帛皆輸之范陽/此豈有雄據四海之志士贇曰秦人半作燕地囚者唐)
(都長安秦地也京師既陷則人被驅虜而歸於幽燕也/胡馬翻銜洛陽草者賊兵屯東京時牧馬於洛陽也)
一輸一失關下兵朝降夕叛幽薊城(齊賢曰一輸一失/謂正月安慶緒冦)
(潼關哥舒翰擊却之六月上遣使趣翰進兵復陜洛翰/撫膺慟哭引兵出關遇崔乾祐軍於靈寳西大敗乾祐)
(遂克潼關火㧞歸仁執翰以降朝降夕叛謂至徳二載/正月安慶緒殺禄山即位以史思明為范陽節度牛廷)
(玠領安陽軍事十月廣平王俶與回紇葉䕶入洛陽慶/緒走保鄴耿仁智說思明歸朝廷思明即囚安承慶遣)
(其將竇子昂奉表以所部十三郡及兵八萬來降并帥/河東節度髙秀巖亦降十二月子昂至京師上以思明)
(為歸義王范陽節度乾元元年六月李光弼以思明終/叛隂使烏承恩圖之承恩多以私財募部曲及數衣婦)
(人服詣諸将營說誘之諸将以白思明思明執承恩集/将佐西向大哭曰臣以三十萬衆降朝廷何負陛下而)
(欲殺臣命表云陛下不為臣誅光弼臣當自引兵就太/原誅之乾元三年再反正月僣稱大聖周王夏四月更)
(號大燕自稱/應天皇帝)巨鰲未斬海水動魚龍奔走安得寧頗似
楚漢時翻覆無定止朝過博浪沙暮入淮隂市張良未
遇韓信貧劉項存亡在兩臣蹔到下邳受兵略來投漂
母作主人賢哲棲棲古如此今時亦棄青雲士(齊賢曰/史張良)
(者其先韓人秦滅韓良求刺客刺秦王為韓報仇東見/滄海君得力士為鐡椎重百二十斤徂擊秦皇帝博浪)
(沙中誤中副車良乃更姓名亡匿下邳良常游下邳圯/上有一老父出一編書曰讀此為王者師矣旦視之乃)
(太公兵法良因習讀之遇沛公略地下邳西遂屬焉數/以兵法說沛公沛公常用其策良曰沛公殆天授故遂)
(從之不去韓信淮隂人也貧無行釣於城下諸漂母有/一母見信飢飯信竟漂數十日信喜謂漂母曰吾必有)
(以重報母母怒曰大丈夫不能自食吾哀王孫而進食/豈望報乎項梁渡淮信從之梁敗又屬羽羽以為郎中)
(數以策干羽羽不用信亡/楚歸漢漢王以為大將)有策不敢犯龍鱗竄身南國
避胡塵寳書玉劒掛髙閣金鞍駿馬散故人(士贇曰翰/曰寳書真)
(經/也)昨日方為宣城客掣鈴交通二千石(齊賢曰宣城客/者太白自道也)
(嘗有贈宣城宇文太守/及贈宣城趙太守恱詩)有時六博快壯心遶床三匝呼
一擲(齊賢曰招魂菎蔽象棊有六博王逸注菎音昆玉/也蔽簙箸以玉飾之方言曰秦晉間謂之簙吳楚)
(間謂之蔽或謂之箭或謂之棊博雅曰/簙箸謂之箭投六著行六棊故謂六簙)楚人每道張旭
竒心藏風雲世莫知(齊賢曰唐張旭善草書而好酒飲/後號呼狂走索筆變化無窮若有)
(神助時人號為顛初為常熟尉有老人陳牒求判宿昔/又來旭怒其煩責之老人曰觀公筆竒妙欲以家藏耳)
三吳邦伯皆顧盻四海雄俠兩追隨(齊賢曰通典曰吳/郡吳興丹陽為三)
(吳士贇曰兩字盖/白與旭而兩也)蕭曹曽作沛中吏攀龍附鳯當有時
(齊賢曰漢書曹參沛人也秦時為獄掾而蕭何為主吏/耿純說光武曰士大夫從大王於矢石之間者其計固)
(望攀龍鱗附鳯翼以成其所志耳士贇曰漢書賛曰蕭/何曹參起秦為刀筆吏當時碌碌未有竒節漢興依日)
(月之末光為一/代宗臣盛矣哉)溧陽酒樓三月春楊花茫茫愁殺人胡
雛緑眼吹玉笛吳歌白紵飛梁塵(齊賢曰唐志昇州江/寧郡溧陽縣唐禮樂)
(志白紵吳舞也七略曰漢魯人/虞公善雅歌發聲盡動梁上塵)丈夫相見且為樂槌牛
檛鼓㑹衆賔我從此去釣東海得魚笑寄情相親(士贇/曰任)
(公釣魚事見一巻按此詩似非太白之作用事既無倫/理徒爾肆為狂誕之辭首尾不相照應脉絡不相貫串)
(語意斐率悲歡失據必是他人之詩竄入集中歳久難/别前輩識者蘇東坡黄山谷於懐素草書悲來乎笑矣)
(乎等作嘗致辯矣愚於此篇亦/有疑焉因筆于此以俟知者)
　　　去婦詞(士贇曰此篇即顧况棄婦詞也後人添/増數句而竄入於太白集中語俗意重)
　　　(斧鑿之㾗斑斑可見可謂作偽心勞/日拙者矣子見註巳詳兹不復註)
古來有棄婦棄婦有歸處今日妾辭君辭君遣何去本
家零落盡慟哭來時路憶昔未嫁君聞君却周旋綺羅
錦綉段有贈黄金千十五許嫁君二十移所天自從結
髪日未幾離君𬗟山川家家盡歡喜孤妾長自憐幽閨
多怨思盛色無十年相思若循環枕席生流泉流泉咽
不掃獨夢關山道及此見君歸君歸妾已老物情惡衰
賤新寵方妍好掩淚出故房傷心劇秋草自妾為君妻
君東妾在西羅幃到曉恨玉貌一生啼自從離别久不
覺塵埃厚常嫌玳瑁孤猶羡鴛鴦偶歳華逐霜霰賤妾
何能久寒沼落芙蓉秋風散楊柳以比顦顇顔空持舊
物還餘生欲何寄誰肯相牽攀君恩既斷絶相見何年
月悔傾連理杯虛作同心結女蘿附青松貴欲相依投
浮萍失綠水教作若為流不歎君棄妾自歎妾縁業憶
昔初嫁君小姑纔倚牀今日妾辭君小姑如妾長回頭
語小姑莫嫁如兄夫(齊賢曰馮衍娶北地任氏為妻悍/忌不得畜媵妾兒女常自操井臼)
(老竟逐之與婦弟任武逹書曰不去此婦則家不寧不/去此婦則家不清不去此婦則福不生不去此婦則事)
(不成自恨以華盛時不早自定至於垂白家貧身賤之/日養􁱫長疽自生禍殃禮女子許嫁笄而字天父母也)
(蘇少卿詩結髮為夫妻韋昭國語注𬗟猶邈也古今注/鴛鴦水鳥鳬類雌雄未嘗相離人得其一一思而死謂)
(之匹/鳥)
　
　
　
　
　
　
　
　
　
　
　李太白集分類補註巻六
欽定四庫全書
　李太白集分類補註巻六
　　　　　　　　　　　宋　楊齊賢　集注
　　　　　　　　　　　元　蕭士贇　補注
　　樂府
　　　發白馬(士贇曰樂府遺聲車馬六/曲有白馬篇亦曰齊瑟行)
將軍發白馬旌節度黄河簫皷聒川嶽滄溟湧濤波武
安有振瓦易水無寒歌(齊賢曰九域志滑州靈河郡治/白馬縣黎陽津一名白馬津史)
(記趙奢傳秦伐韓軍於閼與王令趙奢救之去邯鄲三/十里秦軍武安西鼓譟勒兵武安屋瓦盡振士贇曰周)
(禮秋官小行人掌達天子之六節山國用虎節土國用/人節澤國用龍節皆以金為之道路用旌節門門用符)
(節都鄙用管節皆以竹為之山/海經溟海無風而洪波百丈)鐡騎若雪山飲流涸滹
沱(齊賢曰滹沱河在今深州士贇曰雪山山名/在西鐡騎馬之帶甲者其多如山其白如雪)揚兵獵
月窟轉戰畧朝那(士贇曰後漢地理志安定郡在/洛陽西千七百里有朝那城)倚劒
登燕然邊烽列嵯峨(齊賢曰漢書燕然/山去塞三千餘里)蕭條萬里外耕
作五原多一掃清大漠包虎戢金戈(士贇曰鄭𤣥曰包/干戈以虎皮明能)
(以武服兵也師古曰掃/者謂盡除之如掃地然)
　　　陌上桑(士贇曰樂府相和歌有陌上桑亦曰艶/歌羅敷行亦曰日出東南隅行亦曰日)
　　　(出行亦曰採桑曲曹魏改曰望雲曲按古詞陌/上桑有二此則引魯秋胡之事以為證也崔豹)
　　　(古今注曰羅敷者邯鄲秦氏女也嫁千乗王仁/仁後為趙王家令羅敷採桑於陌上趙王登臺)
　　　(見而恱之置酒欲奪焉羅敷善彈筝作陌上桑/以自明不從其辭稱羅敷採桑陌上為使君所)
　　　(邀羅敷盛誇其夫為侍中郎以拒之或言與舊/說不同然侍中郎漢官也恐仁初為趙王家令)
　　　(後為漢侍中郎也呼趙王為使君者郎君之稱/本於漢恐言使君者猶今言使頭也其辭有日)
　　　(出東南隅照我秦氏樓之句故亦曰日出東南/隅行亦曰日出行别有秋胡行其事與此不同)
　　　(此其亦名陌上桑致後人差互其說如王筠陌/上桑云秋胡始停馬羅敷未蒲匡盖合為一事)
　　　(也/)
美女渭橋東春還事蠶作五馬如飛龍青絲結金絡不
知誰家子調笑來相謔(齊賢曰漢官儀諸侯五馬士贇/曰渭橋在長安見四巻羅敷行)
(曰使君從南來五馬立踟蹰又/曰青絲繫馬尾黄金絡馬頭)妾本秦羅敷玉顔豔名
都綠條映素手採桑向城隅使君且不顧况復論秋胡
(齊賢曰羅敷歌曰使君自有婦羅敷自有夫列女傳魯/秋胡㓗婦者魯秋胡子之妻秋胡子既納之五日去而)
(官於陳五年乃歸未至其家見路傍有美婦人方採桑/秋胡子恱之下車謂曰力田不如逢豐年力耕不如遇)
(公卿吾有金願以與夫人婦人曰嘻婦人當採桑以事/舅姑吾不願人之金秋胡子遂去歸家奉金遺其母使)
(人呼其婦婦至乃向採桑者秋胡子見之而慙婦曰束/髪脩身辭親仕五年始得還乃恱路傍婦人以金與之)
(是忘母不孝也妾不忍見不孝之人遂投河死士贇曰/古羅敷行秦氏有好女自名為羅敷羅敷善蠶桑採桑)
(城南隅又曰使君謝羅敷還可共載否羅敷亦/致辭使君亦何愚使君自有婦羅敷自有夫)寒螿愛
碧草鳴鳳棲青梧託心自有處但怪傍人愚徒令白日
暮髙駕空踟蹰(齊賢曰螀音将蟬屬士贇曰毛詩注云/鳯凰之性非梧桐不栖此六句乃是緫)
(括一篇之意謂采桑之婦託心各自在矣路人挑之者/亦何愚哉猶用世之士各有所從他人縱招之豈能動)
(其心哉碧草青梧亦古羅敷/行盛稱其夫家好美之意也)
　　　枯魚過河泣(士贇曰樂府遺聲龍魚六/曲有枯魚却無過河泣字)
白龍改常服偶被豫且制誰使爾為魚徒勞訴天帝(士/贇)
(曰劉向說苑吳王欲從民飲伍子胥諌曰不可昔白龍/下清泠之淵化為魚漁者豫且射中其目白龍上訴天)
(帝天帝曰當是之時若安置而形白龍對曰我下清泠/之淵化為魚天帝曰魚固人所射也若是豫且何罪夫)
(白龍天帝貴畜也豫且宋國賤臣也白龍不化豫且不/射今棄萬乗之位而從布衣之士飲酒臣恐其有豫且)
(之患矣/王乃止)作書報鯨鯢勿恃風濤勢濤落歸泥沙翻遭螻
蟻噬(士贇曰劉向說苑吞舟之魚蕩/而失水制於螻蟻者離其居也)萬乗慎出入栢人
以為識(齊賢曰史張耳傳漢七年髙祖從平城過趙趙/王朝夕袒韝蔽目上食禮甚卑有子婿禮髙祖)
(箕踞甚慢易之趙相貫髙等為氣怒欲殺髙祖漢八年/上從東垣還過趙貫髙等乃壁人栢人要之及上欲過)
(宿心動問曰縣名為何曰栢人栢人者迫於人也不宿/而去九年貫髙怨家上變告之於是上皆并逮捕治張)
(敖之罪識一作誡士贇曰栢/人屬趙國師古曰本晉邑)
　　　丁都護歌(士贇曰古今樂録丁都護歌者彭城/内史徐逵為魯軌所殺宋髙祖使督)
　　　(護丁眸收殯之逵妻髙祖長女也呼眸至閣下/自問斂送之事毎問輒嘆息曰丁都護其聲哀)
　　　(切後人因其/聲廣其曲焉)
雲陽上征去兩岸饒商賈(齊賢曰寰宇記潤州丹陽舊/名雲陽通物曰商居賣曰賈)
(士贇曰按潤州圖經丹陽山古雲陽縣也秦時亦言其/地有天子氣始皇鑿北坑以敗其勢截直道使阿曲故)
(謂之曲阿後漢書地理志吳郡丹徒曲阿由拳注云干/寳捜神記曰秦始皇東廵望氣者云五百年後江東有)
(天子氣始皇令囚徒十萬人汙鑿其地表/以惡名故改之曰由拳縣即今丹陽也)吳牛喘月時
拖船一何苦水濁不可飲壺漿半成土(齊賢曰世說注/云今之水牛唯)
(産江淮間故謂之吳牛南土多暑而此牛畏熱見/月疑是日所以喘也士贇曰此言水濁而成泥也)一唱
都護歌心摧淚如雨萬人鑿盤石無由逹江滸君看石
芒碭掩淚悲千古(齊賢曰唐志作督護此意謂行船於/河河水渾濁不可飲雖使萬人鑿石)
(以通江水終不能得當熱而渴飲千古之人視盤石芒/碭然豈不悲哉漢書髙祖隐芒碭山澤間應劭曰芒音)
(忙属沛國碭音唐屬梁國二縣之界士贇曰毛詩注滸/水涯此言江滸則江之涯也太白樂府毎篇必櫽括一)
(事而作非泛然而言者此篇之意是詠秦皇鑿北坑以/厭天子氣之事徒爾勞民鑿石而不知真主已在芒碭)
(山澤間矣非人力之所能勝也觸熱拖船就飲濁水征/夫之苦徒興千古之悲耳或曰詩者所以抒下情而通)
(風諭此詩乃是為韋堅開廣運潭而作借秦為喻耳按/唐史天寳初江淮南租庸等使韋堅引淮水抵苑東望)
(春樓下為潭以聚江淮運船役夫匠通漕渠發人丘隴/自江淮至京城民間蕭然愁怨二年而成三月上幸望)
(春樓觀新潭名其潭曰廣運太白之詩其為是歟吳孫/權時亦嘗遣校尉陳勲將屯田及作士三萬人鑿句容)
(中道自小坻至雲陽西域通㑹市作邸閣今以首句觀/之似詠此事然詩意重在末句故以秦事為證附註吳)
(事於/末云)
　　　相逢行(士贇曰王僧䖍技録曰相和清調六曲/有相逢狹路間行亦曰長安有狹斜行)
　　　(亦曰相/逢行)
胡騎五花馬謁帝出銀臺秀色誰家子雲車珠箔開(士/贇)
(曰李肇翰林志學士毎下直出門謂之小三昧出銀臺/門上馬謂之大三昧唐翰林故事翰林院在右銀臺門)
(内麟徳殿西重廊之後盖天/下伎能藝術見召者之所處)金鞭遥指㸃玉勒近遲回
夾轂相借問疑從天上來蹙入青綺門當歌共銜杯銜
杯映歌扇似月雲中見(齊賢曰漢武時身毒國獻連環/羈皆以白玉作之馬瑙石為勒)
(白光琉/璃為鞍)相見不得親不如不相見相見情已深未語可
知心胡為守空閨孤眠愁錦衾錦衾與羅幃纒綿㑹有
時春風正澹蕩暮雨來何遲願因三青鳥更報長相思
光景不待人須㬰髪成絲當年失行樂老去徒傷悲持
此道密意毋令曠佳期
　　　千里思
李陵没胡沙蘇武還漢家迢迢五原關朔雪亂邊花一
去隔絶國思歸但長嗟鴻鴈向西北因書報天涯(士贇/曰漢)
(書李陵字少卿隴西成紀人少時為侍中建章監天漢/二年將步騎五千與單于戰矢窮力盡遂降匈奴為右)
(校王病死蘇武字子卿以父任為郎天漢元年持節使/匈奴留十九年竟全節歸漢拜典屬國匈奴傳胡地沙)
(鹵多此篇是詠蘇武歸漢李陵送別悲嘆之意末句鴻/鴈向西北因書報天涯者是􁃹括陵與武書所謂時因)
(北風復惠徳/音之語耳)
　　　樹中草(士贇曰樂府遺聲草木/二十一曲有樹中草)
鳥銜野田草誤入枯桑裏(士贇曰此謂桑寄生也本草/圖經曰桑寄生出𢎞農山谷)
(桑上今處處有之云是烏鳥食物子落枝節間感氣而/生葉似橘而厚軟莖似槐枝而肥脆三四月生花黄白)
(色六月七月結實/黄色如小豆大)客土植危根逢春猶不死(士贇曰服/䖍曰取他)
(處土以増髙/為客土也)草木雖無情因依尚可生如何同枝葉各
自有枯榮(士贇曰明皇之時諸王相繼/誅戮此詩似有感而作也)
　　　君馬黄(士贇曰樂録漢短簫鐃歌二十二曲有/君馬黄晉曰金陵運言晉乗金運也北)
　　　(齊曰定汝穎言文襄遣清河王岳㑹周將王思/政於長葛汝穎悉平也後周曰哲皇出言髙祖)
　　　(之聖徳也援古辭云君馬黄臣馬蒼二馬同逐/臣馬良終言美人歸以南以北駕車馳馬令我)
　　　(心傷但取第一句以命題其主意不在馬也李/白之作其得古道乎如張正見蔡知君之流只)
　　　(言馬而已按謝爕云或聴鐃歌曲惟吟君馬黄/古人知音别曲見於賦韻者如此後世只於言)
　　　(語上計較/此道無聞)
君馬黄我馬白馬色雖不同人心本無隔(齊賢曰詩我/馬𤣥黄又亦)
(白其馬士贇曰興者謂馬之毛色雖不同而其為/馬則一也人之才藝雖有異而其為人則均也)共作
遊冶盤雙行洛陽陌長劒既照曜髙冠何赩赫(齊賢曰/風俗通)
(東西曰陌士贇曰此言俱以才藝而進/仕於朝也後两句極貴顯之形容也)各有千金裘俱
為五侯客(士贇曰此言仕於/朝者各有所主也)猛虎落陷穽壯士時屈厄
相知在急難獨好亦何益(士贇曰此言士而遭厄猶猛/虎之落穽雖有牙爪無所復)
(施而同時儕軰不能垂一指之援獨善其身何取其為/益者三友哉此詩其傷朋友之道缺乎抑白遭誣被謗)
(之時所作也耶婉而不/迫可謂得國風之體矣)
　　　擬古(士贇曰莆陽夾漈鄭/先生曰始於太白)
融融白玉輝映我青我眉寳鏡似空水落花如風吹出
門望帝子蕩漾不可期安得黄鶴羽一報佳人知(士贇/曰興)
(者謂當盛年之時攬鏡自照嘆其顔色之美好未有仇/也復傷世之閱人如水鏡之無心而人者暫少忽老則)
(似乎風中之花時難得而易失亦猶有志之士當强仕/之時而不得進用雖有致君之心無自而遂君門萬里)
(固不可期矣復曰安得黄鶴羽一報佳人知者復冀夫/在位之人或者能汲引而進之於君側也其亦不忍自)
(絶於君/之意歟)
　　　折楊栁(士贇曰崔豹古今註横吹胡樂也張騫/入西域傳其法唯得摩詞兠勒一曲李)
　　　(延年因造新聲二十八解魏晉以來/不存見用黄鵠隴頭折楊栁等十曲)
垂楊拂綠水揺艶東風年花明玉關雪葉暖金牕煙美
人結長想對此心淒然攀條折春色逺寄龍庭前(齊賢/曰班)
(固燕然山銘註老上單于五月/大㑹龍庭祭其先天地鬼神)
　　　少年子(士贇曰樂府遺聲遊俠/二十一曲有少年子)
青雲少年子挾彈章臺左鞍馬四邊開突如流星過金
丸落飛鳥夜入瓊樓卧夷齊是何人獨守西山餓(士贇/曰章)
(臺流星並/前巻註)
　　　紫騮馬(士贇曰樂府鼓角横/吹十五曲有紫騮馬)
紫騮行且嘶雙翻碧玉蹄臨流不肯渡似惜錦障泥白
雲關山逺黄雲海戍迷揮鞭萬里去安得念春閨(齊賢/曰晉)
(王濟善解馬性常乗一馬著連錦障泥前有水終不肯/渡濟云此必是惜障泥使人解去便渡古今樂録紫騮)
(馬曲盖從君逺/戍懐歸之曲)
　　　少年行(士贇曰樂府遺聲遊俠/三十二曲有少年行)
擊筑飲美酒劒歌易水湄經過燕太子結託并州兒(士/贇)
(曰并州兒事/見五巻註)少年負壯氣奮烈自有時因擊魯勾踐爭
博勿相欺(士贇曰史刺客傳荆軻遊於邯鄲魯勾踐與/荆軻博爭道魯勾踐怒而叱之荆軻嘿而逃)
(去遂不復㑹後為燕太子丹刺秦王不中敗死魯勾踐/聞之私曰嗟夫惜哉其不講於刺劍之術也甚矣吾不)
(知人也曩者吾叱之/彼乃以我為非人也)
　　　其二
五陵年少金市東銀鞍白馬度春風落花踏盡遊何處
笑入胡姬酒肆中
　　　白鼻騧
銀鞍白鼻騧綠地障泥錦細雨春風花落時揮鞭直就
胡姬飲(齊賢曰毛詩有馬白顚注的顙也爾雅馬黒喙/曰騧西京雜記漢武帝得貳師天馬常以玫瑰)
(石為鞍鏤以金銀鍮石以緑地五/色錦為蔽泥後稍以熊羆皮為之)
　　　豫章行(士贇曰王僧䖍技録相和/歌清調六曲有豫章行)
胡風吹代馬北擁魯陽關呉兵照海雪西討何時還半
渡上遼津黄雲慘無顔(齊賢曰九域志汝州魯陽關即/魯陽公與韓遘戰揮戈退日處)
老母與子别呼天野草間白馬繞旌旗悲鳴相追攀白
楊秋月苦早落豫章山(齊賢曰史記屈原曰人窮則反/本故勞苦倦極未嘗不呼天也)
(疾痛慘怛未嘗不呼父母也古豫/章行白楊初生時乃在豫章山)本為休明人斬虜素
不閑豈惜戰鬬死為君掃兇頑精感石没羽豈云憚險
艱(齊賢曰吕氏春秋養由基射兕中石矢飲羽李廣居/右北平出獵見草中石以為虎而射之中石没羽士)
(贇曰此言生於休明之世有征無戰之時素不閑習戰/鬬之事然公爾㤀私國爾忘家精誠所至豈復憚險惜)
(死/哉)樓船若鯨飛波蕩落星灣此曲不可奏三軍髮成斑
(齊賢曰史記注船上為樓曰樓船士贇曰落星灣在今/南康軍城之右唐時屬江州及洪州輿地廣記曰昔有)
(星墜水化為石夏秋之交湖水方漲則星石泛于波瀾/之上至隆冬水涸則可以歩涉寺居其上曰法安院箋)
(云大國三軍合三萬七千/五百人言三萬舉成數也)
　　　沐浴子(士贇曰樂府遺聲遊俠/二十一曲有沐浴子)
沐芳莫彈冠浴蘭莫振衣處世忌太潔至人貴藏輝(齊/賢)
(曰屈原曰新沐者必彈冠新浴者必振衣安能以身之/察察受物之汶汶者乎五臣曰察察潔白也汶音問垢)
(塵/也)滄浪有釣叟吾與爾同歸(士贇曰滄浪釣叟即屈原/詞所謂漁父者此詩全櫽)
(括漁父詞之意前詩含光混世貴無名何用孤/髙比雲月亦此意也其太白涉難後之辭乎)
　　　髙句驪(齊賢曰隋書曰夫余王嘗得河伯女生/一卵一男子破卵而出名曰朱䝉夫余)
　　　(之臣請殺之朱䝉東南走遇一大水不可越曰/我是河伯外孫日之子於是魚鱉積而成橋朱)
　　　(䝉遂渡追不及朱䝉既建國自號髙句驪以髙/為氏都平壤漢樂浪郡士贇曰樂府遺聲蕃胡)
　　　(四曲有/髙句驪)
金花折風帽白馬小遲回翩翩舞廣袖似鳥海東來(士/贇)
(曰按唐禮樂志東夷樂有髙麗百濟中宗時百濟樂工/人亡散岐王為太常卿復奏置之然音伎多闕舞者二)
(人紫大褎裙襦章甫冠衣履樂有箏笛桃皮觱篥箜篌/歌而已金花帽白馬廣袖者當時樂舞之飾即所見而)
(詠之東海俊鶻名海東青此喻其/舞之快㨗如海東青之快徤也)
　　　靜夜思
牀前看月光疑是地上霜舉頭望山月低頭思故鄉(齊/賢)
(曰古詩征人/相顧白如霜)
　　　緑水曲(士贇曰樂府解題/緑水者古琴操名)
緑水明秋月南湖採白蘋荷花嬌欲語愁殺蕩舟人(齊/賢)
(曰馬融長笛賦中取度/於白雪緑水注二曲名)
　　　鳯凰曲
嬴女吹玉簫吟弄天上春青鸞不獨去更有携手人影
滅彩雲斷遺聲落西秦(士贇曰嬴/女弄玉也)
　　　鳯臺曲(士贇曰即古樂/府蕭史曲也)
嘗聞秦帝女傳得鳯凰聲是日逢仙子當時别有情人
吹綵簫去天借緑雲迎曲在身不返空餘弄玉名(士贇/曰全)
(篇皆櫽括蕭史弄玉事仙傳蕭史得道善吹簫秦穆公/以女弄玉妻之遂教弄玉吹簫作鳯鳴有鳯來止其屋)
(公為作鳯臺後弄玉乗鳯蕭史/乗龍昇天而去此詩專詠此事)
　　　從軍行(士贇曰王僧䖍宴樂相和/歌平調七曲有從軍行)
從軍玉門道逐虜金微山(齊賢曰九域志肅州酒泉郡/領玉門縣玉門關在焉通典)
(羈縻州有金微/山𨽻振武軍)笛奏梅花曲刀開明月環(齊賢曰桓伊/善笛撰落梅)
(花曲尤盡巧妙士贇曰古今樂録鼓角/横吹十五曲有梅花落乃胡笳曲也)鼓聲鳴海上兵
氣擁雲間願斬單于首長驅靜鐵關(士贇曰唐地理志/自焉耆西五十里)
(過鐵/門關)
　　　秋思(士贇曰秋思古/琴操商調之曲)
春陽如昨日碧樹鳴黄鸝蕪然蕙草暮颯爾凉風吹天
秋木葉下月冷莎雞悲坐愁羣芳歇白露凋華滋(齊賢/曰詩)
(注倉庚離黄也亦作鸝蕙草即蕙也古今注曰莎鷄一/名促織一名絡緯一名蟋蟀謂其鳴如紡緯士贇曰此)
(詩亦嘆夫光景易流功業不建不知老之將至徒/與草木俱腐耳有志者讀之當共為之喟然也)
　　　春思
燕草如碧絲秦桑低綠枝當君懐歸日是妾斷腸時春
風不相識何事入羅幃(士贇曰燕草者燕地之草秦桑/者秦地之桑也燕北地寒草生)
(遲當秦桑低緑之時燕草方生如絲之碧也秦桑低枝/者興思婦之斷腸也言其夫方萌懐歸之心猶燕草之)
(方生妾則思君之久先已腸斷矣猶秦桑之已低枝也/末句則興此心貞㓗非外物所能動也此詩可謂得國)
(風不淫不/誹之體矣)
　　　秋思
燕支黄葉落妾望自登臺海上碧雲斷單于秋色來胡
兵沙塞合漢使玉關回征客無歸日空悲蕙草摧(齊賢/曰單)
(于匈奴號也顔師古曰廣大之貌言其象天單于然也/唐志曰沙州燉煌郡夀昌縣西有陽關西北有玉門關)
(士贇曰燕支山名事見第四巻詩注按春思秋思二詩/戍婦詞爾征夫不歸春而秋矣登臺而望木葉黄落矣)
(秋髙馬肥戎事興矣漢使之出關者亦既回矣今而不/歸是無歸之日矣蘭蕙乃女人所佩以冝男者亦復就)
(摧是一年之光景又虚度矣思婦之心當如何其悲也/東山其新孔嘉其舊如之何之氣象安得復見於後世)
(哉/)
　　　子夜吳歌(齊賢曰唐禮樂志子夜晉曲也士贇/曰古今樂録清商曲子夜亦曰子夜)
　　　(吳聲四時歌亦曰子夜吳歌晉有女子名子夜/作是歌甚哀晉武帝太元中瑯琊王軻家有鬼)
　　　(歌之子夜之音同於白紵皆清商調也故梁武/本白紵而為子夜吳聲四時歌明此子夜亦有)
　　　(晉聲者其實/不離清商)
秦地羅敷女採桑緑水邊素手青條上紅粧白日鮮蠶
飢妾欲去五馬莫留連(士贇曰事/見陌上桑)
　　　其二
鏡湖三百里􁶁蓞發荷花五月西施採人看隘若耶回
舟不待月歸去越王家(齊賢曰九域志越州若耶溪即/歐冶子鑄劍之處士贇曰圖經)
(鏡湖在㑹稽郡南二十里後漢馬臻順帝永和九年為/太守於㑹稽山隂二縣界築塘周迴三百一十里以畜)
(水吳越春秋越王使相者求美女於國中得之苧羅山/鬻薪之女西施鄭旦家飾以羅縠教以行步三年而獻)
(之吳王有西施家有東施家姓施而在西故曰西施圖/經若耶溪在㑹稽縣東南北流二十五里與鏡湖合)
　　　其三
長安一片月萬户𢷬衣聲秋風吹不盡總是玉關情何
日平胡虜良人罷逺征(齊賢曰唐志京兆府/有長安縣良人夫也)
　　　其四
明朝驛使發一夜絮征袍素手抽針冷那堪把剪刀裁
縫寄逺道幾日到臨洮(齊賢曰洮州臨/洮郡治臨潭縣)
　　　對酒行(士贇曰樂府相和歌三十曲/有對酒行古詞乃曹魏樂奏)
松子栖金華安期入蓬海此人古之仙羽化竟何在(齊/賢)
(曰松子赤松子也九域志婺州金華縣金華山士贇曰/神仙傳黄初平丹谿人年十五家使牧羊有道士見其)
(良謹將至金華山石室中四十餘年忽然不復念家能/坐在立亡後易姓為黄初平改字為赤松子安期先生)
(事見二/巻註)浮生速流電倐忽變光彩天地無彫換容顔有
遷改(士贇曰此天長地/逺嵗不留之意)對酒不肯飲含情欲誰待(士贇/曰此)
(詩其太白知非之作乎白少時見天台司馬承禎謂其/有仙風道骨繼見賀知章亦目其為謫仙人後從道家)
(者流受圖籙自負為三十六天帝外臣有志於仙術亦/可知矣今而老之將至前說茫無寸驗因思古之所謂)
(仙人如赤松安期者亦不復再見於世以知自古皆有/死死者無不化所貴乎仙者特其精神與天地同流耳)
(反老還童留形住世之說誕也古詩浩浩隂陽移年命/如朝露人世忽如寄夀無金石固萬嵗更相送聖賢莫)
(能度服食求神仙多為藥所誤不如飲美酒被/服紈與素良有以歟太白亦祖此意而作也)
　　　估客行(士贇曰樂府清商曲估客樂齊武帝所/作也武帝為布衣時常游樊鄧踐祚已)
　　　(後追憶徃事而作是歌使太樂令劉瑶教習百/日無成或啓釋寳月善音律帝使寳月奏之便)
　　　(就勑歌者重為感憶之聲梁改為商旅行其辭/二首一曰昔經樊鄧後假楫梅根渚感昔追徃)
　　　(事意滿情不敘二曰有信數寄書無/信長相憶莫作瓶落井一去無消息)
海客乗天風將船逺行役譬如雲中鳥一去無蹤跡
　　　𢷬衣篇
閨裏佳人年十餘嚬蛾對影恨離居忽逢江上春歸燕
銜得雲中尺素書(齊賢曰嚬/蛾嚬眉也)玉手開緘長嘆息狂夫猶
戍交河北萬里交河水北流願為雙燕泛中洲(齊賢曰/唐志貞)
(觀十四年平髙昌以其地置西州交河郡/中都督府河水分流繞城下因名交河)君邊雲擁青
絲騎妾處苔生紅粉樓樓上春風日將歇誰能攬鏡看
愁髪曉吹員管隨落花夜𢷬戎衣向明月明月髙髙刻漏
長真珠簾箔掩蘭堂横垂寳幄同心結半拂瓊筵蘇合
香(齊賢曰杜預左氏注幄帳也梁書中天竺出蘇合香/是諸香汁煎之又曰大秦人採蘇合先笮其汁以為)
(香膏乃賣其滓與人展/轉逹中國不大香也)瓊筵寳幄連枝錦燈燭熒熒照
孤寢有便憑將金剪刀為君留下相思枕摘盡庭蘭不
見君紅巾拭淚生氤氲明年若更征邊塞願作陽臺一
段雲(士贇曰禮記婦人或賜之蘭茝則受獻諸舅姑又/左傳燕姑夢蘭事則知蘭者婦人所佩之花今夫)
(從軍誰與媚哉幽鬱之情亦可見矣末句曰明年若更/征邊塞願作陽臺一段雲意謂滔滔不歸則惟有托夢)
(以從其夫於四方上下耳此/亦極其懐思之形容也歟)
　　　少年行(士贇曰樂府遺聲游俠/三十一曲有少年行)
君不見淮南少年游俠容白日毬獵夜擁擲呼盧百萬
終不惜報讎千里如咫尺(齊賢曰唐淮南道古揚州之/地荀恱曰立氣岸作威福結)
(私交以立强於世者謂之游俠士贇曰何無/忌傳劉毅家無擔石之儲樗蒲一擲百萬)少年游俠
好經過渾成裝束皆綺羅蘭蕙相隨喧妓女風光去處
滿笙歌驕矜自言不可有俠士堂中養來久好鞍好馬
乞與人十千五千旋沽酒赤心用盡為知已黄金不惜
栽桃李桃李栽來幾度春一回花落一回新(齊賢曰漢/游俠叙曰)
(布衣游俠劇孟郭解之徒馳騖於閭闔權行州域力折/公侯衆庶覬而慕之雖其陷於刑辟自與殺身成名若)
(季路仇牧死/而不悔也)府縣盡為門下客王侯皆是平交人男兒
百年且樂命何須徇書受貧病男兒百年且榮身何須
徇節甘風塵衣冠半是征戰士窮儒浪作林泉民遮莫
枝根長百丈不如當代多還徃遮莫姻親連帝城不如
當身自簮纓看取富貴眼前者何用悠悠身後名(士贇/曰遮)
(莫方言也遮音折此篇末章上二句辭意/迫切似非太白之作具眼者必能辨之)
　　　長歌行(齊賢曰陸士衡樂府有長歌行古今/注長歌言夀命長短定分不妄求也)
桃李待日開榮華照當年東風動百物草木盡欲言枯
枝無醜葉涸水吐清泉大力運天地羲和無停鞭功名
不早著竹帛將何宣桃李務青春誰能貫白日富貴與
神仙蹉跎成兩失金石猶銷鑠風霜無久質畏落日月
後强飲歌與酒秋霜不惜人倐忽侵蒲栁(士贇曰古詩/浩浩隂陽移)
(年命如朝露人生忽如寄夀無金石固萬嵗更相送聖/賢莫能度服藥求神仙多為藥所誤不如飲美酒被服)
(紈與素又人生非金石豈能長夀考奄忽随物化榮名/以為寳此詩意全出於此富貴神仙蹉跎兩失亦白自)
(嘆之/意歟)
　　　長相思
日色欲盡花含煙月明欲素愁不眠趙瑟初停鳯凰柱
蜀琴欲奏鴛鴦絃(齊賢曰西京雜記趙后有寳琴曰鳯/凰皆以金玉隐起為龍螭鸞鳯列女)
(之狀蜀都賦巴姬彈絃鴛鴦絃以雌雄/也或曰成都雷氏善琢琴故曰蜀琴)此曲有意無人
傳願隨春風寄燕然憶君迢迢隔青天昔時横波目今
作流淚泉不信妾腸斷歸來看取明鏡前(齊賢曰晉書/嵇康宿華陽)
(亭引琴而彈夜分忽有客詣之稱是古人與康共談音/律因索琴彈之而為廣陵散聲調絶倫遂以受康仍誓)
(不傳人亦不言其姓字士贇曰此亦戍婦詞也/詞意悲而不傷怨而不誹可謂得國風體矣)
　　　猛虎行(士贇曰王僧䖍技録相和/歌平調七曲有猛虎行)
朝作猛虎行暮作猛虎吟腸斷非關隴頭水淚下不為
雍門琴(齊賢曰唐隴州汧陽郡汧陽縣有壠山雍門琴/見前巻士贇曰隴頭水亦古樂府别離之曲正)
(與雍門琴相對郭伸產秦州記曰隴山東西百八十里/登山嶺東望秦川四五百里極目泯然山東人行役升)
(此而顧瞻者莫不悲思故歌曰隴頭流水分離/四下念我行役飄然曠野登髙逺望涕零雙墮)旌旗繽
紛兩河道戰鼓驚山欲顛倒(齊賢曰兩河道/河南河北也)秦人半作
燕地囚胡馬翻銜洛陽草(齊賢曰天寳十四載十一月/安禄山反十一月丁酉陷東)
(京十五載六月已亥陷京師以張通儒為西京留守崔/光逺為京兆尹安思順屯苑中鎮關中禄山命捜捕百)
(官宦者宫女等每獲數百人輙以衛送洛陽陳希烈張/均張垍皆降禄山以希烈垍為相肅宗問李泌强敵如)
(此何時可定泌曰臣觀賊所獲女子金帛皆輸之范陽/此豈有雄據四海之志士贇曰秦人半作燕地囚者唐)
(都長安秦地也京師既陷則人被驅虜而歸於幽燕也/胡馬翻銜洛陽草者賊兵屯東京時牧馬於洛陽也)
一輸一失關下兵朝降夕叛幽薊城(齊賢曰一輸一失/謂正月安慶緒冦)
(潼關哥舒翰擊却之六月上遣使趣翰進兵復陜洛翰/撫膺慟哭引兵出關遇崔乾祐軍於靈寳西大敗乾祐)
(遂克潼關火㧞歸仁執翰以降朝降夕叛謂至徳二載/正月安慶緒殺禄山即位以史思明為范陽節度牛廷)
(玠領安陽軍事十月廣平王俶與回紇葉䕶入洛陽慶/緒走保鄴耿仁智說思明歸朝廷思明即囚安承慶遣)
(其將竇子昂奉表以所部十三郡及兵八萬來降并帥/河東節度髙秀巖亦降十二月子昂至京師上以思明)
(為歸義王范陽節度乾元元年六月李光弼以思明終/叛隂使烏承恩圖之承恩多以私財募部曲及數衣婦)
(人服詣諸将營說誘之諸将以白思明思明執承恩集/将佐西向大哭曰臣以三十萬衆降朝廷何負陛下而)
(欲殺臣命表云陛下不為臣誅光弼臣當自引兵就太/原誅之乾元三年再反正月僣稱大聖周王夏四月更)
(號大燕自稱/應天皇帝)巨鰲未斬海水動魚龍奔走安得寧頗似
楚漢時翻覆無定止朝過博浪沙暮入淮隂市張良未
遇韓信貧劉項存亡在兩臣蹔到下邳受兵略來投漂
母作主人賢哲棲棲古如此今時亦棄青雲士(齊賢曰/史張良)
(者其先韓人秦滅韓良求刺客刺秦王為韓報仇東見/滄海君得力士為鐡椎重百二十斤徂擊秦皇帝博浪)
(沙中誤中副車良乃更姓名亡匿下邳良常游下邳圯/上有一老父出一編書曰讀此為王者師矣旦視之乃)
(太公兵法良因習讀之遇沛公略地下邳西遂屬焉數/以兵法說沛公沛公常用其策良曰沛公殆天授故遂)
(從之不去韓信淮隂人也貧無行釣於城下諸漂母有/一母見信飢飯信竟漂數十日信喜謂漂母曰吾必有)
(以重報母母怒曰大丈夫不能自食吾哀王孫而進食/豈望報乎項梁渡淮信從之梁敗又屬羽羽以為郎中)
(數以策干羽羽不用信亡/楚歸漢漢王以為大將)有策不敢犯龍鱗竄身南國
避胡塵寳書玉劒掛髙閣金鞍駿馬散故人(士贇曰翰/曰寳書真)
(經/也)昨日方為宣城客掣鈴交通二千石(齊賢曰宣城客/者太白自道也)
(嘗有贈宣城宇文太守/及贈宣城趙太守恱詩)有時六博快壯心遶床三匝呼
一擲(齊賢曰招魂菎蔽象棊有六博王逸注菎音昆玉/也蔽簙箸以玉飾之方言曰秦晉間謂之簙吳楚)
(間謂之蔽或謂之箭或謂之棊博雅曰/簙箸謂之箭投六著行六棊故謂六簙)楚人每道張旭
竒心藏風雲世莫知(齊賢曰唐張旭善草書而好酒飲/後號呼狂走索筆變化無窮若有)
(神助時人號為顛初為常熟尉有老人陳牒求判宿昔/又來旭怒其煩責之老人曰觀公筆竒妙欲以家藏耳)
三吳邦伯皆顧盻四海雄俠兩追隨(齊賢曰通典曰吳/郡吳興丹陽為三)
(吳士贇曰兩字盖/白與旭而兩也)蕭曹曽作沛中吏攀龍附鳯當有時
(齊賢曰漢書曹參沛人也秦時為獄掾而蕭何為主吏/耿純說光武曰士大夫從大王於矢石之間者其計固)
(望攀龍鱗附鳯翼以成其所志耳士贇曰漢書賛曰蕭/何曹參起秦為刀筆吏當時碌碌未有竒節漢興依日)
(月之末光為一/代宗臣盛矣哉)溧陽酒樓三月春楊花茫茫愁殺人胡
雛緑眼吹玉笛吳歌白紵飛梁塵(齊賢曰唐志昇州江/寧郡溧陽縣唐禮樂)
(志白紵吳舞也七略曰漢魯人/虞公善雅歌發聲盡動梁上塵)丈夫相見且為樂槌牛
檛鼓㑹衆賔我從此去釣東海得魚笑寄情相親(士贇/曰任)
(公釣魚事見一巻按此詩似非太白之作用事既無倫/理徒爾肆為狂誕之辭首尾不相照應脉絡不相貫串)
(語意斐率悲歡失據必是他人之詩竄入集中歳久難/别前輩識者蘇東坡黄山谷於懐素草書悲來乎笑矣)
(乎等作嘗致辯矣愚於此篇亦/有疑焉因筆于此以俟知者)
　　　去婦詞(士贇曰此篇即顧况棄婦詞也後人添/増數句而竄入於太白集中語俗意重)
　　　(斧鑿之㾗斑斑可見可謂作偽心勞/日拙者矣子見註巳詳兹不復註)
古來有棄婦棄婦有歸處今日妾辭君辭君遣何去本
家零落盡慟哭來時路憶昔未嫁君聞君却周旋綺羅
錦綉段有贈黄金千十五許嫁君二十移所天自從結
髪日未幾離君𬗟山川家家盡歡喜孤妾長自憐幽閨
多怨思盛色無十年相思若循環枕席生流泉流泉咽
不掃獨夢關山道及此見君歸君歸妾已老物情惡衰
賤新寵方妍好掩淚出故房傷心劇秋草自妾為君妻
君東妾在西羅幃到曉恨玉貌一生啼自從離别久不
覺塵埃厚常嫌玳瑁孤猶羡鴛鴦偶歳華逐霜霰賤妾
何能久寒沼落芙蓉秋風散楊柳以比顦顇顔空持舊
物還餘生欲何寄誰肯相牽攀君恩既斷絶相見何年
月悔傾連理杯虛作同心結女蘿附青松貴欲相依投
浮萍失綠水教作若為流不歎君棄妾自歎妾縁業憶
昔初嫁君小姑纔倚牀今日妾辭君小姑如妾長回頭
語小姑莫嫁如兄夫(齊賢曰馮衍娶北地任氏為妻悍/忌不得畜媵妾兒女常自操井臼)
(老竟逐之與婦弟任武逹書曰不去此婦則家不寧不/去此婦則家不清不去此婦則福不生不去此婦則事)
(不成自恨以華盛時不早自定至於垂白家貧身賤之/日養􁱫長疽自生禍殃禮女子許嫁笄而字天父母也)
(蘇少卿詩結髮為夫妻韋昭國語注𬗟猶邈也古今注/鴛鴦水鳥鳬類雌雄未嘗相離人得其一一思而死謂)
(之匹/鳥)
　
　
　
　
　
　
　
　
　
　
　李太白集分類補註巻六
欽定四庫全書
　李太白集分類補註巻七
　　　　　　　　　　　宋　楊齊賢　集註
　　　　　　　　　　　元　蕭士贇　補註
　歌吟(二十八首/)
　　襄陽歌(齊賢曰唐禮樂志襄/陽歌宋隋王誕作)
落日欲没峴山西倒着接䍦花下迷襄陽小兒齊拍手
攔街争唱白銅鞮傍人借問笑何事笑殺山翁醉似泥
(士贇曰已上事並/見五巻襄陽曲註)鸕鷀杓鸚鵡杯百年三萬六千日一
日湏傾三百杯(齊賢曰鸕鷀水鳥也其頸長刻杓為之/形山海經黄山有鳥其形如鶚青羽赤)
(喙人舌能言名鸚鵡鏤杯為之形今人以海/螺如鸚鵡形作之亦曰鸚鵡杯並酒器名也)遙看漢水
鴨頭緑恰似蒲萄初醱醅此江若變作春酒壘麯便築
糟丘臺(齊賢曰蒲萄酒見五巻註士贇曰醅釋名酒未/漉也糟酒滓也王充論衡紂釀酒積糟因為丘)
(此形容嗜酒思/想之極云耳)千金駿馬换小妾笑坐雕鞍歌落梅車
傍側坐一壺酒鳯笙龍管行相催咸陽市中嘆黄犬何
如月下傾金罍君不見晉朝羊公一片石龜頭剥落生
莓苔淚亦不能為之墮心亦不能為之哀(齊賢曰説文/曰笙十三簧)
(象鳯之身列管以象鳯翼士贇曰/羊公事見第五巻㐮陽曲詩註)清風明月不用一錢
買玉山自倒非人推舒州杓力士鐺李白與爾同死生
襄王雲雨今安在江水東流猿夜聲(士贇曰楚㐮王事/見一巻註宋歐陽)
(永叔曰落日欲没峴山西倒着接䍦花下迷㐮陽小兒/齊拍手大家争唱白銅鞮此常語也至於清風明月不)
(用一錢買玊山自倒非人推然後見其/横放其所以驚動千古者固不在此乎)
　　南都行
南都信佳麗武闕横西闗白水真人居萬商羅鄽闤髙
樓對紫陌甲第連青山(齊賢曰贄虞曰南陽郡治宛在/京之南光武舊里以置都焉漢)
(紀長沙定王中子買為舂陵節侯至其孫考侯仁以舂/陵地勢下濕願徙南陽守墳墓元帝許之以蔡陽白水)
(郷為舂陵侯國傳至南頓侯欽生光武故識稱白水真/人白水謂南陽白水縣也世祖所起之處鄽市中空地)
(一曰居也崔豹古/今注闤市垣也)此地多英豪邈然不可攀陶朱與五
羖名播天壌間麗華秀玊色漢女嬌朱顔(齊賢曰張華/曰陶朱公家)
(在南郡華容縣西樹碑云是越之范蠡隂皇后諱麗華/南陽新野人光武適新野聞后羙心悦之更始元年遂)
(納為/后)清歌遏流雲豔舞有餘閒遨遊盛宛洛冠蓋随風
還走馬紅陽城呼鷹白河灣誰識卧龍客長吟愁鬢斑
(齊賢曰漢志南陽郡宛縣故申伯國光武起於宛都於/洛陽遂以宛為南都故曰宛洛紅陽縣本侯國白河即)
(白水河劉表在㐮陽築臺名呼鷹蜀志諸葛亮字孔明/南陽人先主嘗訪士於司馬徳操徳操曰此間自有伏)
(龍鳯雛伏龍諸葛孔明也鳯雛龎士元也荆州記曰/鄧城西有獨父山諸葛亦甞登此山因山作梁父吟)
　　江上吟
木蘭之枻沙棠舟玊簫金管坐兩頭美酒樽中置千斛
載妓隨波任去留(齊賢曰廣記漢成帝與飛燕戯太液/池以沙□為舟以紫文桂為柂枻)
仙人有待乘黃鶴海客無心隨白鷗屈平詞賦懸日月
楚王臺榭空山丘(齊賢曰九域志鄂州有黄鶴山黄鶴/樓圖經云費文偉仙去駕鶴来此列)
(子海上之人有好鷗鳥者/每旦之海上從鷗鳥游)興酣落筆揺五嶽詩成笑傲
凌滄洲功名富貴若長在漢水亦應西北流(齊賢曰杜/陽雜編隋)
(大業九年元藏㡬為過海使判官風飄至洲島間洲人/云此滄州去中國已數萬里其州方千里花木常如二)
(三月人多不死所居或金闕銀臺玊樓紫閣洲上有九/視山有金池水石泥沙皆如金色有金莖花如蝶人皆)
(帯之曰不帯金莖花不淂到仙家藏幾淹留既乆忽念/中國洲人製凌風舸以送之激水如箭不旬日即達東)
(萊士贇曰此達者之詞也漢水無西北/流之理功名富貴不能長在亦猶是乎)
　　侍從宜春苑奉詔賦龍池栁色初青聴新鶯百囀
　　歌
東風已緑瀛洲草紫殿紅樓覺春好池南栁色半青青
縈烟裊娜拂綺城垂絲百尺挂雕楹上有好鳥相和鳴
間闗早淂春風情春風巻入碧雲去千門萬户皆春聲
(士贇曰瀛洲紫/殿皆宫苑名)是時君王在鎬京五雲垂暉耀紫清仗
出金宫随日轉天回玉輦繞花行始向蓬萊看舞鶴還
過茝石聴新鶯新鶯飛繞上林苑願入簫韶雜鳯笙(齊/賢)
(曰漢志武王治鎬師古曰今昆明池北鎬陂唐制朝會/之仗三衛畨上分為五仗皆帯刀捉仗列于東西廊下)
(每日以四十二人立内廊閣外號曰内仗天子出則有/細仗黄麾仗説文曰笙正月之音十三簧象鳯身蓋其)
(簧十二以象十二律其一以象閏/士贇曰蓬萊茝石當時宫苑名)
　　玉壺吟
烈士擊玊壺壮心惜暮年三杯拂劍舞秋月忽然髙詠
涕泗漣鳯凰初下紫泥詔謁帝稱觴登御筵(齊賢曰漢/舊儀天子)
(六璽皆以武/都紫泥封之)揄揚九重萬乘主謔浪赤墀青瑣賢(齊賢/曰九)
(重言天子有九門一闗門二逺郊門三近郊門四城門/五皐門六革門七雉門八應門九路門禮天子赤墀漢)
(給事日暮入對青瑣門其門刻/為連瑣而青塗之天子制也)朝天數换飛龍馬敕賜
珊瑚白玉鞭(齊賢曰唐天駟監御左右六閑分二廏一/曰祥鳯二鳯苑其後禁中又增至飛龍廏)
(士贇曰杜陽雜編載代宗長幸興慶宮于復壁間得寳/匣匣中獲玉鞭鞭末有文曰軟玉鞭即天寳中異國所)
(獻光可鑑物故老相傳雖藍田之美不能過也屈之則/頭尾相就舒之則頭尾如繩雖以斧鑕鍜斫終不傷缺)
(上嘆為異物遂以蟬聫綉為囊碧玉絲為鞘又凉州記/咸寕二年發張駿陵淂鞭飾以珊瑚觀此事則知宣太)
(白之時必嘗乘御廏/之馬而揮此鞭矣)世人不識東方朔大隐金門是謫
仙(齊賢曰史東方朔行殿中郎謂之曰人皆以先生為/狂朔曰如朔等所謂避世於朝廷間者也古之人乃)
(避世扵深山中時坐席中酒酣㨿地歌曰陸況于俗避/世金馬門宫殿中可以避世全身何必深山之中蒿廬)
(之下應劭風俗通曰東方朔是太白星精黄帝時為/風后堯時為務成周為老𣆀越為范蠡齊為鴟夷子)西
施宜笑復宜嚬醜女效之徒累身君子雖愛蛾眉好無
奈宫中愁殺人(士贇曰西施醜女事見前巻註此詩乃/太白自述其始末知遇之辭也觀太白)
(傅及前後詩集/序其意自見矣)
　　豳歌行上新平長史兄粲
豳谷稍稍振庭柯涇水浩浩揚湍波哀鴻酸嘶暮聲急
愁雲蒼慘寒氣多(齊賢曰九域志邠州新平縣有豳邑/涇水出安定涇陽縣西岍頭山東南)
(至馮掖揚陵縣入渭士贇曰爾雅稍稍擢/也郭璞曰謂木無枝柯稍擢長而殺也)憶昨去家此
為客荷花初紅栁條碧中宵出飲三百杯明朝歸飲二
千石(齊賢曰後漢百官志郡/置太守一人二千石)寕知流寓變光輝胡霜蕭
颯繞客衣寒灰寂寞慿誰暖落葉飄揚何處歸吾兄行
樂窮曛旭滿堂有女顔如玉趙女長歌入綵雲燕姬醉
舞嬌紅燭(齊賢曰古詩燕趙多/佳人美者顔如玊)狐裘獸炭酌流霞壯士
悲吟寜見嗟前榮後枯相翻覆何惜餘光及棣華(齊賢/曰郭)
(氏曰今闗西有棠棣樹子如櫻桃可食士贇曰禮玊藻/錦衣狐裘諸侯之服也語林晉羊琇字稚舒景獻皇后)
(從弟性豪侈洛下少林木炭貴如粟琇乃𢷬小炭為屑/以物和之作獸後一時豪貴共集乃以温酒熱猛獸皆)
(開口向人赫赫然/諸豪貴皆效之)
　　西嶽雲臺歌送丹丘子
西嶽崢嶸何壯哉黄河如絲天際來黄河萬里觸山動
盤渦轂轉秦地雷(士贇曰爾雅華山為/西嶽漢書黄河如帯)榮光休氣紛五
彩千年一清聖人在巨靈咆哮擘兩山洪波噴箭射東
海(齊賢曰李蕭逺運命論黄河清而聖人生兩山首陽/太華也禹貢同為逆河至於海郭縁生日征記曰華)
(山與首陽山本同一山河神巨靈擘開以通河流今河/中府有巨靈廟士贇曰雲笈七籖華山髙七千丈洞周)
(回二千里名太極緫仙之天少昊為白帝治西嶽巨靈/神手擘其上足决其下以通河流以救民洪波之難仙)
(掌之形燦然瑩日上應井鬼之精下鎮秦地之分野𨽻/在華州華隂縣酈道元水經注國語曰華嶽本一山當)
(河河水過而曲行河神巨靈手盪脚踏開而為兩今/掌足之跡猶在嘗有好事之士升華嶽而觀跡馬)三
峯却立如欲催翠厓丹谷髙掌開白帝金精運元氣石
作蓮華雲作臺(齊賢曰淮南子西方金也其帝少昊/其神太白華山有蓮花峯有雲臺觀)雲
臺閣道連窈㝠中有不死丹丘生明星玉女備洒掃麻
姑搔背指𤓰輕(士贇曰丹丘生即元丹丘/也明皇玉女見二巻註)我皇手把天
地戸丹丘談天與天語九重出入生光輝東來蓬萊復
西歸玉漿倘或故人飲騎二茅龍上天飛(齊賢曰開皇/神告録曰隋)
(開皇末有老翁詣唐髙祖状貌甚異髙祖欽之從容置/酒飲酣語及時事曰公積徳之門負至貴之表應天受)
(命當不勞而定但當在丹丘子之後帝曰丹丘謂誰曰/與公近籍但公不知神器已屬惟此二人然丹丘先生)
(凝情物外恐不復以世網累心倘或俯就公若不相持/於中原當為其佐帝曰先帝安在曰隐居樗杜間帝遂)
(袖劍詣焉将不利於丹丘然先生道徳𢎞逺貌若水壺/覩其儀貌心駭神聳伏謁于苫宇之下拜未及起先生)
(遽言曰吾乆厭濁世汝羶于時者顯晦既殊幸無見忌/帝愕而謝之武徳初宻遣太宗訪焉則其室已墟矣天)
(子之門九重仙傳拾遺曰嵩山北有大六一叟嘗誤堕/其中行十許日見草屋一區有二仙對棊局下有數杯)
(白飲叟告飲棊者與飲飲畢氣力十倍丰年出蜀青城/山歸洛問張華曰此仙館所飲者玉漿也士贇曰劉向)
(别録曰騶衍之所言五徳紋始天地廣大書言天事故/曰談天此喻元丹丘為仙人東來於蓬莱復西歸于華)
(山也呼子元乗茅/龍事見二巻事)
　　元丹丘歌
元丹丘愛神仙朝飲潁川之清流暮還嵩岑之紫烟(齊/賢)
(曰唐許州潁川郡乃潁考叔所封唐潁州汝隂郡嵩山/中嶽祠隷唐河南府登封縣距府一百二十里説文小)
(山而髙/曰岑)三十六峯長周旋長周旋躡星虹身騎飛龍耳
生風横河跨海與天通我知爾遊心無窮(士贇曰戴延/之西征記嵩)
(山其山三十六峯東曰太室西曰少室相去十七里嵩/其總名也劉向列仙陶安公傳曰安公安公治與天通)
(七月七日迎汝以赤龍至期遣赤/龍到大雨而安公騎之東南上)
　　扶風豪士歌
洛陽三月飛胡沙洛陽城中人怨嗟天津流水波赤血
白骨相撑如亂麻(齊賢曰天寳十四載十一月禄山反/范陽十二月陷洛陽十五載六月陷)
(京師明年三月禄山據洛陽廣平王入洛陽大/陳兵于天津橋士贇曰此禄山陷京師時作也)我亦東
奔向吴國浮雲四塞道路賖東方日出啼早鴉城門人
開掃落花梧桐楊栁拂金井來醉扶風豪士家(齊賢曰/呉國孫)
(權故都建業也士贇曰此太白避亂東土時言道路艱/阻京國亂離而東土之太平自若也扶風乃三輔郡意)
(豪士亦必同時避亂于東吴而/與太白衘杯酒接殷勤之歡者)扶風豪士天下竒意氣
相傾山可移作人不倚將軍勢飲酒豈顧尚書期雕盤
綺食會衆客吳歌趙舞香風吹(齊賢曰陳遵嗜酒每大/飲賔客輒闗門投轄車)
(轄投井中雖有急終不淂去嘗有部刺史奏事過遵值/其方飲刺史大窮候遵沾醉時突入見遵母當封尚書)
(有期會状母乃/令從後閣入)原嘗春陵六國時開心寫意君所知堂
中各有三千士明日報恩知是誰(齊賢曰史記齊威王/少子田異封于薛曰)
(靖郭君子文立曰孟嘗君招致賔客賔客數千人趙惠/王弟勝曰平原君封于東武城喜賔客賔客至者數千)
(人魏昭王少子無忌封為信陵君仁而下士致食客三/千人黄歇事楚頃襄王王卒考烈王以為相封為春申)
(君客三千人上/客皆躡珠履)撫長劔一揚眉清水白石何離離脱吾
帽向君笑飲君酒為君吟張良未逐赤松去橋邉黄石
知我心(齊賢曰黄石/事見前巻註)
　　同族弟金城尉叔卿燭照山水壁畫歌
髙堂粉壁圖蓬瀛燭前一見滄洲清洪波洶湧山峥嶸
皎若丹丘隔海望赤城(士贇曰雲笈七籖天台赤城山/係第六洞天在天台縣丹丘海)
(外神/山也)光中乍喜嵐氣滅謂逢山隂晴後雪迴溪碧流寂
無喧又如秦人月下窺花源了然不覺清心䰟袛將疊
嶂鳴秋猿(士贇曰㑹稽山北曰山隂/此八句是詠其圖寫之状)與君對此懽未歇
放歌行吟逹明發却顧海客揚雲帆便欲因之向溟渤
(齊賢曰溟/渤二海名)
　　白毫子歌
淮南小山白毫子乃在淮南小山裏夜卧松下雲朝飡
石中髄小山連緜向江開碧峯巉巖緑水迴余配白毫
子獨酌流霞杯(齊賢曰王逸楚辭序曰招隠士者淮南/小山之所作也昔淮南王安好士八公)
(之徒著作篇章分造辭賦或稱小山或稱大山其義猶/詩有大雅小雅神仙傳王烈嘗獨之太行山忽見山破)
(山裂青泥流出如髓烈取食數丸如桃夭因擕少許歸/與嵇叔夜即與烈往視之斷山已復如故烈曰叔夜未)
(合得道故也仙經曰神山五百年一開/門中中石髓出得而服之與天相畢)拂花弄琴坐青
苔緑蘿樹下春風来南牎蕭颯松聲起憑厓一聽清心
耳可得見未得親八公攜手五雲去空餘桂樹愁殺人
(齊賢曰神仙傳淮南王安召天下方術之士有八公詣/門皆須眉皓白門吏先宻以白王王使難問之曰我王)
(尚欲求延年長生不老之道今先生年老似無駐顔之/術八公笑曰聞王尊禮賢士故還致其身何以年貌遽)
(見嫌耶王必若見年少今則少矣言未竟八公皆變為/童子年可十四五色如桃花門吏走白王王迎登思仙)
(之臺執弟子禮北面叩首願道君哀憐入童子乃復為/老人曰吾一人能坐致風雨畫地為江河撮土為山嶽)
(一人能束虎豹致蛟龍役鬼神分形易貌一人能入火/不灼入水不濡刃射不中一人千變萬化恣意所為行)
(宫易室一人能煎泥成金凝水為銀水錬八石飛騰流/珠乗雲駕龍浮于太清之上在王所欲時淮南被人誣)
(告安仄天子使宗正持節治之八公曰可以去矣即白/日升天八公與安所踏山上皆陷成跡安臨去問八公)
(曰可以将交親俱至彼便遣還否八公曰但不得過五/人即以左吴王春傳生等五人至𤣥州便遣還劉安招)
(隠士曰桂樹叢/生兮山之幽)
　　梁園吟
我浮黄雲去京闕挂席欲進波連山天長水闊厭逺渉
訪古始及平臺間平臺為客憂思多對酒遂作梁園歌
(齊賢曰漢梁王都睢陽北界太山西至髙陽四十餘城/孝王築東苑方三百里廣睢陽城七十里大治宮室為)
(複道自宫連屬於平臺二十餘里九域志南京睢陽郡/治宋城縣有平臺複宫三十六士贇曰西京雜記梁孝)
(王好營宫室苑囿之樂作曜華之宫築兎園園中有百/靈山山有膚寸石落猿岩栖龍岫又有鴈池池間有鶴)
(洲鳬渚其諸宫觀相連延亘數千里竒菓異樹瑰禽怪/獸畢備王日與宫人賔客弋釣其中此梁園名之所由)
(始/也)却憶蓬池阮公詠因吟渌水揚洪波洪波浩蕩迷舊
國路逺西歸安可得(士贇曰此乃太白觸景而吟阮籍/蓬池詠懷之全句耳今録其略于)
(下徘徊蓬池上還顧望大梁渌水揚洪波曠野莽茫茫/漢書地理志河南開封縣東北有蓬池或曰即宋蓬澤)
(也唐都長安在西白逺離京國故發西歸安可/得之嘆也所謂身在江海而心存魏闕者歟)人生達
命豈暇愁且飲美酒登髙樓平頭奴子揺大扇五月不
熱疑清秋玉盤楊梅為君設呉鹽如花皎白雪持鹽把
酒但飲之莫學夷齊事髙潔(齊賢曰魏明帝與崔浩語/至中夜賜浩縹醪酒十斛)
(水精戎鹽一兩曰朕味卿言/若此鹽酒故與卿同其味也)昔人豪貴信陵君今人耕
種信陵墳荒城虚照碧山月古木盡入蒼梧雲(齊賢曰/魏信陵)
(君墓在東京開封府士贇曰史記魏公子無忌者魏昭/王少子封為信陵君仁而下士當時諸侯以公子賢多)
(客不敢加兵于魏髙祖始微少時數聞公子賢及即天/子位毎過大梁嘗祠公子為置守塚五家世世歳以四)
(時奉祠公子此言/耕種者以後事也)梁王宫闕今安在枚馬先歸不相待
舞影歌聲散綠池空餘汴水東流海(齊賢曰雪賦序嵗/将暮時既昏梁王)
(不恱遊于兎園乃置㫖酒命賔友召郡生延枚叟相如/末至居客之右西漢志河南滎陽縣汴水在西南東漢)
(永平十二年修汴梁王景築堤/自榮陽至于東海口千餘里)沉吟此事淚滿衣黄金
買醉未能歸連呼五白行六慱分曹賭酒酣馳輝歌且
謡意方逺東山髙卧時起來欲濟蒼生未應晩(齊賢曰/招魂曰)
(象棋有六博分曹並進道相迫成梟而牟呼五白晋書/桓温請謝安為司馬将發新亭朝士咸送中丞髙崧戯)
(之曰卿屢違朝㫖髙卧東山諸人每相與言安石不/肯出将如蒼生何蒼生今亦将如卿何安甚有愧色)
　　鳴臯歌送岑徴君(時梁園三尺雪在清冷池作士/贇曰鳴臯歌者翰林供奉李白)
　　(之所作也白天才俊麗不可矩矱然要長於詩而/文非其所能也盖賦近於丈故白大鵬賦辭非不)
　　(壯不若其詩盛行於世至鳴臯歌一篇本末楚辭/也而世誤以為詩因為指出其略曰蝘蜓嘲龍魚)
　　(目混珍嫫母衣錦西施負辛此諄諄效屈原卜居/及賈誼弔屈原語而白才自逸蕩故或離而去之)
　　(云/)
若有人兮思鳴臯阻積雪兮心煩勞洪河凌競不可以
徑度冰龍鱗兮難容舠(都交切齊賢曰河南時陸渾縣/有鳴臯山洪河黄河也舠小船)
(也/)邈仙山之峻極兮聞天籟之嘈嘈霜厓縞皓以合沓
兮若長風扇海湧溟之波濤(齊賢曰荘子顔成子游曰/敢問天籟乎子綦曰天吹)
(萬不同而使/其自已也)𤣥猿緑羆舔舕崟岌危柯振石駭膽慄魄
羣呼而相號峯峥嶸以路絶挂星辰於巖㟼送君之歸
兮動鳴臯之新作交鼓吹兮彈絲觴清冷之池閣君不
行兮何待若反顧之黄鶴掃梁園之羣英振大雅於東
洛(齊賢曰九域志南京/睢陽郡有清泠池)巾征軒兮厯阻折尋幽居兮越
巘㠋盤白石兮坐素月琴松風兮寂萬壑望不見兮心
氛氲蘿㝠㝠兮霰紛紛水横洞以下渌波小聲而上聞
虎嘯谷而生風龍藏溪而吐雲寡鶴清唳飢鼯嚬呻䰟
獨處此幽黙兮愀空山而愁人(齊賢曰唳鶴聲/也鼯鼯鼠也)鷄聚族
以爭食鳳孤飛而無隣蝘(烏典/切)蜓(徒顯/切)嘲龍魚目混珍
嫫母衣錦西施負薪(齊賢曰說文在壁曰蝘蜓在草曰/蜥蝪士贇曰說文鳯飛羣鳥從以)
(萬數此言鷄聚族而鳯無隣以喻小人多而君子少也/即楚辭衆烏皆有行列兮鳯獨翔而無所薄之意纂文)
(嫫母醜人也黄帝愛幸之吴越春秋西施越之美女也/楚辭諒不聰而蔽壅兮使讒謏之日歸自前世之嫉賢)
(兮謂杜若之不可佩爐加冶之芬芳兮嫫母狡而自/好雖有西施之美容兮讒妬入以自代白意祖此)若
使巢由桎梏於軒冕兮亦奚異乎䕫龍䠥(蒲結/切)􁌣(私列/切)
於風塵哭何苦而救楚笑何誇而却秦(士贇曰巢由堯/時之隠者䕫龍)
(堯時之臣此言巢由若不以讓天下為髙則亦将如䕫/龍之役人之役而勞力於風塵之中也釋文足械曰桎)
(手械曰梏荘子古之所謂得志軒冕之謂也/䠥􁌣用力貌史魯仲連却秦事見二巻註)吾誠不能
學二子沽名矯節以耀世兮固将棄天地而遺身白鷗
兮飛來長與君兮相親
　　鳴臯歌奉餞從翁清歸五厓山居
憶昨鳴臯夢裏還手弄素月清潭間覺時枕席非碧山
側身西望阻秦闗(齊賢曰秦闗函/谷闗及武闗也)麒麟閣上春還早著
書却憶伊陽好青松來風吹古道緑蘿飛花覆煙草(齊/賢)
(曰九域志伊陽縣在/西京南二百六十里)我家仙翁愛清真才雄革聖凌古
人欲卧鳴臯絶世塵(齊賢曰我家仙翁即所謂從翁者/後漢張奐長子芝伯英善草書韋)
(仲將謂/之草聖)鳴臯微茫在何處五崖峽水横樵路身披翠雲
裘袖拂紫烟去去時應過嵩少間相思為折三花樹(齊/賢)
(曰嵩少乃嵩高山少室山士贇曰三花聚頂乃修煉/法或曰相思而掇一日之心思則三花為折故云)
　　勞勞亭歌(在江寧縣南十五里古/送别之所一名臨滄觀)
金陵勞勞送客堂蔓草離離生道傍古情不盡東流水
此地悲風愁白揚我乗素舸同康樂朗詠清川飛夜霜
昔聞牛渚吟五章今來何謝袁家郎苦竹寒聲動秋月
獨宿空簾歸夢長(齊賢曰輿地志新亭隴有逺望樓一/名勞勞樓後為臨滄觀在江寧縣南)
(牛渚在太平州采石磯晋温嶠至牛渚磯水深不可測/嶠燃犀角照之見水族竒形異状謝尚鎮牛渚秋夜乗)
(月率左右微服泛江㑹袁宏在舫中諷詠聲既清妙文/辭藻㧞駐聽乆之造問焉荅曰是臨海郎宏誦詩即其)
(詠史之作也尚即迎升舟與之談論宏父朂時為臨海/令士贇曰南史謝靈運襲封康樂公世共宗之咸稱謝)
(康樂也袁家即指袁宏也宏有逸才文章絶美曽為詠/史詩是其風情所寄此詩意乃太白自比於靈運而又)
(自嘆其才不減彦伯而無謝尚之見/知獨宿空簾寄情歸夢亦可哀矣)
　　横江詞六首
人道横江好儂道横江惡一風三日吹倒山白浪高於
瓦官閣(齊賢曰采石在太平州當塗縣距建康八十五/里即古牛渚瓦官寺古碑云昔有僧誦法華經)
(以瓦棺葬于此棺上生蓮花寺中有閣髙三十五丈士/贇曰郡縣志横江浦在和州對江南之采石往来濟渡)
(處/)
　　其二
海潮南去過潯陽牛渚由來險馬當横江欲渡風波惡
一水牽愁萬里長(士贇曰圖經九江郡晋唐為潯陽州/後復為江州牛渚山在當塗縣北三)
(十里山下有磯古津渡也與和州横/江渡相對馬當山在池州東流縣)
　　其三
横江西望阻西秦漢水東連楊子津白浪如山那可渡
狂風愁殺峭帆人(齊賢曰唐志揚州廣陵郡永淳元年/析江都縣置揚子縣揚子縣有𤓰歩)
(鎮即渡江處横江建康之/西津楊子建康之東津也)
　　其四
海神來過惡風迴浪打天門石壁開浙江八月何如此
濤似連山噴雪來(齊賢曰博物志文王以太公為灌壇/令朞年風不鳴條文王夢一婦人甚)
(麗當道而哭問其故婦人曰我東泰山神女嫁為西海/婦欲東歸灌壇令當吾道有徳吾不敢以暴風疾雨過)
(也文王夢覺明日召太公三日三夕果有暴風疾雨去/者皆西來也錢塘潮圖云潮至每月三十四五漸減二)
(十六七漸生至初三漸大不差頃刻惟八月十五獨大/常潮逺觀數百里若素練横江稍近見潮頭高數丈巻)
(雲擁雪混混沌沌聲如雷鼓猶不足以形容之始皇東/遊至錢塘臨浙江水波惡乃西北二十里從狭中渡即)
(今餘杭也士贇曰圖經天門山在太平州當塗縣西南/三十里又名蛾眉山夾大江東曰博望西曰梁山又浙)
(江在/錢塘)
　　其五
横江館前津吏迎向余東指海雲生郎今欲渡縁何事
如此風波不可行(齊賢曰横江館/乃采石津官舍)
　　其六
月暈天風霧不開海鯨東蹙百川迴驚波一起三山動
公無渡河歸去來(齊賢曰古語月暈而風礎潤而雨嶺/表録異海鯂魚即海上最偉者也小)
(者亦千餘尺毎嵗廣州常發銅船過南海貨路經調黎/深潤處地名海心有山阻東海濤險而急亦黄河之三)
(門也又見十餘山或出或没初甚訝之篙工曰非島鰌/魚背也果見雙目開爍鬚鬛若簸朱旗危洹之際日中)
(忽雨淋漓舟子曰此鰌魚噴氣水散于空風勢吹來若/雨耳丹陽記江寧縣北十二里濱江有三山相接即名)
(為三山舊時/津濟道也)
　　金陵城西樓月下吟
金陵夜寂凉風發獨上髙樓望吴越(齊賢曰越州會稽/郡勾踐所都蘇州)
(吴郡闔/閭所都)白雲映水揺空城白露垂珠滴秋月月下沉吟
乆不歸古來相接眼中稀解道澄江淨如練令人長憶
謝𤣥暉
　　東山吟(晋謝安攜妓之所/云醉過謝安東山)
攜妓東土山悵然悲謝安我妓今朝如花月他妓古墳
荒草寒白鷄夢後三百嵗洒酒澆君同所懽酣來自作
青海舞秋風吹落紫綺冠彼亦一時此亦一時浩浩洪
流之詠何必竒(齊賢曰臨安圖記所載東永安西永安/二岩為安石之東山以安石嘗于此遊)
(憩名之耳自安至太白二百餘嵗又本作五百嵗非士/贇曰東山在建康府上元縣三十里丹陽記晋大傅謝)
(安别墅在焉安放情丘壑毎逰賞必以妓女從晋書㑹/稽王道子専權安出鎮廣陵築壘曰新城以辟之安雖)
(受朝寄然東山之志始末不渝毎形于言色及鎮新城/盡室而行雅志未就遇疾篤悵然謂所親曰昔桓温在)
(時吾嘗懽不全怱夢乗温輿行十六里見一白鷄而止/乗温輿者代其位也十六里止今十六年白雞主酉令)
(太嵗在酉吾疾殆不起乎尋薨謚曰文蜻安石志在東/山太白志在青山故有此作但浩浩洪流是稽康詩盖)
(白志在青山則不/以邦畿為竒也)
　　僧伽歌
真僧法號號僧伽有時與我論三車(齊賢曰紀聞録僧/伽大師西域人姓)
(何氏唐龍朔初來𨽻名于楚州龍興寺後于泗洲臨淮/縣信義坊乞地樹標將建伽藍于標下掘得古香積詩)
(銘記并金像一軀上有普照王佛字遂建寺中宗聞名/遣使迎師入内道場居薦福寺常獨處一室頂上有一)
(宂以絮窒之夜則去絮香從頂穴中出非常芬馥及燒/香還頂中又以絮窒之師嘗濯足人取其水飲之痼疾)
(皆愈景龍四年端坐而終中宗令于寺起塔俄而大風/歘起臭氣滿長安中宗問近臣近臣奏僧伽大師化縁)
(在臨淮恐欲歸中宗心許其臭頓息竒香馥烈五月送/至臨淮起塔供養即今塔也中宗問萬迴曰僧伽是何)
(人曰觀音化身士斌曰三/車者羊車鹿車牛車也)問言誦咒㡬千徧口道恒河
沙復沙(齊賢曰西國祇洹精舍側近三河佛嘗對此河/說法以河沙譬喻故金剛經云如恒河中所有)
(沙/數)此僧本住南天竺為法頭陀來此國(士斌曰東漢書/天竺國一名身)
(毒其人修浮圗道不殺伐世傳明帝夢見金人長大頂/有光明以問羣臣或曰西方有神名曰佛帝于是遣使)
(天竺國問佛道法遂流於中國圖畫形像焉楚王英始信/其術中國因此頗有奉其道者後桓帝好神數信浮屠)
(老子百姓稍有奉者/於是浮屠遂轉盛)戒得長天秋月明心如世上青蓮
色(齊賢曰佛家說戒生定定生慧晋佛圖澄咒鉢水中/生青蓮花花色曜目士斌曰妙法蓮花經精進修净)
(戒猶如䕶明珠維摩詰經寳積偈曰/目净修廣如青蓮心净已度諸神定)意清淨貌稜稜亦
不減亦不増瓶裏千年鐵柱骨手中萬嵗胡孫藤(齊賢/曰胡)
(孫藤乃藤枝手所執者士斌曰維摩詰經云不行諸煩/惱而心常清净心經云是誰法空相不生不滅不垢不)
(浄不増/不減)嗟予落魄江淮乆罕遇真僧說空有一言懴盡
波羅夷再禮渾除犯輕垢(齊賢曰傳燈録慧可大師有/一居士常来說禮曰弟子身)
(纒風恙請和尚懴罪師曰将罪來與汝懴居士良乆云/覔罪予不可得師曰我與汝懴罪竟士斌曰六祖恵能)
(大師曰懴者懴其前/愆悔者悔其後過)
　　白雲歌送劉十六歸山
楚山秦山皆白雲白雲處處長隨君長隨君君入楚山
裏雲亦隨君渡湘水(齊賢曰湘水出唐桂州興安縣海/陽山西至于全州又北至于洞庭)
湘水上女蘿衣白雲堪卧君早歸(士斌曰意劉十六楚/人而遊於秦送其歸)
(山者歸/楚山也)
　　金陵歌送别范宣
石頭巉巖如虎踞凌波欲過滄江去鍾山龍盤走勢來
秀色横分厯陽樹(齊賢曰圖經云石頭在建康府上元/縣西五里諸葛亮謂吴大帝曰秣陵)
(地形鍾山龍蟠石地虎踞真帝王所都也和州厯陽郡/治厯陽縣士斌曰巉巖石髙峻之貌鍾山在上元縣東)
(北八十里漢秣陵尉蒋子文討賊死事于此/吳大帝為立廟子文祖諱鍾因改曰蒋山)四十餘帝
三百秋功名事跡隨東流(齊賢曰按紀年自孫權定都/建鄴傳四主五十九年而晋)
(并之元帝渡江傳十一主一百三年而宋代之髙祖傳/八主六十年而蕭齊代之高帝傳七主二十四年而梁)
(代之高帝傳四主二十六年而陳代之武帝傳五主二/十三年而隋并之凢三十九主三百四十五年此言四)
(十餘帝者併其間推尊者而總言之也三/百秋者乃詩人造辭遣意舉成數而言耳)白馬小兒誰
家子泰清之嵗來闗囚(士斌曰白馬小兒指侯景也景/所乗白馬毎戰将勝輒躑躅嘶)
(鳴意氣俊逸其有奔衂必低頭不前及王僧辨至石頭/精神沮喪卧不肯動景使左右拜請或加箠䇿終不進)
(泰清梁武帝年號時遭侯景之難囚于臺城以所求不/供憂憤寢疾崩于净居殿乃泰清三年五月甲辰也)
金陵昔時何壯哉席巻英豪天下来冠盖散為烟霧盡
金輿玉座成寒灰(齊賢曰楚威王埋/金於此故曰金陵)扣劒悲吟空咄嗟
梁陳白骨亂如麻天子龍沉景陽井誰歌玉樹後庭花
(齊賢曰南史韓擒虎入金陵後主逃於井軍人窺井呼/之不應欲下石乃聞呌聲以繩引之驚其太重及出乃)
(與張麗華孔貴妃同乘而上又後主以宫人有文學者/為女學士後主毎引賔客及貴妃等游宴共賦新詩以)
(為曲調習而歌之其曲有玉樹後庭花臨江樂等其畧/云璧月夜夜滿瓊樹朝朝新士斌曰圖經景陽井在法)
(寶寺或云白蓮閣有小池方文餘或云在寳輝寺覽輝/亭前樂録玉樹後庭花與堂堂黄鸝留金釵兩臂垂凡)
(四曲皆陳後主所作常與宫女學士及朝臣相唱/和為詩大樂令近臣採其尤輕艶者以為此曲)此地
傷心不能道目下離離長春草送爾長江萬里心他年
來訪南山老(士斌曰此篇似非太/白之作今附巻末)
　　笑歌行(此篇與後悲歌行皆非太白/之作乃世俗無知者所託也)
笑矣乎笑矣乎君不見曲如鉤古人知爾封公侯君不
見直如絃古人知爾死道邉張儀所以只掉三寸舌蘇
秦所以不墾二頃田笑矣乎笑矣乎君不見滄浪老人
歌一曲還道滄浪濯吾足平生不解謀此身虚作離騷
遣人讀笑矣乎笑矣乎趙有豫讓楚屈平賣身買得千
年名巢由洗耳有何益夷齊餓死終無成君愛身後名
我愛眼前酒飲酒眼前樂虚名何處有男兒窮通當有
時曲腰向君君不知猛虎不看几上肉洪鑪不鑄囊中
錐笑矣乎笑矣乎甯武子朱買臣叩角行歌背負薪今
日逢君君不識豈得不如佯狂人(齊賢曰應劭風俗通/曰順帝末京師童謡)
(云直如絃死道邉曲如鉤封公侯張儀魏人嘗從楚相/飲楚相亡璧意儀盜之執儀掠笞數百不服釋之歸妻)
(謂曰嘻子毋讀書遊說安得此辱乎儀謂妻曰視吾舌/尚在否妻笑曰舌在也儀曰足矣蘇秦洛陽人出遊數)
(嵗大困而歸兄弟嫂妹妻妾竊皆笑之秦聞而慙後出/說六國合從秦為從約長相六國行過洛陽車騎擬于)
(王者妻嫂昆弟不敢仰視秦笑謂嫂曰何前倨而後㳟/嫂曰見季子位髙金多秦嘆曰使我有洛陽負郭田二)
(頃吾豈能佩六國相印乎楚辭漁父歌曰滄浪之水濁/兮可以濯吾足屈原憂愁幽思而作離騷荘子子貢過)
(淮隂見一丈人為圃畦鑿隧而入井抱甕而出灌子貢/曰有械于此一日浸百畦為圃者曰子非夫博學以擬)
(聖於千世盖欲獨弦哀歌以賣名聲于天下者乎晋張/翰曰使我有身後名不如即時一杯酒朱買臣呉人家)
(貧擔束薪行且讀書妻羞之求去買臣笑曰我年五十/當富貴今四十餘矣妻怒曰如公等終餓死溝中買臣)
(不能留聽去數嵗買臣隨上計吏至長安詣闕上書久/不報邑子嚴助薦買臣召見拜中大夫豫讓巢由夷齊)
(甯武子事並/已見前巻註)
　　悲歌行
悲來乎悲來乎主人有酒且莫斟聽我一曲悲來吟悲
來不吟還不笑天下無人知我心君有數斗酒我有三
尺琴琴鳴酒樂兩相得一杯不啻千鈞金悲來乎悲來
乎天雖長地雖乆金玉滿堂應不守富貴百年能㡬何
死生一度人皆有孤猿坐啼墳上月且須一盡杯中酒
悲來乎悲來乎鳳凰不至河無圖微子去之箕子奴漢
帝不憶李將軍楚王放却屈大夫悲來乎悲來乎秦家
李斯早追悔虚名撥向身之外范子何曽愛五湖功成
名遂身自退劒是一夫用書能知姓名恵施不肯千萬
乗卜式未必窮一經還須黒頭取方伯莫漫白首為儒
生(齊賢曰漢志三十斤為鈞四鈞為石項羽少時學書/不成去學劒人不成季父項梁怒之羽曰書足以記)
(姓名而已劒一人敵不足學學萬人敵于是梁教羽兵/法卜式河南人以田畜為事時漢方事匈奴式上書願)
(輸家財半助邉上使使問式欲官乎曰自小牧羊不習/仕宦不願也後渾邪降縣官費衆式復持錢二十萬與)
(河南太守以給民河南上卜式姓名上以式終長者召/為郎中元鼎中代石慶為御史大夫李廣李斯范蠡事)
(並見/前巻)
　
　
　
　
　
　
　
　
　
　
　
　
　
　
　李太白集分類補註巻七
欽定四庫全書
　李太白集分類補註巻七
　　　　　　　　　　　宋　楊齊賢　集註
　　　　　　　　　　　元　蕭士贇　補註
　歌吟(二十八首/)
　　襄陽歌(齊賢曰唐禮樂志襄/陽歌宋隋王誕作)
落日欲没峴山西倒着接䍦花下迷襄陽小兒齊拍手
攔街争唱白銅鞮傍人借問笑何事笑殺山翁醉似泥
(士贇曰已上事並/見五巻襄陽曲註)鸕鷀杓鸚鵡杯百年三萬六千日一
日湏傾三百杯(齊賢曰鸕鷀水鳥也其頸長刻杓為之/形山海經黄山有鳥其形如鶚青羽赤)
(喙人舌能言名鸚鵡鏤杯為之形今人以海/螺如鸚鵡形作之亦曰鸚鵡杯並酒器名也)遙看漢水
鴨頭緑恰似蒲萄初醱醅此江若變作春酒壘麯便築
糟丘臺(齊賢曰蒲萄酒見五巻註士贇曰醅釋名酒未/漉也糟酒滓也王充論衡紂釀酒積糟因為丘)
(此形容嗜酒思/想之極云耳)千金駿馬换小妾笑坐雕鞍歌落梅車
傍側坐一壺酒鳯笙龍管行相催咸陽市中嘆黄犬何
如月下傾金罍君不見晉朝羊公一片石龜頭剥落生
莓苔淚亦不能為之墮心亦不能為之哀(齊賢曰説文/曰笙十三簧)
(象鳯之身列管以象鳯翼士贇曰/羊公事見第五巻㐮陽曲詩註)清風明月不用一錢
買玉山自倒非人推舒州杓力士鐺李白與爾同死生
襄王雲雨今安在江水東流猿夜聲(士贇曰楚㐮王事/見一巻註宋歐陽)
(永叔曰落日欲没峴山西倒着接䍦花下迷㐮陽小兒/齊拍手大家争唱白銅鞮此常語也至於清風明月不)
(用一錢買玊山自倒非人推然後見其/横放其所以驚動千古者固不在此乎)
　　南都行
南都信佳麗武闕横西闗白水真人居萬商羅鄽闤髙
樓對紫陌甲第連青山(齊賢曰贄虞曰南陽郡治宛在/京之南光武舊里以置都焉漢)
(紀長沙定王中子買為舂陵節侯至其孫考侯仁以舂/陵地勢下濕願徙南陽守墳墓元帝許之以蔡陽白水)
(郷為舂陵侯國傳至南頓侯欽生光武故識稱白水真/人白水謂南陽白水縣也世祖所起之處鄽市中空地)
(一曰居也崔豹古/今注闤市垣也)此地多英豪邈然不可攀陶朱與五
羖名播天壌間麗華秀玊色漢女嬌朱顔(齊賢曰張華/曰陶朱公家)
(在南郡華容縣西樹碑云是越之范蠡隂皇后諱麗華/南陽新野人光武適新野聞后羙心悦之更始元年遂)
(納為/后)清歌遏流雲豔舞有餘閒遨遊盛宛洛冠蓋随風
還走馬紅陽城呼鷹白河灣誰識卧龍客長吟愁鬢斑
(齊賢曰漢志南陽郡宛縣故申伯國光武起於宛都於/洛陽遂以宛為南都故曰宛洛紅陽縣本侯國白河即)
(白水河劉表在㐮陽築臺名呼鷹蜀志諸葛亮字孔明/南陽人先主嘗訪士於司馬徳操徳操曰此間自有伏)
(龍鳯雛伏龍諸葛孔明也鳯雛龎士元也荆州記曰/鄧城西有獨父山諸葛亦甞登此山因山作梁父吟)
　　江上吟
木蘭之枻沙棠舟玊簫金管坐兩頭美酒樽中置千斛
載妓隨波任去留(齊賢曰廣記漢成帝與飛燕戯太液/池以沙□為舟以紫文桂為柂枻)
仙人有待乘黃鶴海客無心隨白鷗屈平詞賦懸日月
楚王臺榭空山丘(齊賢曰九域志鄂州有黄鶴山黄鶴/樓圖經云費文偉仙去駕鶴来此列)
(子海上之人有好鷗鳥者/每旦之海上從鷗鳥游)興酣落筆揺五嶽詩成笑傲
凌滄洲功名富貴若長在漢水亦應西北流(齊賢曰杜/陽雜編隋)
(大業九年元藏㡬為過海使判官風飄至洲島間洲人/云此滄州去中國已數萬里其州方千里花木常如二)
(三月人多不死所居或金闕銀臺玊樓紫閣洲上有九/視山有金池水石泥沙皆如金色有金莖花如蝶人皆)
(帯之曰不帯金莖花不淂到仙家藏幾淹留既乆忽念/中國洲人製凌風舸以送之激水如箭不旬日即達東)
(萊士贇曰此達者之詞也漢水無西北/流之理功名富貴不能長在亦猶是乎)
　　侍從宜春苑奉詔賦龍池栁色初青聴新鶯百囀
　　歌
東風已緑瀛洲草紫殿紅樓覺春好池南栁色半青青
縈烟裊娜拂綺城垂絲百尺挂雕楹上有好鳥相和鳴
間闗早淂春風情春風巻入碧雲去千門萬户皆春聲
(士贇曰瀛洲紫/殿皆宫苑名)是時君王在鎬京五雲垂暉耀紫清仗
出金宫随日轉天回玉輦繞花行始向蓬萊看舞鶴還
過茝石聴新鶯新鶯飛繞上林苑願入簫韶雜鳯笙(齊/賢)
(曰漢志武王治鎬師古曰今昆明池北鎬陂唐制朝會/之仗三衛畨上分為五仗皆帯刀捉仗列于東西廊下)
(每日以四十二人立内廊閣外號曰内仗天子出則有/細仗黄麾仗説文曰笙正月之音十三簧象鳯身蓋其)
(簧十二以象十二律其一以象閏/士贇曰蓬萊茝石當時宫苑名)
　　玉壺吟
烈士擊玊壺壮心惜暮年三杯拂劍舞秋月忽然髙詠
涕泗漣鳯凰初下紫泥詔謁帝稱觴登御筵(齊賢曰漢/舊儀天子)
(六璽皆以武/都紫泥封之)揄揚九重萬乘主謔浪赤墀青瑣賢(齊賢/曰九)
(重言天子有九門一闗門二逺郊門三近郊門四城門/五皐門六革門七雉門八應門九路門禮天子赤墀漢)
(給事日暮入對青瑣門其門刻/為連瑣而青塗之天子制也)朝天數换飛龍馬敕賜
珊瑚白玉鞭(齊賢曰唐天駟監御左右六閑分二廏一/曰祥鳯二鳯苑其後禁中又增至飛龍廏)
(士贇曰杜陽雜編載代宗長幸興慶宮于復壁間得寳/匣匣中獲玉鞭鞭末有文曰軟玉鞭即天寳中異國所)
(獻光可鑑物故老相傳雖藍田之美不能過也屈之則/頭尾相就舒之則頭尾如繩雖以斧鑕鍜斫終不傷缺)
(上嘆為異物遂以蟬聫綉為囊碧玉絲為鞘又凉州記/咸寕二年發張駿陵淂鞭飾以珊瑚觀此事則知宣太)
(白之時必嘗乘御廏/之馬而揮此鞭矣)世人不識東方朔大隐金門是謫
仙(齊賢曰史東方朔行殿中郎謂之曰人皆以先生為/狂朔曰如朔等所謂避世於朝廷間者也古之人乃)
(避世扵深山中時坐席中酒酣㨿地歌曰陸況于俗避/世金馬門宫殿中可以避世全身何必深山之中蒿廬)
(之下應劭風俗通曰東方朔是太白星精黄帝時為/風后堯時為務成周為老𣆀越為范蠡齊為鴟夷子)西
施宜笑復宜嚬醜女效之徒累身君子雖愛蛾眉好無
奈宫中愁殺人(士贇曰西施醜女事見前巻註此詩乃/太白自述其始末知遇之辭也觀太白)
(傅及前後詩集/序其意自見矣)
　　豳歌行上新平長史兄粲
豳谷稍稍振庭柯涇水浩浩揚湍波哀鴻酸嘶暮聲急
愁雲蒼慘寒氣多(齊賢曰九域志邠州新平縣有豳邑/涇水出安定涇陽縣西岍頭山東南)
(至馮掖揚陵縣入渭士贇曰爾雅稍稍擢/也郭璞曰謂木無枝柯稍擢長而殺也)憶昨去家此
為客荷花初紅栁條碧中宵出飲三百杯明朝歸飲二
千石(齊賢曰後漢百官志郡/置太守一人二千石)寕知流寓變光輝胡霜蕭
颯繞客衣寒灰寂寞慿誰暖落葉飄揚何處歸吾兄行
樂窮曛旭滿堂有女顔如玉趙女長歌入綵雲燕姬醉
舞嬌紅燭(齊賢曰古詩燕趙多/佳人美者顔如玊)狐裘獸炭酌流霞壯士
悲吟寜見嗟前榮後枯相翻覆何惜餘光及棣華(齊賢/曰郭)
(氏曰今闗西有棠棣樹子如櫻桃可食士贇曰禮玊藻/錦衣狐裘諸侯之服也語林晉羊琇字稚舒景獻皇后)
(從弟性豪侈洛下少林木炭貴如粟琇乃𢷬小炭為屑/以物和之作獸後一時豪貴共集乃以温酒熱猛獸皆)
(開口向人赫赫然/諸豪貴皆效之)
　　西嶽雲臺歌送丹丘子
西嶽崢嶸何壯哉黄河如絲天際來黄河萬里觸山動
盤渦轂轉秦地雷(士贇曰爾雅華山為/西嶽漢書黄河如帯)榮光休氣紛五
彩千年一清聖人在巨靈咆哮擘兩山洪波噴箭射東
海(齊賢曰李蕭逺運命論黄河清而聖人生兩山首陽/太華也禹貢同為逆河至於海郭縁生日征記曰華)
(山與首陽山本同一山河神巨靈擘開以通河流今河/中府有巨靈廟士贇曰雲笈七籖華山髙七千丈洞周)
(回二千里名太極緫仙之天少昊為白帝治西嶽巨靈/神手擘其上足决其下以通河流以救民洪波之難仙)
(掌之形燦然瑩日上應井鬼之精下鎮秦地之分野𨽻/在華州華隂縣酈道元水經注國語曰華嶽本一山當)
(河河水過而曲行河神巨靈手盪脚踏開而為兩今/掌足之跡猶在嘗有好事之士升華嶽而觀跡馬)三
峯却立如欲催翠厓丹谷髙掌開白帝金精運元氣石
作蓮華雲作臺(齊賢曰淮南子西方金也其帝少昊/其神太白華山有蓮花峯有雲臺觀)雲
臺閣道連窈㝠中有不死丹丘生明星玉女備洒掃麻
姑搔背指𤓰輕(士贇曰丹丘生即元丹丘/也明皇玉女見二巻註)我皇手把天
地戸丹丘談天與天語九重出入生光輝東來蓬萊復
西歸玉漿倘或故人飲騎二茅龍上天飛(齊賢曰開皇/神告録曰隋)
(開皇末有老翁詣唐髙祖状貌甚異髙祖欽之從容置/酒飲酣語及時事曰公積徳之門負至貴之表應天受)
(命當不勞而定但當在丹丘子之後帝曰丹丘謂誰曰/與公近籍但公不知神器已屬惟此二人然丹丘先生)
(凝情物外恐不復以世網累心倘或俯就公若不相持/於中原當為其佐帝曰先帝安在曰隐居樗杜間帝遂)
(袖劍詣焉将不利於丹丘然先生道徳𢎞逺貌若水壺/覩其儀貌心駭神聳伏謁于苫宇之下拜未及起先生)
(遽言曰吾乆厭濁世汝羶于時者顯晦既殊幸無見忌/帝愕而謝之武徳初宻遣太宗訪焉則其室已墟矣天)
(子之門九重仙傳拾遺曰嵩山北有大六一叟嘗誤堕/其中行十許日見草屋一區有二仙對棊局下有數杯)
(白飲叟告飲棊者與飲飲畢氣力十倍丰年出蜀青城/山歸洛問張華曰此仙館所飲者玉漿也士贇曰劉向)
(别録曰騶衍之所言五徳紋始天地廣大書言天事故/曰談天此喻元丹丘為仙人東來於蓬莱復西歸于華)
(山也呼子元乗茅/龍事見二巻事)
　　元丹丘歌
元丹丘愛神仙朝飲潁川之清流暮還嵩岑之紫烟(齊/賢)
(曰唐許州潁川郡乃潁考叔所封唐潁州汝隂郡嵩山/中嶽祠隷唐河南府登封縣距府一百二十里説文小)
(山而髙/曰岑)三十六峯長周旋長周旋躡星虹身騎飛龍耳
生風横河跨海與天通我知爾遊心無窮(士贇曰戴延/之西征記嵩)
(山其山三十六峯東曰太室西曰少室相去十七里嵩/其總名也劉向列仙陶安公傳曰安公安公治與天通)
(七月七日迎汝以赤龍至期遣赤/龍到大雨而安公騎之東南上)
　　扶風豪士歌
洛陽三月飛胡沙洛陽城中人怨嗟天津流水波赤血
白骨相撑如亂麻(齊賢曰天寳十四載十一月禄山反/范陽十二月陷洛陽十五載六月陷)
(京師明年三月禄山據洛陽廣平王入洛陽大/陳兵于天津橋士贇曰此禄山陷京師時作也)我亦東
奔向吴國浮雲四塞道路賖東方日出啼早鴉城門人
開掃落花梧桐楊栁拂金井來醉扶風豪士家(齊賢曰/呉國孫)
(權故都建業也士贇曰此太白避亂東土時言道路艱/阻京國亂離而東土之太平自若也扶風乃三輔郡意)
(豪士亦必同時避亂于東吴而/與太白衘杯酒接殷勤之歡者)扶風豪士天下竒意氣
相傾山可移作人不倚將軍勢飲酒豈顧尚書期雕盤
綺食會衆客吳歌趙舞香風吹(齊賢曰陳遵嗜酒每大/飲賔客輒闗門投轄車)
(轄投井中雖有急終不淂去嘗有部刺史奏事過遵值/其方飲刺史大窮候遵沾醉時突入見遵母當封尚書)
(有期會状母乃/令從後閣入)原嘗春陵六國時開心寫意君所知堂
中各有三千士明日報恩知是誰(齊賢曰史記齊威王/少子田異封于薛曰)
(靖郭君子文立曰孟嘗君招致賔客賔客數千人趙惠/王弟勝曰平原君封于東武城喜賔客賔客至者數千)
(人魏昭王少子無忌封為信陵君仁而下士致食客三/千人黄歇事楚頃襄王王卒考烈王以為相封為春申)
(君客三千人上/客皆躡珠履)撫長劔一揚眉清水白石何離離脱吾
帽向君笑飲君酒為君吟張良未逐赤松去橋邉黄石
知我心(齊賢曰黄石/事見前巻註)
　　同族弟金城尉叔卿燭照山水壁畫歌
髙堂粉壁圖蓬瀛燭前一見滄洲清洪波洶湧山峥嶸
皎若丹丘隔海望赤城(士贇曰雲笈七籖天台赤城山/係第六洞天在天台縣丹丘海)
(外神/山也)光中乍喜嵐氣滅謂逢山隂晴後雪迴溪碧流寂
無喧又如秦人月下窺花源了然不覺清心䰟袛將疊
嶂鳴秋猿(士贇曰㑹稽山北曰山隂/此八句是詠其圖寫之状)與君對此懽未歇
放歌行吟逹明發却顧海客揚雲帆便欲因之向溟渤
(齊賢曰溟/渤二海名)
　　白毫子歌
淮南小山白毫子乃在淮南小山裏夜卧松下雲朝飡
石中髄小山連緜向江開碧峯巉巖緑水迴余配白毫
子獨酌流霞杯(齊賢曰王逸楚辭序曰招隠士者淮南/小山之所作也昔淮南王安好士八公)
(之徒著作篇章分造辭賦或稱小山或稱大山其義猶/詩有大雅小雅神仙傳王烈嘗獨之太行山忽見山破)
(山裂青泥流出如髓烈取食數丸如桃夭因擕少許歸/與嵇叔夜即與烈往視之斷山已復如故烈曰叔夜未)
(合得道故也仙經曰神山五百年一開/門中中石髓出得而服之與天相畢)拂花弄琴坐青
苔緑蘿樹下春風来南牎蕭颯松聲起憑厓一聽清心
耳可得見未得親八公攜手五雲去空餘桂樹愁殺人
(齊賢曰神仙傳淮南王安召天下方術之士有八公詣/門皆須眉皓白門吏先宻以白王王使難問之曰我王)
(尚欲求延年長生不老之道今先生年老似無駐顔之/術八公笑曰聞王尊禮賢士故還致其身何以年貌遽)
(見嫌耶王必若見年少今則少矣言未竟八公皆變為/童子年可十四五色如桃花門吏走白王王迎登思仙)
(之臺執弟子禮北面叩首願道君哀憐入童子乃復為/老人曰吾一人能坐致風雨畫地為江河撮土為山嶽)
(一人能束虎豹致蛟龍役鬼神分形易貌一人能入火/不灼入水不濡刃射不中一人千變萬化恣意所為行)
(宫易室一人能煎泥成金凝水為銀水錬八石飛騰流/珠乗雲駕龍浮于太清之上在王所欲時淮南被人誣)
(告安仄天子使宗正持節治之八公曰可以去矣即白/日升天八公與安所踏山上皆陷成跡安臨去問八公)
(曰可以将交親俱至彼便遣還否八公曰但不得過五/人即以左吴王春傳生等五人至𤣥州便遣還劉安招)
(隠士曰桂樹叢/生兮山之幽)
　　梁園吟
我浮黄雲去京闕挂席欲進波連山天長水闊厭逺渉
訪古始及平臺間平臺為客憂思多對酒遂作梁園歌
(齊賢曰漢梁王都睢陽北界太山西至髙陽四十餘城/孝王築東苑方三百里廣睢陽城七十里大治宮室為)
(複道自宫連屬於平臺二十餘里九域志南京睢陽郡/治宋城縣有平臺複宫三十六士贇曰西京雜記梁孝)
(王好營宫室苑囿之樂作曜華之宫築兎園園中有百/靈山山有膚寸石落猿岩栖龍岫又有鴈池池間有鶴)
(洲鳬渚其諸宫觀相連延亘數千里竒菓異樹瑰禽怪/獸畢備王日與宫人賔客弋釣其中此梁園名之所由)
(始/也)却憶蓬池阮公詠因吟渌水揚洪波洪波浩蕩迷舊
國路逺西歸安可得(士贇曰此乃太白觸景而吟阮籍/蓬池詠懷之全句耳今録其略于)
(下徘徊蓬池上還顧望大梁渌水揚洪波曠野莽茫茫/漢書地理志河南開封縣東北有蓬池或曰即宋蓬澤)
(也唐都長安在西白逺離京國故發西歸安可/得之嘆也所謂身在江海而心存魏闕者歟)人生達
命豈暇愁且飲美酒登髙樓平頭奴子揺大扇五月不
熱疑清秋玉盤楊梅為君設呉鹽如花皎白雪持鹽把
酒但飲之莫學夷齊事髙潔(齊賢曰魏明帝與崔浩語/至中夜賜浩縹醪酒十斛)
(水精戎鹽一兩曰朕味卿言/若此鹽酒故與卿同其味也)昔人豪貴信陵君今人耕
種信陵墳荒城虚照碧山月古木盡入蒼梧雲(齊賢曰/魏信陵)
(君墓在東京開封府士贇曰史記魏公子無忌者魏昭/王少子封為信陵君仁而下士當時諸侯以公子賢多)
(客不敢加兵于魏髙祖始微少時數聞公子賢及即天/子位毎過大梁嘗祠公子為置守塚五家世世歳以四)
(時奉祠公子此言/耕種者以後事也)梁王宫闕今安在枚馬先歸不相待
舞影歌聲散綠池空餘汴水東流海(齊賢曰雪賦序嵗/将暮時既昏梁王)
(不恱遊于兎園乃置㫖酒命賔友召郡生延枚叟相如/末至居客之右西漢志河南滎陽縣汴水在西南東漢)
(永平十二年修汴梁王景築堤/自榮陽至于東海口千餘里)沉吟此事淚滿衣黄金
買醉未能歸連呼五白行六慱分曹賭酒酣馳輝歌且
謡意方逺東山髙卧時起來欲濟蒼生未應晩(齊賢曰/招魂曰)
(象棋有六博分曹並進道相迫成梟而牟呼五白晋書/桓温請謝安為司馬将發新亭朝士咸送中丞髙崧戯)
(之曰卿屢違朝㫖髙卧東山諸人每相與言安石不/肯出将如蒼生何蒼生今亦将如卿何安甚有愧色)
　　鳴臯歌送岑徴君(時梁園三尺雪在清冷池作士/贇曰鳴臯歌者翰林供奉李白)
　　(之所作也白天才俊麗不可矩矱然要長於詩而/文非其所能也盖賦近於丈故白大鵬賦辭非不)
　　(壯不若其詩盛行於世至鳴臯歌一篇本末楚辭/也而世誤以為詩因為指出其略曰蝘蜓嘲龍魚)
　　(目混珍嫫母衣錦西施負辛此諄諄效屈原卜居/及賈誼弔屈原語而白才自逸蕩故或離而去之)
　　(云/)
若有人兮思鳴臯阻積雪兮心煩勞洪河凌競不可以
徑度冰龍鱗兮難容舠(都交切齊賢曰河南時陸渾縣/有鳴臯山洪河黄河也舠小船)
(也/)邈仙山之峻極兮聞天籟之嘈嘈霜厓縞皓以合沓
兮若長風扇海湧溟之波濤(齊賢曰荘子顔成子游曰/敢問天籟乎子綦曰天吹)
(萬不同而使/其自已也)𤣥猿緑羆舔舕崟岌危柯振石駭膽慄魄
羣呼而相號峯峥嶸以路絶挂星辰於巖㟼送君之歸
兮動鳴臯之新作交鼓吹兮彈絲觴清冷之池閣君不
行兮何待若反顧之黄鶴掃梁園之羣英振大雅於東
洛(齊賢曰九域志南京/睢陽郡有清泠池)巾征軒兮厯阻折尋幽居兮越
巘㠋盤白石兮坐素月琴松風兮寂萬壑望不見兮心
氛氲蘿㝠㝠兮霰紛紛水横洞以下渌波小聲而上聞
虎嘯谷而生風龍藏溪而吐雲寡鶴清唳飢鼯嚬呻䰟
獨處此幽黙兮愀空山而愁人(齊賢曰唳鶴聲/也鼯鼯鼠也)鷄聚族
以爭食鳳孤飛而無隣蝘(烏典/切)蜓(徒顯/切)嘲龍魚目混珍
嫫母衣錦西施負薪(齊賢曰說文在壁曰蝘蜓在草曰/蜥蝪士贇曰說文鳯飛羣鳥從以)
(萬數此言鷄聚族而鳯無隣以喻小人多而君子少也/即楚辭衆烏皆有行列兮鳯獨翔而無所薄之意纂文)
(嫫母醜人也黄帝愛幸之吴越春秋西施越之美女也/楚辭諒不聰而蔽壅兮使讒謏之日歸自前世之嫉賢)
(兮謂杜若之不可佩爐加冶之芬芳兮嫫母狡而自/好雖有西施之美容兮讒妬入以自代白意祖此)若
使巢由桎梏於軒冕兮亦奚異乎䕫龍䠥(蒲結/切)􁌣(私列/切)
於風塵哭何苦而救楚笑何誇而却秦(士贇曰巢由堯/時之隠者䕫龍)
(堯時之臣此言巢由若不以讓天下為髙則亦将如䕫/龍之役人之役而勞力於風塵之中也釋文足械曰桎)
(手械曰梏荘子古之所謂得志軒冕之謂也/䠥􁌣用力貌史魯仲連却秦事見二巻註)吾誠不能
學二子沽名矯節以耀世兮固将棄天地而遺身白鷗
兮飛來長與君兮相親
　　鳴臯歌奉餞從翁清歸五厓山居
憶昨鳴臯夢裏還手弄素月清潭間覺時枕席非碧山
側身西望阻秦闗(齊賢曰秦闗函/谷闗及武闗也)麒麟閣上春還早著
書却憶伊陽好青松來風吹古道緑蘿飛花覆煙草(齊/賢)
(曰九域志伊陽縣在/西京南二百六十里)我家仙翁愛清真才雄革聖凌古
人欲卧鳴臯絶世塵(齊賢曰我家仙翁即所謂從翁者/後漢張奐長子芝伯英善草書韋)
(仲將謂/之草聖)鳴臯微茫在何處五崖峽水横樵路身披翠雲
裘袖拂紫烟去去時應過嵩少間相思為折三花樹(齊/賢)
(曰嵩少乃嵩高山少室山士贇曰三花聚頂乃修煉/法或曰相思而掇一日之心思則三花為折故云)
　　勞勞亭歌(在江寧縣南十五里古/送别之所一名臨滄觀)
金陵勞勞送客堂蔓草離離生道傍古情不盡東流水
此地悲風愁白揚我乗素舸同康樂朗詠清川飛夜霜
昔聞牛渚吟五章今來何謝袁家郎苦竹寒聲動秋月
獨宿空簾歸夢長(齊賢曰輿地志新亭隴有逺望樓一/名勞勞樓後為臨滄觀在江寧縣南)
(牛渚在太平州采石磯晋温嶠至牛渚磯水深不可測/嶠燃犀角照之見水族竒形異状謝尚鎮牛渚秋夜乗)
(月率左右微服泛江㑹袁宏在舫中諷詠聲既清妙文/辭藻㧞駐聽乆之造問焉荅曰是臨海郎宏誦詩即其)
(詠史之作也尚即迎升舟與之談論宏父朂時為臨海/令士贇曰南史謝靈運襲封康樂公世共宗之咸稱謝)
(康樂也袁家即指袁宏也宏有逸才文章絶美曽為詠/史詩是其風情所寄此詩意乃太白自比於靈運而又)
(自嘆其才不減彦伯而無謝尚之見/知獨宿空簾寄情歸夢亦可哀矣)
　　横江詞六首
人道横江好儂道横江惡一風三日吹倒山白浪高於
瓦官閣(齊賢曰采石在太平州當塗縣距建康八十五/里即古牛渚瓦官寺古碑云昔有僧誦法華經)
(以瓦棺葬于此棺上生蓮花寺中有閣髙三十五丈士/贇曰郡縣志横江浦在和州對江南之采石往来濟渡)
(處/)
　　其二
海潮南去過潯陽牛渚由來險馬當横江欲渡風波惡
一水牽愁萬里長(士贇曰圖經九江郡晋唐為潯陽州/後復為江州牛渚山在當塗縣北三)
(十里山下有磯古津渡也與和州横/江渡相對馬當山在池州東流縣)
　　其三
横江西望阻西秦漢水東連楊子津白浪如山那可渡
狂風愁殺峭帆人(齊賢曰唐志揚州廣陵郡永淳元年/析江都縣置揚子縣揚子縣有𤓰歩)
(鎮即渡江處横江建康之/西津楊子建康之東津也)
　　其四
海神來過惡風迴浪打天門石壁開浙江八月何如此
濤似連山噴雪來(齊賢曰博物志文王以太公為灌壇/令朞年風不鳴條文王夢一婦人甚)
(麗當道而哭問其故婦人曰我東泰山神女嫁為西海/婦欲東歸灌壇令當吾道有徳吾不敢以暴風疾雨過)
(也文王夢覺明日召太公三日三夕果有暴風疾雨去/者皆西來也錢塘潮圖云潮至每月三十四五漸減二)
(十六七漸生至初三漸大不差頃刻惟八月十五獨大/常潮逺觀數百里若素練横江稍近見潮頭高數丈巻)
(雲擁雪混混沌沌聲如雷鼓猶不足以形容之始皇東/遊至錢塘臨浙江水波惡乃西北二十里從狭中渡即)
(今餘杭也士贇曰圖經天門山在太平州當塗縣西南/三十里又名蛾眉山夾大江東曰博望西曰梁山又浙)
(江在/錢塘)
　　其五
横江館前津吏迎向余東指海雲生郎今欲渡縁何事
如此風波不可行(齊賢曰横江館/乃采石津官舍)
　　其六
月暈天風霧不開海鯨東蹙百川迴驚波一起三山動
公無渡河歸去來(齊賢曰古語月暈而風礎潤而雨嶺/表録異海鯂魚即海上最偉者也小)
(者亦千餘尺毎嵗廣州常發銅船過南海貨路經調黎/深潤處地名海心有山阻東海濤險而急亦黄河之三)
(門也又見十餘山或出或没初甚訝之篙工曰非島鰌/魚背也果見雙目開爍鬚鬛若簸朱旗危洹之際日中)
(忽雨淋漓舟子曰此鰌魚噴氣水散于空風勢吹來若/雨耳丹陽記江寧縣北十二里濱江有三山相接即名)
(為三山舊時/津濟道也)
　　金陵城西樓月下吟
金陵夜寂凉風發獨上髙樓望吴越(齊賢曰越州會稽/郡勾踐所都蘇州)
(吴郡闔/閭所都)白雲映水揺空城白露垂珠滴秋月月下沉吟
乆不歸古來相接眼中稀解道澄江淨如練令人長憶
謝𤣥暉
　　東山吟(晋謝安攜妓之所/云醉過謝安東山)
攜妓東土山悵然悲謝安我妓今朝如花月他妓古墳
荒草寒白鷄夢後三百嵗洒酒澆君同所懽酣來自作
青海舞秋風吹落紫綺冠彼亦一時此亦一時浩浩洪
流之詠何必竒(齊賢曰臨安圖記所載東永安西永安/二岩為安石之東山以安石嘗于此遊)
(憩名之耳自安至太白二百餘嵗又本作五百嵗非士/贇曰東山在建康府上元縣三十里丹陽記晋大傅謝)
(安别墅在焉安放情丘壑毎逰賞必以妓女從晋書㑹/稽王道子専權安出鎮廣陵築壘曰新城以辟之安雖)
(受朝寄然東山之志始末不渝毎形于言色及鎮新城/盡室而行雅志未就遇疾篤悵然謂所親曰昔桓温在)
(時吾嘗懽不全怱夢乗温輿行十六里見一白鷄而止/乗温輿者代其位也十六里止今十六年白雞主酉令)
(太嵗在酉吾疾殆不起乎尋薨謚曰文蜻安石志在東/山太白志在青山故有此作但浩浩洪流是稽康詩盖)
(白志在青山則不/以邦畿為竒也)
　　僧伽歌
真僧法號號僧伽有時與我論三車(齊賢曰紀聞録僧/伽大師西域人姓)
(何氏唐龍朔初來𨽻名于楚州龍興寺後于泗洲臨淮/縣信義坊乞地樹標將建伽藍于標下掘得古香積詩)
(銘記并金像一軀上有普照王佛字遂建寺中宗聞名/遣使迎師入内道場居薦福寺常獨處一室頂上有一)
(宂以絮窒之夜則去絮香從頂穴中出非常芬馥及燒/香還頂中又以絮窒之師嘗濯足人取其水飲之痼疾)
(皆愈景龍四年端坐而終中宗令于寺起塔俄而大風/歘起臭氣滿長安中宗問近臣近臣奏僧伽大師化縁)
(在臨淮恐欲歸中宗心許其臭頓息竒香馥烈五月送/至臨淮起塔供養即今塔也中宗問萬迴曰僧伽是何)
(人曰觀音化身士斌曰三/車者羊車鹿車牛車也)問言誦咒㡬千徧口道恒河
沙復沙(齊賢曰西國祇洹精舍側近三河佛嘗對此河/說法以河沙譬喻故金剛經云如恒河中所有)
(沙/數)此僧本住南天竺為法頭陀來此國(士斌曰東漢書/天竺國一名身)
(毒其人修浮圗道不殺伐世傳明帝夢見金人長大頂/有光明以問羣臣或曰西方有神名曰佛帝于是遣使)
(天竺國問佛道法遂流於中國圖畫形像焉楚王英始信/其術中國因此頗有奉其道者後桓帝好神數信浮屠)
(老子百姓稍有奉者/於是浮屠遂轉盛)戒得長天秋月明心如世上青蓮
色(齊賢曰佛家說戒生定定生慧晋佛圖澄咒鉢水中/生青蓮花花色曜目士斌曰妙法蓮花經精進修净)
(戒猶如䕶明珠維摩詰經寳積偈曰/目净修廣如青蓮心净已度諸神定)意清淨貌稜稜亦
不減亦不増瓶裏千年鐵柱骨手中萬嵗胡孫藤(齊賢/曰胡)
(孫藤乃藤枝手所執者士斌曰維摩詰經云不行諸煩/惱而心常清净心經云是誰法空相不生不滅不垢不)
(浄不増/不減)嗟予落魄江淮乆罕遇真僧說空有一言懴盡
波羅夷再禮渾除犯輕垢(齊賢曰傳燈録慧可大師有/一居士常来說禮曰弟子身)
(纒風恙請和尚懴罪師曰将罪來與汝懴居士良乆云/覔罪予不可得師曰我與汝懴罪竟士斌曰六祖恵能)
(大師曰懴者懴其前/愆悔者悔其後過)
　　白雲歌送劉十六歸山
楚山秦山皆白雲白雲處處長隨君長隨君君入楚山
裏雲亦隨君渡湘水(齊賢曰湘水出唐桂州興安縣海/陽山西至于全州又北至于洞庭)
湘水上女蘿衣白雲堪卧君早歸(士斌曰意劉十六楚/人而遊於秦送其歸)
(山者歸/楚山也)
　　金陵歌送别范宣
石頭巉巖如虎踞凌波欲過滄江去鍾山龍盤走勢來
秀色横分厯陽樹(齊賢曰圖經云石頭在建康府上元/縣西五里諸葛亮謂吴大帝曰秣陵)
(地形鍾山龍蟠石地虎踞真帝王所都也和州厯陽郡/治厯陽縣士斌曰巉巖石髙峻之貌鍾山在上元縣東)
(北八十里漢秣陵尉蒋子文討賊死事于此/吳大帝為立廟子文祖諱鍾因改曰蒋山)四十餘帝
三百秋功名事跡隨東流(齊賢曰按紀年自孫權定都/建鄴傳四主五十九年而晋)
(并之元帝渡江傳十一主一百三年而宋代之髙祖傳/八主六十年而蕭齊代之高帝傳七主二十四年而梁)
(代之高帝傳四主二十六年而陳代之武帝傳五主二/十三年而隋并之凢三十九主三百四十五年此言四)
(十餘帝者併其間推尊者而總言之也三/百秋者乃詩人造辭遣意舉成數而言耳)白馬小兒誰
家子泰清之嵗來闗囚(士斌曰白馬小兒指侯景也景/所乗白馬毎戰将勝輒躑躅嘶)
(鳴意氣俊逸其有奔衂必低頭不前及王僧辨至石頭/精神沮喪卧不肯動景使左右拜請或加箠䇿終不進)
(泰清梁武帝年號時遭侯景之難囚于臺城以所求不/供憂憤寢疾崩于净居殿乃泰清三年五月甲辰也)
金陵昔時何壯哉席巻英豪天下来冠盖散為烟霧盡
金輿玉座成寒灰(齊賢曰楚威王埋/金於此故曰金陵)扣劒悲吟空咄嗟
梁陳白骨亂如麻天子龍沉景陽井誰歌玉樹後庭花
(齊賢曰南史韓擒虎入金陵後主逃於井軍人窺井呼/之不應欲下石乃聞呌聲以繩引之驚其太重及出乃)
(與張麗華孔貴妃同乘而上又後主以宫人有文學者/為女學士後主毎引賔客及貴妃等游宴共賦新詩以)
(為曲調習而歌之其曲有玉樹後庭花臨江樂等其畧/云璧月夜夜滿瓊樹朝朝新士斌曰圖經景陽井在法)
(寶寺或云白蓮閣有小池方文餘或云在寳輝寺覽輝/亭前樂録玉樹後庭花與堂堂黄鸝留金釵兩臂垂凡)
(四曲皆陳後主所作常與宫女學士及朝臣相唱/和為詩大樂令近臣採其尤輕艶者以為此曲)此地
傷心不能道目下離離長春草送爾長江萬里心他年
來訪南山老(士斌曰此篇似非太/白之作今附巻末)
　　笑歌行(此篇與後悲歌行皆非太白/之作乃世俗無知者所託也)
笑矣乎笑矣乎君不見曲如鉤古人知爾封公侯君不
見直如絃古人知爾死道邉張儀所以只掉三寸舌蘇
秦所以不墾二頃田笑矣乎笑矣乎君不見滄浪老人
歌一曲還道滄浪濯吾足平生不解謀此身虚作離騷
遣人讀笑矣乎笑矣乎趙有豫讓楚屈平賣身買得千
年名巢由洗耳有何益夷齊餓死終無成君愛身後名
我愛眼前酒飲酒眼前樂虚名何處有男兒窮通當有
時曲腰向君君不知猛虎不看几上肉洪鑪不鑄囊中
錐笑矣乎笑矣乎甯武子朱買臣叩角行歌背負薪今
日逢君君不識豈得不如佯狂人(齊賢曰應劭風俗通/曰順帝末京師童謡)
(云直如絃死道邉曲如鉤封公侯張儀魏人嘗從楚相/飲楚相亡璧意儀盜之執儀掠笞數百不服釋之歸妻)
(謂曰嘻子毋讀書遊說安得此辱乎儀謂妻曰視吾舌/尚在否妻笑曰舌在也儀曰足矣蘇秦洛陽人出遊數)
(嵗大困而歸兄弟嫂妹妻妾竊皆笑之秦聞而慙後出/說六國合從秦為從約長相六國行過洛陽車騎擬于)
(王者妻嫂昆弟不敢仰視秦笑謂嫂曰何前倨而後㳟/嫂曰見季子位髙金多秦嘆曰使我有洛陽負郭田二)
(頃吾豈能佩六國相印乎楚辭漁父歌曰滄浪之水濁/兮可以濯吾足屈原憂愁幽思而作離騷荘子子貢過)
(淮隂見一丈人為圃畦鑿隧而入井抱甕而出灌子貢/曰有械于此一日浸百畦為圃者曰子非夫博學以擬)
(聖於千世盖欲獨弦哀歌以賣名聲于天下者乎晋張/翰曰使我有身後名不如即時一杯酒朱買臣呉人家)
(貧擔束薪行且讀書妻羞之求去買臣笑曰我年五十/當富貴今四十餘矣妻怒曰如公等終餓死溝中買臣)
(不能留聽去數嵗買臣隨上計吏至長安詣闕上書久/不報邑子嚴助薦買臣召見拜中大夫豫讓巢由夷齊)
(甯武子事並/已見前巻註)
　　悲歌行
悲來乎悲來乎主人有酒且莫斟聽我一曲悲來吟悲
來不吟還不笑天下無人知我心君有數斗酒我有三
尺琴琴鳴酒樂兩相得一杯不啻千鈞金悲來乎悲來
乎天雖長地雖乆金玉滿堂應不守富貴百年能㡬何
死生一度人皆有孤猿坐啼墳上月且須一盡杯中酒
悲來乎悲來乎鳳凰不至河無圖微子去之箕子奴漢
帝不憶李將軍楚王放却屈大夫悲來乎悲來乎秦家
李斯早追悔虚名撥向身之外范子何曽愛五湖功成
名遂身自退劒是一夫用書能知姓名恵施不肯千萬
乗卜式未必窮一經還須黒頭取方伯莫漫白首為儒
生(齊賢曰漢志三十斤為鈞四鈞為石項羽少時學書/不成去學劒人不成季父項梁怒之羽曰書足以記)
(姓名而已劒一人敵不足學學萬人敵于是梁教羽兵/法卜式河南人以田畜為事時漢方事匈奴式上書願)
(輸家財半助邉上使使問式欲官乎曰自小牧羊不習/仕宦不願也後渾邪降縣官費衆式復持錢二十萬與)
(河南太守以給民河南上卜式姓名上以式終長者召/為郎中元鼎中代石慶為御史大夫李廣李斯范蠡事)
(並見/前巻)
　
　
　
　
　
　
　
　
　
　
　
　
　
　
　李太白集分類補註巻七
欽定四庫全書
　李太白集分類補註巻八
　　　　　　　　　　　宋　楊齊賢　集註
　　　　　　　　　　　元　蕭士贇　補註
　　歌吟(五十三首/)
　　　秋浦歌十七首
秋浦長似秋蕭條使人愁(士贇曰㳂革志秋浦/隋縣名唐置池州)客愁不
可度行上東大樓正西望長安下見江水流寄言向江
水汝意憶儂不遥傳一掬淚為我達揚州(士贇曰兩/手曰掬)
　　　其二
秋浦猿夜愁黃山堪白頭清溪非隴水翻作斷腸流(齊/賢)
(曰九域志池州貴池縣有清溪鎮浮丘公/與黃帝遊黄山駐天都峯今有浮丘仙壇)欲去不得去
薄逰成乆逰何年是歸日雨淚下孤舟
　　　其三
秋浦錦駝鳥人間天上稀山雞羞淥水不敢照毛衣(齊/賢)
(曰虞衡志南中有一錦雞一名金雞形如小雞頂鬃毛/金色身紅黃相間極有文彩目微白湖南北亦有之意)
(錦駝即此類也博物志山雞有美毛自愛其色終日映/水目眩則溺死士贇曰此形容錦駝烏之美山雞之所)
(不如/也)
　　　其四
兩鬢入秋浦一朝颯(悉合/切)巳衰猿聲催白髪長短盡成
絲
　　　其五
秋浦多白猿超騰若氷雪牽引條上兒飲弄水中月(齊/賢)
(曰蜀都賦猿犺/超騰而競㨗)
　　　其六
愁作秋浦客强看秋浦花山川如剡縣風日似長沙(齊/賢)
(曰越州東南二百八十里有􁰔縣世說顧長康從㑹稽/還人問山川之美顧云千巖競秀萬壑爭流草木蒙籠)
(其上若雲興霧蔚唐潭/州長沙郡治長沙縣)
　　　其七
醉上山公馬寒歌甯戚牛空吟白石爛淚滿黒貂裘(士/贇)
(曰山簡事見五巻註甯戚/歌事見四巻鞠歌行註)
　　　其八
秋浦千重嶺水車嶺最竒天傾欲墮石水拂寄生枝(齊/賢)
(曰列子天傾西北士贇曰秋浦志李元方嘗刻碑於有/待巖謂齊山大小泉九十一而半巖為勝秋浦千重嶺)
(而水車嶺為最竒巖壁之號十五而有待為大壑之號/九而上清為最洞之號十四而潛虬為竒又有洞五曰)
(半巖曰竒隱曰子招曰妙奉曰翠微翠微特高尤宜登/眺則知太白之詩為紀實宋詩人郭詳正嘗追和秋浦)
(歌亦稱此曰萬丈水車嶺還如九疊屏北/風來不斷六月亦生氷寄生枝見六巻註)
　　　其九
江祖一片石青天掃畫屏題詩留萬古綠字錦苔生
　　　其十
千千石楠樹萬萬女貞林山山白鷺滿澗澗白猿吟君
莫向秋浦猿聲碎客心(齊賢曰尸子曰土積則生楩楠/陶隱居云石楠葉如枇杷張楫)
(曰女貞木/葉冬不落)
　　　其十一
邏人橫鳥道江祖出魚梁水急客舟疾山花拂面香(士/贇)
(曰新安郡志自睦州青溪/縣界至歙州皆鳥道縈紆)
　　　其十二
水如一匹練此地即平天耐可乗明月㸔花上酒船
　　　其十三
淥水淨素月月明白鷺飛郎聴採菱女一道夜歌歸(士/贇)
(曰楚辭涉江/採菱發陽阿)
　　　其十四
爐火照天地紅星亂紫烟𧹞郎明月夜歌曲動寒川(齊/賢)
(曰此言方士煉丹爐火熾然照曜天地時有紅星紛起/於紫煙之中𧹞亦赧面愧赤乃版反猶言愧汝明月之)
(夜歌曲之聲振動寒川也士贇曰爐火恐/只漁人之火子見以為煉丹之火恐非是)
　　　其十五
白髪三千丈縁愁似箇長不知明鏡裏何處得秋霜(士/贇)
(曰此詩滯形泥跡之人多致疑三千丈之語葢詩人遣/興之辭極其形容耳觀者當不以文害辭不以辭害意)
(可也第二句云縁愁似箇長意亦可見後聨云不/知明鏡裏何處得秋霜活活脫脫真作家手段也)
　　　其十六
秋浦田舍翁採魚水中宿妻子張白鷴結罝映深竹(士/贇)
(曰田舍翁謂農父也釋文白鷴形似雉白花紋而尾長/兎網曰罝此乃刺時之詩謂夫妻罔利於水陸之間生)
(意盡矣寄興深逺/觀者留意毋忽)
　　　其十七
桃波一步地了了語聲聞闇與山僧别低頭禮白雲(齊/賢)
(曰漢食貨志/六尺為步)
　　　當塗趙炎少府粉圖山水歌
峨眉髙出西極天羅浮直與南溟連(士贇曰峨眉山見/前三巻詩註雲笈)
(七籖羅浮山髙三千六百丈洞周迴五百里名朱明耀/真之天是蓬萊之一島也堯時洪水浮海而來箔於羅)
(山二山相合故曰羅浮山即/抱朴子葛洪煉丹得道處)名公繹思揮彩筆驅山走
海置眼前滿堂空翠如可掃赤城霞氣蒼梧煙(齊賢曰/孔靈符)
(㑹稽記赤城山色皆赤城似雲霞懸溜千仞謂之/瀑布九疑山一名蒼梧山在道州寧逺南六十里)洞庭
瀟湘意渺綿三江七澤情洄㳂驚濤洶湧向何處孤舟
一去迷歸年征帆不動亦不旋飄如隨風落天邊心摇
目斷興難盡幾時可到三山顛(齊賢曰逆流而上曰洄/順流而下曰㳂洞庭瀟)
(湘見/前巻)西峯崢嶸噴流泉橫石蹙水波潺湲東厓合㳫蔽
輕霧深林雜樹空芊綿此中冥昧失晝夜隱几寂聴無
鳴蟬長松之下列羽客對坐不語南昌僊南昌僊人趙
夫子妙年厯落青雲士訟庭無事羅衆賔杳然如在丹
青裏五色粉圖安足珍真僊可以全吾身(齊賢曰梅福/為南昌尉後)
(棄官歸夀春王莽專政一朝棄妻子去九江至今傳以/為仙其後有見福於㑹稽者變姓名為吳市門卒云趙)
(炎為少府/故比於福)若待功成拂衣去武陵桃花笑殺人(士贇曰/武陵桃)
(源事並見/二巻註)
　　　永王東巡歌十一首(按此詩止當十首第九首/乃偽贋之作士贇曰永王)
　　　(璘少失毋肅宗自養視之長聰敏好學貌陋甚/不能正視既封領荆州大都督安祿山反帝至)
　　　(扶風詔璘即日赴鎮俄又領山南江西嶺南黔/中四道節度使少府監竇昭為副璘至江陵募)
　　　(士得數萬補署郎官御史時江淮租賦鉅億萬/在所山委璘生宮中於事不通曉見富且强遂)
　　　(有窺江左意肅宗聞之詔璘還覲上皇於蜀璘/不從其子襄城王㑥剛鷙乏謀亦樂亂勸璘取)
　　　(金陵即引舟師東下甲士五千趍廣陵以渾惟/明季廣琛髙仙琦為將然未敢顯言取江左也)
　　　(㑹吳郡採訪使季希言平牒璘璘因發怒曰寡/人上皇子皇帝弟地尊禮絶今希言乃平牒抗)
　　　(威落筆署字何耶乃使惟明襲希言而令廣琛/趍廣陵政採訪使李成式璘至當塗希言已屯)
　　　(丹陽遣將元景擢等拒戰不勝降於璘江淮振/動明年肅宗遣宦者啖廷瑶等與成式謀招諭)
　　　(之時河南招討判官李銑在廣陵有兵千餘廷/瑶邀銑屯楊子成式乂遣裴戎以廣陵卒三千)
　　　(戍伊婁埭張旗幟大閱士璘與㑥登陴望之有/懼色廣琛知事不集謂諸將曰與公等從王豈)
　　　(欲反邪上皇播遷道路不通而諸子無賢於王/者如總江淮銳兵長駈雍洛大功可成今乃不)
　　　(然使吾等名挂叛逆如後世何衆許諾遂割臂/盟於是惟明奔江寧馮季康奔白沙廣琛以兵)
　　　(六千奔廣陵璘使騎追躡之廣琛曰我德王故/不敢决戰逃命歸國耳若逼我且决死追者止)
　　　(乃免是夜銑陣江北夜然束葦人執二炬影亂/水中覘者以倍告璘軍亦舉火應之璘疑王師)
　　　(已濟携兒女及麾下遁去遲明覺其紿復入城/具舟楫使㑥駈衆趍晉陵諜者告曰王走矣成)
　　　(式以兵進先鋒至新豐璘使㑥仙琦逆撃之銑/合勢張左右翼射㑥中肩軍遂敗仙琦與璘奔)
　　　(鄱陽司馬閉城拒璘怒焚城入之收庫兵掠餘/千將南走嶺外皇甫侁兵追及之戰大庾嶺璘)
　　　(中天被執侁殺之㑥為亂兵所害仙琦逃去璘/未敗時上皇下詔降為庶人徙置房陵及死侁)
　　　(送妻子至蜀上皇哀悼久之肅宗以少所自鞠/不宣其罪謂左右曰皇甫侁執吾弟不送之蜀)
　　　(而擅殺之何耶由是不復用薛鏐等皆伏誅子/儧為餘姚王偵莒國公儇郕國公伶儀並國子)
　　　(祭/酒)
永王正月東出師天子遥分龍虎旗樓船一舉風波靜
江漢翻為鴈鶩池(齊賢曰通鑑天寶十五載十月甲子/太子即位於靈武改元至德丁卯上)
(皇制以璘為山南東道嶺南黔中江南四道節度使十/一月璘至江陵十二月甲辰璘擅引舟師東巡太白時)
(卧廬山璘道致之璘敗丹陽太白奔亡至宿松石林燕/語節度使旌節閑旗二龍虎旌一節一麾搶一豹尾二)
(凡八物士贇曰爾雅釋名熊虎為旗將軍所建象其猛/如龍虎也此詠永王出師首篇表之以天子遥分龍虎)
(旗者夫子作春秋書王之意也太白忠君之心/於此可見百世之下未有發明之者故書于此)
　　　其二
三川北虜亂如麻四海南奔似永嘉(齊賢曰九域志鄜/州洛郊縣有三川)
(鎮時祿山據洛陽陷長安北虜即祿山也士贇曰永嘉/晉懷帝年號時五胡亂華劉聰稱帝於平陽五年劉曜)
(王彌陷京師懷帝䝉塵於平陽中/原衣冠之族並南奔避亂於江左)但用東山謝安石為
君談笑靜胡沙(士贇曰謝安髙卧東山事見七巻註晉/書謝安傳時符堅率衆百萬攻於淮淝)
(京師震恐加安征討大都督安夷然無恐色旋命駕出/山墅親朋畢集方與客圍碁賭别墅遂游陟至夜乃還)
(指授將帥各當其任既而兄子𤣥等破堅有㨗書至安/方對客圍碁㸔書既竞攝置床上了無喜色圍碁如故)
(客問之徐答云小兒輩遂以破賊既罷還内過/户限心喜甚不覺屐齒之折其矯情鎮物如此)
　　　其三
雷鼓嘈嘈喧武昌雲旗獵獵過尋陽(齊賢曰考工記熊/旗六斿以象伐則)
(旗初不以雲為章也而云爾亦猶虹旌霓旌取其髙而/已獵獵飛動貌江州尋陽郡武昌至尋陽七百里士贇)
(曰嘈嘈/衆聲也)秋毫不犯三吳恱春日遥㸔五色光(齊賢曰吳/王夫差都)
(姑蘇呉王􁀙都廣陵孫/權都建鄴是謂三吳)
　　　其四
龍蟠虎踞帝王州帝子金陵訪古丘春風試暖昭陽殿
明月還過鳷鵲樓(齊賢曰漢書註鳷鵲樓在雲陽甘泉/宫外士贇曰此四句詩意是諷永王)
(爾金陵亦古帝都今為丘墟王其訪此當融景而思昭/陽鳷鵲之在長安者風月亦無人管領也黍離之悲藹)
(然見於/言外)
　　　其五
二帝巡遊俱未廻五陵松柏使人哀諸侯不救河南地
更喜賢王逺道來(齊賢曰二帝明皇幸蜀肅宗即位靈/武俱未迴長安也河南洛陽也時祿)
(山據洛陽士贇曰五陵髙祖太宗髙宗中宗睿宗之陵/寢也此詩白欲諷永王為勤王赴難之舉如本傳中所)
(載廣琛等語是也詩以抒下/情而通諷諭太白有之矣)
　　　其六
丹陽北固是呉闗畫出樓臺雲水間千巖烽火連滄海
兩岸旌旗繞碧山(士贇曰括地志丹陽郡故在潤州江/寧縣東南五里即今鎮江府圖經丹)
(陽山古雲陽縣也漢丹陽郡治宛陵晉丹陽郡治秣陵/山多赤栁故名北固山在鎮江府北一里迴嶺下臨長)
(江其勢險固即府治所據乃藏中最髙處旁視甘露金/山如屏障中畫出信江南之絶致也後改曰連滄觀是)
(又摘太白詩語而名之太/白之詩信紀實之作也)
　　　其七
王出三山按五湖樓船跨海次楊都(齊賢曰禹貢三江/既入震澤底定葢)
(豫章江為南江岷江為中江漢江為北江同入彭蠡入/于海震澤一名太湖一名五湖在蘇州呉江縣東揚州)
(廣陵郡漢之江都東至泰州九十里泰州東至海百七/里以其近故曰跨海左傳過信為次士贇曰舊經謂貢)
(湖遊湖胥湖梅梁湖金鼎湖酈善長謂長塘湖上湖滆/湖與太湖而五韋昭云胥湖蠡湖桃湖滆湖就太湖而)
(五虞仲朔云太湖之/水通五道謂之五湖)戰艦森森羅虎士征帆一一引龍
駒(齊賢曰禮記/虎賁之士)
　　　其八
長風掛席勢難迴海動山傾古月摧君看帝子浮江日
何似龍驤出峽來(士贇曰晉書王濬為益州刺史武帝/謀伐呉詔濬修船艦濬乃作大船連)
(舫百二十步受二千餘人又畫鷁首怪獸於船首以懼/江神舟楫之盛自古未有拜濬為龍驤將軍於是統兵)
(順流鼔棹徑造二/山孫皓遂降于濬)
　　　其九(士贇曰合千一篇而觀此篇用事非倫句/調鄙俗别是一格偽贋無疑識者必能辨)
　　　(之/)
祖龍浮海不成橋漢武尋陽空射蛟我王樓艦輕秦漢
却似文皇欲渡遼(齊賢曰漢元封五年冬南巡狩登灊/天柱山自尋陽浮江親射蛟江中獲)
(之士贇曰祖始也龍君象祖龍謂始皇也按唐史太宗/文皇帝嘗親征遼東帝渡遼水身到城下城潰以其地)
(為遼/州)
　　　其十
帝寵賢王入楚闗掃清江漢始應還初從雲夢開朱邸
更取金陵作小山(齊賢曰漢南郡今江陵府有華容縣/雲夢澤在南荆州藪江夏郡志西陵)
(縣有雲夢澤永王屯江陵則雲夢言江陵也史記諸侯/朝天子於天子之所立宅舍曰邸漢書代王入代邸諸)
(侯王朱户故曰朱邸士贇曰索隱曰按雲夢本二澤名/盖人以二澤相近或合稱雲夢耳知者據左傳云昭王)
(寢于雲中又楚子田于江南/之夢則是二澤名各别也)
　　　其十一
試借君王玊馬鞭指揮戎虜坐瓊筵南風一掃胡塵靜
西入長安到日邊(士贇曰晉書明帝㓜而聰哲元帝所/寵異數嘗置膝前㑹長安使來因問)
(帝曰汝謂日與長安孰逺對曰長安近不聞人從日邊/來居然可知也元帝異之明日宴羣僚又問之對曰日)
(近元帝失色曰何乃異向者之言乎對曰舉目則見日/不見長安由是益竒之後人因之謂帝所為日邊宋蔡)
(寛夫詩話云太白之從永王璘世頗疑之唐書載其事/甚畧亦不為辯其是否獨其詩自序云半夜水軍來尋)
(陽滿旌旃空名適自誤迫脅上樓船從賜五百金棄之/若浮煙辭官不受賞翻謫夜郎天然太白豈從人為亂)
(者哉盖其學本出縱橫以氣俠自任當中原擾攘時欲/藉之以立竒功耳故其東巡歌有但用東山謝安石為)
(君談笑静胡沙之句至其卒章乃云南風一掃胡塵靜/西入長安到日邊亦可見其志矣大抵才髙意廣如孔)
(北海之徒固未必有成功而知人料事尤其所難議者/或責以璘之猖獗而欲仰以立事不能如孔巢父蕭穎)
(士察於未萌斯可矣/若其志亦可哀矣)
　　　上皇西巡南京歌十首(士贇曰按唐書𤣥宗紀/天寶十五載六月已亥)
　　　(祿山陷京師十一月庚辰次蜀郡八月癸已皇/太子即皇帝位于靈武十二月丁未上皇天帝)
　　　(至自蜀郡大赦/以蜀郡為南京)
胡塵輕拂建章臺聖主西巡蜀道來劒壁門髙五千尺
石為樓閣九天開(齊賢曰天寶十四載十一月祿山反/十二月陷東京明年陷潼闗天子西)
(幸祿山遂陷京師士贇曰建章/宮在長安中劒門事見一巻註)
　　　其二
九天開出一成都萬户千門入畫圖草樹雲山如錦繡
秦川得及此間無(齊賢曰王逸註東方皥天東南陽天/南赤天西南朱天西成天西北幽天)
(北𤣥天東北變天中央鈞天漢武帝起建章宮為千門/萬戸士贇曰成都即古蜀郡明皇幸蜀駐蹕成都及還)
(京改蜀郡/為成都府)
　　　其三
華陽春樹號新豐行入新都若舊宮栁色未饒秦地綠
花光不減上陽紅(齊賢曰漢州唐為德陽郡德陽縣去/州百五十里鹿頭闗在焉唐志至德)
(二載以成都府為南京士贇曰時肅宗即位於靈武尊/明皇為太上皇故用此事也秦地指長安上陽宮名在)
(長安中上陽/一曰上林)
　　　其四
誰道君王行路難六龍西幸萬人歡地轉錦江成渭水
天廻玊壘作長安(齊賢曰九域志笮橋江水亦名濯錦/江俗云以此水濯錦則鮮明玊壘山)
(名湔水出焉在成都西北士贇曰行路難古樂/府名易時乗六龍以御天以喻天子之六轡也)
　　　其五
萬國同風共一時錦江何謝曲江池(齊賢曰西京雜記/武帝於曲江頭大)
(營亭館以為燕賞之地李肇國史補進士既㨗大宴於/此亭士贇曰按劇談錄曲江本秦時隑州唐開元中疏)
(鑿為勝景南即紫雲樓芙蓉苑西即杏園慈恩寺/花卉環列煙水明媚都人遊賞盛於中和上巳節)石鏡
更名天上月後宮親得照娥眉(士贇曰華陽志石鏡在/武擔山山在城北二百)
(步一名武都山蜀記云武都山精化為女子蜀王納為/妃不習水土而死王遣五丁於武都山擔土為塜故曰)
(武擔今山有石/照表其門焉)
　　　其六
濯錦清江萬里流雲帆龍舸下揚州北地雖誇上林苑
南京還有散花樓(齊賢曰杜甫宅在成都府萬里橋西/百花潭北昔孔明送吳使至此曰萬)
(里之行自此始因得名江自岷山經成都下三峽東至/揚州揚子縣為揚子江長安有上林苑成都志宣華苑)
(城上有散花樓/隋蜀王秀所立)
　　　其七
錦水東流繞錦城星橋北掛象天星(齊賢曰錦江橋秦/相張儀所作以虹)
(橋跨水彩畫相鮮恍若天外士贇曰蜀記云七星橋蜀/太守李冰造上應七星李膺記一長星橋今名萬里二)
(貟星橋今名安樂三璣星橋今名建昌四夷星橋今名/笮橋五尾星橋今名禪尼六冲星橋今名永平七曲星)
(橋今名/升仙)四海此中朝聖主峨眉山下列仙庭(齊賢曰按/峨眉縣大)
(峨山之巔一名勝峰佛書以為普賢大士所居常有光/相見中峰有普賢閣背倚白厓峰餘十七峰共環之􁁊)
(真尊者舊庵在峰下其旁一峰號呼而應孫思邈所徃/來傳云􁁊真與孫常相呼而應故以名大峨絶頂有七)
(寶岩岩下六十里半山間有白水寺寺前雙溪入林數/十步合為一溪既出岩竇又散為寶現溪葉三藏自西)
(域歸過溪見兩石子鬬攬得其一今藏黒水寺石上有/一目端正透底溪以此得名日炤其石常五色光現士)
(贇曰圖經大峨山中峨山小峨山並在嘉州峨眉縣南/大峨山兩山相對如峨眉山記云其山周匝千里有石)
(龕百一十二大洞十二小洞二十八南北有臺/中峨山有葛仙洞小峨山有季仙洞是為三峨)
　　　其八
秦開蜀道置金牛漢水元通星漢流天子一行遺聖跡
錦城長作帝王州(齊賢曰漢水源出嶓冡山東至漢中/為漢水士贇曰一行僧也唐史載𤣥)
(宗行獨至成都過此問橋名左右對曰萬里橋上因歎/曰開元末僧一行謂朕曰更二十年國有難陛下當逺)
(遊至萬里之外此是也由是駐蹕成都一行䜟/之明皇實之故曰天子與一行遺此聖跡也)
　　　其九
水緑天青不起塵風光和暖勝三秦萬國煙花隨玉輦
西來添作錦江春(士贇曰三秦按史記註即秦闗中地/其一岐州雍縣其二桃林塞在長安)
(東今華州潼闗其三秦/所置上郡所謂三秦也)
　　　其十
劒閣重闗蜀北門上皇歸馬若雲屯少帝長安開紫極
雙懸日月照乾坤(齊賢曰酈道元水經註曰小劒北去/大劒三十里連山絶險飛閣相通少)
(帝肅宗也至德元載七月即位于靈武尊𤣥宗曰上皇/天帝二載九月廣平王俶復京師十月復東京帝至自)
(靈武十二月上皇天帝至自蜀易曰日月麗乎天重明/以麗乎正此雙懸日月之意士贇曰雙懸日月者東漢)
(樂歌重光重/輪之意也)
　　　峨眉山月歌
峨眉山月半輪秋影入平羌江水流夜發清溪向三峽
思君不見下渝州(齊賢曰峨眉山在嘉州峨眉縣羅目/鎮平羌江在嘉州龍遊縣有平羌山)
(資州清溪縣乾德五年省入内江内江在州東九十八/里資州東至昌州二百二十八里昌州南至渝州三百)
(里渝州治巴縣水自渝上合曰内江自渝由戎盧上蜀/曰外江自渝州明月峽至夔州西陵峽四千里巴峽明)
(月峽巫峽是謂三峽蜀都賦註巴東永安縣有髙山相/對相去可二千丈左右厓甚髙謂之峽士贇曰圖經平)
(羌江在雅州嚴道縣東北城下嘉州/亦號平羌江三峽謂西峽巫峽歸峽)
　　　峨眉山月歌送蜀僧晏入中京
我在巴東三月時西㸔明月憶峨眉月出峨眉照滄海
與人萬里長相隨黃鶴樓前月華白此中忽見峨眉客
峨眉山月還送君風吹西到長安陌長安大道横九天
峨眉山月照秦川黃金獅子乗髙座白玉麈尾談重𤣥
我似浮雲殢吳越君逢聖主逰丹闕一振髙名滿帝都
歸時還弄峨眉月(齊賢曰唐歸州巴東郡郡西六十四/里巴東縣峨眉在三峽之西故曰西)
(㸔自圅谷西至隴底相去千里曰闗中亦曰秦川菩薩/所行或見在地或在虛空獅子座上或見在貝多樹下)
(晉書王衍妙善𤣥言清談老莊為/事毎捉白玊柄麈尾與手同色)
　　　赤壁歌送别
二龍爭戰决雌雄赤壁樓船掃地空烈火張天照雲海
周瑜於此破曹公君去滄江望澄碧鯨鯢唐突留餘跡
一一書來報故人我欲因之壯心魄(齊賢曰二龍孫權/曹操荆州記蒲坂)
(縣㳂江有百里南岸赤壁周瑜黃盖乗大艦破魏武兵/於烏林烏林赤壁東西一百六十里也予嘗往來江漢)
(間研窮赤壁所在正在今鄂州上流八十里與百人山/相對江邊石皆紫赤色即為赤壁磯通鑑建安十三年)
(九月曹操入荆州遺孫權書曰今治水軍八十萬與將/軍㑹獵于呉權遣周瑜迎擊遇操于赤壁初與交戰公)
(軍敗引次江北瑜在南岸部將黃盖曰操軍防運船艦/首尾相接可燒而走乃取蒙衝鬬艦數十艘實以油草)
(褁以帷幙先書報操欺以欲降盖預備走舸繫大船後/時東南風急盖中江舉帆白諸校使齊聲大呌曰降焉)
(操軍吏皆出營觀望去北軍二里餘盖諸船同時發火/火烈風猛船徃如箭飛埃絶瀾燒盡北船延燒岸上營)
(落煙燄漲天人馬燒溺死者甚衆瑜等率輕銳繼其後/雷鼓大進軍遂敗操引軍從華容道歸劉備與瑜追操)
(至南/郡)
　　　江夏行
憶昔嬌小姿春心亦自持為言嫁夫婿得免長相思誰
知嫁商賈令人却愁苦自從為夫妻何曾在鄉土去年
下揚州相送黃鶴樓眼看帆去逺心逐江水流只言期
一載誰謂厯三秋使妾腸欲斷恨君情悠悠東家西舍
同時發北去南來不逾月未知行李游何方作箇音書
能斷絶適來往南浦欲問西江船正見當壚女紅粧二
八年(齊賢曰西江船謂揚州回蜀者二八者以其年十/六耳士贇曰豫章記南浦亭在廣潤門外往來艤)
(舟之所唐已有之漢書註曰買酒/處累土為壚以居酒甕形如鍛壚)一種為人妻獨自多
悲恓對鏡便垂淚逢人只欲啼不如輕薄兒旦暮長相
隨悔作商人婦青春長别離如今正好同懽樂君去容
華誰得知
　　　懷仙歌
一鶴東飛過滄海放心散漫知何在仙人浩歌望我來
應攀玉樹長相待堯舜之事不足驚自餘囂囂直可輕
巨鼇莫載三山去我欲蓬萊頂上行(士贇曰山海經崑/崙之墟北有珠樹)
(及玉樹玕琪樹此詩太白睠顧宗國繫心君王冀復進/用之作也一鶴自喻仙比人君玉樹比爵位時肅宗即)
(位于靈武明皇就遜位時物議有非之者太白豪俠曠/達之士亦曰法堯禪舜自古有之何足驚怪彼為是囂)
(囂者不知古今直可輕也末句其拳拳安史之滅宗/社之安或者用我乎身在江海心存魏闕白有之矣)
　　　玉真仙人詞
玉真之仙人時往太華峰清晨鳴天鼓飈歘騰雙龍弄
電不輟手行雲本無蹤幾時入少室王母應相逢(齊賢/曰太)
(華山少華山在華州少室山在河南府士贇曰按唐史/玉真公主字持盈始封崇昌縣主俄進號上清𤣥都大)
(洞三景法師天寶三載上言曰先帝許妾捨家今仍叨/主䇿食租賦願去公主號罷邑司歸之玉府𤣥宗不許)
(又言妾髙宗之孫睿宗之女陛下之女弟于天下不為/賤何必名繫主號資湯沐然後為貴請入數百家之産)
(延千年之命帝知至意乃許之薨寶應時竊意此詞/必公主出家時時賢皆有詩以詠其事仙人褒稱也)
　　　清溪行(一作宣/州清溪)
清溪清我心水色異諸水借問新安江見底何如此(齊/賢)
(曰沈休文有新安江水至清淺深見底之句士贇曰圖/經清溪属冥城盖發源于新安新安即今徽州在唐為)
(歙州在隋為新安郡新安江者凡水發源于徽者皆曰/新安江自歙來者出黟山自休寧者出率山自績溪者)
(出太嶂山自婺源者出浙山自/浙江泝休寧者為灘三百六十)人行明鏡中鳥度屏風
裏(齊賢曰王羲之云毎行山隂道/上如鏡中遊廬山有屏風疊)向晚猩猩啼空悲逺
遊子
　　　詶殷明佐見贈五雲裘歌
我吟謝朓詩上語朔風颯颯吹飛雨謝朓巳沒青山空
後來繼之有殷公粉圖珍裘五雲色曄如晴天散彩虹
文章彪炳光陸離應是素娥玉女之所為輕如松花落
金粉濃似苔錦含碧滋逺山積翠横海島殘霞飛丹映
江草凝毫採掇花露容幾年功成奪天造(齊賢曰謝朓/宅在當塗青)
(山下今𨽻太平州五雲裘者五色絢爛如雲故以五雲/名之士贇曰朔風吹飛雨謝朓觀朝雨詩之全句也太)
(白之所謂我吟者吟此詩特添颯颯字耳朝雨詩曰朔/風吹飛雨蕭蕭愁殺人又紫燕光陸離素娥玉女仙姬)
(之/名)故人贈我我不違著令山水含清暉頓驚謝康樂詩
興生我衣襟前林壑斂暝色袖上雲霞收夕霏(齊賢曰/謝靈運)
(詩山水含清暉晉書靈運祖𤣥父煥靈運襲封康樂公/題石壁精舍詩林壑斂暝色雲霞收夕霏士贇曰此言)
(裘上之畫具此/康樂詩之景)羣仙長歎驚此物千厓萬嶺相縈鬱身
騎白鹿行飄颻手翳紫芝笑披拂相如不足跨鷫鸘王
恭鶴氅安可方瑶臺雪花數千㸃片片吹落春風香為
君持此凌蒼蒼上朝三十六玉皇下窺夫子不可及矯
首相思空斷腸(齊賢曰周義真入龍矯山見羡門乗白/鹿而行抱朴子芝赤者如珊瑚黃者如)
(紫金皆光明洞徹如堅氷西京雜記司馬相如初至成/都以所着鷫鸘裘就市人楊昌賣酒晉書王恭嘗披鶴)
(氅裘涉雪而行孟昶窺見之曰此乃神仙中人士/贇曰三十六玊皇者道家所謂三十六天帝王也)
　　　臨路歌
大鵬飛兮振八裔中天摧兮力不濟餘風激兮萬世游
扶桑兮掛石袂後人得之傳此仲尼亡兮誰為出涕(士/贇)
(曰此詩太白/自嘆之辭也)
　　　古意
君為女蘿草妾作兎絲花輕條不自引為逐春風斜百
丈託逺松纒綿成一家誰言㑹靣易各在青山厓女蘿
發馨香兎絲斷人腸枝枝相糾結葉葉竟飄揚生子不
知根因誰共芬芳中巢雙翡翠上宿紫鴛鴦若識二草
心海潮亦可量(齊賢曰陸機詩疏曰在草曰兎絲在木/曰松蘿松蘿蔓松而生枝上青兎絲蔓)
(聯草上黃赤如金與松蘿殊異或謂兎絲無根不属地/茯苓是也抱朴子兎絲之草下有伏兎之根無此兎則)
(絲不得生于上/然實不属也)
　　　山鷓鴣詞
苦竹嶺頭秋月輝苦竹南枝鷓鴣飛嫁得燕山胡鴈壻
欲衘我向鴈門歸山雞翟雉來相勸南禽多被北禽欺
紫塞嚴霜如劒㦸蒼梧欲巢難背違我今誓死不能去
哀鳴驚呌淚沾衣(齊賢曰嶺表錄異鷓鴣臆前有白圓/㸃背間有紫赤毛對啼交州異物志)
(鳥象雌雄名鷓鴣其去懷南不思北徂蜀都賦註山雞/雄色斑雌色黒異苑曰南方獻山雞鑑石鏡而舞不止)
(禹貢羽畎夏翟孔安國註雉也士贇曰爾/雅山雞一名錦雞其色鮮明五色炫曜)
　　　厯陽壯士勤將軍名思齊歌(并序/)
　　厯陽壯士勤將軍神力出於百夫則天太后召見
　　竒之授游擊將軍賜錦袍玊帶朝野榮之拜橫南
　　將軍大臣慕義結十友即燕公張説館陶公郭元
　　振為首余壯之遂作詩
太古厯陽郡化為洪川在江山猶鬱盤龍虎秘光彩蓄
洩數千載風雲何霮(徒感/切)䨴(徒對/切)特生勤將軍神力百
夫倍(齊賢曰厯陽漢九江郡之縣唐為和州厯陽有老/嫗常行仁義兩書生過之謂曰此國當没為湖嫗)
(視東城門有血便走上山勿反顧自此嫗數往視門吏/問知之殺雞有血塗門嫗往視門有血即走上山國没)
(為/湖)
　　　草書歌行
少年上人號懷素草書天下稱獨步墨池飛出北溟魚
筆鋒殺盡中山兎八月九月天氣凉酒徒詞客滿髙堂
牋麻素絹排數箱宣州石硯墨色光吾師醉後倚繩牀
須㬰掃盡數千張飄風驟雨驚颯颯落花飛雪何茫茫
起來向壁不停手一行數字大如斗怳怳如聞神鬼驚
時時只見龍蛇走左盤右蹙如驚電狀同楚漢相攻戰
湖南七郡凡幾家家家屏障書題徧王逸少張伯英古
來幾許浪得名張顛老死不足數我師此義不師古古
來萬事貴天生何必要公孫大娘渾脫舞(齊賢曰九域/志㑹稽有王)
(右軍墨池莊子北溟有魚其名為鯤晉王羲之字逸少/三十七書黃庭經訖空中有語卿書感我而况人乎吾)
(是天台丈人張芝字伯英性好書凡家之衣帛皆書而/後練國史補張旭書得筆法傳旭言始吾聞公主擔夫)
(爭路而得筆法後見公孫氏舞劒器而得其神飲醉輒/草書揮筆大呌以頭揾水墨中天下呼為張顛醒後自)
(視以為神異又鼓吹云旭為常熟尉上任旬日有老父/過狀判去不數日復至怒曰敢以閑事屢擾公門老父)
(曰某實非論事但睹公筆跡竒妙貴為篋笥之珍耳長/史異之因詰其書先父愛書兼有著述長史取視之信)
(天下工書者自是備得筆法之妙又長沙僧懐素好草/書自言草聖三昧棄筆堆積埋山下號筆塚士贇曰此)
(篇先儒謂非太白作/予謂勤將軍歌亦然)
　　　和盧侍御通塘曲
君誇通塘好通塘勝耶溪通塘在何處逺在尋陽西青
蘿嫋嫋拂煙樹白鷴處處聚沙堤石門中斷平湖出百
丈金潭照雲日何處滄浪垂釣翁鼓棹漁歌趣非一相
逢不相識出沒繞通塘浦邊清水明素足别有浣紗吳
女郎行盡緑潭潭轉幽疑是武陵春碧流秦人雞犬桃
花裏將比通塘渠見羞通塘不忍别十去九遲回偶逢
佳境心已醉忽有一鳥從天來月出青山送行子四邊
苦竹秋聲起長吟白雪望星河雙垂兩足揚素波梁鴻
德耀㑹稽日寧知此中樂事多(齊賢曰九域志耶溪在/越州江州尋陽郡臨海)
(記白石山有金潭金光煥然㑹稽記縣東六里有西施/浣紗石後漢書梁鴻扶風人同縣孟氏有女肥醜而黑)
(擇對不嫁鴻聞聘之及嫁椎髻布衣操作而前鴻喜曰/此真梁鴻妻字之曰德耀孟光以作五噫之歌耀同適)
(吳依大家臯伯通廡下為人賃春每歸/妻為具食舉案齊眉通異之舍於家)
　
　
　
　
　
　
　
　
　
　
　
　
　李太白集分類補註巻八
欽定四庫全書
　李太白集分類補註巻八
　　　　　　　　　　　宋　楊齊賢　集註
　　　　　　　　　　　元　蕭士贇　補註
　　歌吟(五十三首/)
　　　秋浦歌十七首
秋浦長似秋蕭條使人愁(士贇曰㳂革志秋浦/隋縣名唐置池州)客愁不
可度行上東大樓正西望長安下見江水流寄言向江
水汝意憶儂不遥傳一掬淚為我達揚州(士贇曰兩/手曰掬)
　　　其二
秋浦猿夜愁黃山堪白頭清溪非隴水翻作斷腸流(齊/賢)
(曰九域志池州貴池縣有清溪鎮浮丘公/與黃帝遊黄山駐天都峯今有浮丘仙壇)欲去不得去
薄逰成乆逰何年是歸日雨淚下孤舟
　　　其三
秋浦錦駝鳥人間天上稀山雞羞淥水不敢照毛衣(齊/賢)
(曰虞衡志南中有一錦雞一名金雞形如小雞頂鬃毛/金色身紅黃相間極有文彩目微白湖南北亦有之意)
(錦駝即此類也博物志山雞有美毛自愛其色終日映/水目眩則溺死士贇曰此形容錦駝烏之美山雞之所)
(不如/也)
　　　其四
兩鬢入秋浦一朝颯(悉合/切)巳衰猿聲催白髪長短盡成
絲
　　　其五
秋浦多白猿超騰若氷雪牽引條上兒飲弄水中月(齊/賢)
(曰蜀都賦猿犺/超騰而競㨗)
　　　其六
愁作秋浦客强看秋浦花山川如剡縣風日似長沙(齊/賢)
(曰越州東南二百八十里有􁰔縣世說顧長康從㑹稽/還人問山川之美顧云千巖競秀萬壑爭流草木蒙籠)
(其上若雲興霧蔚唐潭/州長沙郡治長沙縣)
　　　其七
醉上山公馬寒歌甯戚牛空吟白石爛淚滿黒貂裘(士/贇)
(曰山簡事見五巻註甯戚/歌事見四巻鞠歌行註)
　　　其八
秋浦千重嶺水車嶺最竒天傾欲墮石水拂寄生枝(齊/賢)
(曰列子天傾西北士贇曰秋浦志李元方嘗刻碑於有/待巖謂齊山大小泉九十一而半巖為勝秋浦千重嶺)
(而水車嶺為最竒巖壁之號十五而有待為大壑之號/九而上清為最洞之號十四而潛虬為竒又有洞五曰)
(半巖曰竒隱曰子招曰妙奉曰翠微翠微特高尤宜登/眺則知太白之詩為紀實宋詩人郭詳正嘗追和秋浦)
(歌亦稱此曰萬丈水車嶺還如九疊屏北/風來不斷六月亦生氷寄生枝見六巻註)
　　　其九
江祖一片石青天掃畫屏題詩留萬古綠字錦苔生
　　　其十
千千石楠樹萬萬女貞林山山白鷺滿澗澗白猿吟君
莫向秋浦猿聲碎客心(齊賢曰尸子曰土積則生楩楠/陶隱居云石楠葉如枇杷張楫)
(曰女貞木/葉冬不落)
　　　其十一
邏人橫鳥道江祖出魚梁水急客舟疾山花拂面香(士/贇)
(曰新安郡志自睦州青溪/縣界至歙州皆鳥道縈紆)
　　　其十二
水如一匹練此地即平天耐可乗明月㸔花上酒船
　　　其十三
淥水淨素月月明白鷺飛郎聴採菱女一道夜歌歸(士/贇)
(曰楚辭涉江/採菱發陽阿)
　　　其十四
爐火照天地紅星亂紫烟𧹞郎明月夜歌曲動寒川(齊/賢)
(曰此言方士煉丹爐火熾然照曜天地時有紅星紛起/於紫煙之中𧹞亦赧面愧赤乃版反猶言愧汝明月之)
(夜歌曲之聲振動寒川也士贇曰爐火恐/只漁人之火子見以為煉丹之火恐非是)
　　　其十五
白髪三千丈縁愁似箇長不知明鏡裏何處得秋霜(士/贇)
(曰此詩滯形泥跡之人多致疑三千丈之語葢詩人遣/興之辭極其形容耳觀者當不以文害辭不以辭害意)
(可也第二句云縁愁似箇長意亦可見後聨云不/知明鏡裏何處得秋霜活活脫脫真作家手段也)
　　　其十六
秋浦田舍翁採魚水中宿妻子張白鷴結罝映深竹(士/贇)
(曰田舍翁謂農父也釋文白鷴形似雉白花紋而尾長/兎網曰罝此乃刺時之詩謂夫妻罔利於水陸之間生)
(意盡矣寄興深逺/觀者留意毋忽)
　　　其十七
桃波一步地了了語聲聞闇與山僧别低頭禮白雲(齊/賢)
(曰漢食貨志/六尺為步)
　　　當塗趙炎少府粉圖山水歌
峨眉髙出西極天羅浮直與南溟連(士贇曰峨眉山見/前三巻詩註雲笈)
(七籖羅浮山髙三千六百丈洞周迴五百里名朱明耀/真之天是蓬萊之一島也堯時洪水浮海而來箔於羅)
(山二山相合故曰羅浮山即/抱朴子葛洪煉丹得道處)名公繹思揮彩筆驅山走
海置眼前滿堂空翠如可掃赤城霞氣蒼梧煙(齊賢曰/孔靈符)
(㑹稽記赤城山色皆赤城似雲霞懸溜千仞謂之/瀑布九疑山一名蒼梧山在道州寧逺南六十里)洞庭
瀟湘意渺綿三江七澤情洄㳂驚濤洶湧向何處孤舟
一去迷歸年征帆不動亦不旋飄如隨風落天邊心摇
目斷興難盡幾時可到三山顛(齊賢曰逆流而上曰洄/順流而下曰㳂洞庭瀟)
(湘見/前巻)西峯崢嶸噴流泉橫石蹙水波潺湲東厓合㳫蔽
輕霧深林雜樹空芊綿此中冥昧失晝夜隱几寂聴無
鳴蟬長松之下列羽客對坐不語南昌僊南昌僊人趙
夫子妙年厯落青雲士訟庭無事羅衆賔杳然如在丹
青裏五色粉圖安足珍真僊可以全吾身(齊賢曰梅福/為南昌尉後)
(棄官歸夀春王莽專政一朝棄妻子去九江至今傳以/為仙其後有見福於㑹稽者變姓名為吳市門卒云趙)
(炎為少府/故比於福)若待功成拂衣去武陵桃花笑殺人(士贇曰/武陵桃)
(源事並見/二巻註)
　　　永王東巡歌十一首(按此詩止當十首第九首/乃偽贋之作士贇曰永王)
　　　(璘少失毋肅宗自養視之長聰敏好學貌陋甚/不能正視既封領荆州大都督安祿山反帝至)
　　　(扶風詔璘即日赴鎮俄又領山南江西嶺南黔/中四道節度使少府監竇昭為副璘至江陵募)
　　　(士得數萬補署郎官御史時江淮租賦鉅億萬/在所山委璘生宮中於事不通曉見富且强遂)
　　　(有窺江左意肅宗聞之詔璘還覲上皇於蜀璘/不從其子襄城王㑥剛鷙乏謀亦樂亂勸璘取)
　　　(金陵即引舟師東下甲士五千趍廣陵以渾惟/明季廣琛髙仙琦為將然未敢顯言取江左也)
　　　(㑹吳郡採訪使季希言平牒璘璘因發怒曰寡/人上皇子皇帝弟地尊禮絶今希言乃平牒抗)
　　　(威落筆署字何耶乃使惟明襲希言而令廣琛/趍廣陵政採訪使李成式璘至當塗希言已屯)
　　　(丹陽遣將元景擢等拒戰不勝降於璘江淮振/動明年肅宗遣宦者啖廷瑶等與成式謀招諭)
　　　(之時河南招討判官李銑在廣陵有兵千餘廷/瑶邀銑屯楊子成式乂遣裴戎以廣陵卒三千)
　　　(戍伊婁埭張旗幟大閱士璘與㑥登陴望之有/懼色廣琛知事不集謂諸將曰與公等從王豈)
　　　(欲反邪上皇播遷道路不通而諸子無賢於王/者如總江淮銳兵長駈雍洛大功可成今乃不)
　　　(然使吾等名挂叛逆如後世何衆許諾遂割臂/盟於是惟明奔江寧馮季康奔白沙廣琛以兵)
　　　(六千奔廣陵璘使騎追躡之廣琛曰我德王故/不敢决戰逃命歸國耳若逼我且决死追者止)
　　　(乃免是夜銑陣江北夜然束葦人執二炬影亂/水中覘者以倍告璘軍亦舉火應之璘疑王師)
　　　(已濟携兒女及麾下遁去遲明覺其紿復入城/具舟楫使㑥駈衆趍晉陵諜者告曰王走矣成)
　　　(式以兵進先鋒至新豐璘使㑥仙琦逆撃之銑/合勢張左右翼射㑥中肩軍遂敗仙琦與璘奔)
　　　(鄱陽司馬閉城拒璘怒焚城入之收庫兵掠餘/千將南走嶺外皇甫侁兵追及之戰大庾嶺璘)
　　　(中天被執侁殺之㑥為亂兵所害仙琦逃去璘/未敗時上皇下詔降為庶人徙置房陵及死侁)
　　　(送妻子至蜀上皇哀悼久之肅宗以少所自鞠/不宣其罪謂左右曰皇甫侁執吾弟不送之蜀)
　　　(而擅殺之何耶由是不復用薛鏐等皆伏誅子/儧為餘姚王偵莒國公儇郕國公伶儀並國子)
　　　(祭/酒)
永王正月東出師天子遥分龍虎旗樓船一舉風波靜
江漢翻為鴈鶩池(齊賢曰通鑑天寶十五載十月甲子/太子即位於靈武改元至德丁卯上)
(皇制以璘為山南東道嶺南黔中江南四道節度使十/一月璘至江陵十二月甲辰璘擅引舟師東巡太白時)
(卧廬山璘道致之璘敗丹陽太白奔亡至宿松石林燕/語節度使旌節閑旗二龍虎旌一節一麾搶一豹尾二)
(凡八物士贇曰爾雅釋名熊虎為旗將軍所建象其猛/如龍虎也此詠永王出師首篇表之以天子遥分龍虎)
(旗者夫子作春秋書王之意也太白忠君之心/於此可見百世之下未有發明之者故書于此)
　　　其二
三川北虜亂如麻四海南奔似永嘉(齊賢曰九域志鄜/州洛郊縣有三川)
(鎮時祿山據洛陽陷長安北虜即祿山也士贇曰永嘉/晉懷帝年號時五胡亂華劉聰稱帝於平陽五年劉曜)
(王彌陷京師懷帝䝉塵於平陽中/原衣冠之族並南奔避亂於江左)但用東山謝安石為
君談笑靜胡沙(士贇曰謝安髙卧東山事見七巻註晉/書謝安傳時符堅率衆百萬攻於淮淝)
(京師震恐加安征討大都督安夷然無恐色旋命駕出/山墅親朋畢集方與客圍碁賭别墅遂游陟至夜乃還)
(指授將帥各當其任既而兄子𤣥等破堅有㨗書至安/方對客圍碁㸔書既竞攝置床上了無喜色圍碁如故)
(客問之徐答云小兒輩遂以破賊既罷還内過/户限心喜甚不覺屐齒之折其矯情鎮物如此)
　　　其三
雷鼓嘈嘈喧武昌雲旗獵獵過尋陽(齊賢曰考工記熊/旗六斿以象伐則)
(旗初不以雲為章也而云爾亦猶虹旌霓旌取其髙而/已獵獵飛動貌江州尋陽郡武昌至尋陽七百里士贇)
(曰嘈嘈/衆聲也)秋毫不犯三吳恱春日遥㸔五色光(齊賢曰吳/王夫差都)
(姑蘇呉王􁀙都廣陵孫/權都建鄴是謂三吳)
　　　其四
龍蟠虎踞帝王州帝子金陵訪古丘春風試暖昭陽殿
明月還過鳷鵲樓(齊賢曰漢書註鳷鵲樓在雲陽甘泉/宫外士贇曰此四句詩意是諷永王)
(爾金陵亦古帝都今為丘墟王其訪此當融景而思昭/陽鳷鵲之在長安者風月亦無人管領也黍離之悲藹)
(然見於/言外)
　　　其五
二帝巡遊俱未廻五陵松柏使人哀諸侯不救河南地
更喜賢王逺道來(齊賢曰二帝明皇幸蜀肅宗即位靈/武俱未迴長安也河南洛陽也時祿)
(山據洛陽士贇曰五陵髙祖太宗髙宗中宗睿宗之陵/寢也此詩白欲諷永王為勤王赴難之舉如本傳中所)
(載廣琛等語是也詩以抒下/情而通諷諭太白有之矣)
　　　其六
丹陽北固是呉闗畫出樓臺雲水間千巖烽火連滄海
兩岸旌旗繞碧山(士贇曰括地志丹陽郡故在潤州江/寧縣東南五里即今鎮江府圖經丹)
(陽山古雲陽縣也漢丹陽郡治宛陵晉丹陽郡治秣陵/山多赤栁故名北固山在鎮江府北一里迴嶺下臨長)
(江其勢險固即府治所據乃藏中最髙處旁視甘露金/山如屏障中畫出信江南之絶致也後改曰連滄觀是)
(又摘太白詩語而名之太/白之詩信紀實之作也)
　　　其七
王出三山按五湖樓船跨海次楊都(齊賢曰禹貢三江/既入震澤底定葢)
(豫章江為南江岷江為中江漢江為北江同入彭蠡入/于海震澤一名太湖一名五湖在蘇州呉江縣東揚州)
(廣陵郡漢之江都東至泰州九十里泰州東至海百七/里以其近故曰跨海左傳過信為次士贇曰舊經謂貢)
(湖遊湖胥湖梅梁湖金鼎湖酈善長謂長塘湖上湖滆/湖與太湖而五韋昭云胥湖蠡湖桃湖滆湖就太湖而)
(五虞仲朔云太湖之/水通五道謂之五湖)戰艦森森羅虎士征帆一一引龍
駒(齊賢曰禮記/虎賁之士)
　　　其八
長風掛席勢難迴海動山傾古月摧君看帝子浮江日
何似龍驤出峽來(士贇曰晉書王濬為益州刺史武帝/謀伐呉詔濬修船艦濬乃作大船連)
(舫百二十步受二千餘人又畫鷁首怪獸於船首以懼/江神舟楫之盛自古未有拜濬為龍驤將軍於是統兵)
(順流鼔棹徑造二/山孫皓遂降于濬)
　　　其九(士贇曰合千一篇而觀此篇用事非倫句/調鄙俗别是一格偽贋無疑識者必能辨)
　　　(之/)
祖龍浮海不成橋漢武尋陽空射蛟我王樓艦輕秦漢
却似文皇欲渡遼(齊賢曰漢元封五年冬南巡狩登灊/天柱山自尋陽浮江親射蛟江中獲)
(之士贇曰祖始也龍君象祖龍謂始皇也按唐史太宗/文皇帝嘗親征遼東帝渡遼水身到城下城潰以其地)
(為遼/州)
　　　其十
帝寵賢王入楚闗掃清江漢始應還初從雲夢開朱邸
更取金陵作小山(齊賢曰漢南郡今江陵府有華容縣/雲夢澤在南荆州藪江夏郡志西陵)
(縣有雲夢澤永王屯江陵則雲夢言江陵也史記諸侯/朝天子於天子之所立宅舍曰邸漢書代王入代邸諸)
(侯王朱户故曰朱邸士贇曰索隱曰按雲夢本二澤名/盖人以二澤相近或合稱雲夢耳知者據左傳云昭王)
(寢于雲中又楚子田于江南/之夢則是二澤名各别也)
　　　其十一
試借君王玊馬鞭指揮戎虜坐瓊筵南風一掃胡塵靜
西入長安到日邊(士贇曰晉書明帝㓜而聰哲元帝所/寵異數嘗置膝前㑹長安使來因問)
(帝曰汝謂日與長安孰逺對曰長安近不聞人從日邊/來居然可知也元帝異之明日宴羣僚又問之對曰日)
(近元帝失色曰何乃異向者之言乎對曰舉目則見日/不見長安由是益竒之後人因之謂帝所為日邊宋蔡)
(寛夫詩話云太白之從永王璘世頗疑之唐書載其事/甚畧亦不為辯其是否獨其詩自序云半夜水軍來尋)
(陽滿旌旃空名適自誤迫脅上樓船從賜五百金棄之/若浮煙辭官不受賞翻謫夜郎天然太白豈從人為亂)
(者哉盖其學本出縱橫以氣俠自任當中原擾攘時欲/藉之以立竒功耳故其東巡歌有但用東山謝安石為)
(君談笑静胡沙之句至其卒章乃云南風一掃胡塵靜/西入長安到日邊亦可見其志矣大抵才髙意廣如孔)
(北海之徒固未必有成功而知人料事尤其所難議者/或責以璘之猖獗而欲仰以立事不能如孔巢父蕭穎)
(士察於未萌斯可矣/若其志亦可哀矣)
　　　上皇西巡南京歌十首(士贇曰按唐書𤣥宗紀/天寶十五載六月已亥)
　　　(祿山陷京師十一月庚辰次蜀郡八月癸已皇/太子即皇帝位于靈武十二月丁未上皇天帝)
　　　(至自蜀郡大赦/以蜀郡為南京)
胡塵輕拂建章臺聖主西巡蜀道來劒壁門髙五千尺
石為樓閣九天開(齊賢曰天寶十四載十一月祿山反/十二月陷東京明年陷潼闗天子西)
(幸祿山遂陷京師士贇曰建章/宮在長安中劒門事見一巻註)
　　　其二
九天開出一成都萬户千門入畫圖草樹雲山如錦繡
秦川得及此間無(齊賢曰王逸註東方皥天東南陽天/南赤天西南朱天西成天西北幽天)
(北𤣥天東北變天中央鈞天漢武帝起建章宮為千門/萬戸士贇曰成都即古蜀郡明皇幸蜀駐蹕成都及還)
(京改蜀郡/為成都府)
　　　其三
華陽春樹號新豐行入新都若舊宮栁色未饒秦地綠
花光不減上陽紅(齊賢曰漢州唐為德陽郡德陽縣去/州百五十里鹿頭闗在焉唐志至德)
(二載以成都府為南京士贇曰時肅宗即位於靈武尊/明皇為太上皇故用此事也秦地指長安上陽宮名在)
(長安中上陽/一曰上林)
　　　其四
誰道君王行路難六龍西幸萬人歡地轉錦江成渭水
天廻玊壘作長安(齊賢曰九域志笮橋江水亦名濯錦/江俗云以此水濯錦則鮮明玊壘山)
(名湔水出焉在成都西北士贇曰行路難古樂/府名易時乗六龍以御天以喻天子之六轡也)
　　　其五
萬國同風共一時錦江何謝曲江池(齊賢曰西京雜記/武帝於曲江頭大)
(營亭館以為燕賞之地李肇國史補進士既㨗大宴於/此亭士贇曰按劇談錄曲江本秦時隑州唐開元中疏)
(鑿為勝景南即紫雲樓芙蓉苑西即杏園慈恩寺/花卉環列煙水明媚都人遊賞盛於中和上巳節)石鏡
更名天上月後宮親得照娥眉(士贇曰華陽志石鏡在/武擔山山在城北二百)
(步一名武都山蜀記云武都山精化為女子蜀王納為/妃不習水土而死王遣五丁於武都山擔土為塜故曰)
(武擔今山有石/照表其門焉)
　　　其六
濯錦清江萬里流雲帆龍舸下揚州北地雖誇上林苑
南京還有散花樓(齊賢曰杜甫宅在成都府萬里橋西/百花潭北昔孔明送吳使至此曰萬)
(里之行自此始因得名江自岷山經成都下三峽東至/揚州揚子縣為揚子江長安有上林苑成都志宣華苑)
(城上有散花樓/隋蜀王秀所立)
　　　其七
錦水東流繞錦城星橋北掛象天星(齊賢曰錦江橋秦/相張儀所作以虹)
(橋跨水彩畫相鮮恍若天外士贇曰蜀記云七星橋蜀/太守李冰造上應七星李膺記一長星橋今名萬里二)
(貟星橋今名安樂三璣星橋今名建昌四夷星橋今名/笮橋五尾星橋今名禪尼六冲星橋今名永平七曲星)
(橋今名/升仙)四海此中朝聖主峨眉山下列仙庭(齊賢曰按/峨眉縣大)
(峨山之巔一名勝峰佛書以為普賢大士所居常有光/相見中峰有普賢閣背倚白厓峰餘十七峰共環之􁁊)
(真尊者舊庵在峰下其旁一峰號呼而應孫思邈所徃/來傳云􁁊真與孫常相呼而應故以名大峨絶頂有七)
(寶岩岩下六十里半山間有白水寺寺前雙溪入林數/十步合為一溪既出岩竇又散為寶現溪葉三藏自西)
(域歸過溪見兩石子鬬攬得其一今藏黒水寺石上有/一目端正透底溪以此得名日炤其石常五色光現士)
(贇曰圖經大峨山中峨山小峨山並在嘉州峨眉縣南/大峨山兩山相對如峨眉山記云其山周匝千里有石)
(龕百一十二大洞十二小洞二十八南北有臺/中峨山有葛仙洞小峨山有季仙洞是為三峨)
　　　其八
秦開蜀道置金牛漢水元通星漢流天子一行遺聖跡
錦城長作帝王州(齊賢曰漢水源出嶓冡山東至漢中/為漢水士贇曰一行僧也唐史載𤣥)
(宗行獨至成都過此問橋名左右對曰萬里橋上因歎/曰開元末僧一行謂朕曰更二十年國有難陛下當逺)
(遊至萬里之外此是也由是駐蹕成都一行䜟/之明皇實之故曰天子與一行遺此聖跡也)
　　　其九
水緑天青不起塵風光和暖勝三秦萬國煙花隨玉輦
西來添作錦江春(士贇曰三秦按史記註即秦闗中地/其一岐州雍縣其二桃林塞在長安)
(東今華州潼闗其三秦/所置上郡所謂三秦也)
　　　其十
劒閣重闗蜀北門上皇歸馬若雲屯少帝長安開紫極
雙懸日月照乾坤(齊賢曰酈道元水經註曰小劒北去/大劒三十里連山絶險飛閣相通少)
(帝肅宗也至德元載七月即位于靈武尊𤣥宗曰上皇/天帝二載九月廣平王俶復京師十月復東京帝至自)
(靈武十二月上皇天帝至自蜀易曰日月麗乎天重明/以麗乎正此雙懸日月之意士贇曰雙懸日月者東漢)
(樂歌重光重/輪之意也)
　　　峨眉山月歌
峨眉山月半輪秋影入平羌江水流夜發清溪向三峽
思君不見下渝州(齊賢曰峨眉山在嘉州峨眉縣羅目/鎮平羌江在嘉州龍遊縣有平羌山)
(資州清溪縣乾德五年省入内江内江在州東九十八/里資州東至昌州二百二十八里昌州南至渝州三百)
(里渝州治巴縣水自渝上合曰内江自渝由戎盧上蜀/曰外江自渝州明月峽至夔州西陵峽四千里巴峽明)
(月峽巫峽是謂三峽蜀都賦註巴東永安縣有髙山相/對相去可二千丈左右厓甚髙謂之峽士贇曰圖經平)
(羌江在雅州嚴道縣東北城下嘉州/亦號平羌江三峽謂西峽巫峽歸峽)
　　　峨眉山月歌送蜀僧晏入中京
我在巴東三月時西㸔明月憶峨眉月出峨眉照滄海
與人萬里長相隨黃鶴樓前月華白此中忽見峨眉客
峨眉山月還送君風吹西到長安陌長安大道横九天
峨眉山月照秦川黃金獅子乗髙座白玉麈尾談重𤣥
我似浮雲殢吳越君逢聖主逰丹闕一振髙名滿帝都
歸時還弄峨眉月(齊賢曰唐歸州巴東郡郡西六十四/里巴東縣峨眉在三峽之西故曰西)
(㸔自圅谷西至隴底相去千里曰闗中亦曰秦川菩薩/所行或見在地或在虛空獅子座上或見在貝多樹下)
(晉書王衍妙善𤣥言清談老莊為/事毎捉白玊柄麈尾與手同色)
　　　赤壁歌送别
二龍爭戰决雌雄赤壁樓船掃地空烈火張天照雲海
周瑜於此破曹公君去滄江望澄碧鯨鯢唐突留餘跡
一一書來報故人我欲因之壯心魄(齊賢曰二龍孫權/曹操荆州記蒲坂)
(縣㳂江有百里南岸赤壁周瑜黃盖乗大艦破魏武兵/於烏林烏林赤壁東西一百六十里也予嘗往來江漢)
(間研窮赤壁所在正在今鄂州上流八十里與百人山/相對江邊石皆紫赤色即為赤壁磯通鑑建安十三年)
(九月曹操入荆州遺孫權書曰今治水軍八十萬與將/軍㑹獵于呉權遣周瑜迎擊遇操于赤壁初與交戰公)
(軍敗引次江北瑜在南岸部將黃盖曰操軍防運船艦/首尾相接可燒而走乃取蒙衝鬬艦數十艘實以油草)
(褁以帷幙先書報操欺以欲降盖預備走舸繫大船後/時東南風急盖中江舉帆白諸校使齊聲大呌曰降焉)
(操軍吏皆出營觀望去北軍二里餘盖諸船同時發火/火烈風猛船徃如箭飛埃絶瀾燒盡北船延燒岸上營)
(落煙燄漲天人馬燒溺死者甚衆瑜等率輕銳繼其後/雷鼓大進軍遂敗操引軍從華容道歸劉備與瑜追操)
(至南/郡)
　　　江夏行
憶昔嬌小姿春心亦自持為言嫁夫婿得免長相思誰
知嫁商賈令人却愁苦自從為夫妻何曾在鄉土去年
下揚州相送黃鶴樓眼看帆去逺心逐江水流只言期
一載誰謂厯三秋使妾腸欲斷恨君情悠悠東家西舍
同時發北去南來不逾月未知行李游何方作箇音書
能斷絶適來往南浦欲問西江船正見當壚女紅粧二
八年(齊賢曰西江船謂揚州回蜀者二八者以其年十/六耳士贇曰豫章記南浦亭在廣潤門外往來艤)
(舟之所唐已有之漢書註曰買酒/處累土為壚以居酒甕形如鍛壚)一種為人妻獨自多
悲恓對鏡便垂淚逢人只欲啼不如輕薄兒旦暮長相
隨悔作商人婦青春長别離如今正好同懽樂君去容
華誰得知
　　　懷仙歌
一鶴東飛過滄海放心散漫知何在仙人浩歌望我來
應攀玉樹長相待堯舜之事不足驚自餘囂囂直可輕
巨鼇莫載三山去我欲蓬萊頂上行(士贇曰山海經崑/崙之墟北有珠樹)
(及玉樹玕琪樹此詩太白睠顧宗國繫心君王冀復進/用之作也一鶴自喻仙比人君玉樹比爵位時肅宗即)
(位于靈武明皇就遜位時物議有非之者太白豪俠曠/達之士亦曰法堯禪舜自古有之何足驚怪彼為是囂)
(囂者不知古今直可輕也末句其拳拳安史之滅宗/社之安或者用我乎身在江海心存魏闕白有之矣)
　　　玉真仙人詞
玉真之仙人時往太華峰清晨鳴天鼓飈歘騰雙龍弄
電不輟手行雲本無蹤幾時入少室王母應相逢(齊賢/曰太)
(華山少華山在華州少室山在河南府士贇曰按唐史/玉真公主字持盈始封崇昌縣主俄進號上清𤣥都大)
(洞三景法師天寶三載上言曰先帝許妾捨家今仍叨/主䇿食租賦願去公主號罷邑司歸之玉府𤣥宗不許)
(又言妾髙宗之孫睿宗之女陛下之女弟于天下不為/賤何必名繫主號資湯沐然後為貴請入數百家之産)
(延千年之命帝知至意乃許之薨寶應時竊意此詞/必公主出家時時賢皆有詩以詠其事仙人褒稱也)
　　　清溪行(一作宣/州清溪)
清溪清我心水色異諸水借問新安江見底何如此(齊/賢)
(曰沈休文有新安江水至清淺深見底之句士贇曰圖/經清溪属冥城盖發源于新安新安即今徽州在唐為)
(歙州在隋為新安郡新安江者凡水發源于徽者皆曰/新安江自歙來者出黟山自休寧者出率山自績溪者)
(出太嶂山自婺源者出浙山自/浙江泝休寧者為灘三百六十)人行明鏡中鳥度屏風
裏(齊賢曰王羲之云毎行山隂道/上如鏡中遊廬山有屏風疊)向晚猩猩啼空悲逺
遊子
　　　詶殷明佐見贈五雲裘歌
我吟謝朓詩上語朔風颯颯吹飛雨謝朓巳沒青山空
後來繼之有殷公粉圖珍裘五雲色曄如晴天散彩虹
文章彪炳光陸離應是素娥玉女之所為輕如松花落
金粉濃似苔錦含碧滋逺山積翠横海島殘霞飛丹映
江草凝毫採掇花露容幾年功成奪天造(齊賢曰謝朓/宅在當塗青)
(山下今𨽻太平州五雲裘者五色絢爛如雲故以五雲/名之士贇曰朔風吹飛雨謝朓觀朝雨詩之全句也太)
(白之所謂我吟者吟此詩特添颯颯字耳朝雨詩曰朔/風吹飛雨蕭蕭愁殺人又紫燕光陸離素娥玉女仙姬)
(之/名)故人贈我我不違著令山水含清暉頓驚謝康樂詩
興生我衣襟前林壑斂暝色袖上雲霞收夕霏(齊賢曰/謝靈運)
(詩山水含清暉晉書靈運祖𤣥父煥靈運襲封康樂公/題石壁精舍詩林壑斂暝色雲霞收夕霏士贇曰此言)
(裘上之畫具此/康樂詩之景)羣仙長歎驚此物千厓萬嶺相縈鬱身
騎白鹿行飄颻手翳紫芝笑披拂相如不足跨鷫鸘王
恭鶴氅安可方瑶臺雪花數千㸃片片吹落春風香為
君持此凌蒼蒼上朝三十六玉皇下窺夫子不可及矯
首相思空斷腸(齊賢曰周義真入龍矯山見羡門乗白/鹿而行抱朴子芝赤者如珊瑚黃者如)
(紫金皆光明洞徹如堅氷西京雜記司馬相如初至成/都以所着鷫鸘裘就市人楊昌賣酒晉書王恭嘗披鶴)
(氅裘涉雪而行孟昶窺見之曰此乃神仙中人士/贇曰三十六玊皇者道家所謂三十六天帝王也)
　　　臨路歌
大鵬飛兮振八裔中天摧兮力不濟餘風激兮萬世游
扶桑兮掛石袂後人得之傳此仲尼亡兮誰為出涕(士/贇)
(曰此詩太白/自嘆之辭也)
　　　古意
君為女蘿草妾作兎絲花輕條不自引為逐春風斜百
丈託逺松纒綿成一家誰言㑹靣易各在青山厓女蘿
發馨香兎絲斷人腸枝枝相糾結葉葉竟飄揚生子不
知根因誰共芬芳中巢雙翡翠上宿紫鴛鴦若識二草
心海潮亦可量(齊賢曰陸機詩疏曰在草曰兎絲在木/曰松蘿松蘿蔓松而生枝上青兎絲蔓)
(聯草上黃赤如金與松蘿殊異或謂兎絲無根不属地/茯苓是也抱朴子兎絲之草下有伏兎之根無此兎則)
(絲不得生于上/然實不属也)
　　　山鷓鴣詞
苦竹嶺頭秋月輝苦竹南枝鷓鴣飛嫁得燕山胡鴈壻
欲衘我向鴈門歸山雞翟雉來相勸南禽多被北禽欺
紫塞嚴霜如劒㦸蒼梧欲巢難背違我今誓死不能去
哀鳴驚呌淚沾衣(齊賢曰嶺表錄異鷓鴣臆前有白圓/㸃背間有紫赤毛對啼交州異物志)
(鳥象雌雄名鷓鴣其去懷南不思北徂蜀都賦註山雞/雄色斑雌色黒異苑曰南方獻山雞鑑石鏡而舞不止)
(禹貢羽畎夏翟孔安國註雉也士贇曰爾/雅山雞一名錦雞其色鮮明五色炫曜)
　　　厯陽壯士勤將軍名思齊歌(并序/)
　　厯陽壯士勤將軍神力出於百夫則天太后召見
　　竒之授游擊將軍賜錦袍玊帶朝野榮之拜橫南
　　將軍大臣慕義結十友即燕公張説館陶公郭元
　　振為首余壯之遂作詩
太古厯陽郡化為洪川在江山猶鬱盤龍虎秘光彩蓄
洩數千載風雲何霮(徒感/切)䨴(徒對/切)特生勤將軍神力百
夫倍(齊賢曰厯陽漢九江郡之縣唐為和州厯陽有老/嫗常行仁義兩書生過之謂曰此國當没為湖嫗)
(視東城門有血便走上山勿反顧自此嫗數往視門吏/問知之殺雞有血塗門嫗往視門有血即走上山國没)
(為/湖)
　　　草書歌行
少年上人號懷素草書天下稱獨步墨池飛出北溟魚
筆鋒殺盡中山兎八月九月天氣凉酒徒詞客滿髙堂
牋麻素絹排數箱宣州石硯墨色光吾師醉後倚繩牀
須㬰掃盡數千張飄風驟雨驚颯颯落花飛雪何茫茫
起來向壁不停手一行數字大如斗怳怳如聞神鬼驚
時時只見龍蛇走左盤右蹙如驚電狀同楚漢相攻戰
湖南七郡凡幾家家家屏障書題徧王逸少張伯英古
來幾許浪得名張顛老死不足數我師此義不師古古
來萬事貴天生何必要公孫大娘渾脫舞(齊賢曰九域/志㑹稽有王)
(右軍墨池莊子北溟有魚其名為鯤晉王羲之字逸少/三十七書黃庭經訖空中有語卿書感我而况人乎吾)
(是天台丈人張芝字伯英性好書凡家之衣帛皆書而/後練國史補張旭書得筆法傳旭言始吾聞公主擔夫)
(爭路而得筆法後見公孫氏舞劒器而得其神飲醉輒/草書揮筆大呌以頭揾水墨中天下呼為張顛醒後自)
(視以為神異又鼓吹云旭為常熟尉上任旬日有老父/過狀判去不數日復至怒曰敢以閑事屢擾公門老父)
(曰某實非論事但睹公筆跡竒妙貴為篋笥之珍耳長/史異之因詰其書先父愛書兼有著述長史取視之信)
(天下工書者自是備得筆法之妙又長沙僧懐素好草/書自言草聖三昧棄筆堆積埋山下號筆塚士贇曰此)
(篇先儒謂非太白作/予謂勤將軍歌亦然)
　　　和盧侍御通塘曲
君誇通塘好通塘勝耶溪通塘在何處逺在尋陽西青
蘿嫋嫋拂煙樹白鷴處處聚沙堤石門中斷平湖出百
丈金潭照雲日何處滄浪垂釣翁鼓棹漁歌趣非一相
逢不相識出沒繞通塘浦邊清水明素足别有浣紗吳
女郎行盡緑潭潭轉幽疑是武陵春碧流秦人雞犬桃
花裏將比通塘渠見羞通塘不忍别十去九遲回偶逢
佳境心已醉忽有一鳥從天來月出青山送行子四邊
苦竹秋聲起長吟白雪望星河雙垂兩足揚素波梁鴻
德耀㑹稽日寧知此中樂事多(齊賢曰九域志耶溪在/越州江州尋陽郡臨海)
(記白石山有金潭金光煥然㑹稽記縣東六里有西施/浣紗石後漢書梁鴻扶風人同縣孟氏有女肥醜而黑)
(擇對不嫁鴻聞聘之及嫁椎髻布衣操作而前鴻喜曰/此真梁鴻妻字之曰德耀孟光以作五噫之歌耀同適)
(吳依大家臯伯通廡下為人賃春每歸/妻為具食舉案齊眉通異之舍於家)
　
　
　
　
　
　
　
　
　
　
　
　
　李太白集分類補註巻八
欽定四庫全書
　李太白集分類補註巻九
　　　　　　　　　　　宋　楊齊賢　集註
　　　　　　　　　　　元　蕭士贇　補註
　　贈
　　　贈孟浩然(襄陽/)
吾愛孟夫子風流天下聞紅顔棄軒冕白首卧松雲醉
月頻中聖迷花不事君高山安可仰徒此揖清芬(齊賢/曰唐)
(書孟浩然襄州人隱鹿門山四十年乃遊京師張九齡/王維雅稱道之維私召入内署俄而元宗至浩然匿舍)
(下維以實對帝曰朕聞其人而未見也詔浩然出帝問/其詩浩然再拜自誦其詩至不才明主棄帝曰卿不求)
(見朕未嘗棄卿今/何誣我因放還)
　　　贈從兄襄陽少府皓
結髮未識事所交盡豪雄却秦不受賞擊晉寧為功(齊/賢)
(曰漢書李廣結髪與匈奴戰史秦白起破趙長平軍遂/圍邯鄲魏使辛垣衍入邯鄲欲尊秦為帝時魯仲連游)
(趙見垣衍言帝秦之害垣衍乃不敢言秦聞之為却五/十里平原君欲封仲連仲連不受擊晉是用侯嬴進朱)
(亥於魏公子無忌用鐡椎擊殺晉鄙矯奪魏軍將以却/秦救趙侯嬴自刎復有客說公子不以為功詳見三巻)
(註/)少節豈足言退耕舂陵東歸來無産業生事如轉蓬
一朝烏裘敝百鎰黄金空彈劒徒激昂出門悲路窮(齊/賢)
(曰舂陵在今道州漢高祖不事家人生産作業戰國策/蘇秦説秦書十上不從黒貂之裘敝黄金百斤盡乃擔)
(槖而歸國語註一鎰二十四兩史記馮驩彈鋏而歌晉/書阮籍時率意獨駕不由徑路車跡所窮輒慟哭而反)
吾兄青雲士然諾聞諸公所以陳片言片言貴情通棣
華儻不接甘與秋草同
　　　淮海對雪贈傅靄(一作淮南對/雪贈孟浩然)
朔雪落吳天從風渡溟渤梅樹成陽春江沙浩明月興
從剡溪起思繞梁園發寄君郢中歌曲罷心斷絶(齊賢/曰世)
(説晉王徽之居山隂夜雪初霽月色清明四望皎然忽/憶戴逵逵時在剡便夜乗小船詣之經宿方至造門不)
(見而反人問其故曰本乘興而來興盡而反何必見安/道耶雪賦歳將暮時旣昏寒風積愁雲繁梁王不恱遊)
(于兔園俄而微霰零宻雪下王乃歌北風於衛詩詠南/山於周雅授簡於司馬大夫曰抽子秘思為寡人賦之)
(又曰君寧見階上之白雪豈鮮耀於陽春宋玉對楚王/問曰客有歌於郢中者其為陽春白雪和者不過數人)
　　　贈徐安宜
白田見楚老歌詠徐安宜製錦不擇地操刀良在兹清
風動百里惠化聞京師浮人若雲歸耕種滿郊岐川光
淨麥壠日色明桑枝(齊賢曰公羊曰京大也師衆也天/子之居必以衆大之辭言之浮人)
(流人/也)訟息但長嘯賔來或解頥青橙拂戸牖白水流園
池遊子滯安邑懷恩未忍辭翳君獨桃李歲晩托深期
(齊賢曰漢志安/邑𨽻河南郡)
　　　贈任城盧主簿
海鳥知天風竄身魯門東臨觴不能飲矯翼思凌空鐘
鼓不為樂煙霜誰與同歸飛未忍去流淚謝鴛鴻(齊賢/曰魯)
(語海鳥曰爰居止于魯東門展禽曰今兹海有災乎夫廣/川鳥獸常知避其災也是歲海多大風莊子云昔者海)
(鳥止於魯郊魯侯御而觴之于廟奏九韶以為樂具太/牢以為膳鳥乃眩視憂悲不敢食一臠不敢飲一杯)
　　　早秋贈裴十七仲堪
逺海動風色吹愁落天涯南星變大火熱氣餘丹霞光
景不可迴六龍轉天車荆人泣美玉魯叟悲匏𤓰功業
若夢裏撫琴發長嗟(齊賢曰大火心星卞和抱玉璞泣/於荆山士贇曰南星即角亢氐房)
(心尾之星史律書南至於亢南至於房南至於心南/至於尾晉天文志自氐至尾為大火此言夏而秋也)裴
生信英邁屈(其勿/切)起多才華歴抵海岱豪結交魯朱家
復攜兩少妾艷色驚荷葩雙歌入青雲但惜白日斜(齊/賢)
(曰禹貢海岱及淮為徐州漢書朱家魯人魯皆以儒教/而朱家用俠聞所藏活豪士以百數關以東莫不延頸)
(願交士贇曰師古/曰屈起特起也)窮溟出寳貝大澤饒龍蛇明主儻見
收煙霄路非賖時命若不㑹歸應鍊丹砂
　　　贈范金卿二首
君子枉青盻不知東走迷離家未幾月絡緯鳴中閨桃
李君不言攀花願成蹊那能吐芳信惠好相招攜(王贇/曰目)
(下為青盼/動目貌)我有結緑􁬾久藏濁水泥時人棄此物乃與
燕石齊摭拭欲贈之申眉路無梯遼東慙白豕楚客羞
山雞(齊賢曰戰國策應侯謂秦王曰梁有懸黎宋有結/緑闞子曰宋之愚人得燕石於梧臺之側藏之以)
(為大寳周客聞而觀之主人齋七日端冕𤣥服以發實/革圓十重巾十襲客見俛而掩口盧胡而笑曰此特燕)
(石也其與瓦甓不殊主人怒曰商賈之言醫匠之心藏/之愈固守之彌堅士贇曰漢書司馬遷傳廼欲仰首信)
(睂論列是非朱浮與彭竉書曰徃時遼東有豕生子白/頭異而獻之行至河東群豕皆白慙而還尹文子曰楚)
(人握山雉欺路人曰鳯凰路人曰我聞鳯凰今始見矣/請買千金弗與請加倍乃與之方欲獻楚王經宿死不)
(遑惜其金惟恨不得獻王王聞感/之召厚賜之過買鳥之金十倍)徒有獻芹心中流泣
玉啼祗應自索漠留舌示山妻
　　　其二
范宰不買名絃歌對前楹為邦黙自化日覺水壺清百
里雞犬靜千廬機杼鳴浮人少蕩析愛客多逢迎遊子
覩嘉政因之聽頌聲
　　　贈瑕丘王少府
皎皎鸞鳯姿飄飄神仙氣梅生亦何事來作南昌尉清
風佐鳴琴寂寞道為貴(齊賢曰唐兖州魯郡治瑕丘縣/漢梅福為南昌尉棄官去至元)
(始中一朝棄妻子去/九江至今傳以為仙)一見過所聞操持難與羣毫揮魯
邑訟目送瀛洲雲我隱屠釣下爾當玉石分無由接高
論空此仰清芬
　　　東魯見狄愽通
去年别我向何處有人傳道遊江東謂言掛席度滄海
却來應是無長風
　　　見京兆韋參軍量移東陽二首(吳中/)
潮水還歸海流人却到吴相逢問愁苦淚盡日南珠(齊/賢)
(曰東陽婺州吴/地日南郡産珠)
　　　其二
聞説金華渡東連五百灘全勝若耶好莫道此行難猿
嘯千谿合松風五月寒他年一攜手揺艇入新安(齊賢/曰若)
(耶溪新安/見前巻註)
　　　贈丹陽横山周處士惟長
周子横山隱開門臨城隅連峰入戸牖勝槩凌方壺時
枉白紵詞放歌丹陽湖水色傲溟渤川光秀菰蒲當其
得意時心與天壤俱閒雲隨巻舒安識身有無抱石恥
獻玉深泉笑深珠羽化如可作相攜上清都(齊賢曰唐/志宣州廣)
(德縣有横山列子渤海之東五山三曰方壺丹陽湖𨽻/當塗縣士贇曰列子范氏有子曰子華善養私名舉國)
(服之未生子伯范氏之上客出行宿於田叟商丘開之/舍相與言子華之名勢能使存者亡亡者存富者貧貧)
(者富商丘開先窘於飢寒潜聽之因假糧荷軬之子華/之門子華之門徒皆世俗顧見商丘開年老狎侮欺紿)
(亡所不為因指河曲之隅曰彼中有寳珠泳可得也商/丘開從而泳之旣出果得珠焉衆疑之俄而范氏之藏)
(大火子華曰若能入火取錦者從所得多少賞若商丘/開往無難色入火往還埃不侵身不焦范氏之黨以為)
(有道乃共謝之商丘開曰吾亡道雖吾之心亦不知所/以曩子二客之宿吾舍也聞一言范氏之勢吾誠之無)
(二心故不逺而來及來以子黨之言皆實也惟恐誠之/之不至行之之不及不知形體之所借利害之所存也)
(心一而已物無遷者如斯而巳今乃知子黨之誕我追/昔日之不焦溺也怛然而熱愓然震悸矣水火豈可復)
(近哉自是之後范氏門徒/遇乞兒馬醫不敢辱也)
　　　玉眞公主别舘苦雨贈衛尉張卿二首
秋坐金張館繁隂晝不開空煙迷雨色蕭颯望中來翳
翳昏墊苦沉沉憂恨催清秋何以慰白酒盈吾杯吟詠
思管樂此人巳成灰獨酌聊自勉誰貴經綸才彈劒謝
公子無魚良可哀(齊賢曰易雲雷屯君子以經綸史馮/驩聞孟嘗君好客躡屩而見之置舍)
(十日問傳舍長曰客何所為答曰馮先生甚貧猶有一/劒彈其鋏而歌曰長鋏歸來乎食無魚遷之幸舍食有)
(魚/矣)
　　　其二
苦雨思白日浮雲何由巻稷卨和天人隂陽乃驕蹇秋
霖劇倒井昏霧横絶巘欲往咫尺塗遂成山川限潨潨
(音/叢)奔溜聞浩浩驚波轉泥沙塞中途牛馬不可辨飢從
漂母食閒綴羽陵簡園家逢秋蔬藜藿不滿眼蠨蛸結
思幽蟋蟀傷𥚹淺厨竈無青煙刀机生緑蘚(齊賢曰稷/卨舜臣書)
(三公爕理隂陽意以譏當時執政者漢書韓信從漂母/食蠨蛸名長踦小如蜘蛛長脚者俗呼為喜子蟋蟀郭)
(璞註促織也亦名蜻􁉊士贇曰唐書五行志天寳中霧/昏暗十歩外不見人是謂晝昏詩東山二章云蠨蛸在)
(戸小序曰二章言其思也故曰結思幽詩唐國風蟋蟀/刺晉僖公也儉不中禮故作是詩以閟憂欲其及時以)
(禮自娱樂也此晉也而謂之唐本其風俗憂深/思逺儉而用禮乃有堯之遺風焉緑蘚苔也)投筯解
鷫鸘換酒醉北堂丹徒布衣者慷慨未可量何時黄金
盤一斛薦㯽榔功成拂衣去搖曳滄洲傍(齊賢曰唐潤/州丹陽郡治)
(丹陽縣南史劉穆之由居京口帝西討劉毅以諸葛長/人監留府留穆之輔之長人果有異謀穆之厚為之備)
(謂所親曰貧賤常思富貴富貴必踐危機今日思為丹/徒布衣不可得也穆之少時家貧往妻兄家乞食每食)
(畢求㯽榔江氏兄弟戲之曰㯽榔消食君乃常飢何忽/須此及為丹陽尹召妻兄弟令厨人以金盤貯㯽榔一)
(斛以/進之)
　　　贈韋秘書子春二首
谷口鄭子眞躬耕在巖石高名動京師天下皆籍籍斯
人竟不起雲卧從所適茍無濟代心獨善亦何益(齊賢/曰楊)
(子谷口鄭子眞耕於/巖石之下名震京師)惟君家世者偃息逢休明談天信
浩蕩說劒紛縱横謝公不徒然起來為蒼生秘書何寂
寂無乃覊豪英且復歸碧山安能戀金闕舊宅樵漁地
蓬蒿巳應没却顧女几峰胡顔見雲月(齊賢曰九域志/女几山在河南)
(府福昌縣本冝陽縣有女几山士贇曰史荀卿/傳騶衍之術迂大而閎辯故齊人頌曰談天)
　　　其二
徒為風塵苦一官已白鬚氣同萬里合訪我來瓊都披
雲覩青天捫蝨話良圖留侯將綺里出處未云殊終與
安社稷功成去五湖(齊賢曰留侯綺里季事見四巻范/蠡佐勾踐滅吴及至五湖辭曰臣)
(不復至越國矣乃裝其輕貨珠玉與私徒属乗舟浮於/五湖士贇曰晉書載記王猛字景略隱于華山懷佐世)
(之志桓温入關猛被褐而詣而談/當世之事捫蝨而言旁若無人)
　　　贈章侍御黄裳二首
太華生長松亭亭凌霜雪天與百尺高豈為微颷折桃
李賣陽豔路人行且迷春光掃地盡碧葉成黄泥願君
學長松愼勿作桃李受屈不改心然後知君子(齊賢曰/華州華)
(山一名/太華)
　　　其二
見君乗騘去知上太山道此地果摧輪全身以為寳我
如豐年玉棄置秋田草但朂氷壺心無為嘆衰老
　　　贈薛校書
我有吳越曲無人知此音姑蘇成蔓草麋鹿空悲吟未
誇觀濤作空鬱釣鼇心舉手謝東海虛行歸故林(士贇/曰吳)
(越春秋伍子胥曰臣必見越之破吳/豕鹿遊於姑蘇之臺荆榛蔓於宮闕)
　　　贈何七判官昌浩
有時忽惆悵匡坐至夜分平明空嘯咤思欲解世紛心
隨長風去吹散萬里雲羞作濟南生九十誦古文(齊賢/曰漢)
(書伏生濟南人名勝故為秦博士孝文時求能治尚書/者天下亡有聞伏生治之欲召時伏生九十餘老不能)
(行於是詔太常掌故晁錯往受之士贇曰孔安國尚書/序濟南伏生年過九十失其本經口以傳授裁二十餘)
(篇以其上古之書謂之尚書至魯共王好治宮室壞孔/子舊宅以廣其居於壁中得先人所藏古文虞夏商周)
(之書以所聞伏生之書考論文義定/其可知者為𨽻古文更以竹簡寫之)不然拂劒起沙漠
收竒勲老死阡陌間何因揚清芬夫子今管樂英才冠
三軍終與同出處豈將沮溺群(齊賢曰沮溺者長沮/桀溺也乃二隱士)
　　　讀諸葛武侯傳懷贈長安崔少府叔封昆季
漢道昔云季群雄方戰爭霸圖各未立割據資豪英赤
伏起頽運卧龍得孔明當其南陽時隴畝躬自耕魚水
三顧合風雲四海生武侯立岷蜀壯志吞咸京何人先
見許但有崔州平(齊賢曰羣雄比袁紹呂布袁術曹操/公孫瓉諸人東漢光武紀疆華自關)
(中奉赤伏符曰劉秀發兵捕不道四方雲集龍鬬野四/七之際火為主蜀志徐庶見先主曰諸葛孔明卧龍人)
(也將軍豈願見之乎先主曰君與俱來庶曰此人可就/見不可屈致也將軍宜枉駕顧之先主遂詣亮凡三往)
(乃見本傳曰亮躬耕隴畆好為梁父吟又曰先主於是/與亮情好日宻曰孤之有孔明猶魚之有水也又曰亮)
(之志進欲龍驤虎視包括四海武侯出師五丈原屯田/為久駐之基志吞咸陽也亮毎自比於管仲樂毅時人)
(莫之許也惟崔州平徐元/直與亮友善謂為信然)余亦草間人頗懷拯物情晩
途值子玉華髪同衰榮託意在經濟結交為弟兄毋令
管與鮑千載獨知名(士贇曰管鮑/事見三巻)
　　　贈郭將軍
將軍少年出武威入掌銀臺䕶紫微平明拂劒朝天去
薄暮垂鞭醉酒歸愛子臨風吹玉笛美人向月舞羅衣
疇昔雄豪如夢裏相逢且欲醉春暉(齊賢曰九域志涼/州武威郡唐有銀)
(臺門辛氏三秦記未/央宮一名紫微宮)
　　　駕去温泉後贈楊山人
少年落魄楚漢間風塵蕭瑟多苦顔自言管葛竟誰許
長吁莫錯還閉關(齊賢曰史記酈食其家貧落魄楚漢/間乃興元以東彭城以西管葛者管)
(仲諸葛亮也阮逸/曰閉關喻藏身也)一朝君王垂拂拭剖心輸丹雪胷臆
忽蒙白日回景光直上青雲生羽翼幸陪鸞輦出鴻都
身騎飛龍天馬駒王公大人惜顔色金璋紫綬來相趨
(齊賢曰禮書荀卿曰輦輿就馬則輦在車駕在馬也鴻/都門名也唐禁中有飛龍廐西域傳大宛國嶠山上有)
(馬不可得因取五色牝馬置/其下與集生駒號天馬子)當時結交何紛紛片言道
合惟有君待吾盡節報明王然後相攜卧白雲
　　　温泉侍從歸逢故人(齊賢曰唐志京兆府昭應/縣本新豐有宮在驪山下)
　　　(眞觀十八年置咸亨二年始名温泉宮天寳元/年更温泉曰華清宮治陽井為地環山列宫室)
　　　(築羅城置百司及十宅七載/省新豐更㑹昌及泉曰昭應)
漢帝長楊苑誇胡羽獵歸子雲叨侍從獻賦有光輝激
賞搖天筆承恩賜御衣逢君奏明主他日共飜飛(齊賢/曰白)
(為宮調明皇賜以宮錦/袍前四句事見一巻註)
　　　贈裴小四
朝見裴叔則朗如行玉山黄河落天走東海萬里寫入
胷懷間身騎白黿不敢度金高南山買君顧徘徊六合
無相知飄若浮雲且西去(齊賢曰晉裴楷字叔則風儀/高邁時人謂之玉人又稱見)
(裴叔則如近玉山照映人也黄河出崑崙山在吐蕃中/極西為最高流入中國勢猶從天而落也禹貢同為逆)
(河入于海列女傳鄭子瞀者楚成王夫人初成王/登臺子瞀不顧王曰顧吾與女千金子瞀行不顧)
　　　贈崔侍郎
黄河二尺鯉本在孟津居㸃額不成龍歸來伴凡魚(齊/賢)
(曰孟津地名在洛北都道古今以為津三秦記龍門山/在河東界禹鑿山斷如門一里餘黄河自中流下兩岸)
(不通車馬每暮春有黄黑鯉魚自海及諸川爭來赴之/上得者便化為龍士贇曰爾雅曰鱣鮪也出鞏宂三月)
(則上渡龍門得渡為龍否則㸃額而還魏土地記曰梁/山北有龍門山大禹所鑿通孟津河口廣八十歩巖際)
(鑴跡遺/功尚存)故人東海客一見借吹噓風濤儻相見更欲凌
崑墟(士贇曰山海經曰崑崙墟/在西北河水出其東北隅)
　　　述徳兼陳情上哥舒大夫
人為國家孕英才森森矛㦸擁靈臺浩蕩深謀嗔江海
縱横逸氣走風雷丈夫立身有如此一呼三軍皆披靡
衛青謾作大將軍白起眞成一竪子(齊賢曰莊子曰不/可内於靈臺郭象)
(註靈臺者心也後漢銚期瞋目大呼衆皆披靡士贇曰/衛青平陽人也以衛皇后親為大中大夫後擊匈奴有)
(功拜大將軍白起郿人也善用兵事秦昭王/後遷為武安君以伐趙不肯行賜劒自殺)
　　　雪讒詩贈友人
嗟予沈迷猖獗已久五十知非古人嘗有立言補過庶
存不朽包荒匿瑕蓄此煩醜月出致譏貽愧皓首(齊賢/曰莊)
(子蘧伯玉行年六十而六十化未嘗不始於是之/而詘之以非也未知今之所謂是非五十九非也)感悟
遂晩事往日遷白璧何辜青蠅屢前群輕折軸下沈黄
泉衆毛飛骨上凌青天萋斐暗成貝錦粲然泥沙聚埃
珠玉不憐洪燄爍山發自纎煙蒼波蕩日起于微涓交
亂四國播于八埏拾塵掇蜂疑聖猜賢哀哉悲夫誰察
予之貞堅(齊賢曰詩曰萋兮斐兮成是貝錦彼譛人者/亦巳大甚張儀傳曰積羽沈舟群輕折軸衆)
(口鑠金積毁銷骨丁鴻曰壞崖破巖之水原自涓涓干/雲蔽日之木起於葱青士贇曰孟康曰埏地戸八際也)
(孔子家語孔子厄於陳蔡從者七日不食子貢以所齎/貨竊犯圍而出告糴於野人得米一石焉顔回仲由炊)
(之於壞屋之下有埃墨墮甑中顔回取而食之子貢自/井望見之不恱以為竊食也入問孔子曰仁人亷士窮)
(改節乎孔子曰改節即可稱於仁亷哉子貢曰若回也/其不改節乎子曰然子貢以所飯告孔子子曰吾信回)
(之為仁久矣雖汝有云弗以疑也其或者必有故乎汝/止吾將問之召顔回曰疇昔予夢見先人豈或啓佑我)
(哉子炊而進飯吾將進焉對曰向有埃墨墮飯中欲置/之則不絜欲棄之則可惜回即食之不可祭也孔子曰)
(然乎吾亦食之顔回出孔子顧謂二三子曰吾之信回/也非特今日也二三子由此乃服之列女傳尹吉甫前)
(妻子伯竒後妻子伯封伯竒事後母至孝後母欲其子/伯封為太子言於吉甫曰伯竒好妾若不信試上臺觀)
(之後母取蜂除其毒而置於衣領之中使伯竒視而殺/之吉甫使讓伯竒使者見其袖有死蜂以白吉甫使追)
(之已投/于河矣)彼人之猖狂不如鵲之疆疆彼婦人之滛昏不
如鶉之奔奔坦蕩君子無恱簧言擢髪續罪罪乃孔多
傾海流惡惡無以過人生實難逢此織羅積毁銷金沉
憂作歌天未喪文其如余何(齊賢曰詩巧言如簧范睢/謂須賈曰汝罪有幾曰擢)
(賈之髪以續賈之罪尚未足孔子曰天之未喪斯文也/匡人其如予何士贇曰詩鶉之奔奔刺衛宣姜也衛人)
(以為宣姜鶉/鵲之不若也)妲巳滅紂褒女惑周天維蕩覆職此之由
漢祖呂氏食其在傍秦皇成后每亦淫荒螮蝀作昏遂
掩太陽萬乗尚爾匹夫何傷(齊賢曰外紀云紂伐有蘇/有蘇氏以妲巳女焉妲已)
(有寵其言是從武王伐紂殺妲巳周紀幽王嬖愛褒姒/褒姒生子伯服幽王欲廢申侯女為后并去太子宜臼)
(以褒姒為后以伯服為太子申侯怒結西夷犬戎攻幽/王幽王舉烽火徵兵兵莫至遂殺幽王驪山下虜褒姒)
(盡取周縣而去漢呂后徙陳平為右丞相審食其為左/丞相食其幸於太后史呂不韋傳秦王年少太后時時)
(竊私通吕不韋始皇/帝益壯太后淫不止)辭殫意窮心切理直如或妄談昊
天是殛子野善聽離婁至明神靡遁響鬼無逃形不我
遐棄庶昭忠誠(士贇曰子野師曠/字晉樂太師也)
　　　贈參寥子
白鶴飛天書南荆訪高士五雲在峴山果得參寥子(齊/賢)
(曰列仙傳桓闓事華陽陶先生十餘年一旦有二青童/白鶴自空而下陶先生臨軒接之青童曰太上命求桓)
(先生耳於是桓服天衣駕白鶴升/天而去九域志襄陽有荆山峴山)骯(音/抗)髒(音/葬)辭故園昂
藏入君門天子分玉帛百官接話言(士贇曰南史高昂/字敖曹其父以其)
(昂藏敖曹故/以字名之)毫墨時灑落探𤣥有竒作著論窮天人千
春秘麟閣長揖不受官拂衣歸林巒余亦去金馬藤蘿
同所攀相思在何處桂樹青雲端(士贇曰按李白本傳/曰白懇求還山帝賜)
(金放還作是/詩必此時也)
　　　贈饒陽張司戸燧(齊賢曰唐深州饒/陽郡治饒陽縣)
朝飲蒼梧泉夕棲碧海煙寧知鸞鳯意遠託椅桐前慕
藺豈曩古攀嵇是當年愧此黄石老安識子房賢(齊賢/曰漢)
(書司馬相如字長卿少時名犬子慕藺相如之為人更/名相如顔延年詩攀嵇亦鳯舉謂嵇康也漢張良字子)
(房游下邳圯上有一老父至良所墮其履圯下顧良取/履良下取履因跪進父以足受之曰孺子可教矣與良)
(期乃出一編書曰讀是則為王者師後十年興十三年/見我濟北穀城山下黄石即我也遂去不見日視其書)
(乃太公兵法後從高帝過濟北/果得榖城山下黄石葆祠之)功業嗟落日容華棄徂
川一語巳道意三山期着鞭蹉跎人間世寥落壺中天
獨見遊物祖探元窮化先何當共攜手相與排冥筌(齊/賢)
(曰後漢費長房傳汝南市中有老翁賣藥懸一壺及市/罷跳入壺中長房於樓上見之因往再拜奉酒脯翁乃)
(與俱入壺中/見玉堂嚴麗)
　　　贈清漳明府姪聿(齊賢曰唐相州臨漳縣具州/漳南縣孔安國註漳水横流)
　　　(入河盖河水濁漳/水清故曰清漳)
我李百萬葉柯條布中州天開青雲器日為蒼生憂小
邑且割雞大刀佇烹牛雷聲動四境惠與清漳流(齊賢/曰論)
(語子之武城聞絃歌之聲夫子莞爾而笑曰割雞焉用/牛刀地理志清漳水出上黨大龜谷東北至陽海阜城)
(入河阜城唐𨽻冀州武邑縣北三十里有衡漳石堤衡/水縣引漳水北流貫城注隍士贇曰史老子傳老子者)
(姓李氏名耳字伯陽謚曰耼正義曰𤣥妙内篇云李母/懷胎八十一載迢遥李樹下乃剖左腋而生生而指李)
(樹因以為姓唐祖老子白與聿皆帝室之胄故/用李樹之事葉世也柯條猶枝分派别之義)絃歌詠
唐堯脫落隱簮組心和得天眞風俗猶太古牛羊散阡
陌夜寢不扃戸問此何以然賢人宰吾土(齊賢曰冀州/有堯壇堯臺)
(淮南子所謂天者純粹樸素質直皓白未始有雜揉者/斯其眞也士贇曰絃歌詠唐堯者即康衢童謡曰立我)
(烝民莫匪爾極不識不知順帝之則及老人擊壤於路/曰日出而作日入而息鑿井而飲耕田而食帝力於我)
(何有哉之意簮組者只是傳換簮纓二字釋曰綬屬小/者為冕纓脫落隱簮組者隱於簮纓之間猶東方朔所)
(言避世於朝廷者禮記郊/特牲註唐虞以上曰太古)舉邑樹桃李垂隂亦流芬河
堤繞緑水桑柘違青雲趙女不冶容提籠晝成群繰絲
鳴機杼百里聲相聞(齊賢曰劉向說苑趙簡子謂陽虎/曰樹桃李者夏得休息秋得其實)
(焉河堤黄河之堤/緑水清漳之水)訟息鳥下階高卧披道帙蒲鞭掛簷
枝示恥無撲抶琴清月當戸人寂風入室長嘯無一言
陶然上皇逸(齊賢曰高子曰禹治天下朝廷之間可以/羅雀後漢劉寛為南陽太守吏人有過但)
(蒲鞭罸之示辱而/巳撲抶笞擊也)白玉壺冰水壺中見底清清光洞毫
髪皎潔照羣情趙北美嘉政燕南播高名過客覽行謠
因之誦徳聲(齊賢曰姚崇冰壺賦曰冰壺者清潔之至/也君子對之不忘乎清北齊宋士良為清)
(河太守盗賊屏跡郡無一囚公門虛寂無復訟者人謂/之神門及代至老人丁金剛送之泣曰老人年九十記)
(三十五政府君非/惟善政清亦徹底)
　　　贈臨洛縣令皓弟(時被訟/停官)
陶令去彭澤茫然太古心大音自成曲但奏無絃琴釣
水路非遠連鼇意何深終期龍伯國與爾相招尋(齊賢/曰九)
(域志治州臨治縣陶潜為彭澤令郡遣督郵至縣吏白/應束帶見之潜嘆曰吾不能為五斗米折腰㳟拳事郷)
(里小人即解印去縣賦歸去來辭潜性不解音而蓄素/琴一張徽絃不具每撫而和之曰但識琴中趣何勞絃)
(上聲老子大音希聲列子龍伯之國有大人舉/足不盈數歩而暨五山之所一釣而連六鼇)
　　　贈郭季鷹
河東郭有道於世若浮雲盛徳無我位清光獨映君恥
將雞並食長與鳯為羣一擊九千仞相期凌紫氛(齊賢/曰漢)
(書郭林宗司徒黄瓊太常趙典舉有道並不應或問汝/南范滂曰郭林宗何如人滂曰隱不違親眞不絶俗天)
(子不得臣諸侯不得友吾不知其他及卒同志者乃共/刻石立碑蔡邕為其文旣而謂涿郡盧植曰吾為碑銘)
(多矣皆有慙徳惟郭有道無愧色耳/論語不義而富且貴於我如浮雲)
　　　鄴中王大勸入高鳯石門山幽居(齊賢曰高鳯/南陽葉人後)
　　　(教授於西唐山中在/唐州湖陽縣西北)
一身竟無託逺與孤蓬征千里失所依復將落葉并中
途偶良朋問我將何行欲獻濟時策此心誰見明君王
制六合海塞無交兵壯士伏草間沉憂亂縱横飄飄不
得意昨發南都城紫鷰櫪上嘶青萍匣中鳴投軀寄天
下長嘯尋豪英恥學瑯琊人龍蟠事躬耕(齊賢曰南陽/郡治宛在京)
(之南故曰南都文帝自代來有良馬九疋一曰紫燕青/萍劒名也諸葛亮瑯琊人躬耕隴畝司馬徳操以為伏)
(龍徐庶以/為卧龍)富貴吾自取建功及春榮我願執爾手爾方
逹我情相知同一巳豈惟弟與兄抱子弄白雲琴歌發
清聲臨别意難盡各希存令名(士贇曰按此詩其作於/禄山將反之際乎當禄)
(山欲反之時朝廷上下皆知其狀獨明皇不然之太白/亦欲言而不敢聊因詩以發舒其憂國之情乎太白平)
(生任俠亦有志斯世者/於此詩槩可想見矣)
　　　贈華州王司士
淮水不絶濤瀾高盛徳未泯生英髦知君先負廟堂器
今日還須贈寳刀(齊賢曰王泯傳王導初渡淮使郭璞/筮之卦成曰吉旡不利淮水絶王氏)
(滅桓沖曰謝安乃有廟堂之量不閑將畧晉中興書曰/魏徐州刺史呂䖍有佩刀工相者曰為三公可服此刀)
(䖍乃贈别駕王祥曰茍非其人刀/或為害卿有公輔之良故相與也)
　　　贈盧徴君昆弟(士贇曰按盧徵君名鴻字顥然/唐書有傳云其先范陽人愽學)
　　　(善書籀廬嵩山𤣥宗開元初備禮徴再不至五/年再詔徵至東都謁見拜諫議大夫固辭制許)
　　　(還山賜引居服宮營草堂及卒帝/賜萬錢鴻所居室自號寧極云)
明主訪賢逸雲泉今巳空二盧竟不起萬乘高其風河
上喜相得壺中趣每同滄洲即此地觀化游無窮水落
海上清鼇背覩方蓬與君弄倒景攜手凌星虹(齊賢曰/壺中事)
(見前列子巨鼇十五以首載五山如峙而不動陵陽子/明經曰倒景之氣去地四千里其景皆倒在下也士贇)
(曰列仙傳河上公莫知其姓名也漢文帝時結草為庵/干河之濵常讀老子道徳經時文帝好老子之道駕幸)
(詣之河上公即授秦書老子道徳經章句二巻帝拜受/畢失公所在時人因號河上公如淳曰在日月之上反)
(從下照故/其景倒)
　　　贈新平少年
韓信在淮隂少年相欺凌屈體若無骨壯心有所慿一
遭龍顔君嘯咤從此興千金答漂母萬古共嗟稱而我
竟何為寒苦坐相仍長風入短袂兩手如懷氷故友不
相恤新交寧見矜摧殘檻中虎覊紲韝上鷹何時騰風
雲搏擊中所能(齊賢曰韓信微時事見三巻註漢高祖/隆凖龍顔說文韝臂衣也漢書韝形如)
(韝以縛左右/手於事便也)
　　　贈崔侍郎
長劒一杯酒男兒方寸心洛陽因劇孟託宿話胷襟但
仰山嶽秀不知江海深長安復攜手再顧重千金(齊賢/曰劇)
(孟事見三巻註列女傳楚成王登臺夫/人鄭子瞀不顧顧曰顧吾與女千金)君乃軒轅佐予
叨翰墨林高風摧秀木虛彈落驚禽不取回舟興而來
命駕尋扶搖應借力桃李願成隂笑吐張儀舌愁為莊
舄吟誰憐明月夜腸斷聽秋砧(齊賢曰史陳軫傳陳軫/適至秦惠王曰子去寡)
(人之楚亦思寡人不陳軫對曰王聞夫越人莊舄乎王/曰不聞曰越人莊舄仕楚執珪有頃而病楚王曰舄故)
(越之鄙細人也今仕楚執珪貴富矣亦思越不中謝對/曰凡人之思故在其病也彼思越則越聲不思越則楚)
(聲使人往聽猶尚越聲也今臣/雖棄逐之楚豈能無秦聲哉)
　　　走筆贈獨孤駙馬
都尉朝天躍馬歸香風吹人花亂飛銀鞍紫鞚照雲日
左顧右盼生光輝(齊賢曰漢駙馬都尉/掌駙馬說文駙近也)是時僕在金門
裏待詔公車謁天子長揖蒙垂國士恩壯心剖出酬知
巳(士贇曰此太白叙述/巳事見本傳及詩叙)一别蹉跎朝市間青雲之交不
可攀儻其公子重回顧何必侯嬴長抱關(士贇曰魏公/子無忌聞侯)
(嬴賢往迎之嬴謝曰/嬴乃夷門抱關者也)
　　　贈嵩山焦鍊師(并序/)
　　嵩山有神人鍊師者不知何許婦人也又云生於
　　齊梁時其年貌可稱五六十常胎息絶榖居少室
　　廬游行若飛倐忽萬里世或傳其入東海登蓬萊
　　竟莫能測其往也余訪道少室盡登三十六峯聞
　　風有寄灑翰遙贈
二室凌青天三花含紫煙中有蓬海客宛疑麻姑仙(齊/賢)
(曰太室少室二山𨽻河南府鹿革事類云漢世有道士/自外國將貝多子於嵩山下種之一年三花白色香美)
道在喧莫染跡高想巳綿時粲金鵝蕊屢讀古苔篇八
極恣遊憇九垓長周旋下瓢酌頴水舞鶴來伊川還歸
東山上獨拂秋霞眠蘿月掛朝鏡松風鳴夜絃(齊賢曰/登封縣)
(東南一百三十里有穎縣鎭舊穎陽縣鮑明逺有舞鶴/賦伊陽縣在西京南一百六十里有伊關鎭士傳許由)
(隱箕山以手捧水飲之人遺一/瓢得以取飲飲訖掛於樹上)潜光隱嵩嶽鍊魄栖雲
幄霓裳何飄颻鳯吹轉綿邈(士贇曰紫文靈書修行二/十四書有制七魄之法以)
(七魄流落遊走穢濁或交通血食往來鬼魅或共死尸/相關或言人之罪欲人之敗皆魄之疾也其法每晦朔)
(弦望及庚申日存鼻端有白炁漸大以冠身九重又變/作四靈之獸匝繞一身呼呪如法則七魄制鍊矣王逸)
(楚詞註綿綿細微/之意又曰邈逺也)願同西王母下顧東方朔紫書儻可
傳銘骨誓相學(士贇曰漢武内傳元封元年七月七日/武帝閒居東方朔在側忽西王母至授)
(帝以瓊笈/紫書之文)
　　　口號贈徴君鴻(此公時被召士贇曰/見前贈盧徴君題注)
陶令辭彭澤梁鴻入㑹稽我尋高士傳君與古人齊雲
卧留丹壑天書䧏紫泥不知楊伯起旦晩向關西(齊賢/曰漢)
(詔書皆封以武都紫泥東漢楊震字伯起𢎞農華隂人/少好學受歐陽尚書於桓郁明經博覽無不窮䆒諸儒)
(為之語曰關西孔子楊伯起常客居於/湖不答州郡禮命數下而震志愈篤)
　　　上李邕
大鵬一日同風起扶搖直上九萬里假令風歇時下來
猶能簸却滄溟水時人見我指殊調聞余大言皆冷笑
宣父猶能畏後生丈夫未可輕年少(齊賢曰孔子曰後/生可畏士贇曰此)
(篇似非太白之/作今釐在巻末)
　　　贈張公洲革處士
列子居鄭圃不將衆庶分革侯遁南浦常恐楚人聞抱
甕灌秋蔬心閒遊天雲每將𤓰田叟耕種漢水濆時登
張公洲入獸不亂郡井無桔橰事門絶刺繡文長揖二
千石遠辭百里君斯為眞隱者吾黨慕清芬(齊賢曰張/公洲在上)
(元縣列子名禦㓂居鄭圃四十年無識者國君卿大夫/視之猶衆庶也别賦送君南浦傷如之何南浦楚地莊)
(子子貢過淮隂見一丈人為圃畦鑿隧而入井抱甕而/出灌用力甚多而見功寡子貢曰有械於此用力甚寡)
(而見功多一日浸百畦夫子不欲乎仰而視之曰奈何/曰鑿木為機後重前輕挈水若抽數如決湯其名曰橰)
(為圃者忿然作色而笑曰吾聞之吾師有機械者必有/機事有機事者必有機心機心存於胷中則純白不備)
(純白不備則神生不定神生不定者道之所不載也吾/非不知羞而不為也機水器俗名水車又曰孔子逃於)
(大澤入獸不亂/舞入鳥不亂行)
　
　
　
　
　
　
　
　
　
　
　
　
　
　李太白集分類補註巻九
欽定四庫全書
　李太白集分類補註巻九
　　　　　　　　　　　宋　楊齊賢　集註
　　　　　　　　　　　元　蕭士贇　補註
　　贈
　　　贈孟浩然(襄陽/)
吾愛孟夫子風流天下聞紅顔棄軒冕白首卧松雲醉
月頻中聖迷花不事君高山安可仰徒此揖清芬(齊賢/曰唐)
(書孟浩然襄州人隱鹿門山四十年乃遊京師張九齡/王維雅稱道之維私召入内署俄而元宗至浩然匿舍)
(下維以實對帝曰朕聞其人而未見也詔浩然出帝問/其詩浩然再拜自誦其詩至不才明主棄帝曰卿不求)
(見朕未嘗棄卿今/何誣我因放還)
　　　贈從兄襄陽少府皓
結髮未識事所交盡豪雄却秦不受賞擊晉寧為功(齊/賢)
(曰漢書李廣結髪與匈奴戰史秦白起破趙長平軍遂/圍邯鄲魏使辛垣衍入邯鄲欲尊秦為帝時魯仲連游)
(趙見垣衍言帝秦之害垣衍乃不敢言秦聞之為却五/十里平原君欲封仲連仲連不受擊晉是用侯嬴進朱)
(亥於魏公子無忌用鐡椎擊殺晉鄙矯奪魏軍將以却/秦救趙侯嬴自刎復有客說公子不以為功詳見三巻)
(註/)少節豈足言退耕舂陵東歸來無産業生事如轉蓬
一朝烏裘敝百鎰黄金空彈劒徒激昂出門悲路窮(齊/賢)
(曰舂陵在今道州漢高祖不事家人生産作業戰國策/蘇秦説秦書十上不從黒貂之裘敝黄金百斤盡乃擔)
(槖而歸國語註一鎰二十四兩史記馮驩彈鋏而歌晉/書阮籍時率意獨駕不由徑路車跡所窮輒慟哭而反)
吾兄青雲士然諾聞諸公所以陳片言片言貴情通棣
華儻不接甘與秋草同
　　　淮海對雪贈傅靄(一作淮南對/雪贈孟浩然)
朔雪落吳天從風渡溟渤梅樹成陽春江沙浩明月興
從剡溪起思繞梁園發寄君郢中歌曲罷心斷絶(齊賢/曰世)
(説晉王徽之居山隂夜雪初霽月色清明四望皎然忽/憶戴逵逵時在剡便夜乗小船詣之經宿方至造門不)
(見而反人問其故曰本乘興而來興盡而反何必見安/道耶雪賦歳將暮時旣昏寒風積愁雲繁梁王不恱遊)
(于兔園俄而微霰零宻雪下王乃歌北風於衛詩詠南/山於周雅授簡於司馬大夫曰抽子秘思為寡人賦之)
(又曰君寧見階上之白雪豈鮮耀於陽春宋玉對楚王/問曰客有歌於郢中者其為陽春白雪和者不過數人)
　　　贈徐安宜
白田見楚老歌詠徐安宜製錦不擇地操刀良在兹清
風動百里惠化聞京師浮人若雲歸耕種滿郊岐川光
淨麥壠日色明桑枝(齊賢曰公羊曰京大也師衆也天/子之居必以衆大之辭言之浮人)
(流人/也)訟息但長嘯賔來或解頥青橙拂戸牖白水流園
池遊子滯安邑懷恩未忍辭翳君獨桃李歲晩托深期
(齊賢曰漢志安/邑𨽻河南郡)
　　　贈任城盧主簿
海鳥知天風竄身魯門東臨觴不能飲矯翼思凌空鐘
鼓不為樂煙霜誰與同歸飛未忍去流淚謝鴛鴻(齊賢/曰魯)
(語海鳥曰爰居止于魯東門展禽曰今兹海有災乎夫廣/川鳥獸常知避其災也是歲海多大風莊子云昔者海)
(鳥止於魯郊魯侯御而觴之于廟奏九韶以為樂具太/牢以為膳鳥乃眩視憂悲不敢食一臠不敢飲一杯)
　　　早秋贈裴十七仲堪
逺海動風色吹愁落天涯南星變大火熱氣餘丹霞光
景不可迴六龍轉天車荆人泣美玉魯叟悲匏𤓰功業
若夢裏撫琴發長嗟(齊賢曰大火心星卞和抱玉璞泣/於荆山士贇曰南星即角亢氐房)
(心尾之星史律書南至於亢南至於房南至於心南/至於尾晉天文志自氐至尾為大火此言夏而秋也)裴
生信英邁屈(其勿/切)起多才華歴抵海岱豪結交魯朱家
復攜兩少妾艷色驚荷葩雙歌入青雲但惜白日斜(齊/賢)
(曰禹貢海岱及淮為徐州漢書朱家魯人魯皆以儒教/而朱家用俠聞所藏活豪士以百數關以東莫不延頸)
(願交士贇曰師古/曰屈起特起也)窮溟出寳貝大澤饒龍蛇明主儻見
收煙霄路非賖時命若不㑹歸應鍊丹砂
　　　贈范金卿二首
君子枉青盻不知東走迷離家未幾月絡緯鳴中閨桃
李君不言攀花願成蹊那能吐芳信惠好相招攜(王贇/曰目)
(下為青盼/動目貌)我有結緑􁬾久藏濁水泥時人棄此物乃與
燕石齊摭拭欲贈之申眉路無梯遼東慙白豕楚客羞
山雞(齊賢曰戰國策應侯謂秦王曰梁有懸黎宋有結/緑闞子曰宋之愚人得燕石於梧臺之側藏之以)
(為大寳周客聞而觀之主人齋七日端冕𤣥服以發實/革圓十重巾十襲客見俛而掩口盧胡而笑曰此特燕)
(石也其與瓦甓不殊主人怒曰商賈之言醫匠之心藏/之愈固守之彌堅士贇曰漢書司馬遷傳廼欲仰首信)
(睂論列是非朱浮與彭竉書曰徃時遼東有豕生子白/頭異而獻之行至河東群豕皆白慙而還尹文子曰楚)
(人握山雉欺路人曰鳯凰路人曰我聞鳯凰今始見矣/請買千金弗與請加倍乃與之方欲獻楚王經宿死不)
(遑惜其金惟恨不得獻王王聞感/之召厚賜之過買鳥之金十倍)徒有獻芹心中流泣
玉啼祗應自索漠留舌示山妻
　　　其二
范宰不買名絃歌對前楹為邦黙自化日覺水壺清百
里雞犬靜千廬機杼鳴浮人少蕩析愛客多逢迎遊子
覩嘉政因之聽頌聲
　　　贈瑕丘王少府
皎皎鸞鳯姿飄飄神仙氣梅生亦何事來作南昌尉清
風佐鳴琴寂寞道為貴(齊賢曰唐兖州魯郡治瑕丘縣/漢梅福為南昌尉棄官去至元)
(始中一朝棄妻子去/九江至今傳以為仙)一見過所聞操持難與羣毫揮魯
邑訟目送瀛洲雲我隱屠釣下爾當玉石分無由接高
論空此仰清芬
　　　東魯見狄愽通
去年别我向何處有人傳道遊江東謂言掛席度滄海
却來應是無長風
　　　見京兆韋參軍量移東陽二首(吳中/)
潮水還歸海流人却到吴相逢問愁苦淚盡日南珠(齊/賢)
(曰東陽婺州吴/地日南郡産珠)
　　　其二
聞説金華渡東連五百灘全勝若耶好莫道此行難猿
嘯千谿合松風五月寒他年一攜手揺艇入新安(齊賢/曰若)
(耶溪新安/見前巻註)
　　　贈丹陽横山周處士惟長
周子横山隱開門臨城隅連峰入戸牖勝槩凌方壺時
枉白紵詞放歌丹陽湖水色傲溟渤川光秀菰蒲當其
得意時心與天壤俱閒雲隨巻舒安識身有無抱石恥
獻玉深泉笑深珠羽化如可作相攜上清都(齊賢曰唐/志宣州廣)
(德縣有横山列子渤海之東五山三曰方壺丹陽湖𨽻/當塗縣士贇曰列子范氏有子曰子華善養私名舉國)
(服之未生子伯范氏之上客出行宿於田叟商丘開之/舍相與言子華之名勢能使存者亡亡者存富者貧貧)
(者富商丘開先窘於飢寒潜聽之因假糧荷軬之子華/之門子華之門徒皆世俗顧見商丘開年老狎侮欺紿)
(亡所不為因指河曲之隅曰彼中有寳珠泳可得也商/丘開從而泳之旣出果得珠焉衆疑之俄而范氏之藏)
(大火子華曰若能入火取錦者從所得多少賞若商丘/開往無難色入火往還埃不侵身不焦范氏之黨以為)
(有道乃共謝之商丘開曰吾亡道雖吾之心亦不知所/以曩子二客之宿吾舍也聞一言范氏之勢吾誠之無)
(二心故不逺而來及來以子黨之言皆實也惟恐誠之/之不至行之之不及不知形體之所借利害之所存也)
(心一而已物無遷者如斯而巳今乃知子黨之誕我追/昔日之不焦溺也怛然而熱愓然震悸矣水火豈可復)
(近哉自是之後范氏門徒/遇乞兒馬醫不敢辱也)
　　　玉眞公主别舘苦雨贈衛尉張卿二首
秋坐金張館繁隂晝不開空煙迷雨色蕭颯望中來翳
翳昏墊苦沉沉憂恨催清秋何以慰白酒盈吾杯吟詠
思管樂此人巳成灰獨酌聊自勉誰貴經綸才彈劒謝
公子無魚良可哀(齊賢曰易雲雷屯君子以經綸史馮/驩聞孟嘗君好客躡屩而見之置舍)
(十日問傳舍長曰客何所為答曰馮先生甚貧猶有一/劒彈其鋏而歌曰長鋏歸來乎食無魚遷之幸舍食有)
(魚/矣)
　　　其二
苦雨思白日浮雲何由巻稷卨和天人隂陽乃驕蹇秋
霖劇倒井昏霧横絶巘欲往咫尺塗遂成山川限潨潨
(音/叢)奔溜聞浩浩驚波轉泥沙塞中途牛馬不可辨飢從
漂母食閒綴羽陵簡園家逢秋蔬藜藿不滿眼蠨蛸結
思幽蟋蟀傷𥚹淺厨竈無青煙刀机生緑蘚(齊賢曰稷/卨舜臣書)
(三公爕理隂陽意以譏當時執政者漢書韓信從漂母/食蠨蛸名長踦小如蜘蛛長脚者俗呼為喜子蟋蟀郭)
(璞註促織也亦名蜻􁉊士贇曰唐書五行志天寳中霧/昏暗十歩外不見人是謂晝昏詩東山二章云蠨蛸在)
(戸小序曰二章言其思也故曰結思幽詩唐國風蟋蟀/刺晉僖公也儉不中禮故作是詩以閟憂欲其及時以)
(禮自娱樂也此晉也而謂之唐本其風俗憂深/思逺儉而用禮乃有堯之遺風焉緑蘚苔也)投筯解
鷫鸘換酒醉北堂丹徒布衣者慷慨未可量何時黄金
盤一斛薦㯽榔功成拂衣去搖曳滄洲傍(齊賢曰唐潤/州丹陽郡治)
(丹陽縣南史劉穆之由居京口帝西討劉毅以諸葛長/人監留府留穆之輔之長人果有異謀穆之厚為之備)
(謂所親曰貧賤常思富貴富貴必踐危機今日思為丹/徒布衣不可得也穆之少時家貧往妻兄家乞食每食)
(畢求㯽榔江氏兄弟戲之曰㯽榔消食君乃常飢何忽/須此及為丹陽尹召妻兄弟令厨人以金盤貯㯽榔一)
(斛以/進之)
　　　贈韋秘書子春二首
谷口鄭子眞躬耕在巖石高名動京師天下皆籍籍斯
人竟不起雲卧從所適茍無濟代心獨善亦何益(齊賢/曰楊)
(子谷口鄭子眞耕於/巖石之下名震京師)惟君家世者偃息逢休明談天信
浩蕩說劒紛縱横謝公不徒然起來為蒼生秘書何寂
寂無乃覊豪英且復歸碧山安能戀金闕舊宅樵漁地
蓬蒿巳應没却顧女几峰胡顔見雲月(齊賢曰九域志/女几山在河南)
(府福昌縣本冝陽縣有女几山士贇曰史荀卿/傳騶衍之術迂大而閎辯故齊人頌曰談天)
　　　其二
徒為風塵苦一官已白鬚氣同萬里合訪我來瓊都披
雲覩青天捫蝨話良圖留侯將綺里出處未云殊終與
安社稷功成去五湖(齊賢曰留侯綺里季事見四巻范/蠡佐勾踐滅吴及至五湖辭曰臣)
(不復至越國矣乃裝其輕貨珠玉與私徒属乗舟浮於/五湖士贇曰晉書載記王猛字景略隱于華山懷佐世)
(之志桓温入關猛被褐而詣而談/當世之事捫蝨而言旁若無人)
　　　贈章侍御黄裳二首
太華生長松亭亭凌霜雪天與百尺高豈為微颷折桃
李賣陽豔路人行且迷春光掃地盡碧葉成黄泥願君
學長松愼勿作桃李受屈不改心然後知君子(齊賢曰/華州華)
(山一名/太華)
　　　其二
見君乗騘去知上太山道此地果摧輪全身以為寳我
如豐年玉棄置秋田草但朂氷壺心無為嘆衰老
　　　贈薛校書
我有吳越曲無人知此音姑蘇成蔓草麋鹿空悲吟未
誇觀濤作空鬱釣鼇心舉手謝東海虛行歸故林(士贇/曰吳)
(越春秋伍子胥曰臣必見越之破吳/豕鹿遊於姑蘇之臺荆榛蔓於宮闕)
　　　贈何七判官昌浩
有時忽惆悵匡坐至夜分平明空嘯咤思欲解世紛心
隨長風去吹散萬里雲羞作濟南生九十誦古文(齊賢/曰漢)
(書伏生濟南人名勝故為秦博士孝文時求能治尚書/者天下亡有聞伏生治之欲召時伏生九十餘老不能)
(行於是詔太常掌故晁錯往受之士贇曰孔安國尚書/序濟南伏生年過九十失其本經口以傳授裁二十餘)
(篇以其上古之書謂之尚書至魯共王好治宮室壞孔/子舊宅以廣其居於壁中得先人所藏古文虞夏商周)
(之書以所聞伏生之書考論文義定/其可知者為𨽻古文更以竹簡寫之)不然拂劒起沙漠
收竒勲老死阡陌間何因揚清芬夫子今管樂英才冠
三軍終與同出處豈將沮溺群(齊賢曰沮溺者長沮/桀溺也乃二隱士)
　　　讀諸葛武侯傳懷贈長安崔少府叔封昆季
漢道昔云季群雄方戰爭霸圖各未立割據資豪英赤
伏起頽運卧龍得孔明當其南陽時隴畝躬自耕魚水
三顧合風雲四海生武侯立岷蜀壯志吞咸京何人先
見許但有崔州平(齊賢曰羣雄比袁紹呂布袁術曹操/公孫瓉諸人東漢光武紀疆華自關)
(中奉赤伏符曰劉秀發兵捕不道四方雲集龍鬬野四/七之際火為主蜀志徐庶見先主曰諸葛孔明卧龍人)
(也將軍豈願見之乎先主曰君與俱來庶曰此人可就/見不可屈致也將軍宜枉駕顧之先主遂詣亮凡三往)
(乃見本傳曰亮躬耕隴畆好為梁父吟又曰先主於是/與亮情好日宻曰孤之有孔明猶魚之有水也又曰亮)
(之志進欲龍驤虎視包括四海武侯出師五丈原屯田/為久駐之基志吞咸陽也亮毎自比於管仲樂毅時人)
(莫之許也惟崔州平徐元/直與亮友善謂為信然)余亦草間人頗懷拯物情晩
途值子玉華髪同衰榮託意在經濟結交為弟兄毋令
管與鮑千載獨知名(士贇曰管鮑/事見三巻)
　　　贈郭將軍
將軍少年出武威入掌銀臺䕶紫微平明拂劒朝天去
薄暮垂鞭醉酒歸愛子臨風吹玉笛美人向月舞羅衣
疇昔雄豪如夢裏相逢且欲醉春暉(齊賢曰九域志涼/州武威郡唐有銀)
(臺門辛氏三秦記未/央宮一名紫微宮)
　　　駕去温泉後贈楊山人
少年落魄楚漢間風塵蕭瑟多苦顔自言管葛竟誰許
長吁莫錯還閉關(齊賢曰史記酈食其家貧落魄楚漢/間乃興元以東彭城以西管葛者管)
(仲諸葛亮也阮逸/曰閉關喻藏身也)一朝君王垂拂拭剖心輸丹雪胷臆
忽蒙白日回景光直上青雲生羽翼幸陪鸞輦出鴻都
身騎飛龍天馬駒王公大人惜顔色金璋紫綬來相趨
(齊賢曰禮書荀卿曰輦輿就馬則輦在車駕在馬也鴻/都門名也唐禁中有飛龍廐西域傳大宛國嶠山上有)
(馬不可得因取五色牝馬置/其下與集生駒號天馬子)當時結交何紛紛片言道
合惟有君待吾盡節報明王然後相攜卧白雲
　　　温泉侍從歸逢故人(齊賢曰唐志京兆府昭應/縣本新豐有宮在驪山下)
　　　(眞觀十八年置咸亨二年始名温泉宮天寳元/年更温泉曰華清宮治陽井為地環山列宫室)
　　　(築羅城置百司及十宅七載/省新豐更㑹昌及泉曰昭應)
漢帝長楊苑誇胡羽獵歸子雲叨侍從獻賦有光輝激
賞搖天筆承恩賜御衣逢君奏明主他日共飜飛(齊賢/曰白)
(為宮調明皇賜以宮錦/袍前四句事見一巻註)
　　　贈裴小四
朝見裴叔則朗如行玉山黄河落天走東海萬里寫入
胷懷間身騎白黿不敢度金高南山買君顧徘徊六合
無相知飄若浮雲且西去(齊賢曰晉裴楷字叔則風儀/高邁時人謂之玉人又稱見)
(裴叔則如近玉山照映人也黄河出崑崙山在吐蕃中/極西為最高流入中國勢猶從天而落也禹貢同為逆)
(河入于海列女傳鄭子瞀者楚成王夫人初成王/登臺子瞀不顧王曰顧吾與女千金子瞀行不顧)
　　　贈崔侍郎
黄河二尺鯉本在孟津居㸃額不成龍歸來伴凡魚(齊/賢)
(曰孟津地名在洛北都道古今以為津三秦記龍門山/在河東界禹鑿山斷如門一里餘黄河自中流下兩岸)
(不通車馬每暮春有黄黑鯉魚自海及諸川爭來赴之/上得者便化為龍士贇曰爾雅曰鱣鮪也出鞏宂三月)
(則上渡龍門得渡為龍否則㸃額而還魏土地記曰梁/山北有龍門山大禹所鑿通孟津河口廣八十歩巖際)
(鑴跡遺/功尚存)故人東海客一見借吹噓風濤儻相見更欲凌
崑墟(士贇曰山海經曰崑崙墟/在西北河水出其東北隅)
　　　述徳兼陳情上哥舒大夫
人為國家孕英才森森矛㦸擁靈臺浩蕩深謀嗔江海
縱横逸氣走風雷丈夫立身有如此一呼三軍皆披靡
衛青謾作大將軍白起眞成一竪子(齊賢曰莊子曰不/可内於靈臺郭象)
(註靈臺者心也後漢銚期瞋目大呼衆皆披靡士贇曰/衛青平陽人也以衛皇后親為大中大夫後擊匈奴有)
(功拜大將軍白起郿人也善用兵事秦昭王/後遷為武安君以伐趙不肯行賜劒自殺)
　　　雪讒詩贈友人
嗟予沈迷猖獗已久五十知非古人嘗有立言補過庶
存不朽包荒匿瑕蓄此煩醜月出致譏貽愧皓首(齊賢/曰莊)
(子蘧伯玉行年六十而六十化未嘗不始於是之/而詘之以非也未知今之所謂是非五十九非也)感悟
遂晩事往日遷白璧何辜青蠅屢前群輕折軸下沈黄
泉衆毛飛骨上凌青天萋斐暗成貝錦粲然泥沙聚埃
珠玉不憐洪燄爍山發自纎煙蒼波蕩日起于微涓交
亂四國播于八埏拾塵掇蜂疑聖猜賢哀哉悲夫誰察
予之貞堅(齊賢曰詩曰萋兮斐兮成是貝錦彼譛人者/亦巳大甚張儀傳曰積羽沈舟群輕折軸衆)
(口鑠金積毁銷骨丁鴻曰壞崖破巖之水原自涓涓干/雲蔽日之木起於葱青士贇曰孟康曰埏地戸八際也)
(孔子家語孔子厄於陳蔡從者七日不食子貢以所齎/貨竊犯圍而出告糴於野人得米一石焉顔回仲由炊)
(之於壞屋之下有埃墨墮甑中顔回取而食之子貢自/井望見之不恱以為竊食也入問孔子曰仁人亷士窮)
(改節乎孔子曰改節即可稱於仁亷哉子貢曰若回也/其不改節乎子曰然子貢以所飯告孔子子曰吾信回)
(之為仁久矣雖汝有云弗以疑也其或者必有故乎汝/止吾將問之召顔回曰疇昔予夢見先人豈或啓佑我)
(哉子炊而進飯吾將進焉對曰向有埃墨墮飯中欲置/之則不絜欲棄之則可惜回即食之不可祭也孔子曰)
(然乎吾亦食之顔回出孔子顧謂二三子曰吾之信回/也非特今日也二三子由此乃服之列女傳尹吉甫前)
(妻子伯竒後妻子伯封伯竒事後母至孝後母欲其子/伯封為太子言於吉甫曰伯竒好妾若不信試上臺觀)
(之後母取蜂除其毒而置於衣領之中使伯竒視而殺/之吉甫使讓伯竒使者見其袖有死蜂以白吉甫使追)
(之已投/于河矣)彼人之猖狂不如鵲之疆疆彼婦人之滛昏不
如鶉之奔奔坦蕩君子無恱簧言擢髪續罪罪乃孔多
傾海流惡惡無以過人生實難逢此織羅積毁銷金沉
憂作歌天未喪文其如余何(齊賢曰詩巧言如簧范睢/謂須賈曰汝罪有幾曰擢)
(賈之髪以續賈之罪尚未足孔子曰天之未喪斯文也/匡人其如予何士贇曰詩鶉之奔奔刺衛宣姜也衛人)
(以為宣姜鶉/鵲之不若也)妲巳滅紂褒女惑周天維蕩覆職此之由
漢祖呂氏食其在傍秦皇成后每亦淫荒螮蝀作昏遂
掩太陽萬乗尚爾匹夫何傷(齊賢曰外紀云紂伐有蘇/有蘇氏以妲巳女焉妲已)
(有寵其言是從武王伐紂殺妲巳周紀幽王嬖愛褒姒/褒姒生子伯服幽王欲廢申侯女為后并去太子宜臼)
(以褒姒為后以伯服為太子申侯怒結西夷犬戎攻幽/王幽王舉烽火徵兵兵莫至遂殺幽王驪山下虜褒姒)
(盡取周縣而去漢呂后徙陳平為右丞相審食其為左/丞相食其幸於太后史呂不韋傳秦王年少太后時時)
(竊私通吕不韋始皇/帝益壯太后淫不止)辭殫意窮心切理直如或妄談昊
天是殛子野善聽離婁至明神靡遁響鬼無逃形不我
遐棄庶昭忠誠(士贇曰子野師曠/字晉樂太師也)
　　　贈參寥子
白鶴飛天書南荆訪高士五雲在峴山果得參寥子(齊/賢)
(曰列仙傳桓闓事華陽陶先生十餘年一旦有二青童/白鶴自空而下陶先生臨軒接之青童曰太上命求桓)
(先生耳於是桓服天衣駕白鶴升/天而去九域志襄陽有荆山峴山)骯(音/抗)髒(音/葬)辭故園昂
藏入君門天子分玉帛百官接話言(士贇曰南史高昂/字敖曹其父以其)
(昂藏敖曹故/以字名之)毫墨時灑落探𤣥有竒作著論窮天人千
春秘麟閣長揖不受官拂衣歸林巒余亦去金馬藤蘿
同所攀相思在何處桂樹青雲端(士贇曰按李白本傳/曰白懇求還山帝賜)
(金放還作是/詩必此時也)
　　　贈饒陽張司戸燧(齊賢曰唐深州饒/陽郡治饒陽縣)
朝飲蒼梧泉夕棲碧海煙寧知鸞鳯意遠託椅桐前慕
藺豈曩古攀嵇是當年愧此黄石老安識子房賢(齊賢/曰漢)
(書司馬相如字長卿少時名犬子慕藺相如之為人更/名相如顔延年詩攀嵇亦鳯舉謂嵇康也漢張良字子)
(房游下邳圯上有一老父至良所墮其履圯下顧良取/履良下取履因跪進父以足受之曰孺子可教矣與良)
(期乃出一編書曰讀是則為王者師後十年興十三年/見我濟北穀城山下黄石即我也遂去不見日視其書)
(乃太公兵法後從高帝過濟北/果得榖城山下黄石葆祠之)功業嗟落日容華棄徂
川一語巳道意三山期着鞭蹉跎人間世寥落壺中天
獨見遊物祖探元窮化先何當共攜手相與排冥筌(齊/賢)
(曰後漢費長房傳汝南市中有老翁賣藥懸一壺及市/罷跳入壺中長房於樓上見之因往再拜奉酒脯翁乃)
(與俱入壺中/見玉堂嚴麗)
　　　贈清漳明府姪聿(齊賢曰唐相州臨漳縣具州/漳南縣孔安國註漳水横流)
　　　(入河盖河水濁漳/水清故曰清漳)
我李百萬葉柯條布中州天開青雲器日為蒼生憂小
邑且割雞大刀佇烹牛雷聲動四境惠與清漳流(齊賢/曰論)
(語子之武城聞絃歌之聲夫子莞爾而笑曰割雞焉用/牛刀地理志清漳水出上黨大龜谷東北至陽海阜城)
(入河阜城唐𨽻冀州武邑縣北三十里有衡漳石堤衡/水縣引漳水北流貫城注隍士贇曰史老子傳老子者)
(姓李氏名耳字伯陽謚曰耼正義曰𤣥妙内篇云李母/懷胎八十一載迢遥李樹下乃剖左腋而生生而指李)
(樹因以為姓唐祖老子白與聿皆帝室之胄故/用李樹之事葉世也柯條猶枝分派别之義)絃歌詠
唐堯脫落隱簮組心和得天眞風俗猶太古牛羊散阡
陌夜寢不扃戸問此何以然賢人宰吾土(齊賢曰冀州/有堯壇堯臺)
(淮南子所謂天者純粹樸素質直皓白未始有雜揉者/斯其眞也士贇曰絃歌詠唐堯者即康衢童謡曰立我)
(烝民莫匪爾極不識不知順帝之則及老人擊壤於路/曰日出而作日入而息鑿井而飲耕田而食帝力於我)
(何有哉之意簮組者只是傳換簮纓二字釋曰綬屬小/者為冕纓脫落隱簮組者隱於簮纓之間猶東方朔所)
(言避世於朝廷者禮記郊/特牲註唐虞以上曰太古)舉邑樹桃李垂隂亦流芬河
堤繞緑水桑柘違青雲趙女不冶容提籠晝成群繰絲
鳴機杼百里聲相聞(齊賢曰劉向說苑趙簡子謂陽虎/曰樹桃李者夏得休息秋得其實)
(焉河堤黄河之堤/緑水清漳之水)訟息鳥下階高卧披道帙蒲鞭掛簷
枝示恥無撲抶琴清月當戸人寂風入室長嘯無一言
陶然上皇逸(齊賢曰高子曰禹治天下朝廷之間可以/羅雀後漢劉寛為南陽太守吏人有過但)
(蒲鞭罸之示辱而/巳撲抶笞擊也)白玉壺冰水壺中見底清清光洞毫
髪皎潔照羣情趙北美嘉政燕南播高名過客覽行謠
因之誦徳聲(齊賢曰姚崇冰壺賦曰冰壺者清潔之至/也君子對之不忘乎清北齊宋士良為清)
(河太守盗賊屏跡郡無一囚公門虛寂無復訟者人謂/之神門及代至老人丁金剛送之泣曰老人年九十記)
(三十五政府君非/惟善政清亦徹底)
　　　贈臨洛縣令皓弟(時被訟/停官)
陶令去彭澤茫然太古心大音自成曲但奏無絃琴釣
水路非遠連鼇意何深終期龍伯國與爾相招尋(齊賢/曰九)
(域志治州臨治縣陶潜為彭澤令郡遣督郵至縣吏白/應束帶見之潜嘆曰吾不能為五斗米折腰㳟拳事郷)
(里小人即解印去縣賦歸去來辭潜性不解音而蓄素/琴一張徽絃不具每撫而和之曰但識琴中趣何勞絃)
(上聲老子大音希聲列子龍伯之國有大人舉/足不盈數歩而暨五山之所一釣而連六鼇)
　　　贈郭季鷹
河東郭有道於世若浮雲盛徳無我位清光獨映君恥
將雞並食長與鳯為羣一擊九千仞相期凌紫氛(齊賢/曰漢)
(書郭林宗司徒黄瓊太常趙典舉有道並不應或問汝/南范滂曰郭林宗何如人滂曰隱不違親眞不絶俗天)
(子不得臣諸侯不得友吾不知其他及卒同志者乃共/刻石立碑蔡邕為其文旣而謂涿郡盧植曰吾為碑銘)
(多矣皆有慙徳惟郭有道無愧色耳/論語不義而富且貴於我如浮雲)
　　　鄴中王大勸入高鳯石門山幽居(齊賢曰高鳯/南陽葉人後)
　　　(教授於西唐山中在/唐州湖陽縣西北)
一身竟無託逺與孤蓬征千里失所依復將落葉并中
途偶良朋問我將何行欲獻濟時策此心誰見明君王
制六合海塞無交兵壯士伏草間沉憂亂縱横飄飄不
得意昨發南都城紫鷰櫪上嘶青萍匣中鳴投軀寄天
下長嘯尋豪英恥學瑯琊人龍蟠事躬耕(齊賢曰南陽/郡治宛在京)
(之南故曰南都文帝自代來有良馬九疋一曰紫燕青/萍劒名也諸葛亮瑯琊人躬耕隴畝司馬徳操以為伏)
(龍徐庶以/為卧龍)富貴吾自取建功及春榮我願執爾手爾方
逹我情相知同一巳豈惟弟與兄抱子弄白雲琴歌發
清聲臨别意難盡各希存令名(士贇曰按此詩其作於/禄山將反之際乎當禄)
(山欲反之時朝廷上下皆知其狀獨明皇不然之太白/亦欲言而不敢聊因詩以發舒其憂國之情乎太白平)
(生任俠亦有志斯世者/於此詩槩可想見矣)
　　　贈華州王司士
淮水不絶濤瀾高盛徳未泯生英髦知君先負廟堂器
今日還須贈寳刀(齊賢曰王泯傳王導初渡淮使郭璞/筮之卦成曰吉旡不利淮水絶王氏)
(滅桓沖曰謝安乃有廟堂之量不閑將畧晉中興書曰/魏徐州刺史呂䖍有佩刀工相者曰為三公可服此刀)
(䖍乃贈别駕王祥曰茍非其人刀/或為害卿有公輔之良故相與也)
　　　贈盧徴君昆弟(士贇曰按盧徵君名鴻字顥然/唐書有傳云其先范陽人愽學)
　　　(善書籀廬嵩山𤣥宗開元初備禮徴再不至五/年再詔徵至東都謁見拜諫議大夫固辭制許)
　　　(還山賜引居服宮營草堂及卒帝/賜萬錢鴻所居室自號寧極云)
明主訪賢逸雲泉今巳空二盧竟不起萬乘高其風河
上喜相得壺中趣每同滄洲即此地觀化游無窮水落
海上清鼇背覩方蓬與君弄倒景攜手凌星虹(齊賢曰/壺中事)
(見前列子巨鼇十五以首載五山如峙而不動陵陽子/明經曰倒景之氣去地四千里其景皆倒在下也士贇)
(曰列仙傳河上公莫知其姓名也漢文帝時結草為庵/干河之濵常讀老子道徳經時文帝好老子之道駕幸)
(詣之河上公即授秦書老子道徳經章句二巻帝拜受/畢失公所在時人因號河上公如淳曰在日月之上反)
(從下照故/其景倒)
　　　贈新平少年
韓信在淮隂少年相欺凌屈體若無骨壯心有所慿一
遭龍顔君嘯咤從此興千金答漂母萬古共嗟稱而我
竟何為寒苦坐相仍長風入短袂兩手如懷氷故友不
相恤新交寧見矜摧殘檻中虎覊紲韝上鷹何時騰風
雲搏擊中所能(齊賢曰韓信微時事見三巻註漢高祖/隆凖龍顔說文韝臂衣也漢書韝形如)
(韝以縛左右/手於事便也)
　　　贈崔侍郎
長劒一杯酒男兒方寸心洛陽因劇孟託宿話胷襟但
仰山嶽秀不知江海深長安復攜手再顧重千金(齊賢/曰劇)
(孟事見三巻註列女傳楚成王登臺夫/人鄭子瞀不顧顧曰顧吾與女千金)君乃軒轅佐予
叨翰墨林高風摧秀木虛彈落驚禽不取回舟興而來
命駕尋扶搖應借力桃李願成隂笑吐張儀舌愁為莊
舄吟誰憐明月夜腸斷聽秋砧(齊賢曰史陳軫傳陳軫/適至秦惠王曰子去寡)
(人之楚亦思寡人不陳軫對曰王聞夫越人莊舄乎王/曰不聞曰越人莊舄仕楚執珪有頃而病楚王曰舄故)
(越之鄙細人也今仕楚執珪貴富矣亦思越不中謝對/曰凡人之思故在其病也彼思越則越聲不思越則楚)
(聲使人往聽猶尚越聲也今臣/雖棄逐之楚豈能無秦聲哉)
　　　走筆贈獨孤駙馬
都尉朝天躍馬歸香風吹人花亂飛銀鞍紫鞚照雲日
左顧右盼生光輝(齊賢曰漢駙馬都尉/掌駙馬說文駙近也)是時僕在金門
裏待詔公車謁天子長揖蒙垂國士恩壯心剖出酬知
巳(士贇曰此太白叙述/巳事見本傳及詩叙)一别蹉跎朝市間青雲之交不
可攀儻其公子重回顧何必侯嬴長抱關(士贇曰魏公/子無忌聞侯)
(嬴賢往迎之嬴謝曰/嬴乃夷門抱關者也)
　　　贈嵩山焦鍊師(并序/)
　　嵩山有神人鍊師者不知何許婦人也又云生於
　　齊梁時其年貌可稱五六十常胎息絶榖居少室
　　廬游行若飛倐忽萬里世或傳其入東海登蓬萊
　　竟莫能測其往也余訪道少室盡登三十六峯聞
　　風有寄灑翰遙贈
二室凌青天三花含紫煙中有蓬海客宛疑麻姑仙(齊/賢)
(曰太室少室二山𨽻河南府鹿革事類云漢世有道士/自外國將貝多子於嵩山下種之一年三花白色香美)
道在喧莫染跡高想巳綿時粲金鵝蕊屢讀古苔篇八
極恣遊憇九垓長周旋下瓢酌頴水舞鶴來伊川還歸
東山上獨拂秋霞眠蘿月掛朝鏡松風鳴夜絃(齊賢曰/登封縣)
(東南一百三十里有穎縣鎭舊穎陽縣鮑明逺有舞鶴/賦伊陽縣在西京南一百六十里有伊關鎭士傳許由)
(隱箕山以手捧水飲之人遺一/瓢得以取飲飲訖掛於樹上)潜光隱嵩嶽鍊魄栖雲
幄霓裳何飄颻鳯吹轉綿邈(士贇曰紫文靈書修行二/十四書有制七魄之法以)
(七魄流落遊走穢濁或交通血食往來鬼魅或共死尸/相關或言人之罪欲人之敗皆魄之疾也其法每晦朔)
(弦望及庚申日存鼻端有白炁漸大以冠身九重又變/作四靈之獸匝繞一身呼呪如法則七魄制鍊矣王逸)
(楚詞註綿綿細微/之意又曰邈逺也)願同西王母下顧東方朔紫書儻可
傳銘骨誓相學(士贇曰漢武内傳元封元年七月七日/武帝閒居東方朔在側忽西王母至授)
(帝以瓊笈/紫書之文)
　　　口號贈徴君鴻(此公時被召士贇曰/見前贈盧徴君題注)
陶令辭彭澤梁鴻入㑹稽我尋高士傳君與古人齊雲
卧留丹壑天書䧏紫泥不知楊伯起旦晩向關西(齊賢/曰漢)
(詔書皆封以武都紫泥東漢楊震字伯起𢎞農華隂人/少好學受歐陽尚書於桓郁明經博覽無不窮䆒諸儒)
(為之語曰關西孔子楊伯起常客居於/湖不答州郡禮命數下而震志愈篤)
　　　上李邕
大鵬一日同風起扶搖直上九萬里假令風歇時下來
猶能簸却滄溟水時人見我指殊調聞余大言皆冷笑
宣父猶能畏後生丈夫未可輕年少(齊賢曰孔子曰後/生可畏士贇曰此)
(篇似非太白之/作今釐在巻末)
　　　贈張公洲革處士
列子居鄭圃不將衆庶分革侯遁南浦常恐楚人聞抱
甕灌秋蔬心閒遊天雲每將𤓰田叟耕種漢水濆時登
張公洲入獸不亂郡井無桔橰事門絶刺繡文長揖二
千石遠辭百里君斯為眞隱者吾黨慕清芬(齊賢曰張/公洲在上)
(元縣列子名禦㓂居鄭圃四十年無識者國君卿大夫/視之猶衆庶也别賦送君南浦傷如之何南浦楚地莊)
(子子貢過淮隂見一丈人為圃畦鑿隧而入井抱甕而/出灌用力甚多而見功寡子貢曰有械於此用力甚寡)
(而見功多一日浸百畦夫子不欲乎仰而視之曰奈何/曰鑿木為機後重前輕挈水若抽數如決湯其名曰橰)
(為圃者忿然作色而笑曰吾聞之吾師有機械者必有/機事有機事者必有機心機心存於胷中則純白不備)
(純白不備則神生不定神生不定者道之所不載也吾/非不知羞而不為也機水器俗名水車又曰孔子逃於)
(大澤入獸不亂/舞入鳥不亂行)
　
　
　
　
　
　
　
　
　
　
　
　
　
　李太白集分類補註巻九
欽定四庫全書
　李太白集分類補註巻十
　　　　　　　　　　　宋　楊齊賢　集註
　　　　　　　　　　　元　蕭士贇　補註
　　贈
　　　秋日錬藥院鑷白髪贈元六兄林宗
木落識嵗秋瓶冰知天寒桂枝日巳緑拂雪凌雲端弱
齡接光景矯翼攀鴻鸞(齊賢曰淮南子葉落而知天下/之秋見瓶凍而知天下之寒)
投分三十載榮枯同所歡長吁望青雲鑷白坐相看秋
顔入曉鏡壯髪凋危冠(齊賢曰李善曰分猶志也南史/欎林王五嵗戲髙帝傍帝令左)
(右鑷白髮問王我誰耶曰太翁帝笑/曰豈有為人作曾祖而鑷白髪者乎)窮與鮑生賈飢從
漂母飡時來極天人道在豈吟嘆(士贇曰管仲與鮑叔/賈分財漂母飯韓信)
(二事詳並/見三巻註)樂毅豈適趙蘇秦初說韓巻舒固在我何事
空摧殘(齊賢曰樂毅并護趙楚魏燕之兵以伐齊破之/下齊七十餘城獨莒即墨未服會昭王死子立)
(為燕惠王王自為太子時嘗不快於樂毅齊田單聞之/縱反間於是惠王使騎刧代將而召樂毅毅畏誅西降)
(趙趙封毅於觀津號望諸君蘇秦說燕文侯文侯資秦/車馬金帛以至趙說趙肅侯肅侯乃飾車百乗黄金千)
(鎰白璧百雙錦繡千純以約諸侯於是説韓宣惠王曰/鄙諺曰寧為雞口無為牛後今西面交臂而臣事秦何)
(異於牛後韓主攘臂瞋目按劒仰天太息曰/寡人雖不肖必不能事秦敬奉社稷以從)
　　　書情贈蔡舍人雄
嘗髙謝太傳携妓東山門楚舞醉碧雲吳歌斷清猨暫
因蒼生起談笑安黎元余亦愛此人丹霄冀飛翻(齊賢/曰符)
(堅百萬入㓂安石用謝𤣥謝石等拒之符堅/大敗於淝水因以亡國此談笑安黎元也)遭逢聖明
主敢進興亡言白璧竟何辜青蠅遂成寃一朝去京國
十載客梁園猛犬吠九關殺人賁精䰟(齊賢曰青/蠅刺讒也)皇穹
雪寃枉白日開昏氛太階得䕫龍桃李滿中原倒海索
明月凌山採芳蓀愧無横草功虚負雨露恩跡謝雲臺
閣心隨天馬鞍(士贇曰楚詞注曰蓀香草也漢終軍日/軍無横草之功後漢顯宗追感前世功)
(臣乃圖畫二十八將於南宫雲/臺士贇曰張洗曰明月寳珠也)夫子王佐才而今復誰
論層飈振六翮不日思騰騫我縱五湖棹煙濤恣崩奔
夢釣子陵湍英風𬗟猶存彼希客星隱弱植不足援千
里一回首萬里一長歌黄鶴不復來清風愁柰何舟浮
瀟湘月山倒洞庭波投汩笑古人臨濠得天和閒時田
畆中搔背牧雞鵝别離解相訪應在武陵多(士贇曰應/劭曰汨水)
(在羅故曰汨羅正義曰羅城縣在湘隂縣東北六十里/縣北有汨水汨音覔淮南子曰顔回夭死季由葅於衛)
(皆迫於性命之情/而不得天和者也)
　　　憶襄陽舊遊贈馬少府巨
昔為大堤客曾上山公樓開牎碧嶂滿拂鏡滄江流髙
冠佩雄劒長揖韓荆州此地别夫子今來思舊遊(齊賢/曰大)
(堤在襄陽晉永嘉三年山簡出鎭襄陽故有山谷樓太/白與韓荆州書曰天下談士相聚而言曰生不用封萬)
(戸侯但願一識韓荆州何令人之景慕一至/於此耶又曰願開張心顔不以長揖見拒)朱顔君未
老白髮我先秋壯志恐蹉跎功名若雲浮歸心結逺夢
落日懸春愁空思羊叔子墮淚峴山頭(士贇曰羊叔/子事見前巻)
　　　對雪獻從兄虞城宰
昨夜梁園裏弟寒兄不知庭前看玉樹膓斷憶連枝(士/贇)
(曰梁園雪事/見前巻註)
　　　訪道安陵遇蓋還為余造眞籙臨别留贈(蓋音/盍)
清水見白石仙人識青童安陵蓋夫子十嵗與天通(士/贇)
(曰安陵属/右扶風)懸何與微言談論安可窮能令二千石撫背
驚神聦揮毫贈新詩髙價掩山東至今平原客感激慕
清風(齊賢曰山東太行山之東也士贇曰晉郭象好老/莊能清言王衍毎云聽郭象語如懸河㵼水注而)
(不/竭)學道北海仙傳書蘂珠宫丹田了玉闕白日思雲空
為我草眞籙天人慙妙工七元洞豁落八角輝星虹(齊/賢)
(曰黄庭内景經云閒居蘂珠作七言道書二十四炁浮/沉關鎻訣曰臍下一寸三分為丹田丹田者鼎器也日)
(晶月華入鼎成丹又曰玉樓臺是喉嚨結嚨闕是胸臆/絳宫是心士贇曰西昇經老君謂尹喜曰吾將汝上朝)
(玉宸遊厯帝鄉作是語巳遂徧厯九天上昇上清玉闕/珠城蘂珠宫白日思雲空者飄飄然有凌雲氣遊天地)
(間志也後魏道釋志㤗常二年丁巳老君再降賜道士/冠謙之符籙七十巻眞玉籙一巻上元者道家所謂北)
(斗七元星君也豁落者所謂豁落斗也按靈書紫文二/十四事内有神虎金虎消魔豁落流金之章三洞眞經)
(曰真文者五方眞炁之精凝結成文八/角垂芒或為雲篆之形或成走獸之狀)三災蕩璿璣蛟
龍翼微躬舉手謝天地虚無齊始終黄金滿髙堂答荷
難克充(士贇曰馬融云日月星辰皆以璿璣玉衡度知/其盈縮進退莊子恬淡寂寞虚無無為此天地)
(之平而道德之篤也又萬物一齊/孰長孰短道無終始物有死坐)下笑世上士沉䰟北
羅鄷昔日萬乗墳今成一科蓬贈言若何重實此輕華
嵩(齊賢曰涪州鄷都觀乃北都羅鄷所治名平都福地/内經曰下離塵境上界玉京注云玉京無為之天三)
(十二帝之都玉京之下乃崑崙北都羅鄷北帝三十六/洞所居士贇曰玉格曰羅鄷山在北方癸地周迴三萬)
(里髙二千六百里是為六天/鬼神之宫人死皆至其中)
　　　贈崔郎中之金陵
胡鴈樓海翼翺翔鳴素秋驚雲辭沙朔飄蕩迷河洲(齊/賢)
(曰時宗之謫官/金陵故有此贈)有如飛蓬人去逐萬里遊登高望浮雲
彷彿如舊丘(齊賢曰商君書飛蓬遇飄/風而行千里乗風之勢也)日從海傍没水
向天邊流長嘯倚孤劒目極心悠悠嵗晏歸去來富貴安可
求仲尼七十説歴聘莫見收魯連逃千金珪組豈可酬(齊賢/曰孔)
(子歴聘七十餘國而不遇士贇曰史記平原君欲封魯仲連/爵及以千金為魯仲連壽仲連辭讓不受遂辭去終身不復)
(見/)時哉茍不㑹草木為我儔希君同攜手長往南山幽
　　　贈崔諮議
緑驥本天馬素非伏櫪駒長嘶向清風倐忽凌九區何
言西北至却走東南隅世道有飜覆前期難豫圖希君
一剪拂猶可騁中衢
　　　贈昇州王使君忠臣
六代帝王國三吳佳麗城賢人當重寄天子借髙名巨
海一邊靜長江萬里清應湏救趙䇿未肯棄侯嬴(齊賢/曰唐)
(昇州六代吳晉宋齊梁陳所都出謝朓詩江南佳麗地/金陵帝王州昇州東極於海西帯長江至於岷山士贇)
(曰吳群吳興丹陽為三吳丹陽即今建康/府侯嬴教公子無忌救趙事見三巻註)
　　　贈别從甥髙五
魚目髙太山不如一璵璠賢甥即明月聲價動天門能
成吾宅相不减魏陽元自顧寡籌略功名安所存(齊賢/曰晉)
(魏好字陽元少孤為外家寗氏所養寗氏起宅相宅者/曰當出貴甥外祖母以盛氏甥少而惠意謂應之妤曰)
(當為外氏成此宅相後為司徒士贇曰杜預曰璠璵/美玊也西京賦注閶闔天門也立髙闕以象天門)五
木思一擲如繩繫窮猨櫪中駿馬空堂上醉人喧黄金
乆巳罄為報故交恩(齊賢曰李充為禇裒參軍以貧求/外裒問之對曰窮猨投村豈暇擇)
(木乃除剡溪令士贇曰/劉裕五木事見三巻註)聞君隴西行使我清心魂與爾
共飄颻雪天各飛翻江水流或巻此心難具論貧家羞
好客語拙覺辭繁三朝空錯暮對飯却慚寃(齊賢曰唐/渭州隴西)
(郡隴西縣三朝謂/嵗朝月朝日朝也)自笑我非夫生事多契闊積蓄萬古
憤向誰得開豁天地一浮雲此身乃毫末忽見無端倪
太虚可包括(齊賢曰非夫非丈夫也士贇/曰顔師古曰豁然開大之貌)去去何足道
臨岐空復愁肝膽不楚越山河亦衾禂雲龍將相從明
主會見收成功解相訪流水桃花流(齊賢曰莊子仲尼/謂季常曰自其異)
(者視之肝膽楚越也/易曰雲從龍風從虎)
　　　贈裴司馬
翡翠黄金縷綉成歌舞衣若無雲間月誰可比光輝秀
色一如此多為衆女譏君恩移昔愛失寵秋風歸愁苦
不窺鄰泣上流黄機天寒素手冷夜長燭復微十日不
滿匹鬢蓬亂若絲猶是可憐人容華世中稀向君發皓
齒顧我莫相違
　　　叙舊贈江陽宰陸調
太伯讓天下仲雍揚波濤清風蕩萬古跡與星辰髙開
吳食東溟陸氏世英髦(齊賢曰史吳太伯弟仲雍皆周/太王之子而季厯之兄厯賢而)
(有聖子昌太王欲立季厯而及昌於是太伯仲雍二人/乃奔荆蠻文身斷髪示不可用以避季厯季厯果立是)
(為王季而昌為文王太伯之奔荆蠻自號勾吳荆蠻義/之從而歸之者千餘家立為吳太伯太伯卒無子弟仲)
(雍立仲雍卒子季簡立季簡卒子叔逹立叔逹卒子周/章立是時武王克殷求太伯仲雍之後得周章於吳因)
(而封之乃封周章弟虞仲於周之北故夏墟是為虞仲/列為諸侯後漢陸閟字子春㑹稽吳人建武中為尚書)
(令子續字志源㓜孤仕群戸曹史刺史行部辟為别駕/從事子康字季寧以義烈稱舉茂才轉守桂陽安樂二)
(郡子績仕吳為欎林太守調其後也至唐世居姑蘇其/門有巨石逺祖績罷欎林守舟輕不可越海馭石爲重)
(號欎林石/世保其居)多君秉古節嶽立冠人曹風流少年時京洛
事遊遨腰間延陵劒玊帯明珠袍我昔闘雞徒連延五
陵豪邀遮相組織呵嚇來煎熬(齊賢曰延陵劒闘雞/及五陵豪並見前巻)君
開萬叢人鞍馬皆辟易告急清憲臺脱余北門厄間宰
江陽邑剪棘樹蘭芳城門何肅穆五月輝秋霜好鳥集
珍木髙才列華堂時從府中歸絲管儼成行但苦隔逺
道無由共銜觴(齊賢曰御史臺曰憲臺詩北門刺不得/志也言衞之忠臣不得其志耳鄭氏箋)
(云君不知己志而遇困/苦唐志楊州江陽縣)江北荷花開江南楊柳鮮掛席
拾海月乗風下長川多沽新豐醁滿載剡溪船中途不
遇人直到爾門前大笑同一醉取樂平生年(齊賢曰楊/梅其實似)
(穀而有核其味酸/新豐醁見前巻)
　　　贈從孫義興宰銘
天子思茂宰天枝得英才朗然清秋月獨出映吳臺落
筆生綺繡操刀振風雷蠖屈雖百里鵬騫望三台(齊賢/曰唐)
(常州義興縣在州西南吳王闔閭起臺於姑蘇故曰呉/臺晉志三台六星兩兩而居起文昌列抵太微三公之)
(位也士贇曰秋月乃喻其清/明也風雷喻其政令之嚴也)退食無外事琴堂向山開
緑水寂以閒白雲有時來河陽富竒藻彭澤縱名杯所
恨不見之猶如仰昭回(齊賢曰宓子賤為單父宰彈琴/不下堂而單父治故後世以宰)
(之室爲琴堂潘岳為河陽令潘尼贈詩云流聲馥秋蘭/摛藻豐春華陶潜為彭澤令性嗜酒家貧不能常得親)
(舊或置酒招之造飲必醉世説戴安道年十餘嵗在瓦/觀寺畫王長史見之曰此童非徒能畫亦終常致名恨)
(吾老不見/其盛時耳)元惡皆滔天疲人散幽草驚川無活鱗舉邑
罕遺老誓雪會稽耻將奔宛陵道(齊賢曰越王勾踐栖/於會稽吳王追而圍)
(之乃今大夫種行成吳卒赦越勾踐反國置膽於坐卧/即仰膽飲食亦嘗膽曰汝忘會稽之耻耶唐宣州南陵)
(縣有宛陵士贇曰滔漫也貌/象㳟敬而心狠傲若漫天然)亞相素所重投刃應桑林
獨坐傷激揚神融一開襟絃歌欣再理和樂醉人心蠧
政除害馬傾巢有歸禽壺漿候君來聚舞若謳吟農人
棄蓑笠蠶女墮纓簪歡笑相拜賀則知惠愛深(齊賢曰/太白自)
(注云亞相李公重之以能政中丞李公免罷以後官則/義興嘗以事去縣因二公而復職也桑林舞名也組屬)
(於弁垂頭而下結之謂之纓纓之垂者謂委笄巻髮者/今之簮也士贇曰莊子黄帝將見大隗乎且英之山適)
(遇牧馬童子而問塗焉黄帝曰異哉請問為天下小童/辭黄帝又問小童曰夫為天下者何以異夫牧馬者哉)
(亦去其害馬者而已矣黄帝再拜稱天師而退列子至/德之世禽獸可繫羈而遊鳥鵲之巢可攀援而闚此言)
(毁巢者喻室家巳破/而民樂蠧政之除)厯職吾所聞稱賢爾為最化治一
邦上名馳三江外峻節貫雲霄通方堪逺大能文變風
俗好客留軒蓋他日一來遊因之嚴光瀬(齊賢曰漢文/翁為蜀都守)
(見蜀地僻陋有蠻夷風乃脩起學宫發成都市招下縣/子弟以為學宫子弟為除便繇髙者補史次為孝弟力)
(田由是文化洽於京師者皆比齊魯焉至今/巴蜀好文雅文翁之化也嚴光瀬𨽻属永州)
　　　草創大還贈柳官廸
天地為槖籥周流行太易(齊賢曰管子曰天地萬物之/槖籥列子天瑞篇有形者生)
(於無形則天地安從生故有太易有太/初太易者未見氣也太初者氣之始也)造化合元符交
媾騰精魄自然成妙用孰知其指的(齊賢曰易曰男女/媾精萬物化生士)
(贇曰參同契曰觀夫雌雄交媾之時剛柔相結而不/可解得其節符非有功巧以制御之本在交媾定制)羅
絡四季間綿微無一隙日月更出没雙光豈云隻(齊賢/曰參)
(同契曰坎戊日精离巳月光日月為易剛柔相當/上王四季羅絡始終天地媾其精日月相撢持)姹女
乗河車黄金充轅軛(齊賢曰抱朴子曰丹砂可為黄金/河車可作銀子得其道可以仙身)
(士贇曰參同契曰河上姹女靈而最神得火則飛不見/埃塵後漢濮真君歌曰北方正氣名河車朱雀調運生)
(金/花)執樞相管轄(齊賢曰古文龍虎經曰神室有所象奚/子之形容五嶽峙潜洞際會為樞轄)
摧伏傷羽翮朱鳥張炎威白虎守本宅相煎成苦老消
鑠凝津液(齊賢曰朱鳥属火為心白虎属金為肘津液/者華池神水也士贇曰此所謂相煎者即參)
(同契所謂升熬於甑山兮炎火張設下譎譎鼎馳沸兮/暴滿不休止苦老敖敖聲甚悲兮如嬰兒慕母之意也)
(老者煉飛火候之老嫩/悉鉛汞相制升之道耳)髣髴明牕塵死灰同至寂擣冶
入赤色十二周律厯赫然稱大還與道本無隔(士贇曰/參同契)
(連土文云嵗月將欲終毁性陽壽年形體為灰土狀若/明忩塵擣冶并合之地入赤色門固塞其際會務令致)
(完堅炎火張於下晝夜聲正勤始文使可修終竟武乃/陳候視如謹慎審察調寒温周旋十二節節盡更親觀)
(氣棄命將絶體死士魄䰟色轉更為紫赫然成還丹粉/提以一丸刀圭最為神又曰隂陽相飲食交感道自然)
(名者以定情字者以性言/金木歸本初乃得稱還丹)白日可撫弄清都在咫尺北
鄷落死名南斗上生籍(齊賢曰北羅鄷事見前晉天文/志南斗六星天廓也丞相太宰)
(之位一曰天機南二星魁天梁也中央二星天相也北/二天府庭也亦為臺命之期士贇曰道藏經云東北主)
(筭西斗記名北斗落死南斗上生中斗大魁緫監衆靈/又晉干寳搜神記曰管輅字公明善解諸術至中原見)
(趙顔貌主夭亡而嘆顔奔告父父乃求輅延命輅曰子/歸覔請酒一榼鹿脯二斤吾卯日必至君家且方便求)
(請其父覔酒脯而候之輅果至語顔曰汝那日刈麥地/甫大桑樹下有二人圍棊次汝但一邊斟滿盞置脯於)
(前飲盡更斟以盡為度若問汝但拜之勿言必合有人/救汝顔依言而徃見二人圍棊顔置脯斟酒於前其人)
(貪戲但飲酒食脯不顧飲數廵北邊坐者忽見顔在叱/曰何故在此顔唯拜之南面坐者人語曰適來飲他酒)
(脯寧無請乎北邊坐者曰文書巳定南邊坐人曰借文/書看之見趙子壽可十九嵗乃取筆挑上語顔曰救汝)
(至九十年活顔拜而回管語顔曰大助子喜且得増壽/北邉坐人是北斗南邉坐人是南斗南斗注生北斗注)
(死凡人受胎嘗從南/斗祈福皆向北斗)抑予是何者身在方士格才術信
縱横世途自輕擲(齊賢曰方士方外之士也士贇曰/太白自悔其少年任術之輕故云)吾
求仙棄俗君曉損勝益不向金闕遊思為玉皇客鸞車
速風電龍騎無鞭䇿一舉上九天相携同所適(齊賢曰/五星經)
(云天上白玉京黄金闕抱朴子曰得道之士或委華駟/而鞭蛟龍或棄神州而宅蓬瀛士贇曰金闕猶朝廷之)
(上也玊皇/客仙者也)
　　　贈崔司戸文昆季
雙珠出海底俱是連城珍明月兩特逹餘輝傍照人(士/贇)
(曰晉書張載傳和璧之在荆山隋珠之潛重/川非遇其人焉有連城之價照車之名乎)英聲振名
都髙價動殊鄰豈伊箕山故特以風期親惟昔不自媒
擔簦西入秦攀龍九天上忝列嵗星臣(士贇曰史孟嘗/君傳云馮驩曰)
(天下之游士慿軾結靷西入秦者無不欲强秦而弱齊/列仙傳東方朔乆在吳中為書師数十年武帝時上書)
(拜為郎至昭帝時時人或謂聖或謂凡人作深淺顯黙/之行或忠言或獻語莫知其㫖至宣帝時初棄郎以避)
(亂世置幘官舍風飄之而去後見於會稽賣/藥五湖智者疑其嵗星精也簦笠之有柄者)布衣侍丹
墀密勿草絲綸才微惠渥重讒巧生緇磷(士贇曰此四/句太白自述)
一去巳十年今來復盈旬清霜入曉鬂白露生衣巾側
見緑水亭開門列華茵千金散義士四坐無凡賔欲折
月中桂特為寒者薪路傍巳竊笑天路將何因(士贇曰/異書言)
(月桂髙五百丈下有一人常斫之樹創隨合/人姓吳名剛西河人學仙有過謫令伐樹)垂恩儻丘
山報德有微身
　　　贈溧陽宋少府陟
李斯來相秦且逐東門兎宋玉事襄王能為髙唐賦常
聞緑水曲忽此相逢遇掃洒青天開豁然披雲霧(齊賢/曰緑)
(水舞曲也士贇曰李斯/事及宋玊事見前巻)葳蕤紫鸞鳥巢在崐山樹驚風
西北吹飛落南溟去(齊賢曰瑞應圖曰鸞者赤神之精/崑山即崑崙山有鳯巢其樹士贇)
(曰葳蕤/羽毛貌)早懷經濟䇿特受龍顔顧白玉棲青蠅君臣忽
行路(齊賢曰漢髙祖隆凖而龍顔青蠅/㸃白為黒以喻讒人持正為邪)人生感分義貴
欲呈丹素何日清中原相期廓天歩(齊賢曰丹素心也/士贇曰荘子以道)
(觀分而君/臣之義明)
　　　戱贈鄭溧陽(齊賢曰唐并州江寧/郡溧陽縣嘗𨽻宣州)
陶令日日醉不知五柳春素琴本無絃漉酒用葛巾清
風北牕下自謂義皇人何時到溧里一見平生親(齊賢/曰南)
(史陶潜字淵明尋陽柴桑人宅邉有五柳樹嘗著五柳/先生傳性嗜酒或置酒招之造飲輙醉不解音聲而蓄)
(素琴一張每有酒適輕撫弄以寄意逢其酒熟取頭上/葛巾漉酒訖還着之嘗言五六月北牎下凉風暫至自)
(謂義皇上人栗里在/尋陽淵明所居處)
　　　贈僧崖公
昔在朗陵東學禪白眉空大地了鏡徹廻於寄輪風攬
彼造化力持為我神通(齊賢曰蜀志馬良字李常兄弟/五人並有才名鄉里諺曰馬氏)
(五常白眉最良良眉中有白毛也四祖與法融禪師曰/神通變化悉自具足不離汝心士贇曰㮙嚴經云汝觀)
(地性麄為天地經為微混以云相待成揺故有/風輪執持世界從妄見生山河大地諸有為相)晚謁太
山君親見日没雲中夜卧山月拂衣逃人群授余金仙
道曠刼未始聞(齊賢曰第一祖迦葉父飲澤母香志昔/為煆金帥於畔婆尸佛八涅樂後四衆)
(起塔塔中像面上金色有少缺葉時有貧女將金珠飾/佛面因共發願願我二人為無累夫妻由是因縁四十)
(一刼身皆金色後生楚天壽盡生中天摩竭陁國婆羅/門家名曰迦葉波此云飲光勝尊蓋以金色為號也故)
(飲稱金仙儒謂之世/道謂之塵佛謂之刼)冥機發天光獨朗謝垢氛虚舟不
繫物觀化遊江濆(齊賢曰莊子泰宇定者發乎天光發/乎天者人見其人士贇曰爾雅注大)
(水溢出别為小水為濆故詩有汝濆/淮濆此云江濆者江水别出之涯也)江濆遇同聲道崖
乃僧英説法動海嶽游方化公卿手秉玉麈尾如登白
樓亭微言注百川亹亹信可聽(齊賢曰會稽記曰玉樓/亭在㑹稽山隂臨流映)
(壑/)一風鼓羣有萬籟各自鳴啓閉八牎牖託宿掣電霆
自言厯天台摶壁躡翠屏凌兢石橋去恍惚入青冥(齊/賢)
(曰莊子南郭子綦曰大塊噫氣其名為風是為無作作/則萬竅怒號子游曰地籟則衆竅是巳人籟則比竹是)
(巳會稽記赤城山上有石橋懸度有石橋風横絶其上/邉有過徑裁容數人顧愷之啓䝉記天台山石橋路徑)
(不盈尺長數十歩至滑下臨絶冥之澗清冥太清又雲/也士贇曰隂陽相感而為雷激而為霆霆電也服䖍曰)
(凌兢恐懼也師古曰凌/兢者寒凉戰慄之處)昔在今來歸絶景無不經何日
更携手乗杯向蓬瀛(齊賢曰杯度者不知姓名嘗乗木/杯渡水嘗宿一家竊一金激去主)
(人追至孟津/浮木杯渡河)
　　　遊溧陽北湖亭望瓦屋山懷古贈同旅(一云贈/孟浩然)
　　　(士贇曰懷古者感/貞義女墳之事也)
朝登北湖亭遥望瓦屋山天清白露下始覺秋風還(齊/賢)
(曰唐昇州溧陽縣上元二年州廢還𨽻宣州有湖/山士贇曰禮記月令孟秋之月凉風至白露降)遊子
託主人仰觀眉睫間目色送飛鴻邈然不可攀長吁相
勸勉何事來吳關聞有貞義女振窮溧水灣清光了在
眼白日如披顔髙墳五六墩崒兀棲猛虎遺跡翳九泉
芳名動千古子胥昔乞食此女傾壺漿運開展宿憤入
楚鞭平王凜冽天地間聞名若懷霜(士贇曰吳越春秋/子胥奔吳到昭關)
(關吏欲執之伍貟用詐曰上所以索我者美珠也今我/已亡矣將去取之關吏因捨之追者在後幾不得脱至)
(江有漁父乗船渡之遂行至吳疾於中道乞食溧陽適/㑹女子擊綿於瀬水之上筥中有飯子胥遇之謂曰夫)
(人可得一飡乎女曰妾獨與母居三十未嫁飯不可得/子胥日夫人振窮途少飯亦何嫌哉女子知非常人遂)
(許之發其簞莒飯其盎漿長跪與之子胥再飡而止女/子曰君有逺逝之行何不飽而飡之子胥既飡而去又)
(謂女子曰掩夫人之壺漿無令其露女子嘆曰嗟乎妾/與母居三十年自守貞明不願從適何宜饋飯而與丈)
(夫越戯禮儀妾不忍也子行矣子胥行反顧女子巳自/投於瀬水矣於呼貞明執操其丈夫女哉棲猛虎者謂)
(墳如伏虎之狀猶馬鬛封之謂也子胥破楚入秦以不/得昭王乃掘平王之墓出其屍鞭之三百左足踐腹右)
(手抉其目誚之曰誰使汝用讒諛之口殺我父兄豈不/寃哉子胥等既破楚還過溧陽瀬水之上乃長大息曰)
(吾嘗飢於此乞食於一女子女子飼我遂投水而亡欲/報以百金不知其家乃投金水中而去有頃一老嫗行)
(哭而來人問曰何哭之悲嫗曰吾有女子守居三十不/嫁徃年擊綿於此遇一窮途君子而輒飯之而恐事泄)
(自投於瀬水今聞伍君來不得其償自傷虚死是故悲/耳人曰子胥欲報百金不知其家投金水中而去矣老)
(嫗遂取/金而歸)壯夫或未逹十歩九太行(形容其所行/不遂意也)與君拂
衣去萬里同翶翔
　　　醉後贈從甥髙鎭
馬上相逢揖馬鞭客中相見客中憐欲邀撃筑悲歌飲
正值傾家無酒錢江東風光不借人枉殺落花空自春
黄金逐手快意盡昨日破産今朝貧丈夫何事空嘯傲
不如燒却頭上巾(齊賢曰太白上安州裴長史書曰昔/東遊維揚不逾一年散金三十餘萬)
(有落魄公子悉皆濟之淵明/詩若復不快飲空負頭上巾)君為進士不得進我被秋
霜生旅鬂時清不及英豪人三尺童兒重亷藺匣中盤
劒裝䱜魚閒在腰間未用渠且將換酒與君醉醉歸託
宿吳專諸(齊賢曰進士科始隋大業中盛於唐貞觀永/徽之間其推引則曰白衣公卿其艱難則曰)
(三十老明經五十少進士廉藺廉頗藺相如䱜倉合切/又音錯專諸刺客也棠邑人伍子胥自楚亡吳知專諸)
(之能進於公子光士贇曰/此太白少年任俠之作也)
　　　贈秋浦柳少府
秋浦舊蕭索公庭人吏稀因君樹桃李此地忽芳菲揺
筆望白雲開簾當翠微時來引山月縱酒酣清輝而我
愛夫子淹留未忍歸(齊賢曰唐秋浦𨽻池州/爾雅山未及上曰翠㣲)
　　　贈崔秋浦三首
吾愛崔秋浦宛然陶令風門前五楊柳并上二梧桐山
鳥下聽事簷花落酒中懷君未忍去惆悵意無窮
　　　其二
崔令學陶令北牎常晝眠抱琴時弄月取意任無絃見
客但傾酒為官不愛錢(士贇曰此三聨並/見本巻前詩註)東臯春事起
種黍早歸田(士贇曰唐書文中子王通之弟王績字無/功絳州人性簡放不喜拜揖隋大業中舉)
(孝悌亷㓗授秘書正字不樂在朝求為六合丞以嗜酒/不任事乃還鄉里績有奴婢數人種黍春秋釀酒養鳬)
(鴈蒔藥草常遊北山/東臯自號東皐先生)
　　　其三
河陽花作縣秋浦玉為人地逐名賢好風隨惠化春水
從天漢落山逼畫屏新應念金門客投沙弔楚臣(齊賢/曰晉)
(書潘岳為河陽令植桃李人號河陽一縣花水從天漢/落者九華山之瀑布太白嘗待詔金鑾故曰金門客賈)
(誼渡湘水為賦以弔屈原士贇曰地逐名賢好者興在/上兩句謂秋浦得崔令而好猶河陽得岳陽而宿亦猶)
(晉書所呼皐長岩為許度岩/之類也師古曰天漢河漢也)
　　　望九華贈青陽韋仲堪
昔在九江上遥觀九華峯天河掛緑水秀出九芙蓉(齊/賢)
(曰九華山𨽻池州舊名九子山九華山録曰清陽縣坤/隅一舍有山竒秀其數有九故號九子山李太白更其)
(號曰九/華山)我欲一揮手誰人可相從君為東道主於此卧
雲松
　
　
　
　
　
　
　
　
　
　
　
　
　李太白集分類補註巻十
欽定四庫全書
　李太白集分類補註巻十
　　　　　　　　　　　宋　楊齊賢　集註
　　　　　　　　　　　元　蕭士贇　補註
　　贈
　　　秋日錬藥院鑷白髪贈元六兄林宗
木落識嵗秋瓶冰知天寒桂枝日巳緑拂雪凌雲端弱
齡接光景矯翼攀鴻鸞(齊賢曰淮南子葉落而知天下/之秋見瓶凍而知天下之寒)
投分三十載榮枯同所歡長吁望青雲鑷白坐相看秋
顔入曉鏡壯髪凋危冠(齊賢曰李善曰分猶志也南史/欎林王五嵗戲髙帝傍帝令左)
(右鑷白髮問王我誰耶曰太翁帝笑/曰豈有為人作曾祖而鑷白髪者乎)窮與鮑生賈飢從
漂母飡時來極天人道在豈吟嘆(士贇曰管仲與鮑叔/賈分財漂母飯韓信)
(二事詳並/見三巻註)樂毅豈適趙蘇秦初說韓巻舒固在我何事
空摧殘(齊賢曰樂毅并護趙楚魏燕之兵以伐齊破之/下齊七十餘城獨莒即墨未服會昭王死子立)
(為燕惠王王自為太子時嘗不快於樂毅齊田單聞之/縱反間於是惠王使騎刧代將而召樂毅毅畏誅西降)
(趙趙封毅於觀津號望諸君蘇秦說燕文侯文侯資秦/車馬金帛以至趙說趙肅侯肅侯乃飾車百乗黄金千)
(鎰白璧百雙錦繡千純以約諸侯於是説韓宣惠王曰/鄙諺曰寧為雞口無為牛後今西面交臂而臣事秦何)
(異於牛後韓主攘臂瞋目按劒仰天太息曰/寡人雖不肖必不能事秦敬奉社稷以從)
　　　書情贈蔡舍人雄
嘗髙謝太傳携妓東山門楚舞醉碧雲吳歌斷清猨暫
因蒼生起談笑安黎元余亦愛此人丹霄冀飛翻(齊賢/曰符)
(堅百萬入㓂安石用謝𤣥謝石等拒之符堅/大敗於淝水因以亡國此談笑安黎元也)遭逢聖明
主敢進興亡言白璧竟何辜青蠅遂成寃一朝去京國
十載客梁園猛犬吠九關殺人賁精䰟(齊賢曰青/蠅刺讒也)皇穹
雪寃枉白日開昏氛太階得䕫龍桃李滿中原倒海索
明月凌山採芳蓀愧無横草功虚負雨露恩跡謝雲臺
閣心隨天馬鞍(士贇曰楚詞注曰蓀香草也漢終軍日/軍無横草之功後漢顯宗追感前世功)
(臣乃圖畫二十八將於南宫雲/臺士贇曰張洗曰明月寳珠也)夫子王佐才而今復誰
論層飈振六翮不日思騰騫我縱五湖棹煙濤恣崩奔
夢釣子陵湍英風𬗟猶存彼希客星隱弱植不足援千
里一回首萬里一長歌黄鶴不復來清風愁柰何舟浮
瀟湘月山倒洞庭波投汩笑古人臨濠得天和閒時田
畆中搔背牧雞鵝别離解相訪應在武陵多(士贇曰應/劭曰汨水)
(在羅故曰汨羅正義曰羅城縣在湘隂縣東北六十里/縣北有汨水汨音覔淮南子曰顔回夭死季由葅於衛)
(皆迫於性命之情/而不得天和者也)
　　　憶襄陽舊遊贈馬少府巨
昔為大堤客曾上山公樓開牎碧嶂滿拂鏡滄江流髙
冠佩雄劒長揖韓荆州此地别夫子今來思舊遊(齊賢/曰大)
(堤在襄陽晉永嘉三年山簡出鎭襄陽故有山谷樓太/白與韓荆州書曰天下談士相聚而言曰生不用封萬)
(戸侯但願一識韓荆州何令人之景慕一至/於此耶又曰願開張心顔不以長揖見拒)朱顔君未
老白髮我先秋壯志恐蹉跎功名若雲浮歸心結逺夢
落日懸春愁空思羊叔子墮淚峴山頭(士贇曰羊叔/子事見前巻)
　　　對雪獻從兄虞城宰
昨夜梁園裏弟寒兄不知庭前看玉樹膓斷憶連枝(士/贇)
(曰梁園雪事/見前巻註)
　　　訪道安陵遇蓋還為余造眞籙臨别留贈(蓋音/盍)
清水見白石仙人識青童安陵蓋夫子十嵗與天通(士/贇)
(曰安陵属/右扶風)懸何與微言談論安可窮能令二千石撫背
驚神聦揮毫贈新詩髙價掩山東至今平原客感激慕
清風(齊賢曰山東太行山之東也士贇曰晉郭象好老/莊能清言王衍毎云聽郭象語如懸河㵼水注而)
(不/竭)學道北海仙傳書蘂珠宫丹田了玉闕白日思雲空
為我草眞籙天人慙妙工七元洞豁落八角輝星虹(齊/賢)
(曰黄庭内景經云閒居蘂珠作七言道書二十四炁浮/沉關鎻訣曰臍下一寸三分為丹田丹田者鼎器也日)
(晶月華入鼎成丹又曰玉樓臺是喉嚨結嚨闕是胸臆/絳宫是心士贇曰西昇經老君謂尹喜曰吾將汝上朝)
(玉宸遊厯帝鄉作是語巳遂徧厯九天上昇上清玉闕/珠城蘂珠宫白日思雲空者飄飄然有凌雲氣遊天地)
(間志也後魏道釋志㤗常二年丁巳老君再降賜道士/冠謙之符籙七十巻眞玉籙一巻上元者道家所謂北)
(斗七元星君也豁落者所謂豁落斗也按靈書紫文二/十四事内有神虎金虎消魔豁落流金之章三洞眞經)
(曰真文者五方眞炁之精凝結成文八/角垂芒或為雲篆之形或成走獸之狀)三災蕩璿璣蛟
龍翼微躬舉手謝天地虚無齊始終黄金滿髙堂答荷
難克充(士贇曰馬融云日月星辰皆以璿璣玉衡度知/其盈縮進退莊子恬淡寂寞虚無無為此天地)
(之平而道德之篤也又萬物一齊/孰長孰短道無終始物有死坐)下笑世上士沉䰟北
羅鄷昔日萬乗墳今成一科蓬贈言若何重實此輕華
嵩(齊賢曰涪州鄷都觀乃北都羅鄷所治名平都福地/内經曰下離塵境上界玉京注云玉京無為之天三)
(十二帝之都玉京之下乃崑崙北都羅鄷北帝三十六/洞所居士贇曰玉格曰羅鄷山在北方癸地周迴三萬)
(里髙二千六百里是為六天/鬼神之宫人死皆至其中)
　　　贈崔郎中之金陵
胡鴈樓海翼翺翔鳴素秋驚雲辭沙朔飄蕩迷河洲(齊/賢)
(曰時宗之謫官/金陵故有此贈)有如飛蓬人去逐萬里遊登高望浮雲
彷彿如舊丘(齊賢曰商君書飛蓬遇飄/風而行千里乗風之勢也)日從海傍没水
向天邊流長嘯倚孤劒目極心悠悠嵗晏歸去來富貴安可
求仲尼七十説歴聘莫見收魯連逃千金珪組豈可酬(齊賢/曰孔)
(子歴聘七十餘國而不遇士贇曰史記平原君欲封魯仲連/爵及以千金為魯仲連壽仲連辭讓不受遂辭去終身不復)
(見/)時哉茍不㑹草木為我儔希君同攜手長往南山幽
　　　贈崔諮議
緑驥本天馬素非伏櫪駒長嘶向清風倐忽凌九區何
言西北至却走東南隅世道有飜覆前期難豫圖希君
一剪拂猶可騁中衢
　　　贈昇州王使君忠臣
六代帝王國三吳佳麗城賢人當重寄天子借髙名巨
海一邊靜長江萬里清應湏救趙䇿未肯棄侯嬴(齊賢/曰唐)
(昇州六代吳晉宋齊梁陳所都出謝朓詩江南佳麗地/金陵帝王州昇州東極於海西帯長江至於岷山士贇)
(曰吳群吳興丹陽為三吳丹陽即今建康/府侯嬴教公子無忌救趙事見三巻註)
　　　贈别從甥髙五
魚目髙太山不如一璵璠賢甥即明月聲價動天門能
成吾宅相不减魏陽元自顧寡籌略功名安所存(齊賢/曰晉)
(魏好字陽元少孤為外家寗氏所養寗氏起宅相宅者/曰當出貴甥外祖母以盛氏甥少而惠意謂應之妤曰)
(當為外氏成此宅相後為司徒士贇曰杜預曰璠璵/美玊也西京賦注閶闔天門也立髙闕以象天門)五
木思一擲如繩繫窮猨櫪中駿馬空堂上醉人喧黄金
乆巳罄為報故交恩(齊賢曰李充為禇裒參軍以貧求/外裒問之對曰窮猨投村豈暇擇)
(木乃除剡溪令士贇曰/劉裕五木事見三巻註)聞君隴西行使我清心魂與爾
共飄颻雪天各飛翻江水流或巻此心難具論貧家羞
好客語拙覺辭繁三朝空錯暮對飯却慚寃(齊賢曰唐/渭州隴西)
(郡隴西縣三朝謂/嵗朝月朝日朝也)自笑我非夫生事多契闊積蓄萬古
憤向誰得開豁天地一浮雲此身乃毫末忽見無端倪
太虚可包括(齊賢曰非夫非丈夫也士贇/曰顔師古曰豁然開大之貌)去去何足道
臨岐空復愁肝膽不楚越山河亦衾禂雲龍將相從明
主會見收成功解相訪流水桃花流(齊賢曰莊子仲尼/謂季常曰自其異)
(者視之肝膽楚越也/易曰雲從龍風從虎)
　　　贈裴司馬
翡翠黄金縷綉成歌舞衣若無雲間月誰可比光輝秀
色一如此多為衆女譏君恩移昔愛失寵秋風歸愁苦
不窺鄰泣上流黄機天寒素手冷夜長燭復微十日不
滿匹鬢蓬亂若絲猶是可憐人容華世中稀向君發皓
齒顧我莫相違
　　　叙舊贈江陽宰陸調
太伯讓天下仲雍揚波濤清風蕩萬古跡與星辰髙開
吳食東溟陸氏世英髦(齊賢曰史吳太伯弟仲雍皆周/太王之子而季厯之兄厯賢而)
(有聖子昌太王欲立季厯而及昌於是太伯仲雍二人/乃奔荆蠻文身斷髪示不可用以避季厯季厯果立是)
(為王季而昌為文王太伯之奔荆蠻自號勾吳荆蠻義/之從而歸之者千餘家立為吳太伯太伯卒無子弟仲)
(雍立仲雍卒子季簡立季簡卒子叔逹立叔逹卒子周/章立是時武王克殷求太伯仲雍之後得周章於吳因)
(而封之乃封周章弟虞仲於周之北故夏墟是為虞仲/列為諸侯後漢陸閟字子春㑹稽吳人建武中為尚書)
(令子續字志源㓜孤仕群戸曹史刺史行部辟為别駕/從事子康字季寧以義烈稱舉茂才轉守桂陽安樂二)
(郡子績仕吳為欎林太守調其後也至唐世居姑蘇其/門有巨石逺祖績罷欎林守舟輕不可越海馭石爲重)
(號欎林石/世保其居)多君秉古節嶽立冠人曹風流少年時京洛
事遊遨腰間延陵劒玊帯明珠袍我昔闘雞徒連延五
陵豪邀遮相組織呵嚇來煎熬(齊賢曰延陵劒闘雞/及五陵豪並見前巻)君
開萬叢人鞍馬皆辟易告急清憲臺脱余北門厄間宰
江陽邑剪棘樹蘭芳城門何肅穆五月輝秋霜好鳥集
珍木髙才列華堂時從府中歸絲管儼成行但苦隔逺
道無由共銜觴(齊賢曰御史臺曰憲臺詩北門刺不得/志也言衞之忠臣不得其志耳鄭氏箋)
(云君不知己志而遇困/苦唐志楊州江陽縣)江北荷花開江南楊柳鮮掛席
拾海月乗風下長川多沽新豐醁滿載剡溪船中途不
遇人直到爾門前大笑同一醉取樂平生年(齊賢曰楊/梅其實似)
(穀而有核其味酸/新豐醁見前巻)
　　　贈從孫義興宰銘
天子思茂宰天枝得英才朗然清秋月獨出映吳臺落
筆生綺繡操刀振風雷蠖屈雖百里鵬騫望三台(齊賢/曰唐)
(常州義興縣在州西南吳王闔閭起臺於姑蘇故曰呉/臺晉志三台六星兩兩而居起文昌列抵太微三公之)
(位也士贇曰秋月乃喻其清/明也風雷喻其政令之嚴也)退食無外事琴堂向山開
緑水寂以閒白雲有時來河陽富竒藻彭澤縱名杯所
恨不見之猶如仰昭回(齊賢曰宓子賤為單父宰彈琴/不下堂而單父治故後世以宰)
(之室爲琴堂潘岳為河陽令潘尼贈詩云流聲馥秋蘭/摛藻豐春華陶潜為彭澤令性嗜酒家貧不能常得親)
(舊或置酒招之造飲必醉世説戴安道年十餘嵗在瓦/觀寺畫王長史見之曰此童非徒能畫亦終常致名恨)
(吾老不見/其盛時耳)元惡皆滔天疲人散幽草驚川無活鱗舉邑
罕遺老誓雪會稽耻將奔宛陵道(齊賢曰越王勾踐栖/於會稽吳王追而圍)
(之乃今大夫種行成吳卒赦越勾踐反國置膽於坐卧/即仰膽飲食亦嘗膽曰汝忘會稽之耻耶唐宣州南陵)
(縣有宛陵士贇曰滔漫也貌/象㳟敬而心狠傲若漫天然)亞相素所重投刃應桑林
獨坐傷激揚神融一開襟絃歌欣再理和樂醉人心蠧
政除害馬傾巢有歸禽壺漿候君來聚舞若謳吟農人
棄蓑笠蠶女墮纓簪歡笑相拜賀則知惠愛深(齊賢曰/太白自)
(注云亞相李公重之以能政中丞李公免罷以後官則/義興嘗以事去縣因二公而復職也桑林舞名也組屬)
(於弁垂頭而下結之謂之纓纓之垂者謂委笄巻髮者/今之簮也士贇曰莊子黄帝將見大隗乎且英之山適)
(遇牧馬童子而問塗焉黄帝曰異哉請問為天下小童/辭黄帝又問小童曰夫為天下者何以異夫牧馬者哉)
(亦去其害馬者而已矣黄帝再拜稱天師而退列子至/德之世禽獸可繫羈而遊鳥鵲之巢可攀援而闚此言)
(毁巢者喻室家巳破/而民樂蠧政之除)厯職吾所聞稱賢爾為最化治一
邦上名馳三江外峻節貫雲霄通方堪逺大能文變風
俗好客留軒蓋他日一來遊因之嚴光瀬(齊賢曰漢文/翁為蜀都守)
(見蜀地僻陋有蠻夷風乃脩起學宫發成都市招下縣/子弟以為學宫子弟為除便繇髙者補史次為孝弟力)
(田由是文化洽於京師者皆比齊魯焉至今/巴蜀好文雅文翁之化也嚴光瀬𨽻属永州)
　　　草創大還贈柳官廸
天地為槖籥周流行太易(齊賢曰管子曰天地萬物之/槖籥列子天瑞篇有形者生)
(於無形則天地安從生故有太易有太/初太易者未見氣也太初者氣之始也)造化合元符交
媾騰精魄自然成妙用孰知其指的(齊賢曰易曰男女/媾精萬物化生士)
(贇曰參同契曰觀夫雌雄交媾之時剛柔相結而不/可解得其節符非有功巧以制御之本在交媾定制)羅
絡四季間綿微無一隙日月更出没雙光豈云隻(齊賢/曰參)
(同契曰坎戊日精离巳月光日月為易剛柔相當/上王四季羅絡始終天地媾其精日月相撢持)姹女
乗河車黄金充轅軛(齊賢曰抱朴子曰丹砂可為黄金/河車可作銀子得其道可以仙身)
(士贇曰參同契曰河上姹女靈而最神得火則飛不見/埃塵後漢濮真君歌曰北方正氣名河車朱雀調運生)
(金/花)執樞相管轄(齊賢曰古文龍虎經曰神室有所象奚/子之形容五嶽峙潜洞際會為樞轄)
摧伏傷羽翮朱鳥張炎威白虎守本宅相煎成苦老消
鑠凝津液(齊賢曰朱鳥属火為心白虎属金為肘津液/者華池神水也士贇曰此所謂相煎者即參)
(同契所謂升熬於甑山兮炎火張設下譎譎鼎馳沸兮/暴滿不休止苦老敖敖聲甚悲兮如嬰兒慕母之意也)
(老者煉飛火候之老嫩/悉鉛汞相制升之道耳)髣髴明牕塵死灰同至寂擣冶
入赤色十二周律厯赫然稱大還與道本無隔(士贇曰/參同契)
(連土文云嵗月將欲終毁性陽壽年形體為灰土狀若/明忩塵擣冶并合之地入赤色門固塞其際會務令致)
(完堅炎火張於下晝夜聲正勤始文使可修終竟武乃/陳候視如謹慎審察調寒温周旋十二節節盡更親觀)
(氣棄命將絶體死士魄䰟色轉更為紫赫然成還丹粉/提以一丸刀圭最為神又曰隂陽相飲食交感道自然)
(名者以定情字者以性言/金木歸本初乃得稱還丹)白日可撫弄清都在咫尺北
鄷落死名南斗上生籍(齊賢曰北羅鄷事見前晉天文/志南斗六星天廓也丞相太宰)
(之位一曰天機南二星魁天梁也中央二星天相也北/二天府庭也亦為臺命之期士贇曰道藏經云東北主)
(筭西斗記名北斗落死南斗上生中斗大魁緫監衆靈/又晉干寳搜神記曰管輅字公明善解諸術至中原見)
(趙顔貌主夭亡而嘆顔奔告父父乃求輅延命輅曰子/歸覔請酒一榼鹿脯二斤吾卯日必至君家且方便求)
(請其父覔酒脯而候之輅果至語顔曰汝那日刈麥地/甫大桑樹下有二人圍棊次汝但一邊斟滿盞置脯於)
(前飲盡更斟以盡為度若問汝但拜之勿言必合有人/救汝顔依言而徃見二人圍棊顔置脯斟酒於前其人)
(貪戲但飲酒食脯不顧飲數廵北邊坐者忽見顔在叱/曰何故在此顔唯拜之南面坐者人語曰適來飲他酒)
(脯寧無請乎北邊坐者曰文書巳定南邊坐人曰借文/書看之見趙子壽可十九嵗乃取筆挑上語顔曰救汝)
(至九十年活顔拜而回管語顔曰大助子喜且得増壽/北邉坐人是北斗南邉坐人是南斗南斗注生北斗注)
(死凡人受胎嘗從南/斗祈福皆向北斗)抑予是何者身在方士格才術信
縱横世途自輕擲(齊賢曰方士方外之士也士贇曰/太白自悔其少年任術之輕故云)吾
求仙棄俗君曉損勝益不向金闕遊思為玉皇客鸞車
速風電龍騎無鞭䇿一舉上九天相携同所適(齊賢曰/五星經)
(云天上白玉京黄金闕抱朴子曰得道之士或委華駟/而鞭蛟龍或棄神州而宅蓬瀛士贇曰金闕猶朝廷之)
(上也玊皇/客仙者也)
　　　贈崔司戸文昆季
雙珠出海底俱是連城珍明月兩特逹餘輝傍照人(士/贇)
(曰晉書張載傳和璧之在荆山隋珠之潛重/川非遇其人焉有連城之價照車之名乎)英聲振名
都髙價動殊鄰豈伊箕山故特以風期親惟昔不自媒
擔簦西入秦攀龍九天上忝列嵗星臣(士贇曰史孟嘗/君傳云馮驩曰)
(天下之游士慿軾結靷西入秦者無不欲强秦而弱齊/列仙傳東方朔乆在吳中為書師数十年武帝時上書)
(拜為郎至昭帝時時人或謂聖或謂凡人作深淺顯黙/之行或忠言或獻語莫知其㫖至宣帝時初棄郎以避)
(亂世置幘官舍風飄之而去後見於會稽賣/藥五湖智者疑其嵗星精也簦笠之有柄者)布衣侍丹
墀密勿草絲綸才微惠渥重讒巧生緇磷(士贇曰此四/句太白自述)
一去巳十年今來復盈旬清霜入曉鬂白露生衣巾側
見緑水亭開門列華茵千金散義士四坐無凡賔欲折
月中桂特為寒者薪路傍巳竊笑天路將何因(士贇曰/異書言)
(月桂髙五百丈下有一人常斫之樹創隨合/人姓吳名剛西河人學仙有過謫令伐樹)垂恩儻丘
山報德有微身
　　　贈溧陽宋少府陟
李斯來相秦且逐東門兎宋玉事襄王能為髙唐賦常
聞緑水曲忽此相逢遇掃洒青天開豁然披雲霧(齊賢/曰緑)
(水舞曲也士贇曰李斯/事及宋玊事見前巻)葳蕤紫鸞鳥巢在崐山樹驚風
西北吹飛落南溟去(齊賢曰瑞應圖曰鸞者赤神之精/崑山即崑崙山有鳯巢其樹士贇)
(曰葳蕤/羽毛貌)早懷經濟䇿特受龍顔顧白玉棲青蠅君臣忽
行路(齊賢曰漢髙祖隆凖而龍顔青蠅/㸃白為黒以喻讒人持正為邪)人生感分義貴
欲呈丹素何日清中原相期廓天歩(齊賢曰丹素心也/士贇曰荘子以道)
(觀分而君/臣之義明)
　　　戱贈鄭溧陽(齊賢曰唐并州江寧/郡溧陽縣嘗𨽻宣州)
陶令日日醉不知五柳春素琴本無絃漉酒用葛巾清
風北牕下自謂義皇人何時到溧里一見平生親(齊賢/曰南)
(史陶潜字淵明尋陽柴桑人宅邉有五柳樹嘗著五柳/先生傳性嗜酒或置酒招之造飲輙醉不解音聲而蓄)
(素琴一張每有酒適輕撫弄以寄意逢其酒熟取頭上/葛巾漉酒訖還着之嘗言五六月北牎下凉風暫至自)
(謂義皇上人栗里在/尋陽淵明所居處)
　　　贈僧崖公
昔在朗陵東學禪白眉空大地了鏡徹廻於寄輪風攬
彼造化力持為我神通(齊賢曰蜀志馬良字李常兄弟/五人並有才名鄉里諺曰馬氏)
(五常白眉最良良眉中有白毛也四祖與法融禪師曰/神通變化悉自具足不離汝心士贇曰㮙嚴經云汝觀)
(地性麄為天地經為微混以云相待成揺故有/風輪執持世界從妄見生山河大地諸有為相)晚謁太
山君親見日没雲中夜卧山月拂衣逃人群授余金仙
道曠刼未始聞(齊賢曰第一祖迦葉父飲澤母香志昔/為煆金帥於畔婆尸佛八涅樂後四衆)
(起塔塔中像面上金色有少缺葉時有貧女將金珠飾/佛面因共發願願我二人為無累夫妻由是因縁四十)
(一刼身皆金色後生楚天壽盡生中天摩竭陁國婆羅/門家名曰迦葉波此云飲光勝尊蓋以金色為號也故)
(飲稱金仙儒謂之世/道謂之塵佛謂之刼)冥機發天光獨朗謝垢氛虚舟不
繫物觀化遊江濆(齊賢曰莊子泰宇定者發乎天光發/乎天者人見其人士贇曰爾雅注大)
(水溢出别為小水為濆故詩有汝濆/淮濆此云江濆者江水别出之涯也)江濆遇同聲道崖
乃僧英説法動海嶽游方化公卿手秉玉麈尾如登白
樓亭微言注百川亹亹信可聽(齊賢曰會稽記曰玉樓/亭在㑹稽山隂臨流映)
(壑/)一風鼓羣有萬籟各自鳴啓閉八牎牖託宿掣電霆
自言厯天台摶壁躡翠屏凌兢石橋去恍惚入青冥(齊/賢)
(曰莊子南郭子綦曰大塊噫氣其名為風是為無作作/則萬竅怒號子游曰地籟則衆竅是巳人籟則比竹是)
(巳會稽記赤城山上有石橋懸度有石橋風横絶其上/邉有過徑裁容數人顧愷之啓䝉記天台山石橋路徑)
(不盈尺長數十歩至滑下臨絶冥之澗清冥太清又雲/也士贇曰隂陽相感而為雷激而為霆霆電也服䖍曰)
(凌兢恐懼也師古曰凌/兢者寒凉戰慄之處)昔在今來歸絶景無不經何日
更携手乗杯向蓬瀛(齊賢曰杯度者不知姓名嘗乗木/杯渡水嘗宿一家竊一金激去主)
(人追至孟津/浮木杯渡河)
　　　遊溧陽北湖亭望瓦屋山懷古贈同旅(一云贈/孟浩然)
　　　(士贇曰懷古者感/貞義女墳之事也)
朝登北湖亭遥望瓦屋山天清白露下始覺秋風還(齊/賢)
(曰唐昇州溧陽縣上元二年州廢還𨽻宣州有湖/山士贇曰禮記月令孟秋之月凉風至白露降)遊子
託主人仰觀眉睫間目色送飛鴻邈然不可攀長吁相
勸勉何事來吳關聞有貞義女振窮溧水灣清光了在
眼白日如披顔髙墳五六墩崒兀棲猛虎遺跡翳九泉
芳名動千古子胥昔乞食此女傾壺漿運開展宿憤入
楚鞭平王凜冽天地間聞名若懷霜(士贇曰吳越春秋/子胥奔吳到昭關)
(關吏欲執之伍貟用詐曰上所以索我者美珠也今我/已亡矣將去取之關吏因捨之追者在後幾不得脱至)
(江有漁父乗船渡之遂行至吳疾於中道乞食溧陽適/㑹女子擊綿於瀬水之上筥中有飯子胥遇之謂曰夫)
(人可得一飡乎女曰妾獨與母居三十未嫁飯不可得/子胥日夫人振窮途少飯亦何嫌哉女子知非常人遂)
(許之發其簞莒飯其盎漿長跪與之子胥再飡而止女/子曰君有逺逝之行何不飽而飡之子胥既飡而去又)
(謂女子曰掩夫人之壺漿無令其露女子嘆曰嗟乎妾/與母居三十年自守貞明不願從適何宜饋飯而與丈)
(夫越戯禮儀妾不忍也子行矣子胥行反顧女子巳自/投於瀬水矣於呼貞明執操其丈夫女哉棲猛虎者謂)
(墳如伏虎之狀猶馬鬛封之謂也子胥破楚入秦以不/得昭王乃掘平王之墓出其屍鞭之三百左足踐腹右)
(手抉其目誚之曰誰使汝用讒諛之口殺我父兄豈不/寃哉子胥等既破楚還過溧陽瀬水之上乃長大息曰)
(吾嘗飢於此乞食於一女子女子飼我遂投水而亡欲/報以百金不知其家乃投金水中而去有頃一老嫗行)
(哭而來人問曰何哭之悲嫗曰吾有女子守居三十不/嫁徃年擊綿於此遇一窮途君子而輒飯之而恐事泄)
(自投於瀬水今聞伍君來不得其償自傷虚死是故悲/耳人曰子胥欲報百金不知其家投金水中而去矣老)
(嫗遂取/金而歸)壯夫或未逹十歩九太行(形容其所行/不遂意也)與君拂
衣去萬里同翶翔
　　　醉後贈從甥髙鎭
馬上相逢揖馬鞭客中相見客中憐欲邀撃筑悲歌飲
正值傾家無酒錢江東風光不借人枉殺落花空自春
黄金逐手快意盡昨日破産今朝貧丈夫何事空嘯傲
不如燒却頭上巾(齊賢曰太白上安州裴長史書曰昔/東遊維揚不逾一年散金三十餘萬)
(有落魄公子悉皆濟之淵明/詩若復不快飲空負頭上巾)君為進士不得進我被秋
霜生旅鬂時清不及英豪人三尺童兒重亷藺匣中盤
劒裝䱜魚閒在腰間未用渠且將換酒與君醉醉歸託
宿吳專諸(齊賢曰進士科始隋大業中盛於唐貞觀永/徽之間其推引則曰白衣公卿其艱難則曰)
(三十老明經五十少進士廉藺廉頗藺相如䱜倉合切/又音錯專諸刺客也棠邑人伍子胥自楚亡吳知專諸)
(之能進於公子光士贇曰/此太白少年任俠之作也)
　　　贈秋浦柳少府
秋浦舊蕭索公庭人吏稀因君樹桃李此地忽芳菲揺
筆望白雲開簾當翠微時來引山月縱酒酣清輝而我
愛夫子淹留未忍歸(齊賢曰唐秋浦𨽻池州/爾雅山未及上曰翠㣲)
　　　贈崔秋浦三首
吾愛崔秋浦宛然陶令風門前五楊柳并上二梧桐山
鳥下聽事簷花落酒中懷君未忍去惆悵意無窮
　　　其二
崔令學陶令北牎常晝眠抱琴時弄月取意任無絃見
客但傾酒為官不愛錢(士贇曰此三聨並/見本巻前詩註)東臯春事起
種黍早歸田(士贇曰唐書文中子王通之弟王績字無/功絳州人性簡放不喜拜揖隋大業中舉)
(孝悌亷㓗授秘書正字不樂在朝求為六合丞以嗜酒/不任事乃還鄉里績有奴婢數人種黍春秋釀酒養鳬)
(鴈蒔藥草常遊北山/東臯自號東皐先生)
　　　其三
河陽花作縣秋浦玉為人地逐名賢好風隨惠化春水
從天漢落山逼畫屏新應念金門客投沙弔楚臣(齊賢/曰晉)
(書潘岳為河陽令植桃李人號河陽一縣花水從天漢/落者九華山之瀑布太白嘗待詔金鑾故曰金門客賈)
(誼渡湘水為賦以弔屈原士贇曰地逐名賢好者興在/上兩句謂秋浦得崔令而好猶河陽得岳陽而宿亦猶)
(晉書所呼皐長岩為許度岩/之類也師古曰天漢河漢也)
　　　望九華贈青陽韋仲堪
昔在九江上遥觀九華峯天河掛緑水秀出九芙蓉(齊/賢)
(曰九華山𨽻池州舊名九子山九華山録曰清陽縣坤/隅一舍有山竒秀其數有九故號九子山李太白更其)
(號曰九/華山)我欲一揮手誰人可相從君為東道主於此卧
雲松
　
　
　
　
　
　
　
　
　
　
　
　
　李太白集分類補註巻十
欽定四庫全書
　李太白集分類補註巻十一
　　　　　　　　　　　宋　楊齊賢　集註
　　　　　　　　　　　元　蕭士贇　補註
　　贈
　　　贈王判官時余歸隠居廬山屏風疊
昔别黄鶴樓蹉跎淮海秋俱飄零落葉各散洞庭流中
年不相見蹭蹬遊吴越何處我思君天台緑蘿月(齊賢/曰黄)
(鶴樓在鄂州禹貢淮海惟/揚州兩浙皆吴越之地)會稽風月好却遶剡溪迴雲
山海上出人物鏡中來一度浙江北十年醉楚臺荆門
倒屈宋梁苑傾鄒枚苦笑我誇誕知音安在哉(齊賢曰/九域志)
(越州會稽郡剡溪在湘東南王羲之曰行山陰道上如/鏡遊江陵有章華臺皆楚王所建荆州郡西實岸有山)
(名荆門梁苑/鄒枚事見前)大盜割鴻溝如風掃秋葉吾非濟代人且
隠屏風疊中夜天中望憶君思見君明朝拂衣去永與
海鷗羣(齊賢曰大盜指禄山/慶緒屏風疊在廬山)
　　　在水軍宴贈幕府諸侍御(永王軍中/)
月化五白龍翻飛凌九天胡沙驚北海電掃洛陽川虜
箭雨宫闕皇輿成播遷(齊賢曰天寳十四載十一月甲/子禄山以十五萬衆反范陽十)
(二月丁酉陷洛陽十五載六/月己亥陷京師元宗幸蜀)英王受廟畧秉鉞清南邊
雲旗巻海雪金㦸羅江烟聚散百萬人弛張在一賢(士/贇)
(曰英王指永王璘也事始末見八巻永王東廵歌鉞大/斧也雲旗金㦸並永王建節之義也鄭元曰張弛以弓)
(弩喻/人也)霜臺降羣彦水國奉戎旃繡服開宴語天人借樓
船如登黄金臺遥謁紫霞仙(齊賢曰霜臺謂侍御也水/國江漢間也謝元暉辭隋)
(王子隆箋曰契闊戎旃從容燕語燕/昭王築黄金臺在易水東南十八里)巻身編蓬下冥機
四十年寧知草間人腰下有龍泉浮雲在一決誓欲清
幽燕(齊賢曰編蓬戸也幽燕禄山/巢穴龍泉劒名楚王所造)願與四座公靜談金
匱篇齊心戴朝恩不惜微軀捐所冀旄頭滅功成追魯
連
　　　贈武十七諤(并序/)
　門人武諤深於義者也質木沈悍慕要離之風潛釣
　川海不數數於世間事聞中原作難西來訪余余愛
　子伯禽在魯許將冒胡兵以致之酒酣感激援筆而
　贈
馬如一匹練明日過吴門乃是要離客西來欲報恩笑
開燕七首拂拭竟無言狄犬吠清洛天津成塞垣愛子
隔東魯空悲斷腸猿林回棄白璧千里阻同奔君為我
致之輕齎渉淮源精誠合天道不愧遠遊魂(齊賢曰要/離事見前)
(巻太白有子伯禽以貞元八年不禄搜神後記臨川東/興有人入山得猿子歸猿母自後至其家此人縛猿子)
(於庭樹其母搏頰向人欲哀乞此人竟殺之猿母悲喚/自擲而死此人破腹視之腸皆斷裂士贇曰太白詩意)
(謂遭亂之時不能與伯禽同奔而越在東魯今託武諤/以致之輕齎渉淮者屬付之辭也雖未保其必逹亦盡)
(吾父子之情而已萬一不幸魂其有/知亦可無愧矣此詩由衷之語也)
　　　贈閭丘宿松
阮籍為太守乗驢上東平剖竹十日間一朝風化清偶
來拂衣去誰測主人情(齊賢曰簡文輔政阮籍常從容/言曰籍平生曾遊東平樂其風)
(土帝大悦即拜東平相籍乗驢到郡壊府舎屏郭使内/外相望法令清簡旬日而還帝引為大將軍從事中郎)
夫子理宿松浮雲知古城掃地物莽然秋來百草生飛
鳥還舊巢遷人返躬耕(齊賢曰唐宿/松縣𨽻舒州)何慚宓子賤不減
陶淵明吾知千載後却掩二賢名(齊賢曰吕氏春秋宓/子賤宰單父彈鳴琴)
(不下堂而治今單父縣尚有琴臺即子賤鳴/琴之所陶潛為彭澤令今江州彭澤縣是也)
　　　獄中上崔相渙(士贇曰南豐先生叙曰明皇幸/蜀永王璘軍敗丹陽太白奔亡)
　　　(至宿松坐繫尋陽獄宣使崔渙與御史中丞宋/若思騐治以為罪薄冝貫石若思軍赴河南遂)
　　　(釋白囚使謀其軍事上書/肅宗薦白才可用不報)
胡馬渡洛水血流征戰場千門閉秋景萬姓危朝霜賢
相爕元氣再欣海縣康台庭有䕫龍列宿粲成行羽翼
三元聖發輝兩太陽應念覆盆下雪泣拜天光(齊賢曰/三元聖)
(元宗肅宗廣平王是代宗兩太陽元宗肅宗士贇曰髙/誘呂氏春秋註曰羽翼輔佐也晉天文志日為太陽之)
(宗人君/之象)
　　　中丞宋公以吴兵三千赴河南軍次尋陽脫余
　　　之囚參謀幕府因贈之
獨坐清天下專征出海隅九江皆渡虎三郡盡還珠(齊/賢)
(曰宋均遷九江太守郡多虎暴嘗募設陷穽均曰虎豹/在山黿鼇在水各有所託今為民害咎在吏殘而勞勤)
(張捕非優恤之本也其務退姦貪思進忠良可一去檻/穽其後傳言虎相與東遊渡江孟嘗遷合浦太守郡不)
(産榖實而海出珠與交趾比境嘗通商販貨糴粮先時/守宰多貪穢詭人貪求珠遂漸徙交趾郡界於是行旅)
(不至人物無資嘗到官革/易前弊嵗餘去珠復還)組練明秋浦樓船入郢都風
髙初選將月滿欲平胡殺氣横千里軍聲動九區(齊賢/曰左)
(傳杜預注漆甲成組文袍練袍士贇曰記月令孟秋之/月天子乃命將帥選士勵兵簡練俊傑専任有功以征)
(不義月滿欲平胡因其勤而應之兵應者勝有可平/之理也禮記月令仲秋之月殺氣浸盛九區九服也)白
猿慙劒術黄石借兵符戎虜行當剪鯨鯢立可誅自憐
非劇孟何以佐良圖(齊賢曰越女子遇白猿試劒術事/見前巻注兵書有黄石公三畧即)
(張良所遇下邳老人也崔/豹古今注雌曰鯢雄曰鯨)
　　　流夜郎贈辛判官
昔在長安醉花栁五侯七貴同杯酒氣岸遥凌豪士前
風流肯落他人後(齊賢曰長安唐京兆府長安縣漢河/平二年六月成帝封諸舅王譚平阿)
(侯商成都侯立紅陽侯根曲陽侯逢髙平侯五人同/日封故世謂之五侯七貴謂呂霍上官趙丁傅王也)夫
子紅顔我少年章臺走馬着金鞭文章獻納麒麟殿歌
舞淹留玳瑁筵與君自謂長如此寧知草動風塵起(士/贇)
(曰三輔黄圖曰未/央宫有麒麟殿)函谷忽驚胡馬來秦宫桃李向明開
我愁逺謫夜郎去何日金雞放赦回(齊賢曰貞觀十六/年置夜郎麗臯樂)
(源三縣後為夜郎郡士贇曰太白詩意是指同時儕類/如辛判官之輩因兵興之際不次被用為人桃李我獨)
(遭謫也向明者向陽花木/之義金雞放赦事見前)
　　　贈劉都使
東平劉公榦南國秀餘芳一鳴即朱紱五十佩銀章飲
冰事戎幕衣錦華水鄉(齊賢曰魏文帝典論東平劉槙/字公榦漢儀銀印皆龜紐其文)
(曰/章)銅官幾萬人諍訟清玉堂吐言貴珠玉落筆迴風霜
而我謝明主銜哀投夜郎(齊賢曰唐志宣州南陵縣武/徳四年𨽻池州州廢後析置)
(義安縣又廢為銅官治華陽國志文翁/為蜀郡守造講堂作石室一名玉堂)歸家酒債多門
客粲成行髙談滿四座一日傾千觴所求竟無緒裘馬
欲摧藏主人若不顧明發釣滄浪
　　　贈常侍御
安石在東山無心濟天下一起振横流功成復瀟灑大
賢有巻舒季葉輕風雅匡復屬何人君為知音者(齊賢/曰論)
(語蘧伯玉邦有道則仕邦無道則可巻而懐之毛詩至/于王道衰禮義廢政教失國異政家殊俗而變風變雅)
(作矣士贇曰季葉季世也魏志十五年下今曰今天下/未定此特求賢之急時也今天下得無未遇知音者乎)
傳聞武安將氣振長平瓦燕趙期洗清周秦保宗社登
朝若有言為訪南遷賈(齊賢曰漢書賈誼為博士天子/議以任公卿之位絳灌東陽侯)
(馮敬之屬盡言之天子不用其議以為長沙王太傅南/遷賈者時太白謫於夜郎自比於賈誼也意謂若登朝)
(而有言不妨及之或者天/幸如賈生之宣室召回也)
　　　贈易秀才
少年解長劒投贈即分離何不斷犀象精光暗往時(齊/賢)
(曰廣異記近世有士耕地得劒有胡求買遂酬百萬剋/明日持直取劒會夜佳月士人與妻持劒共視笑云此)
(亦何堪貴賈庭中有𢷬帛石因以劒指之石遂中斷及/明胡載錢至取劒視之嗤曰劒光巳盡不復買苦問之)
(胡曰此是破山劒惟可一用吾欲持之以破寳/山今光鋒頓盡疑有所觸夫妻嘆恨説其事)蹉跎君
自惜竄逐我因誰地逺虞翻老秋深宋玉悲空摧芳桂
色不屈古松姿感激平生意勞歌寄此辭(齊賢曰吴虞/翻以罪遷交)
(州時帝遣周賀乘海之遼東從公孫淵求馬翻欲諫不/敢作表以示刺史吕岱岱不報後賀等還至成山為魏)
(田豫所撃帝聞始思翻言召翻會翻/卒宋玉九辨曰悲哉秋之為氣也)
　　　經亂離後天恩流夜郎憶舊遊書懐贈江夏韋
　　　太守良宰(江夏岳陽/)
天上白玉京十二樓五城僊人撫我頂結髮受長生誤
逐世間樂頗窮理亂情(齊賢曰史記方士言黄帝時為/五城十二樓以候神人應劭曰)
(崑崙元圃五城十/二樓仙人所常居)九十六聖君浮雲掛空名天地賭一
擲未能忘戰爭試渉霸王略將期軒冕榮時命乃大謬
棄之海上行(齊賢曰自秦始皇至唐元宗中國傳緒之/君凡九十六管子曰先王制軒冕以别貴)
(賤荘子古之所謂賤士者非伏其身而弗見也非閉/其言而不出也非藏其寳而不發也時命大謬也)學
劒翻自哂為文竟何成劔非萬人敵文竊四海聲(齊賢/曰史)
(記項籍少時學書不成去學劔又不成項梁怒籍曰書/足記名姓而巳劔一人敵不足學學萬人敵梁乃教籍)
(兵/法)兒戯不足道五噫出西京臨當欲去時慷慨淚沾纓
(齊賢曰史霸上棘門如兒戯/梁鴻過京師作五噫之歌)嘆君倜儻才標舉冠羣英
開筵引祖帳慰此逺徂征鞍馬若浮雲送余驃騎亭歌
鍾不盡意白日落昆明(齊賢曰驃騎亭謝安建漢武/欲征昆明夷乃鑿昆明池)十
月到幽州戈鋋若羅星君王棄北海掃地借長鯨呼吸
走百川燕然可摧傾心知不得語却欲棲蓬瀛(齊賢曰/唐幽州)
(范陽郡戈鋋矛盾也長鯨指禄山也天寳間以禄山為/平盧節度使兼栁城太守其後又代裴寛為范陽節度)
(河北採訪使乃領平盧軍又拜雲中太守河東節度使/既兼三鎮意益驕侈人皆知其必反而明皇不知太白)
(此時徒欲奉身隠於東海/以避其禍而志猶不能已)彎弧懼天狼挾矢不敢張攬
涕黄金臺呼天哭昭王無人貴駿骨緑耳空騰驤樂毅
儻再生于今亦奔亡(齊賢曰楚詞挾長矢兮射天狼圖/經黄金臺易水東南十八里昭王)
(置千金於臺上/以延天下之士)蹉跎不得意驅馬還貴鄉逢君聼絃歌
肅穆坐華堂百里獨太古陶然臥羲皇徵樂昌樂館開
筵列壺觴賢豪間青娥對燭儼成行醉舞紛綺席清歌
繞飛梁(齊賢曰博物志韓娥之齊鬻歌/假食既去餘音繞梁三日不絶)歡娱未終朝秩
滿歸咸陽祖道擁萬人供帳遥相望一别隔千里榮枯
異炎涼(齊賢曰䟽廣傳公卿大夫故人/邑子設祖道供帳東都門外)炎涼幾度改九
土中横潰漢甲連吴兵沙塵暗雲海草木揺殺氣星辰
無光彩白骨成丘山蒼生竟何罪(士贇曰晉書八公/山草木皆為晉兵)幽
關壯帝居國命懸哥舒長㦸三十萬開門納兇渠公卿
如犬羊忠讜(直/言)醢(肉/醤)與菹(酢/菜)二聖出遊豫兩京遂邱墟
(齊賢曰禄山使崔乾祐屯陜以窺京是時哥舒翰病廢/在家上召見拜兵馬副元帥將兵八萬并髙仙芝舊卒)
(號二十萬軍于潼闗安慶緒㓂潼闗翰擊却之有告崔/乾祐在陜兵不滿四千上遣使促翰進兵復陜洛翰奏)
(禄山久習用兵今始為逆豈無備必羸師以誘我楊國/忠疑翰謀已言於上更趣之翰撫膺慟哭引兵出闗遇)
(乾祐於靈寳西東南薄山北阻河隘道七十里官軍會/戰乾祐伏兵於險乘高下木石官軍大敗乾祐進克潼)
(闗執翰以東上幸蜀至馬嵬父老遮道/留太子上許之太子乃還治兵於朔方)帝子許専征秉
旄控强楚節制非桓文軍師擁熊虎人心失去就賊勢
騰風雨惟君固房陵誠節冠終古(齊賢曰帝子指永王/璘荀卿曰桓文之節)
(制不足以敵湯武之仁義/尚書如虎如貔如熊如羆)僕卧香爐頂飡霞潄瑶泉門
開九江轉枕下五湖連半夜水軍來尋陽滿旌旃空名
適自誤廹脅上樓船徒賜五百金棄之若浮烟辭官不
受賞翻謫夜郎天(齊賢曰廬山記山東南有香爐山禹/貢九江孔殷在尋陽水軍即永王舟)
(師也周禮析羽/為旌通帛為旃)夜郎萬里道西上令人老掃蕩六合清
仍為負霜草日月無偏照何由訴蒼昊良牧稱神明深
仁恤交道(齊賢曰良牧/韋江夏也)一忝青雲客三登黄鶴樓顧慙
禰處士虛對鸚鵡洲樊山霸氣盡寥落天地秋江帶峨
眉雪川横三峽流萬舸此中來連㠶過揚州送此萬里
目曠然散我愁(齊賢曰劉表送禰衡於江夏太守黄祖/祖長子射為章陵守尤善衡㑹賔客有)
(人獻鸚鵡射曰今日無以娱賔愿先生為賦衡因賦之/筆不停綴由是鄂有鸚鵡洲樊山𨽻岳州峨眉縣三峽)
(事見/前)紗牕倚天開水樹緑如髮窺日畏衘山促酒喜得
月吴娃與越艷窈窕誇鉛紅呼來上雲梯含笑出簾櫳
對客小垂手羅衣舞春風(齊賢曰古樂府有大垂手小/垂手曲解題云大垂手小垂)
(手皆言其舞而垂手也吴均小垂手曲曰舞大/出西秦躡影飛陽春且復小垂手廣袖拂紅塵)賓跪請
休息主人情愈極覽君荆山作江鮑堪動色清水出芙
蓉天然去雕飾(齊賢曰荆山作韋之詩也鮑照曰初發/芙蓉自然可愛士贇曰江淹詩丹彩既)
(已過不敢/去雕飾)逸興横素襟無時不招尋朱門擁虎士列㦸
何森森剪鑿竹石開縈流漲清深登樓坐水閣吐論多
英音片辭貴白璧一諾輕黄金謂我不愧君青鳥問丹
心五色雲間鵲飛鳴天上來傳聞赦書至却放夜郎迴
暖氣變寒谷炎烟生死灰君登鳯池去忽棄賈生才(齊/賢)
(曰朝野簽載曰唐貞觀末南康黎景逸一於空青山常/有鵲巢其側每飲食以餧之後隣近失布者誣景逸盜)
(之繫南康獄月餘欲訊之其鵲止於獄樓向景逸歡喜/以傳語之狀其日傳語赦官司詰其由來云路逢元衣)
(素衿人所說三日而赦至景逸還/山乃知元衣素衿者鵲之所傳)桀犬尚吠堯匈奴笑
千秋中夜四五嘆常為大國憂旌斾夾兩山黄河當中
流連雞不得進飲馬空夷猶安得羿善射一箭落旄頭
(齊賢曰鄒陽傳曰桀之犬可使吠堯漢田千秋為髙寢/郎會太子為江充所譖敗久之千秋上急變訟太子寃)
(上大感悟召見拜大鴻臚數月代劉屈氂為相後漢使/至匈奴單于問聞新拜丞相何用得之使者曰以上書)
(言事故單于曰如是漢置丞相非/用賢也士贇曰兩山太華首陽也)
　　　江夏使君叔席上贈使郎中
鳯凰丹禁裏衘出紫泥書昔放三湘去今還萬死餘仙
郎久為别客舎問何如涸轍思流水浮雲失舊居多慙
華省貴不以逐臣疎復如竹林下叨陪芳宴初希君生
羽翼一化北溟魚(齊賢曰事始云石季龍置戲馬觀觀/上安詔書用五色紙衘于木鳯之口)
(轆轤回轉形若飛翔後漢志天子六璽皆以武都紫泥/封青囊白素裹兩端無縫三湘見前本傳云白與孔巢)
(父韓隼裴政張叔明陶沔/居徂徠山號竹溪六逸)
　　　博晉鄭太守自廬山千里相尋入江夏北市門
　　　見訪却之武陵立馬贈别
大梁貴公子氣蓋蒼梧雲若無三千客誰道信陵君救
趙復存魏英威天下聞邯鄲能屈節訪博從毛薛夷門
得隠淪而與侯生親仍要鼓刀者乃是袖槌人好士不
盡心何能保其身(齊賢曰無忌救趙事見前無忌留趙/聞有處士毛公藏於博徒薛公藏於)
(賣漿家乃歩徃從此兩人游公子十年不歸秦日夜出/兵伐魏魏王使使請公子毛公薛公徃見公子曰公子)
(所以重於趙名聞諸侯者徒以有魏也使秦破大梁而/夷先王之宗廟公子當何面目立天下乎語未畢公子)
(趣駕歸魏魏王見公子相與泣而以上將軍印授公子/公子遂將諸侯聞之各遣兵救魏公子率五國之兵破)
(秦於河外乘勝逐秦軍至函谷闗秦兵不敢出當是時/公子威振天下士贇曰好士不盡心何能保其身者言)
(公子存趙救魏之功始終得侯生毛公薛公之力所以以/能保其身者是收盡心好士之效也此詩太白葢以公公)
(子無忌屬望鄭公而/以侯生毛薛自期也)多君重然諾意氣遥相託五馬入
市門金鞍照城郭都忘虎竹貴且與荷衣樂(齊賢曰漢/儀天子六)
(馬諸侯五馬士贇曰荷衣隠者草服也/以喻鄭公忘其勢分以貴下賤之義)去去桃花源何
時見歸軒相思無終極腸斷朗江猿(齊賢曰桃花源/在朗州桃源縣)
　　　江上贈竇長史
漢求季布魯朱家楚逐伍胥去章華萬里南遷夜郎國
三年歸及長風沙聞道青雲貴公子錦㠶遊戲西江水
人疑天上坐樓船水凈霞明兩重綺(齊賢曰須賈曰隋/煬帝幸江都以錦)
(為/㠶)相約相期何太深棹歌揺艇月中尋不同珠履三千
客别欲論交一片心
　　　贈王漢陽
天落白玉棺王喬辭鄴縣一去未千年漢陽復相見猶
乘飛鳬舄尚識仙人面鬢髪何青青童顔皎如練(齊賢/曰列)
(仙傳王喬河東人顯宗世為葉令每月朔嘗自縣詣臺/朝帝怪其來數而不見車騎令太史伺望之言其臨至)
(輒有雙鳬從東南飛來於是伺鳬至舉羅張之但得雙/舄視之即四年中所賜尚書官屬履後天下玉棺於堂)
(前吏人推排終不揺動喬曰天帝獨召我邪乃沐浴服/飾寢其中葢便立覆宿昔葬於城東其夕縣中牛皆流)
(汗喘乏而/人無知者)吾曽弄海水清淺嗟三變果愜麻姑言時光
速流電與君數杯酒可以窮歡宴白雲歸去來何事坐
交戰(齊賢曰神仙傳漢桓帝時王方平降於蔡經家令/人與麻姑相聞麻姑來乃一好女子年可十七八)
(入拜方平為起立麻姑曰接待以來見東海三為桑田/向到蓬萊水又淺於往昔流電者謂日月之易邁猶電)
(徹之/速也)
　　　贈漢陽輔録事二首
聞君罷官意我抱漢川湄借問久疎索何如聴訟時天
清江月白心靜海鷗知應念投沙客空餘弔屈悲(齊賢/曰罷)
(官解印也湄猶云濵也投沙客屈原也賈/誼為長沙王太傅渡湘水為賦以弔屈原)
　　　其二
鸚鵡洲横漢陽渡水引寒烟沒江樹南浦登樓不見君
君今罷官在何處漢口雙魚白錦鱗令傳尺素報情人
其中字數何多少祇是相思秋復春(齊賢曰鸚鵡洲在/漢陽渡之上流漢)
(口在漢陽/之東二里)
　　　江夏贈韋南陵冰
胡驕馬驚沙塵起胡雛飲馬天津水君為張掖近酒泉
我竄三巴九千里(齊賢曰唐甘州張/掖郡肅州酒泉郡)天地再新法令寛
夜郎遷客帶霜寒西憶故人不可見東風吹夢到長安
寧期此地忽相遇驚喜茫如墮烟霧玉簫金管喧四筵
苦心不得申長句(齊賢曰故人即韋南陵禄山/自范陽獻白玉簫管數百)昨日繡
衣傾緑樽病如桃李竟何言昔騎天子大宛馬今乘欵
段諸侯門賴遇南平豁方寸復兼夫子持清論有似山
開萬里雲四望青天解人悶人悶還心悶苦辛長苦卒
(齊賢曰漢有繡衣御史大宛國/出善馬南平指太守李之遥也)愁來飲酒二千石寒灰
重暖生陽春山公醉後能騎馬别是風流賢主人(齊賢/曰開)
(元遺事宋璟愛民恤物時人咸謂有脚陽春言所至之/處如陽春照物也山簡鎮襄陽童兒歌曰山公出何許)
(往至髙陽池日夕倒載歸酩酊無/所知時時能騎馬倒着白接䍦)頭陀雲月多僧氣山
水何曾稱人意不然鳴笳按鼓戲滄流呼取江南女兒
歌棹謳我且為君槌碎黄鶴樓君亦為吾倒却鸚鵡洲
赤璧爭雄如夢裏且須歌舞寛離憂(齊賢曰頭陀寺在/鄂州宋大明五年)
(建天竺言頭陀北斗數斗數煩惱也赤壁磯與百人山/對峙在今鄂州上流八十里士贇曰周瑜劉備敗曹操)
(於赤壁故/曰爭雄也)
　　　贈盧司户
秋色無逺近出門盡寒山白雲遥相識待我蒼梧間借
問盧躭鶴西飛幾嵗還(齊賢曰鄧德明記盧躭廣州人/仕州為治中少學仙術身能奮)
(飛每夕輙凌虛歸家曉則還州嘗赴元會至曉不能隨/從參預朝列化為白鶴至閣前回翔欲下威儀以帚擲)
(之得一隻履躭/乃驚還就列)
　　　贈從弟南平太守之遥二首
少年不得意落魄無安居願隨任公子欲釣吞舟魚常
時飲酒逐風景壯心遂與功名疏蘭生谷底人不鋤雲
在髙山空巻舒(齊賢曰任公子釣/巨魚事見一巻註)漢家天子馳駟馬赤
車蜀道迎相如(齊賢曰朱買臣拜㑹稽太守長安廐吏/乘駟馬車來迎張晏曰大夫乘官車駕)
(駟馬如今州牧刺史赤車朱輪也士贇曰索隠曰華陽/國志云蜀天城北十里有升仙橋送客觀相如初入長)
(安題柱云不乘赤車/駟馬不過此下也)天門九重謁聖人龍顔一解四海
春彤庭左右呼萬嵗拜賀明主收沈淪(士贇曰天門九/重皆使虎豹守)
(其闗鑰班固西都賦註曰/彤赤色也以彤漆飾庭)翰林秉筆回英盼麟閣崢嶸
誰可見承恩初入銀臺門著書獨在金鑾殿(齊賢曰唐/銀臺門與)
(左右掖昇龍門相望士贇曰太白召見金/鑾殿及供奉翰林事見本集序并前註)龍鉤雕鐙白
玉鞍象牀綺席黄金盤當時笑我微賤者却來請謁為
交歡(齊賢曰戰國策孟嘗君/至楚獻象床直千金)一朝謝病遊江海疇昔相
知幾人在前門長揖後門闗今日結交明日改愛君山
岳心不移隨君雲霧迷所為夢得池塘生春草使我長
價登樓詩别後遥傳臨海作可見羊何共和之(齊賢曰/謝靈運)
(嘗於永嘉西堂思詩竟日不就忽夢見惠連即得池塘/生春草大以為工常云此詩有神助謝靈運有登臨海)
(嶠作與從弟惠連見羊何共和詩一首沈約宋書云靈/運既東還與族弟恵連東海何長瑜潁川荀雍太山羊)
(璿以文章嘗會共為/山澤之游謂之四友)
　　　其二
東平與南平古今兩歩兵素心愛美酒不是顧專城謫
官桃源去尋花幾處行秦人如舊識出户笑相迎(齊賢/曰晉)
(阮籍拜東平相法令清簡東平鄲州也九域志南平郡/為渝州阮籍聞歩兵厨營人善釀有酎酒三百斛乃求)
(為歩兵校尉太白自注南平時因飲酒過度貶/武陵專城居桃源縣在鼎州秦人避難居此)
　　　贈潘侍御論錢少陽
繡衣柱史何昻藏鐵冠白筆横秋霜三軍論事多引納
階前虎士羅干將雖無二十五老者且有一翁錢少陽
眉如松雪齊四皓調笑可以安儲皇君能禮此最下士
九州拭目瞻清光(齊賢曰李伯陽為周柱下史後漢輿/服志法冠一曰柱後髙五寸今之後)
(為展􁁊鐵柱冠執法者服之或謂之獬豸冠獬豸神羊/能辨曲直魏辛毗傳魏大會殿中侍御史簪白筆側階)
(而坐上問此為何官何主左右不對辛毗曰此謂御史/簪筆以奏不法干將劍名説苑介子推行年十五而相)
(荆仲尼聞之使人往視見廊下有二十五俊士堂上有/二十五老人仲尼曰合二十五人之智智於湯武并二)
(十五人之力力於彭祖以治天下其禍免/矣乎士贇曰虎賁勇士之稱言其猛也)
　　　贈栁圓
竹實滿秋圃鳳來何苦飢還同月下鵲三繞未安枝(齊/賢)
(曰鄭𤣥毛詩箋云鳳/凰之性非竹實不食)夫子即瓊樹傾柯拂羽儀懐君戀
明徳歸去日相思(齊賢曰離騷註南方有鳥其名為鳳/天為生樹名瓊枝髙二十仞大三十)
(圍以琳琅為實張楫曰/瓊樹生崑崙西流沙濆)
　　　流夜郎半道承恩放還兼欣尅復之美書懐示
　　　息秀才
黄口為人羅白龍乃魚服得罪豈怨天以愚陷網目鯨
鯢未剪滅豺狼屢翻覆悲作楚地囚何日秦庭哭(齊賢/曰鯨)
(鯢大魚名以喻不義之人左傳晉侯見鍾儀囚使税之/語范文子曰楚囚君子也楚昭王在隨申包胥如秦乞)
(師依於庭牆而哭日夜不絶聲秦師/乃出士贇曰黄口及白龍事見前)遭逢二明主前後
兩遷逐去國愁夜郎投身竄荒谷(齊賢曰二明主明皇/肅宗也天寶初明皇)
(召見太白金鑾殿使待詔翰林嘗三欲命白官為髙力/士所沮詔令歸山至乾元元年以輔永王璘事流夜郎)
(此為兩/遷逐也)半道雪屯䝉曠如鳥出籠遥欣尅復美光武安
可同天子巡劒閣儲皇守扶風揚袂正北辰開襟攬羣
雄胡兵出月窟雷破闗之東左掃因右拂旋收洛陽宫
迴輿入咸京席巻六合通(齊賢曰唐乾元元年正月戊/寅上皇御宣政殿授皇帝傳)
(國寶符冊二月大赦改元四月甲寅朝享太廟有事于/南郊乙卯大赦曽子固序曰乾元元年流夜郎遂泛洞)
(庭上峽江至峽山以赦得釋還也初上皇幸蜀至馬嵬/父老皆遮道請留上命太子於後宣慰父老曰至尊不)
(肯留某等願率弟子從殿下東破賊上乃諭將士曰太/子仁孝可奉宗廟善輔佐之又諭太子曰勉之西北諸)
(胡我禮之素厚汝必得其用上遂入蜀太子自奉天北/至陳倉杜鴻漸説太子往靈武七月甲子即位以廣平)
(王俶為天下兵馬元帥九月將朔方等軍及回紇西域/之衆十五萬發鳳翔懐仁可汗遣其子葉䕶將其兵俶)
(見葉䕶約為兄弟葉䕶呼俶為兄壬寅至長安城西李/嗣業為前軍郭子儀為中軍王思禮為後軍癸卯大軍)
(入西京留長安三日引軍東出十月廣平王至曲沃葉/䕶使將軍鼻施吐撥裴羅等引軍南山搜伏因駐嶺北)
(郭子儀與賊遇於新店賊依山而陣回紇自南山襲其/背於黄埃中發十餘矢賊驚顧曰回紇至矣遂潰官軍)
(與回紇夾擊之賊大敗庚申慶緒走河北壬戌廣平王/入東京士贇曰屯䝉之義即易註始於冥昩及昩莫若)
(䝉之義葢太白遭暗昧之/謗兹焉雪釋故取義云)叱咤開帝業手成天地功大
駕還長安兩日忽再中一朝讓寶位劒璽傳無窮(齊賢/曰通)
(鑑十二月丙午上皇至咸陽上備法駕迎於望賢宮上/皇在宫南樓上釋黄袍着紫袍望樓下馬趨進拜舞樓)
(下上皇降樓撫上而泣上捧上皇足嗚咽不自勝上皇/索黄袍自為上着之上伏地頓首固辭上皇曰天數人)
(心皆歸於汝使朕得保養餘齒汝之孝也上不得已受/之父老在仗外歡呼且拜上令開仗縱千餘人入謁上)
(皇曰臣等今日得親二聖相見死無恨矣丁未發行宫/上皇上馬上親執控行數歩上皇止之上乗馬前引不)
(敢當馳道上皇自開逺入御含元殿撫慰百官詣長樂/殿謝九廟主即日幸興慶宫遂居之上上表避位還東)
(宫上皇不許乾元元年正月戊寅上皇御宣政殿授冊/此讓位之本末也髙祖斬蛇劒與傳國璽李斯所書者)
(皆歴代傳之/以為國寶)愧無秋毫力誰念矍鑠翁弋者何所慕髙
飛仰冥鴻棄劒學丹砂臨鑪雙玉童寄言息夫子晩嵗
陟方蓬(士贇曰方蓬/方壺蓬萊也)
　　　贈張相鎬二首(時逃難在/宿松山作)
神器難竊弄天狼窺紫宸六龍遷白日四海暗胡塵(齊/賢)
(曰神器天位也天狼一星在東井/南主盜賊為害紫宸天帝所居)昊穹降元宰君子方
經綸澹然養浩氣歘起待大鈞秀骨象山嶽英謀合鬼
神佐漢解鴻門生唐為後身擁旄秉金鉞伐鼔乗朱輪
(齊賢曰傳燈録慧可大師將欲受果頭痛如刺欲治之/空中曰此乃換骨非常痛也見其頂骨即如五峯秀出)
(矣漢書沛公入闗秦王子嬰降還軍霸上項羽至鴻門/欲擊沛公項伯遂夜馳見張良欲與俱亡良乃因要項)
(伯見沛公沛公與飲為夀結婚姻令其言沛公不敢背/項羽沛公乃從百餘騎驅之鴻門見謝項羽得解歸張)
(鎬字從周傳州人好伯王大畧楊國忠執政求天下士/為已重聞鎬才薦之釋褐拜左拾遺歴侍御史元宗入)
(蜀鎬徒歩扈從俄遣詣肅宗所論事尋拜平章事詔河/南節度使都統淮南諸軍事帝還京封南陽郡公以本)
(軍鎮汴州葢喻鎬/為子房後身也)虎將如雷霆總戎向東巡諸侯拜馬
首猛士騎鯨鱗澤被魚鳥悦令行草木春聖智不失時
建功及良辰醜虜安足紀可貽幗(古獲切婦/人喪冠也)與巾倒㵼
溟海珠盡為入幕珍馮異獻赤伏鄧生倐來臻庻同昆
陽舉再覩漢儀新(齊賢曰蜀志諸葛亮屯五丈原司馬/懿與亮相守百餘日亮數挑戰懿不)
(出亮乃遺懿巾幗婦人之飾懿怒上表請戰魏使辛毗/杖節制之馮異傳云諸將勸光武即位光武曰我昨夜)
(夢十赤龍上天覺悟心中動悸異再拜賀曰此天命/發於精神心中動悸大王謹重之性耳異上尊號)昔
為管將鮑中奔吳隔秦一生欲報主百代期榮親其事
竟不就哀哉難重陳卧病宿松山蒼茫空四鄰風雲激
壯志枯槁驚常倫(齊賢曰太白時在宿松山/宿松一𨽻舒州同安縣)聞君自天
來目張氣益振亞夫得劇孟敵國空無人捫蝨對桓公
願得論悲辛大塊方噫氣何辭鼓青蘋斯言儻不合歸
老漢江濵(齊賢曰漢吳楚反時條侯至河南得劇孟喜/曰吳楚舉大事而不求劇孟吾知其無能為)
(已/)
　　　其二
本家隴西人先為漢邊將功略葢天地名飛青雲上苦
戰竟不侯富年頗惆悵(齊賢曰太白興聖皇帝九世孫/隋末其先以罪徙西域神龍初)
(遁還客巴西因家焉是生白白既長隠岷山州舉有道/不應蘇頲為益州長史異之曰是子天才英特少益以)
(學可比相如然喜縱横術擊劒為任俠輕財重施更客/任城與孔巢父薛準裴政張叔明陶沔居徂徠山日沈)
(飲號竹溪六逸天寳初南入會稽與吳筠善筠被召故/白亦至長安往見賀知章知章見其文嘆曰子謫仙人)
(也言於元宗召見金鑾殿論當世事奏/頌一篇賜食親手調羮有詔供奉翰林)世傳崆峒勇氣
激金風壯英烈遺厥孫百代神猶王(去聲齊賢曰寰宇/記肅州昔月支之)
(地漢武時為武威酒/泉郡崆峒山在郡東)十五觀竒書作賦凌相如龍顔恵
殊寵麟閣憑天居晚途未云已蹭蹬遭讒毁(齊賢曰太/白上裴長)
(史書十嵗觀百家軒轅以來頗得聞矣與韓荆州書曰/十五好劒術徧干諸侯三十成文章歴抵公卿龍顔恵)
(殊寵言召見之時御手調羹歩輦降迎也麟閣憑天居/言供奉翰林也蹭蹬遭讒毁蹭蹬失勢貌言髙力士激)
(貴妃沮/抑之也)想像晉末時崩騰胡塵起衣冠陷鋒鏑戎虜盈
朝市石勒窺神州劉聰刼天子(齊賢曰晉懐帝永嘉四/年六月劉元海死忽殺)
(兄和而自立五年與劉粲率騎三萬會劉文王彌冦洛/陽陷之帝出華林園門曜等追及遂焚宫廟辱妃后百)
(官士庻死者三萬餘人勒歸功于/彌曜遂屯許昌帝䝉塵于平陽)撫劒夜吟嘯雄心日
千里誓欲斬鯨鯢澄清洛陽水(齊賢曰鯨鯢大魚名喻/不義之人吞食小國)
六合灑霖雨萬物無彫枯我揮一杯水自笑何區區(士/贇)
(曰區區/小貌)因人恥成事貴欲決良圖滅虜不言功飄然陟
蓬壺惟有安期舄留之滄海隅(齊賢曰安期留/舄事見前巻)
　　　聞謝楊兒吟猛虎詞因此有贈
同州隔秋浦聞吟猛虎詞晨朝來借問知是謝楊兒
　　　宿清溪主人
夜到清溪宿主人碧巖裏簷楹掛星斗枕席響風水月
落西山時啾啾夜猿起(齊賢曰九域志池州/治貴池縣有清溪鎮)
　　　繫尋陽上崔相渙三首
邯鄲四十萬同日陷長平能迴造化筆或冀一人生(齊/賢)
(曰趙孝成王七年秦與趙兵相拒長平素為反間趙王/使趙括代㢘頗秦乃陰使白起為上將軍射殺趙括四)
(十萬人降起起挾詐盡坑殺之/遣其小者二百四十人歸趙)
　　　其二
毛遂不墮井曽參寧殺人虛言誤公子投杼惑慈親白
璧雙明月方知一玉真(齊賢曰甘茂曰曽參處費魯人/有與曽參同姓名者殺人人告)
(其母曰曽參殺人其母織自若頃之一人又告之曰曽/參殺人其母尚織自若頃又一人告之曰曽參殺人其)
(母投杼下機踰墻而走士贇曰野人毛遂墮井而死客/入告平原君平原君曰嗟乎天喪予矣既而知野人毛)
(遂非平原君客也太白引/此事者亦自况其遭誣耳)
　　　其三(此一首恐非上崔相/亦恐非太白之作)
虚傳一片雨枉作陽臺神縱為夢裏相隨去不是襄王
傾國人(齊賢曰襄陽耆舊傳赤帝之女瑶姬未行而卒/葬於巫山之陽曰巫山之女及楚襄王神女事)
(見二/巻)
　　　巴陵贈賈舎人
賈生西望憶京華湘浦南遷莫怨嗟聖主恩深漢文帝
憐君不遣到長沙(齊賢曰賈誼事見前士贇曰已上八/首恐非太白之作吾故置巻末以别)
(之以俟/具眼者)
　
　李太白集分類補註巻十一
欽定四庫全書
　李太白集分類補註巻十一
　　　　　　　　　　　宋　楊齊賢　集註
　　　　　　　　　　　元　蕭士贇　補註
　　贈
　　　贈王判官時余歸隠居廬山屏風疊
昔别黄鶴樓蹉跎淮海秋俱飄零落葉各散洞庭流中
年不相見蹭蹬遊吴越何處我思君天台緑蘿月(齊賢/曰黄)
(鶴樓在鄂州禹貢淮海惟/揚州兩浙皆吴越之地)會稽風月好却遶剡溪迴雲
山海上出人物鏡中來一度浙江北十年醉楚臺荆門
倒屈宋梁苑傾鄒枚苦笑我誇誕知音安在哉(齊賢曰/九域志)
(越州會稽郡剡溪在湘東南王羲之曰行山陰道上如/鏡遊江陵有章華臺皆楚王所建荆州郡西實岸有山)
(名荆門梁苑/鄒枚事見前)大盜割鴻溝如風掃秋葉吾非濟代人且
隠屏風疊中夜天中望憶君思見君明朝拂衣去永與
海鷗羣(齊賢曰大盜指禄山/慶緒屏風疊在廬山)
　　　在水軍宴贈幕府諸侍御(永王軍中/)
月化五白龍翻飛凌九天胡沙驚北海電掃洛陽川虜
箭雨宫闕皇輿成播遷(齊賢曰天寳十四載十一月甲/子禄山以十五萬衆反范陽十)
(二月丁酉陷洛陽十五載六/月己亥陷京師元宗幸蜀)英王受廟畧秉鉞清南邊
雲旗巻海雪金㦸羅江烟聚散百萬人弛張在一賢(士/贇)
(曰英王指永王璘也事始末見八巻永王東廵歌鉞大/斧也雲旗金㦸並永王建節之義也鄭元曰張弛以弓)
(弩喻/人也)霜臺降羣彦水國奉戎旃繡服開宴語天人借樓
船如登黄金臺遥謁紫霞仙(齊賢曰霜臺謂侍御也水/國江漢間也謝元暉辭隋)
(王子隆箋曰契闊戎旃從容燕語燕/昭王築黄金臺在易水東南十八里)巻身編蓬下冥機
四十年寧知草間人腰下有龍泉浮雲在一決誓欲清
幽燕(齊賢曰編蓬戸也幽燕禄山/巢穴龍泉劒名楚王所造)願與四座公靜談金
匱篇齊心戴朝恩不惜微軀捐所冀旄頭滅功成追魯
連
　　　贈武十七諤(并序/)
　門人武諤深於義者也質木沈悍慕要離之風潛釣
　川海不數數於世間事聞中原作難西來訪余余愛
　子伯禽在魯許將冒胡兵以致之酒酣感激援筆而
　贈
馬如一匹練明日過吴門乃是要離客西來欲報恩笑
開燕七首拂拭竟無言狄犬吠清洛天津成塞垣愛子
隔東魯空悲斷腸猿林回棄白璧千里阻同奔君為我
致之輕齎渉淮源精誠合天道不愧遠遊魂(齊賢曰要/離事見前)
(巻太白有子伯禽以貞元八年不禄搜神後記臨川東/興有人入山得猿子歸猿母自後至其家此人縛猿子)
(於庭樹其母搏頰向人欲哀乞此人竟殺之猿母悲喚/自擲而死此人破腹視之腸皆斷裂士贇曰太白詩意)
(謂遭亂之時不能與伯禽同奔而越在東魯今託武諤/以致之輕齎渉淮者屬付之辭也雖未保其必逹亦盡)
(吾父子之情而已萬一不幸魂其有/知亦可無愧矣此詩由衷之語也)
　　　贈閭丘宿松
阮籍為太守乗驢上東平剖竹十日間一朝風化清偶
來拂衣去誰測主人情(齊賢曰簡文輔政阮籍常從容/言曰籍平生曾遊東平樂其風)
(土帝大悦即拜東平相籍乗驢到郡壊府舎屏郭使内/外相望法令清簡旬日而還帝引為大將軍從事中郎)
夫子理宿松浮雲知古城掃地物莽然秋來百草生飛
鳥還舊巢遷人返躬耕(齊賢曰唐宿/松縣𨽻舒州)何慚宓子賤不減
陶淵明吾知千載後却掩二賢名(齊賢曰吕氏春秋宓/子賤宰單父彈鳴琴)
(不下堂而治今單父縣尚有琴臺即子賤鳴/琴之所陶潛為彭澤令今江州彭澤縣是也)
　　　獄中上崔相渙(士贇曰南豐先生叙曰明皇幸/蜀永王璘軍敗丹陽太白奔亡)
　　　(至宿松坐繫尋陽獄宣使崔渙與御史中丞宋/若思騐治以為罪薄冝貫石若思軍赴河南遂)
　　　(釋白囚使謀其軍事上書/肅宗薦白才可用不報)
胡馬渡洛水血流征戰場千門閉秋景萬姓危朝霜賢
相爕元氣再欣海縣康台庭有䕫龍列宿粲成行羽翼
三元聖發輝兩太陽應念覆盆下雪泣拜天光(齊賢曰/三元聖)
(元宗肅宗廣平王是代宗兩太陽元宗肅宗士贇曰髙/誘呂氏春秋註曰羽翼輔佐也晉天文志日為太陽之)
(宗人君/之象)
　　　中丞宋公以吴兵三千赴河南軍次尋陽脫余
　　　之囚參謀幕府因贈之
獨坐清天下專征出海隅九江皆渡虎三郡盡還珠(齊/賢)
(曰宋均遷九江太守郡多虎暴嘗募設陷穽均曰虎豹/在山黿鼇在水各有所託今為民害咎在吏殘而勞勤)
(張捕非優恤之本也其務退姦貪思進忠良可一去檻/穽其後傳言虎相與東遊渡江孟嘗遷合浦太守郡不)
(産榖實而海出珠與交趾比境嘗通商販貨糴粮先時/守宰多貪穢詭人貪求珠遂漸徙交趾郡界於是行旅)
(不至人物無資嘗到官革/易前弊嵗餘去珠復還)組練明秋浦樓船入郢都風
髙初選將月滿欲平胡殺氣横千里軍聲動九區(齊賢/曰左)
(傳杜預注漆甲成組文袍練袍士贇曰記月令孟秋之/月天子乃命將帥選士勵兵簡練俊傑専任有功以征)
(不義月滿欲平胡因其勤而應之兵應者勝有可平/之理也禮記月令仲秋之月殺氣浸盛九區九服也)白
猿慙劒術黄石借兵符戎虜行當剪鯨鯢立可誅自憐
非劇孟何以佐良圖(齊賢曰越女子遇白猿試劒術事/見前巻注兵書有黄石公三畧即)
(張良所遇下邳老人也崔/豹古今注雌曰鯢雄曰鯨)
　　　流夜郎贈辛判官
昔在長安醉花栁五侯七貴同杯酒氣岸遥凌豪士前
風流肯落他人後(齊賢曰長安唐京兆府長安縣漢河/平二年六月成帝封諸舅王譚平阿)
(侯商成都侯立紅陽侯根曲陽侯逢髙平侯五人同/日封故世謂之五侯七貴謂呂霍上官趙丁傅王也)夫
子紅顔我少年章臺走馬着金鞭文章獻納麒麟殿歌
舞淹留玳瑁筵與君自謂長如此寧知草動風塵起(士/贇)
(曰三輔黄圖曰未/央宫有麒麟殿)函谷忽驚胡馬來秦宫桃李向明開
我愁逺謫夜郎去何日金雞放赦回(齊賢曰貞觀十六/年置夜郎麗臯樂)
(源三縣後為夜郎郡士贇曰太白詩意是指同時儕類/如辛判官之輩因兵興之際不次被用為人桃李我獨)
(遭謫也向明者向陽花木/之義金雞放赦事見前)
　　　贈劉都使
東平劉公榦南國秀餘芳一鳴即朱紱五十佩銀章飲
冰事戎幕衣錦華水鄉(齊賢曰魏文帝典論東平劉槙/字公榦漢儀銀印皆龜紐其文)
(曰/章)銅官幾萬人諍訟清玉堂吐言貴珠玉落筆迴風霜
而我謝明主銜哀投夜郎(齊賢曰唐志宣州南陵縣武/徳四年𨽻池州州廢後析置)
(義安縣又廢為銅官治華陽國志文翁/為蜀郡守造講堂作石室一名玉堂)歸家酒債多門
客粲成行髙談滿四座一日傾千觴所求竟無緒裘馬
欲摧藏主人若不顧明發釣滄浪
　　　贈常侍御
安石在東山無心濟天下一起振横流功成復瀟灑大
賢有巻舒季葉輕風雅匡復屬何人君為知音者(齊賢/曰論)
(語蘧伯玉邦有道則仕邦無道則可巻而懐之毛詩至/于王道衰禮義廢政教失國異政家殊俗而變風變雅)
(作矣士贇曰季葉季世也魏志十五年下今曰今天下/未定此特求賢之急時也今天下得無未遇知音者乎)
傳聞武安將氣振長平瓦燕趙期洗清周秦保宗社登
朝若有言為訪南遷賈(齊賢曰漢書賈誼為博士天子/議以任公卿之位絳灌東陽侯)
(馮敬之屬盡言之天子不用其議以為長沙王太傅南/遷賈者時太白謫於夜郎自比於賈誼也意謂若登朝)
(而有言不妨及之或者天/幸如賈生之宣室召回也)
　　　贈易秀才
少年解長劒投贈即分離何不斷犀象精光暗往時(齊/賢)
(曰廣異記近世有士耕地得劒有胡求買遂酬百萬剋/明日持直取劒會夜佳月士人與妻持劒共視笑云此)
(亦何堪貴賈庭中有𢷬帛石因以劒指之石遂中斷及/明胡載錢至取劒視之嗤曰劒光巳盡不復買苦問之)
(胡曰此是破山劒惟可一用吾欲持之以破寳/山今光鋒頓盡疑有所觸夫妻嘆恨説其事)蹉跎君
自惜竄逐我因誰地逺虞翻老秋深宋玉悲空摧芳桂
色不屈古松姿感激平生意勞歌寄此辭(齊賢曰吴虞/翻以罪遷交)
(州時帝遣周賀乘海之遼東從公孫淵求馬翻欲諫不/敢作表以示刺史吕岱岱不報後賀等還至成山為魏)
(田豫所撃帝聞始思翻言召翻會翻/卒宋玉九辨曰悲哉秋之為氣也)
　　　經亂離後天恩流夜郎憶舊遊書懐贈江夏韋
　　　太守良宰(江夏岳陽/)
天上白玉京十二樓五城僊人撫我頂結髮受長生誤
逐世間樂頗窮理亂情(齊賢曰史記方士言黄帝時為/五城十二樓以候神人應劭曰)
(崑崙元圃五城十/二樓仙人所常居)九十六聖君浮雲掛空名天地賭一
擲未能忘戰爭試渉霸王略將期軒冕榮時命乃大謬
棄之海上行(齊賢曰自秦始皇至唐元宗中國傳緒之/君凡九十六管子曰先王制軒冕以别貴)
(賤荘子古之所謂賤士者非伏其身而弗見也非閉/其言而不出也非藏其寳而不發也時命大謬也)學
劒翻自哂為文竟何成劔非萬人敵文竊四海聲(齊賢/曰史)
(記項籍少時學書不成去學劔又不成項梁怒籍曰書/足記名姓而巳劔一人敵不足學學萬人敵梁乃教籍)
(兵/法)兒戯不足道五噫出西京臨當欲去時慷慨淚沾纓
(齊賢曰史霸上棘門如兒戯/梁鴻過京師作五噫之歌)嘆君倜儻才標舉冠羣英
開筵引祖帳慰此逺徂征鞍馬若浮雲送余驃騎亭歌
鍾不盡意白日落昆明(齊賢曰驃騎亭謝安建漢武/欲征昆明夷乃鑿昆明池)十
月到幽州戈鋋若羅星君王棄北海掃地借長鯨呼吸
走百川燕然可摧傾心知不得語却欲棲蓬瀛(齊賢曰/唐幽州)
(范陽郡戈鋋矛盾也長鯨指禄山也天寳間以禄山為/平盧節度使兼栁城太守其後又代裴寛為范陽節度)
(河北採訪使乃領平盧軍又拜雲中太守河東節度使/既兼三鎮意益驕侈人皆知其必反而明皇不知太白)
(此時徒欲奉身隠於東海/以避其禍而志猶不能已)彎弧懼天狼挾矢不敢張攬
涕黄金臺呼天哭昭王無人貴駿骨緑耳空騰驤樂毅
儻再生于今亦奔亡(齊賢曰楚詞挾長矢兮射天狼圖/經黄金臺易水東南十八里昭王)
(置千金於臺上/以延天下之士)蹉跎不得意驅馬還貴鄉逢君聼絃歌
肅穆坐華堂百里獨太古陶然臥羲皇徵樂昌樂館開
筵列壺觴賢豪間青娥對燭儼成行醉舞紛綺席清歌
繞飛梁(齊賢曰博物志韓娥之齊鬻歌/假食既去餘音繞梁三日不絶)歡娱未終朝秩
滿歸咸陽祖道擁萬人供帳遥相望一别隔千里榮枯
異炎涼(齊賢曰䟽廣傳公卿大夫故人/邑子設祖道供帳東都門外)炎涼幾度改九
土中横潰漢甲連吴兵沙塵暗雲海草木揺殺氣星辰
無光彩白骨成丘山蒼生竟何罪(士贇曰晉書八公/山草木皆為晉兵)幽
關壯帝居國命懸哥舒長㦸三十萬開門納兇渠公卿
如犬羊忠讜(直/言)醢(肉/醤)與菹(酢/菜)二聖出遊豫兩京遂邱墟
(齊賢曰禄山使崔乾祐屯陜以窺京是時哥舒翰病廢/在家上召見拜兵馬副元帥將兵八萬并髙仙芝舊卒)
(號二十萬軍于潼闗安慶緒㓂潼闗翰擊却之有告崔/乾祐在陜兵不滿四千上遣使促翰進兵復陜洛翰奏)
(禄山久習用兵今始為逆豈無備必羸師以誘我楊國/忠疑翰謀已言於上更趣之翰撫膺慟哭引兵出闗遇)
(乾祐於靈寳西東南薄山北阻河隘道七十里官軍會/戰乾祐伏兵於險乘高下木石官軍大敗乾祐進克潼)
(闗執翰以東上幸蜀至馬嵬父老遮道/留太子上許之太子乃還治兵於朔方)帝子許専征秉
旄控强楚節制非桓文軍師擁熊虎人心失去就賊勢
騰風雨惟君固房陵誠節冠終古(齊賢曰帝子指永王/璘荀卿曰桓文之節)
(制不足以敵湯武之仁義/尚書如虎如貔如熊如羆)僕卧香爐頂飡霞潄瑶泉門
開九江轉枕下五湖連半夜水軍來尋陽滿旌旃空名
適自誤廹脅上樓船徒賜五百金棄之若浮烟辭官不
受賞翻謫夜郎天(齊賢曰廬山記山東南有香爐山禹/貢九江孔殷在尋陽水軍即永王舟)
(師也周禮析羽/為旌通帛為旃)夜郎萬里道西上令人老掃蕩六合清
仍為負霜草日月無偏照何由訴蒼昊良牧稱神明深
仁恤交道(齊賢曰良牧/韋江夏也)一忝青雲客三登黄鶴樓顧慙
禰處士虛對鸚鵡洲樊山霸氣盡寥落天地秋江帶峨
眉雪川横三峽流萬舸此中來連㠶過揚州送此萬里
目曠然散我愁(齊賢曰劉表送禰衡於江夏太守黄祖/祖長子射為章陵守尤善衡㑹賔客有)
(人獻鸚鵡射曰今日無以娱賔愿先生為賦衡因賦之/筆不停綴由是鄂有鸚鵡洲樊山𨽻岳州峨眉縣三峽)
(事見/前)紗牕倚天開水樹緑如髮窺日畏衘山促酒喜得
月吴娃與越艷窈窕誇鉛紅呼來上雲梯含笑出簾櫳
對客小垂手羅衣舞春風(齊賢曰古樂府有大垂手小/垂手曲解題云大垂手小垂)
(手皆言其舞而垂手也吴均小垂手曲曰舞大/出西秦躡影飛陽春且復小垂手廣袖拂紅塵)賓跪請
休息主人情愈極覽君荆山作江鮑堪動色清水出芙
蓉天然去雕飾(齊賢曰荆山作韋之詩也鮑照曰初發/芙蓉自然可愛士贇曰江淹詩丹彩既)
(已過不敢/去雕飾)逸興横素襟無時不招尋朱門擁虎士列㦸
何森森剪鑿竹石開縈流漲清深登樓坐水閣吐論多
英音片辭貴白璧一諾輕黄金謂我不愧君青鳥問丹
心五色雲間鵲飛鳴天上來傳聞赦書至却放夜郎迴
暖氣變寒谷炎烟生死灰君登鳯池去忽棄賈生才(齊/賢)
(曰朝野簽載曰唐貞觀末南康黎景逸一於空青山常/有鵲巢其側每飲食以餧之後隣近失布者誣景逸盜)
(之繫南康獄月餘欲訊之其鵲止於獄樓向景逸歡喜/以傳語之狀其日傳語赦官司詰其由來云路逢元衣)
(素衿人所說三日而赦至景逸還/山乃知元衣素衿者鵲之所傳)桀犬尚吠堯匈奴笑
千秋中夜四五嘆常為大國憂旌斾夾兩山黄河當中
流連雞不得進飲馬空夷猶安得羿善射一箭落旄頭
(齊賢曰鄒陽傳曰桀之犬可使吠堯漢田千秋為髙寢/郎會太子為江充所譖敗久之千秋上急變訟太子寃)
(上大感悟召見拜大鴻臚數月代劉屈氂為相後漢使/至匈奴單于問聞新拜丞相何用得之使者曰以上書)
(言事故單于曰如是漢置丞相非/用賢也士贇曰兩山太華首陽也)
　　　江夏使君叔席上贈使郎中
鳯凰丹禁裏衘出紫泥書昔放三湘去今還萬死餘仙
郎久為别客舎問何如涸轍思流水浮雲失舊居多慙
華省貴不以逐臣疎復如竹林下叨陪芳宴初希君生
羽翼一化北溟魚(齊賢曰事始云石季龍置戲馬觀觀/上安詔書用五色紙衘于木鳯之口)
(轆轤回轉形若飛翔後漢志天子六璽皆以武都紫泥/封青囊白素裹兩端無縫三湘見前本傳云白與孔巢)
(父韓隼裴政張叔明陶沔/居徂徠山號竹溪六逸)
　　　博晉鄭太守自廬山千里相尋入江夏北市門
　　　見訪却之武陵立馬贈别
大梁貴公子氣蓋蒼梧雲若無三千客誰道信陵君救
趙復存魏英威天下聞邯鄲能屈節訪博從毛薛夷門
得隠淪而與侯生親仍要鼓刀者乃是袖槌人好士不
盡心何能保其身(齊賢曰無忌救趙事見前無忌留趙/聞有處士毛公藏於博徒薛公藏於)
(賣漿家乃歩徃從此兩人游公子十年不歸秦日夜出/兵伐魏魏王使使請公子毛公薛公徃見公子曰公子)
(所以重於趙名聞諸侯者徒以有魏也使秦破大梁而/夷先王之宗廟公子當何面目立天下乎語未畢公子)
(趣駕歸魏魏王見公子相與泣而以上將軍印授公子/公子遂將諸侯聞之各遣兵救魏公子率五國之兵破)
(秦於河外乘勝逐秦軍至函谷闗秦兵不敢出當是時/公子威振天下士贇曰好士不盡心何能保其身者言)
(公子存趙救魏之功始終得侯生毛公薛公之力所以以/能保其身者是收盡心好士之效也此詩太白葢以公公)
(子無忌屬望鄭公而/以侯生毛薛自期也)多君重然諾意氣遥相託五馬入
市門金鞍照城郭都忘虎竹貴且與荷衣樂(齊賢曰漢/儀天子六)
(馬諸侯五馬士贇曰荷衣隠者草服也/以喻鄭公忘其勢分以貴下賤之義)去去桃花源何
時見歸軒相思無終極腸斷朗江猿(齊賢曰桃花源/在朗州桃源縣)
　　　江上贈竇長史
漢求季布魯朱家楚逐伍胥去章華萬里南遷夜郎國
三年歸及長風沙聞道青雲貴公子錦㠶遊戲西江水
人疑天上坐樓船水凈霞明兩重綺(齊賢曰須賈曰隋/煬帝幸江都以錦)
(為/㠶)相約相期何太深棹歌揺艇月中尋不同珠履三千
客别欲論交一片心
　　　贈王漢陽
天落白玉棺王喬辭鄴縣一去未千年漢陽復相見猶
乘飛鳬舄尚識仙人面鬢髪何青青童顔皎如練(齊賢/曰列)
(仙傳王喬河東人顯宗世為葉令每月朔嘗自縣詣臺/朝帝怪其來數而不見車騎令太史伺望之言其臨至)
(輒有雙鳬從東南飛來於是伺鳬至舉羅張之但得雙/舄視之即四年中所賜尚書官屬履後天下玉棺於堂)
(前吏人推排終不揺動喬曰天帝獨召我邪乃沐浴服/飾寢其中葢便立覆宿昔葬於城東其夕縣中牛皆流)
(汗喘乏而/人無知者)吾曽弄海水清淺嗟三變果愜麻姑言時光
速流電與君數杯酒可以窮歡宴白雲歸去來何事坐
交戰(齊賢曰神仙傳漢桓帝時王方平降於蔡經家令/人與麻姑相聞麻姑來乃一好女子年可十七八)
(入拜方平為起立麻姑曰接待以來見東海三為桑田/向到蓬萊水又淺於往昔流電者謂日月之易邁猶電)
(徹之/速也)
　　　贈漢陽輔録事二首
聞君罷官意我抱漢川湄借問久疎索何如聴訟時天
清江月白心靜海鷗知應念投沙客空餘弔屈悲(齊賢/曰罷)
(官解印也湄猶云濵也投沙客屈原也賈/誼為長沙王太傅渡湘水為賦以弔屈原)
　　　其二
鸚鵡洲横漢陽渡水引寒烟沒江樹南浦登樓不見君
君今罷官在何處漢口雙魚白錦鱗令傳尺素報情人
其中字數何多少祇是相思秋復春(齊賢曰鸚鵡洲在/漢陽渡之上流漢)
(口在漢陽/之東二里)
　　　江夏贈韋南陵冰
胡驕馬驚沙塵起胡雛飲馬天津水君為張掖近酒泉
我竄三巴九千里(齊賢曰唐甘州張/掖郡肅州酒泉郡)天地再新法令寛
夜郎遷客帶霜寒西憶故人不可見東風吹夢到長安
寧期此地忽相遇驚喜茫如墮烟霧玉簫金管喧四筵
苦心不得申長句(齊賢曰故人即韋南陵禄山/自范陽獻白玉簫管數百)昨日繡
衣傾緑樽病如桃李竟何言昔騎天子大宛馬今乘欵
段諸侯門賴遇南平豁方寸復兼夫子持清論有似山
開萬里雲四望青天解人悶人悶還心悶苦辛長苦卒
(齊賢曰漢有繡衣御史大宛國/出善馬南平指太守李之遥也)愁來飲酒二千石寒灰
重暖生陽春山公醉後能騎馬别是風流賢主人(齊賢/曰開)
(元遺事宋璟愛民恤物時人咸謂有脚陽春言所至之/處如陽春照物也山簡鎮襄陽童兒歌曰山公出何許)
(往至髙陽池日夕倒載歸酩酊無/所知時時能騎馬倒着白接䍦)頭陀雲月多僧氣山
水何曾稱人意不然鳴笳按鼓戲滄流呼取江南女兒
歌棹謳我且為君槌碎黄鶴樓君亦為吾倒却鸚鵡洲
赤璧爭雄如夢裏且須歌舞寛離憂(齊賢曰頭陀寺在/鄂州宋大明五年)
(建天竺言頭陀北斗數斗數煩惱也赤壁磯與百人山/對峙在今鄂州上流八十里士贇曰周瑜劉備敗曹操)
(於赤壁故/曰爭雄也)
　　　贈盧司户
秋色無逺近出門盡寒山白雲遥相識待我蒼梧間借
問盧躭鶴西飛幾嵗還(齊賢曰鄧德明記盧躭廣州人/仕州為治中少學仙術身能奮)
(飛每夕輙凌虛歸家曉則還州嘗赴元會至曉不能隨/從參預朝列化為白鶴至閣前回翔欲下威儀以帚擲)
(之得一隻履躭/乃驚還就列)
　　　贈從弟南平太守之遥二首
少年不得意落魄無安居願隨任公子欲釣吞舟魚常
時飲酒逐風景壯心遂與功名疏蘭生谷底人不鋤雲
在髙山空巻舒(齊賢曰任公子釣/巨魚事見一巻註)漢家天子馳駟馬赤
車蜀道迎相如(齊賢曰朱買臣拜㑹稽太守長安廐吏/乘駟馬車來迎張晏曰大夫乘官車駕)
(駟馬如今州牧刺史赤車朱輪也士贇曰索隠曰華陽/國志云蜀天城北十里有升仙橋送客觀相如初入長)
(安題柱云不乘赤車/駟馬不過此下也)天門九重謁聖人龍顔一解四海
春彤庭左右呼萬嵗拜賀明主收沈淪(士贇曰天門九/重皆使虎豹守)
(其闗鑰班固西都賦註曰/彤赤色也以彤漆飾庭)翰林秉筆回英盼麟閣崢嶸
誰可見承恩初入銀臺門著書獨在金鑾殿(齊賢曰唐/銀臺門與)
(左右掖昇龍門相望士贇曰太白召見金/鑾殿及供奉翰林事見本集序并前註)龍鉤雕鐙白
玉鞍象牀綺席黄金盤當時笑我微賤者却來請謁為
交歡(齊賢曰戰國策孟嘗君/至楚獻象床直千金)一朝謝病遊江海疇昔相
知幾人在前門長揖後門闗今日結交明日改愛君山
岳心不移隨君雲霧迷所為夢得池塘生春草使我長
價登樓詩别後遥傳臨海作可見羊何共和之(齊賢曰/謝靈運)
(嘗於永嘉西堂思詩竟日不就忽夢見惠連即得池塘/生春草大以為工常云此詩有神助謝靈運有登臨海)
(嶠作與從弟惠連見羊何共和詩一首沈約宋書云靈/運既東還與族弟恵連東海何長瑜潁川荀雍太山羊)
(璿以文章嘗會共為/山澤之游謂之四友)
　　　其二
東平與南平古今兩歩兵素心愛美酒不是顧專城謫
官桃源去尋花幾處行秦人如舊識出户笑相迎(齊賢/曰晉)
(阮籍拜東平相法令清簡東平鄲州也九域志南平郡/為渝州阮籍聞歩兵厨營人善釀有酎酒三百斛乃求)
(為歩兵校尉太白自注南平時因飲酒過度貶/武陵專城居桃源縣在鼎州秦人避難居此)
　　　贈潘侍御論錢少陽
繡衣柱史何昻藏鐵冠白筆横秋霜三軍論事多引納
階前虎士羅干將雖無二十五老者且有一翁錢少陽
眉如松雪齊四皓調笑可以安儲皇君能禮此最下士
九州拭目瞻清光(齊賢曰李伯陽為周柱下史後漢輿/服志法冠一曰柱後髙五寸今之後)
(為展􁁊鐵柱冠執法者服之或謂之獬豸冠獬豸神羊/能辨曲直魏辛毗傳魏大會殿中侍御史簪白筆側階)
(而坐上問此為何官何主左右不對辛毗曰此謂御史/簪筆以奏不法干將劍名説苑介子推行年十五而相)
(荆仲尼聞之使人往視見廊下有二十五俊士堂上有/二十五老人仲尼曰合二十五人之智智於湯武并二)
(十五人之力力於彭祖以治天下其禍免/矣乎士贇曰虎賁勇士之稱言其猛也)
　　　贈栁圓
竹實滿秋圃鳳來何苦飢還同月下鵲三繞未安枝(齊/賢)
(曰鄭𤣥毛詩箋云鳳/凰之性非竹實不食)夫子即瓊樹傾柯拂羽儀懐君戀
明徳歸去日相思(齊賢曰離騷註南方有鳥其名為鳳/天為生樹名瓊枝髙二十仞大三十)
(圍以琳琅為實張楫曰/瓊樹生崑崙西流沙濆)
　　　流夜郎半道承恩放還兼欣尅復之美書懐示
　　　息秀才
黄口為人羅白龍乃魚服得罪豈怨天以愚陷網目鯨
鯢未剪滅豺狼屢翻覆悲作楚地囚何日秦庭哭(齊賢/曰鯨)
(鯢大魚名以喻不義之人左傳晉侯見鍾儀囚使税之/語范文子曰楚囚君子也楚昭王在隨申包胥如秦乞)
(師依於庭牆而哭日夜不絶聲秦師/乃出士贇曰黄口及白龍事見前)遭逢二明主前後
兩遷逐去國愁夜郎投身竄荒谷(齊賢曰二明主明皇/肅宗也天寶初明皇)
(召見太白金鑾殿使待詔翰林嘗三欲命白官為髙力/士所沮詔令歸山至乾元元年以輔永王璘事流夜郎)
(此為兩/遷逐也)半道雪屯䝉曠如鳥出籠遥欣尅復美光武安
可同天子巡劒閣儲皇守扶風揚袂正北辰開襟攬羣
雄胡兵出月窟雷破闗之東左掃因右拂旋收洛陽宫
迴輿入咸京席巻六合通(齊賢曰唐乾元元年正月戊/寅上皇御宣政殿授皇帝傳)
(國寶符冊二月大赦改元四月甲寅朝享太廟有事于/南郊乙卯大赦曽子固序曰乾元元年流夜郎遂泛洞)
(庭上峽江至峽山以赦得釋還也初上皇幸蜀至馬嵬/父老皆遮道請留上命太子於後宣慰父老曰至尊不)
(肯留某等願率弟子從殿下東破賊上乃諭將士曰太/子仁孝可奉宗廟善輔佐之又諭太子曰勉之西北諸)
(胡我禮之素厚汝必得其用上遂入蜀太子自奉天北/至陳倉杜鴻漸説太子往靈武七月甲子即位以廣平)
(王俶為天下兵馬元帥九月將朔方等軍及回紇西域/之衆十五萬發鳳翔懐仁可汗遣其子葉䕶將其兵俶)
(見葉䕶約為兄弟葉䕶呼俶為兄壬寅至長安城西李/嗣業為前軍郭子儀為中軍王思禮為後軍癸卯大軍)
(入西京留長安三日引軍東出十月廣平王至曲沃葉/䕶使將軍鼻施吐撥裴羅等引軍南山搜伏因駐嶺北)
(郭子儀與賊遇於新店賊依山而陣回紇自南山襲其/背於黄埃中發十餘矢賊驚顧曰回紇至矣遂潰官軍)
(與回紇夾擊之賊大敗庚申慶緒走河北壬戌廣平王/入東京士贇曰屯䝉之義即易註始於冥昩及昩莫若)
(䝉之義葢太白遭暗昧之/謗兹焉雪釋故取義云)叱咤開帝業手成天地功大
駕還長安兩日忽再中一朝讓寶位劒璽傳無窮(齊賢/曰通)
(鑑十二月丙午上皇至咸陽上備法駕迎於望賢宮上/皇在宫南樓上釋黄袍着紫袍望樓下馬趨進拜舞樓)
(下上皇降樓撫上而泣上捧上皇足嗚咽不自勝上皇/索黄袍自為上着之上伏地頓首固辭上皇曰天數人)
(心皆歸於汝使朕得保養餘齒汝之孝也上不得已受/之父老在仗外歡呼且拜上令開仗縱千餘人入謁上)
(皇曰臣等今日得親二聖相見死無恨矣丁未發行宫/上皇上馬上親執控行數歩上皇止之上乗馬前引不)
(敢當馳道上皇自開逺入御含元殿撫慰百官詣長樂/殿謝九廟主即日幸興慶宫遂居之上上表避位還東)
(宫上皇不許乾元元年正月戊寅上皇御宣政殿授冊/此讓位之本末也髙祖斬蛇劒與傳國璽李斯所書者)
(皆歴代傳之/以為國寶)愧無秋毫力誰念矍鑠翁弋者何所慕髙
飛仰冥鴻棄劒學丹砂臨鑪雙玉童寄言息夫子晩嵗
陟方蓬(士贇曰方蓬/方壺蓬萊也)
　　　贈張相鎬二首(時逃難在/宿松山作)
神器難竊弄天狼窺紫宸六龍遷白日四海暗胡塵(齊/賢)
(曰神器天位也天狼一星在東井/南主盜賊為害紫宸天帝所居)昊穹降元宰君子方
經綸澹然養浩氣歘起待大鈞秀骨象山嶽英謀合鬼
神佐漢解鴻門生唐為後身擁旄秉金鉞伐鼔乗朱輪
(齊賢曰傳燈録慧可大師將欲受果頭痛如刺欲治之/空中曰此乃換骨非常痛也見其頂骨即如五峯秀出)
(矣漢書沛公入闗秦王子嬰降還軍霸上項羽至鴻門/欲擊沛公項伯遂夜馳見張良欲與俱亡良乃因要項)
(伯見沛公沛公與飲為夀結婚姻令其言沛公不敢背/項羽沛公乃從百餘騎驅之鴻門見謝項羽得解歸張)
(鎬字從周傳州人好伯王大畧楊國忠執政求天下士/為已重聞鎬才薦之釋褐拜左拾遺歴侍御史元宗入)
(蜀鎬徒歩扈從俄遣詣肅宗所論事尋拜平章事詔河/南節度使都統淮南諸軍事帝還京封南陽郡公以本)
(軍鎮汴州葢喻鎬/為子房後身也)虎將如雷霆總戎向東巡諸侯拜馬
首猛士騎鯨鱗澤被魚鳥悦令行草木春聖智不失時
建功及良辰醜虜安足紀可貽幗(古獲切婦/人喪冠也)與巾倒㵼
溟海珠盡為入幕珍馮異獻赤伏鄧生倐來臻庻同昆
陽舉再覩漢儀新(齊賢曰蜀志諸葛亮屯五丈原司馬/懿與亮相守百餘日亮數挑戰懿不)
(出亮乃遺懿巾幗婦人之飾懿怒上表請戰魏使辛毗/杖節制之馮異傳云諸將勸光武即位光武曰我昨夜)
(夢十赤龍上天覺悟心中動悸異再拜賀曰此天命/發於精神心中動悸大王謹重之性耳異上尊號)昔
為管將鮑中奔吳隔秦一生欲報主百代期榮親其事
竟不就哀哉難重陳卧病宿松山蒼茫空四鄰風雲激
壯志枯槁驚常倫(齊賢曰太白時在宿松山/宿松一𨽻舒州同安縣)聞君自天
來目張氣益振亞夫得劇孟敵國空無人捫蝨對桓公
願得論悲辛大塊方噫氣何辭鼓青蘋斯言儻不合歸
老漢江濵(齊賢曰漢吳楚反時條侯至河南得劇孟喜/曰吳楚舉大事而不求劇孟吾知其無能為)
(已/)
　　　其二
本家隴西人先為漢邊將功略葢天地名飛青雲上苦
戰竟不侯富年頗惆悵(齊賢曰太白興聖皇帝九世孫/隋末其先以罪徙西域神龍初)
(遁還客巴西因家焉是生白白既長隠岷山州舉有道/不應蘇頲為益州長史異之曰是子天才英特少益以)
(學可比相如然喜縱横術擊劒為任俠輕財重施更客/任城與孔巢父薛準裴政張叔明陶沔居徂徠山日沈)
(飲號竹溪六逸天寳初南入會稽與吳筠善筠被召故/白亦至長安往見賀知章知章見其文嘆曰子謫仙人)
(也言於元宗召見金鑾殿論當世事奏/頌一篇賜食親手調羮有詔供奉翰林)世傳崆峒勇氣
激金風壯英烈遺厥孫百代神猶王(去聲齊賢曰寰宇/記肅州昔月支之)
(地漢武時為武威酒/泉郡崆峒山在郡東)十五觀竒書作賦凌相如龍顔恵
殊寵麟閣憑天居晚途未云已蹭蹬遭讒毁(齊賢曰太/白上裴長)
(史書十嵗觀百家軒轅以來頗得聞矣與韓荆州書曰/十五好劒術徧干諸侯三十成文章歴抵公卿龍顔恵)
(殊寵言召見之時御手調羹歩輦降迎也麟閣憑天居/言供奉翰林也蹭蹬遭讒毁蹭蹬失勢貌言髙力士激)
(貴妃沮/抑之也)想像晉末時崩騰胡塵起衣冠陷鋒鏑戎虜盈
朝市石勒窺神州劉聰刼天子(齊賢曰晉懐帝永嘉四/年六月劉元海死忽殺)
(兄和而自立五年與劉粲率騎三萬會劉文王彌冦洛/陽陷之帝出華林園門曜等追及遂焚宫廟辱妃后百)
(官士庻死者三萬餘人勒歸功于/彌曜遂屯許昌帝䝉塵于平陽)撫劒夜吟嘯雄心日
千里誓欲斬鯨鯢澄清洛陽水(齊賢曰鯨鯢大魚名喻/不義之人吞食小國)
六合灑霖雨萬物無彫枯我揮一杯水自笑何區區(士/贇)
(曰區區/小貌)因人恥成事貴欲決良圖滅虜不言功飄然陟
蓬壺惟有安期舄留之滄海隅(齊賢曰安期留/舄事見前巻)
　　　聞謝楊兒吟猛虎詞因此有贈
同州隔秋浦聞吟猛虎詞晨朝來借問知是謝楊兒
　　　宿清溪主人
夜到清溪宿主人碧巖裏簷楹掛星斗枕席響風水月
落西山時啾啾夜猿起(齊賢曰九域志池州/治貴池縣有清溪鎮)
　　　繫尋陽上崔相渙三首
邯鄲四十萬同日陷長平能迴造化筆或冀一人生(齊/賢)
(曰趙孝成王七年秦與趙兵相拒長平素為反間趙王/使趙括代㢘頗秦乃陰使白起為上將軍射殺趙括四)
(十萬人降起起挾詐盡坑殺之/遣其小者二百四十人歸趙)
　　　其二
毛遂不墮井曽參寧殺人虛言誤公子投杼惑慈親白
璧雙明月方知一玉真(齊賢曰甘茂曰曽參處費魯人/有與曽參同姓名者殺人人告)
(其母曰曽參殺人其母織自若頃之一人又告之曰曽/參殺人其母尚織自若頃又一人告之曰曽參殺人其)
(母投杼下機踰墻而走士贇曰野人毛遂墮井而死客/入告平原君平原君曰嗟乎天喪予矣既而知野人毛)
(遂非平原君客也太白引/此事者亦自况其遭誣耳)
　　　其三(此一首恐非上崔相/亦恐非太白之作)
虚傳一片雨枉作陽臺神縱為夢裏相隨去不是襄王
傾國人(齊賢曰襄陽耆舊傳赤帝之女瑶姬未行而卒/葬於巫山之陽曰巫山之女及楚襄王神女事)
(見二/巻)
　　　巴陵贈賈舎人
賈生西望憶京華湘浦南遷莫怨嗟聖主恩深漢文帝
憐君不遣到長沙(齊賢曰賈誼事見前士贇曰已上八/首恐非太白之作吾故置巻末以别)
(之以俟/具眼者)
　
　李太白集分類補註巻十一
欽定四庫全書
　李太白集分類補註巻十二
　　　　　　　　　　　宋　楊齊賢　集註
　　　　　　　　　　　元　蕭士贇　補註
　　贈(二十五首/)
　　　贈别舍人弟臺卿之江南
去國客行逺還山秋夢長梧桐落金井一葉飛銀牀覺
罷攬明鏡鬢毛颯已霜良圖委蔓草古貌成枯桑欲道
心下事時人疑夜光因為洞庭葉飄落之瀟湘(齊賢曰/荆州記)
(益陽有金井數百古老傳金人以杖撞地輙成井晉樂/志云後園鑿井銀作牀金瓶素練汲寒漿淮南子一葉)
(落而天/下知秋)令弟經濟士謫居我何傷潛虬隠尺水著論談
興亡客遇王子喬口傳不死方入洞過天地登真朝玉
皇吾將撫爾背揮手遂翺翔(士贇曰王子喬及/不死方事見二巻)
　　　醉後贈王厯陽(厯陽和/州也)
書秃千兔毫詩裁兩牛腰筆縱起龍虎舞袖拂雲霄雙
歌二胡姬更奏逺清朝舉酒挑朔雪從君不相饒(齊賢/曰王)
(羲之贊云雖掃千兔/之翰聚無一毫之筋)
　　　贈厯陽禇司馬時此公為稚子舞故作是詩也
北堂千萬壽侍奉有光輝先同稚子舞更著老莱衣因
為小兒啼醉倒月下歸人間無此樂此樂世中稀(齊賢/曰毛)
(詩註焉得諼草種於北堂以忘憂也列士傳老/莱子孝養二親著五色綵衣臥地為小兒啼)
　　　對雪醉後贈王厯陽
有身莫犯飛龍鱗有手莫辮猛虎鬚君看昔日汝南市
白頭仙人隠玉壺子猷聞風動窻竹相邀共醉杯中緑
厯陽何異山隂時白雪飛花亂人目君家有酒我何愁
客多樂酣秉燭遊謝尚自能鸜鵒舞相如免脫鷫鸘裘
清晨鼓棹過江去千里相思明月樓(齊賢曰隠玉壺事/見前晉王子猷嘗)
(寄居空宅中便令種竹曰不可一/日無此士贇曰明月樓在江陵郡)
　　　贈宣城宇文太守兼呈崔侍御
白若白鷺鮮清如清唳蟬受氣有本性不為外物遷飲
水箕山上食雪首陽巔迴車避朝歌掩口去盜泉岧嶤
廣成子倜儻魯仲連卓絶二公外丹心無間然(齊賢曰/尸子曰)
(孔子過於盜泉渴矣而不飲/惡其名也鄒陽曰邑號朝歌)昔攀六龍飛今作百錬鉛
懐恩欲報主投佩向北燕彎弓緑弦開滿月不憚堅閒
騎駿馬獵一射兩虎穿囘旋若流光轉背落雙鳶胡虜
三歎息兼知五兵權鎗鎗突雲將却掩我之妍多逢勦
絶兒先著祖生鞭據鞍空矍鑠壯志竟誰宣(齊賢曰晉/劉琨曰常)
(恐祖生先我著鞭東漢馬援被甲上馬據鞍/顧盼以示可用光武笑曰矍鑠哉是翁也)蹉跎復來
歸憂恨坐相煎無風難破浪失計長江邉危苦惜頽光
金波忽三圓時遊敬亭上閒聽松風眠或弄宛溪月虛
舟信洄沿顔公二十萬盡付酒家錢興發每取之聊向
醉中仙過此無一事靜談秋水篇(齊賢曰陶潛傳淵明/義熈末徴為著作佐)
(郎不就顔延之留二萬錢與潛潛悉送酒家稍就取酒/太白與賀知章李適之崔宗之等為酒八仙故杜甫有)
(飲中八仙歌莊/子有秋水篇)君從九卿來水國有豐年魚鹽滿市井
布帛如雲烟下馬不作威氷壺照清川霜睂邑中叟皆
美太守賢時時慰風俗往往出東田竹馬數小兒拜迎
白鹿前含笑問使君日晚可迴旋遂歸池上酌掩抑清
風絃(齊賢曰郭汲行部到西河有兒童/數百各騎竹馬於道路次迎拜)曽標横浮雲下
撫謝眺肩樓髙碧海出樹古青蘿懸光䘵紫霞杯伊昔
忝相傳良圖掃沙漠别夢繞旌旃富貴日成疎願言杳
無縁登龍有直道倚玉阻芳筵敢獻繞朝䇿思同郭泰
船何言一水淺似隔九重天(齊賢曰謝眺字𤣥暉據文/選所載嘗為宣城守故宣)
(城有謝眺樓其遊東田等詩皆宣城作應劭曰沙漠匈/奴之南界東漢書李膺以聲名自髙士有被其容接者)
(名為登龍門魏志魏明帝使后弟毛曽與夏侯𤣥共坐/時人謂蒹葭倚玉樹左傳士㑹歸繞朝贈之以䇿東漢)
(書郭泰字林宗自洛陽歸諸儒送至河上林/宗唯與李膺同舟而濟衆賓望之以為神仙)崔生何傲
岸縱酒復談𤣥身為名公子英才苦迍邅鳴鳯托髙梧
凌風何翩翩安知慕羣客彈劒拂秋蓮(齊賢曰崔生崔/侍御也易迍如)
(邅如士贇曰縱酒/者放意而飲酒也)
　　　贈宣城趙太守恱
趙得寳符盛山河功業存三千堂上客出入擁平原六
國揚清風英聲何喧喧(齊賢曰史趙簡子召諸子告之/曰吾藏寳符於常山上先得者)
(賞諸子驅之常山上求無所得毋䘏還曰已得符矣簡/子曰奏之毋䘏曰從常山上臨代代可取也簡子知毋)
(䘏賢以為太子簡子卒毋䘏立是為襄子襄子姊為代/王夫人襄子乃北登夏屋請代王使厨人操銅科擊殺)
(之遂興兵平代地至恵文王弟勝最賢喜賓客至數千/人相恵文王及孝成王封於東武城號平原君六國齊)
(楚燕趙/韓魏也)大賢茂逺業虎竹光南藩錯落千丈松虬龍盤
古根枝下無俗草所植唯蘭蓀憶在南陽時始承國士
恩公為柱下史脫繡歸田園伊昔簮白筆幽都逐遊魂
持斧冠三軍霜清天北門差池宰兩邑鶚立重飛翻焚
香入蘭臺起草多芳言䕫龍一顧重矯翼凌翔鵷赤縣
揚雷聲彊項聞至尊驚飈頽秀木跡屈道彌敦(齊賢曰/簮白筆)
(事見前巻暴勝之為直指使者衣繡衣持斧逐捕盜賊/督課郡國鄒衍曰中國縣曰赤縣神州後世以指輦轂)
(下縣董宣為洛陽令湖陽公主蒼頭白日殺人宣叱奴/下車殺之主訴帝帝召宣令謝主宣不從强使頓之宣)
(兩手據地終不肯俯/光武因勅强項令)出牧厯三郡所居猛獸奔遷人同
衛鶴謬上懿公軒自笑東郭履側慙狐白温閒吟歩竹
石精義忘朝昬顦顇成醜士風雲何足論獼猴騎土牛
羸馬夾雙轅願借羲皇景為人照覆盆溟海不振蕩何
由縱鵬鯤所期𤣥津白倜儻假騰鶱(齊賢曰猛獸虎也/宋均為九江守虎)
(東渡江左傳衛懿公好鶴鶴有乗軒者東郭先生乆待/詔公車貧困行雪中履有上無下足盡踏地人皆笑之)
　　　贈從弟宣州長史昭
淮南望江南千里碧山對我行倦過之半落青天外宗
英佐雄郡水陸相控帶長川豁中流千里㵼呉㑹君心
亦如此包納無小大(齊賢曰唐志淮南道古揚州之域/士贇曰漢書序賛河間為漢宗英)
搖筆起風霜推誠結仁愛訟庭垂桃李賓館羅軒蓋何
意蒼梧雲飄然忽相㑹才將聖不偶命與時俱背獨立
山海間空老聖明代知音不易得撫劔増感慨當結九
萬期中途莫先退
　　　於五松山贈南陵常贊府
為草當作蘭為木當作松蘭幽香風逺松寒不改容松
蘭相因依蕭艾徒丰茸雞與雞並食鸞與鸞同枝揀珠
去沙礫但有珠相隨(齊賢曰水經零陵郡都梁縣西小/山上有停水其中悉生蘭草緑葉)
(紫莖澤蘭如薄荷㣲香荆湘嶺南人家多種之與蘭草/大抵相類顔師古以蘭為澤蘭非也郭璞曰丰容也蒼)
(頡篇茸/草貌)逺客投名賢真堪冩懐抱若惜方寸心待誰可
傾倒虞卿棄趙相便與魏齊行海上五百人同日死田
横當時不好賢豈傳千古名願君同心人於我少留情
寂寂還寂寂出門迷所適長鋏歸來乎秋風思歸客(齊/賢)
(曰史記范雎事魏中大夫須賈使齊齊襄王聞雎辯口/賜之金須賈怒以雎持魏隂事告齊故得饋歸以告魏)
(相齊使笞擊折脇摺齒雎佯死即巻以簀賓客飲者醉/更溺雎從簀中得出更姓名曰張禄隨王稽入秦上書)
(昭王言太后穰侯昭王大懼嚴太后逐穰侯拜雎為相/魏使須賈使秦雎坐賈堂下曰為我告魏王急持魏齊)
(頭來不然我且屠大梁魏齊恐走趙匿平原君家昭王/聞為書遺平原君願與君為十日之飲平原君入秦昭)
(王乃遺趙王書曰范君之仇魏齊在平原君家王使人/疾持其頭來不然我伐趙又不出王弟趙王園平原君)
(家急齊夜奔出見趙相虞卿乃解相印與齊亡走大梁/故因信陵君以走楚信陵畏秦猶豫未决齊怒自剄趙)
(王卒取其頭予秦虞卿困於梁不得意乃著書世傳之/曰虞氏春秋漢滅項籍田横懼與其徒屬五百人入海)
(居島中髙祖赦横罪而召之横與客二人乗傳詣洛陽/自剄令客捧其頭從使使奏之髙祖為流涕拜客為都)
(尉横既葬二客穿塚旁皆自剄從之帝以横之客皆賢/者聞其餘五百人在海中使使召至聞横死皆自殺馮)
(驩見孟嘗君君置於舍彈其劍而歌曰長/鋏歸來乎食無魚晉張翰因秋風起思歸)
　　　自梁園至敬亭山見會公談陵陽山水兼期同
　　　遊因有此贈
我隨秋風來瑤草恐衰歇中途寡名山安得弄雲月渡
江如昨日黄葉向人飛敬亭愜素尚弭(解/也)棹流清輝(齊/賢)
(曰山海經姑瑤之山帝女死焉名曰女尸化為瑤草其/花黄其實如兎絲服者媚于人唐志宣州宣城縣有敬)
(亭/山)冰谷明且秀陵巒抱江城粲粲呉與史衣冠耀天京
水國饒英竒潛光臥幽草㑹公真名僧所在即為寶開
堂振白拂髙論横青雲雪山掃粉壁墨客多新文為予
話幽棲且述陵陽美天開白龍潭月映清秋水黄山望
石柱突兀誰開張黄鶴乆不來子安在蒼茫東南焉可
窮山鳥飛絶處稠叠千萬峯相連入雲去(齊賢曰九域/志陵陽山在)
(宣州列仙傳竇子明棄官學道釣得白龍放之於此因名/白龍潭後五年龍來迎子明上居陵陽山至百餘年乃)
(得仙子安仙人也來就子明二十年一旦忽死葬山下/常有黄鶴棲其園上鳴云子安子安士贇曰任彦升撰)
(王儉文集序司徒袁粲有髙世之度脫落塵俗/見公弱齡更望風推服歎曰衣冠禮樂在是矣)聞此期
振策歸來空閉關相思如明月可望不可攀何當移白
足早晩凌蒼山且寄一書札令予解愁顔
　　　贈友人三首
蘭生不當户别是閒庭草夙被霜露欺紅榮已先老謬
接瑤華枝結根君王池顧無馨香美叨沐清風吹餘芳
若可佩卒歳長相隨
　　　其二
䄂中趙七首買自徐夫人玉匣閉霜雪經燕復歴秦其
事竟不㨗淪落歸沙塵持此碩投贈與君同急難荆卿
一去後壯士多摧殘長號易水上為我揚波瀾鑿井當
及泉張帆當濟川㢘夫惟重義駿馬不勞鞭人生貴相
知何必金與錢
　　　其三
慢世薄功業非無胸中畫謔浪萬古賢以為兒童劇立
産如廣費匡君懐長䇿但苦山北寒誰知道南宅歳酒
上逐風霜鬢兩邉白(齊賢曰毛詩謔浪笑傲周瑜與孫/䇿同年同居舒瑜推道南大宅與)
(策/)蜀主思孔明晉家望安石時人列五鼎談笑期一擲
虎伏避胡塵漁歌遊海濱敝裘耻妻嫂長劍託交親夫
子秉家義羣公難與鄰莫持西江水空許東溟臣他日
青雲去黄金報主人(齊賢曰先主三顧孔明於草廬之/中謂關羽等曰孤之有孔明猶魚)
(之有水也謝安石盤桓東山王導云安石不起將如蒼/生何劉毅樗蒲一擲百萬太公起海濱即三公蘇秦說)
(秦王不聽裘敝金盡而歸妻嫂笑之後富貴以百金徧/報諸常見德者莊子曰昨來中道轍中鮒魚呼曰我東)
(海之波臣君豈有斗升之水活我哉周曰我且見楚王/激西江之水而迎子鮒魚忿然作色曰我無處所欲得)
(斗升之水求活君乃言此曽/不如早索我於枯魚之肆)
　　　陳情贈友人
延陵有寳劍價重千黄金觀風厯上國暗許故人深歸
來挂墳松萬古知其心懦夫感達節壯士激青衿鮑生
薦夷吾一舉置齊相斯人無良朋豈有青雲望臨財不
茍取推分固辭讓後世稱其賢英風邈難尚論交但若
此有道孰云喪(齊賢曰史記管/鮑事見前巻)多君騁逸藻掩映當時
人舒文振頽波秉德冠彛倫卜居乃此地共井為比鄰
清琴弄雲月美酒娯冬春薄德中見捐忽之如遺塵英
豪未豹變自古多艱辛他人縱以疎君意宜獨親(齊賢/曰周)
(制九夫為井四井為/邑則八家共一井)奈何成離居相去復幾許飄風吹
雲霓蔽目不得語投珠冀相報按劍恐相距所思採芳
蘭欲贈隔荆渚沈憂心若醉積恨涙如雨願假東壁輝
餘光照貧女(齊賢曰飄風以興邪惡/之衆雲霓惡氣喻佞人)
　　　贈從弟冽
楚人不識鳳重價求山雞獻主昔云是今來方覺迷自
居漆園地久識咸陽西風飄落日去節變流鶯啼桃李
寒未開幽關豈來蹊逢君發花萼若與青雲齊及此桑
華緑春蠶起中閨日出布穀鳴田家擁鋤犁顧余乏尺
土東作誰相攜(齊賢曰楚人指雉為鳳事見前漆/園在寃句縣北十七里古屬䝉縣)傅說
降霖雨公輸造雲梯羌戎事未息君子悲塗泥報國有
長策成功羞執珪無由謁明主杖策還蓬藜他年爾相
訪知我在磻溪
　　　贈閭丘處士
賢人有素業乃在沙塘陂竹影掃秋月荷花落古池閒
讀山海經散帙臥遙帷且耽田家樂遂曠林中期野酌
勸芳酒園蔬烹露葵如能樹桃李為我結茅茨(齊賢曰/説文帙)
(書衣林中期如竹林七賢之類士贇曰郭璞/撰山海經二十三巻又注山海經圖賛二巻)
　　　贈錢徴君少陽(一作送趙雲卿/)
白玉一杯酒緑楊三月時春風餘幾日兩鬢各成絲秉
燭惟須飲投竿也未遲如逢渭水獵猶可帝王師(齊賢/曰少)
(陽年八十餘/故方之太公)
　　　贈宣州靈源寺仲濬公
敬亭白雲氣秀色連蒼梧下映雙溪水如天落鏡湖此
中積龍象獨許濬公殊風韻逸江左文章動海隅觀心
同水月解領得明珠今日逢支遁髙談出有無(齊賢曰/宣州宣)
(城縣南敬亭山歸藏啟筮曰白雲氣自蒼梧鏡湖在越/州制度論曰龍行水中力大象行陸中力大故以負荷)
(大法者以比之寳積經云勝現王如來入善澤長者大/城乞食大苾蒭僧左右翼従修攝諸根如大龍象支遁)
(字道林其妙觀章云色之性也不自有色色不自有雖/色而空故曰色即為空色復異空論成示王坦之坦之)
(都無言支曰嘿而識之乎/王曰既無文殊誰能見賞)
　　　贈僧朝美
水客凌洪波長鯨湧溟海百川隨龍舟嘘吸竟安在中
有不死者探得明月珠髙價傾宇宙餘輝照江湖苞巻
金縷褐蕭然若空無誰人識此寳竊笑有狂夫了心何
言説各勉黄金軀(士贇曰按維摩詰經曰當知一切煩/惱為如來種厯不下大海不能得無)
(價寳珠不入煩惱大海則不能得一/切智寳此篇主意全是櫽括此經)
　　　贈僧行融
梁有湯惠休常從鮑照遊峨睂史懐一獨映陳公出卓
絶二道人結交鳳與麟行融亦俊發吾知有英骨海若
不隠珠驪龍吐明月大海乗虚舟隨波任安流賦詩旃
檀閣縱酒鸚鵡洲待我適東越相攜上白樓(齊賢曰沈/約宋書曰)
(沙門惠休善屬文世祖命使還俗姓湯位至揚州從事/史懐一陳公未詳莊子海若海神名又曰千金之珠在)
(驪龍頷下世説/白樓亭在山隂)
　　　贈黄山胡公求白鷴(并序/)
　　聞黄山胡公有雙白鷴蓋是家雞所伏自小馴狎
　　了無驚猜以其名呼之皆就掌取食然此鳥耿介
　　尤難畜之余平生酷好竟莫能致而胡公輟贈於
　　我唯求一詩聞之欣然適㑹宿意因援筆三呌文
　　不加㸃以贈之
請以雙白璧賈君雙白鷴白鷴白如錦白雪恥容顔照
影玉潭裏刷毛琪樹間夜棲寒月靜朝步落花閒我願
得此鳥翫之坐碧山胡公能輟贈籠寄野人還
　　　登敬亭山南望懐古贈竇主簿
敬亭一迴首目盡天南端仙者五六人常聞此遊盤谿
流琴髙水石聳麻姑壇白龍降陵陽黄鶴呼子安羽化
騎日月雲行翼鴛鸞下視宇宙間四溟皆波瀾汰絶目
下事從之復何難百歳落半途前期浩漫漫强食不成
味清晨起長歎願隨子明去錬火燒金丹(齊賢曰列仙/傳琴髙趙人)
(以鼔琴為永康王舍人遨遊冀州三百餘年後入碭水/中乗赤鯉魚來出泊一月復入水去花姑山亦謂之麻)
(姑山昔麻姑修道於此上昇有仙壇陵陽竇子明及子/安事見十一巻注士贇曰晉書許邁少恬靜採藥斷穀)
(入臨安西山改名𤣥子逺遊莫/測所終好道者皆謂之羽化矣)
　　　經亂後將避地剡中留贈崔宣城
雙鵝飛洛陽五馬渡江徼何意上東門胡雛更長嘯中
原走豺虎烈火焚宗廟太白晝經天頽陽掩餘照王城
皆蕩覆世路成奔峭四海望長安嚬睂寡西笑蒼生疑
落葉白骨空相弔連兵似雪山破敵誰能料(齊賢曰晉/五行志永)
(嘉元年洛陽步廣里地陷有蒼白二鵝飛出蒼者沖天/此羽蟲之孽白者金色國之行也蒼為胡象其可盡言)
(乎太安中童謠曰五馬遊渡江一馬化為龍後中原大/亂宗藩多絶唯瑯琊汝南西陽南頓彭城同至江東而)
(元帝嗣統石勒上黨武鄉羯人年十四隨邑人行販洛/陽倚嘯上東門王衍見而異之謂左右曰向者胡雛吾)
(觀其聲視有竒志恐將為天下患馳遣收之㑹勒已去/安䘵山入奏氣驕蹇張九齡謂裴光庭曰亂幽州者此)
(胡雛也狼子野心有逆相詣即事誅之以絶後患帝曰/卿無以王衍知石勒而害忠良卒不用天寳十四載十)
(一月䘵山反陷洛陽明年陷長安唐志開元十四年十/月甲寅太白晝見至德二載十一月已酉太白晝見經)
(天至于十一月戊午不見/厯周秦楚鄭宋燕之分)我垂北溟翼且學南山豹崔
子賢主人歡娯每相召胡牀紫玉笛却坐青雲呌楊花
滿州城置酒同臨眺忽思剡溪去水石逺清妙雪晝天
地明風開湖山貌悶為洛生詠醉發呉越調赤霞動金
光日足森海嶠獨散萬古意閒垂一溪釣猿近天上啼
人移月邊棹無以墨綬苦來求丹砂要華髮長折腰將
貽陶公誚(齊賢曰桓伊善笛王徽之相逢江次請為一/弄伊已貴顯聞徽之名便據胡床三弄而去)
(梁州記咸寧中盜掘張/駿塚得白玉笛紫玉簫)
　　　獻從叔當塗宰陽冰
金鏡霾六國亡新亂天經焉知髙光起自有羽翼生蕭
曹安􁘌屼耿賈摧欃槍(齊賢曰六國齊楚韓魏燕趙髙/祖滅秦誅項光武夷王莽勦羣)
(盜爾雅彗星為欃槍士贇曰金鏡霾六國指秦亡新亂/天經指王莽莽國號新室蕭曹蕭何曹參也耿賈耿弇)
(賈復/也)吾家有季父傑出聖代英雖無三台位不惜四豪
名激昻風雲氣終協龍虎精弱冠燕趙來賢彦多逢迎
(齊賢曰季父叔父也晉天文志在天為三台在人為三君/公戰國䇿四豪齊孟嘗君田文魏信陵君無忌趙平原)
(趙勝楚春申君黄歇/禮記二十曰弱冠)魯連善談笑季布折公卿遙知禮
數絶常恐不合并惕想結宵夢素心久已㝠顧慙青雲
器謬奉玉樽傾山陽五百年緑竹忽再榮髙歌振林木
大笑喧雷霆落筆洒篆文崩雲使人驚吐辭又炳焕五
色羅華星秀句滿江國髙才掞天庭(齊賢曰漢書季布/楚人為任俠有名)
(孝惠時匈奴為書嫚吕后后怒召諸將議之樊噲曰臣/願得十萬衆横行匈奴中諸將阿太后以噲為然布曰)
(噲可斬也太后罷朝/遂不復議擊匈奴)宰邑艱難時浮雲空古城居人若
薙草掃地無纎莖惠澤及飛走農夫盡歸耕廣漢水萬
里長流玉琴聲雅頌播呉越還如太階平小子别金陵
來時白下亭羣鳳憐客鳥差池相愛鳴各抜五色毛意
重太山輕贈微所費廣斗水澆長鯨(齊賢曰晉天文志/三台為天階太一)
(躡以上下一曰泰階/白下在上元縣北)彈劍歌苦寒嚴風起前楹月銜天
門曉霜落牛渚清長歎即歸路臨川空屏營
　　　書懐贈南陵常賛府
歳星入漢年方朔見明主調笑當時人中天謝雲雨一
去麒麟閣遂將朝市乖故交不過門秋草日上階當時
何特達獨與我心諧(齊賢曰南陵縣在宣州西東方朔/未死時謂同舍郎曰天下人無由)
(知朔知朔者惟太伍公耳亡後武帝得此語召太伍公/問之答以不知曰公何所能曰頗善星厯帝問諸星皆)
(俱在否曰諸星俱在獨不見嵗星十八年今復見耳帝/仰天歎曰東方朔生在朕旁十八年而不知是嵗星慘)
(然不/樂)置酒凌歊臺歡娯未曽歇歌動白紵山舞迴天門
月問我心中事為君前致辭君看我才能何似魯仲尼
大聖猶不遇小儒安足悲(齊賢曰凌歊臺𨽻唐宣州本/朝𨽻太平州之姑熟白紵亭)
(宋武帝與羣臣㑹於此有白紵之歌士贇/曰向日孔子厯説天下七十君竟不一遇)雲南五月中
頻喪渡瀘師毒草殺漢馬張兵奪雲旗至今西二河流
血擁僵屍將無七擒略魯女惜園葵(齊賢曰孔明出師/表五月渡瀘深入)
(不毛亮至南中竟生致孟獲縱使更戰七縱七擒而亮/猶遣獲獲止不去曰公天威也南人不復反矣古歌詞)
(曰採葵莫傷根結交莫羞貧公儀休為魯相食茹而美非/抜其園葵而棄之士贇曰按此詩魯女惜園葵是用事)
(泛引事也列女傳曰漆室女者魯漆室邑之女也過時/未適人當穆公時君老太子㓜女倚柱而嘯其鄰人婦)
(從之遊謂曰何嘯之悲也子欲嫁耶漆室女曰嗟乎我/豈為不嫁而悲哉吾憂魯君老太子㓜鄰婦笑曰此乃)
(魯大夫之憂婦人何與焉漆室女曰不然昔晉客舍吾/家繫馬園中馬逸馳走踐吾葵使吾終嵗不食葵雍人)
(女奔隨人亡其家倩吾兄行追之逢霖水出溺流而死/令吾終身無兄吾聞河潤九里漸洳三百步猶且不勞)
(今魯君老悖太子少愚奸偽日起夫魯國有患者君臣/父子皆被其辱禍及衆庻婦人獨安所避乎吾甚憂之)
(子乃曰婦人無與者何哉鄰婦謝曰子之所慮非妾所/及三年魯果亂齊楚攻之魯連有冦男子戰鬬婦人轉)
(輸不得休息君子曰逺矣漆室女之思也詩云知/我者謂我心憂不知我者謂我何求此之謂也)咸陽
天下樞累嵗人不足雖有數斗玉不如一盤粟賴得賢
宰衡持鈞慰風俗自顧無所用辭家方來歸霜驚壯士
髪涙滿逐臣衣以此不安席蹉跎因世違終當滅衛謗
不受魯人譏
　　　贈汪倫
李白乗舟將欲行忽聞岸上踏歌聲桃花潭水深千尺
不及汪倫送我情(齊賢曰白遊涇縣桃花潭村人汪倫/常醖美酒以待白倫之裔孫至今寳)
(其/詩)
　
　
　
　
　
　
　李太白集分類補註巻十二
欽定四庫全書
　李太白集分類補註巻十二
　　　　　　　　　　　宋　楊齊賢　集註
　　　　　　　　　　　元　蕭士贇　補註
　　贈(二十五首/)
　　　贈别舍人弟臺卿之江南
去國客行逺還山秋夢長梧桐落金井一葉飛銀牀覺
罷攬明鏡鬢毛颯已霜良圖委蔓草古貌成枯桑欲道
心下事時人疑夜光因為洞庭葉飄落之瀟湘(齊賢曰/荆州記)
(益陽有金井數百古老傳金人以杖撞地輙成井晉樂/志云後園鑿井銀作牀金瓶素練汲寒漿淮南子一葉)
(落而天/下知秋)令弟經濟士謫居我何傷潛虬隠尺水著論談
興亡客遇王子喬口傳不死方入洞過天地登真朝玉
皇吾將撫爾背揮手遂翺翔(士贇曰王子喬及/不死方事見二巻)
　　　醉後贈王厯陽(厯陽和/州也)
書秃千兔毫詩裁兩牛腰筆縱起龍虎舞袖拂雲霄雙
歌二胡姬更奏逺清朝舉酒挑朔雪從君不相饒(齊賢/曰王)
(羲之贊云雖掃千兔/之翰聚無一毫之筋)
　　　贈厯陽禇司馬時此公為稚子舞故作是詩也
北堂千萬壽侍奉有光輝先同稚子舞更著老莱衣因
為小兒啼醉倒月下歸人間無此樂此樂世中稀(齊賢/曰毛)
(詩註焉得諼草種於北堂以忘憂也列士傳老/莱子孝養二親著五色綵衣臥地為小兒啼)
　　　對雪醉後贈王厯陽
有身莫犯飛龍鱗有手莫辮猛虎鬚君看昔日汝南市
白頭仙人隠玉壺子猷聞風動窻竹相邀共醉杯中緑
厯陽何異山隂時白雪飛花亂人目君家有酒我何愁
客多樂酣秉燭遊謝尚自能鸜鵒舞相如免脫鷫鸘裘
清晨鼓棹過江去千里相思明月樓(齊賢曰隠玉壺事/見前晉王子猷嘗)
(寄居空宅中便令種竹曰不可一/日無此士贇曰明月樓在江陵郡)
　　　贈宣城宇文太守兼呈崔侍御
白若白鷺鮮清如清唳蟬受氣有本性不為外物遷飲
水箕山上食雪首陽巔迴車避朝歌掩口去盜泉岧嶤
廣成子倜儻魯仲連卓絶二公外丹心無間然(齊賢曰/尸子曰)
(孔子過於盜泉渴矣而不飲/惡其名也鄒陽曰邑號朝歌)昔攀六龍飛今作百錬鉛
懐恩欲報主投佩向北燕彎弓緑弦開滿月不憚堅閒
騎駿馬獵一射兩虎穿囘旋若流光轉背落雙鳶胡虜
三歎息兼知五兵權鎗鎗突雲將却掩我之妍多逢勦
絶兒先著祖生鞭據鞍空矍鑠壯志竟誰宣(齊賢曰晉/劉琨曰常)
(恐祖生先我著鞭東漢馬援被甲上馬據鞍/顧盼以示可用光武笑曰矍鑠哉是翁也)蹉跎復來
歸憂恨坐相煎無風難破浪失計長江邉危苦惜頽光
金波忽三圓時遊敬亭上閒聽松風眠或弄宛溪月虛
舟信洄沿顔公二十萬盡付酒家錢興發每取之聊向
醉中仙過此無一事靜談秋水篇(齊賢曰陶潛傳淵明/義熈末徴為著作佐)
(郎不就顔延之留二萬錢與潛潛悉送酒家稍就取酒/太白與賀知章李適之崔宗之等為酒八仙故杜甫有)
(飲中八仙歌莊/子有秋水篇)君從九卿來水國有豐年魚鹽滿市井
布帛如雲烟下馬不作威氷壺照清川霜睂邑中叟皆
美太守賢時時慰風俗往往出東田竹馬數小兒拜迎
白鹿前含笑問使君日晚可迴旋遂歸池上酌掩抑清
風絃(齊賢曰郭汲行部到西河有兒童/數百各騎竹馬於道路次迎拜)曽標横浮雲下
撫謝眺肩樓髙碧海出樹古青蘿懸光䘵紫霞杯伊昔
忝相傳良圖掃沙漠别夢繞旌旃富貴日成疎願言杳
無縁登龍有直道倚玉阻芳筵敢獻繞朝䇿思同郭泰
船何言一水淺似隔九重天(齊賢曰謝眺字𤣥暉據文/選所載嘗為宣城守故宣)
(城有謝眺樓其遊東田等詩皆宣城作應劭曰沙漠匈/奴之南界東漢書李膺以聲名自髙士有被其容接者)
(名為登龍門魏志魏明帝使后弟毛曽與夏侯𤣥共坐/時人謂蒹葭倚玉樹左傳士㑹歸繞朝贈之以䇿東漢)
(書郭泰字林宗自洛陽歸諸儒送至河上林/宗唯與李膺同舟而濟衆賓望之以為神仙)崔生何傲
岸縱酒復談𤣥身為名公子英才苦迍邅鳴鳯托髙梧
凌風何翩翩安知慕羣客彈劒拂秋蓮(齊賢曰崔生崔/侍御也易迍如)
(邅如士贇曰縱酒/者放意而飲酒也)
　　　贈宣城趙太守恱
趙得寳符盛山河功業存三千堂上客出入擁平原六
國揚清風英聲何喧喧(齊賢曰史趙簡子召諸子告之/曰吾藏寳符於常山上先得者)
(賞諸子驅之常山上求無所得毋䘏還曰已得符矣簡/子曰奏之毋䘏曰從常山上臨代代可取也簡子知毋)
(䘏賢以為太子簡子卒毋䘏立是為襄子襄子姊為代/王夫人襄子乃北登夏屋請代王使厨人操銅科擊殺)
(之遂興兵平代地至恵文王弟勝最賢喜賓客至數千/人相恵文王及孝成王封於東武城號平原君六國齊)
(楚燕趙/韓魏也)大賢茂逺業虎竹光南藩錯落千丈松虬龍盤
古根枝下無俗草所植唯蘭蓀憶在南陽時始承國士
恩公為柱下史脫繡歸田園伊昔簮白筆幽都逐遊魂
持斧冠三軍霜清天北門差池宰兩邑鶚立重飛翻焚
香入蘭臺起草多芳言䕫龍一顧重矯翼凌翔鵷赤縣
揚雷聲彊項聞至尊驚飈頽秀木跡屈道彌敦(齊賢曰/簮白筆)
(事見前巻暴勝之為直指使者衣繡衣持斧逐捕盜賊/督課郡國鄒衍曰中國縣曰赤縣神州後世以指輦轂)
(下縣董宣為洛陽令湖陽公主蒼頭白日殺人宣叱奴/下車殺之主訴帝帝召宣令謝主宣不從强使頓之宣)
(兩手據地終不肯俯/光武因勅强項令)出牧厯三郡所居猛獸奔遷人同
衛鶴謬上懿公軒自笑東郭履側慙狐白温閒吟歩竹
石精義忘朝昬顦顇成醜士風雲何足論獼猴騎土牛
羸馬夾雙轅願借羲皇景為人照覆盆溟海不振蕩何
由縱鵬鯤所期𤣥津白倜儻假騰鶱(齊賢曰猛獸虎也/宋均為九江守虎)
(東渡江左傳衛懿公好鶴鶴有乗軒者東郭先生乆待/詔公車貧困行雪中履有上無下足盡踏地人皆笑之)
　　　贈從弟宣州長史昭
淮南望江南千里碧山對我行倦過之半落青天外宗
英佐雄郡水陸相控帶長川豁中流千里㵼呉㑹君心
亦如此包納無小大(齊賢曰唐志淮南道古揚州之域/士贇曰漢書序賛河間為漢宗英)
搖筆起風霜推誠結仁愛訟庭垂桃李賓館羅軒蓋何
意蒼梧雲飄然忽相㑹才將聖不偶命與時俱背獨立
山海間空老聖明代知音不易得撫劔増感慨當結九
萬期中途莫先退
　　　於五松山贈南陵常贊府
為草當作蘭為木當作松蘭幽香風逺松寒不改容松
蘭相因依蕭艾徒丰茸雞與雞並食鸞與鸞同枝揀珠
去沙礫但有珠相隨(齊賢曰水經零陵郡都梁縣西小/山上有停水其中悉生蘭草緑葉)
(紫莖澤蘭如薄荷㣲香荆湘嶺南人家多種之與蘭草/大抵相類顔師古以蘭為澤蘭非也郭璞曰丰容也蒼)
(頡篇茸/草貌)逺客投名賢真堪冩懐抱若惜方寸心待誰可
傾倒虞卿棄趙相便與魏齊行海上五百人同日死田
横當時不好賢豈傳千古名願君同心人於我少留情
寂寂還寂寂出門迷所適長鋏歸來乎秋風思歸客(齊/賢)
(曰史記范雎事魏中大夫須賈使齊齊襄王聞雎辯口/賜之金須賈怒以雎持魏隂事告齊故得饋歸以告魏)
(相齊使笞擊折脇摺齒雎佯死即巻以簀賓客飲者醉/更溺雎從簀中得出更姓名曰張禄隨王稽入秦上書)
(昭王言太后穰侯昭王大懼嚴太后逐穰侯拜雎為相/魏使須賈使秦雎坐賈堂下曰為我告魏王急持魏齊)
(頭來不然我且屠大梁魏齊恐走趙匿平原君家昭王/聞為書遺平原君願與君為十日之飲平原君入秦昭)
(王乃遺趙王書曰范君之仇魏齊在平原君家王使人/疾持其頭來不然我伐趙又不出王弟趙王園平原君)
(家急齊夜奔出見趙相虞卿乃解相印與齊亡走大梁/故因信陵君以走楚信陵畏秦猶豫未决齊怒自剄趙)
(王卒取其頭予秦虞卿困於梁不得意乃著書世傳之/曰虞氏春秋漢滅項籍田横懼與其徒屬五百人入海)
(居島中髙祖赦横罪而召之横與客二人乗傳詣洛陽/自剄令客捧其頭從使使奏之髙祖為流涕拜客為都)
(尉横既葬二客穿塚旁皆自剄從之帝以横之客皆賢/者聞其餘五百人在海中使使召至聞横死皆自殺馮)
(驩見孟嘗君君置於舍彈其劍而歌曰長/鋏歸來乎食無魚晉張翰因秋風起思歸)
　　　自梁園至敬亭山見會公談陵陽山水兼期同
　　　遊因有此贈
我隨秋風來瑤草恐衰歇中途寡名山安得弄雲月渡
江如昨日黄葉向人飛敬亭愜素尚弭(解/也)棹流清輝(齊/賢)
(曰山海經姑瑤之山帝女死焉名曰女尸化為瑤草其/花黄其實如兎絲服者媚于人唐志宣州宣城縣有敬)
(亭/山)冰谷明且秀陵巒抱江城粲粲呉與史衣冠耀天京
水國饒英竒潛光臥幽草㑹公真名僧所在即為寶開
堂振白拂髙論横青雲雪山掃粉壁墨客多新文為予
話幽棲且述陵陽美天開白龍潭月映清秋水黄山望
石柱突兀誰開張黄鶴乆不來子安在蒼茫東南焉可
窮山鳥飛絶處稠叠千萬峯相連入雲去(齊賢曰九域/志陵陽山在)
(宣州列仙傳竇子明棄官學道釣得白龍放之於此因名/白龍潭後五年龍來迎子明上居陵陽山至百餘年乃)
(得仙子安仙人也來就子明二十年一旦忽死葬山下/常有黄鶴棲其園上鳴云子安子安士贇曰任彦升撰)
(王儉文集序司徒袁粲有髙世之度脫落塵俗/見公弱齡更望風推服歎曰衣冠禮樂在是矣)聞此期
振策歸來空閉關相思如明月可望不可攀何當移白
足早晩凌蒼山且寄一書札令予解愁顔
　　　贈友人三首
蘭生不當户别是閒庭草夙被霜露欺紅榮已先老謬
接瑤華枝結根君王池顧無馨香美叨沐清風吹餘芳
若可佩卒歳長相隨
　　　其二
䄂中趙七首買自徐夫人玉匣閉霜雪經燕復歴秦其
事竟不㨗淪落歸沙塵持此碩投贈與君同急難荆卿
一去後壯士多摧殘長號易水上為我揚波瀾鑿井當
及泉張帆當濟川㢘夫惟重義駿馬不勞鞭人生貴相
知何必金與錢
　　　其三
慢世薄功業非無胸中畫謔浪萬古賢以為兒童劇立
産如廣費匡君懐長䇿但苦山北寒誰知道南宅歳酒
上逐風霜鬢兩邉白(齊賢曰毛詩謔浪笑傲周瑜與孫/䇿同年同居舒瑜推道南大宅與)
(策/)蜀主思孔明晉家望安石時人列五鼎談笑期一擲
虎伏避胡塵漁歌遊海濱敝裘耻妻嫂長劍託交親夫
子秉家義羣公難與鄰莫持西江水空許東溟臣他日
青雲去黄金報主人(齊賢曰先主三顧孔明於草廬之/中謂關羽等曰孤之有孔明猶魚)
(之有水也謝安石盤桓東山王導云安石不起將如蒼/生何劉毅樗蒲一擲百萬太公起海濱即三公蘇秦說)
(秦王不聽裘敝金盡而歸妻嫂笑之後富貴以百金徧/報諸常見德者莊子曰昨來中道轍中鮒魚呼曰我東)
(海之波臣君豈有斗升之水活我哉周曰我且見楚王/激西江之水而迎子鮒魚忿然作色曰我無處所欲得)
(斗升之水求活君乃言此曽/不如早索我於枯魚之肆)
　　　陳情贈友人
延陵有寳劍價重千黄金觀風厯上國暗許故人深歸
來挂墳松萬古知其心懦夫感達節壯士激青衿鮑生
薦夷吾一舉置齊相斯人無良朋豈有青雲望臨財不
茍取推分固辭讓後世稱其賢英風邈難尚論交但若
此有道孰云喪(齊賢曰史記管/鮑事見前巻)多君騁逸藻掩映當時
人舒文振頽波秉德冠彛倫卜居乃此地共井為比鄰
清琴弄雲月美酒娯冬春薄德中見捐忽之如遺塵英
豪未豹變自古多艱辛他人縱以疎君意宜獨親(齊賢/曰周)
(制九夫為井四井為/邑則八家共一井)奈何成離居相去復幾許飄風吹
雲霓蔽目不得語投珠冀相報按劍恐相距所思採芳
蘭欲贈隔荆渚沈憂心若醉積恨涙如雨願假東壁輝
餘光照貧女(齊賢曰飄風以興邪惡/之衆雲霓惡氣喻佞人)
　　　贈從弟冽
楚人不識鳳重價求山雞獻主昔云是今來方覺迷自
居漆園地久識咸陽西風飄落日去節變流鶯啼桃李
寒未開幽關豈來蹊逢君發花萼若與青雲齊及此桑
華緑春蠶起中閨日出布穀鳴田家擁鋤犁顧余乏尺
土東作誰相攜(齊賢曰楚人指雉為鳳事見前漆/園在寃句縣北十七里古屬䝉縣)傅說
降霖雨公輸造雲梯羌戎事未息君子悲塗泥報國有
長策成功羞執珪無由謁明主杖策還蓬藜他年爾相
訪知我在磻溪
　　　贈閭丘處士
賢人有素業乃在沙塘陂竹影掃秋月荷花落古池閒
讀山海經散帙臥遙帷且耽田家樂遂曠林中期野酌
勸芳酒園蔬烹露葵如能樹桃李為我結茅茨(齊賢曰/説文帙)
(書衣林中期如竹林七賢之類士贇曰郭璞/撰山海經二十三巻又注山海經圖賛二巻)
　　　贈錢徴君少陽(一作送趙雲卿/)
白玉一杯酒緑楊三月時春風餘幾日兩鬢各成絲秉
燭惟須飲投竿也未遲如逢渭水獵猶可帝王師(齊賢/曰少)
(陽年八十餘/故方之太公)
　　　贈宣州靈源寺仲濬公
敬亭白雲氣秀色連蒼梧下映雙溪水如天落鏡湖此
中積龍象獨許濬公殊風韻逸江左文章動海隅觀心
同水月解領得明珠今日逢支遁髙談出有無(齊賢曰/宣州宣)
(城縣南敬亭山歸藏啟筮曰白雲氣自蒼梧鏡湖在越/州制度論曰龍行水中力大象行陸中力大故以負荷)
(大法者以比之寳積經云勝現王如來入善澤長者大/城乞食大苾蒭僧左右翼従修攝諸根如大龍象支遁)
(字道林其妙觀章云色之性也不自有色色不自有雖/色而空故曰色即為空色復異空論成示王坦之坦之)
(都無言支曰嘿而識之乎/王曰既無文殊誰能見賞)
　　　贈僧朝美
水客凌洪波長鯨湧溟海百川隨龍舟嘘吸竟安在中
有不死者探得明月珠髙價傾宇宙餘輝照江湖苞巻
金縷褐蕭然若空無誰人識此寳竊笑有狂夫了心何
言説各勉黄金軀(士贇曰按維摩詰經曰當知一切煩/惱為如來種厯不下大海不能得無)
(價寳珠不入煩惱大海則不能得一/切智寳此篇主意全是櫽括此經)
　　　贈僧行融
梁有湯惠休常從鮑照遊峨睂史懐一獨映陳公出卓
絶二道人結交鳳與麟行融亦俊發吾知有英骨海若
不隠珠驪龍吐明月大海乗虚舟隨波任安流賦詩旃
檀閣縱酒鸚鵡洲待我適東越相攜上白樓(齊賢曰沈/約宋書曰)
(沙門惠休善屬文世祖命使還俗姓湯位至揚州從事/史懐一陳公未詳莊子海若海神名又曰千金之珠在)
(驪龍頷下世説/白樓亭在山隂)
　　　贈黄山胡公求白鷴(并序/)
　　聞黄山胡公有雙白鷴蓋是家雞所伏自小馴狎
　　了無驚猜以其名呼之皆就掌取食然此鳥耿介
　　尤難畜之余平生酷好竟莫能致而胡公輟贈於
　　我唯求一詩聞之欣然適㑹宿意因援筆三呌文
　　不加㸃以贈之
請以雙白璧賈君雙白鷴白鷴白如錦白雪恥容顔照
影玉潭裏刷毛琪樹間夜棲寒月靜朝步落花閒我願
得此鳥翫之坐碧山胡公能輟贈籠寄野人還
　　　登敬亭山南望懐古贈竇主簿
敬亭一迴首目盡天南端仙者五六人常聞此遊盤谿
流琴髙水石聳麻姑壇白龍降陵陽黄鶴呼子安羽化
騎日月雲行翼鴛鸞下視宇宙間四溟皆波瀾汰絶目
下事從之復何難百歳落半途前期浩漫漫强食不成
味清晨起長歎願隨子明去錬火燒金丹(齊賢曰列仙/傳琴髙趙人)
(以鼔琴為永康王舍人遨遊冀州三百餘年後入碭水/中乗赤鯉魚來出泊一月復入水去花姑山亦謂之麻)
(姑山昔麻姑修道於此上昇有仙壇陵陽竇子明及子/安事見十一巻注士贇曰晉書許邁少恬靜採藥斷穀)
(入臨安西山改名𤣥子逺遊莫/測所終好道者皆謂之羽化矣)
　　　經亂後將避地剡中留贈崔宣城
雙鵝飛洛陽五馬渡江徼何意上東門胡雛更長嘯中
原走豺虎烈火焚宗廟太白晝經天頽陽掩餘照王城
皆蕩覆世路成奔峭四海望長安嚬睂寡西笑蒼生疑
落葉白骨空相弔連兵似雪山破敵誰能料(齊賢曰晉/五行志永)
(嘉元年洛陽步廣里地陷有蒼白二鵝飛出蒼者沖天/此羽蟲之孽白者金色國之行也蒼為胡象其可盡言)
(乎太安中童謠曰五馬遊渡江一馬化為龍後中原大/亂宗藩多絶唯瑯琊汝南西陽南頓彭城同至江東而)
(元帝嗣統石勒上黨武鄉羯人年十四隨邑人行販洛/陽倚嘯上東門王衍見而異之謂左右曰向者胡雛吾)
(觀其聲視有竒志恐將為天下患馳遣收之㑹勒已去/安䘵山入奏氣驕蹇張九齡謂裴光庭曰亂幽州者此)
(胡雛也狼子野心有逆相詣即事誅之以絶後患帝曰/卿無以王衍知石勒而害忠良卒不用天寳十四載十)
(一月䘵山反陷洛陽明年陷長安唐志開元十四年十/月甲寅太白晝見至德二載十一月已酉太白晝見經)
(天至于十一月戊午不見/厯周秦楚鄭宋燕之分)我垂北溟翼且學南山豹崔
子賢主人歡娯每相召胡牀紫玉笛却坐青雲呌楊花
滿州城置酒同臨眺忽思剡溪去水石逺清妙雪晝天
地明風開湖山貌悶為洛生詠醉發呉越調赤霞動金
光日足森海嶠獨散萬古意閒垂一溪釣猿近天上啼
人移月邊棹無以墨綬苦來求丹砂要華髮長折腰將
貽陶公誚(齊賢曰桓伊善笛王徽之相逢江次請為一/弄伊已貴顯聞徽之名便據胡床三弄而去)
(梁州記咸寧中盜掘張/駿塚得白玉笛紫玉簫)
　　　獻從叔當塗宰陽冰
金鏡霾六國亡新亂天經焉知髙光起自有羽翼生蕭
曹安􁘌屼耿賈摧欃槍(齊賢曰六國齊楚韓魏燕趙髙/祖滅秦誅項光武夷王莽勦羣)
(盜爾雅彗星為欃槍士贇曰金鏡霾六國指秦亡新亂/天經指王莽莽國號新室蕭曹蕭何曹參也耿賈耿弇)
(賈復/也)吾家有季父傑出聖代英雖無三台位不惜四豪
名激昻風雲氣終協龍虎精弱冠燕趙來賢彦多逢迎
(齊賢曰季父叔父也晉天文志在天為三台在人為三君/公戰國䇿四豪齊孟嘗君田文魏信陵君無忌趙平原)
(趙勝楚春申君黄歇/禮記二十曰弱冠)魯連善談笑季布折公卿遙知禮
數絶常恐不合并惕想結宵夢素心久已㝠顧慙青雲
器謬奉玉樽傾山陽五百年緑竹忽再榮髙歌振林木
大笑喧雷霆落筆洒篆文崩雲使人驚吐辭又炳焕五
色羅華星秀句滿江國髙才掞天庭(齊賢曰漢書季布/楚人為任俠有名)
(孝惠時匈奴為書嫚吕后后怒召諸將議之樊噲曰臣/願得十萬衆横行匈奴中諸將阿太后以噲為然布曰)
(噲可斬也太后罷朝/遂不復議擊匈奴)宰邑艱難時浮雲空古城居人若
薙草掃地無纎莖惠澤及飛走農夫盡歸耕廣漢水萬
里長流玉琴聲雅頌播呉越還如太階平小子别金陵
來時白下亭羣鳳憐客鳥差池相愛鳴各抜五色毛意
重太山輕贈微所費廣斗水澆長鯨(齊賢曰晉天文志/三台為天階太一)
(躡以上下一曰泰階/白下在上元縣北)彈劍歌苦寒嚴風起前楹月銜天
門曉霜落牛渚清長歎即歸路臨川空屏營
　　　書懐贈南陵常賛府
歳星入漢年方朔見明主調笑當時人中天謝雲雨一
去麒麟閣遂將朝市乖故交不過門秋草日上階當時
何特達獨與我心諧(齊賢曰南陵縣在宣州西東方朔/未死時謂同舍郎曰天下人無由)
(知朔知朔者惟太伍公耳亡後武帝得此語召太伍公/問之答以不知曰公何所能曰頗善星厯帝問諸星皆)
(俱在否曰諸星俱在獨不見嵗星十八年今復見耳帝/仰天歎曰東方朔生在朕旁十八年而不知是嵗星慘)
(然不/樂)置酒凌歊臺歡娯未曽歇歌動白紵山舞迴天門
月問我心中事為君前致辭君看我才能何似魯仲尼
大聖猶不遇小儒安足悲(齊賢曰凌歊臺𨽻唐宣州本/朝𨽻太平州之姑熟白紵亭)
(宋武帝與羣臣㑹於此有白紵之歌士贇/曰向日孔子厯説天下七十君竟不一遇)雲南五月中
頻喪渡瀘師毒草殺漢馬張兵奪雲旗至今西二河流
血擁僵屍將無七擒略魯女惜園葵(齊賢曰孔明出師/表五月渡瀘深入)
(不毛亮至南中竟生致孟獲縱使更戰七縱七擒而亮/猶遣獲獲止不去曰公天威也南人不復反矣古歌詞)
(曰採葵莫傷根結交莫羞貧公儀休為魯相食茹而美非/抜其園葵而棄之士贇曰按此詩魯女惜園葵是用事)
(泛引事也列女傳曰漆室女者魯漆室邑之女也過時/未適人當穆公時君老太子㓜女倚柱而嘯其鄰人婦)
(從之遊謂曰何嘯之悲也子欲嫁耶漆室女曰嗟乎我/豈為不嫁而悲哉吾憂魯君老太子㓜鄰婦笑曰此乃)
(魯大夫之憂婦人何與焉漆室女曰不然昔晉客舍吾/家繫馬園中馬逸馳走踐吾葵使吾終嵗不食葵雍人)
(女奔隨人亡其家倩吾兄行追之逢霖水出溺流而死/令吾終身無兄吾聞河潤九里漸洳三百步猶且不勞)
(今魯君老悖太子少愚奸偽日起夫魯國有患者君臣/父子皆被其辱禍及衆庻婦人獨安所避乎吾甚憂之)
(子乃曰婦人無與者何哉鄰婦謝曰子之所慮非妾所/及三年魯果亂齊楚攻之魯連有冦男子戰鬬婦人轉)
(輸不得休息君子曰逺矣漆室女之思也詩云知/我者謂我心憂不知我者謂我何求此之謂也)咸陽
天下樞累嵗人不足雖有數斗玉不如一盤粟賴得賢
宰衡持鈞慰風俗自顧無所用辭家方來歸霜驚壯士
髪涙滿逐臣衣以此不安席蹉跎因世違終當滅衛謗
不受魯人譏
　　　贈汪倫
李白乗舟將欲行忽聞岸上踏歌聲桃花潭水深千尺
不及汪倫送我情(齊賢曰白遊涇縣桃花潭村人汪倫/常醖美酒以待白倫之裔孫至今寳)
(其/詩)
　
　
　
　
　
　
　李太白集分類補註巻十二
欽定四庫全書
　李太白集分類補註巻十三
　　　　　　　　　　　宋　楊齊賢　集註
　　　　　　　　　　　元　蕭士贇　補註
　　寄(二十五首/)
　　　安陸白兆山桃花嵒寄劉侍御綰(一作春歸桃/花嵒貽許侍)
　　　(御/)
雲臥三十年好閒復愛仙蓬壺雖㝠絶鸞鶴心悠然歸
來桃花嵒得憩雲窓眠對嶺人共語飲潭猿相連時昇
翠㣲上邈若羅浮巔兩岑抱東壑一嶂横西天樹雜日
易隠崖傾月難圎芳草換野色飛蘿搖春烟入逺搆石
室選幽開山田獨此林下意杳無區中縁永辭霜臺客
千載方來旋(齊賢曰桃花嵒在安陸爾雅山未及上曰/翠㣲䟽曰未及頂上在傍坡陀處名翠㣲)
(一云山氣青/蒼色曰翠㣲)
　　　淮南臥病書懐寄蜀中趙徴君㽔
呉㑹一浮雲飄如逺行客功業莫從就嵗光屢奔迫良
圖俄棄捐衰疾乃綿劇古琴藏虛匣長劍挂空壁楚冠
懐鍾儀越吟比莊舄國門遙天外鄉路逺山隔朝憶相
如臺夜夢子雲宅旅情初結緝秋氣方寂厯風入松下
清露出草間白故人不可見幽夢誰與適寄書西飛鴻
贈爾慰離析(齊賢曰左傳晉侯見鍾儀問之曰南冠而/縶者誰也對曰鄭人所獻楚囚也使稅之)
(陳軫傳越人莊舄仕楚執珪有頃而病王使人/聽之猶尚越聲相如琴臺在成都浣溪海安寺)
　　　寄弄月溪呉山人
嘗聞龎德公家住洞湖水終身棲鹿門不入襄陽市夫
君弄明月滅景清淮裏髙蹤邈難追可與古人比清揚
杳莫覩白雲空望美待號辭人間攜手訪松子(齊賢曰/後漢逸)
(民傳龎公南郡襄陽人居峴山之南未嘗入城府劉表/數延請不能屈後攜妻子登鹿門山因採藥不返襄陽)
(記鹿門山舊名蘇嶺山建武中習郁立神祠於/山刻二石鹿夾神道口俗呼鹿門廟因以名山)
　　　秋山寄衛尉張卿及王徴君(㑹稽/)
何以折相贈白花青桂枝月華若夜雪見此令人思雖
然剡溪興不異山隂時明發懐二子空吟招隠詩(齊賢/曰郭)
(璞曰桂白花常生/山峯冬夏常青)
　　　望終南山寄紫閣隠者(長安/)
出門見南山引領意無限秀色難為名蒼翠日在眼有
時白雲起天際自舒巻心中與之然託興每不淺何當
造幽人滅跡棲絶巘(山/峯)
　　　夕霽杜陵登樓寄韋繇
浮陽滅霽景萬物生秋容登樓送逺目伏檻觀羣峯原
野曠超𬗟關河紛雜重清暉映竹日翠色明雲松蹈海
寄遐想還山迷舊蹤徒然廹晚暮未果諧心胷結桂空
佇立折麻恨莫從思君達永夜長樂聞疎鐘(齊賢曰漢/五年治長)
(樂/宫)
　　　秋夜宿龍門香山寺奉寄王方城十七丈奉國
　　　營上人從弟㓜成令問(洛陽/)
朝發汝海東暮棲龍門中水寒夕波急木落秋山空望
極九霄迥賞幽萬壑通目皓沙上月心清松下風玉斗
横網户銀河耿花宫興在趣方逸歡餘情未終鳳駕憶
王子虎溪懐逺公桂枝坐銷歇棣花不復同流恨寄伊
水盈盈焉可窮(齊賢曰水經汝水出河南/梁縣河南縣有龍門山)
　　　春日獨坐寄鄭明府
鷰麥青青遊子悲河堤弱栁鬱金枝長條一拂春風去
盡日飄揚無定時我在河南别離乆那堪坐此對窻牖
情人道來竟不來何人共醉新豐酒(齊賢曰鬱金似薑/黄言栁枝似鬱金)
(之黄耳新/豐事見前)
　　　寄淮南友
紅顔悲舊國青歳歇芳洲不待金門詔空持寳劍遊海
雲迷驛道江月隠鄉樓復作淮南客因逢桂樹留(齊賢/曰青)
(歳猶言/青春也)
　　　沙丘城下寄杜甫
我來竟何事髙臥沙丘城城邊有古樹日夕連秋聲魯
酒不可醉齊歌空復情思君若汶水浩蕩寄南征(齊賢/曰趙)
(沙丘宫在鉅鹿此沙丘/在魯汶水在魯汝陽縣)
　　　聞丹丘子於城北營石門幽居中有髙鳳遺跡
　　　僕離羣逺懐亦有棲遁之志因叙舊以寄之
春華滄江月秋色碧海雲離居盈寒暑對此長思君思
君楚水南望君淮山北夢魂雖飛來㑹面不可得疇昔
在嵩陽同衾臥羲皇緑蘿笑簮紱丹壑賤巖廊晚途各
分析乗興任所適僕在雁門關君為峨睂客心懸萬里
外影滯兩鄉隔長劍復歸來相逢洛陽陌陌上何喧喧
都令心意煩迷津覺路失託勢隨風翻以兹謝朝列長
嘯歸故園(齊賢曰雁門關/峨睂山並見前)故園恣閒逸求古散縹帙乆
欲入名山婚娶殊未畢人生信多故世事豈惟一念此
憂如焚悵然若有失聞君臥石門宿昔契彌敦方從桂
樹隠不羨桃花源髙風起遐曠幽人跡復存松風清瑤
瑟溪月湛芳樽安居偶佳賞丹心期此論(齊賢曰髙士/傳尚長字子)
(平隠不仕為子嫁娶畢勅家事㫁之勿/復相關毛詩憂心如焚幽人髙鳳也)
　　　淮隂書懐寄王宗城(再至淮南/作王宗成)
沙墩至梁苑二十五長亭大舶夾雙櫓中流鵝鸛鳴雲
天掃空碧川岳涵餘清飛鳬從西來適與佳興并眷言
王喬舄婉孌故人情(齊賢曰沙苑縣在同州南梁苑事/見前吕居仁語録太白詩如沙墩)
(至梁苑二十五長亭之類皆氣/蓋一世熟味之自不褊淺矣)復此懿親㑹而増交道
榮沿洄且不定飄忽悵徂征暝投淮隂宿欣得漂母迎
斗酒熟黄雞一餐感素誠予為楚壯士不是魯諸生有
德必報之千金恥為輕緬書羇孤意逺寄棹歌聲(齊賢/曰韓)
(信為楚王召所從食漂母賜千金召/辱已少年以為中尉曰此壯士也)
　　　聞王昌齡左遷龍標遙有此寄
楊花落盡子規啼聞道龍標過五溪我寄愁心與明月
隨風直到夜郎西(齊賢曰唐叙州本沅州有龍標縣武/陵有五溪曰雄溪滿溪酉溪沅溪辰)
(溪皆槃瓠子孫/夜郎縣𨽻溱州)
　　　寄王屋山人孟大融
我昔東海上勞山餐紫霞親見安期公食棗大如𤓰中
年謁漢主不愜還歸家朱顔謝春暉白髪見生涯所期
就金液飛步風雲車願隨夫子天壇上閒與仙人掃落
花(齊賢曰金液丹法見前天壇在/王屋山張仙人之居在其南)
　　　憶舊遊寄譙郡元㕘軍(金陵/)
憶昔洛陽董糟丘為予天津橋南造酒樓黄金白璧買
歌笑一醉累月輕王侯海内賢豪青雲客就中與君心
莫逆迴山轉海不作難傾情倒意無所惜我向淮南攀
桂枝君留洛北愁夢思不忍别還相隨相隨迢迢訪仙
城三十六曲水迴縈一溪初入千花明萬壑度盡松風
聲(齊賢曰古詩云一笑/雙白璧再顧千黄金)銀鞍金絡倒平地漢東太守來
相迎紫陽之真人邀我吹玉笙餐霞樓上動仙樂嘈然
宛似鸞鳳鳴袖長管催欲輕舉漢中太守醉起舞手持
錦袍覆我身我醉横眠枕其股當筵意氣凌九霄星離
雨散不終朝分飛楚關山水遙余既還山尋故巢君亦
歸家渡渭橋(齊賢曰唐隨州漢東郡周若内傳曰紫陽/真人周義山字季通沙隂人漢丞相勃七)
(世孫常以旦日出面東嗽口服氣隨州紫陽先生有餐/霞樓太白夕夜於餐霞樓送煙子元演隠仙城山序曰)
(入神農之故鄉得胡公之精術胡公身揭日月心飛蓬/萊起餐霞之孤樓鍊吸景之精氣延我數子髙談混元)
(金書玉訣盡在此矣白乃語及形勝紫陽因大誇仙城/元侯聞之乗興將往樂書有玉磬玉鼓玉簫玉笛當亦)
(有玉笙也荆州記其北有/四關魯陽伊闕之屬也)君家嚴君勇貔虎作尹并州
遏戎虜五月相呼渡太行摧輪不道羊腸苦行來北凉
歳月深感君貴義輕黄金瓊杯綺食青玉案使我醉飽
無歸心時時出向城西曲晉祠流水如碧玉浮舟弄水
簫鼓鳴㣲波龍鱗莎草緑(齊賢曰唐并州太原郡開元/十一年升太原府太行山在)
(懐州河内縣呂氏春秋曰太行羊腸其山盤紆如羊腸/楚漢春秋淮隂侯曰臣去項歸漢漢王賜臣玉案之食)
(晉祠即臺/駘祠也)興來攜妓恣經過其若楊花似雪何紅粧欲
醉宜斜日百尺清潭冩翠娥翠娥嬋娟初月輝美人更
唱舞羅衣清風吹歌入空去歌曲自繞行雲飛此時行
樂難再遇西遊因獻長楊賦北闕青雲不可期東山白
首還歸去(齊賢曰列子薛談學謳於秦青辭歸餞於交/衢撫節悲歌聲振林木響遏行雲揚雄從上)
(至長楊射熊館還上長楊賦以諷士贇曰漢髙帝紀蕭/何治未央宫立東闕北闕師古日未央殿雖南嚮而上)
(畵奏事謁見之徒皆詣北闕公車司/馬亦在北焉是則以北闕為正門)渭橋南頭一遇君
鄼臺之北又離羣問余别恨知多少落花春暮爭紛紛
言亦不可盡情亦不可極呼兒長跪緘此辭寄君千里
遙相憶(齊賢曰髙陵縣在京兆府東北七十里有渭橋/鎮鄼唐亳州譙郡鄼縣也又漢南陽郡鄼縣蕭)
(何所/封)
　　　月夜江行寄崔貟外宗之
飄飄江風起蕭颯海樹秋登艫美清夜挂席移輕舟月
隨碧山轉水合青天流杳如星河上但覺雲林幽歸路
方浩浩徂川去悠悠徒悲蕙草歇復聽菱歌愁岸曲迷
後浦沙明瞰前洲懐君不可見望逺増離憂(齊賢曰江/賦舳艫相)
(屬注舳舟/尾艫船頭)
　　　宿白鷺洲寄楊江寧
朝别朱雀門暮棲白鷺洲波光搖海月星影入城樓望
美金陵宰如思瓊樹憂徒令魂入夢翻覺夜成秋緑水
解人意為余西北流因聲玉琴裏蕩漾寄君愁(齊賢曰/朱雀門)
(建康南門又有朱雀橋賞心亭舊名二水亭其前曰白/鷺亭在水西門城上史正志碑云秦淮源句容漂水兩)
(山間自方山合流至建康貫城中而西以逹於江秦淮/於府之左分為二支一支入城一支繞城外共夾一洲)
(曰白鷺即太白所謂二水中分白鷺洲者也續齊諧記/王彦伯善琴至呉鄱亭維舟中渚秉燭理琴見一女坐)
(於東牀取琴調之乃楚光明曲遲明女/取錦綉贈别彦伯以玉琴答之而去)
　　　新林浦阻風寄友人(一云金陵阻風雪書懐寄/楊江寧齊賢曰謝元暉有)
　　　(云宣城出新林浦向板橋浦酈善長水經三山/入湘浦又北經新林浦水上南北結浮橋渡水)
　　　(故曰板/橋浦)
潮水定可信天風難與期清晨西北轉薄暮東南吹以
此難挂席佳期益相思(齊賢曰浙江潮候/時刻皆不差見前)海月破圓影
菰蔣生緑池昨日北湖梅開花已滿枝今朝東門栁夾
道垂青絲(士贇曰説文雕苽一名蔣或作菰爾雅翼菰/蒋生水中三年以上心中生孔如藕至秋如)
(小兒臂可蒸食其有黑/㸃者名烏鬱即今茭也)歳物忽如此我來定幾時紛紛
江上雪草草客中悲明發新林浦空吟謝朓詩(齊賢曰/謝元暉)
(之宣城出新林浦詩云天/際識歸舟雲中辨江樹)
　　　寄韋南陵氷余江上乗興訪之遇尋顔尚書笑
　　　有此贈
南船正東風北船來自緩江上相逢借問君語笑未了
風吹斷聞君攜妓訪情人應為尚書不顧身堂上三千
珠履客甕中百斛金陵春恨我阻此樂淹留楚江濱月
色醉逺客山花開欲然春風狂殺人一日劇三年乗興
嫌太遲焚却子猷船夢見五栁枝已堪挂馬鞭何日到
彭澤長歌陶令前(齊賢曰尚書顔尚/書金陵春酒也)
　　　題情深樹寄象公
腸斷枝上猿淚添山下樽白虎見我去亦為我飛翻(齊/賢)
(曰猿斷腸/事見前巻)
　　　北山獨酌寄韋六
巢父將許由未聞買山隠道存跡自髙何憚去人近(齊/賢)
(曰世説支遁就深公買印山/深公曰未聞巢父買山而隠)紛吾下兹嶺地閒喧亦冺
門横羣岫開水鑿衆泉引屏髙而在雲竇深莫能凖川
光晝昏凝林氣夕凄𦂳於焉摘朱果兼得養𤣥牝坐月
觀寳書拂霜弄瑤軫傾壺事幽酌顧影還獨盡念君風
塵遊傲爾令自哂(士贇曰朱果者火棗之異名也老子/道德經曰谷神不死是謂𤣥牝𤣥牝)
(之門是謂天地根註曰不死之神在於𤣥牝𤣥天也於/人為鼻牝地也於人為口口鼻之門乃通天地之元氣)
(聽從/往來)
　　　寄當塗趙少府炎
晚登髙樓望木落雙江清寒山饒積翠秀色連州城目
送楚雲盡心悲胡雁聲相思不可見迴首故人情
　　　寄東魯二稚子(在金陵作/)
呉地桑葉緑呉蠶已三眠我家寄東魯誰種龜隂田春
事已不及江行復茫然南風吹歸心飛墮酒樓前(齊賢/曰荀)
(卿賦篇曰三俯三起事乃大已夫是謂之蠶理注俯為/臥而不食乃三眠也左傳齊人來歸鄆讙龜隂田春事)
(謂蠶農也廣記曰太白於任/城縣造酒樓其居在酒樓前)樓東一株桃枝葉拂青煙
此樹我所種别來向三年桃今與樓齊我行尚未旋嬌
女字平陽折花倚桃邊折花不見我涙下如流泉小兒
名伯禽與姊亦齊肩雙行桃樹下撫背復誰憐念此失
次第肝腸日憂煎裂素冩逺意因之汶陽川(齊賢曰白/於任城造)
(酒樓日與同志荒宴其上少有醒者/時邑人以白重名望其里而加敬)
　　　獨酌清溪江石上寄權昭夷(秋浦/)
我攜一樽酒獨上江祖石自從天地開更長㡬千尺舉
杯向天笑天迴日西照永賴坐此石長垂嚴陵釣寄謝
山中人可與爾同調(齊賢曰池/州治秋浦)
　　　禪房懐友人岑倫(時南遊羅浮兼泛桂海自春/徂秋不返僕旅江外書情寄)
　　　(之/)
嬋娟羅浮月搖艷桂水雲美人竟獨往而我安能羣一
朝語笑隔萬里懽情分沈吟綵霞没夢寐羣芳歇歸鴻
渡三湘遊子在百粤邊塵染衣劍白日彫華髪(齊賢曰/漢地理)
(志王瓉注自交趾至㑹稽七/八千里百粤雜處各有種姓)春風變楚關秋聲落呉山
草木結悲緒風沙凄苦顔朅來已永乆頽思如循環飄
颻限江裔想像空留滯離憂毎醉心别涙徒盈袂坐愁
青天末出望黄雲蔽(齊賢曰淮南子曰黄/泉之埃上為黄雲)目極何悠悠
梅花南嶺頭空長滅征鳥水濶無還舟寳劍終難託金
囊非易求歸來儻有問桂樹山之幽(齊賢曰楚辭云桂/樹叢生兮山之幽)
　
　
　
　
　
　
　
　
　
　李太白集分類補註巻十三
欽定四庫全書
　李太白集分類補註巻十三
　　　　　　　　　　　宋　楊齊賢　集註
　　　　　　　　　　　元　蕭士贇　補註
　　寄(二十五首/)
　　　安陸白兆山桃花嵒寄劉侍御綰(一作春歸桃/花嵒貽許侍)
　　　(御/)
雲臥三十年好閒復愛仙蓬壺雖㝠絶鸞鶴心悠然歸
來桃花嵒得憩雲窓眠對嶺人共語飲潭猿相連時昇
翠㣲上邈若羅浮巔兩岑抱東壑一嶂横西天樹雜日
易隠崖傾月難圎芳草換野色飛蘿搖春烟入逺搆石
室選幽開山田獨此林下意杳無區中縁永辭霜臺客
千載方來旋(齊賢曰桃花嵒在安陸爾雅山未及上曰/翠㣲䟽曰未及頂上在傍坡陀處名翠㣲)
(一云山氣青/蒼色曰翠㣲)
　　　淮南臥病書懐寄蜀中趙徴君㽔
呉㑹一浮雲飄如逺行客功業莫從就嵗光屢奔迫良
圖俄棄捐衰疾乃綿劇古琴藏虛匣長劍挂空壁楚冠
懐鍾儀越吟比莊舄國門遙天外鄉路逺山隔朝憶相
如臺夜夢子雲宅旅情初結緝秋氣方寂厯風入松下
清露出草間白故人不可見幽夢誰與適寄書西飛鴻
贈爾慰離析(齊賢曰左傳晉侯見鍾儀問之曰南冠而/縶者誰也對曰鄭人所獻楚囚也使稅之)
(陳軫傳越人莊舄仕楚執珪有頃而病王使人/聽之猶尚越聲相如琴臺在成都浣溪海安寺)
　　　寄弄月溪呉山人
嘗聞龎德公家住洞湖水終身棲鹿門不入襄陽市夫
君弄明月滅景清淮裏髙蹤邈難追可與古人比清揚
杳莫覩白雲空望美待號辭人間攜手訪松子(齊賢曰/後漢逸)
(民傳龎公南郡襄陽人居峴山之南未嘗入城府劉表/數延請不能屈後攜妻子登鹿門山因採藥不返襄陽)
(記鹿門山舊名蘇嶺山建武中習郁立神祠於/山刻二石鹿夾神道口俗呼鹿門廟因以名山)
　　　秋山寄衛尉張卿及王徴君(㑹稽/)
何以折相贈白花青桂枝月華若夜雪見此令人思雖
然剡溪興不異山隂時明發懐二子空吟招隠詩(齊賢/曰郭)
(璞曰桂白花常生/山峯冬夏常青)
　　　望終南山寄紫閣隠者(長安/)
出門見南山引領意無限秀色難為名蒼翠日在眼有
時白雲起天際自舒巻心中與之然託興每不淺何當
造幽人滅跡棲絶巘(山/峯)
　　　夕霽杜陵登樓寄韋繇
浮陽滅霽景萬物生秋容登樓送逺目伏檻觀羣峯原
野曠超𬗟關河紛雜重清暉映竹日翠色明雲松蹈海
寄遐想還山迷舊蹤徒然廹晚暮未果諧心胷結桂空
佇立折麻恨莫從思君達永夜長樂聞疎鐘(齊賢曰漢/五年治長)
(樂/宫)
　　　秋夜宿龍門香山寺奉寄王方城十七丈奉國
　　　營上人從弟㓜成令問(洛陽/)
朝發汝海東暮棲龍門中水寒夕波急木落秋山空望
極九霄迥賞幽萬壑通目皓沙上月心清松下風玉斗
横網户銀河耿花宫興在趣方逸歡餘情未終鳳駕憶
王子虎溪懐逺公桂枝坐銷歇棣花不復同流恨寄伊
水盈盈焉可窮(齊賢曰水經汝水出河南/梁縣河南縣有龍門山)
　　　春日獨坐寄鄭明府
鷰麥青青遊子悲河堤弱栁鬱金枝長條一拂春風去
盡日飄揚無定時我在河南别離乆那堪坐此對窻牖
情人道來竟不來何人共醉新豐酒(齊賢曰鬱金似薑/黄言栁枝似鬱金)
(之黄耳新/豐事見前)
　　　寄淮南友
紅顔悲舊國青歳歇芳洲不待金門詔空持寳劍遊海
雲迷驛道江月隠鄉樓復作淮南客因逢桂樹留(齊賢/曰青)
(歳猶言/青春也)
　　　沙丘城下寄杜甫
我來竟何事髙臥沙丘城城邊有古樹日夕連秋聲魯
酒不可醉齊歌空復情思君若汶水浩蕩寄南征(齊賢/曰趙)
(沙丘宫在鉅鹿此沙丘/在魯汶水在魯汝陽縣)
　　　聞丹丘子於城北營石門幽居中有髙鳳遺跡
　　　僕離羣逺懐亦有棲遁之志因叙舊以寄之
春華滄江月秋色碧海雲離居盈寒暑對此長思君思
君楚水南望君淮山北夢魂雖飛來㑹面不可得疇昔
在嵩陽同衾臥羲皇緑蘿笑簮紱丹壑賤巖廊晚途各
分析乗興任所適僕在雁門關君為峨睂客心懸萬里
外影滯兩鄉隔長劍復歸來相逢洛陽陌陌上何喧喧
都令心意煩迷津覺路失託勢隨風翻以兹謝朝列長
嘯歸故園(齊賢曰雁門關/峨睂山並見前)故園恣閒逸求古散縹帙乆
欲入名山婚娶殊未畢人生信多故世事豈惟一念此
憂如焚悵然若有失聞君臥石門宿昔契彌敦方從桂
樹隠不羨桃花源髙風起遐曠幽人跡復存松風清瑤
瑟溪月湛芳樽安居偶佳賞丹心期此論(齊賢曰髙士/傳尚長字子)
(平隠不仕為子嫁娶畢勅家事㫁之勿/復相關毛詩憂心如焚幽人髙鳳也)
　　　淮隂書懐寄王宗城(再至淮南/作王宗成)
沙墩至梁苑二十五長亭大舶夾雙櫓中流鵝鸛鳴雲
天掃空碧川岳涵餘清飛鳬從西來適與佳興并眷言
王喬舄婉孌故人情(齊賢曰沙苑縣在同州南梁苑事/見前吕居仁語録太白詩如沙墩)
(至梁苑二十五長亭之類皆氣/蓋一世熟味之自不褊淺矣)復此懿親㑹而増交道
榮沿洄且不定飄忽悵徂征暝投淮隂宿欣得漂母迎
斗酒熟黄雞一餐感素誠予為楚壯士不是魯諸生有
德必報之千金恥為輕緬書羇孤意逺寄棹歌聲(齊賢/曰韓)
(信為楚王召所從食漂母賜千金召/辱已少年以為中尉曰此壯士也)
　　　聞王昌齡左遷龍標遙有此寄
楊花落盡子規啼聞道龍標過五溪我寄愁心與明月
隨風直到夜郎西(齊賢曰唐叙州本沅州有龍標縣武/陵有五溪曰雄溪滿溪酉溪沅溪辰)
(溪皆槃瓠子孫/夜郎縣𨽻溱州)
　　　寄王屋山人孟大融
我昔東海上勞山餐紫霞親見安期公食棗大如𤓰中
年謁漢主不愜還歸家朱顔謝春暉白髪見生涯所期
就金液飛步風雲車願隨夫子天壇上閒與仙人掃落
花(齊賢曰金液丹法見前天壇在/王屋山張仙人之居在其南)
　　　憶舊遊寄譙郡元㕘軍(金陵/)
憶昔洛陽董糟丘為予天津橋南造酒樓黄金白璧買
歌笑一醉累月輕王侯海内賢豪青雲客就中與君心
莫逆迴山轉海不作難傾情倒意無所惜我向淮南攀
桂枝君留洛北愁夢思不忍别還相隨相隨迢迢訪仙
城三十六曲水迴縈一溪初入千花明萬壑度盡松風
聲(齊賢曰古詩云一笑/雙白璧再顧千黄金)銀鞍金絡倒平地漢東太守來
相迎紫陽之真人邀我吹玉笙餐霞樓上動仙樂嘈然
宛似鸞鳳鳴袖長管催欲輕舉漢中太守醉起舞手持
錦袍覆我身我醉横眠枕其股當筵意氣凌九霄星離
雨散不終朝分飛楚關山水遙余既還山尋故巢君亦
歸家渡渭橋(齊賢曰唐隨州漢東郡周若内傳曰紫陽/真人周義山字季通沙隂人漢丞相勃七)
(世孫常以旦日出面東嗽口服氣隨州紫陽先生有餐/霞樓太白夕夜於餐霞樓送煙子元演隠仙城山序曰)
(入神農之故鄉得胡公之精術胡公身揭日月心飛蓬/萊起餐霞之孤樓鍊吸景之精氣延我數子髙談混元)
(金書玉訣盡在此矣白乃語及形勝紫陽因大誇仙城/元侯聞之乗興將往樂書有玉磬玉鼓玉簫玉笛當亦)
(有玉笙也荆州記其北有/四關魯陽伊闕之屬也)君家嚴君勇貔虎作尹并州
遏戎虜五月相呼渡太行摧輪不道羊腸苦行來北凉
歳月深感君貴義輕黄金瓊杯綺食青玉案使我醉飽
無歸心時時出向城西曲晉祠流水如碧玉浮舟弄水
簫鼓鳴㣲波龍鱗莎草緑(齊賢曰唐并州太原郡開元/十一年升太原府太行山在)
(懐州河内縣呂氏春秋曰太行羊腸其山盤紆如羊腸/楚漢春秋淮隂侯曰臣去項歸漢漢王賜臣玉案之食)
(晉祠即臺/駘祠也)興來攜妓恣經過其若楊花似雪何紅粧欲
醉宜斜日百尺清潭冩翠娥翠娥嬋娟初月輝美人更
唱舞羅衣清風吹歌入空去歌曲自繞行雲飛此時行
樂難再遇西遊因獻長楊賦北闕青雲不可期東山白
首還歸去(齊賢曰列子薛談學謳於秦青辭歸餞於交/衢撫節悲歌聲振林木響遏行雲揚雄從上)
(至長楊射熊館還上長楊賦以諷士贇曰漢髙帝紀蕭/何治未央宫立東闕北闕師古日未央殿雖南嚮而上)
(畵奏事謁見之徒皆詣北闕公車司/馬亦在北焉是則以北闕為正門)渭橋南頭一遇君
鄼臺之北又離羣問余别恨知多少落花春暮爭紛紛
言亦不可盡情亦不可極呼兒長跪緘此辭寄君千里
遙相憶(齊賢曰髙陵縣在京兆府東北七十里有渭橋/鎮鄼唐亳州譙郡鄼縣也又漢南陽郡鄼縣蕭)
(何所/封)
　　　月夜江行寄崔貟外宗之
飄飄江風起蕭颯海樹秋登艫美清夜挂席移輕舟月
隨碧山轉水合青天流杳如星河上但覺雲林幽歸路
方浩浩徂川去悠悠徒悲蕙草歇復聽菱歌愁岸曲迷
後浦沙明瞰前洲懐君不可見望逺増離憂(齊賢曰江/賦舳艫相)
(屬注舳舟/尾艫船頭)
　　　宿白鷺洲寄楊江寧
朝别朱雀門暮棲白鷺洲波光搖海月星影入城樓望
美金陵宰如思瓊樹憂徒令魂入夢翻覺夜成秋緑水
解人意為余西北流因聲玉琴裏蕩漾寄君愁(齊賢曰/朱雀門)
(建康南門又有朱雀橋賞心亭舊名二水亭其前曰白/鷺亭在水西門城上史正志碑云秦淮源句容漂水兩)
(山間自方山合流至建康貫城中而西以逹於江秦淮/於府之左分為二支一支入城一支繞城外共夾一洲)
(曰白鷺即太白所謂二水中分白鷺洲者也續齊諧記/王彦伯善琴至呉鄱亭維舟中渚秉燭理琴見一女坐)
(於東牀取琴調之乃楚光明曲遲明女/取錦綉贈别彦伯以玉琴答之而去)
　　　新林浦阻風寄友人(一云金陵阻風雪書懐寄/楊江寧齊賢曰謝元暉有)
　　　(云宣城出新林浦向板橋浦酈善長水經三山/入湘浦又北經新林浦水上南北結浮橋渡水)
　　　(故曰板/橋浦)
潮水定可信天風難與期清晨西北轉薄暮東南吹以
此難挂席佳期益相思(齊賢曰浙江潮候/時刻皆不差見前)海月破圓影
菰蔣生緑池昨日北湖梅開花已滿枝今朝東門栁夾
道垂青絲(士贇曰説文雕苽一名蔣或作菰爾雅翼菰/蒋生水中三年以上心中生孔如藕至秋如)
(小兒臂可蒸食其有黑/㸃者名烏鬱即今茭也)歳物忽如此我來定幾時紛紛
江上雪草草客中悲明發新林浦空吟謝朓詩(齊賢曰/謝元暉)
(之宣城出新林浦詩云天/際識歸舟雲中辨江樹)
　　　寄韋南陵氷余江上乗興訪之遇尋顔尚書笑
　　　有此贈
南船正東風北船來自緩江上相逢借問君語笑未了
風吹斷聞君攜妓訪情人應為尚書不顧身堂上三千
珠履客甕中百斛金陵春恨我阻此樂淹留楚江濱月
色醉逺客山花開欲然春風狂殺人一日劇三年乗興
嫌太遲焚却子猷船夢見五栁枝已堪挂馬鞭何日到
彭澤長歌陶令前(齊賢曰尚書顔尚/書金陵春酒也)
　　　題情深樹寄象公
腸斷枝上猿淚添山下樽白虎見我去亦為我飛翻(齊/賢)
(曰猿斷腸/事見前巻)
　　　北山獨酌寄韋六
巢父將許由未聞買山隠道存跡自髙何憚去人近(齊/賢)
(曰世説支遁就深公買印山/深公曰未聞巢父買山而隠)紛吾下兹嶺地閒喧亦冺
門横羣岫開水鑿衆泉引屏髙而在雲竇深莫能凖川
光晝昏凝林氣夕凄𦂳於焉摘朱果兼得養𤣥牝坐月
觀寳書拂霜弄瑤軫傾壺事幽酌顧影還獨盡念君風
塵遊傲爾令自哂(士贇曰朱果者火棗之異名也老子/道德經曰谷神不死是謂𤣥牝𤣥牝)
(之門是謂天地根註曰不死之神在於𤣥牝𤣥天也於/人為鼻牝地也於人為口口鼻之門乃通天地之元氣)
(聽從/往來)
　　　寄當塗趙少府炎
晚登髙樓望木落雙江清寒山饒積翠秀色連州城目
送楚雲盡心悲胡雁聲相思不可見迴首故人情
　　　寄東魯二稚子(在金陵作/)
呉地桑葉緑呉蠶已三眠我家寄東魯誰種龜隂田春
事已不及江行復茫然南風吹歸心飛墮酒樓前(齊賢/曰荀)
(卿賦篇曰三俯三起事乃大已夫是謂之蠶理注俯為/臥而不食乃三眠也左傳齊人來歸鄆讙龜隂田春事)
(謂蠶農也廣記曰太白於任/城縣造酒樓其居在酒樓前)樓東一株桃枝葉拂青煙
此樹我所種别來向三年桃今與樓齊我行尚未旋嬌
女字平陽折花倚桃邊折花不見我涙下如流泉小兒
名伯禽與姊亦齊肩雙行桃樹下撫背復誰憐念此失
次第肝腸日憂煎裂素冩逺意因之汶陽川(齊賢曰白/於任城造)
(酒樓日與同志荒宴其上少有醒者/時邑人以白重名望其里而加敬)
　　　獨酌清溪江石上寄權昭夷(秋浦/)
我攜一樽酒獨上江祖石自從天地開更長㡬千尺舉
杯向天笑天迴日西照永賴坐此石長垂嚴陵釣寄謝
山中人可與爾同調(齊賢曰池/州治秋浦)
　　　禪房懐友人岑倫(時南遊羅浮兼泛桂海自春/徂秋不返僕旅江外書情寄)
　　　(之/)
嬋娟羅浮月搖艷桂水雲美人竟獨往而我安能羣一
朝語笑隔萬里懽情分沈吟綵霞没夢寐羣芳歇歸鴻
渡三湘遊子在百粤邊塵染衣劍白日彫華髪(齊賢曰/漢地理)
(志王瓉注自交趾至㑹稽七/八千里百粤雜處各有種姓)春風變楚關秋聲落呉山
草木結悲緒風沙凄苦顔朅來已永乆頽思如循環飄
颻限江裔想像空留滯離憂毎醉心别涙徒盈袂坐愁
青天末出望黄雲蔽(齊賢曰淮南子曰黄/泉之埃上為黄雲)目極何悠悠
梅花南嶺頭空長滅征鳥水濶無還舟寳劍終難託金
囊非易求歸來儻有問桂樹山之幽(齊賢曰楚辭云桂/樹叢生兮山之幽)
　
　
　
　
　
　
　
　
　
　李太白集分類補註巻十三
欽定四庫全書
　李太白集分類補註巻十四
　　　　　　　　　　　宋　楊齊賢　集註
　　　　　　　　　　　元　蕭士贇　補註
　　寄
　　　廬山謠寄盧侍御虛舟
我本楚狂人鳯歌笑孔丘手持綠玉杖朝别黄鶴樓五
嶽尋仙不辭逺一生好入名山遊(齊賢曰論語楚狂接/輿歌而過孔子曰鳯)
(兮鳯兮何徳之衰漢制年七十者授以玉杖杖端以鳩/為飾士贇曰論語正義曰接輿楚人姓陸名通字接輿)
(徉狂不仕時人/謂之楚狂也)廬山秀出南斗傍屏風九疊雲錦張影
落明湖青黛光金闕前開二峯長銀河倒挂三石梁香
爐瀑布遙相望迴厓沓嶂凌蒼蒼翠影紅霞映朝日鳥
飛不到吳天長(齊賢曰江州廬山以匡裕隐此而名高/一千三百六十丈周回二百五十里其)
(山九疊川亦九𣲖述異記吳猛將弟子登廬山過石梁/見一老坐桂樹下以玉杯承甘露與猛廬山記南北有)
(瀑布無慮十餘處香爐峯與雙劔峯在瀑布之傍水源/在山頂或曰西為康王谷水簾東為開元禪院之瀑布)
登高壯觀天地間大江茫茫去不還黄雲萬里動風色
白波九道流雪山好為廬山謠興因廬山發閒窺石鏡
清我心謝公行處蒼苔沒(齊賢曰潯陽記石鏡山東有/一圓石懸崖明淨照人見形)
(謝公謝靈運也入彭蠡湖口詩/曰攀崖照石鏡牽葉入松門)早服還丹無世情琴心
三疊道初成遙見仙人綵雲裏手把芙蓉朝玉京先期
汗漫九垓上願接盧敖遊太清(齊賢曰黄庭内景經三/疊琴心化胎仙淮南子)
(若士謂盧敖曰吾與汗漫期于九垓/之外又太清之治共和順以寂寞)
　　　下尋陽城汎彭蠡寄黄判官
浪動灌嬰井尋陽江上風開帆入天鏡直向彭湖東落
景轉疎雨晴雲散逺空名山發佳興清賞亦何窮石鏡
挂遙月香爐滅彩虹相思俱對此舉目與君同(齊賢曰/寰宇記)
(漢高六年灌嬰開井年深湮塞孫權經此自標此地命/工鑿之正得此井有石銘曰潁隂侯開不滿三百年當)
(為應運者所開權以為巳瑞江有風浪此水輒/自漂動土人呼為浪井今在城内彭湖即彭蠡)
　　　書情寄從弟邠州長史昭
自笑客行乆我行定幾時緑楊巳可折攀取最長枝翩
翩弄春色延佇寄相思誰言貴此物意願重瓊蕤昨夢
見恵連朝吟謝公詩東風引碧草不覺生華池臨翫忽
云夕杜鵑夜鳴悲懷君芳嵗歇庭樹落紅滋(齊賢曰古/詩庭中有)
(竒樹緑葉發華滋攀條折其榮將以/遺所思謝靈運夢恵連事見前巻)
　　　寄王漢陽
南湖秋月白王宰夜相邀錦帳郎官醉羅衣舞女嬌笛
聲喧沔鄂歌曲上雲霄别後空愁我相思一水遙(齊賢/曰漢)
(儀郎官給錦帳繡被隋/大業中改沔口為沔州)
　　　春日歸山寄孟浩然
朱紱遺塵境青山謁梵筵金繩開覺路寶筏度迷川嶺
樹攅飛栱嵒花覆谷泉塔形標海月樓勢出江煙香氣
三天下鐘聲萬壑連荷秋珠巳滿松宻蓋初圓鳥聚疑
聞法龍參若䕶禪愧非流水韻叨入伯牙絃(齊賢曰法/華經云黄)
(金為繩以界入道列子曰伯牙鼓琴志在流水鍾子期/曰善哉洋洋兮若江河士贇曰方言薭謂之筏編竹木)
(浮河以運物南上名薭北土名筏博經六祖得衣鉢五/祖送六祖上船云只合吾度汝六祖答云迷時師度悟)
(了自度道經三天者清/微天禹餘天太赤天也)
　　　流夜郎永華寺寄潯陽羣官
朝别凌煙樓暝投永華寺賢豪滿行舟賓散予獨醉願
結九江流添成萬行淚寫意寄廬嶽何當來此地天命
有所懸安得苦愁思(齊賢曰太宗貞觀十七年二月圖/功臣于凌煙閣唐江州潯陽郡本)
(九江/郡)
　　　流夜郎至西塞驛寄裴隠
揚帆借天風水驛苦不緩平明及西塞巳先投沙伴迴
巒引羣峯横蹙楚山斷(齊賢曰西塞/山在鄂州)砯(披氷/切)衝萬壑㑹
震沓百川滿龍怪潜溟波候時救炎旱我行望雷雨安
得沾枯散鳥去天路長人愁春光短空將澤畔吟寄爾
江南管(齊賢曰砅水/激岩之聲)
　　　自漢陽病酒歸寄王明府
去嵗左遷夜郎道琉璃硯水長枯槁今嵗勅放巫山陽
蛟龍筆翰生輝光聖主還聽子虛賦相如却與論文章
願掃鸚鵡洲與君醉百場嘯起白雲飛七澤歌吟渌水
動三湘莫惜連船沽美酒千金一擲買春芳(齊賢曰師/古曰降秩)
(為左遷巫山縣在䕫東鸚鵡/洲七澤渌水曲三湘並見前)
　　　望漢陽柳色寄王宰
漢陽江上柳望客引東枝樹樹花如雪紛紛亂若絲春
風傳我意草木别前知寄謝弦歌宰西來定未遲(士贇/曰師)
(古曰紛紛/雜亂也)
　　　江夏寄漢陽輔録事
誰道此水廣狹如一匹練江夏黄鶴樓青山漢陽縣大
語猶可聞故人難可見君草陳琳檄我書魯連箭報國
有壯心龍顔不迴眷(齊賢曰唐郢州江夏郡治江夏縣/黄鶴樓在郡城之東南與漢陽縣)
(大别山相望止隔一水陳琳為袁紹檄/豫州又為曹操檄魯連書箭見二巻註)西飛精衛鳥東
海何由填鼓角徒悲鳴樓船習征戰抽劔步霜月夜行
空庭徧長呼結浮雲埋沒顧榮扇他日觀軍容投壺接
高宴(齊賢曰精衛填海事見前晉廣陵相陳敏文以顧/榮為丹陽内史榮潜謀攻敏敏不復濟榮以羽扇)
(麾之其衆潰散唐有觀軍容使東漢書/祭遵為將軍對酒設樂必雅歌投壺)
　　　早春寄王漢陽
聞道春還未相識走傍寒梅訪消息昨夜東風入武陽
陌頭楊柳黄金色碧水浩浩雲茫茫美人不來空斷腸
預拂青山一片石與君連日醉壺觴
　　　江上寄巴東故人
漢水波浪逺巫山雲雨飛東風吹客夢西落此中時覺
後思白帝佳人與我違瞿塘饒賈客音信莫令稀(齊賢/曰白)
(帝城在舊䕫州瞿塘/關山上下瞰灧澦堆)
　　　江上寄元六林宗
霜落江始寒楓葉緑未脫客行悲清秋永路苦不達滄
波𦕈川汜(音/似)白日隠天末停棹依林巒驚猿相呌聒夜
分河漢轉起視溟漲闊凉風何蕭蕭流水鳴活活浦沙
淨如洗海月明可掇蘭交空懷思瓊樹詎解渇朂哉滄
洲心嵗晚庶不奪幽賞頗自得興逺與誰豁
　　　寄從弟宣州長史昭
爾佐宣州郡守官清且閒常誇雲月好邀我敬亭山五
落洞庭葉三江遊未還相思不可見歎自心損朱顔(齊賢/曰唐)
(百官志上州刺史一人從三品别駕一人從四品下長/史二人從五品則長史州佐也敬亭山及三江並見前)
　　　涇溪東亭寄鄭少府諤(宣城/)
我遊東亭不見君沙上行將白鷺羣白鷺行時散飛去
又如雪㸃青山雲欲往涇溪不辭逺龍門蹙波虎眼轉
杜鵑花開春巳闌歸向陵陽釣魚晚(齊賢曰東亭在宣/州郡國圗云涇縣)
(在宣州西一百五里潤州鶴林寺杜鵑花高丈餘貞元/中有僧自天台移種之九域志宣州有陵陽山乃仙人)
(陵陽竇子明釣得/白龍放之之地)
　　　宣州九日聞崔四侍御與宇文太守遊敬亭余
　　　時登響山不同此賞醉後寄崔侍御二首
九日茱萸熟插鬢傷早白登高望山海滿目悲古昔逺
訪投沙人因為逃名客故交竟誰在獨有崔亭伯(齊賢/曰風)
(土記云俗於九月九日折茱萸房以插頭言辟邪惡續/齊諧記桓景隨費長房行數年長房忽謂曰九月九日)
(汝家當有大災可速去令家人作絳囊盛茱萸繫臂登/高以飲菊花酒此禍可消景如其言舉家登高夕還見)
(牛羊雞犬皆暴死崔駰字亭伯涿郡安平人為黄憲主/簿憲不能容出為長岑長駰自以逺去不得意遂不之)
(官而/歸)重陽不相知載酒任所適手持一枝菊調笑二千
石日暮岸幘歸傳呼隘阡陌彤襜雙白鹿賓從何輝赫
夫子在其間遂成雲霄隔(齊賢曰漢太/守秩二千石)良辰與美景兩
地方虛擲晚從南峯歸蘿月下水壁却登郡樓望松色
寒轉碧咫尺不可親棄我如遺舄(齊賢曰謝靈運曰良/辰美景賞心樂事四)
(者難/并)
　　　其二
九卿天上落五馬道傍來列㦸朱門曉褰帷碧帳開登
高望逺海召客得英才紫綬歡情洽黄花逸興催山從
圗上見溪即鏡中迴遙羨重陽作應過戱馬臺(齊賢曰/賈􁧤為)
(冀州刺史之部升車曰刺史當逺視廣覺何反垂帷裳/以自掩命御者褰之劉裕在彭城九月九日登項羽戲)
(馬臺至今相承以為故事士贇/曰隋書志三品以上門皆列㦸)
　　　寄崔侍御
宛溪霜夜聽猿愁去國長如不繫舟獨憐一鴈飛南海
却羨雙溪解北流(齊賢曰宣州南陵縣/有宛陵澗即宛溪)高人屢解陳蕃
榻過客難登謝眺舟此處别離同落葉朝朝分散敬亭
秋(齊賢曰陳蕃為豫章守不接賓客/唯徐孺來特設一榻去則懸之)
　　　涇溪南藍山下有落星潭可以卜築余泊舟石
　　　上寄何判官昌浩
藍岑聳天壁突兀如鯨額奔蹙横澄潭勢吞落星石沙
帶秋月明水搖寒山碧佳境宜緩棹清輝能留客恨君
阻歡遊使我自驚惕所期俱卜築結茅鍊金液(齊賢曰/藍岑𨽻)
(涇縣去宣州/西一百里)
　　　早過漆林渡寄萬巨
西經大藍山南來漆林渡水色倒空青林煙横積素漏
流昔吞翕沓浪競奔注潭落天上星龍開水中霧嶢巖
注公栅突兀陳焦墓嶺峭紛上干川明屢迴顧因思萬
夫子解渇同瓊樹何日覩清光相歡詠佳句(齊賢曰大/藍山即前)
(藍岑也李陵詩思得瓊樹枝以解長/饑渇士贇曰毛詩箋曰回首曰顧)
　　　遊敬亭寄崔侍御(一本作登古城望/府中寄崔侍御)
我家敬亭下輒繼謝公作相去數百年風期宛如昨登
高素秋月下望青山郭俯視鴛鷺羣飲啄自鳴躍(齊賢/曰謝)
(𤣥暉敬亭山寺云兹山亘萬里合沓與雲齊隠淪/既巳託靈異俱然棲上干蔽白日下矚帶迴溪)夫子
雖蹭蹬瑤臺雪中鶴獨立窺浮雲其心在寥廓時來顧
我笑一飯葵與藿世路如秋風相逢盡蕭索腰間玉具
劔意許無遺諾壯士不可輕相期在雲閣(齊賢曰蹭蹬/失勢之貌寥)
(深也廓空也本草鳬/葵美食即荇菜也)
　　　三山望金陵寄殷淑
三山懷謝眺水澹望長安蕪沒河陽縣秋江正此看盧
龍霜氣冷鳷鵲月光寒耿耿憶瓊樹天涯寄一懽(齊賢/曰丹)
(陽記江寜北十二里濱江有三山相接即名三山謝𤣥/暉晚登三山還望京邑唐平州北平郡治盧龍縣鳷鵲)
(觀在雲陽/甘泉宫外)
　　　自金陵泝流過白璧山翫月達天門寄句容王
　　　主簿
滄江泝流歸白璧見秋月秋月照白璧皓如山隂雪幽
人停宵征賈客忘早發進帆天門山迴首牛渚沒川長
信風來日出宿霧歇故人在咫尺新賞成胡越寄君青
蘭花恵好庶不絶(齊賢曰郡國志天門亦曰峨眉山輿/地志北望梁山東西隔江相對如門)
　　　寄上吳王三首
淮王愛八公攜手緑雲中小子忝枝葉亦攀丹桂叢謬
以詞賦重而將枚馬同何日背淮水東之觀土風(齊賢/曰淮)
(南八公及梁枚馬事並見前太白興聖/皇帝九世孫與唐同出故云忝枝葉)
　　　其二
坐嘯廬江靜閒聞進玉觴去時無一物東壁挂胡牀(齊/賢)
(曰廬州盧江郡魏裴替為兖州時/嘗作一胡牀及其去世留以為挂)
　　　其三
英明廬江守聲譽廣平籍灑掃黄金臺招邀青雲客客
曽與天通出入清禁中襄王憐宋玉願入蘭臺宫(齊賢/曰謝)
(眺詩廣平聽方籍註鄭𤣥為中郎㑹廣平太守缺宣帝/謂𤣥曰賢叔垂稱於平陽故後相屈黄金臺事見前)
　
　
　
　
　
　
　
　
　
　李太白集分類補註巻十四
欽定四庫全書
　李太白集分類補註巻十四
　　　　　　　　　　　宋　楊齊賢　集註
　　　　　　　　　　　元　蕭士贇　補註
　　寄
　　　廬山謠寄盧侍御虛舟
我本楚狂人鳯歌笑孔丘手持綠玉杖朝别黄鶴樓五
嶽尋仙不辭逺一生好入名山遊(齊賢曰論語楚狂接/輿歌而過孔子曰鳯)
(兮鳯兮何徳之衰漢制年七十者授以玉杖杖端以鳩/為飾士贇曰論語正義曰接輿楚人姓陸名通字接輿)
(徉狂不仕時人/謂之楚狂也)廬山秀出南斗傍屏風九疊雲錦張影
落明湖青黛光金闕前開二峯長銀河倒挂三石梁香
爐瀑布遙相望迴厓沓嶂凌蒼蒼翠影紅霞映朝日鳥
飛不到吳天長(齊賢曰江州廬山以匡裕隐此而名高/一千三百六十丈周回二百五十里其)
(山九疊川亦九𣲖述異記吳猛將弟子登廬山過石梁/見一老坐桂樹下以玉杯承甘露與猛廬山記南北有)
(瀑布無慮十餘處香爐峯與雙劔峯在瀑布之傍水源/在山頂或曰西為康王谷水簾東為開元禪院之瀑布)
登高壯觀天地間大江茫茫去不還黄雲萬里動風色
白波九道流雪山好為廬山謠興因廬山發閒窺石鏡
清我心謝公行處蒼苔沒(齊賢曰潯陽記石鏡山東有/一圓石懸崖明淨照人見形)
(謝公謝靈運也入彭蠡湖口詩/曰攀崖照石鏡牽葉入松門)早服還丹無世情琴心
三疊道初成遙見仙人綵雲裏手把芙蓉朝玉京先期
汗漫九垓上願接盧敖遊太清(齊賢曰黄庭内景經三/疊琴心化胎仙淮南子)
(若士謂盧敖曰吾與汗漫期于九垓/之外又太清之治共和順以寂寞)
　　　下尋陽城汎彭蠡寄黄判官
浪動灌嬰井尋陽江上風開帆入天鏡直向彭湖東落
景轉疎雨晴雲散逺空名山發佳興清賞亦何窮石鏡
挂遙月香爐滅彩虹相思俱對此舉目與君同(齊賢曰/寰宇記)
(漢高六年灌嬰開井年深湮塞孫權經此自標此地命/工鑿之正得此井有石銘曰潁隂侯開不滿三百年當)
(為應運者所開權以為巳瑞江有風浪此水輒/自漂動土人呼為浪井今在城内彭湖即彭蠡)
　　　書情寄從弟邠州長史昭
自笑客行乆我行定幾時緑楊巳可折攀取最長枝翩
翩弄春色延佇寄相思誰言貴此物意願重瓊蕤昨夢
見恵連朝吟謝公詩東風引碧草不覺生華池臨翫忽
云夕杜鵑夜鳴悲懷君芳嵗歇庭樹落紅滋(齊賢曰古/詩庭中有)
(竒樹緑葉發華滋攀條折其榮將以/遺所思謝靈運夢恵連事見前巻)
　　　寄王漢陽
南湖秋月白王宰夜相邀錦帳郎官醉羅衣舞女嬌笛
聲喧沔鄂歌曲上雲霄别後空愁我相思一水遙(齊賢/曰漢)
(儀郎官給錦帳繡被隋/大業中改沔口為沔州)
　　　春日歸山寄孟浩然
朱紱遺塵境青山謁梵筵金繩開覺路寶筏度迷川嶺
樹攅飛栱嵒花覆谷泉塔形標海月樓勢出江煙香氣
三天下鐘聲萬壑連荷秋珠巳滿松宻蓋初圓鳥聚疑
聞法龍參若䕶禪愧非流水韻叨入伯牙絃(齊賢曰法/華經云黄)
(金為繩以界入道列子曰伯牙鼓琴志在流水鍾子期/曰善哉洋洋兮若江河士贇曰方言薭謂之筏編竹木)
(浮河以運物南上名薭北土名筏博經六祖得衣鉢五/祖送六祖上船云只合吾度汝六祖答云迷時師度悟)
(了自度道經三天者清/微天禹餘天太赤天也)
　　　流夜郎永華寺寄潯陽羣官
朝别凌煙樓暝投永華寺賢豪滿行舟賓散予獨醉願
結九江流添成萬行淚寫意寄廬嶽何當來此地天命
有所懸安得苦愁思(齊賢曰太宗貞觀十七年二月圖/功臣于凌煙閣唐江州潯陽郡本)
(九江/郡)
　　　流夜郎至西塞驛寄裴隠
揚帆借天風水驛苦不緩平明及西塞巳先投沙伴迴
巒引羣峯横蹙楚山斷(齊賢曰西塞/山在鄂州)砯(披氷/切)衝萬壑㑹
震沓百川滿龍怪潜溟波候時救炎旱我行望雷雨安
得沾枯散鳥去天路長人愁春光短空將澤畔吟寄爾
江南管(齊賢曰砅水/激岩之聲)
　　　自漢陽病酒歸寄王明府
去嵗左遷夜郎道琉璃硯水長枯槁今嵗勅放巫山陽
蛟龍筆翰生輝光聖主還聽子虛賦相如却與論文章
願掃鸚鵡洲與君醉百場嘯起白雲飛七澤歌吟渌水
動三湘莫惜連船沽美酒千金一擲買春芳(齊賢曰師/古曰降秩)
(為左遷巫山縣在䕫東鸚鵡/洲七澤渌水曲三湘並見前)
　　　望漢陽柳色寄王宰
漢陽江上柳望客引東枝樹樹花如雪紛紛亂若絲春
風傳我意草木别前知寄謝弦歌宰西來定未遲(士贇/曰師)
(古曰紛紛/雜亂也)
　　　江夏寄漢陽輔録事
誰道此水廣狹如一匹練江夏黄鶴樓青山漢陽縣大
語猶可聞故人難可見君草陳琳檄我書魯連箭報國
有壯心龍顔不迴眷(齊賢曰唐郢州江夏郡治江夏縣/黄鶴樓在郡城之東南與漢陽縣)
(大别山相望止隔一水陳琳為袁紹檄/豫州又為曹操檄魯連書箭見二巻註)西飛精衛鳥東
海何由填鼓角徒悲鳴樓船習征戰抽劔步霜月夜行
空庭徧長呼結浮雲埋沒顧榮扇他日觀軍容投壺接
高宴(齊賢曰精衛填海事見前晉廣陵相陳敏文以顧/榮為丹陽内史榮潜謀攻敏敏不復濟榮以羽扇)
(麾之其衆潰散唐有觀軍容使東漢書/祭遵為將軍對酒設樂必雅歌投壺)
　　　早春寄王漢陽
聞道春還未相識走傍寒梅訪消息昨夜東風入武陽
陌頭楊柳黄金色碧水浩浩雲茫茫美人不來空斷腸
預拂青山一片石與君連日醉壺觴
　　　江上寄巴東故人
漢水波浪逺巫山雲雨飛東風吹客夢西落此中時覺
後思白帝佳人與我違瞿塘饒賈客音信莫令稀(齊賢/曰白)
(帝城在舊䕫州瞿塘/關山上下瞰灧澦堆)
　　　江上寄元六林宗
霜落江始寒楓葉緑未脫客行悲清秋永路苦不達滄
波𦕈川汜(音/似)白日隠天末停棹依林巒驚猿相呌聒夜
分河漢轉起視溟漲闊凉風何蕭蕭流水鳴活活浦沙
淨如洗海月明可掇蘭交空懷思瓊樹詎解渇朂哉滄
洲心嵗晚庶不奪幽賞頗自得興逺與誰豁
　　　寄從弟宣州長史昭
爾佐宣州郡守官清且閒常誇雲月好邀我敬亭山五
落洞庭葉三江遊未還相思不可見歎自心損朱顔(齊賢/曰唐)
(百官志上州刺史一人從三品别駕一人從四品下長/史二人從五品則長史州佐也敬亭山及三江並見前)
　　　涇溪東亭寄鄭少府諤(宣城/)
我遊東亭不見君沙上行將白鷺羣白鷺行時散飛去
又如雪㸃青山雲欲往涇溪不辭逺龍門蹙波虎眼轉
杜鵑花開春巳闌歸向陵陽釣魚晚(齊賢曰東亭在宣/州郡國圗云涇縣)
(在宣州西一百五里潤州鶴林寺杜鵑花高丈餘貞元/中有僧自天台移種之九域志宣州有陵陽山乃仙人)
(陵陽竇子明釣得/白龍放之之地)
　　　宣州九日聞崔四侍御與宇文太守遊敬亭余
　　　時登響山不同此賞醉後寄崔侍御二首
九日茱萸熟插鬢傷早白登高望山海滿目悲古昔逺
訪投沙人因為逃名客故交竟誰在獨有崔亭伯(齊賢/曰風)
(土記云俗於九月九日折茱萸房以插頭言辟邪惡續/齊諧記桓景隨費長房行數年長房忽謂曰九月九日)
(汝家當有大災可速去令家人作絳囊盛茱萸繫臂登/高以飲菊花酒此禍可消景如其言舉家登高夕還見)
(牛羊雞犬皆暴死崔駰字亭伯涿郡安平人為黄憲主/簿憲不能容出為長岑長駰自以逺去不得意遂不之)
(官而/歸)重陽不相知載酒任所適手持一枝菊調笑二千
石日暮岸幘歸傳呼隘阡陌彤襜雙白鹿賓從何輝赫
夫子在其間遂成雲霄隔(齊賢曰漢太/守秩二千石)良辰與美景兩
地方虛擲晚從南峯歸蘿月下水壁却登郡樓望松色
寒轉碧咫尺不可親棄我如遺舄(齊賢曰謝靈運曰良/辰美景賞心樂事四)
(者難/并)
　　　其二
九卿天上落五馬道傍來列㦸朱門曉褰帷碧帳開登
高望逺海召客得英才紫綬歡情洽黄花逸興催山從
圗上見溪即鏡中迴遙羨重陽作應過戱馬臺(齊賢曰/賈􁧤為)
(冀州刺史之部升車曰刺史當逺視廣覺何反垂帷裳/以自掩命御者褰之劉裕在彭城九月九日登項羽戲)
(馬臺至今相承以為故事士贇/曰隋書志三品以上門皆列㦸)
　　　寄崔侍御
宛溪霜夜聽猿愁去國長如不繫舟獨憐一鴈飛南海
却羨雙溪解北流(齊賢曰宣州南陵縣/有宛陵澗即宛溪)高人屢解陳蕃
榻過客難登謝眺舟此處别離同落葉朝朝分散敬亭
秋(齊賢曰陳蕃為豫章守不接賓客/唯徐孺來特設一榻去則懸之)
　　　涇溪南藍山下有落星潭可以卜築余泊舟石
　　　上寄何判官昌浩
藍岑聳天壁突兀如鯨額奔蹙横澄潭勢吞落星石沙
帶秋月明水搖寒山碧佳境宜緩棹清輝能留客恨君
阻歡遊使我自驚惕所期俱卜築結茅鍊金液(齊賢曰/藍岑𨽻)
(涇縣去宣州/西一百里)
　　　早過漆林渡寄萬巨
西經大藍山南來漆林渡水色倒空青林煙横積素漏
流昔吞翕沓浪競奔注潭落天上星龍開水中霧嶢巖
注公栅突兀陳焦墓嶺峭紛上干川明屢迴顧因思萬
夫子解渇同瓊樹何日覩清光相歡詠佳句(齊賢曰大/藍山即前)
(藍岑也李陵詩思得瓊樹枝以解長/饑渇士贇曰毛詩箋曰回首曰顧)
　　　遊敬亭寄崔侍御(一本作登古城望/府中寄崔侍御)
我家敬亭下輒繼謝公作相去數百年風期宛如昨登
高素秋月下望青山郭俯視鴛鷺羣飲啄自鳴躍(齊賢/曰謝)
(𤣥暉敬亭山寺云兹山亘萬里合沓與雲齊隠淪/既巳託靈異俱然棲上干蔽白日下矚帶迴溪)夫子
雖蹭蹬瑤臺雪中鶴獨立窺浮雲其心在寥廓時來顧
我笑一飯葵與藿世路如秋風相逢盡蕭索腰間玉具
劔意許無遺諾壯士不可輕相期在雲閣(齊賢曰蹭蹬/失勢之貌寥)
(深也廓空也本草鳬/葵美食即荇菜也)
　　　三山望金陵寄殷淑
三山懷謝眺水澹望長安蕪沒河陽縣秋江正此看盧
龍霜氣冷鳷鵲月光寒耿耿憶瓊樹天涯寄一懽(齊賢/曰丹)
(陽記江寜北十二里濱江有三山相接即名三山謝𤣥/暉晚登三山還望京邑唐平州北平郡治盧龍縣鳷鵲)
(觀在雲陽/甘泉宫外)
　　　自金陵泝流過白璧山翫月達天門寄句容王
　　　主簿
滄江泝流歸白璧見秋月秋月照白璧皓如山隂雪幽
人停宵征賈客忘早發進帆天門山迴首牛渚沒川長
信風來日出宿霧歇故人在咫尺新賞成胡越寄君青
蘭花恵好庶不絶(齊賢曰郡國志天門亦曰峨眉山輿/地志北望梁山東西隔江相對如門)
　　　寄上吳王三首
淮王愛八公攜手緑雲中小子忝枝葉亦攀丹桂叢謬
以詞賦重而將枚馬同何日背淮水東之觀土風(齊賢/曰淮)
(南八公及梁枚馬事並見前太白興聖/皇帝九世孫與唐同出故云忝枝葉)
　　　其二
坐嘯廬江靜閒聞進玉觴去時無一物東壁挂胡牀(齊/賢)
(曰廬州盧江郡魏裴替為兖州時/嘗作一胡牀及其去世留以為挂)
　　　其三
英明廬江守聲譽廣平籍灑掃黄金臺招邀青雲客客
曽與天通出入清禁中襄王憐宋玉願入蘭臺宫(齊賢/曰謝)
(眺詩廣平聽方籍註鄭𤣥為中郎㑹廣平太守缺宣帝/謂𤣥曰賢叔垂稱於平陽故後相屈黄金臺事見前)
　
　
　
　
　
　
　
　
　
　李太白集分類補註巻十四
欽定四庫全書
　李太白集分類補註巻十五
　　　　　　　　　　　宋　楊齊賢　集註
　　　　　　　　　　　元　蕭士贇　補註
　　留别
　　　秋日魯郡堯祠亭上宴别杜補闕范侍御
我覺秋興逸誰云秋興悲山將落日去水與晴空宜魯
酒白玉壺送行駐金羈欹鞍憩古木解帶挂横枝歌鼓
川上亭曲度神飈吹(一本無此兩句却添南歌憶郢客/東囀見齊姬清波忽淡蕩白雪紛)
(逶迤一隔范杜遊/此懽各棄遺三韻)雲歸碧海夕鴈沒青天時相失各萬
里茫然空爾思(齊賢曰十洲記/碧海在東海中)
　　　别魯頌
誰道泰山髙下却魯連節誰云秦軍衆摧却魯連舌獨
立天地間清風掃蘭雪夫子還倜儻攻文繼前烈錯落
石上松無為秋霜折贈言鏤寶刀千嵗庶不滅(士贇曰/魯仲連)
(事見/前巻)
　　　别中都明府兄
吾兄詩酒繼陶君試宰中都天下聞東樓喜奉連枝㑹
南陌愁為落葉分城隅綠水明秋日海上青山隔暮雲
取醉不辭留夜月鴈行中斷惜離羣(齊賢曰陶君指淵/明唐中都縣𨽻鄆)
(州禮記兄/之齒鴈行)
　　　夢遊天姥吟留别(一作别東/魯諸公)
海客談瀛洲煙濤微茫信難求越人語天姥雲霓明滅
或可覩天姥連天向天横勢㧞五嶽掩赤城天台四萬
八千丈對此欲倒東南傾我欲因之夢吳越一夜飛度
鏡湖月(齊賢曰瀛洲事見前處州麗水縣有天姥山與/括蒼山相連石壁上有字髙不可識春月則聞)
(簫鼔笳吹四蕃志天台山髙/一萬八千丈周圍八百里)湖月照我影送我至剡溪
謝公宿處今尚在淥水蕩漾清猿啼脚著謝公屐身登
青雲梯半壁見海日空中聞天雞(齊賢曰謝靈運移籍/㑹稽修營舊業傍山)
(帶江盡幽居之美尋山陟嶺嘗著木屐士贇曰剡溪即/剡中𤣥中記桃都山有大樹曰桃都枝相去三千里上)
(有天雞日初出照此木天/雞即鳴天下雞皆隨之)干巖萬轉路不定迷花倚石
忽已瞑熊咆龍吟殷巖泉慄深林兮驚層巔雲青青兮
欲雨水澹澹兮生煙(齊賢曰世說顧長康從㑹稽/還云干岩競秀萬壑爭流)列缺
霹靂丘巒崩摧洞天石扇訇然中開青冥浩蕩不見底
日月照耀金銀臺(齊賢曰唐貞觀中華隂雲臺觀法師/隨長公弼行三千里援蘿攀葛至一)
(石壁削成髙千餘仞下臨無底之谷一徑闊數寸法師/隨公弼側足而立公弼乃以指扣石壁中有人問曰為)
(誰對曰某遂劃然開一門中有天地日月/法師隨公弼入因闔門則又成石壁矣)霓為衣兮風
為馬雲之君兮紛紛而來下虎鼓瑟兮鸞回車仙之人
兮列如麻忽魂悸以魄動怳驚起而長嗟惟覺時之枕席
失向來之煙霞(齊賢曰說文/悸心動也)世間行樂亦如此古來萬
事東流水别君去時何時還且放白鹿青崖間須行即
騎訪名山安能摧眉折腰事權貴使我不得開心顔(士/贇)
(曰衛叔卿騎白鹿事見前集仙傳西王母/遣使白虎之神乘白鹿集于黄帝之庭)
　　　留别曹南羣官之江南
我昔釣白龍放龍溪水傍道成本欲去揮手凌蒼蒼時
來不關人談笑遊軒皇獻納少成事歸休辭建章(齊賢/曰陵)
(陽山竇子明釣/龍得仙事見前)十年罷西笑覽鏡如秋霜閉劔琉璃匣
鍊丹紫翠房身佩豁落圗腰垂虎鞶囊仙人駕綵鳯志
在窮遐荒(齊賢曰桓子新論人有聞長安之樂則出門/西向而笑神仙傳安期先生乗麒麟著朱𤣥)
(逺遊冠帶玉珮及虎頭鞶囊年二十許張老與妻劉氏/赴蓬萊公騎一鳯餘騎鶴河東而去士贇曰集仙傳西)
(王母所居宫闕在龜山有城九層𤣥/室紫翠丹房左帶瑤池右環翠水)戀子四五人徘徊
未翺翔東流送白日驟歌蘭蕙芳仙宫兩無從人間乆
摧藏范蠡說勾踐屈平去懷王飄颻紫霞心流浪憶江
鄉愁為萬里别復此一銜觴(齊賢曰范蠡事句踐滅吳/報㑹稽之恥為書辭句踐)
(乃裝其輕寶珠玉自與其私徒屬乗舟浮海以行終不/反越句踐表㑹稽山為蠡奉邑屈平去懷王事見前)
淮水帝王州金陵繞丹陽樓臺照海色衣馬搖川光及
此北望君相思淚成行朝雲落夢渚瑤草空髙堂帝子
隔洞庭青楓滿瀟湘(齊賢曰夢渚雲夢之渚通典江陵/縣有楚渚宫瀟湘洞庭帝子事見)
(前士贇曰按秦淮水在上元縣南秦始皇時望氣者言/金陵有天子氣使朱衣鑿山為瀆以斷地脉改金陵為)
(林/陵)懷君路綿邈覽古情淒凉登岳眺百川杳然萬恨長
知戀峨眉去弄景偶騎羊(齊賢曰峨眉/縣在喜州)
　　　留别于十一兄逖裴十三遊塞垣
太公渭川水李斯上蔡門釣周獵秦安黎元小魚㕙(子/徇)
(且倫/二切)兔何足言天張雲巻有時節吾徒莫嘆羝觸籓于
公白首大梁野使人悵望何可論既知朱亥為壯士且
願束心秋毫裏秦趙虎爭血中原當去抱關救公子裴
生覽千古龍鸞炳文章悲吟雨雪動林木放書輟劔思
髙堂勸爾一杯酒拂爾裘上霜爾為我楚舞吾為爾楚
歌且探虎穴向沙漠鳴鞭走馬凌黄河恥作易水别臨
岐淚滂沱(士贇曰太公李斯事見三巻㕙狡兔易羝羊/觸籓嬴其角侯嬴見朱亥與無忌奪晋鄙兵)
(事見/前巻)
　　　留别王司馬嵩
魯連賣談笑豈是顧千金陶朱雖相越本有江湖心余
亦南陽子時為梁甫吟蒼山容偃蹇白日惜頽侵(士贇/曰魯)
(仲連陶朱公諸葛亮/梁甫吟事並見前)願一佐明主功成還舊林西來何
所為孤劔託知音鳥愛碧山逺魚遊滄海深呼鷹過上
蔡賣畚(蒲器以/盛種者)向嵩岑他日閒相訪丘中有素琴(齊賢/曰李)
(斯牽黄犬出上蔡東門事見前王猛家貧賤以鬻畚為/生常貨畚於洛陽有一人貴買其畚無直可隨我取猛)
(從忽至深山見一父老鬢髪皓然據胡牀而坐左右十/人有一人引猛進拜父老曰王公何緣拜也乃十倍償)
(直遣人送出回/顧乃一髙山也)
　　　還山留别金門知巳
好古笑流俗素聞賢達風方希佐明主長揖辭成功白
日在青天迴光矚微躬恭承鳯凰詔歘起雲蘿中清切
紫霄迴優游丹禁通君王賜顔色聲價凌煙虹(齊賢曰/鳯凰詔)
(已見前/巻註)乘輿擁翠蓋扈從金城東寶馬驟絶景錦衣入
新豐倚巖望松雪對酒鳴絲桐方學揚子雲獻賦甘泉
宫天書美片善清芬播無窮歸來入咸陽談笑皆王公
(齊賢曰太白應制為樂章明皇嘗賜/之錦𫀆新豐及子雲獻賦並見前)一朝去金馬飄落
成飛蓬賓友日疎散玉樽亦成空長才猶可倚不慚世
上雄閒來東武吟曲盡情未終盡此謝知巳扁舟尋釣
翁(齊賢曰鮑照東武吟詩/東武太山下小山名)
　　　夜别張五
吾多張公子别酌酣髙堂聽歌舞銀燭把酒輕羅裳横
笛弄秋月琵琶彈陌桑龍泉解錦帶為爾傾千觴(齊賢/曰推)
(手前曰琵引手却曰琶/陌上桑曲名龍泉劔名)
　　　魏郡别蘇明府因北游
魏都接燕趙美女誇芙蓉淇水流碧玉舟車日奔衝青
樓夾兩岸萬室喧歌鐘天下稱豪貴遊此每相逢(齊賢/曰魏)
(地與燕趙相接趙記曰女子盛飾冶容習絲竹長䄂傾/絶諸侯兩京新記卓文君臉際常若芙蓉毛詩衛淇澳)
(言淇水之隈也齊書世祖於/樓上施青漆世謂之青樓)洛陽蘇季子劔㦸森詞鋒
六印雖未佩軒車若飛龍黄金數百鎰白璧有幾雙散
盡空掉臂髙歌賦還卭落魄乃如此何人不相從逺别
隔兩河雲山杳千重何時更杯酒再得論心胸(齊賢曰/史記蘇)
(秦洛陽人字季子去游燕說燕文侯曰與趙從親於是/資秦車馬金帛以行說趙趙肅侯乃飾車百乗黄金百)
(鎰白璧百雙錦綉千純以約諸侯於是說韓宣恵王魏/襄王齊宣王楚威王於是六國合從而并力蘇秦為從)
(約長并相六國北報趙行過洛陽車騎輜重擬於王者/秦之昆弟妻嫂不敢仰視於是散千金以賜宗族朋友)
(初秦之燕貸百錢為資及得富貴以百金償之徧報諸/嘗見徳者歸趙趙封為武安君乃投從約書於秦秦兵)
(不敢闚函谷關十/五年洛陽有卭山)
　　　留别西河劉少府
秋髪已種種所為竟無成閒傾魯壺酒笑對劉公榮謂
我是方朔人間落嵗星白衣千萬乘何事去天庭(齊賢/曰王)
(戎詣阮籍時劉公榮在坐阮謂王曰偶有二斗美酒當/與君共飲彼公榮者無預焉二人交觴酬酢公榮不得)
(一杯而言笑談論三人無異或問之阮曰勝公榮者不/得不與飲不如公榮者不可不與飲唯公榮可不與飲)
(武帝問太史公知東/方朔是嵗星事見前)君亦不得意髙歌羨鴻㝠世人若
醯雞安可識梅生雖為刀筆吏緬懐在赤城余亦如流
萍隨波樂休明自有兩少妾䨇騎駿馬行東山春酒綠
歸隠謝浮名(齊賢曰醯雞甕中之蠛蠓/梅福為南昌尉後得仙)
　　　潁陽别元丹丘之淮陽
吾將元夫子異姓為天倫本無軒裳契素以煙霞親嘗
恨迫世網銘意俱未伸松栢雖寒苦羞逐桃李春悠悠
市朝間玉顔日緇磷所失重山岳所得輕埃塵(士贇曰/榖梁傳)
(兄弟天倫也荀子曰桃李清粲於一時秋至而後殺至/於松栢經隆冬而不凋䝉霜雪而不變可謂得其真矣)
精魄漸蕪穢衰老相憑因我有錦囊訣可以持君身當
餐黄金藥去為紫陽賓萬事難並立百年猶崇晨别爾
東南去悠悠多悲辛前志庶不易逺途期所遵巳矣歸
去來白雲飛天津(齊賢曰紫陽真人周義山字季通汝/隂人常以平旦日出立東方而受氣)
(毛詩曽不崇朝箋云崇終也士贇曰晋天文志天漢從/東方經尾箕之間謂之漢津乃分二道至天津下而合)
(南道乃西南行/至七星南而沒)
　　　留别廣陵諸公(淮南一作留/别邯鄲故人)
憶昔作少年結交趙與燕金羈絡駿馬錦帶横龍泉寸
心無疑事所向非徒然晚節覺此疎獵精草太𤣥空名
束壯士薄俗棄髙賢(士贇曰師古曰/晚節末時也)中迴聖明顧揮翰
凌雲煙騎虎不敢下攀龍忽墮天還家守清真孤潔勵
秋蟬鍊丹費火石採藥窮山川卧海不關人租稅遼東
田乗興忽復起棹歌溪中船臨醉謝葛強山公欲倒鞭
狂歌自此别垂釣滄浪前(齊賢曰聖明顧太白供奉翰/林時士贇曰晋王羲之去官)
(與東土人士盡山水之遊又與道士許邁共修服採藥/石又許邁少不慕仕進徧遊名山採藥於桐廬之恒山)
(餌木/斷榖)
　　　廣陵贈别
金瓶沽美酒數里送君還繫馬垂楊下衘杯大道間天
邉看淥水海上見青山興罷各分袂何須别醉顔
　　　感時留别從兄徐王延年從弟延陵
天籟何參差噫然大塊吹𤣥元包槖籥紫氣何逶迤七
葉運皇化千齡光本支仙風生指樹大雅歌螽斯諸王若
鸞虬肅穆列藩維哲兄錫茅土聖代羅榮滋九卿領徐
方七步繼陳思(齊賢曰唐至肅宗凡七葉神仙傳老子/之母適至李樹下而生老子生而能言)
(指李樹曰以此為我姓毛詩大雅云螽斯后妃子孫衆/多也註螽斯蚣蜡也草木疏云幽州謂之春箕蝗類也)
(郭璞註方言云江表呼為蚱蜢虬龍無角者鸞神鳥五/采毛詩板曰价人維藩太師維垣大邦維屏大宗維翰)
(懷徳維寜宗子維城曹植封陳思王七步成詩云煑豆/燃豆箕豆在釡中泣本是同根生相煎何太急士贇曰)
(𤣥元指老君也按唐史髙宗乾封元年丙寅帝封岱岳/駕至亳朝謁老君御製册文上尊號曰𤣥元皇帝聖母)
(為先天太后元宗天寶七載戊子上老君尊號曰聖祖/大道𤣥元皇帝十三載甲午二月癸酉帝朝宴太清宫)
(加上老君尊號曰太聖祖髙上大道金闕𤣥元天皇大/帝列仙傳老子西遊關令尹喜望見紫氣浮關老子果)
(乗青牛而過從望氣得之令尹喜周大夫也善於天文/登樓四望見東極有紫氣喜曰應有聖人過果見老子)
(過運命論註逶迤行貌爾雅曰穆穆肅肅敬也書禹貢/厥貢惟土五色註曰王者封五色土為社建諸侯則各)
(割其方色土與之使立社覆以黄土苴/以白茅茅取其潔黄取王者覆四方)伊昔全盛日雄
豪動京師冠劔朝鳯闕樓船侍龍池鼓鐘出朱邸金翠
照丹墀君王一顧盼選色獻蛾眉列㦸十八年未曽輒
遷移大臣小喑嗚謫竄天南垂長沙不足舞貝錦且成
詩(齊賢曰唐室志唐元宗嘗潛龍于興慶宫及即位興/慶池嘗有一小龍出遊宫外御溝水中竒狀蜿蜒後)
(幸蜀前一夕其龍自池中御黄雲望西南去環列之士/卒共觀之及上至嘉陵江乗舟將渡見一小龍翼舟而)
(進上謂左右曰此吾興慶池中龍也命以酒沃酧上親/自祝之龍乃自水中振鬛而去史記曰諸侯朝天子於)
(天子之所立宅舎曰邸漢宫典職曰丹漆地故稱丹墀/毛詩萋兮斐兮成是貝錦士贇曰書東西垂註垂是逺)
(方之/名)佐郡浙江西病閒絶驅馳階軒日苔蘚鳥雀噪簷
帷時乗小肩輿出入畏人知北宅聊偃憩歡愉恤惸嫠
羞言梁苑地烜赫耀旌旗兄弟八九人吳秦各分離大
賢達機兆豈獨慮安危小子謝麟閣鴈行忝肩隨令弟
字延陵鳯毛出天姿清英神仙骨芬馥茝蘭蕤(齊賢曰/佐郡長)
(史别駕也梁孝王築東苑得賜天子旌旗出從千乗萬/騎東西馳獵擬於天子曲禮曰五年以長則肩隨之謝)
(靈運子超宗有文辭帝嗟賞/嘗謂謝莊曰超宗殊有鳯毛)夢得春草句將非恵連誰
深心紫河車與我特相宜金膏猶罔象玉液尚磷緇伏
枕寄賓館宛同清漳湄藥物多見饋珍羞亦兼之誰道
溟渤深猶言淺恩慈鳴蟬遊子意促織念歸期(齊賢曰/夢得春)
(草句紫河車/並見前巻)驕陽何火赫海木爍龍龜百川盡凋枯舟
檝閣中逵䇿馬搖凉月通宵出郊圻泣别目眷眷傷心
步遲遲願言保明徳王室佇清夷摻袂何所道援毫投
此辭(齊賢曰爾雅/九達謂之逵)
　　　别儲邕之剡中
借問剡中道東南指越鄉舟從廣陵去水入㑹稽長竹
色溪下綠荷花鏡裏香辭君向天姥拂石卧秋霜(齊賢/曰唐)
(剡縣𨽻越州㑹稽郡揚/州廣陵郡天姥山見前)
　　　留别金陵諸公
海水昔飛動三龍紛戰爭鍾山危波瀾傾側駭奔鯨黄
旗一掃蕩割壤開吳京六代更霸王遺跡見都城(齊賢/曰鍾)
(山見前吳京金陵也士/贇曰三龍魏蜀吳也)至今秦淮間禮樂秀羣英地扇
鄒魯學詩騰顔謝名五月金陵西祖余白下亭欲尋廬
峰頂先遶漢水行香爐紫煙滅瀑布落太清若攀星辰
去揮手緬含情(士贇曰文中子曰江東中國之舊土衣/冠禮樂之所就也永嘉之後江東貴焉)
(史貨殖傳鄒魯俗好儒備於禮漢鄒陽傳鄒魯士以經/學顔謝顔延之謝靈運恵連𤣥暉詩逺計皆先達鄭𤣥)
(曰行者將行祖祓之祭也白下在上元縣西北廬峯即/廬山也香爐峯在城北山南山北皆見其形圓聳常出)
(雲氣/故名)
　　　口號
食出野田美酒臨逺水傾東流若未盡應見别離情(齊/賢)
(曰吕氏春秋曰水/泉東流日夜不休)
　　　金陵酒肆留别
風吹(一作/白門)柳花滿店香吳姬壓酒勸客嘗金陵子弟來
相送欲行不行各盡觴請君試問東流水别意與之誰
短長(齊賢曰白亭在今建康東門外士贇曰學者若不/見古人用意處但得其皮毛所以去之便逺如風)
(吹柳花滿店香若人復能為此句亦未是太白至于吳/姬壓酒勸客嘗壓酒字他人亦難及金陵子弟來相送)
(欲行不行各盡觴益不同請君試問東流水别/意與之誰短長至此乃真太白妙處當潛心焉)
　　　金陵白下亭留别
驛亭三楊樹正當白下門吳煙暝長條漢水齧古根向
來送行處迴首阻笑言别後若見之為余一攀翻(齊賢/曰唐)
(武徳九年更金陵縣曰/白下縣白下吳之故都)
　　　别東林寺僧
東林送客處月出白猿啼笑别廬山逺何煩過虎溪(齊/賢)
(曰東林寺在廬山之南五里許與西林寺相鄰規制廣/寰若一大縣水石深怪古跡無窮東林三門内有小渠)
(名曰虎溪逺師送客未嘗過溪西林/即永法師所居規制稍不及東林)
　　　竄夜郎於烏江留别宗十六璟
君家全盛日台鼎何陸離斬鼇翼媧皇鍊石補天維一
迴日月顧三入鳯凰池失勢青門傍種𤓰復幾時猶㑹
衆賓客三千光路歧皇恩雪憤懣松栢含榮滋(齊賢曰/晋志在)
(天為三台在人為三公李善曰陸離參差衆貌許慎云/美好貌青門乃長安霸城門漢書邵平故秦東陵侯秦)
(破為布衣貧種𤓰於長安城東美𤓰故/世俗謂之東陵𤓰從邵平以為名也)我非東牀人令
姊忝齊眉浪跡未出世空名動京師適遭雲羅解翻謫
夜郎悲拙妻莫邪劔及此二龍隨慙君湍波苦千里逺
從之白帝曉猿斷黄牛過客遲遙瞻明月峽西去益相
思(齊賢曰太白上安州裴長史書云楚有七澤遂來觀/焉而許相公家見招妻以孫女便憩跡于此至移三)
(霜則題中所謂别宗十六者疑誤也莫耶二龍劔事及/白帝城明月峽見前黄牛峽𨽻峽州白崖間有石如人)
(形如牛形皆黄色有黄牛廟/閱其碑或云土星見形也)
　　　留别龔處士
龔子棲閒地都無人世喧柳深陶令宅竹暗辟疆園我
去黄牛峽遙愁白帝猿贈君巻葹草心斷竟何言(齊賢/曰葹)
(草詩謂之巻耳/爾雅謂之苓耳)
　　　贈别鄭判官
竄逐勿復哀慙君問寒灰浮雲本無意吹落章華臺逺
别淚空盡長愁心已摧二年吟澤畔顦顇幾時迴(齊賢/曰屈)
(原放遊江潭行吟澤畔/顔色顦顇形容枯槁)
　　　黄鶴樓送孟浩然之廣陵
故人西辭黄鶴樓煙花三月下揚州孤帆逺影碧空盡
唯見長江天際流(齊賢曰黄鶴/樓在邠州)
　　　將遊衡岳過漢陽雙松亭留别族弟浮屠談皓
秦欺趙氏璧却入邯鄲宫本是楚家玉還來荆山中丹
彩瀉滄溟清輝凌白虹青蠅一相㸃流落此時同(齊賢/曰藺)
(相如全璧歸趙事見三巻邯鄲縣名属趙國白虹天也/士贇曰詩箋青蠅之為蟲汙白使黒汙黒使白喻佞人)
(能變亂/善惡也)卓絶道門秀談𤣥乃支公延蘿結幽居翦竹繞
芳叢凉花拂户牖天籟鳴虛空憶我初來時葡萄開景
風今兹大火落秋葉黄梧桐水色夢沅湘長沙去何窮
寄書訪衡嶠但與南飛鴻(齊賢曰髙逸沙門傳支遁居/㑹稽晋哀帝欽其風采遣中)
(使至東迎支遁遂辭丘壑髙步天庭風土記/夏至景風至大火落七月也衡嶠衡嶽也)
　　　留别賈舎人至二首
大梁白雲起飄颻來南洲徘徊蒼梧野十見羅浮秋鼇
挾山海傾四溟揚洪流意欲託孤鴈從之摩天遊鳯苦
道路難翺翔還崑丘不肯銜我去哀鳴慙不留(齊賢曰/歸藏啓)
(筮曰有白雲起自蒼梧入于大梁四溟/者即四海也羅浮山及崑丘事見前)逺客謝主人明
珠難暗投拂拭倚天劔西登岳陽樓長嘯萬里風掃清
胷中憂誰念劉越石化為繞指柔(齊賢曰鄒陽曰明月/之珠以暗投人於道)
(衆莫不按劔相視岳陽樓在岳陽城上正對/君山劉越石詩何意百鍊剛化為繞指柔)
　　　其二
秋風吹胡霜凋此簷下芳折芳怨嵗晚離别悽以傷謬
攀青瑣賢延我於此堂君為長沙客我獨之夜郎勸此
一杯酒豈惟道路長割珠兩分贈寸心乆不忘何必兒
女仁相看淚成行(齊賢曰師古曰青瑣者刻為連瑣文/而青塗也士贇曰青瑣天子之門制)
(也/)
　　　渡荆門送别
渡逺荆門外來從楚國遊山隨平野盡江入大荒流月
下飛天鏡雲生結海樓仍憐故鄉水萬里送行舟(齊賢/曰荆)
(門軍有山名荆門蜀之諸山至此不復見矣成都有萬/里橋士贇曰史天官書海傍蜃氣象樓臺曠野氣成宫)
(闕/)
　　　聞李太尉大舉秦兵百萬出征東南懦夫請纓
　　　冀申一割之用半道病還留别金陵崔侍御十
　　　九韻
秦出天下兵蹴踏燕趙傾黄河飲馬竭赤羽連天明太
尉仗旄鉞雲騎繞彭城三軍授號令千里肅雷霆函谷
絶飛鳥武關擁連營意在斬巨鼇何論鱠長鯨(齊賢曰/關中皆)
(三秦之地漢百官公卿表太尉秦官應劭曰自上安下/曰尉武官悉以為稱尚書牧誓云王左杖黄鉞右秉白)
(旄唐徐州彭城郡治彭城縣唐書李光弼加太尉中書/令兼侍中河南副元帥知河南淮東西山南東荆南五)
(道節度行營事鎮泗州帝賦詩以餞遂疾驅入徐州朝/義走寶應元年進封臨淮郡王函谷在唐陜州靈寶縣)
(界桃林塞武關/在商州商洛縣)恨無左車略多愧魯連生拂劔照嚴霜
彫戈鬘(謨官切/長髪也)胡纓願雪㑹稽恥將期報恩榮半道謝
病還無因東南征亞夫未見顧劇孟阻先行天奪壯士
心長吁别吳京(齊賢曰漢書趙王陳餘聞漢且襲之聚/兵井陘口李左車說餘絶其糧道深溝)
(髙壘勿與戰餘不聽韓信引兵出井陘口斬成安君泜/水上擒趙王歇搆生得李左車者千金頃之縛至信解)
(其縛而師事之魯仲連/事見二巻吳京建康也)金陵遇太守倒屣相逢迎羣公
咸祖餞四座羅朝英初發臨滄觀醉棲征虜亭舊國見
秋月長江流寒聲帝車信迴轉河漢復縱横孤鳯向西
海飛鴻辭北溟因之出寥廓揮手謝公卿(齊賢曰輿地/志秣陵新亭)
(向有逺望樓又名勞勞樓後改名臨滄觀丹陽/記曰征虜亭太安中征虜將軍謝安立因名)
　　　别韋少府
西出蒼龍門南登白鹿原欲尋商山皓猶戀漢皇恩水
國逺行邁仙經深討論洗心向秋月清耳敬亭猿(齊賢/曰商)
(山四皓/見前)築室在人境閉關無世喧多君枉髙駕贈我以
微言交乃意氣合道因風雅存别離有相思瑤瑟與金
樽(齊賢曰師古/曰多猶重也)
　　　南陵别兒童入京
白酒新熟山中歸黄雞啄黍秋正肥呼童烹雞酌白酒
兒女嬉笑牽人衣髙歌取醉欲自慰起舞落日爭光輝
游說萬乗苦不早著鞭跨馬涉逺道㑹稽愚婦輕買臣
余亦辭家西入秦仰天大笑出門去我輩豈是蓬蒿人
(齊賢曰朱買/臣妻事見前)
　　　别山僧(涇縣/作)
何處名僧到水西乗舟弄月宿涇溪平明别我上山去
手攜金䇿踏雲梯騰身轉覺三天近舉足迴看萬嶺低
謔浪肯居支遁下風流還與逺公齊此度别離何日見
相思一夜暝猿啼(齊賢曰涇溪𨽻涇縣属宣州支遁字/道林逺法師居廬山東林寺士贇曰)
(道書自初一氣而分二氣是為三天一氣大羅天三氣/清微天禹餘天太赤天即乙清上清太清之三境也)
　　　贈别王山人歸布山
王子析道論微言破秋毫還歸布山隠興入天雲髙爾
去安可遲瑤草恐衰歇我心亦懷歸屢夢松上月傲然
遂獨往長嘯開巖扉林壑乆巳蕪石道生薔薇願言弄
笙鶴嵗晚來相依(齊賢曰山海經姑瑤之山帝女/死焉化為瑤草服之者媚於人)
　　　江夏别宋之悌
楚水清若空遙將碧海通人分千里外興在一杯中谷
鳥吟晴日江猿嘯晚風平生不下淚於此泣無窮(齊賢/曰陸)
(羽曰楚水第一晉水第/二吳水第三是謂三泉)
　
　
　
　
　
　
　
　
　
　
　
　
　
　
　
　李太白集分類補註巻十五
欽定四庫全書
　李太白集分類補註巻十五
　　　　　　　　　　　宋　楊齊賢　集註
　　　　　　　　　　　元　蕭士贇　補註
　　留别
　　　秋日魯郡堯祠亭上宴别杜補闕范侍御
我覺秋興逸誰云秋興悲山將落日去水與晴空宜魯
酒白玉壺送行駐金羈欹鞍憩古木解帶挂横枝歌鼓
川上亭曲度神飈吹(一本無此兩句却添南歌憶郢客/東囀見齊姬清波忽淡蕩白雪紛)
(逶迤一隔范杜遊/此懽各棄遺三韻)雲歸碧海夕鴈沒青天時相失各萬
里茫然空爾思(齊賢曰十洲記/碧海在東海中)
　　　别魯頌
誰道泰山髙下却魯連節誰云秦軍衆摧却魯連舌獨
立天地間清風掃蘭雪夫子還倜儻攻文繼前烈錯落
石上松無為秋霜折贈言鏤寶刀千嵗庶不滅(士贇曰/魯仲連)
(事見/前巻)
　　　别中都明府兄
吾兄詩酒繼陶君試宰中都天下聞東樓喜奉連枝㑹
南陌愁為落葉分城隅綠水明秋日海上青山隔暮雲
取醉不辭留夜月鴈行中斷惜離羣(齊賢曰陶君指淵/明唐中都縣𨽻鄆)
(州禮記兄/之齒鴈行)
　　　夢遊天姥吟留别(一作别東/魯諸公)
海客談瀛洲煙濤微茫信難求越人語天姥雲霓明滅
或可覩天姥連天向天横勢㧞五嶽掩赤城天台四萬
八千丈對此欲倒東南傾我欲因之夢吳越一夜飛度
鏡湖月(齊賢曰瀛洲事見前處州麗水縣有天姥山與/括蒼山相連石壁上有字髙不可識春月則聞)
(簫鼔笳吹四蕃志天台山髙/一萬八千丈周圍八百里)湖月照我影送我至剡溪
謝公宿處今尚在淥水蕩漾清猿啼脚著謝公屐身登
青雲梯半壁見海日空中聞天雞(齊賢曰謝靈運移籍/㑹稽修營舊業傍山)
(帶江盡幽居之美尋山陟嶺嘗著木屐士贇曰剡溪即/剡中𤣥中記桃都山有大樹曰桃都枝相去三千里上)
(有天雞日初出照此木天/雞即鳴天下雞皆隨之)干巖萬轉路不定迷花倚石
忽已瞑熊咆龍吟殷巖泉慄深林兮驚層巔雲青青兮
欲雨水澹澹兮生煙(齊賢曰世說顧長康從㑹稽/還云干岩競秀萬壑爭流)列缺
霹靂丘巒崩摧洞天石扇訇然中開青冥浩蕩不見底
日月照耀金銀臺(齊賢曰唐貞觀中華隂雲臺觀法師/隨長公弼行三千里援蘿攀葛至一)
(石壁削成髙千餘仞下臨無底之谷一徑闊數寸法師/隨公弼側足而立公弼乃以指扣石壁中有人問曰為)
(誰對曰某遂劃然開一門中有天地日月/法師隨公弼入因闔門則又成石壁矣)霓為衣兮風
為馬雲之君兮紛紛而來下虎鼓瑟兮鸞回車仙之人
兮列如麻忽魂悸以魄動怳驚起而長嗟惟覺時之枕席
失向來之煙霞(齊賢曰說文/悸心動也)世間行樂亦如此古來萬
事東流水别君去時何時還且放白鹿青崖間須行即
騎訪名山安能摧眉折腰事權貴使我不得開心顔(士/贇)
(曰衛叔卿騎白鹿事見前集仙傳西王母/遣使白虎之神乘白鹿集于黄帝之庭)
　　　留别曹南羣官之江南
我昔釣白龍放龍溪水傍道成本欲去揮手凌蒼蒼時
來不關人談笑遊軒皇獻納少成事歸休辭建章(齊賢/曰陵)
(陽山竇子明釣/龍得仙事見前)十年罷西笑覽鏡如秋霜閉劔琉璃匣
鍊丹紫翠房身佩豁落圗腰垂虎鞶囊仙人駕綵鳯志
在窮遐荒(齊賢曰桓子新論人有聞長安之樂則出門/西向而笑神仙傳安期先生乗麒麟著朱𤣥)
(逺遊冠帶玉珮及虎頭鞶囊年二十許張老與妻劉氏/赴蓬萊公騎一鳯餘騎鶴河東而去士贇曰集仙傳西)
(王母所居宫闕在龜山有城九層𤣥/室紫翠丹房左帶瑤池右環翠水)戀子四五人徘徊
未翺翔東流送白日驟歌蘭蕙芳仙宫兩無從人間乆
摧藏范蠡說勾踐屈平去懷王飄颻紫霞心流浪憶江
鄉愁為萬里别復此一銜觴(齊賢曰范蠡事句踐滅吳/報㑹稽之恥為書辭句踐)
(乃裝其輕寶珠玉自與其私徒屬乗舟浮海以行終不/反越句踐表㑹稽山為蠡奉邑屈平去懷王事見前)
淮水帝王州金陵繞丹陽樓臺照海色衣馬搖川光及
此北望君相思淚成行朝雲落夢渚瑤草空髙堂帝子
隔洞庭青楓滿瀟湘(齊賢曰夢渚雲夢之渚通典江陵/縣有楚渚宫瀟湘洞庭帝子事見)
(前士贇曰按秦淮水在上元縣南秦始皇時望氣者言/金陵有天子氣使朱衣鑿山為瀆以斷地脉改金陵為)
(林/陵)懷君路綿邈覽古情淒凉登岳眺百川杳然萬恨長
知戀峨眉去弄景偶騎羊(齊賢曰峨眉/縣在喜州)
　　　留别于十一兄逖裴十三遊塞垣
太公渭川水李斯上蔡門釣周獵秦安黎元小魚㕙(子/徇)
(且倫/二切)兔何足言天張雲巻有時節吾徒莫嘆羝觸籓于
公白首大梁野使人悵望何可論既知朱亥為壯士且
願束心秋毫裏秦趙虎爭血中原當去抱關救公子裴
生覽千古龍鸞炳文章悲吟雨雪動林木放書輟劔思
髙堂勸爾一杯酒拂爾裘上霜爾為我楚舞吾為爾楚
歌且探虎穴向沙漠鳴鞭走馬凌黄河恥作易水别臨
岐淚滂沱(士贇曰太公李斯事見三巻㕙狡兔易羝羊/觸籓嬴其角侯嬴見朱亥與無忌奪晋鄙兵)
(事見/前巻)
　　　留别王司馬嵩
魯連賣談笑豈是顧千金陶朱雖相越本有江湖心余
亦南陽子時為梁甫吟蒼山容偃蹇白日惜頽侵(士贇/曰魯)
(仲連陶朱公諸葛亮/梁甫吟事並見前)願一佐明主功成還舊林西來何
所為孤劔託知音鳥愛碧山逺魚遊滄海深呼鷹過上
蔡賣畚(蒲器以/盛種者)向嵩岑他日閒相訪丘中有素琴(齊賢/曰李)
(斯牽黄犬出上蔡東門事見前王猛家貧賤以鬻畚為/生常貨畚於洛陽有一人貴買其畚無直可隨我取猛)
(從忽至深山見一父老鬢髪皓然據胡牀而坐左右十/人有一人引猛進拜父老曰王公何緣拜也乃十倍償)
(直遣人送出回/顧乃一髙山也)
　　　還山留别金門知巳
好古笑流俗素聞賢達風方希佐明主長揖辭成功白
日在青天迴光矚微躬恭承鳯凰詔歘起雲蘿中清切
紫霄迴優游丹禁通君王賜顔色聲價凌煙虹(齊賢曰/鳯凰詔)
(已見前/巻註)乘輿擁翠蓋扈從金城東寶馬驟絶景錦衣入
新豐倚巖望松雪對酒鳴絲桐方學揚子雲獻賦甘泉
宫天書美片善清芬播無窮歸來入咸陽談笑皆王公
(齊賢曰太白應制為樂章明皇嘗賜/之錦𫀆新豐及子雲獻賦並見前)一朝去金馬飄落
成飛蓬賓友日疎散玉樽亦成空長才猶可倚不慚世
上雄閒來東武吟曲盡情未終盡此謝知巳扁舟尋釣
翁(齊賢曰鮑照東武吟詩/東武太山下小山名)
　　　夜别張五
吾多張公子别酌酣髙堂聽歌舞銀燭把酒輕羅裳横
笛弄秋月琵琶彈陌桑龍泉解錦帶為爾傾千觴(齊賢/曰推)
(手前曰琵引手却曰琶/陌上桑曲名龍泉劔名)
　　　魏郡别蘇明府因北游
魏都接燕趙美女誇芙蓉淇水流碧玉舟車日奔衝青
樓夾兩岸萬室喧歌鐘天下稱豪貴遊此每相逢(齊賢/曰魏)
(地與燕趙相接趙記曰女子盛飾冶容習絲竹長䄂傾/絶諸侯兩京新記卓文君臉際常若芙蓉毛詩衛淇澳)
(言淇水之隈也齊書世祖於/樓上施青漆世謂之青樓)洛陽蘇季子劔㦸森詞鋒
六印雖未佩軒車若飛龍黄金數百鎰白璧有幾雙散
盡空掉臂髙歌賦還卭落魄乃如此何人不相從逺别
隔兩河雲山杳千重何時更杯酒再得論心胸(齊賢曰/史記蘇)
(秦洛陽人字季子去游燕說燕文侯曰與趙從親於是/資秦車馬金帛以行說趙趙肅侯乃飾車百乗黄金百)
(鎰白璧百雙錦綉千純以約諸侯於是說韓宣恵王魏/襄王齊宣王楚威王於是六國合從而并力蘇秦為從)
(約長并相六國北報趙行過洛陽車騎輜重擬於王者/秦之昆弟妻嫂不敢仰視於是散千金以賜宗族朋友)
(初秦之燕貸百錢為資及得富貴以百金償之徧報諸/嘗見徳者歸趙趙封為武安君乃投從約書於秦秦兵)
(不敢闚函谷關十/五年洛陽有卭山)
　　　留别西河劉少府
秋髪已種種所為竟無成閒傾魯壺酒笑對劉公榮謂
我是方朔人間落嵗星白衣千萬乘何事去天庭(齊賢/曰王)
(戎詣阮籍時劉公榮在坐阮謂王曰偶有二斗美酒當/與君共飲彼公榮者無預焉二人交觴酬酢公榮不得)
(一杯而言笑談論三人無異或問之阮曰勝公榮者不/得不與飲不如公榮者不可不與飲唯公榮可不與飲)
(武帝問太史公知東/方朔是嵗星事見前)君亦不得意髙歌羨鴻㝠世人若
醯雞安可識梅生雖為刀筆吏緬懐在赤城余亦如流
萍隨波樂休明自有兩少妾䨇騎駿馬行東山春酒綠
歸隠謝浮名(齊賢曰醯雞甕中之蠛蠓/梅福為南昌尉後得仙)
　　　潁陽别元丹丘之淮陽
吾將元夫子異姓為天倫本無軒裳契素以煙霞親嘗
恨迫世網銘意俱未伸松栢雖寒苦羞逐桃李春悠悠
市朝間玉顔日緇磷所失重山岳所得輕埃塵(士贇曰/榖梁傳)
(兄弟天倫也荀子曰桃李清粲於一時秋至而後殺至/於松栢經隆冬而不凋䝉霜雪而不變可謂得其真矣)
精魄漸蕪穢衰老相憑因我有錦囊訣可以持君身當
餐黄金藥去為紫陽賓萬事難並立百年猶崇晨别爾
東南去悠悠多悲辛前志庶不易逺途期所遵巳矣歸
去來白雲飛天津(齊賢曰紫陽真人周義山字季通汝/隂人常以平旦日出立東方而受氣)
(毛詩曽不崇朝箋云崇終也士贇曰晋天文志天漢從/東方經尾箕之間謂之漢津乃分二道至天津下而合)
(南道乃西南行/至七星南而沒)
　　　留别廣陵諸公(淮南一作留/别邯鄲故人)
憶昔作少年結交趙與燕金羈絡駿馬錦帶横龍泉寸
心無疑事所向非徒然晚節覺此疎獵精草太𤣥空名
束壯士薄俗棄髙賢(士贇曰師古曰/晚節末時也)中迴聖明顧揮翰
凌雲煙騎虎不敢下攀龍忽墮天還家守清真孤潔勵
秋蟬鍊丹費火石採藥窮山川卧海不關人租稅遼東
田乗興忽復起棹歌溪中船臨醉謝葛強山公欲倒鞭
狂歌自此别垂釣滄浪前(齊賢曰聖明顧太白供奉翰/林時士贇曰晋王羲之去官)
(與東土人士盡山水之遊又與道士許邁共修服採藥/石又許邁少不慕仕進徧遊名山採藥於桐廬之恒山)
(餌木/斷榖)
　　　廣陵贈别
金瓶沽美酒數里送君還繫馬垂楊下衘杯大道間天
邉看淥水海上見青山興罷各分袂何須别醉顔
　　　感時留别從兄徐王延年從弟延陵
天籟何參差噫然大塊吹𤣥元包槖籥紫氣何逶迤七
葉運皇化千齡光本支仙風生指樹大雅歌螽斯諸王若
鸞虬肅穆列藩維哲兄錫茅土聖代羅榮滋九卿領徐
方七步繼陳思(齊賢曰唐至肅宗凡七葉神仙傳老子/之母適至李樹下而生老子生而能言)
(指李樹曰以此為我姓毛詩大雅云螽斯后妃子孫衆/多也註螽斯蚣蜡也草木疏云幽州謂之春箕蝗類也)
(郭璞註方言云江表呼為蚱蜢虬龍無角者鸞神鳥五/采毛詩板曰价人維藩太師維垣大邦維屏大宗維翰)
(懷徳維寜宗子維城曹植封陳思王七步成詩云煑豆/燃豆箕豆在釡中泣本是同根生相煎何太急士贇曰)
(𤣥元指老君也按唐史髙宗乾封元年丙寅帝封岱岳/駕至亳朝謁老君御製册文上尊號曰𤣥元皇帝聖母)
(為先天太后元宗天寶七載戊子上老君尊號曰聖祖/大道𤣥元皇帝十三載甲午二月癸酉帝朝宴太清宫)
(加上老君尊號曰太聖祖髙上大道金闕𤣥元天皇大/帝列仙傳老子西遊關令尹喜望見紫氣浮關老子果)
(乗青牛而過從望氣得之令尹喜周大夫也善於天文/登樓四望見東極有紫氣喜曰應有聖人過果見老子)
(過運命論註逶迤行貌爾雅曰穆穆肅肅敬也書禹貢/厥貢惟土五色註曰王者封五色土為社建諸侯則各)
(割其方色土與之使立社覆以黄土苴/以白茅茅取其潔黄取王者覆四方)伊昔全盛日雄
豪動京師冠劔朝鳯闕樓船侍龍池鼓鐘出朱邸金翠
照丹墀君王一顧盼選色獻蛾眉列㦸十八年未曽輒
遷移大臣小喑嗚謫竄天南垂長沙不足舞貝錦且成
詩(齊賢曰唐室志唐元宗嘗潛龍于興慶宫及即位興/慶池嘗有一小龍出遊宫外御溝水中竒狀蜿蜒後)
(幸蜀前一夕其龍自池中御黄雲望西南去環列之士/卒共觀之及上至嘉陵江乗舟將渡見一小龍翼舟而)
(進上謂左右曰此吾興慶池中龍也命以酒沃酧上親/自祝之龍乃自水中振鬛而去史記曰諸侯朝天子於)
(天子之所立宅舎曰邸漢宫典職曰丹漆地故稱丹墀/毛詩萋兮斐兮成是貝錦士贇曰書東西垂註垂是逺)
(方之/名)佐郡浙江西病閒絶驅馳階軒日苔蘚鳥雀噪簷
帷時乗小肩輿出入畏人知北宅聊偃憩歡愉恤惸嫠
羞言梁苑地烜赫耀旌旗兄弟八九人吳秦各分離大
賢達機兆豈獨慮安危小子謝麟閣鴈行忝肩隨令弟
字延陵鳯毛出天姿清英神仙骨芬馥茝蘭蕤(齊賢曰/佐郡長)
(史别駕也梁孝王築東苑得賜天子旌旗出從千乗萬/騎東西馳獵擬於天子曲禮曰五年以長則肩隨之謝)
(靈運子超宗有文辭帝嗟賞/嘗謂謝莊曰超宗殊有鳯毛)夢得春草句將非恵連誰
深心紫河車與我特相宜金膏猶罔象玉液尚磷緇伏
枕寄賓館宛同清漳湄藥物多見饋珍羞亦兼之誰道
溟渤深猶言淺恩慈鳴蟬遊子意促織念歸期(齊賢曰/夢得春)
(草句紫河車/並見前巻)驕陽何火赫海木爍龍龜百川盡凋枯舟
檝閣中逵䇿馬搖凉月通宵出郊圻泣别目眷眷傷心
步遲遲願言保明徳王室佇清夷摻袂何所道援毫投
此辭(齊賢曰爾雅/九達謂之逵)
　　　别儲邕之剡中
借問剡中道東南指越鄉舟從廣陵去水入㑹稽長竹
色溪下綠荷花鏡裏香辭君向天姥拂石卧秋霜(齊賢/曰唐)
(剡縣𨽻越州㑹稽郡揚/州廣陵郡天姥山見前)
　　　留别金陵諸公
海水昔飛動三龍紛戰爭鍾山危波瀾傾側駭奔鯨黄
旗一掃蕩割壤開吳京六代更霸王遺跡見都城(齊賢/曰鍾)
(山見前吳京金陵也士/贇曰三龍魏蜀吳也)至今秦淮間禮樂秀羣英地扇
鄒魯學詩騰顔謝名五月金陵西祖余白下亭欲尋廬
峰頂先遶漢水行香爐紫煙滅瀑布落太清若攀星辰
去揮手緬含情(士贇曰文中子曰江東中國之舊土衣/冠禮樂之所就也永嘉之後江東貴焉)
(史貨殖傳鄒魯俗好儒備於禮漢鄒陽傳鄒魯士以經/學顔謝顔延之謝靈運恵連𤣥暉詩逺計皆先達鄭𤣥)
(曰行者將行祖祓之祭也白下在上元縣西北廬峯即/廬山也香爐峯在城北山南山北皆見其形圓聳常出)
(雲氣/故名)
　　　口號
食出野田美酒臨逺水傾東流若未盡應見别離情(齊/賢)
(曰吕氏春秋曰水/泉東流日夜不休)
　　　金陵酒肆留别
風吹(一作/白門)柳花滿店香吳姬壓酒勸客嘗金陵子弟來
相送欲行不行各盡觴請君試問東流水别意與之誰
短長(齊賢曰白亭在今建康東門外士贇曰學者若不/見古人用意處但得其皮毛所以去之便逺如風)
(吹柳花滿店香若人復能為此句亦未是太白至于吳/姬壓酒勸客嘗壓酒字他人亦難及金陵子弟來相送)
(欲行不行各盡觴益不同請君試問東流水别/意與之誰短長至此乃真太白妙處當潛心焉)
　　　金陵白下亭留别
驛亭三楊樹正當白下門吳煙暝長條漢水齧古根向
來送行處迴首阻笑言别後若見之為余一攀翻(齊賢/曰唐)
(武徳九年更金陵縣曰/白下縣白下吳之故都)
　　　别東林寺僧
東林送客處月出白猿啼笑别廬山逺何煩過虎溪(齊/賢)
(曰東林寺在廬山之南五里許與西林寺相鄰規制廣/寰若一大縣水石深怪古跡無窮東林三門内有小渠)
(名曰虎溪逺師送客未嘗過溪西林/即永法師所居規制稍不及東林)
　　　竄夜郎於烏江留别宗十六璟
君家全盛日台鼎何陸離斬鼇翼媧皇鍊石補天維一
迴日月顧三入鳯凰池失勢青門傍種𤓰復幾時猶㑹
衆賓客三千光路歧皇恩雪憤懣松栢含榮滋(齊賢曰/晋志在)
(天為三台在人為三公李善曰陸離參差衆貌許慎云/美好貌青門乃長安霸城門漢書邵平故秦東陵侯秦)
(破為布衣貧種𤓰於長安城東美𤓰故/世俗謂之東陵𤓰從邵平以為名也)我非東牀人令
姊忝齊眉浪跡未出世空名動京師適遭雲羅解翻謫
夜郎悲拙妻莫邪劔及此二龍隨慙君湍波苦千里逺
從之白帝曉猿斷黄牛過客遲遙瞻明月峽西去益相
思(齊賢曰太白上安州裴長史書云楚有七澤遂來觀/焉而許相公家見招妻以孫女便憩跡于此至移三)
(霜則題中所謂别宗十六者疑誤也莫耶二龍劔事及/白帝城明月峽見前黄牛峽𨽻峽州白崖間有石如人)
(形如牛形皆黄色有黄牛廟/閱其碑或云土星見形也)
　　　留别龔處士
龔子棲閒地都無人世喧柳深陶令宅竹暗辟疆園我
去黄牛峽遙愁白帝猿贈君巻葹草心斷竟何言(齊賢/曰葹)
(草詩謂之巻耳/爾雅謂之苓耳)
　　　贈别鄭判官
竄逐勿復哀慙君問寒灰浮雲本無意吹落章華臺逺
别淚空盡長愁心已摧二年吟澤畔顦顇幾時迴(齊賢/曰屈)
(原放遊江潭行吟澤畔/顔色顦顇形容枯槁)
　　　黄鶴樓送孟浩然之廣陵
故人西辭黄鶴樓煙花三月下揚州孤帆逺影碧空盡
唯見長江天際流(齊賢曰黄鶴/樓在邠州)
　　　將遊衡岳過漢陽雙松亭留别族弟浮屠談皓
秦欺趙氏璧却入邯鄲宫本是楚家玉還來荆山中丹
彩瀉滄溟清輝凌白虹青蠅一相㸃流落此時同(齊賢/曰藺)
(相如全璧歸趙事見三巻邯鄲縣名属趙國白虹天也/士贇曰詩箋青蠅之為蟲汙白使黒汙黒使白喻佞人)
(能變亂/善惡也)卓絶道門秀談𤣥乃支公延蘿結幽居翦竹繞
芳叢凉花拂户牖天籟鳴虛空憶我初來時葡萄開景
風今兹大火落秋葉黄梧桐水色夢沅湘長沙去何窮
寄書訪衡嶠但與南飛鴻(齊賢曰髙逸沙門傳支遁居/㑹稽晋哀帝欽其風采遣中)
(使至東迎支遁遂辭丘壑髙步天庭風土記/夏至景風至大火落七月也衡嶠衡嶽也)
　　　留别賈舎人至二首
大梁白雲起飄颻來南洲徘徊蒼梧野十見羅浮秋鼇
挾山海傾四溟揚洪流意欲託孤鴈從之摩天遊鳯苦
道路難翺翔還崑丘不肯銜我去哀鳴慙不留(齊賢曰/歸藏啓)
(筮曰有白雲起自蒼梧入于大梁四溟/者即四海也羅浮山及崑丘事見前)逺客謝主人明
珠難暗投拂拭倚天劔西登岳陽樓長嘯萬里風掃清
胷中憂誰念劉越石化為繞指柔(齊賢曰鄒陽曰明月/之珠以暗投人於道)
(衆莫不按劔相視岳陽樓在岳陽城上正對/君山劉越石詩何意百鍊剛化為繞指柔)
　　　其二
秋風吹胡霜凋此簷下芳折芳怨嵗晚離别悽以傷謬
攀青瑣賢延我於此堂君為長沙客我獨之夜郎勸此
一杯酒豈惟道路長割珠兩分贈寸心乆不忘何必兒
女仁相看淚成行(齊賢曰師古曰青瑣者刻為連瑣文/而青塗也士贇曰青瑣天子之門制)
(也/)
　　　渡荆門送别
渡逺荆門外來從楚國遊山隨平野盡江入大荒流月
下飛天鏡雲生結海樓仍憐故鄉水萬里送行舟(齊賢/曰荆)
(門軍有山名荆門蜀之諸山至此不復見矣成都有萬/里橋士贇曰史天官書海傍蜃氣象樓臺曠野氣成宫)
(闕/)
　　　聞李太尉大舉秦兵百萬出征東南懦夫請纓
　　　冀申一割之用半道病還留别金陵崔侍御十
　　　九韻
秦出天下兵蹴踏燕趙傾黄河飲馬竭赤羽連天明太
尉仗旄鉞雲騎繞彭城三軍授號令千里肅雷霆函谷
絶飛鳥武關擁連營意在斬巨鼇何論鱠長鯨(齊賢曰/關中皆)
(三秦之地漢百官公卿表太尉秦官應劭曰自上安下/曰尉武官悉以為稱尚書牧誓云王左杖黄鉞右秉白)
(旄唐徐州彭城郡治彭城縣唐書李光弼加太尉中書/令兼侍中河南副元帥知河南淮東西山南東荆南五)
(道節度行營事鎮泗州帝賦詩以餞遂疾驅入徐州朝/義走寶應元年進封臨淮郡王函谷在唐陜州靈寶縣)
(界桃林塞武關/在商州商洛縣)恨無左車略多愧魯連生拂劔照嚴霜
彫戈鬘(謨官切/長髪也)胡纓願雪㑹稽恥將期報恩榮半道謝
病還無因東南征亞夫未見顧劇孟阻先行天奪壯士
心長吁别吳京(齊賢曰漢書趙王陳餘聞漢且襲之聚/兵井陘口李左車說餘絶其糧道深溝)
(髙壘勿與戰餘不聽韓信引兵出井陘口斬成安君泜/水上擒趙王歇搆生得李左車者千金頃之縛至信解)
(其縛而師事之魯仲連/事見二巻吳京建康也)金陵遇太守倒屣相逢迎羣公
咸祖餞四座羅朝英初發臨滄觀醉棲征虜亭舊國見
秋月長江流寒聲帝車信迴轉河漢復縱横孤鳯向西
海飛鴻辭北溟因之出寥廓揮手謝公卿(齊賢曰輿地/志秣陵新亭)
(向有逺望樓又名勞勞樓後改名臨滄觀丹陽/記曰征虜亭太安中征虜將軍謝安立因名)
　　　别韋少府
西出蒼龍門南登白鹿原欲尋商山皓猶戀漢皇恩水
國逺行邁仙經深討論洗心向秋月清耳敬亭猿(齊賢/曰商)
(山四皓/見前)築室在人境閉關無世喧多君枉髙駕贈我以
微言交乃意氣合道因風雅存别離有相思瑤瑟與金
樽(齊賢曰師古/曰多猶重也)
　　　南陵别兒童入京
白酒新熟山中歸黄雞啄黍秋正肥呼童烹雞酌白酒
兒女嬉笑牽人衣髙歌取醉欲自慰起舞落日爭光輝
游說萬乗苦不早著鞭跨馬涉逺道㑹稽愚婦輕買臣
余亦辭家西入秦仰天大笑出門去我輩豈是蓬蒿人
(齊賢曰朱買/臣妻事見前)
　　　别山僧(涇縣/作)
何處名僧到水西乗舟弄月宿涇溪平明别我上山去
手攜金䇿踏雲梯騰身轉覺三天近舉足迴看萬嶺低
謔浪肯居支遁下風流還與逺公齊此度别離何日見
相思一夜暝猿啼(齊賢曰涇溪𨽻涇縣属宣州支遁字/道林逺法師居廬山東林寺士贇曰)
(道書自初一氣而分二氣是為三天一氣大羅天三氣/清微天禹餘天太赤天即乙清上清太清之三境也)
　　　贈别王山人歸布山
王子析道論微言破秋毫還歸布山隠興入天雲髙爾
去安可遲瑤草恐衰歇我心亦懷歸屢夢松上月傲然
遂獨往長嘯開巖扉林壑乆巳蕪石道生薔薇願言弄
笙鶴嵗晚來相依(齊賢曰山海經姑瑤之山帝女/死焉化為瑤草服之者媚於人)
　　　江夏别宋之悌
楚水清若空遙將碧海通人分千里外興在一杯中谷
鳥吟晴日江猿嘯晚風平生不下淚於此泣無窮(齊賢/曰陸)
(羽曰楚水第一晉水第/二吳水第三是謂三泉)
　
　
　
　
　
　
　
　
　
　
　
　
　
　
　
　李太白集分類補註巻十五
欽定四庫全書
　李太白集分類補註巻十六
　　　　　　　　　　　宋　楊齊賢　集註
　　　　　　　　　　　元　蕭士贇　補註
　　送
　　　南陽送客
斗酒勿為薄寸心貴不忘坐惜故人去偏令游子傷離
顔怨芳草春思結垂楊揮手再三别臨岐空斷腸(齊賢/曰論)
(語久要不忘/平生之言)
　　　送張舍人之江東
張翰江東去正值秋風時天清一鴈逺海闊孤帆遲白
日行欲暮滄波杳難期吳洲如見月千里幸相思(齊賢/曰張)
(翰事見/前巻)
　　　送王屋山人魏萬還王屋(并序/)
　　　　王屋山人魏萬云自嵩宋沿呉相訪數千里
　　　　不遇乗興游台越經永嘉觀謝公石門後於
　　　　廣陵相見美其愛文好古浪跡方外因述其
　　　　行而贈是詩(一作見王屋山人魏萬云自嵩/歴兖游梁入吳計程三千里相)
　　　　(訪不遇因下江東尋諸名山往復百越後於/廣陵一面遂乘興共過金陵此公愛竒好古)
　　　　(獨出物表因述/其行遂有此詩)
仙人東方生浩蕩弄雲海沛然乗天游獨往失所在魏
侯繼大名本家聊攝城巻舒入元化跡與古賢并(齊賢/曰東)
(方朔曽弄紫泥之海見二巻杜預曰/聊攝齊西界平原聊縣東北有攝城)十三弄文史揮筆
如振綺辯折田巴生心齊魯連子西涉清洛源頗驚人
世喧采秀卧王屋因窺洞天門朅來游嵩峯羽客何雙
雙朝攜月光子暮宿玉女牕鬼谷上窈窕龍潭下奔潨
(齊賢曰東方朔書曰年十三學書三冬文史足用唐王/屋縣𨽻河南府有王屋山嵩山唐𨽻河南登封縣鬼谷)
(先生晉平公時人隱居鬼谷因以為號先生姓王名剛/蘇秦張儀從之學學成歸先生與一隻履化為犬以引)
(二子即日到秦徐廣曰潁川陽城有鬼谷嵩山嵩陽觀/西有龍潭士贇曰魯連子曰齊之辯者曰田巴辯於徂)
(丘而議於稷下毁五帝罪三王一日而服千人有徐易/弟子曰魯連謂客曰臣願當田子侯不敢復説於是往)
(見而請曰今楚軍南趙伐髙唐亡在朝夕今臣將罷南/陽之師還髙唐之兵所貴談説此之謂也如先生之言)
(有似是者人皆惡之田巴於是杜口易業終身不/談潨音叢毛詩箋云水㑹也説文小水入大水)東浮
汴河水訪我三千里逸興滿吳雲飄颻淛江汜揮手杭
越間樟亭望潮還濤捲海門石雲横天際山白馬走素
車雷奔駭心顔(齊賢曰浙江汜杭今之臨安浙之西/越州今紹興府浙之東樟亭在焉)遙
聞㑹稽美且度耶溪水萬壑與千巖崢嶸鏡湖裏秀色
不可名清輝滿江城人游月邊去舟在空中行此中久
延佇入剡尋王許笑讀曹娥碑沈吟黄絹語天台連四
明日入向國清五峯轉月色百里行松聲靈溪咨沿越
華頂殊超忽石梁横青天側足履半月(齊賢曰世説顧/長康從㑹稽還)
(人問山川之美顧云千巖競秀萬壑爭竒耶溪見前許/邁移臨安入西山改名𤣥義子曹娥上虞人父時迎神)
(泳濤而上為水所淹不得尸娥年十四乃投𤓰于江祝/父在此𤓰當沉旬有七日𤓰沉娥遂投江而死縣令度)
(尚為改葬作碑蔡邕過吳讀碑文以為詞藻絶倫因刻/石傍作八字云黄絹㓜婦外孫虀臼曹操與楊修共讀)
(之修先悟操行三十里方悟為絶妙好辭四字天台賦/云過靈溪而一躍僧惠虚姓東居天台國清寺與同侣)
(游山戯過石橋水峻苔滑懸流萬仞下不見底衆皆股/慄不行惠虚獨超然而過徑上石壁外微有小徑遂見)
(宫闕連亘十里許其門題曰㑹真府左曰金庭宫右曰/桐柏宫皆金樓玉牕髙百餘尺孔靈符㑹稽記曰赤城)
(山有石/橋懸度)眷然思永嘉不憚海路賖掛席歴海嶠迴瞻赤
城霞赤城漸微没孤嶼前嶢兀水續萬古流亭空千霜
月(齊賢曰唐溫州永嘉郡謝靈運出為永嘉守郡有名/山水肆意游遨徧歴諸縣所至輙為詩詠以致其意)
(故有登臨海嶠諸作赤城霞㑹稽/記曰赤城山山色皆赤狀似雲霞)縉雲川谷難石門最
可觀瀑布掛北斗莫窮此水端噴壁灑素雪空濛生晝
寒却思惡溪去寧懼惡溪惡咆哮七十灘水石相噴薄
路創李北海巖開謝康樂松風和猿聲捜索連洞壑徑
出梅花橋雙溪納歸潮落帆金華岸赤松若可招(齊賢/曰唐)
(處州縉雲縣謝靈運有登石門最髙頂詩又靈運游名/山志曰石門凡六處石門遡水上入兩山間兩邊石壁)
(右邊石巖下臨澗水南史褚伯玉錢塘人往剡居瀑布/山麗水縣東十里有惡溪多水怪太白自註李邕昔為)
(括州開此嶺路又曰惡溪有謝康樂題詩處婺州金華/縣有金華山金華有赤松澗人見赤松子安期先生於)
(此/)沈約八詠樓城西孤岧嶤岧嶤四荒外曠望羣川㑹
雲巻天地開波連浙西大亂流新安口北指嚴光瀨釣
臺碧雲中邈與蒼嶺對稍稍來吳都徘徊上姑蘇烟綿
横九疑漭(水大/貌)蕩見五湖目極心更逺悲歌但長吁(齊/賢)
(曰南史沈約字休文吳郡人為棗陽太守郡有沈約八/詠樓又有新安汢水至清淺詩蘇州吳郡治吳縣五湖)
(即震澤見前士贇曰師古曰戎狄荒服故曰四荒言其/恍惚去來無常也蒼嶺在台州仙居縣西北五十里髙)
(五千/丈)迴橈楚江濵揮䇿揚子津身着日本裘(裘則朝卿/所贈日本)
(布為/之)昻藏出風塵五月造我語知非佁儗人相逢樂無
限水石日在眼徒干五諸侯不致百金産吾友揚子雲
絃歌播清芬雖為江寧宰好與山公羣乗興但一行且
知我愛君君來幾何時仙臺應有期東牕緑玉樹定長
三五枝至今天壇人當笑爾歸遲我苦惜逺别茫然使
心悲黄河若不斷白首長相思(齊賢曰日本去/京師萬四千里)
　　　送當塗趙少府赴長蘆
我來揚都市送客囘輕舠因誇楚太子便覩廣陵濤仙
尉趙家玉英風凌四豪維舟至長蘆目送烟雲髙揺扇
對酒樓持袂把蟹螯前途儻相思登嶽一長謡(齊賢曰/揚都揚)
(州士贇曰漢書游俠傳信陵平原孟/嘗春申游諸侯者以四豪為稱首)
　　　送友人尋越中山水
聞道稽山去偏宜謝客才千巖泉灑落萬壑樹縈迴東
海横秦望西陵遶越臺湖清霜鏡曉濤白雪山來八月
枚乗筆三吳張翰杯此中多逸興早晚向天台(齊賢曰/㑹稽記)
(秦望山在州城正南史記始皇登之望南海西陵與浙/江亭相對乃錢塘㑹稽津渡處晉張翰任心自適不求)
(當世或謂之曰卿縱不屑遇一時偏不為身後名邪答/曰使我有身後名不如即時一杯酒天台山在合州士)
(贇曰越臺即越王臺圖經/云在種山今在卧龍之西)
　　　送族弟凝之滁求婚崔氏
與爾情不淺忘筌已得魚玉臺掛寶鏡持此意何如坦
腹東牀下由來志氣疎遙知向前路擲菓定盈車(齊賢/曰莊)
(子筌者所以求魚也得魚而忘筌潘/安仁至美每行老嫗以菓擲之滿車)
　　　送友人游梅湖
送君游梅湖應見梅花發有使寄我來無令紅芳歇暫
行新林浦定醉金陵月莫惜一鴈書音塵坐胡越(齊賢/曰漢)
(書帝思蘇武使謂單于天子射上林得鴈足繫帛士贇/曰陸凱與范曄相善自江南折梅花一枝寄長安與凱)
(詩曰折梅逢驛使寄與隴頭/人江南無所有聊贈一枝春)
　　　送崔十二游天竺寺
還聞天竺寺夢想懐東越每年海樹霜桂子落秋月送
君游此地已屬流芳歇待我來歲行相隨浮溟渤(齊賢/曰錢)
(塘諸寺天竺最盛山有一門/南北相望而上下兩天竺寺)
　　　送楊山人歸天台
客有思天台東行路超忽濤落浙江秋沙明浦陽月今
游方厭楚昨夢先歸越且盡秉燭歡無辭凌晨發我家
小阮賢剖竹赤城邊詩人多見重官燭未曾然興引登
山屐情催泛海船石橋如可度攜手弄雲烟(齊賢曰酈/長善水經)
(註云浦陽江水導源東陽縣而經上虞縣小阮乃籍兄/熙子咸也漢書巴祗為揚州刺史在官不迎妻子夜與)
(士對坐暗中不然官燭謝靈運尋山陟嶺必造幽峻巖/嶂數十里莫不備盡登躡甞着木屐上山則去其前齒)
(下山則去其後齒有/游赤城及望海詩)
　　　送溫處士歸黄山白鵞峯舊居
黄山四千仞三十六竒峯丹崖夾石柱菡蓞金芙蓉伊
昔昇絶頂下窺天目松仙人煉藥處羽化留餘蹤(齊賢/曰黄)
(山𨽻宣州圖經云黄帝與浮丘仙人鍊丹於此爾雅荷/芙蕖其華菡蓞其實蓮其根藕天目山在臨安西五十)
(里髙三千九百丈周囘八百里乃神仙所居有三十六/峯太平寰宇記天山有兩湖若左右目故曰天目士贇)
(曰晉書許邁徧游名山採藥莫/測所終好道者皆謂之羽化也)亦聞溫伯雪獨往今相
逢採秀辭五嶽攀巖歴萬重歸休白鵝嶺渴飲丹砂井
鳳吹我時來雲車爾當整去去陵陽東行行芳桂叢迴
溪十六度碧嶂盡晴空他日還相訪乗橋躡綵虹(齊賢/曰白)
(鵝嶺在黄山莊子溫伯雪舍於魯仲尼見之而/不言子路問仲尼曰夫人者目擊而道存矣)
　　　送方士趙叟之東平
長桑晚洞視五藏無全牛趙叟得秘訣還從方士游西
過獲麟臺為我弔孔丘念别復懐古潸然空淚流(齊賢/曰莊)
(子庖丁曰始吾之解牛之時所見無非牛者三年之後/未嘗見全牛也方今之時臣以神遇而不以目視獲麟)
(臺在魯國西士贇曰史記扁鵲者渤海鄭人也姓秦氏/名越人少時為人舍長舍客長桑君過扁鵲獨竒之嘗)
(謹遇之長桑君亦知扁鵲非常人出入十餘年乃呼扁/鵲私坐間與語曰我有禁方年老欲傳與公公母泄扁)
(鵲曰敬諾乃出其懐中藥與扁鵲飲是以上池之水三/十日當知物矣乃悉取其禁方書盡與扁鵲忽然不見)
(殆非人也扁鵲以其言飲藥三十日視垣見一方/人以此視病盡見五臟癥結特以診脉為名耳)
　　　送韓準裴政孔巢父還山(魯中/)
獵客張兔罝不能掛龍虎所以青雲人髙歌在巖户韓
生信英彦裴子含清真孔矦復秀出俱與雲霞親峻節
凌逺松同衾卧盤石斧冰潄寒泉三子同二屐(士贇曰/盤大石)
(也/)時時或乗興往往雲無心出山揖牧伯長嘯輕衣簮
昨宵夢裏還云弄竹溪月今辰魯東門帳飲與君别雪
崖滑去馬蘿徑迷歸人相思若烟草歴亂無冬春(齊賢/曰尚)
(書周官曰外有州牧侯伯陸機演連珠曰頓網探雲不/能招龍振網羅雲不必招鳳是以巢箕之叟不盼丘園)
(之庇洗耳之民不發傅巖之/夢此詩首四句意出於此)
　　　送楊少府赴選
大國置衡鏡準平天地心羣賢無邪人朗鑒窮情深吾
君詠南風衮冕彈鳴琴時泰多美士京國㑹纓簮山苗
落磵底幽松出髙岑(齊賢曰禮記舜作五絃之琴以歌/南風士贇曰三禮圖衮冕垂白珠)
(十有二旒以組為纓色如綬黈纊充/耳玉簮導板黄金飾周制冕有紐)夫子有盛才主司
得球琳流水非鄭曲前行遇知音衣工剪綺綉一悞傷
千金何惜刀尺餘不裁寒女衾我非彈冠者感别但開
襟空谷無白駒賢人豈悲吟大道安棄物時來或招尋
爾見山吏部當應無陸沈(齊賢曰漢書王吉傳吉與貢/禹為友世稱王陽在位貢公)
(彈冠言其取舍同也師古曰彈冠者言入仕也毛詩皎/皎白駒在彼空谷山濤為吏部所甄拔人物各為題目)
(時稱山公啟事莊子陸沈註/人中隱者譬如無水而沉)
　　　對雪奉餞任城六父秩滿歸京
龍虎謝鞭䇿鵷鸞不司晨君看海上鶴何以籠中鶉獨
用天地心浮雲乃吾身雖將簮組狎若與烟霞親(齊賢/曰蔡)
(衡曰几象鳳者有五多赤色者鳳多青色者鸞多黄色/者鵷多紫色者鷟多白色者鵠此鳥多青乃鸞非鳳也)
季父有英風白眉超常倫一官即夢寐脱屣歸西秦竇
公敞華筵墨客盡來臻燕歌落胡鴈郢曲迴陽春征馬
百度嘶游車動行塵躊躇未忍去戀此四座人餞離駐
髙駕惜别空慇懃何時竹林下更與步兵鄰(齊賢曰白/眉陽春白)
(雪事並見前巻士贇/曰燕歌行古樂府名)
　　　魯郡堯祠送吳五之瑯琊
堯没三千歲青松古廟存送行奠桂酒拜舞清心魂日
色促歸人連歌倒芳樽馬嘶俱醉起分手更何言(齊賢/曰兖)
(州魯郡有堯廟士贇曰/左傳心之精爽謂魂魄)
　　　魯郡堯祠送竇明府薄華還西京(時久病/初起作)
朝䇿犂眉騧舉鞭力不堪强扶愁疾向何處角巾微服
堯祠南長楊掃地不見日石門噴作金沙潭笑誇故人
指絶境山光水色青於藍(齊賢曰爾雅黄/馬黒喙曰騧)廟中往往來
擊鼓堯本無心爾何苦門前長跪雙石人有女如花日
歌舞銀鞍繡轂往復迴簸林蹶石鳴風雷逺烟空翠時
明滅白鷗歴亂長飛雪紅泥亭子赤闌干碧流環轉青
錦湍深沉百丈洞海底那知不有蛟龍蟠(齊賢曰西京/雜記晉靈公)
(家甚瑰壯四角以石人/男女四十餘皆立侍)君不見緑珠潭水流東海綠珠
紅粉沈光彩綠珠樓下花滿園今日曾無一枝在昨夜
秋聲閶闔來洞庭水落騷人哀遂將三五少年輩登髙
逺望形神開生前一笑輕九鼎魏武何悲銅雀臺(齊賢/曰石)
(崇綠珠事見前巻魏志注建安十五年冬作銅雀臺士/贇曰王褒四子講德論商歌下注曰商秋聲也淮南子)
(天文訓曰涼風至四十五日/閶闔風至註云兑卦之風也)我歌白雲倚牕牖爾聞其
聲但揮手長風吹月度海來遙勸仙人一杯酒酒中樂
酣宵向分舉觴酹堯堯可聞何不令臯繇擁篲横八極
直上青天揮浮雲髙陽小飲真瑣瑣山公酩酊何如我
竹林七子去道賖蘭亭雄筆安足誇堯祠笑殺五湖水
至今憔悴空荷花爾向西秦我東越暫向瀛洲訪金闕
藍田太白若可期為余掃灑石上月(齊賢曰徐陵有白/雲出嶠篇師古曰)
(彗所以掃也山公酩酊竹林七賢事見前王羲之蘭亭/序曰永和九年歲在癸丑暮春之初㑹于㑹稽山陰之)
(蘭亭東越㑹稽也漢志三神山上黄金銀為宫闕唐京/兆府藍田縣世傳自古美玉多出藍田太白山在武功)
(縣南去長安三百里士/贇曰爾雅曰瑣瑣小也)
　　　金鄉送韋八之西京
客自長安來還歸長安去狂風吹我心西掛咸陽樹此
情不可道此别何時遇望望不見君連山起烟霧(齊賢/曰漢)
(志長安縣髙帝五年置惠帝元年初城六年成户八萬/八百士贇曰太白此詩因别友而動懐君之思可謂身)
(在江湖心存/魏闕者矣)
　　　送薛九被讒去魯
宋人不辨玉魯賤東家丘我笑薛夫子胡為兩地游黄
金消衆口白璧竟難投梧桐生蒺藜綠竹乏佳實鳳凰
宿誰家送與羣雞匹(齊賢曰宋人得燕石以為寶事見/前魯人不知孔子以為是東家丘)
(顔師古曰美金見毁衆共疑之數被燒煉以至銷鑠又/曰夜光之璧以闇投人於道莫不按劒相盼詩箋云鳳)
(凰之性非梧桐不/棲非竹實不食)田家養老馬窮士歸其門蛾眉笑躄
(音壁不/能行貎)者賔客去平原却斬美人首三千還駿奔(齊賢/曰田)
(子方見老馬於道問其御者曰公家之畜罷而不用出/而鬻之子方曰少盡其力老棄其身仁者不為也以束)
(帛贖之史記平原君家樓臨民家民家有躄者槃散行/汲平原君美人居樓上臨見大笑之明日躄者至門請)
(曰臣不幸有罷癃之疾而君之後宫笑臣臣願得笑者/頭平原君笑應曰諾躄者去君笑曰此豎子乃欲以一)
(笑之故殺吾美人不亦甚乎居歲餘賔客稍稍引去平/原君怪之門下一人前曰以君之不殺笑躄者以君為)
(愛色而賤士即去耳於是君乃殺笑躄者/美人頭自造門謝焉門下乃復稍稍來)毛公一挺劒
楚趙兩相存(齊賢曰史秦圍邯鄲趙使平原君求救合/從於楚約與食客文武備者二十人偕得)
(十九人餘無可取者有毛遂自薦曰願備員而行平原/君與楚合從言其利害日出而言之日中不决毛遂按)
(劒歴堦而上曰白起小豎子耳率數萬之衆與楚國戰/一戰而舉鄢郢再戰而燒夷陵三戰而辱王之先人此)
(百世之怨而趙之所羞而王不知惡合從者為楚非為/趙也楚王曰唯唯謹奉社稷以從遂謂楚王之左右曰)
(取雞狗馬之血來遂奉銅盤而跪進之楚王曰王/當㰱血定從次者吾君次者遂遂定從於殿上)孟甞
悦狡兔三窟賴馮諼(齊賢曰史記孟甞使馮諼收責於/薛諼矯以賜諸民因燒其劵長驅)
(到齊孟甞君見之曰責畢收乎曰收畢矣以何市而反/諼曰君云視吾家所寡有者臣竊計君所寡者義耳竊)
(以為君市義君不説朞年孟甞君就國於薛民扶老攜/幼迎君道中君顧馮諼曰先生所為文市義者乃今日)
(見之諼曰狡兔有三窟僅得免其死今君有一窟未得/髙枕而卧也請為君復鑿二窟乃西游梁謂惠王曰齊)
(放孟嘗君諸侯先迎之國富而兵强於是惠王遣使聘/孟甞君梁使三反齊王聞之遣太傅謝君曰寡人不祥)
(沉於謟謏之臣開罪於君寡人不足為也願君顧先王/之宗廟反國統萬人乎諼戒君曰願請先王之祭器立)
(宗廟於薛廟成還報君曰三窟已就君姑髙枕/為樂矣君為相數十年無纎芥之禍諼之謀也)信陵奪
兵符為用侯生言(士贇曰史記魏公子無忌用侯/生計矯晉鄙兵救趙事見三巻)春申
一何愚刎首為李園(齊賢曰史記楚人李園進女弟於/春申君君即幸之知其有身園與)
(其女弟謀使説君曰今妾有身而人莫知誠以君之重/進妾於楚王王必幸妾賴天有子男則是君之子為王)
(也楚國盡可得君大然之乃出園女弟謹舍而言之楚/王王召入幸之遂生子男立為太子以園女弟為皇后)
(楚王貴李園園用事恐春申君語泄欲殺以滅口而國/人無有知者後楚考烈王卒李園果先入伏死士於棘)
(門之内春申君入棘門死士刺君斬其頭投之棘門外/使吏盡滅君之家而李園女弟所生子者遂立為幽王)
賢哉四公子撫掌黄泉裏借問笑何人笑人不好士爾
去且勿諠桃李竟何言沙丘無漂母誰肯飯王孫(齊賢/曰史)
(記沙丘在鉅鹿此沙丘當在魯韓信漂母事見前士贇/曰按此四句乃是總上之意盖取平原孟甞信陵得士)
(而用其言故卒能自保譏春申君不能用朱英之言而/卒受李園之禍故詩中有春申一何愚之語也國䇿曰)
(春申君相楚二十五年考烈王病朱英謂春申君曰世/有無妄之福又有無妄之禍今君處無妄之世以事無)
(妄之主安不有無妄之人乎春申君曰何謂曰君相楚/二十餘年矣雖名為相國寶楚王也五子皆相諸侯今)
(王疾甚旦暮且崩太子衰弱疾而不起而君相少主因/而代立當國如伊尹周公王長而反政不即遂南面稱)
(孤因而有楚國此所謂無妄之福也李園國舅也不為/將兵而陰養死士之日久矣楚王崩李園必先入據本)
(議制斷君命乗權而殺君以滅口此所謂無妄之禍也/君先仕臣為郎中王崩李園先入臣請為君刺其胷殺)
(之此所謂無妄之人也春申君曰先生置之勿復言且/李園軟弱人也僕又善之則何至此朱英恐乃亡去後)
(十七日考烈王/崩果罹其禍)
　　　單父東樓秋夜送族弟沈之秦(時凝弟/在席)
爾從咸陽來問我何勞苦沐猴而冠不足言身騎土牛
滯東魯沈弟欲行凝弟留孤飛一鴈秦雲秋坐來黄葉
落四五北斗已掛西城樓絲桐感人絃亦絶滿堂送君
皆惜别巻簾見月清興來疑是山陰夜中雪明日斗酒
别惆悵清路塵遙望長安日不見長安人長安宫闕九
天上此地曾經為近臣一朝復一朝髪白心不改屈原
憔悴滯江潭亭伯流離放遼海折翮翻飛隨轉蓬聞弦
虛墜下霜空聖朝久棄青雲士他日誰憐張長公(齊賢曰/唐史太)
(白常供奉翰林故曰近臣士贇曰崔亭伯忤竇憲/出為長岑事見十巻白此詩睠顧宗國之意深矣)
　　　送族弟凝至晏堌單父三十里
雪滿原野白戎裝出盤游揮鞭布獵騎四顧登髙丘兔
起馬足間蒼鷹下平疇喧呼相馳逐取樂銷人憂捨此
戒禽荒微聲列齊謳鳴雞發晏堌别鴈驚淶溝西行有
東音寄與長河流(齊賢曰書盤游無度又曰/外作禽荒説文謳歌也)
　　　魯城北郭曲腰桑下送張子還嵩陽
送别枯桑下凋葉落半空我行懵道逺爾獨知天風誰
念張仲蔚還依蒿與蓬何時一杯酒更與李膺同(齊賢/曰三)
(輔新録張仲蔚平陵人所居蓬蒿之下士贇/曰太白以仲蔚比張子而以李膺自比耳)
　
　
　
　
　
　
　
　
　
　
　
　
　
　李太白集分類補註巻十六
欽定四庫全書
　李太白集分類補註巻十六
　　　　　　　　　　　宋　楊齊賢　集註
　　　　　　　　　　　元　蕭士贇　補註
　　送
　　　南陽送客
斗酒勿為薄寸心貴不忘坐惜故人去偏令游子傷離
顔怨芳草春思結垂楊揮手再三别臨岐空斷腸(齊賢/曰論)
(語久要不忘/平生之言)
　　　送張舍人之江東
張翰江東去正值秋風時天清一鴈逺海闊孤帆遲白
日行欲暮滄波杳難期吳洲如見月千里幸相思(齊賢/曰張)
(翰事見/前巻)
　　　送王屋山人魏萬還王屋(并序/)
　　　　王屋山人魏萬云自嵩宋沿呉相訪數千里
　　　　不遇乗興游台越經永嘉觀謝公石門後於
　　　　廣陵相見美其愛文好古浪跡方外因述其
　　　　行而贈是詩(一作見王屋山人魏萬云自嵩/歴兖游梁入吳計程三千里相)
　　　　(訪不遇因下江東尋諸名山往復百越後於/廣陵一面遂乘興共過金陵此公愛竒好古)
　　　　(獨出物表因述/其行遂有此詩)
仙人東方生浩蕩弄雲海沛然乗天游獨往失所在魏
侯繼大名本家聊攝城巻舒入元化跡與古賢并(齊賢/曰東)
(方朔曽弄紫泥之海見二巻杜預曰/聊攝齊西界平原聊縣東北有攝城)十三弄文史揮筆
如振綺辯折田巴生心齊魯連子西涉清洛源頗驚人
世喧采秀卧王屋因窺洞天門朅來游嵩峯羽客何雙
雙朝攜月光子暮宿玉女牕鬼谷上窈窕龍潭下奔潨
(齊賢曰東方朔書曰年十三學書三冬文史足用唐王/屋縣𨽻河南府有王屋山嵩山唐𨽻河南登封縣鬼谷)
(先生晉平公時人隱居鬼谷因以為號先生姓王名剛/蘇秦張儀從之學學成歸先生與一隻履化為犬以引)
(二子即日到秦徐廣曰潁川陽城有鬼谷嵩山嵩陽觀/西有龍潭士贇曰魯連子曰齊之辯者曰田巴辯於徂)
(丘而議於稷下毁五帝罪三王一日而服千人有徐易/弟子曰魯連謂客曰臣願當田子侯不敢復説於是往)
(見而請曰今楚軍南趙伐髙唐亡在朝夕今臣將罷南/陽之師還髙唐之兵所貴談説此之謂也如先生之言)
(有似是者人皆惡之田巴於是杜口易業終身不/談潨音叢毛詩箋云水㑹也説文小水入大水)東浮
汴河水訪我三千里逸興滿吳雲飄颻淛江汜揮手杭
越間樟亭望潮還濤捲海門石雲横天際山白馬走素
車雷奔駭心顔(齊賢曰浙江汜杭今之臨安浙之西/越州今紹興府浙之東樟亭在焉)遙
聞㑹稽美且度耶溪水萬壑與千巖崢嶸鏡湖裏秀色
不可名清輝滿江城人游月邊去舟在空中行此中久
延佇入剡尋王許笑讀曹娥碑沈吟黄絹語天台連四
明日入向國清五峯轉月色百里行松聲靈溪咨沿越
華頂殊超忽石梁横青天側足履半月(齊賢曰世説顧/長康從㑹稽還)
(人問山川之美顧云千巖競秀萬壑爭竒耶溪見前許/邁移臨安入西山改名𤣥義子曹娥上虞人父時迎神)
(泳濤而上為水所淹不得尸娥年十四乃投𤓰于江祝/父在此𤓰當沉旬有七日𤓰沉娥遂投江而死縣令度)
(尚為改葬作碑蔡邕過吳讀碑文以為詞藻絶倫因刻/石傍作八字云黄絹㓜婦外孫虀臼曹操與楊修共讀)
(之修先悟操行三十里方悟為絶妙好辭四字天台賦/云過靈溪而一躍僧惠虚姓東居天台國清寺與同侣)
(游山戯過石橋水峻苔滑懸流萬仞下不見底衆皆股/慄不行惠虚獨超然而過徑上石壁外微有小徑遂見)
(宫闕連亘十里許其門題曰㑹真府左曰金庭宫右曰/桐柏宫皆金樓玉牕髙百餘尺孔靈符㑹稽記曰赤城)
(山有石/橋懸度)眷然思永嘉不憚海路賖掛席歴海嶠迴瞻赤
城霞赤城漸微没孤嶼前嶢兀水續萬古流亭空千霜
月(齊賢曰唐溫州永嘉郡謝靈運出為永嘉守郡有名/山水肆意游遨徧歴諸縣所至輙為詩詠以致其意)
(故有登臨海嶠諸作赤城霞㑹稽/記曰赤城山山色皆赤狀似雲霞)縉雲川谷難石門最
可觀瀑布掛北斗莫窮此水端噴壁灑素雪空濛生晝
寒却思惡溪去寧懼惡溪惡咆哮七十灘水石相噴薄
路創李北海巖開謝康樂松風和猿聲捜索連洞壑徑
出梅花橋雙溪納歸潮落帆金華岸赤松若可招(齊賢/曰唐)
(處州縉雲縣謝靈運有登石門最髙頂詩又靈運游名/山志曰石門凡六處石門遡水上入兩山間兩邊石壁)
(右邊石巖下臨澗水南史褚伯玉錢塘人往剡居瀑布/山麗水縣東十里有惡溪多水怪太白自註李邕昔為)
(括州開此嶺路又曰惡溪有謝康樂題詩處婺州金華/縣有金華山金華有赤松澗人見赤松子安期先生於)
(此/)沈約八詠樓城西孤岧嶤岧嶤四荒外曠望羣川㑹
雲巻天地開波連浙西大亂流新安口北指嚴光瀨釣
臺碧雲中邈與蒼嶺對稍稍來吳都徘徊上姑蘇烟綿
横九疑漭(水大/貌)蕩見五湖目極心更逺悲歌但長吁(齊/賢)
(曰南史沈約字休文吳郡人為棗陽太守郡有沈約八/詠樓又有新安汢水至清淺詩蘇州吳郡治吳縣五湖)
(即震澤見前士贇曰師古曰戎狄荒服故曰四荒言其/恍惚去來無常也蒼嶺在台州仙居縣西北五十里髙)
(五千/丈)迴橈楚江濵揮䇿揚子津身着日本裘(裘則朝卿/所贈日本)
(布為/之)昻藏出風塵五月造我語知非佁儗人相逢樂無
限水石日在眼徒干五諸侯不致百金産吾友揚子雲
絃歌播清芬雖為江寧宰好與山公羣乗興但一行且
知我愛君君來幾何時仙臺應有期東牕緑玉樹定長
三五枝至今天壇人當笑爾歸遲我苦惜逺别茫然使
心悲黄河若不斷白首長相思(齊賢曰日本去/京師萬四千里)
　　　送當塗趙少府赴長蘆
我來揚都市送客囘輕舠因誇楚太子便覩廣陵濤仙
尉趙家玉英風凌四豪維舟至長蘆目送烟雲髙揺扇
對酒樓持袂把蟹螯前途儻相思登嶽一長謡(齊賢曰/揚都揚)
(州士贇曰漢書游俠傳信陵平原孟/嘗春申游諸侯者以四豪為稱首)
　　　送友人尋越中山水
聞道稽山去偏宜謝客才千巖泉灑落萬壑樹縈迴東
海横秦望西陵遶越臺湖清霜鏡曉濤白雪山來八月
枚乗筆三吳張翰杯此中多逸興早晚向天台(齊賢曰/㑹稽記)
(秦望山在州城正南史記始皇登之望南海西陵與浙/江亭相對乃錢塘㑹稽津渡處晉張翰任心自適不求)
(當世或謂之曰卿縱不屑遇一時偏不為身後名邪答/曰使我有身後名不如即時一杯酒天台山在合州士)
(贇曰越臺即越王臺圖經/云在種山今在卧龍之西)
　　　送族弟凝之滁求婚崔氏
與爾情不淺忘筌已得魚玉臺掛寶鏡持此意何如坦
腹東牀下由來志氣疎遙知向前路擲菓定盈車(齊賢/曰莊)
(子筌者所以求魚也得魚而忘筌潘/安仁至美每行老嫗以菓擲之滿車)
　　　送友人游梅湖
送君游梅湖應見梅花發有使寄我來無令紅芳歇暫
行新林浦定醉金陵月莫惜一鴈書音塵坐胡越(齊賢/曰漢)
(書帝思蘇武使謂單于天子射上林得鴈足繫帛士贇/曰陸凱與范曄相善自江南折梅花一枝寄長安與凱)
(詩曰折梅逢驛使寄與隴頭/人江南無所有聊贈一枝春)
　　　送崔十二游天竺寺
還聞天竺寺夢想懐東越每年海樹霜桂子落秋月送
君游此地已屬流芳歇待我來歲行相隨浮溟渤(齊賢/曰錢)
(塘諸寺天竺最盛山有一門/南北相望而上下兩天竺寺)
　　　送楊山人歸天台
客有思天台東行路超忽濤落浙江秋沙明浦陽月今
游方厭楚昨夢先歸越且盡秉燭歡無辭凌晨發我家
小阮賢剖竹赤城邊詩人多見重官燭未曾然興引登
山屐情催泛海船石橋如可度攜手弄雲烟(齊賢曰酈/長善水經)
(註云浦陽江水導源東陽縣而經上虞縣小阮乃籍兄/熙子咸也漢書巴祗為揚州刺史在官不迎妻子夜與)
(士對坐暗中不然官燭謝靈運尋山陟嶺必造幽峻巖/嶂數十里莫不備盡登躡甞着木屐上山則去其前齒)
(下山則去其後齒有/游赤城及望海詩)
　　　送溫處士歸黄山白鵞峯舊居
黄山四千仞三十六竒峯丹崖夾石柱菡蓞金芙蓉伊
昔昇絶頂下窺天目松仙人煉藥處羽化留餘蹤(齊賢/曰黄)
(山𨽻宣州圖經云黄帝與浮丘仙人鍊丹於此爾雅荷/芙蕖其華菡蓞其實蓮其根藕天目山在臨安西五十)
(里髙三千九百丈周囘八百里乃神仙所居有三十六/峯太平寰宇記天山有兩湖若左右目故曰天目士贇)
(曰晉書許邁徧游名山採藥莫/測所終好道者皆謂之羽化也)亦聞溫伯雪獨往今相
逢採秀辭五嶽攀巖歴萬重歸休白鵝嶺渴飲丹砂井
鳳吹我時來雲車爾當整去去陵陽東行行芳桂叢迴
溪十六度碧嶂盡晴空他日還相訪乗橋躡綵虹(齊賢/曰白)
(鵝嶺在黄山莊子溫伯雪舍於魯仲尼見之而/不言子路問仲尼曰夫人者目擊而道存矣)
　　　送方士趙叟之東平
長桑晚洞視五藏無全牛趙叟得秘訣還從方士游西
過獲麟臺為我弔孔丘念别復懐古潸然空淚流(齊賢/曰莊)
(子庖丁曰始吾之解牛之時所見無非牛者三年之後/未嘗見全牛也方今之時臣以神遇而不以目視獲麟)
(臺在魯國西士贇曰史記扁鵲者渤海鄭人也姓秦氏/名越人少時為人舍長舍客長桑君過扁鵲獨竒之嘗)
(謹遇之長桑君亦知扁鵲非常人出入十餘年乃呼扁/鵲私坐間與語曰我有禁方年老欲傳與公公母泄扁)
(鵲曰敬諾乃出其懐中藥與扁鵲飲是以上池之水三/十日當知物矣乃悉取其禁方書盡與扁鵲忽然不見)
(殆非人也扁鵲以其言飲藥三十日視垣見一方/人以此視病盡見五臟癥結特以診脉為名耳)
　　　送韓準裴政孔巢父還山(魯中/)
獵客張兔罝不能掛龍虎所以青雲人髙歌在巖户韓
生信英彦裴子含清真孔矦復秀出俱與雲霞親峻節
凌逺松同衾卧盤石斧冰潄寒泉三子同二屐(士贇曰/盤大石)
(也/)時時或乗興往往雲無心出山揖牧伯長嘯輕衣簮
昨宵夢裏還云弄竹溪月今辰魯東門帳飲與君别雪
崖滑去馬蘿徑迷歸人相思若烟草歴亂無冬春(齊賢/曰尚)
(書周官曰外有州牧侯伯陸機演連珠曰頓網探雲不/能招龍振網羅雲不必招鳳是以巢箕之叟不盼丘園)
(之庇洗耳之民不發傅巖之/夢此詩首四句意出於此)
　　　送楊少府赴選
大國置衡鏡準平天地心羣賢無邪人朗鑒窮情深吾
君詠南風衮冕彈鳴琴時泰多美士京國㑹纓簮山苗
落磵底幽松出髙岑(齊賢曰禮記舜作五絃之琴以歌/南風士贇曰三禮圖衮冕垂白珠)
(十有二旒以組為纓色如綬黈纊充/耳玉簮導板黄金飾周制冕有紐)夫子有盛才主司
得球琳流水非鄭曲前行遇知音衣工剪綺綉一悞傷
千金何惜刀尺餘不裁寒女衾我非彈冠者感别但開
襟空谷無白駒賢人豈悲吟大道安棄物時來或招尋
爾見山吏部當應無陸沈(齊賢曰漢書王吉傳吉與貢/禹為友世稱王陽在位貢公)
(彈冠言其取舍同也師古曰彈冠者言入仕也毛詩皎/皎白駒在彼空谷山濤為吏部所甄拔人物各為題目)
(時稱山公啟事莊子陸沈註/人中隱者譬如無水而沉)
　　　對雪奉餞任城六父秩滿歸京
龍虎謝鞭䇿鵷鸞不司晨君看海上鶴何以籠中鶉獨
用天地心浮雲乃吾身雖將簮組狎若與烟霞親(齊賢/曰蔡)
(衡曰几象鳳者有五多赤色者鳳多青色者鸞多黄色/者鵷多紫色者鷟多白色者鵠此鳥多青乃鸞非鳳也)
季父有英風白眉超常倫一官即夢寐脱屣歸西秦竇
公敞華筵墨客盡來臻燕歌落胡鴈郢曲迴陽春征馬
百度嘶游車動行塵躊躇未忍去戀此四座人餞離駐
髙駕惜别空慇懃何時竹林下更與步兵鄰(齊賢曰白/眉陽春白)
(雪事並見前巻士贇/曰燕歌行古樂府名)
　　　魯郡堯祠送吳五之瑯琊
堯没三千歲青松古廟存送行奠桂酒拜舞清心魂日
色促歸人連歌倒芳樽馬嘶俱醉起分手更何言(齊賢/曰兖)
(州魯郡有堯廟士贇曰/左傳心之精爽謂魂魄)
　　　魯郡堯祠送竇明府薄華還西京(時久病/初起作)
朝䇿犂眉騧舉鞭力不堪强扶愁疾向何處角巾微服
堯祠南長楊掃地不見日石門噴作金沙潭笑誇故人
指絶境山光水色青於藍(齊賢曰爾雅黄/馬黒喙曰騧)廟中往往來
擊鼓堯本無心爾何苦門前長跪雙石人有女如花日
歌舞銀鞍繡轂往復迴簸林蹶石鳴風雷逺烟空翠時
明滅白鷗歴亂長飛雪紅泥亭子赤闌干碧流環轉青
錦湍深沉百丈洞海底那知不有蛟龍蟠(齊賢曰西京/雜記晉靈公)
(家甚瑰壯四角以石人/男女四十餘皆立侍)君不見緑珠潭水流東海綠珠
紅粉沈光彩綠珠樓下花滿園今日曾無一枝在昨夜
秋聲閶闔來洞庭水落騷人哀遂將三五少年輩登髙
逺望形神開生前一笑輕九鼎魏武何悲銅雀臺(齊賢/曰石)
(崇綠珠事見前巻魏志注建安十五年冬作銅雀臺士/贇曰王褒四子講德論商歌下注曰商秋聲也淮南子)
(天文訓曰涼風至四十五日/閶闔風至註云兑卦之風也)我歌白雲倚牕牖爾聞其
聲但揮手長風吹月度海來遙勸仙人一杯酒酒中樂
酣宵向分舉觴酹堯堯可聞何不令臯繇擁篲横八極
直上青天揮浮雲髙陽小飲真瑣瑣山公酩酊何如我
竹林七子去道賖蘭亭雄筆安足誇堯祠笑殺五湖水
至今憔悴空荷花爾向西秦我東越暫向瀛洲訪金闕
藍田太白若可期為余掃灑石上月(齊賢曰徐陵有白/雲出嶠篇師古曰)
(彗所以掃也山公酩酊竹林七賢事見前王羲之蘭亭/序曰永和九年歲在癸丑暮春之初㑹于㑹稽山陰之)
(蘭亭東越㑹稽也漢志三神山上黄金銀為宫闕唐京/兆府藍田縣世傳自古美玉多出藍田太白山在武功)
(縣南去長安三百里士/贇曰爾雅曰瑣瑣小也)
　　　金鄉送韋八之西京
客自長安來還歸長安去狂風吹我心西掛咸陽樹此
情不可道此别何時遇望望不見君連山起烟霧(齊賢/曰漢)
(志長安縣髙帝五年置惠帝元年初城六年成户八萬/八百士贇曰太白此詩因别友而動懐君之思可謂身)
(在江湖心存/魏闕者矣)
　　　送薛九被讒去魯
宋人不辨玉魯賤東家丘我笑薛夫子胡為兩地游黄
金消衆口白璧竟難投梧桐生蒺藜綠竹乏佳實鳳凰
宿誰家送與羣雞匹(齊賢曰宋人得燕石以為寶事見/前魯人不知孔子以為是東家丘)
(顔師古曰美金見毁衆共疑之數被燒煉以至銷鑠又/曰夜光之璧以闇投人於道莫不按劒相盼詩箋云鳳)
(凰之性非梧桐不/棲非竹實不食)田家養老馬窮士歸其門蛾眉笑躄
(音壁不/能行貎)者賔客去平原却斬美人首三千還駿奔(齊賢/曰田)
(子方見老馬於道問其御者曰公家之畜罷而不用出/而鬻之子方曰少盡其力老棄其身仁者不為也以束)
(帛贖之史記平原君家樓臨民家民家有躄者槃散行/汲平原君美人居樓上臨見大笑之明日躄者至門請)
(曰臣不幸有罷癃之疾而君之後宫笑臣臣願得笑者/頭平原君笑應曰諾躄者去君笑曰此豎子乃欲以一)
(笑之故殺吾美人不亦甚乎居歲餘賔客稍稍引去平/原君怪之門下一人前曰以君之不殺笑躄者以君為)
(愛色而賤士即去耳於是君乃殺笑躄者/美人頭自造門謝焉門下乃復稍稍來)毛公一挺劒
楚趙兩相存(齊賢曰史秦圍邯鄲趙使平原君求救合/從於楚約與食客文武備者二十人偕得)
(十九人餘無可取者有毛遂自薦曰願備員而行平原/君與楚合從言其利害日出而言之日中不决毛遂按)
(劒歴堦而上曰白起小豎子耳率數萬之衆與楚國戰/一戰而舉鄢郢再戰而燒夷陵三戰而辱王之先人此)
(百世之怨而趙之所羞而王不知惡合從者為楚非為/趙也楚王曰唯唯謹奉社稷以從遂謂楚王之左右曰)
(取雞狗馬之血來遂奉銅盤而跪進之楚王曰王/當㰱血定從次者吾君次者遂遂定從於殿上)孟甞
悦狡兔三窟賴馮諼(齊賢曰史記孟甞使馮諼收責於/薛諼矯以賜諸民因燒其劵長驅)
(到齊孟甞君見之曰責畢收乎曰收畢矣以何市而反/諼曰君云視吾家所寡有者臣竊計君所寡者義耳竊)
(以為君市義君不説朞年孟甞君就國於薛民扶老攜/幼迎君道中君顧馮諼曰先生所為文市義者乃今日)
(見之諼曰狡兔有三窟僅得免其死今君有一窟未得/髙枕而卧也請為君復鑿二窟乃西游梁謂惠王曰齊)
(放孟嘗君諸侯先迎之國富而兵强於是惠王遣使聘/孟甞君梁使三反齊王聞之遣太傅謝君曰寡人不祥)
(沉於謟謏之臣開罪於君寡人不足為也願君顧先王/之宗廟反國統萬人乎諼戒君曰願請先王之祭器立)
(宗廟於薛廟成還報君曰三窟已就君姑髙枕/為樂矣君為相數十年無纎芥之禍諼之謀也)信陵奪
兵符為用侯生言(士贇曰史記魏公子無忌用侯/生計矯晉鄙兵救趙事見三巻)春申
一何愚刎首為李園(齊賢曰史記楚人李園進女弟於/春申君君即幸之知其有身園與)
(其女弟謀使説君曰今妾有身而人莫知誠以君之重/進妾於楚王王必幸妾賴天有子男則是君之子為王)
(也楚國盡可得君大然之乃出園女弟謹舍而言之楚/王王召入幸之遂生子男立為太子以園女弟為皇后)
(楚王貴李園園用事恐春申君語泄欲殺以滅口而國/人無有知者後楚考烈王卒李園果先入伏死士於棘)
(門之内春申君入棘門死士刺君斬其頭投之棘門外/使吏盡滅君之家而李園女弟所生子者遂立為幽王)
賢哉四公子撫掌黄泉裏借問笑何人笑人不好士爾
去且勿諠桃李竟何言沙丘無漂母誰肯飯王孫(齊賢/曰史)
(記沙丘在鉅鹿此沙丘當在魯韓信漂母事見前士贇/曰按此四句乃是總上之意盖取平原孟甞信陵得士)
(而用其言故卒能自保譏春申君不能用朱英之言而/卒受李園之禍故詩中有春申一何愚之語也國䇿曰)
(春申君相楚二十五年考烈王病朱英謂春申君曰世/有無妄之福又有無妄之禍今君處無妄之世以事無)
(妄之主安不有無妄之人乎春申君曰何謂曰君相楚/二十餘年矣雖名為相國寶楚王也五子皆相諸侯今)
(王疾甚旦暮且崩太子衰弱疾而不起而君相少主因/而代立當國如伊尹周公王長而反政不即遂南面稱)
(孤因而有楚國此所謂無妄之福也李園國舅也不為/將兵而陰養死士之日久矣楚王崩李園必先入據本)
(議制斷君命乗權而殺君以滅口此所謂無妄之禍也/君先仕臣為郎中王崩李園先入臣請為君刺其胷殺)
(之此所謂無妄之人也春申君曰先生置之勿復言且/李園軟弱人也僕又善之則何至此朱英恐乃亡去後)
(十七日考烈王/崩果罹其禍)
　　　單父東樓秋夜送族弟沈之秦(時凝弟/在席)
爾從咸陽來問我何勞苦沐猴而冠不足言身騎土牛
滯東魯沈弟欲行凝弟留孤飛一鴈秦雲秋坐來黄葉
落四五北斗已掛西城樓絲桐感人絃亦絶滿堂送君
皆惜别巻簾見月清興來疑是山陰夜中雪明日斗酒
别惆悵清路塵遙望長安日不見長安人長安宫闕九
天上此地曾經為近臣一朝復一朝髪白心不改屈原
憔悴滯江潭亭伯流離放遼海折翮翻飛隨轉蓬聞弦
虛墜下霜空聖朝久棄青雲士他日誰憐張長公(齊賢曰/唐史太)
(白常供奉翰林故曰近臣士贇曰崔亭伯忤竇憲/出為長岑事見十巻白此詩睠顧宗國之意深矣)
　　　送族弟凝至晏堌單父三十里
雪滿原野白戎裝出盤游揮鞭布獵騎四顧登髙丘兔
起馬足間蒼鷹下平疇喧呼相馳逐取樂銷人憂捨此
戒禽荒微聲列齊謳鳴雞發晏堌别鴈驚淶溝西行有
東音寄與長河流(齊賢曰書盤游無度又曰/外作禽荒説文謳歌也)
　　　魯城北郭曲腰桑下送張子還嵩陽
送别枯桑下凋葉落半空我行懵道逺爾獨知天風誰
念張仲蔚還依蒿與蓬何時一杯酒更與李膺同(齊賢/曰三)
(輔新録張仲蔚平陵人所居蓬蒿之下士贇/曰太白以仲蔚比張子而以李膺自比耳)
　
　
　
　
　
　
　
　
　
　
　
　
　
　李太白集分類補註巻十六
欽定四庫全書
　李太白集分類補註巻十七
　　　　　　　　　　　宋　楊齊賢　集註
　　　　　　　　　　　元　蕭士贇　補註
　　送
　　　送魯郡劉長史遷𢎞農長史
魯國一杯水難容横海鱗仲尼且不敬况乃尋常人白
玉換斗粟黄金買尺薪閉門木葉下始覺秋非春(齊賢/曰魯)
(人以仲尼為東家丘士贇曰張協詩尺燼重尋桂紅粒/貴瓊瑶良曰燼薪也紅粒米也一尺之薪價重於一尋)
(之桂而米亦重於玉也淮南/子曰一葉落而天下知秋)聞君向西遷地即鼎湖鄰
寶鏡匣蒼蘇丹經埋素塵軒后上天時攀龍遺小臣及
此留惠愛庶幾風化淳(齊賢曰鼎湖小臣/攀龍髯事見前)魯縞如白烟
五縑不成束臨行贈貧交一尺重山嶽相國齊晏子贈
行不及言託陰當樹李忘憂當樹萱他日見張禄綈袍
懐舊恩(齊賢曰孔安國曰縞白繒子夏傳云五匹為束/三𤣥二豔象隂陽家語孔子去周老子送之曰)
(富貴者送人以財仁者送人以言晉趙鞅謂陽虎曰樹/桃李者夏得其休息秋得其實焉毛詩焉得萱草注萱)
(草令人忘憂張禄范雎/也綈袍戀戀事見前注)
　　　送族弟單父主簿凝攝宋城主簿至郭南月橋
　　　却迴棲霞山留飲贈之
吾家青萍劒操割有餘閒往來紏二邑此去何時還鞍
馬月橋南光輝岐路間賢豪相追餞却到棲霞山羣花
散芳園斗酒開離顔樂酣相顧起征馬無由攀(齊賢曰/青萍劒)
(名/)
　　　魯郡東石門送杜二甫
醉别復幾日登臨徧池臺何時石門路重有金樽開秋
波落泗水海色明徂徠飛蓬各自逺且盡手中杯(齊賢/曰魯)
(郡有泗水縣徂徠山名士贇曰杜工部常有詩贈太白/曰何時一樽酒重與細論文今觀此篇豈一時酬答之)
(詩/耶)
　　　魯郡堯祠送張十四游河北
猛虎伏尺草雖藏難蔽身有如張公子骯髒在風塵豈
無横腰劒屈彼淮陰人擊筑向北燕燕歌易水濵歸來
太山上當與爾為鄰(齊賢曰骯髒髙亢嬈直之貌淮陰/少年侮韓信髙漸離擊筑而歌送)
(荆卿易水/上事見前)
　　　杭州送裴大澤時赴廬州長史
西江天柱逺東越海門深去割辭親戀行憂報國心好
風吹落日流水引長吟五月披裘者應知不取金(齊賢/曰文)
(頴曰天柱山在灊縣南杭州望海門三山隱隱可見嵇/康髙士傳披裘公者吳人延陵季子出游見道中有遺)
(金時當五月見披裘負薪顧令取彼金公投䥥嗔曰五/月披裘而負薪豈取金者哉季子大驚問其姓名公曰)
(吾子皮相之士安足語姓名南史甄彬中山人常以一/束苧就長沙寺質錢後取苧中得五兩金送還寺道人)
(以半酬彬彬不受謂曰五月披/羊裘而負薪豈拾遺金者耶)
　　　灞陵行送别
送君灞陵亭灞水流浩浩上有無花之古樹下有傷心
之春草我向秦人問路岐云是王粲南登之古道古道
連綿走西京紫闕落日浮雲生正當今夕斷腸處黄鸝
愁絶不忍聽(濟賢曰灞陵見前王粲山陽人獻帝西遷/從至長安以西京擾亂乃之荆州依劉表)
(登荆州城樓/作賦以寄意)
　　　送賀監歸四明應制
久辭榮禄遂初衣曾向長生説息機真訣自從茅氏得
恩波應阻洞庭歸瑶臺含霧星辰滿仙嶠浮空島嶼微
借問欲棲珠樹鶴何年却向帝城飛(齊賢曰賀知章遷/秘書監天寶中疾)
(夢游帝居乃請為道士還鄉里詔許之以宅為千秋宫/而居又求周宫湖數頃為放生池賜鏡湖剡溪一曲既)
(行帝賜詩皇太子百官餞送神仙傳茅濛字初成師鬼/谷先生受長生之術神丹之方入華山修道煉藥乗雲)
(駕龍白日昇天淮南子崑崙/中有層城兩重珠樹玉樹)
　　　送竇司馬貶宜春
天馬白銀鞍親承明主歡鬭雞金宫裏射鴈碧雲端堂
上羅中貴歌鐘清夜闌何年謫南國拂劒坐長嘆趙璧
為誰玷隋珠枉被彈聖朝多雨露莫厭此行難(齊賢曰/史秦既)
(得趙璧無意與城藺相如詒之曰此璧有瑕以歸説苑/隋侯之珠用之彈雀不如泥丸士贇曰聖朝多雨露即)
(唐書制曰朕以恩澤/者帝王之雨露之意)
　　　送羽林陶將軍
將軍出使擁樓船江上旌旗拂紫烟萬里横戈探虎穴
三杯拔劒舞龍泉莫道詞人無膽氣臨行將贈繞朝鞭
(齊賢曰唐志左右羽林軍大將軍各一人正三品將軍/各三人從二品掌統出衙禁兵督攝左右廂飛騎儀仗)
(大朝㑹則周衛階陛廵幸則夾馳道為内仗周禮熊/虎為旗析羽為旌龍泉劒名士贇曰詞人太白自稱)
　　　送程劉二侍郎兼獨孤判官赴安西幕府
安西幕府多材雄喧喧唯道三數公綉衣貂裘明積雪
飛書走檄如飄風朝辭明主出紫宫銀鞍送别金城空
(齊賢曰唐志安西都䕶府治泗州後徙治髙昌故地又/徙治龜兹都督府而故府復為西州師古曰幕府以軍)
(幕為義軍旅無常居止故以帳幕言之説文/檄尺二書也師古曰為檄文馳以示遠所)天外飛霜
下葱海火旗雲馬生光彩胡塞清塵幾日歸漢家草緑
遙相待(齊賢曰西河舊事云葱嶺其山髙丈上悉生葱/故以名考工記龍旂九丈以象大火鳥旟七斿)
(以象鶉火大火蒼龍宿/之心鶉火朱鳥宿之柳)
　　　送姪良攜二妓赴㑹稽戲有此贈
攜妓東山去春光半道催遙看若桃李雙入鏡中開(齊/賢)
(曰王羲之云每行山陰道上如鏡/中士贇曰謝安攜妓東山事見前)
　　　送賀賔客歸越
鏡湖流水漾清波狂客歸舟逸興多山陰道士如相見
應寫黄庭換白鵝(齊賢曰賀知章自號四明狂客山隂/道士養鵝羲之往觀意説道士云寫)
(道德經當舉羣相贈羲/之欣然寫畢籠鵝而歸)
　　　送張遙之夀陽幕府
夀陽信天險天險横荆關符堅百萬衆遙阻八公山不
假築長城大賢在其間戰夫若熊虎破敵有餘閒張子
勇且英少輕衛霍孱投軀紫髯將千里望風顔朂爾效
才略功成衣錦還(齊賢曰夀春縣屬九江東晉以鄭皇/后諱改夀陽八公山一名肥陵山在)
(夀春縣北四里獻帝春秋張遼問吳降人向有紫髯將/軍上長下短便馬善射是誰曰孫㑹稽士贇曰符堅兵)
(敗見八公山草木皆晉兵事見前巻衛青霍/去病皆漢名將孟康曰冀州人謂懦弱為孱)
　　　送裴十八圖南歸嵩山二首
何處可為别長安青綺門胡姬招素手延客醉金樽臨
當上馬時我獨與君言風吹芳蘭折日没鳥雀喧舉手
指飛鴻此情難具論同歸無早晚潁水有清源(齊賢曰/長安霸)
(城門曰/青門)
　　　其二
君思潁水緑忽復歸嵩岑歸時莫洗耳為我洗其心洗
心得真情洗耳徒買名謝公終一起相與濟蒼生(齊賢/曰巢)
(父洗耳事見前晉書曰/安石不起當如蒼生何)
　　　同王昌齡送族弟襄歸桂陽二首
秦地見碧草楚謡對清樽把酒爾何思鷓鴣啼南園余
欲羅浮隱猶懐明主恩躊躇紫宫戀孤負滄洲言終然
無心雲海上同飛翻相期乃不淺幽桂有芳根(齊賢曰/南越志)
(鷓鴣雖東西迴翔然開翅之始必先南翥士贇曰細味/此詩非一飯不忘君者乎議者何厚誙太白不如杜哉)
　　　其二
爾家何在瀟湘川青莎白石長江邊昨夢江花報江國
幾枝正發東牕前覺來欲往心悠然魂隨越鳥飛南天
秦雲連山海相接桂水横烟不可涉送君此去令人愁
風帆茫茫隔河洲春潭瓊草緑可折西寄長安明月樓
　　　送外甥鄭灌從軍三首
六愽爭雄好彩來金盤一擲萬人開丈夫賭命報天子
當斬胡頭衣錦迴(士贇曰箟蔽/象牀有六愽)
　　　其二
丈八蛇矛出隴西彎弧拂箭白猿啼破胡必用龍韜䇿
積甲應將熊耳齊(齊賢曰晉記陳安敗死隴上人歌曰/丈八蛇矛左右盤十盪十决無當前)
(淮南子楚王有白猿使養由基射之矯矢未發而猿擁/樹號矣太公六韜有龍韜光武降赤眉於宜陽積兵甲)
(宜陽城西與/熊耳山齊)
　　　其三
月蝕西方破敵時及𤓰歸日未應遲斬胡血變黄河水
梟首當懸白鵲旗(齊賢曰酉陽雜俎云李太白聞禄山反/作胡無人詩曰太白入月敵可摧後)
(禄山死日果/見太白蝕月)
　　　送于十八應四子舉落第還嵩山
吾祖吹槖籥天人信森羅歸根復太素羣動熙元和炎
炎四真人摛辨若濤波交流無時寂楊墨日成科夫子
聞洛誦誇才才故多為金好踊躍久客方蹉跎道可束
賣之五寶溢山河勸君還嵩丘開酌盼庭柯三花如未
落乗興一來過(齊賢曰吾祖老子也老子云天地之間/其猶槖籥乎又云萬物紜紜各復其根)
(歸根曰靜莊子云何謂真人古之真人登髙不慄入水/不濡入火不熱士贇曰三花聚頂五氣朝元道家修養)
(法也三花落則死矣三花未落乗興來過/言有生之年未死之日猶有再㑹之期也)
　　　送别
尋陽五溪水㳂洄直入巫山裏勝境由來人共傳君到
南中自稱美送君别有八月秋颯颯蘆花復益愁雲帆
望逺不相見日暮長江空自流(齊賢曰江賦註逆流而/上曰泝洄順流而下曰)
(沿洄士贇曰尋陽五溪水㳂洄直入巫山裏者詩意謂/由尋陽上五溪水入巫山也巫山界于䕫峽二州之間)
(峽有青溪赤溪緑蘿溪滄茫溪姜詩溪為峽之/五溪故送别者由九江徑之三峽而入巫山也)
　　　送族弟綰從軍安西
漢家兵馬乗北風鼓行而西破犬戎爾隨漢將出門去
剪虜若草收竒功君王按劒望邊邑旄頭已落胡天空
匈奴繫頸數應盡明年應入蒲萄宫(齊賢曰漢元夀三/年單于來朝舍之)
(上林苑/蒲萄宫)
　　　送梁公昌從信安北征
入幕推英選捐書事逺戎髙談百戰術鬱作萬夫雄起
舞蓮花劒行歌明月宫將飛天地陣兵出塞垣通祖席
留丹景征麾拂彩虹旋應獻凱入麟閣佇深功(齊賢曰/晉灼曰)
(古長劒首以玉作井鹿盧形上刻木作山形如蓮花初/生未敷時虎韜武王問太公曰凡用兵為天陣地陣人)
(陣奈何太公曰日月星辰斗杓一左一右一向一背此/為天陣丘陵水泉亦有前後左右之利此為地陣用車)
(用馬用文用武此謂人陣古今註塞者所以壅塞夷秋/風俗通云共工氏子好逺游故祀以為祖神祖徂也古)
(今註麾所以指麾武王秉白旄以麾是也丹景日也周/官大司樂三軍大獻則鼓其凱樂凱歌大司馬出師有)
(功則凱樂/獻于社)
　　　送白利從金吾董將軍西征
西羌延國討白起佐軍威劒决浮雲氣弓彎明月輝馬
行邊草緑旌巻曙霜飛抗手凛相顧寒風生鐡衣(齊賢/曰漢)
(有東羌西羌西羌本出三苗羌姓之别其國近南岳及/舜流之三危河關之西南羌地是也史記白起郿人善)
(用兵事秦昭/王為武安君)
　　　送張秀才從軍
六駁食猛虎恥從駑馬羣一朝長鳴去矯若龍行雲壯
士懐逺略志存解世紛周粟猶不顧齊珪安肯分抱劒
辭髙堂將投崔冠軍長䇿掃河洛寧親歸汝墳當令千
古後麟閣著竒勲(齊賢曰毛萇曰駁如馬鋸牙食虎豹/史記武王平殷伯夷叔齊不食周粟)
(隱于首陽山師古曰冠軍言其在諸軍之/上時禄山思明據洛陽汝墳箋云墳涯也)
　　　送崔度還吳度故人禮部員外輔國之子
幽燕沙雪地萬里盡黄雲朝吹歸秋鴈南飛日幾羣中
有孤鳳雛哀鳴九天聞我乃重此鳥綵章五色分胡為
雜凡禽雞鶩輕賤君舉手捧爾足疾心若火焚拂羽淚
滿面送之吳江濆去影忽不見躊躇日將曛(齊賢曰唐/幽州范陽)
(郡幽都縣武德元年為燕州東觀記鳳/髙八尺五彩士贇曰周禮水涯曰濆)
　　　送祝八之江東賦得浣紗石
西施越溪女明艶光雲海未入吳王宫殿時浣紗古石
今猶在桃李新開映古查菖蒲猶短出平沙昔時紅粉
照流水今日青苔覆落花君去西秦適東越碧山青江
幾超忽若到天涯思故人浣溪石上窺明月(齊賢曰西/施浣紗石)
(見/前)
　　　送侯十一
朱亥已擊晉侯嬴尚隱身時無魏公子豈貴抱關人余
亦不火食游梁同在陳空餘湛盧劒贈爾託交親(齊賢/曰湛)
(盧劒闔/閭所造)
　　　魯中送二從弟赴舉之西京
魯客向西笑君門若夢中霜凋逐臣髪日憶明光宫復
羨二龍去才華冠世雄平衢騁髙足逸翰凌長風舞袖
拂秋月歌筵聞早鴻送君日千里良㑹何由同(齊賢曰/三輔舊)
(事云桂宫内有明光殿爾雅四達謂之衢士贇曰後漢/許劭字子將與兄䖍並知名汝南人稱平與淵有二龍)
　　　奉餞髙尊師如貴道士傳道録畢歸北海
道隱不可見靈書藏洞天吾師四萬刼歴世遞相傳别
杖留青竹行歌躡紫烟離心無逺近長在玉京懸(齊賢/曰神)
(仙傳壺公謂費長房曰我某日去卿能去乎曰欲親眷/不知其去有何計公乃取一青竹杖與長房曰卿以竹)
(杖歸家便可稱病以此竹杖置卧處黙然便來房如公/言去後家人見房死尸在牀哭葬之及歸公又與竹杖)
(曰但騎此得到家房騎竹杖辭去忽如睡覺巳到家視/之乃青龍也士贇曰老子云道隱無名道經有靈書二)
(十四事乃老君/授青童大君者)
　　　金陵送張十一再游東吳
張翰黄花句風流五百年誰人今繼作夫子世稱賢再
動游吳棹還浮入海船春光白門栁霞色赤城天去國
難為别思歸各未旋空餘賈生淚相顧共悽然(齊賢曰/張翰字)
(季鷹吳人詩曰青條若總翠/黄花如散金白門赤城見前)
　　　送紀秀才游越
海水不滿眼觀濤難稱心即知蓬萊石却是巨鼇簮送
爾游華頂令余發舄吟仙人居射的道士住山陰禹穴
尋溪入雲門隔嶺深綠蘿秋月夜相憶在鳴琴(齊賢曰/孔靈符)
(㑹稽記射的山南有白鶴山此鶴為仙人取箭張晏曰/禹廵狩至㑹稽而崩因葬焉上有禹穴民間云禹入此)
(穴若耶溪雲門寺在越州/㑹稽縣南齊何允嘗游焉)
　　　送長沙陳太守二首
長沙陳太守逸氣凌青松英主賜五馬本是天池龍湘
水迴九曲衡山望五峯榮君按節去不及逺相從(齊賢/曰漢)
(儀太守五馬周禮馬八尺以上為龍士贇曰/銑曰青松喻真性也師古曰案節猶弭節也)
　　　其二
七郡長沙國南連湘水濵定王垂舞袖地窄不迴身莫
小二千石當安逺俗人洞庭鄉路逺遙羨錦衣春(齊賢/曰唐)
(志潭州長沙郡衡州衡陽郡永州零陵郡道州江華郡/栁州桂陽郡邵州邵陽郡止六郡湘水見前註漢書長)
(沙定王發母唐姬故程姬侍者景帝召程姬程姬有所/避不願進而飾侍者唐兒使夜進上醉不知以為程姬)
(而幸之生子因名發以母微而無寵故王卑濕貧國應/劭曰景帝後二年諸王來朝有詔更前稱夀歌舞定王)
(但張腰小舉手左右笑其拙上怪問之對曰臣國小地/狹不足囘旋帝乃以武陵零陵桂陽益焉漢志秦郡守)
(秩二千石漢中二千石二千石皆皂盖朱兩幡師古曰/中二千石實得二千石也中之為言滿也月得一百八)
(十斛為一歲凡得二千一百/六十石言二千者舉成數也)
　　　送楊燕之東魯
關西楊伯起漢日舊稱賢四代三公族清風播人天夫
子華陰居開門對玉蓮何事歴衡霍雲帆今始還(齊賢/曰楊)
(震字伯起號關西夫子延光二年為太尉震子秉延熹/五年代劉矩為太尉帝賜字伯獻熹平二年代唐珍為)
(司空後拜太尉子彪字文先光和六年代董卓為司空/其冬代黄琬為司徒彪傳云自震至彪四世太尉徳業)
(相繼則五公當為三公今釐正之華山記山頂有池生/千葉蓮花服之羽化因名華山山有蓮花峯士贇曰衡)
(山記衡山南嶽也至黄/帝乃以灊霍一山為副)君坐稍解顔為我歌此篇我固
侯門士謬登聖主筵一醉金華殿蹭蹬長江邊二子魯
門東别來已經年因君此中去不覺淚如泉
　　　送蔡山人
我本不棄世世人自棄我一乗無倪舟八極縱逺柂燕
客期躍馬唐生安敢譏採珠勿驚龍大道可暗歸故山
有松月遲爾翫清暉(齊賢曰史記蔡澤燕人從唐舉相/唐舉熟視而笑曰先生昻鼻巨肩)
(魋顔蹙齃膝攣吾聞聖人不相殆先生乎蔡澤知唐舉/戲之乃曰富貴吾所自有所不知者夀也舉曰先生之)
(夀從今以往者四十三歲澤笑談而去謂御者曰吾持/梁刺齒躍肥馬疾驅懐黄金之印結紫綬於腰揖讓人)
(主之前食肉富貴/四十三年足矣)
　　　送蕭三十一之魯中兼問稚子伯禽
六月南風吹白沙吳牛喘月氣成霞水國鬰蒸不可處
時炎道逺無行車夫子如何涉江路雲帆嫋嫋金陵去
髙堂倚門望伯魚魯中正是趨庭處我家寄在沙丘傍
三年不歸空斷腸君行既識伯禽子應駕小車騎白羊
(齊賢曰孔鯉字伯魚論語/他日又獨立鯉趨而過庭)
　　　送楊山人歸嵩山
我有萬古宅嵩陽玉女峯長留一片月挂在東溪松爾
去掇仙草菖蒲花紫茸(一作君行到此/峯飡霞駐衰容)歲晚或相訪青
天騎白龍(齊賢曰嵩山有玉女峯神仙傳漢武帝嵩山/登大愚石起道宫使董仲舒東方朔等齋潔)
(求神至夜忽見仙人帝禮而問之仙人曰吾九疑之人/聞中岳石上菖蒲一寸九節可以服之長生故來采耳)
(忽失神人所在帝顧侍臣曰彼非學道服食者必中岳/之神以喻朕耳為之采菖蒲服之其時從官多服然莫)
(能持久唯帝乃采服/之不息遂得長生)
　　　送殷淑三首
海水不可解連江夜為潮俄然浦嶼闊岸去酒船遙惜
别耐取醉鳴榔且長謡天明爾當去應便有風飄(齊賢/曰楖)
(漁人所/擊板也)
　　　其二
白鷺州前月天明送客迴青龍山後日早出海雲來流
水無情去征帆逐吹開相看不忍别更進手中杯(齊賢/曰史)
(正志碑秦淮與外/江夾一州曰白鷺)
　　　其三
痛飲龍笻下燈青月復寒醉歌驚白鷺半夜起沙灘
　　　送岑徵君歸鳴臯山
岑公相門子雅望歸安石奕世皆䕫龍中台竟三折至
人達機兆髙揖九州伯奈何天地間而作隱淪客貴道
能全真潜輝卧幽鱗探元入窅黙觀化游無垠(齊賢曰/孟甞君)
(曰將門必有將相門必有相晉謝安字安石少有重名/奕世累世也桓譚新論曰天下神人五一曰神仙二曰)
(隱/淪)光武有天下嚴陵為故人雖登洛陽殿不屈巢由身
余亦謝明主今稱偃蹇臣登髙覺萬古思與廣成鄰蹈
海寧受賞還山非問津西來一搖扇共拂元規塵(齊賢/曰王)
(導傳庾亮據上流擁强兵導力不能平嘗/遇西風塵起舉扇自蔽徐曰元規塵汚人)
　　　送范山人歸太山
魯客抱白鶴(一作/雞)别余往泰山初行若片雲(一作/雪)杳在
青崖間髙髙至天門日觀(一作/海日)近可攀雲山望不及此
去何時還(士贇曰泰山記泰山盤道屈曲而上凡五十/餘盤經小天門大天門西岩為仙人石門東)
(岩為介丘東/南岩名日觀)
　
　
　
　
　
　
　
　
　
　
　李太白集分類補註巻十七
欽定四庫全書
　李太白集分類補註巻十七
　　　　　　　　　　　宋　楊齊賢　集註
　　　　　　　　　　　元　蕭士贇　補註
　　送
　　　送魯郡劉長史遷𢎞農長史
魯國一杯水難容横海鱗仲尼且不敬况乃尋常人白
玉換斗粟黄金買尺薪閉門木葉下始覺秋非春(齊賢/曰魯)
(人以仲尼為東家丘士贇曰張協詩尺燼重尋桂紅粒/貴瓊瑶良曰燼薪也紅粒米也一尺之薪價重於一尋)
(之桂而米亦重於玉也淮南/子曰一葉落而天下知秋)聞君向西遷地即鼎湖鄰
寶鏡匣蒼蘇丹經埋素塵軒后上天時攀龍遺小臣及
此留惠愛庶幾風化淳(齊賢曰鼎湖小臣/攀龍髯事見前)魯縞如白烟
五縑不成束臨行贈貧交一尺重山嶽相國齊晏子贈
行不及言託陰當樹李忘憂當樹萱他日見張禄綈袍
懐舊恩(齊賢曰孔安國曰縞白繒子夏傳云五匹為束/三𤣥二豔象隂陽家語孔子去周老子送之曰)
(富貴者送人以財仁者送人以言晉趙鞅謂陽虎曰樹/桃李者夏得其休息秋得其實焉毛詩焉得萱草注萱)
(草令人忘憂張禄范雎/也綈袍戀戀事見前注)
　　　送族弟單父主簿凝攝宋城主簿至郭南月橋
　　　却迴棲霞山留飲贈之
吾家青萍劒操割有餘閒往來紏二邑此去何時還鞍
馬月橋南光輝岐路間賢豪相追餞却到棲霞山羣花
散芳園斗酒開離顔樂酣相顧起征馬無由攀(齊賢曰/青萍劒)
(名/)
　　　魯郡東石門送杜二甫
醉别復幾日登臨徧池臺何時石門路重有金樽開秋
波落泗水海色明徂徠飛蓬各自逺且盡手中杯(齊賢/曰魯)
(郡有泗水縣徂徠山名士贇曰杜工部常有詩贈太白/曰何時一樽酒重與細論文今觀此篇豈一時酬答之)
(詩/耶)
　　　魯郡堯祠送張十四游河北
猛虎伏尺草雖藏難蔽身有如張公子骯髒在風塵豈
無横腰劒屈彼淮陰人擊筑向北燕燕歌易水濵歸來
太山上當與爾為鄰(齊賢曰骯髒髙亢嬈直之貌淮陰/少年侮韓信髙漸離擊筑而歌送)
(荆卿易水/上事見前)
　　　杭州送裴大澤時赴廬州長史
西江天柱逺東越海門深去割辭親戀行憂報國心好
風吹落日流水引長吟五月披裘者應知不取金(齊賢/曰文)
(頴曰天柱山在灊縣南杭州望海門三山隱隱可見嵇/康髙士傳披裘公者吳人延陵季子出游見道中有遺)
(金時當五月見披裘負薪顧令取彼金公投䥥嗔曰五/月披裘而負薪豈取金者哉季子大驚問其姓名公曰)
(吾子皮相之士安足語姓名南史甄彬中山人常以一/束苧就長沙寺質錢後取苧中得五兩金送還寺道人)
(以半酬彬彬不受謂曰五月披/羊裘而負薪豈拾遺金者耶)
　　　灞陵行送别
送君灞陵亭灞水流浩浩上有無花之古樹下有傷心
之春草我向秦人問路岐云是王粲南登之古道古道
連綿走西京紫闕落日浮雲生正當今夕斷腸處黄鸝
愁絶不忍聽(濟賢曰灞陵見前王粲山陽人獻帝西遷/從至長安以西京擾亂乃之荆州依劉表)
(登荆州城樓/作賦以寄意)
　　　送賀監歸四明應制
久辭榮禄遂初衣曾向長生説息機真訣自從茅氏得
恩波應阻洞庭歸瑶臺含霧星辰滿仙嶠浮空島嶼微
借問欲棲珠樹鶴何年却向帝城飛(齊賢曰賀知章遷/秘書監天寶中疾)
(夢游帝居乃請為道士還鄉里詔許之以宅為千秋宫/而居又求周宫湖數頃為放生池賜鏡湖剡溪一曲既)
(行帝賜詩皇太子百官餞送神仙傳茅濛字初成師鬼/谷先生受長生之術神丹之方入華山修道煉藥乗雲)
(駕龍白日昇天淮南子崑崙/中有層城兩重珠樹玉樹)
　　　送竇司馬貶宜春
天馬白銀鞍親承明主歡鬭雞金宫裏射鴈碧雲端堂
上羅中貴歌鐘清夜闌何年謫南國拂劒坐長嘆趙璧
為誰玷隋珠枉被彈聖朝多雨露莫厭此行難(齊賢曰/史秦既)
(得趙璧無意與城藺相如詒之曰此璧有瑕以歸説苑/隋侯之珠用之彈雀不如泥丸士贇曰聖朝多雨露即)
(唐書制曰朕以恩澤/者帝王之雨露之意)
　　　送羽林陶將軍
將軍出使擁樓船江上旌旗拂紫烟萬里横戈探虎穴
三杯拔劒舞龍泉莫道詞人無膽氣臨行將贈繞朝鞭
(齊賢曰唐志左右羽林軍大將軍各一人正三品將軍/各三人從二品掌統出衙禁兵督攝左右廂飛騎儀仗)
(大朝㑹則周衛階陛廵幸則夾馳道為内仗周禮熊/虎為旗析羽為旌龍泉劒名士贇曰詞人太白自稱)
　　　送程劉二侍郎兼獨孤判官赴安西幕府
安西幕府多材雄喧喧唯道三數公綉衣貂裘明積雪
飛書走檄如飄風朝辭明主出紫宫銀鞍送别金城空
(齊賢曰唐志安西都䕶府治泗州後徙治髙昌故地又/徙治龜兹都督府而故府復為西州師古曰幕府以軍)
(幕為義軍旅無常居止故以帳幕言之説文/檄尺二書也師古曰為檄文馳以示遠所)天外飛霜
下葱海火旗雲馬生光彩胡塞清塵幾日歸漢家草緑
遙相待(齊賢曰西河舊事云葱嶺其山髙丈上悉生葱/故以名考工記龍旂九丈以象大火鳥旟七斿)
(以象鶉火大火蒼龍宿/之心鶉火朱鳥宿之柳)
　　　送姪良攜二妓赴㑹稽戲有此贈
攜妓東山去春光半道催遙看若桃李雙入鏡中開(齊/賢)
(曰王羲之云每行山陰道上如鏡/中士贇曰謝安攜妓東山事見前)
　　　送賀賔客歸越
鏡湖流水漾清波狂客歸舟逸興多山陰道士如相見
應寫黄庭換白鵝(齊賢曰賀知章自號四明狂客山隂/道士養鵝羲之往觀意説道士云寫)
(道德經當舉羣相贈羲/之欣然寫畢籠鵝而歸)
　　　送張遙之夀陽幕府
夀陽信天險天險横荆關符堅百萬衆遙阻八公山不
假築長城大賢在其間戰夫若熊虎破敵有餘閒張子
勇且英少輕衛霍孱投軀紫髯將千里望風顔朂爾效
才略功成衣錦還(齊賢曰夀春縣屬九江東晉以鄭皇/后諱改夀陽八公山一名肥陵山在)
(夀春縣北四里獻帝春秋張遼問吳降人向有紫髯將/軍上長下短便馬善射是誰曰孫㑹稽士贇曰符堅兵)
(敗見八公山草木皆晉兵事見前巻衛青霍/去病皆漢名將孟康曰冀州人謂懦弱為孱)
　　　送裴十八圖南歸嵩山二首
何處可為别長安青綺門胡姬招素手延客醉金樽臨
當上馬時我獨與君言風吹芳蘭折日没鳥雀喧舉手
指飛鴻此情難具論同歸無早晚潁水有清源(齊賢曰/長安霸)
(城門曰/青門)
　　　其二
君思潁水緑忽復歸嵩岑歸時莫洗耳為我洗其心洗
心得真情洗耳徒買名謝公終一起相與濟蒼生(齊賢/曰巢)
(父洗耳事見前晉書曰/安石不起當如蒼生何)
　　　同王昌齡送族弟襄歸桂陽二首
秦地見碧草楚謡對清樽把酒爾何思鷓鴣啼南園余
欲羅浮隱猶懐明主恩躊躇紫宫戀孤負滄洲言終然
無心雲海上同飛翻相期乃不淺幽桂有芳根(齊賢曰/南越志)
(鷓鴣雖東西迴翔然開翅之始必先南翥士贇曰細味/此詩非一飯不忘君者乎議者何厚誙太白不如杜哉)
　　　其二
爾家何在瀟湘川青莎白石長江邊昨夢江花報江國
幾枝正發東牕前覺來欲往心悠然魂隨越鳥飛南天
秦雲連山海相接桂水横烟不可涉送君此去令人愁
風帆茫茫隔河洲春潭瓊草緑可折西寄長安明月樓
　　　送外甥鄭灌從軍三首
六愽爭雄好彩來金盤一擲萬人開丈夫賭命報天子
當斬胡頭衣錦迴(士贇曰箟蔽/象牀有六愽)
　　　其二
丈八蛇矛出隴西彎弧拂箭白猿啼破胡必用龍韜䇿
積甲應將熊耳齊(齊賢曰晉記陳安敗死隴上人歌曰/丈八蛇矛左右盤十盪十决無當前)
(淮南子楚王有白猿使養由基射之矯矢未發而猿擁/樹號矣太公六韜有龍韜光武降赤眉於宜陽積兵甲)
(宜陽城西與/熊耳山齊)
　　　其三
月蝕西方破敵時及𤓰歸日未應遲斬胡血變黄河水
梟首當懸白鵲旗(齊賢曰酉陽雜俎云李太白聞禄山反/作胡無人詩曰太白入月敵可摧後)
(禄山死日果/見太白蝕月)
　　　送于十八應四子舉落第還嵩山
吾祖吹槖籥天人信森羅歸根復太素羣動熙元和炎
炎四真人摛辨若濤波交流無時寂楊墨日成科夫子
聞洛誦誇才才故多為金好踊躍久客方蹉跎道可束
賣之五寶溢山河勸君還嵩丘開酌盼庭柯三花如未
落乗興一來過(齊賢曰吾祖老子也老子云天地之間/其猶槖籥乎又云萬物紜紜各復其根)
(歸根曰靜莊子云何謂真人古之真人登髙不慄入水/不濡入火不熱士贇曰三花聚頂五氣朝元道家修養)
(法也三花落則死矣三花未落乗興來過/言有生之年未死之日猶有再㑹之期也)
　　　送别
尋陽五溪水㳂洄直入巫山裏勝境由來人共傳君到
南中自稱美送君别有八月秋颯颯蘆花復益愁雲帆
望逺不相見日暮長江空自流(齊賢曰江賦註逆流而/上曰泝洄順流而下曰)
(沿洄士贇曰尋陽五溪水㳂洄直入巫山裏者詩意謂/由尋陽上五溪水入巫山也巫山界于䕫峽二州之間)
(峽有青溪赤溪緑蘿溪滄茫溪姜詩溪為峽之/五溪故送别者由九江徑之三峽而入巫山也)
　　　送族弟綰從軍安西
漢家兵馬乗北風鼓行而西破犬戎爾隨漢將出門去
剪虜若草收竒功君王按劒望邊邑旄頭已落胡天空
匈奴繫頸數應盡明年應入蒲萄宫(齊賢曰漢元夀三/年單于來朝舍之)
(上林苑/蒲萄宫)
　　　送梁公昌從信安北征
入幕推英選捐書事逺戎髙談百戰術鬱作萬夫雄起
舞蓮花劒行歌明月宫將飛天地陣兵出塞垣通祖席
留丹景征麾拂彩虹旋應獻凱入麟閣佇深功(齊賢曰/晉灼曰)
(古長劒首以玉作井鹿盧形上刻木作山形如蓮花初/生未敷時虎韜武王問太公曰凡用兵為天陣地陣人)
(陣奈何太公曰日月星辰斗杓一左一右一向一背此/為天陣丘陵水泉亦有前後左右之利此為地陣用車)
(用馬用文用武此謂人陣古今註塞者所以壅塞夷秋/風俗通云共工氏子好逺游故祀以為祖神祖徂也古)
(今註麾所以指麾武王秉白旄以麾是也丹景日也周/官大司樂三軍大獻則鼓其凱樂凱歌大司馬出師有)
(功則凱樂/獻于社)
　　　送白利從金吾董將軍西征
西羌延國討白起佐軍威劒决浮雲氣弓彎明月輝馬
行邊草緑旌巻曙霜飛抗手凛相顧寒風生鐡衣(齊賢/曰漢)
(有東羌西羌西羌本出三苗羌姓之别其國近南岳及/舜流之三危河關之西南羌地是也史記白起郿人善)
(用兵事秦昭/王為武安君)
　　　送張秀才從軍
六駁食猛虎恥從駑馬羣一朝長鳴去矯若龍行雲壯
士懐逺略志存解世紛周粟猶不顧齊珪安肯分抱劒
辭髙堂將投崔冠軍長䇿掃河洛寧親歸汝墳當令千
古後麟閣著竒勲(齊賢曰毛萇曰駁如馬鋸牙食虎豹/史記武王平殷伯夷叔齊不食周粟)
(隱于首陽山師古曰冠軍言其在諸軍之/上時禄山思明據洛陽汝墳箋云墳涯也)
　　　送崔度還吳度故人禮部員外輔國之子
幽燕沙雪地萬里盡黄雲朝吹歸秋鴈南飛日幾羣中
有孤鳳雛哀鳴九天聞我乃重此鳥綵章五色分胡為
雜凡禽雞鶩輕賤君舉手捧爾足疾心若火焚拂羽淚
滿面送之吳江濆去影忽不見躊躇日將曛(齊賢曰唐/幽州范陽)
(郡幽都縣武德元年為燕州東觀記鳳/髙八尺五彩士贇曰周禮水涯曰濆)
　　　送祝八之江東賦得浣紗石
西施越溪女明艶光雲海未入吳王宫殿時浣紗古石
今猶在桃李新開映古查菖蒲猶短出平沙昔時紅粉
照流水今日青苔覆落花君去西秦適東越碧山青江
幾超忽若到天涯思故人浣溪石上窺明月(齊賢曰西/施浣紗石)
(見/前)
　　　送侯十一
朱亥已擊晉侯嬴尚隱身時無魏公子豈貴抱關人余
亦不火食游梁同在陳空餘湛盧劒贈爾託交親(齊賢/曰湛)
(盧劒闔/閭所造)
　　　魯中送二從弟赴舉之西京
魯客向西笑君門若夢中霜凋逐臣髪日憶明光宫復
羨二龍去才華冠世雄平衢騁髙足逸翰凌長風舞袖
拂秋月歌筵聞早鴻送君日千里良㑹何由同(齊賢曰/三輔舊)
(事云桂宫内有明光殿爾雅四達謂之衢士贇曰後漢/許劭字子將與兄䖍並知名汝南人稱平與淵有二龍)
　　　奉餞髙尊師如貴道士傳道録畢歸北海
道隱不可見靈書藏洞天吾師四萬刼歴世遞相傳别
杖留青竹行歌躡紫烟離心無逺近長在玉京懸(齊賢/曰神)
(仙傳壺公謂費長房曰我某日去卿能去乎曰欲親眷/不知其去有何計公乃取一青竹杖與長房曰卿以竹)
(杖歸家便可稱病以此竹杖置卧處黙然便來房如公/言去後家人見房死尸在牀哭葬之及歸公又與竹杖)
(曰但騎此得到家房騎竹杖辭去忽如睡覺巳到家視/之乃青龍也士贇曰老子云道隱無名道經有靈書二)
(十四事乃老君/授青童大君者)
　　　金陵送張十一再游東吳
張翰黄花句風流五百年誰人今繼作夫子世稱賢再
動游吳棹還浮入海船春光白門栁霞色赤城天去國
難為别思歸各未旋空餘賈生淚相顧共悽然(齊賢曰/張翰字)
(季鷹吳人詩曰青條若總翠/黄花如散金白門赤城見前)
　　　送紀秀才游越
海水不滿眼觀濤難稱心即知蓬萊石却是巨鼇簮送
爾游華頂令余發舄吟仙人居射的道士住山陰禹穴
尋溪入雲門隔嶺深綠蘿秋月夜相憶在鳴琴(齊賢曰/孔靈符)
(㑹稽記射的山南有白鶴山此鶴為仙人取箭張晏曰/禹廵狩至㑹稽而崩因葬焉上有禹穴民間云禹入此)
(穴若耶溪雲門寺在越州/㑹稽縣南齊何允嘗游焉)
　　　送長沙陳太守二首
長沙陳太守逸氣凌青松英主賜五馬本是天池龍湘
水迴九曲衡山望五峯榮君按節去不及逺相從(齊賢/曰漢)
(儀太守五馬周禮馬八尺以上為龍士贇曰/銑曰青松喻真性也師古曰案節猶弭節也)
　　　其二
七郡長沙國南連湘水濵定王垂舞袖地窄不迴身莫
小二千石當安逺俗人洞庭鄉路逺遙羨錦衣春(齊賢/曰唐)
(志潭州長沙郡衡州衡陽郡永州零陵郡道州江華郡/栁州桂陽郡邵州邵陽郡止六郡湘水見前註漢書長)
(沙定王發母唐姬故程姬侍者景帝召程姬程姬有所/避不願進而飾侍者唐兒使夜進上醉不知以為程姬)
(而幸之生子因名發以母微而無寵故王卑濕貧國應/劭曰景帝後二年諸王來朝有詔更前稱夀歌舞定王)
(但張腰小舉手左右笑其拙上怪問之對曰臣國小地/狹不足囘旋帝乃以武陵零陵桂陽益焉漢志秦郡守)
(秩二千石漢中二千石二千石皆皂盖朱兩幡師古曰/中二千石實得二千石也中之為言滿也月得一百八)
(十斛為一歲凡得二千一百/六十石言二千者舉成數也)
　　　送楊燕之東魯
關西楊伯起漢日舊稱賢四代三公族清風播人天夫
子華陰居開門對玉蓮何事歴衡霍雲帆今始還(齊賢/曰楊)
(震字伯起號關西夫子延光二年為太尉震子秉延熹/五年代劉矩為太尉帝賜字伯獻熹平二年代唐珍為)
(司空後拜太尉子彪字文先光和六年代董卓為司空/其冬代黄琬為司徒彪傳云自震至彪四世太尉徳業)
(相繼則五公當為三公今釐正之華山記山頂有池生/千葉蓮花服之羽化因名華山山有蓮花峯士贇曰衡)
(山記衡山南嶽也至黄/帝乃以灊霍一山為副)君坐稍解顔為我歌此篇我固
侯門士謬登聖主筵一醉金華殿蹭蹬長江邊二子魯
門東别來已經年因君此中去不覺淚如泉
　　　送蔡山人
我本不棄世世人自棄我一乗無倪舟八極縱逺柂燕
客期躍馬唐生安敢譏採珠勿驚龍大道可暗歸故山
有松月遲爾翫清暉(齊賢曰史記蔡澤燕人從唐舉相/唐舉熟視而笑曰先生昻鼻巨肩)
(魋顔蹙齃膝攣吾聞聖人不相殆先生乎蔡澤知唐舉/戲之乃曰富貴吾所自有所不知者夀也舉曰先生之)
(夀從今以往者四十三歲澤笑談而去謂御者曰吾持/梁刺齒躍肥馬疾驅懐黄金之印結紫綬於腰揖讓人)
(主之前食肉富貴/四十三年足矣)
　　　送蕭三十一之魯中兼問稚子伯禽
六月南風吹白沙吳牛喘月氣成霞水國鬰蒸不可處
時炎道逺無行車夫子如何涉江路雲帆嫋嫋金陵去
髙堂倚門望伯魚魯中正是趨庭處我家寄在沙丘傍
三年不歸空斷腸君行既識伯禽子應駕小車騎白羊
(齊賢曰孔鯉字伯魚論語/他日又獨立鯉趨而過庭)
　　　送楊山人歸嵩山
我有萬古宅嵩陽玉女峯長留一片月挂在東溪松爾
去掇仙草菖蒲花紫茸(一作君行到此/峯飡霞駐衰容)歲晚或相訪青
天騎白龍(齊賢曰嵩山有玉女峯神仙傳漢武帝嵩山/登大愚石起道宫使董仲舒東方朔等齋潔)
(求神至夜忽見仙人帝禮而問之仙人曰吾九疑之人/聞中岳石上菖蒲一寸九節可以服之長生故來采耳)
(忽失神人所在帝顧侍臣曰彼非學道服食者必中岳/之神以喻朕耳為之采菖蒲服之其時從官多服然莫)
(能持久唯帝乃采服/之不息遂得長生)
　　　送殷淑三首
海水不可解連江夜為潮俄然浦嶼闊岸去酒船遙惜
别耐取醉鳴榔且長謡天明爾當去應便有風飄(齊賢/曰楖)
(漁人所/擊板也)
　　　其二
白鷺州前月天明送客迴青龍山後日早出海雲來流
水無情去征帆逐吹開相看不忍别更進手中杯(齊賢/曰史)
(正志碑秦淮與外/江夾一州曰白鷺)
　　　其三
痛飲龍笻下燈青月復寒醉歌驚白鷺半夜起沙灘
　　　送岑徵君歸鳴臯山
岑公相門子雅望歸安石奕世皆䕫龍中台竟三折至
人達機兆髙揖九州伯奈何天地間而作隱淪客貴道
能全真潜輝卧幽鱗探元入窅黙觀化游無垠(齊賢曰/孟甞君)
(曰將門必有將相門必有相晉謝安字安石少有重名/奕世累世也桓譚新論曰天下神人五一曰神仙二曰)
(隱/淪)光武有天下嚴陵為故人雖登洛陽殿不屈巢由身
余亦謝明主今稱偃蹇臣登髙覺萬古思與廣成鄰蹈
海寧受賞還山非問津西來一搖扇共拂元規塵(齊賢/曰王)
(導傳庾亮據上流擁强兵導力不能平嘗/遇西風塵起舉扇自蔽徐曰元規塵汚人)
　　　送范山人歸太山
魯客抱白鶴(一作/雞)别余往泰山初行若片雲(一作/雪)杳在
青崖間髙髙至天門日觀(一作/海日)近可攀雲山望不及此
去何時還(士贇曰泰山記泰山盤道屈曲而上凡五十/餘盤經小天門大天門西岩為仙人石門東)
(岩為介丘東/南岩名日觀)
　
　
　
　
　
　
　
　
　
　
　李太白集分類補註巻十七
欽定四庫全書
　李太白集分類補註巻十八
　　　　　　　　　　　宋　楊齊賢　集註
　　　　　　　　　　　元　蕭士贇　補註
　送
　　送韓侍御之廣德
昔日繡衣何足榮今宵貰酒與君傾暫就東山賒月色
酣歌一夜送泉明(士贇曰繡衣貰/酒東山事見前)
　　白雲歌送友人
楚山秦山多白雲白雲處處長隨君君今還入楚山裏
雲亦隨君度湘水水上女蘿衣白雲早卧早行君早起
(士贇曰此詩已見六巻/特首尾不同故兩存之)
　　送通禪師還南陵隠靜寺
我聞隠靜寺山水多竒蹤巖種朗公橘門深杯渡松道
人制猛虎振錫還孤峯他日南陵下相期谷口逢(齊賢/曰傳)
(燈録婺州有本陳從朗禪而劉宋時杯渡者不知姓名/常乗木杯渡水惠忠禪師居禪祚寺有供僧谷兩廪盜)
(若窺虎而守之縣令張遜至山頂謁問師有何徒弟師/曰有三五人遜曰如何得見師敲禅牀有三虎哮吼而)
(出遜驚怖而退永嘉真覺禪師初至曹溪參六祖遶繩/牀三匝振錫而立唐南陵縣𨽻宣州士贇曰冥祥記沙)
(門康法朗晉/永嘉中人也)
　　送友人
青山横北郭白水遶東城此地一為别孤蓬萬里征浮
雲逰子意落日故人情揮手自兹去蕭蕭班馬鳴(士贇/曰孤)
(蓬草也無根而隨風/飄轉者自喻客逰也)
　　送别
斗酒渭城邉壚頭醉不眠棃花千樹雪楊葉萬條煙惜
别傾壺醑臨分贈馬鞭看君頴上去新月到應圎(齊賢/曰唐)
(穎上縣𨽻穎/州汝隂郡)
　　江上送女道士禇三清遊南嶽
吳江女道士頭戴蓮花巾霓裳不濕雨特異陽臺雲足
下逺逰履凌波生素塵倦尋向南嶽應見魏夫人(齊賢/曰太)
(霄經曰人行大道謂之道士周穆王因尹執制樓觀遂/召幽逸之人為道士集仙録魏夫人者任城人晉魏舒)
(女名華存字賢安好道適南陽劉文字幼彦生二子曰/璞曰遐二子粗立乃齋於别寢將逾三月太極真人等)
(來降授神真之道在世八十三年以晉成帝咸和九年/清虚真人玉褒與陳華青童為夫人成藥兩劑服之白)
(日上昇領上真司命南嶽夫人比/秩仙公使治天台大霍仙洞臺中)
　　送友人入蜀
見説蠶叢路﨑嶇不易行山從人靣起雲傍馬頭生芳
樹籠秦棧春流遶蜀城升沈應巳定不必問君平(士贇/曰蠶)
(叢棧道又嚴君平賣/卜於成都市中見前)
　　送趙雲卿
白玉一杯酒緑楊三月時春風餘㡬日兩鬢各成絲秉
燭唯須飲投竿也未遲如逢渭川獵猶可帝王師(士贇/曰西)
(伯出力得吕尚於渭川/迎以為師事見前巻)
　　送李青歸南葉陽川
伯陽仙家子容色如青春日月秘靈洞雲霞辭世人化
心養精魄隠几窅天真莫作千年别歸來城郭新(齊賢/曰神)
(仙傳老子名耳字伯陽楚國苦縣曲仁里人其母感大/流星而有娠雖受氣天然見於李家猶以里為姓内經)
(云老子黄白色美鬚廣靣長耳大目踈齒方口厚脣額/有三五達理日角月懸鼻純骨雙柱耳有三漏門足蹈)
(三五手指十文以周文王時為守藏史武/王時為柱下史時俗見其久夀故號老子)
　　送舎弟
吾家白額(一作/馬)駒逺别臨東道他日相思一夢君應得
池塘生春草(士贇吾家白額駒是用涼武昭王事也按/晉史武昭王嵩字𤣥盛姓李氏前漢將軍)
(李廣之十六世孫𤣥盛少好學長習武藝與吕光太史/令郭馨及其同母弟宗繇同宿馨起謂繇曰君當位極)
(人臣李君有國士之分家有騙黄馬生白額駒此其時/也吕光末京兆段業自稱涼州牧署𤣥盛效穀令㑹燉)
(煌太守孟敏卒於是䕶軍郭謙等以𤣥盛温􁃒有恵政/推為燉煌太守𤣥盛初難之㑹宗繇仕於鄴告歸燉煌)
(言於𤣥盛曰兄忘郭馨之言耶白額駒今生矣𤣥盛乃/從之自是霸有秦涼遷都酒泉及薨國人上謚曰武昭)
(王至唐朝尊上謚號曰興聖皇帝此言吾家白馬駒者/亦謂同所自出云爾亦老杜詩龍準自與常人殊之意)
(也/)
　　送别得書字
水色南天逺舟行若在虗遷人發佳興吾子訪閒居日
落看歸鳥潭澄羨(一作/憐)躍魚聖朝思賈誼應降紫泥書
(齊賢曰賈誼在長沙歳餘徵見隴右記階/州武都郡紫水有泥其色亦紫用封璽書)
　　送麴十少府
試發清秋興因為呉㑹吟碧雲斂海色流水折江心我
有延陵劒君無陸賈金艱難此為别惆悵一何深(齊賢/曰孝)
(惠時吕后用事陸賈自度不能爭乃病免有五子出使/越槖中裝賣千金分其子子二百金令為生産延陵季)
(子掛劍徐君/墓事見前)
　　送張秀才謁髙中丞(并序/)
　余時繫尋陽獄中正讀留侯傳秀才張孟熊藴滅胡
　之䇿將之廣陵謁髙中丞余喜子房之風感激於斯
　人因作是詩以送之
秦帝淪玉鏡(一作六雄/滅金虎)留侯降氛氳感激黄石老經過
滄海君壯士揮金槌報讐六國聞智勇冠終古蕭陳難
與羣(齊賢曰雒書曰余失金鏡喻明道也漢張良傳秦/滅韓良遂以家財求客刺秦王為韓報仇東見滄)
(海君得力士為鐡鎚重百二十斤徂擊秦皇帝博浪沙/中誤中副車秦帝大怒大索天下求賊甚急良乃逃匿)
(下邳嘗縱步逰下邳圯上有一老父衣褐至良所直墮/其履圯下曰孺子下取履良愕然下取履因長跪進之)
(父以足受笑曰孺子可教後五日平明與我㑹此出一/編書曰讀此則為王者師後十年陳涉起沛公畧地至)
(下邳而張良遂屬焉士贇/曰蕭陳謂蕭何陳平也)兩龍爭鬭時天地動風雲酒
酣(一作/縱横)舞長劍倉卒解漢紛宇宙初倒懸鴻溝勢將分
英謀信竒絶夫子揚清芬(一作夫子稱卓/絶超然繼清芬)胡月入紫微
三光亂天文髙公鎮淮海談笑却妖氛採爾幕中畫戡
難光殊勲我無燕霜感玉石俱燒焚但洒一行淚臨岐
竟何云(齊賢曰兩龍為漢髙及項羽也史記項王乃與/漢約中分天下割鴻溝以西為漢東為楚胡禄)
(山也禄山死日太白食月甘氏星經紫㣲宫大帝座天/子常居日月星為三光鄒衍盡忠於燕燕王疎之初仰)
(天而嘆六月為之降霜尚書火炎崑岡玉/石俱焚士贇曰應劭曰不醒不醉曰酣)
　　尋陽送弟昌峒鄱陽司馬作
桑落洲渚連滄江無雲煙尋陽非剡水忽見子猷船
飄然欲相近來遲杳若仙人乗海上月㠶落湖中天一
覩無二諾朝歡更勝昨爾則吾惠連吾非爾康樂朱紱
白銀章上官佐鄱陽松門拂中道石鏡迴清光揺扇及
于越水亭風氣涼與爾期此亭期在秋月滿時過或未
來兩鄉心巳斷吳山對楚岸彭蠡當中州相思定如此
有窮盡年愁(齊賢曰杜佑云彭澤地今為都昌有桑落/洲九域志𨽻江州尋陽郡王子猷雪夜訪)
(戴安道於剡中見前謝惠連靈運族弟靈運襲封康樂/公禮大夫紱色皆黄朱其體前方後挫角其繪山漢儀)
(銀印在龜紐其文曰章謂刻曰某官之章司馬郡之佐/也顧野王輿地志自入湖三百三十里窮於松門東西)
(四十里青松褊於兩峯張僧鑒尋陽記石鏡山東有一/圓石懸崖明淨照人見形韋昭曰越邑今鄱陽餘干縣)
(是/也)
　　餞校書叔雲
少年費白日歌笑矜朱顔不知忽巳老喜見春風還惜
别且為歡徘徊桃李間看花飲美酒聼鳥臨晴山向晚
竹林寂無人空閉闗
　　送王孝亷覲省
彭蠡將天合姑蘇在日邉寧親候海色欲動孝廉船窈
窕晴江轉參差逺岫連相思無晝夜東泣似長川(齊賢/曰姑)
(蘇臺𨽻吴郡以其近東海日出之地故云日邉劉恢為/丹陽尹張憑詣恢恢留宿明日還船須臾恢出求張孝)
(亷船召同載/時人榮之)
　　同吳王送杜秀芝赴舉入京
秀才何翩翩王許回也賢蹔别廬江守將逰京兆天秋
山宜落日秀木出寒煙欲折一枝桂還來鴈沼前(齊賢/曰唐)
(吳王祗元宗時為陳留太守持節河南道節度採訪使/子獻嗣王論語賢哉回也廬州廬江郡京兆府京兆郡)
(士贇曰左雄傳論曰漢舉賢良方正/州郡舉孝廉秀才亦貢士之方也)
　　洞庭醉後送絳州吕使君果流澧州
昔别若夢中天涯忽相逢洞庭破秋月縱酒開愁容贈
劒刻玉字延平兩蛟龍送君不盡意書及鴈迴峯(士贇/曰劒)
(至延平津躍水化龍/及迴鴈峯事見前)
　　與諸公送陳郎將歸衡陽(并序/)
　仲尼旅人文王明夷苟非其時聖賢低眉况僕之不
　肖者而遷逐枯槁固非其宜朝心不開暮髪盡白而
　登高送逺使人増愁陳郎將義風凛然英思逸發來
　下曹城之榻去邀才子之詩動清興於中流泛素波
　而徑去諸公仰望不及連章祖之序慙起予輙冠名
　賢之首作者嗤我乃為撫掌之資乎
衡山蒼蒼入紫冥下看南極老人星迴飈吹散五峯雪
往往飛花落洞庭氣清嶽秀有如此郎將一家拖金紫
門前食客亂浮雲世人皆比孟嘗君江上送行無白璧
臨歧惆悵若為分(齊賢曰甘氏星經老人一星在弧南/為南極星主夀常以秋分日見去參)
(三丈出丙入丁丑時候之出三十日却沒見斯大赦天/下安王者夀五峯為祝融紫盖天柱石廩芙蓉峯也)
　　送趙判官赴黔府中丞叔幕
廓落青雲心結交黄金盡富貴翻相忘令人忽自哂蹭
蹬鬢毛斑盛時難再還巨源咄石生何事馬蹄間緑蘿
長不厭却欲還東山(齊賢曰裘敝金盡事見前蹭蹬失/勢貌山濤字巨源辟河南從事與)
(石鑒共宿濤夜起蹴鑒曰今何等時而眠耶知太傅即/何意鑒曰宰相不朝斥令歸第即何慮也濤曰咄石生)
(無事馬蹄間耶投簮而去未二年/果有曹爽事東山㑹稽始寧也)君為魯曾子拜揖髙
堂裏叔繼趙平原偏承明主思風霜擢獨坐旌節鎮雄
藩虎士秉金鉞蛾眉開玉樽才髙幕下去義重林中言
水宿五溪月霜啼三峽猿東風春草緑江上候歸軒(齊/言)
(曰史記曾參武城人字子輿孔子以為能通孝/道故授之業作孝經唐制節度使賜雙旌雙節)
　　送陸判官往琵琶峽
水國秋風夜殊非逺别時長安如夢裏何日是歸期
　　送梁四歸東平
玉壺挈美酒送别强為歡大火南星月長郊北路難殷
王期負鼎汶水起垂竿莫學東山卧參差老謝安(齊賢/曰堯)
(典日永星火以正仲夏伊尹以滋味説湯吕尚以漁/釣于西伯漢志太山郡汶水出萊州由西南入濟)
　　江夏送友人
雪㸃翠雲裘送君黄鶴樓黄鶴振玉羽西飛帝王州鳯
無琅玕實何以贈逺遊徘徊相顧影淚下漢江流
　　送郄昂謫巴中
瑶草寒不死移植滄海濱東風灑雨露㑹入天地春予若洞
庭葉隨波送逐臣思歸未可得書此謝情人(齊賢曰傅毅七/激曰暗君逐臣)
　　江夏送張丞
欲别心不忍臨行情更親酒傾無限月客醉幾重春藉草依
流水攀花贈逺人送君從此去迴首泣迷津(士贇曰毛詩箋/曰回首曰顧)
　　賦得白鷺鷥送宋少府入三峽
白鷺拳一足月明秋水寒人驚逺飛去直向使君灘
　　送二季之江東
初發强中作題詩與惠連多慙一日長不及二龍賢西
塞當中路南風欲進船雲峯出逺海帆影挂清川禹穴
藏書地匡山種杏田此行俱有適遲爾早歸旋(齊賢曰/謝靈運)
(有登臨海嶠初發强中作與從弟惠連西塞山在鄂州/廬山記匡俗結廬於山故號匡廬山董奉居廬山治疾)
(病重者種杏五株輕者一株/號曰董仙杏林遲猶思也)
　　江西送友人之羅浮(南昌/)
桂水分五嶺衡山朝九疑鄉闗𣺌河西流浪將何之素
色愁明湖秋渚晦寒姿疇昔紫芳意已過黄髪期(齊賢/曰廣)
(州記云大庾始安臨賀桂陽揭陽是五嶺衡山一名岣/嶁山眉當軫翼應機衡故曰衡山九疑見前唐安西大)
(都䕶府初治西州後徙治髙昌故地又徙治龜兹而/故府復為西州交河郡士贇曰李善曰紫芳紫芝也)君
王縱踈散雲壑借巢夷爾去之羅浮我還憩峨眉中濶
道萬里霞月遥相思如尋楚狂子瓊樹有芳枝(齊賢曰/太白供)
(奉翰林道不合辭去詔賜/金還山羅浮峨眉並見前)
　　宣州謝眺樓餞别校書叔雲(一作陪侍御/叔華登樓歌)
棄我去者昨日之日不可留亂我心者今日之日多煩
憂長風萬里送秋鴈對此可以酣髙樓蓬萊文章建安
骨中間小謝又清發俱懐逸興壯思飛欲上青天覽日
月抽刀斷水水更流舉杯銷愁愁復愁人生(一作/男兒)在世
不稱意明朝散髪弄扁舟(齊賢曰蓬萊指校書也建安/末鄴中有魏太子王粲陳琳)
(徐榦劉槙應瑒阮璃平原侯植等詩文皆入文選故曰/建安骨也謝靈運子鳯字超宗器宇甚軒爽帝大嗟賞)
(曰超宗殊有鳯毛族弟惠連十歳能屬文靈運嘉賞之/云每有篇章對惠連輙得佳語謝眺字𤣥暉緯之子少)
(學有美名善草𨽻長五言詩沈/約嘗云二百年來無此詩也)
　　宣城送劉副使入秦
君即劉越石雄豪冠當時淒清横吹曲慷慨扶風詞虎
嘯俟騰躍雞鳴遭亂離千金市駿馬萬里逐王師結交
樓煩將侍從羽林兒統兵捍吳越豺虎不敢窺大勲竟
莫叙已過秋風吹(齊賢曰晉劉琨字越石少與范陽祖/逖俱以雄豪著名元嘉元年為并州)
(刺史在晉陽嘗為胡騎所圍數重城中窘廹無計琨乃/乗月登樓清嘯賊聞之皆悽然長歎中夜奏胡笳向曉)
(復吹之賊棄圍而走祖逖與劉琨聞雞起舞及郭隗謂/燕昭王以千金求千里馬事見前漢有善射者樓煩楚)
(挑戰三合樓煩皆射殺之應劭曰樓煩胡也漢武帝太/初元年初置建章營騎後更名羽林騎又取從軍死事)
(之子孫飬羽林官教以九兵號曰羽林孤兒士贇曰劉/越石扶風歌曰去家日已逺安知存與亡慷慨窮林中)
(抱膝自/昂藏)秉鉞有季公凛然負英姿寄深且戎幕望重必
台司感激一然諾縱横兩無疑伏奏歸北闕鳴騶忽西
馳列將咸出祖英寮惜分離斗酒滿四筵歌嘯宛溪湄
君携東山妓我詠北門詩貴賤交不易恐傷中園葵(齊/賢)
(曰戎幕將幕也台司三公也蕭何立東闕北闕崔寔四/民月令曰祖道神也黄帝之子好逺逰死於道路故祀)
(以為道神以求道路之福宛溪𨽻宣州毛詩北門刺仕/不得志也言衛之忠臣不得其志爾古詩採葵莫傷根)
(結交莫羞貧採根葵/不生羞貧交不成)昔贈紫騮駒今傾白玉巵同歡萬
斛酒未足解相思此别又千里(一作此外/别千里)秦吳眇天涯
月明闗山苦水劇隴頭悲借問㡬時還春風入黄池無
令長相憶折斷緑楊枝(士贇曰隴頭/水見一巻註)
　　涇川送族弟錞
涇川三百里若耶羞見之錦石照碧山兩邊白鷺鷥佳
境千萬曲客行無歇時上有琴髙水下有陵陽祠仙人
不見我明月空相知問我何事來盧敖結幽期(齊賢曰/涇縣若)
(耶琴髙陵陽竇子明得/仙及盧敖事並見前)蓬山振雄筆繡服揮清詞江湖
發秀色草木含榮滋置酒送惠連吾家稱白眉愧無海
嶠作敢闕河梁詩見爾復㡬朝俄然告將離(齊賢曰白/眉及海嶠)
(見前李陵與蘇武詩携手上河梁逰子暮何之徘徊蹊/路側悵恨不得辭士贇曰後漢竇章少好學有文章是)
(時學者稱東觀為老氏藏室道家蓬萊/山太僕鄧康遂薦章入東宫為校書郎)中流漾綵鷁列
岸叢金羈歎息蒼梧鳯分棲瓊樹枝清晨各飛去飄落
天南垂望極落日盡秋深暝猿悲寄情與流水但有長
相思(齊賢曰鷁水鳥畫船/頭為鷁形垂邊也)
　　五松山送殷淑
秀色發江左風流柰若何仲文了不還獨立揚清波載
酒五松山頽然白雲歌中天度落月萬里遥相過撫酒
惜此月流光畏蹉跎明日别離去連峯鬱嵯峨(齊賢曰/殷仲文)
(少有才藻芙蓉貌謝靈運嘗曰殷仲文讀書半/袁豹則文才不減班固五松山在宣州南陵)
　　送崔氏昆季之金陵
放(一作/吳)歌倚東樓行子期曉發秋風渡江來吹落山上
月主人出美酒滅燭延清光二崔向金陵安得不盡觴
水客弄歸棹雲㠶巻輕霜扁舟敬亭下五兩先飄揚峽
石入水花碧流日更長思君無歳月西笑阻河梁(齊賢/曰金)
(陵敬亭見前兵書曰凡候風法雞羽重八兩建五丈旗/取羽繫其顛立軍營中許慎註曰楚人謂之五兩)
　　登黄山凌欹臺送族弟溧陽尉濟充泛舟赴華隂
　　(當/塗)
鸞乃鳯之族翺翔紫雲霓文章輝五色雙在瓊樹栖一
朝各飛去鳯與鸞俱啼炎赫五月中朱曦爍河堤爾從
泛舟役使我心䰟悽(齊賢曰山海經女麻之上有鳥状/如五彩畢備聲似雉而尾長名為)
(鸞瑞應圖鸞/者鳯凰之佐)秦地無草木南雲喧鼓鼙君王減玉膳早
起思鳴雞漕引救闗輔疲人免塗泥宰相作霖雨農夫
得耕犂靜者伏草間羣才滿金閨空手無壯士窮居使
人低(齊賢曰唐裴耀卿傳開元二十一年秋雨害稼京/師饑帝將幸東都召問所以救人者耀卿曰陛下)
(既東巡百司畢從則太倉三輔可遣衆臣分道賑給自/東都益廣漕運以實闗輔闗輔既實則乗輿西還事蔑)
(不濟且國家大本在京師但秦地狹水旱易匱正觀永/徽時禄廪者少歳漕粟二十萬石今用度寢廣漕運數)
(倍且不支臣願廣開運道使京師常有三年食雖水旱/不足憂天子然之拜黄門侍郎同中書門下平章事充)
(轉運使於是置河隂集津三門倉引天下租由孟津泝/河而西三年積七百萬石省運費三十萬緡金閨金馬)
(門/也)送君登黄山長嘯倚(一作/上)天梯小舟若鳬鴈大舟若
鯨鯢開㠶散長風舒巻與雲齊日入牛渚晦蒼然夕煙
迷相思在何許(一作/所)杳在落陽西(齊賢曰太白時在當/塗即今之太平也黄)
(山在城北凌/欹臺在其上)
　　送儲邕之武昌
黄鶴西樓月長江萬里情春風三十度空憶武昌城送
爾難為别銜杯惜未傾湖連張樂地山逐泛舟行諾為
楚人重詩傳謝眺清滄浪吾有曲寄入棹歌聲(齊賢曰/黄鶴樓)
(見前孫權破關羽自公安徙都鄂改名武昌今鄂/州之東百二十里武昌縣即權故宫與黄州相對)
　
　
　
　
　
　
　
　
　
　
　
　
　
　
　
　李太白集分類補註巻十八
欽定四庫全書
　李太白集分類補註巻十八
　　　　　　　　　　　宋　楊齊賢　集註
　　　　　　　　　　　元　蕭士贇　補註
　送
　　送韓侍御之廣德
昔日繡衣何足榮今宵貰酒與君傾暫就東山賒月色
酣歌一夜送泉明(士贇曰繡衣貰/酒東山事見前)
　　白雲歌送友人
楚山秦山多白雲白雲處處長隨君君今還入楚山裏
雲亦隨君度湘水水上女蘿衣白雲早卧早行君早起
(士贇曰此詩已見六巻/特首尾不同故兩存之)
　　送通禪師還南陵隠靜寺
我聞隠靜寺山水多竒蹤巖種朗公橘門深杯渡松道
人制猛虎振錫還孤峯他日南陵下相期谷口逢(齊賢/曰傳)
(燈録婺州有本陳從朗禪而劉宋時杯渡者不知姓名/常乗木杯渡水惠忠禪師居禪祚寺有供僧谷兩廪盜)
(若窺虎而守之縣令張遜至山頂謁問師有何徒弟師/曰有三五人遜曰如何得見師敲禅牀有三虎哮吼而)
(出遜驚怖而退永嘉真覺禪師初至曹溪參六祖遶繩/牀三匝振錫而立唐南陵縣𨽻宣州士贇曰冥祥記沙)
(門康法朗晉/永嘉中人也)
　　送友人
青山横北郭白水遶東城此地一為别孤蓬萬里征浮
雲逰子意落日故人情揮手自兹去蕭蕭班馬鳴(士贇/曰孤)
(蓬草也無根而隨風/飄轉者自喻客逰也)
　　送别
斗酒渭城邉壚頭醉不眠棃花千樹雪楊葉萬條煙惜
别傾壺醑臨分贈馬鞭看君頴上去新月到應圎(齊賢/曰唐)
(穎上縣𨽻穎/州汝隂郡)
　　江上送女道士禇三清遊南嶽
吳江女道士頭戴蓮花巾霓裳不濕雨特異陽臺雲足
下逺逰履凌波生素塵倦尋向南嶽應見魏夫人(齊賢/曰太)
(霄經曰人行大道謂之道士周穆王因尹執制樓觀遂/召幽逸之人為道士集仙録魏夫人者任城人晉魏舒)
(女名華存字賢安好道適南陽劉文字幼彦生二子曰/璞曰遐二子粗立乃齋於别寢將逾三月太極真人等)
(來降授神真之道在世八十三年以晉成帝咸和九年/清虚真人玉褒與陳華青童為夫人成藥兩劑服之白)
(日上昇領上真司命南嶽夫人比/秩仙公使治天台大霍仙洞臺中)
　　送友人入蜀
見説蠶叢路﨑嶇不易行山從人靣起雲傍馬頭生芳
樹籠秦棧春流遶蜀城升沈應巳定不必問君平(士贇/曰蠶)
(叢棧道又嚴君平賣/卜於成都市中見前)
　　送趙雲卿
白玉一杯酒緑楊三月時春風餘㡬日兩鬢各成絲秉
燭唯須飲投竿也未遲如逢渭川獵猶可帝王師(士贇/曰西)
(伯出力得吕尚於渭川/迎以為師事見前巻)
　　送李青歸南葉陽川
伯陽仙家子容色如青春日月秘靈洞雲霞辭世人化
心養精魄隠几窅天真莫作千年别歸來城郭新(齊賢/曰神)
(仙傳老子名耳字伯陽楚國苦縣曲仁里人其母感大/流星而有娠雖受氣天然見於李家猶以里為姓内經)
(云老子黄白色美鬚廣靣長耳大目踈齒方口厚脣額/有三五達理日角月懸鼻純骨雙柱耳有三漏門足蹈)
(三五手指十文以周文王時為守藏史武/王時為柱下史時俗見其久夀故號老子)
　　送舎弟
吾家白額(一作/馬)駒逺别臨東道他日相思一夢君應得
池塘生春草(士贇吾家白額駒是用涼武昭王事也按/晉史武昭王嵩字𤣥盛姓李氏前漢將軍)
(李廣之十六世孫𤣥盛少好學長習武藝與吕光太史/令郭馨及其同母弟宗繇同宿馨起謂繇曰君當位極)
(人臣李君有國士之分家有騙黄馬生白額駒此其時/也吕光末京兆段業自稱涼州牧署𤣥盛效穀令㑹燉)
(煌太守孟敏卒於是䕶軍郭謙等以𤣥盛温􁃒有恵政/推為燉煌太守𤣥盛初難之㑹宗繇仕於鄴告歸燉煌)
(言於𤣥盛曰兄忘郭馨之言耶白額駒今生矣𤣥盛乃/從之自是霸有秦涼遷都酒泉及薨國人上謚曰武昭)
(王至唐朝尊上謚號曰興聖皇帝此言吾家白馬駒者/亦謂同所自出云爾亦老杜詩龍準自與常人殊之意)
(也/)
　　送别得書字
水色南天逺舟行若在虗遷人發佳興吾子訪閒居日
落看歸鳥潭澄羨(一作/憐)躍魚聖朝思賈誼應降紫泥書
(齊賢曰賈誼在長沙歳餘徵見隴右記階/州武都郡紫水有泥其色亦紫用封璽書)
　　送麴十少府
試發清秋興因為呉㑹吟碧雲斂海色流水折江心我
有延陵劒君無陸賈金艱難此為别惆悵一何深(齊賢/曰孝)
(惠時吕后用事陸賈自度不能爭乃病免有五子出使/越槖中裝賣千金分其子子二百金令為生産延陵季)
(子掛劍徐君/墓事見前)
　　送張秀才謁髙中丞(并序/)
　余時繫尋陽獄中正讀留侯傳秀才張孟熊藴滅胡
　之䇿將之廣陵謁髙中丞余喜子房之風感激於斯
　人因作是詩以送之
秦帝淪玉鏡(一作六雄/滅金虎)留侯降氛氳感激黄石老經過
滄海君壯士揮金槌報讐六國聞智勇冠終古蕭陳難
與羣(齊賢曰雒書曰余失金鏡喻明道也漢張良傳秦/滅韓良遂以家財求客刺秦王為韓報仇東見滄)
(海君得力士為鐡鎚重百二十斤徂擊秦皇帝博浪沙/中誤中副車秦帝大怒大索天下求賊甚急良乃逃匿)
(下邳嘗縱步逰下邳圯上有一老父衣褐至良所直墮/其履圯下曰孺子下取履良愕然下取履因長跪進之)
(父以足受笑曰孺子可教後五日平明與我㑹此出一/編書曰讀此則為王者師後十年陳涉起沛公畧地至)
(下邳而張良遂屬焉士贇/曰蕭陳謂蕭何陳平也)兩龍爭鬭時天地動風雲酒
酣(一作/縱横)舞長劍倉卒解漢紛宇宙初倒懸鴻溝勢將分
英謀信竒絶夫子揚清芬(一作夫子稱卓/絶超然繼清芬)胡月入紫微
三光亂天文髙公鎮淮海談笑却妖氛採爾幕中畫戡
難光殊勲我無燕霜感玉石俱燒焚但洒一行淚臨岐
竟何云(齊賢曰兩龍為漢髙及項羽也史記項王乃與/漢約中分天下割鴻溝以西為漢東為楚胡禄)
(山也禄山死日太白食月甘氏星經紫㣲宫大帝座天/子常居日月星為三光鄒衍盡忠於燕燕王疎之初仰)
(天而嘆六月為之降霜尚書火炎崑岡玉/石俱焚士贇曰應劭曰不醒不醉曰酣)
　　尋陽送弟昌峒鄱陽司馬作
桑落洲渚連滄江無雲煙尋陽非剡水忽見子猷船
飄然欲相近來遲杳若仙人乗海上月㠶落湖中天一
覩無二諾朝歡更勝昨爾則吾惠連吾非爾康樂朱紱
白銀章上官佐鄱陽松門拂中道石鏡迴清光揺扇及
于越水亭風氣涼與爾期此亭期在秋月滿時過或未
來兩鄉心巳斷吳山對楚岸彭蠡當中州相思定如此
有窮盡年愁(齊賢曰杜佑云彭澤地今為都昌有桑落/洲九域志𨽻江州尋陽郡王子猷雪夜訪)
(戴安道於剡中見前謝惠連靈運族弟靈運襲封康樂/公禮大夫紱色皆黄朱其體前方後挫角其繪山漢儀)
(銀印在龜紐其文曰章謂刻曰某官之章司馬郡之佐/也顧野王輿地志自入湖三百三十里窮於松門東西)
(四十里青松褊於兩峯張僧鑒尋陽記石鏡山東有一/圓石懸崖明淨照人見形韋昭曰越邑今鄱陽餘干縣)
(是/也)
　　餞校書叔雲
少年費白日歌笑矜朱顔不知忽巳老喜見春風還惜
别且為歡徘徊桃李間看花飲美酒聼鳥臨晴山向晚
竹林寂無人空閉闗
　　送王孝亷覲省
彭蠡將天合姑蘇在日邉寧親候海色欲動孝廉船窈
窕晴江轉參差逺岫連相思無晝夜東泣似長川(齊賢/曰姑)
(蘇臺𨽻吴郡以其近東海日出之地故云日邉劉恢為/丹陽尹張憑詣恢恢留宿明日還船須臾恢出求張孝)
(亷船召同載/時人榮之)
　　同吳王送杜秀芝赴舉入京
秀才何翩翩王許回也賢蹔别廬江守將逰京兆天秋
山宜落日秀木出寒煙欲折一枝桂還來鴈沼前(齊賢/曰唐)
(吳王祗元宗時為陳留太守持節河南道節度採訪使/子獻嗣王論語賢哉回也廬州廬江郡京兆府京兆郡)
(士贇曰左雄傳論曰漢舉賢良方正/州郡舉孝廉秀才亦貢士之方也)
　　洞庭醉後送絳州吕使君果流澧州
昔别若夢中天涯忽相逢洞庭破秋月縱酒開愁容贈
劒刻玉字延平兩蛟龍送君不盡意書及鴈迴峯(士贇/曰劒)
(至延平津躍水化龍/及迴鴈峯事見前)
　　與諸公送陳郎將歸衡陽(并序/)
　仲尼旅人文王明夷苟非其時聖賢低眉况僕之不
　肖者而遷逐枯槁固非其宜朝心不開暮髪盡白而
　登高送逺使人増愁陳郎將義風凛然英思逸發來
　下曹城之榻去邀才子之詩動清興於中流泛素波
　而徑去諸公仰望不及連章祖之序慙起予輙冠名
　賢之首作者嗤我乃為撫掌之資乎
衡山蒼蒼入紫冥下看南極老人星迴飈吹散五峯雪
往往飛花落洞庭氣清嶽秀有如此郎將一家拖金紫
門前食客亂浮雲世人皆比孟嘗君江上送行無白璧
臨歧惆悵若為分(齊賢曰甘氏星經老人一星在弧南/為南極星主夀常以秋分日見去參)
(三丈出丙入丁丑時候之出三十日却沒見斯大赦天/下安王者夀五峯為祝融紫盖天柱石廩芙蓉峯也)
　　送趙判官赴黔府中丞叔幕
廓落青雲心結交黄金盡富貴翻相忘令人忽自哂蹭
蹬鬢毛斑盛時難再還巨源咄石生何事馬蹄間緑蘿
長不厭却欲還東山(齊賢曰裘敝金盡事見前蹭蹬失/勢貌山濤字巨源辟河南從事與)
(石鑒共宿濤夜起蹴鑒曰今何等時而眠耶知太傅即/何意鑒曰宰相不朝斥令歸第即何慮也濤曰咄石生)
(無事馬蹄間耶投簮而去未二年/果有曹爽事東山㑹稽始寧也)君為魯曾子拜揖髙
堂裏叔繼趙平原偏承明主思風霜擢獨坐旌節鎮雄
藩虎士秉金鉞蛾眉開玉樽才髙幕下去義重林中言
水宿五溪月霜啼三峽猿東風春草緑江上候歸軒(齊/言)
(曰史記曾參武城人字子輿孔子以為能通孝/道故授之業作孝經唐制節度使賜雙旌雙節)
　　送陸判官往琵琶峽
水國秋風夜殊非逺别時長安如夢裏何日是歸期
　　送梁四歸東平
玉壺挈美酒送别强為歡大火南星月長郊北路難殷
王期負鼎汶水起垂竿莫學東山卧參差老謝安(齊賢/曰堯)
(典日永星火以正仲夏伊尹以滋味説湯吕尚以漁/釣于西伯漢志太山郡汶水出萊州由西南入濟)
　　江夏送友人
雪㸃翠雲裘送君黄鶴樓黄鶴振玉羽西飛帝王州鳯
無琅玕實何以贈逺遊徘徊相顧影淚下漢江流
　　送郄昂謫巴中
瑶草寒不死移植滄海濱東風灑雨露㑹入天地春予若洞
庭葉隨波送逐臣思歸未可得書此謝情人(齊賢曰傅毅七/激曰暗君逐臣)
　　江夏送張丞
欲别心不忍臨行情更親酒傾無限月客醉幾重春藉草依
流水攀花贈逺人送君從此去迴首泣迷津(士贇曰毛詩箋/曰回首曰顧)
　　賦得白鷺鷥送宋少府入三峽
白鷺拳一足月明秋水寒人驚逺飛去直向使君灘
　　送二季之江東
初發强中作題詩與惠連多慙一日長不及二龍賢西
塞當中路南風欲進船雲峯出逺海帆影挂清川禹穴
藏書地匡山種杏田此行俱有適遲爾早歸旋(齊賢曰/謝靈運)
(有登臨海嶠初發强中作與從弟惠連西塞山在鄂州/廬山記匡俗結廬於山故號匡廬山董奉居廬山治疾)
(病重者種杏五株輕者一株/號曰董仙杏林遲猶思也)
　　江西送友人之羅浮(南昌/)
桂水分五嶺衡山朝九疑鄉闗𣺌河西流浪將何之素
色愁明湖秋渚晦寒姿疇昔紫芳意已過黄髪期(齊賢/曰廣)
(州記云大庾始安臨賀桂陽揭陽是五嶺衡山一名岣/嶁山眉當軫翼應機衡故曰衡山九疑見前唐安西大)
(都䕶府初治西州後徙治髙昌故地又徙治龜兹而/故府復為西州交河郡士贇曰李善曰紫芳紫芝也)君
王縱踈散雲壑借巢夷爾去之羅浮我還憩峨眉中濶
道萬里霞月遥相思如尋楚狂子瓊樹有芳枝(齊賢曰/太白供)
(奉翰林道不合辭去詔賜/金還山羅浮峨眉並見前)
　　宣州謝眺樓餞别校書叔雲(一作陪侍御/叔華登樓歌)
棄我去者昨日之日不可留亂我心者今日之日多煩
憂長風萬里送秋鴈對此可以酣髙樓蓬萊文章建安
骨中間小謝又清發俱懐逸興壯思飛欲上青天覽日
月抽刀斷水水更流舉杯銷愁愁復愁人生(一作/男兒)在世
不稱意明朝散髪弄扁舟(齊賢曰蓬萊指校書也建安/末鄴中有魏太子王粲陳琳)
(徐榦劉槙應瑒阮璃平原侯植等詩文皆入文選故曰/建安骨也謝靈運子鳯字超宗器宇甚軒爽帝大嗟賞)
(曰超宗殊有鳯毛族弟惠連十歳能屬文靈運嘉賞之/云每有篇章對惠連輙得佳語謝眺字𤣥暉緯之子少)
(學有美名善草𨽻長五言詩沈/約嘗云二百年來無此詩也)
　　宣城送劉副使入秦
君即劉越石雄豪冠當時淒清横吹曲慷慨扶風詞虎
嘯俟騰躍雞鳴遭亂離千金市駿馬萬里逐王師結交
樓煩將侍從羽林兒統兵捍吳越豺虎不敢窺大勲竟
莫叙已過秋風吹(齊賢曰晉劉琨字越石少與范陽祖/逖俱以雄豪著名元嘉元年為并州)
(刺史在晉陽嘗為胡騎所圍數重城中窘廹無計琨乃/乗月登樓清嘯賊聞之皆悽然長歎中夜奏胡笳向曉)
(復吹之賊棄圍而走祖逖與劉琨聞雞起舞及郭隗謂/燕昭王以千金求千里馬事見前漢有善射者樓煩楚)
(挑戰三合樓煩皆射殺之應劭曰樓煩胡也漢武帝太/初元年初置建章營騎後更名羽林騎又取從軍死事)
(之子孫飬羽林官教以九兵號曰羽林孤兒士贇曰劉/越石扶風歌曰去家日已逺安知存與亡慷慨窮林中)
(抱膝自/昂藏)秉鉞有季公凛然負英姿寄深且戎幕望重必
台司感激一然諾縱横兩無疑伏奏歸北闕鳴騶忽西
馳列將咸出祖英寮惜分離斗酒滿四筵歌嘯宛溪湄
君携東山妓我詠北門詩貴賤交不易恐傷中園葵(齊/賢)
(曰戎幕將幕也台司三公也蕭何立東闕北闕崔寔四/民月令曰祖道神也黄帝之子好逺逰死於道路故祀)
(以為道神以求道路之福宛溪𨽻宣州毛詩北門刺仕/不得志也言衛之忠臣不得其志爾古詩採葵莫傷根)
(結交莫羞貧採根葵/不生羞貧交不成)昔贈紫騮駒今傾白玉巵同歡萬
斛酒未足解相思此别又千里(一作此外/别千里)秦吳眇天涯
月明闗山苦水劇隴頭悲借問㡬時還春風入黄池無
令長相憶折斷緑楊枝(士贇曰隴頭/水見一巻註)
　　涇川送族弟錞
涇川三百里若耶羞見之錦石照碧山兩邊白鷺鷥佳
境千萬曲客行無歇時上有琴髙水下有陵陽祠仙人
不見我明月空相知問我何事來盧敖結幽期(齊賢曰/涇縣若)
(耶琴髙陵陽竇子明得/仙及盧敖事並見前)蓬山振雄筆繡服揮清詞江湖
發秀色草木含榮滋置酒送惠連吾家稱白眉愧無海
嶠作敢闕河梁詩見爾復㡬朝俄然告將離(齊賢曰白/眉及海嶠)
(見前李陵與蘇武詩携手上河梁逰子暮何之徘徊蹊/路側悵恨不得辭士贇曰後漢竇章少好學有文章是)
(時學者稱東觀為老氏藏室道家蓬萊/山太僕鄧康遂薦章入東宫為校書郎)中流漾綵鷁列
岸叢金羈歎息蒼梧鳯分棲瓊樹枝清晨各飛去飄落
天南垂望極落日盡秋深暝猿悲寄情與流水但有長
相思(齊賢曰鷁水鳥畫船/頭為鷁形垂邊也)
　　五松山送殷淑
秀色發江左風流柰若何仲文了不還獨立揚清波載
酒五松山頽然白雲歌中天度落月萬里遥相過撫酒
惜此月流光畏蹉跎明日别離去連峯鬱嵯峨(齊賢曰/殷仲文)
(少有才藻芙蓉貌謝靈運嘗曰殷仲文讀書半/袁豹則文才不減班固五松山在宣州南陵)
　　送崔氏昆季之金陵
放(一作/吳)歌倚東樓行子期曉發秋風渡江來吹落山上
月主人出美酒滅燭延清光二崔向金陵安得不盡觴
水客弄歸棹雲㠶巻輕霜扁舟敬亭下五兩先飄揚峽
石入水花碧流日更長思君無歳月西笑阻河梁(齊賢/曰金)
(陵敬亭見前兵書曰凡候風法雞羽重八兩建五丈旗/取羽繫其顛立軍營中許慎註曰楚人謂之五兩)
　　登黄山凌欹臺送族弟溧陽尉濟充泛舟赴華隂
　　(當/塗)
鸞乃鳯之族翺翔紫雲霓文章輝五色雙在瓊樹栖一
朝各飛去鳯與鸞俱啼炎赫五月中朱曦爍河堤爾從
泛舟役使我心䰟悽(齊賢曰山海經女麻之上有鳥状/如五彩畢備聲似雉而尾長名為)
(鸞瑞應圖鸞/者鳯凰之佐)秦地無草木南雲喧鼓鼙君王減玉膳早
起思鳴雞漕引救闗輔疲人免塗泥宰相作霖雨農夫
得耕犂靜者伏草間羣才滿金閨空手無壯士窮居使
人低(齊賢曰唐裴耀卿傳開元二十一年秋雨害稼京/師饑帝將幸東都召問所以救人者耀卿曰陛下)
(既東巡百司畢從則太倉三輔可遣衆臣分道賑給自/東都益廣漕運以實闗輔闗輔既實則乗輿西還事蔑)
(不濟且國家大本在京師但秦地狹水旱易匱正觀永/徽時禄廪者少歳漕粟二十萬石今用度寢廣漕運數)
(倍且不支臣願廣開運道使京師常有三年食雖水旱/不足憂天子然之拜黄門侍郎同中書門下平章事充)
(轉運使於是置河隂集津三門倉引天下租由孟津泝/河而西三年積七百萬石省運費三十萬緡金閨金馬)
(門/也)送君登黄山長嘯倚(一作/上)天梯小舟若鳬鴈大舟若
鯨鯢開㠶散長風舒巻與雲齊日入牛渚晦蒼然夕煙
迷相思在何許(一作/所)杳在落陽西(齊賢曰太白時在當/塗即今之太平也黄)
(山在城北凌/欹臺在其上)
　　送儲邕之武昌
黄鶴西樓月長江萬里情春風三十度空憶武昌城送
爾難為别銜杯惜未傾湖連張樂地山逐泛舟行諾為
楚人重詩傳謝眺清滄浪吾有曲寄入棹歌聲(齊賢曰/黄鶴樓)
(見前孫權破關羽自公安徙都鄂改名武昌今鄂/州之東百二十里武昌縣即權故宫與黄州相對)
　
　
　
　
　
　
　
　
　
　
　
　
　
　
　
　李太白集分類補註巻十八
欽定四庫全書
　李太白集分類補註巻十九
　　　　　　　　　　　宋　楊齊賢　集註
　　　　　　　　　　　元　蕭士贇　補註
　詶
　　詶談少府(襄漢/)
一尉居倐忽梅生有仙骨三事或可羞匈奴哂千秋壯
心屈黄綬浪跡寄滄洲昨觀荆峴作如從雲漢遊老夫
當暮矣蹀足懼驊騮(齊賢曰漢書東南一尉西北一侯/梅福補南昌府得仙事見前毛詩)
(三事大夫注謂三公漢田千秋為髙寢郎衛太子為江/充所讃敗久之千秋訟太子寃上大感悟立拜為大鴻)
(臚數日代劉屈氂為丞相後漢使至匈奴單于問曰聞/漢新拜丞相何用得之使者曰以上書言事故單于曰)
(茍如是漢置丞/相非用賢也)
　　詶宇文少府見贈桃竹書筒
桃竹書筒綺繡文良工巧妙稱絶羣靈心圓映三江月
彩質疊成五色雲中藏寳訣峨眉去千里提携長憶君
　　五月東魯行答汶上君
五月梅始(一作/子)黄蠶凋桑柘空魯人重織作機杼鳴簾
櫳顧余不及仕學劒來山東舉鞭訪前途獲笑汶上翁
下愚忽壯士未足論窮通(齊賢曰漢志泰山郡/汶水出萊州入齊)我以一
箭書能取聊城功終然不受賞羞與時人同西歸去直
道落日昏隂虹此(一作/我)去爾勿言甘心如轉蓬(齊賢曰/史記齊)
(田單攻聊城歳餘不下魯仲連乃為書矢以射城中遺/燕將燕將得書泣三日乃自殺聊城亂田單遂屠聊城)
(歸每言仲連欲爵之魯仲連逃隱於海上曰吾與富貴/而詘於人寧貧賤而輕世肆志焉白意指林甫國忠輩)
(昏蔽/其君)
　　早秋單父南樓酬竇公衡
白露見日滅紅顔隨霜凋别君若俯仰春芳辭秋條泰
山嵯峩夏雲在疑是白波漲東海散為飛雨川上來遥
帷却巻清浮埃知君獨坐青軒下此時結念同所懐我
閉南樓看道書幽簾清寂在仙居曽無好事來相訪賴
爾髙文一起予
　　山中問答
問余何意(一作/事)棲碧山笑而不答心自閒桃花流水杳
然去别有天地非人間(齊賢曰蜀志人問諸葛亮/之志亮抱膝笑而不答)
　　答友人贈烏紗帽
領得烏紗帽全勝白接䍦山人不照鏡稚子道相宜(齊/賢)
(曰稚子接/䍦見前)
　　詶張司馬贈墨
上黨碧松煙夷陵丹砂末蘭麝凝珍墨精光乃堪掇黄
頭奴子雙鴉鬟錦囊飬之懐袖間今日贈余蘭亭去興
來灑筆㑹稽山(齊賢曰唐潞州上黨郡土貢墨峽州夷/陵郡掇拾也錦囊事見前越州㑹稽郡)
(山隂縣有蘭渚渚有/亭王羲之祓禊處)
　　答湖州迦葉司馬問白是何人
青蓮居士謫仙人酒肆藏名三十春湖州司馬何須問
金粟如來是後身(齊賢曰青蓮居/士太白自號也)
　　答長安崔少府叔封遊終南翠微寺太宗皇帝金
　　沙泉見寄
河伯見海若傲然誇秋水小物昧逺圖寧知通方士多
君紫霄意獨往蒼山裏地古寒雲深巖髙長風起(齊賢/曰莊)
(子秋水時至百川灌河涇流之大兩涘渚涯之間不辨/牛馬於是河伯欣然自喜以天下之美為盡在已順流)
(而東行至於北海東面而觀不見水涯於是河伯始旋/其面目望洋向若而嘆曰野語有之曰聞道自以為莫)
(已若者我之謂也吾長見笑於大方之家北海若曰井/蛙不可以語於海者拘於虚也夏䖝不可以語於氷者)
(篤於時也曲士不可以語於道者束於教/也今爾出於涯涘觀於大海乃知爾醜)初登翠㣲嶺
復憩金沙泉踐苔朝霜滑弄波夕月圓飲彼石下流結
蘿宿溪煙鼎湖夢渌水龍駕空(一作/何)茫然早行子午闗
(一作間/一作峯)却登山路逺(一作却嘆山路逺/又作頗識闗路逺)拂琴聼霜猿滅
燭乃呈飯人煙無明異鳥道絶往返(齊賢曰貞觀十二/年終南大和宫改)
(為翠㣲宫金沙泉近寺之泉也鼎湖夢指太宗也事見/三巻漢書王莽開子午道因置子午闗士贇曰長安志)
(翠㣲宫在萬年/縣終南山上)攀厓倒青天下視白日晚既過(一作/遇)石
門隠還唱(一作/聞)石潭歌渉雪搴紫芳(一作採/紫莖)濯纓想(一/作)
(掬/)清波此人不可見此地君自過為余謝風泉其如幽
意何(齊賢曰石門在魯王逸注楚詞/搴採取也士贇曰紫芳紫蘭也)
　　贈李十二左司郎中崔宗之
涼秋八九月白露空園亭耿耿意不暢稍稍(一作/悄悄)風華
聲思見雄俊士共話今古情李侯忽來儀把袂苦不早
清論既抵掌𤣥談又絶倒分明楚漢事歴歴王霸道(齊/賢)
(曰稍所交切士贇曰記月令立秋日涼風至後五日白/露降爾雅稍稍櫂也郭璞曰謂木無枝柯稍櫂長而殺)
(也/)檐囊無俗物訪古千里餘袖有七首劍懐中茂陵書
雙眸光照人詞賦凌子虛酌酒絃素琴霜氣正凝結平
生心中事今日為君説我家有别業寄在嵩之陽明月
出髙岑清溪澄素光雲散牎戸静風吹松桂香子若同
斯逰千載不相忘(齊賢曰有底曰囊無底曰橐司馬相/如既病免家居茂陵天子曰相如病)
(甚可往從悉取其書使使往而相如已死妻曰長卿時/已著書人又取去長卿未死時為一巻書有使朱求書)
(奏之其遺札書言封禪事初上讀子虚賦而善之曰朕/獨不與此人同時哉楊得意曰臣邑人司馬相如自言)
(為此賦上驚乃召問相如相如曰/有之唐河南府登封縣本嵩陽)
　　詶崔五郎中
朔雲横髙天萬里起秋色壯士心飛揚落日空嘆息長
嘯出原野凛然寒風生幸遭聖明時功業猶未成柰何
懐良圖鬱悒獨愁坐杖䇿尋英豪立談乃知我(齊賢曰/鄧禹聞)
(光武安集河北即杖䇿/北渡士贇曰鬰悒憂也)崔公生民秀𬗟邈青雲姿制作
參造化託諷含神祗海嶽尚可傾吐諾終不移是時霜
飈寒逸興臨華池起舞拂長劒四座皆揚眉因得窮
歡情贈我以新詩又結汗漫期九垓逺相待舉身憩
蓬壺濯足弄滄海從此凌倒景一去無時還朝逰明
光宫暮入閶闔闗但得長把袂何必嵩丘山(齊賢曰/蓬壺蓬)
(萊方壺也漢武帝起明光宫師古曰三輔黄圖云在城/中淮南子注云閶闔始升天之門上帝所居紫㣲宫門)
(也/)
　　以詩代書答元丹丘
青鳥(一作/烏)海上來今朝發何處口銜雲錦字(一作/書)與我
忽飛去鳥去凌紫煙書留綺牕前開緘方(一作/時)一笑乃
是故人傳故人深相勗憶我勞心曲離居在咸陽三見
秦草綠置書雙袂間引領不暫閒長望(一作/歎)杳難見浮
雲横逺山(齊雲曰後漢書梁冀/弟舎牕牖皆有綺䟽)
　　金門答蘇秀才
君還石門日朱火始改木春草如有情山中尚含綠折
芳愧遥憶永路當自勗逺見故人心平生以此足(齊賢/曰即)
(鑚燧/改火)巨海納百川麟閣多才賢獻書入金闕酌醴奉瓊
筵屢恭白雲唱恭聞黄竹篇恩光照拙薄雲漢希騰遷
銘鼎儻云遂扁舟方𣺌然(齊賢曰漢宫室䟽特造麒麟/閣以藏秘書賢才列子穆王)
(賔于西王母觴于瑶池之上王母為王謠詩名白雲穆/天子傳曰天子休于回中大寒北風雨雪天子作詩三)
(章以哀人夫我徂黄竹員口閟寒乃宿於黄竹祭統曰/鼎有銘銘者自名也自名以稱揚先祖之美而明著之)
(後世者也扁舟言功成名遂/身退如范蠡扁舟泛五湖也)我留在金門君去卧丹壑
未果三山期遥欣一丘樂𤣥珠寄象罔赤水非廖廓願
狎東海鷗共營西山藥栖巖君寂滅處士魚龍蠖良辰
不同賞永日應閒居鳥吟簷間樹花落牕下書縁溪見
綠篠隔岫窺紅蕖(齊賢曰莊子黄帝逰于赤水之北還/歸遺其𤣥珠使知索之而不得使離)
(朱索之而不得使契詬索之而不得乃使象㒺象罔得/之列子海上之人有好鷗鳥者每旦之海上從鷗鳥逰)
(鷗鳥之至往/來而不止)採薇行笑歌眷我情何已月出石鏡間松
鳴風琴裏得心自非妙外物空頽靡身世如兩忘從君
老煙水(齊賢曰史記伯夷叔齊隐于首陽山作/歌曰登彼西山兮採其薇矣石鏡見前)
　　詶坊州王司馬與閻正字對雪見贈
逰子東南來自宛適京國飄然無心雲倐忽復西北訪
戴昔未偶尋嵇此相得愁顔發新歡終宴叙前識(齊賢/曰王)
(子猷雪夜訪戴安道事見前晉書稽康㑹稽上虞/人東平吕安服康髙致每一相思輙千里命駕)閻公
漢庭舊沉鬱富才力價重銅龍樓聲髙重門側寧期此
相遇華館陪遊息積雪明逺峯寒城鎖春色主人蒼生
望假我青雲翼風水如見資投竿佐皇極(齊賢曰史記/上召田叔與)
(語漢庭臣無能出其右者/前漢太子宫有銅龍樓)
　　詶中都小吏攜斗酒雙魚於逆旅見贈
魯酒若琥珀(一作琥/珀色)汶魚紫錦鱗山東豪吏有俊氣手
攜(一作/持)此物贈逺人意氣相傾兩相顧斗酒雙魚表情
素雙鰓呀呷鰭鬛張蹳刺銀盤欲飛去呼兒拂几霜刃
揮紅肌花落白雪霏為君下筯一餐飽(一作/罷)醉著金鞍
上馬歸(齊賢曰琥珀注松脂入地千年為茯苓/茯苓千年為琥珀汶水出泰山萊蕪縣)
　　詶張卿夜宿南陵見贈
月出魯城東明如天上雪魯女驚莎雞鳴雞應秋節當
君相思夜火落金風髙河漢掛戸牖欲濟無輕舠(齊賢/曰火)
(落大火西流也舠小船也士贇曰梁/元帝纂要曰秋曰髙秋風曰金風)我昔辭林丘雲龍
忽相見客星動太㣲朝去洛陽殿爾來得茂彦七葉仕
漢餘身為下邳客家有圮橋書傅説未夢時終當起巖
野萬古騎辰星光輝照天下(齊賢曰賀知章薦太白召/見待詔漢嚴光足加帝腹)
(感客星犯御座晉天文志太㣲天子庭也五帝座也良/亡匿下邳於圯橋遇老父受書書説命髙宗夢得説使)
(百工營求諸野得諸傅巖乗東維/騎箕尼而比於列星終古不忒)與君各未遇長䇿委
蒿萊寳刀隠五匣鏽澁空莓苔遂令世上愚輕我土與
灰一朝攀龍去鼃黽安在哉故山定有酒與爾傾金罍
(齊賢曰齊魯間謂鼃為蟈/黽耿黽也尤怒鳴聒人)
　　詶岑勛見尋就元丹丘對酒相待以詩見招
黄鶴東南來寄書冩心曲倚松開其緘憶我腸斷續不
以千里遥命駕來相招中逢元丹丘登嶺宴碧霄對酒
忽思我長嘯臨清颷(齊賢曰鄂州有黄鶴樓因黄鶴山/以名相傳費文禕得仙駕鶴憩此)
(世説吕安思稽/康千里命駕)蹇予未相知茫茫緑雲垂俄然素書及
解此長渇饑䇿馬望山月途窮造階墀喜兹一㑹面若
覩瓊樹枝憶君我逺來我歡方速至開顔酌美酒樂極
忽成醉我情既不淺君意方亦深相知兩相得一顧輕
千金且向山客笑與君論素心(齊賢曰離騷/註蹇難也)
　　答從弟㓜成過西園見贈
一身自瀟灑萬物何囂諠拙薄謝明時棲閒居故園二
季過舊壑四鄰馳華軒衣劒照松宇賔徒光石門山童
薦珍果野老開芳樽上陳樵漁事下敘農圃言昨來荷
花滿今見蘭苕繁一笑復一歌不知夕景昏醉罷同所
樂此情難具論(齊賢曰鄭𤣥禮記注曰聞諠囂則人意/動作孔安國曰伯仲叔季順少長也文)
(中子註闗子明霍/及皆隠於樵漁)
　　詶王補闕恵翼莊廟宋丞泚贈别
學道三千春自言羲和人軒葢宛若夢雲松長相親偶
將二公合復與三山鄰喜結海上契自為天外賔鸞翮
我先鎩(所戒/切)龍性君莫馴(齊賢曰孔安國註堯典曰重/黎之後羲和夢世掌天地四)
(時之官南史陶潛嘗言五六月北忩下卧遇涼風暫至/自謂是羲皇上人説苑翟黄乗車戴華葢田子方怪而)
(問之曰吾禄厚得/此軒葢鎩摧翼也)朴散不尚古時訛皆失真勿踏荒
溪坡朅(丘傑切/去也)來浩然津薜帶何辭楚桃源堪避秦世
迫且離别心在期隠淪詶贈非炯誡永言銘佩紳(齊賢/曰陶)
(潛桃花源記事見二巻桓譚新論天下神人五一曰神/仙二曰隠淪士贇曰楞嚴經曰云何汝今以動為身以)
(動為境從始至終念念此滅遺失真性顛倒行/事性心失真認物為已輪回是中自取流轉)
　　詶裴侍御對雨感時見贈(金陵/)
雨色秋來寒風嚴清江爽孤髙繡衣人瀟灑青霞賞平
生多感激忠義非外奬禍連積怨生事及徂川往楚邦
有壯士鄢郢翻掃蕩申包哭秦庭泣血將安仰鞭屍辱
已及堂上羅宿莽頗似今之人蟊賊陷忠讜渺然一水
隔何由税歸鞅日夕聴猿怨懐賢盈夢想(齊賢曰漢書/表侍御史有)
(綉衣直指伍子胥傳吳王闔閭悉興師與唐蔡伐楚楚/將子常敗走奔鄭吳乗勝而前五戰遂入郢昭王出奔)
(吳師入郢子胥掘楚平王墓出其尸鞭之三百然後巳/申包胥求救於秦秦不許包胥立於秦庭晝夜哭七日)
(七夜不絶其聲秦哀公憐之遣車五百乗救楚敗吳昭/王復入郢毛詩註食心曰螟食葉曰螣食根曰蟊食節)
(曰賊説文鞅頸組又曰柔革士贇曰説/文税或作脱即孟子不脱冕而行之義)
　　贈李十二(士贇曰此詩乃攝監察御/史崔成甫贈太白者附此)
我是瀟湘放逐臣君辭明主漢江濵天外常求太白老
金陵捉得酒仙人
　　詶崔侍御
嚴陵不從萬乗遊歸卧空山釣碧流自是客星辭帝座
元非太白醉揚州(齊賢曰逸史章仇兼瓊鎮西川訪道/術士有一鬻酒者每有紗帽藜杖四)
(人來飲酒至數斗積至十餘石即併還之且言愛詩孫/思邈因報章仇公公専令探之忽一日又來公遂潛往)
(從者三四人公照至前躍出再拜自稱姓名相顧徐起/唯柴燼四枚在座前不復見矣時𤣥宗好道公奏其事)
(詔召孫公問之曰此太白酒星仙格絶/髙每遊人間飲酒處處皆至尤樂蜀中)
　　翫月金陵城西孫楚酒樓達曙歌吹日晚乗醉著
　　紫綺裘烏紗巾與酒客數人棹歌秦淮往石頭訪
　　崔四侍御
昨翫西城月青天垂王鈎朝沽金陵酒歌吹孫楚樓忽
憶繡衣人乗船往石頭草褁烏紗巾倒被紫綺裘兩岸
拍手笑疑是王子猷酒客十數公崩騰醉中流謔浪棹
海客喧呼傲陽侯(齊賢曰孫權治建鄴作石頭城王子/猷雪夜訪戴逵事見前髙綉淮南子)
(註曰陽國侯溺死於/水其神能為大波)半道逢吳姬巻簾出揶揄我憶君
到此不知狂與羞一月一見君三杯便迴橈捨舟共連
袂行上南渡橋興發歌緑水秦客為之揺雞鳴復相招
清宴逸雲霄贈我數百字字字凌風颷繫之衣裘上相
憶每長謡(齊賢曰揶揄/舉手相弄也)
　　江上答崔宣城
太華三芙蓉明星玉女峯尋仙下西嶽陶令忽相逢問
我將何事湍波歴幾重貂裘非季子鶴氅似王恭謬忝
燕臺召而陪郭隗蹤水流知入海雲去或從龍樹繞蘆
洲月山鳴鵲鎮鐘還期如可訪台嶺䕃長松(齊賢曰陶/潛為彭澤)
(令晉王恭美姿儀嘗衣鶴氅裘渉雪而行孟昶見之曰/此真神仙中人也唐志宣州南陵縣有鵲頭鎮士贇曰)
(太華山芙蓉明星玉女峯蘇季子黑貂/之裘敝燕昭王築臺師郭隗事並見前)
　　答族姪僧中孚贈玉泉仙人掌茶
　余聞荆州玉泉寺近清溪諸山山洞徃徃有乳窟窟
　中多玉泉交流其中有白蝙蝠大如鴉按仙經蝙蝠
　一名仙鼠千嵗之後體白如雪棲則倒懸蓋飲乳水
　而長生也其水邊處處有茗草羅生枝葉如碧玉唯
　玉泉其公常來而飲之年八十餘歳顔色如桃花而
　此茗清香滑熟異於他者所以能還童振枯扶人夀
　也余遊金陵見宗僧中孚示余茶數十片拳然重疊
　其狀如手號為仙人掌茶蓋新出乎玉泉之山曠古
　未覿因持之見遺兼贈詩要余答之遂有此作後之
　髙僧大隠知仙人掌茶發乎中孚禪子及青蓮居士
　李白也
常聞玉泉山山洞多乳窟仙鼠如白鴉倒懸清溪月茗
生此中石玉泉流不歇根柯洒芳津採服潤肌骨叢老
巻緑葉枝枝相接連曝成仙人掌仙拍洪崖肩舉世未
見之其名定誰傳宗英乃禪伯投贈有佳篇清鏡燭無
鹽顧慙西子妍朝坐有餘興長吟播諸天(齊賢曰抱扑/子曰千嵗蝙)
(蝠色如雪集則倒懸腦重/故也新序無鹽齊之醜女)
　　詶裴侍御留岫師彈琴見寄
君同鮑明逺邀彼休上人鼓琴亂白雪秋變江上春瑶
草緑未衰攀翻寄情親相思兩不見流淚空盈巾(齊賢/曰鮑)
(照字明逺為宋臨江王參軍沈約宋書曰沙門恵休善/屬文徐堪之與之甚厚世祖命使還俗本姓湯位至揚)
(州從事陽春/白雪曲名也)
　　張相公出鎮荆州尋除大子詹事余時流夜郎行
　　至江夏與張公去千里公因太府丞王昔使車寄
　　羅衣二事及五月五日贈余詩余答以此詩
張衡殊不樂應有四愁詩慙君錦繡段贈我慰相思鴻
鵠復矯翼鳯凰憶故池榮樂一如此商山老紫芝(齊賢/曰張)
(衡四愁詩序曰張衡不樂久處機密陽嘉中出為河間/相時天下漸弊鬰鬱不得志為四愁詩其辭曰美人贈)
(我錦繡段何以報之青玉案商山/四皓歌曰煜煜紫芝可以療飢)
　　醉後答丁十八以詩譏余搥碎黄鶴樓
黄鶴高樓巳搥碎黄鶴仙人無所依黄鶴上天訴玉帝
却放黄鶴江南歸神明太守再雕餙新圖粉壁還芳菲
一州笑我為征客少年徃徃來相譏君平簾下誰家子
云是遼東丁令威作詩調我驚逸興白雲遶筆牕前飛
待取明朝酒醒罷與君爛漫尋春暉(齊賢曰黄鶴樓事/見前賀知章自號)
(四明狂客漢書嚴君平賣卜於成都市日閲數人得百/錢足自飬則閉門下簾而授老子遼東華表柱上有鶴)
(云有鳥有鳥丁令威去家千年今始歸城郭雖是人/民非士贇曰漢書黄霸為穎川太守吏民咸稱為神)
　　答裴侍御先行至石頭驛以書見招期月滿泛洞
　　庭
君至石頭驛寄書黄鶴樓開緘識逺意速此南行舟風
水無定準湍波或滯留憶昨新月生西簷若瓊鈎今來
何所似破鏡懸清秋恨不三五明平湖泛澄流此歡竟
莫遂枉殺王子猷巴陵定近逺持贈解人憂(齊賢曰石/頭驛在金)
(陵王逸註楚詞曰曲瓊玉鈎也平湖指洞庭士贇曰古/詩三五明月滿四五蟾兎缺枉殺王子猷是用子猷訪)
(戴安道事乗興/而來興盡而返)
　　答高山人兼呈權顧二侯
虹霓掩天光哲后起康濟應運生䕫龍開元掃氛翳太
微廓金鏡端拱清遐裔輕塵集嵩嶽虚㸃盛明意謬揮
紫泥詔獻納青雲際(齊賢曰虹霓指太平公主輩哲后/指元宗郭氏曰雄曰虹謂明盛者)
(雌曰霓謂暗微者金鏡喻明道也白天寳初供奉翰林/潛草詔誥紫泥詔見前士贇曰䕫龍唐虞賢臣季康曽)
(作序文曰人生天地間也若流/霓之過戸牖輕塵之棲弱草)讒惑英主心恩踈佞臣
計彷徨庭闕下嘆息光隂逝未作仲宣詩先流賈生涕
掛帆秋江上不為雲羅制山海向東傾百川無盡勢我
於鴟夷子相去千餘嵗運闊英達稀同風遥執𬒮(士贇/曰列)
(子曰地不滿東/南百川水源也)登艫望逺水忽見滄浪枻高士何處來
虛舟渺安繫衣貌本淳古文章多佳麗延引故鄉人風
義未淪替顧侯達語黙權子識通蔽曾是無心雲俱為
此留滯雙萍昜飄轉獨鶴思凌厲明晨去瀟湘共謁蒼
梧帝(齊賢曰通/蔽通塞也)
　　答杜秀才五松見贈(五松山南陵銅/坑西五六里)
昔獻長楊賦天開雲雨歡當時待詔承明裏皆道揚雄
才可觀敕賜飛龍二天馬黄金絡頭白玉鞍浮雲蔽日
去不返總為秋風摧紫蘭(齊賢曰揚雄獻賦待/詔承明廷事見前註)角巾東
出商山道採秀行歌詠芝草路逄園綺笑向人兩君解
來一何好聞道金陵龍虎盤還同謝眺望長安千峯夾
水向秋浦五松名山當夏寒銅井炎罏歊(虛驕切/氣出貌)九天
赫如鑄鼎荆山前陶公矍鑠呵赤電回禄睢盱揚紫煙
此中豈是乆留處便欲燒丹從列仙(齊賢曰商山𨽻商/州楚辭註秀謂芝)
(草東園公綺里季事見前諸葛亮至建業曰鍾阜龍盤銅/石城虎踞謝眺有晚登三山還望京邑詩唐志秋浦有)
(有銀南陵舊有銅官治史黄帝採首山之銅鑄鼎於荆/山下杜預註曰回禄火神老子註曰睢睢盱盱䟦扈之)
(貌字林曰睢仰/目盱張目也)愛聴松風且髙卧颼颼吹盡炎氛過登
崖獨立望九州陽春欲奏誰相和聞君往年遊錦城章
仇尚書倒屣迎飛牋絡繹奏明主天書降問迴恩榮骯
髒不能就珪組至今空揚髙蹈名(齊賢曰陽春曲名見/前成都以江山明麗)
(號為/錦城)夫子工文絶世竒五松新作天下推吾非謝尚邀
彦伯異代風流各一時一時相逢樂在今袖拂白雲開
素琴彈為三峡流泉音從兹一别武陵去去後桃花春
水深(齊賢曰謝尚邀彦伯事見前巻/註士贇曰三峡流泉琴操名也)
　　至陵陽山登天柱石詶韓侍御見招隠黄山
韓衆騎白鹿西往華山中玉女千餘人相隨在雲空見
我傳秘訣精誠與天通何意到陵陽逰目送飛鴻天子
昔避狄與君亦乗驄擁兵五陵下長策馭胡戎(齊賢曰/列仙傳)
(韓衆齊人為王採藥王不肯服衆自服之遂得仙後劉/根字君安於華山見一人乗白鹿車者十餘人左右玉)
(女四人執平筑之節皆生十五六餘再拜乞言神人曰/爾聞有韓衆否答聞有之神人曰我是也陵陽山在涇)
(縣西南百里乃竇子明/釣得白龍放之之處)時泰解繡衣脱身若飛蓬鸞鳳
翻羽翼啄粟坐樊籠海鶴一笑之思歸向遼東黄山過
石柱巘崿上攅叢因巢翠玉樹忽見浮丘公又引王子
喬吹笙舞松風朗詠紫霞篇請開蘂珠宫步綱繞碧落
倚樹招青童何日可攜手遺形入無窮(齊賢曰黄山𨽻/宣州黄帝與浮)
(丘公逰黄山駐天都峯今有浮丘公仙壇峯崿髙峻貌/士贇曰紫霞篇即黄庭内景經也經曰上清紫霞虛皇)
(前太上大道玉宸君閒居蘂珠作七言散花五形變萬/神是為黄庭曰内篇詠之萬遍升三天秘要經云仙宫)
(中有寥陽之殿蘂珠之闕翠英之房道君在中而說經/綱罡氣也即禹步交乾履斗之法道書老君於東極碧)
(落之天浮黎之國書則文於青空之林成紫字/之文復授青童天君靈書紫文脩行二十四事)
　　詶崔十五見招
爾有鳥跡書相招琴溪飲手跡尺素中如天落雲錦讀
罷向空笑疑君在我前長吟字不滅懐袖且三年(齊賢/曰書)
(㫁曰古文者黄帝史蒼頡所造頡首有四目通於神明/仰觀奎星圓曲之勢俯察龜文鳥跡之象采衆美合而)
(為字是曰古文南州有/琴溪即琴髙控鯉之處)
　　答王十二寒夜獨酌有懐(士贇曰按此篇造語叙事/錯亂顛倒絶無倫次董龍)
　　(一事尤為可笑决非太白之作乃先儒所謂五季/間學太白者所為耳具服者能自别之今釐而置)
　　(諸巻/末)
昨夜吳中雪子猷佳興發萬里浮雲巻碧山青天中道
流孤月孤月滄浪河漢清北斗錯落長庚明懐余對酒
夜霜白玉牀金井冰峥嶸人生飄忽百年内且須酣暢
萬古情(齊賢曰王子猷雪夜乗興訪戴安道事見前西/京雜記太極殿前有金井欄士贇曰詩云東有)
(啓明西有長庚註曰旦出謂明星為/啓明日既入謂明星為長庚續也)君不能狸膏金距
學鬭雞坐令鼻息吹虹霓君不能學哥舒横行青海夜
帶刀西屠石堡取紫袍吟詩作賦北牎裏萬言不直一
杯水世人聞此皆掉頭有如東風射馬耳(齊賢曰左傳/季郈之雞鬭)
(季氏介其雞郈氏為之金距唐哥舒翰為隴右節度副/使大震神威軍青海上天寶八載詔翰以朔方河東監)
(牧兵十萬攻吐蕃石堡/城克之遂以功加特進)魚目亦笑我請(一作/謂)與明月同
驊騮拳跼不能食蹇驢得志鳴春風折楊皇華合流俗
晉君聴琴枉清角巴人誰肯和陽春楚地由來賤竒璞
黄金散盡交不成白首為儒身被輕一談一笑失顔色
蒼蠅貝錦諠謗聲(齊賢曰韓非子曰晉平公問師曠音/莫悲於清徴乎師曠曰不如清角公)
(曰寡人願聴之師曠不得巳鼓之一奏有𤣥雲從北方/起再奏之大風至大雨隨之裂幃幙破俎豆隳廓瓦坐)
(者散走平公恐懼伏廊室/之間晉國大旱赤地三年)曾參豈是殺人者讒言三及
慈母驚與君論心握君手榮辱於余亦何有孔聖猶聞
傷鳳麟董龍更是何雞狗一生傲岸苦不諧恩踈媒勞
志多乖嚴陵髙揖漢天子何必長劒拄頥事玉階逹亦
不足貴窮亦不足悲韓信羞將絳灌比禰衡恥逐屠沽
兒(齊賢曰曽參殺人事見前士贇曰晉載記符生司空/王墮剛峻疾惡有嬖人董榮亂政墮疾之如仇畧不)
(與言或曰董尚書貴幸公宜降意墮曰董龍是同雞狗/而今國士與之言乎榮慙恨勸生誅墮臨刑榮曰公復)
(敢數董龍作雞狗乎堕瞋目訾之龍榮小字東漢書禰/衡氣尚剛傲建安初来逰許下是許都新建賢士大夫)
(四方来集咸問衡曰盍從陳長文司/馬伯乎對曰吾焉能從屠沽兒耶)君不見季北海英
風豪氣今何在君不見裴尚書土墳三尺蒿棘(一作/下)居
少年早欲五湖去見此彌將鍾鼎踈(齊賢曰李邕字太/和揚州江都人父)
(善淹貫古今注文選適事而忘意書成以示邕欲有所/更善曰試為我補益之邕附事見義善以為不可奪故)
(兩書並行李嶠張廷珪薦之召拜左拾遺元宗即位為/陳州刺史仇人告邕贓貸枉法下獄當死許昌男子孔)
(璋上書曰臣與邕平生不欵曲臣知有邕邕不知有臣/願代邕死䟽奏得減死貶道化尉流璋嶺南討賊有功)
(徙禮州司馬後歴淄滑二州刺史始邕早有名重義愛/士乆斥外不與士大夫接因上計入朝人間傳其眉目)
(瓌異至阡陌聚觀後生望風内謁門巷填隘中人臨問/索所為文章且進上以讒媚出為北海太守天寳中栁)
(勣有罪下獄邕嘗遺勣馬故吉温使引邕詔就郡杖殺裴/之時年七十天下稱李北海邕資性豪放不能治細行)
(尚書/未詳)
　
　李太白集分類補註巻十九
欽定四庫全書
　李太白集分類補註巻十九
　　　　　　　　　　　宋　楊齊賢　集註
　　　　　　　　　　　元　蕭士贇　補註
　詶
　　詶談少府(襄漢/)
一尉居倐忽梅生有仙骨三事或可羞匈奴哂千秋壯
心屈黄綬浪跡寄滄洲昨觀荆峴作如從雲漢遊老夫
當暮矣蹀足懼驊騮(齊賢曰漢書東南一尉西北一侯/梅福補南昌府得仙事見前毛詩)
(三事大夫注謂三公漢田千秋為髙寢郎衛太子為江/充所讃敗久之千秋訟太子寃上大感悟立拜為大鴻)
(臚數日代劉屈氂為丞相後漢使至匈奴單于問曰聞/漢新拜丞相何用得之使者曰以上書言事故單于曰)
(茍如是漢置丞/相非用賢也)
　　詶宇文少府見贈桃竹書筒
桃竹書筒綺繡文良工巧妙稱絶羣靈心圓映三江月
彩質疊成五色雲中藏寳訣峨眉去千里提携長憶君
　　五月東魯行答汶上君
五月梅始(一作/子)黄蠶凋桑柘空魯人重織作機杼鳴簾
櫳顧余不及仕學劒來山東舉鞭訪前途獲笑汶上翁
下愚忽壯士未足論窮通(齊賢曰漢志泰山郡/汶水出萊州入齊)我以一
箭書能取聊城功終然不受賞羞與時人同西歸去直
道落日昏隂虹此(一作/我)去爾勿言甘心如轉蓬(齊賢曰/史記齊)
(田單攻聊城歳餘不下魯仲連乃為書矢以射城中遺/燕將燕將得書泣三日乃自殺聊城亂田單遂屠聊城)
(歸每言仲連欲爵之魯仲連逃隱於海上曰吾與富貴/而詘於人寧貧賤而輕世肆志焉白意指林甫國忠輩)
(昏蔽/其君)
　　早秋單父南樓酬竇公衡
白露見日滅紅顔隨霜凋别君若俯仰春芳辭秋條泰
山嵯峩夏雲在疑是白波漲東海散為飛雨川上來遥
帷却巻清浮埃知君獨坐青軒下此時結念同所懐我
閉南樓看道書幽簾清寂在仙居曽無好事來相訪賴
爾髙文一起予
　　山中問答
問余何意(一作/事)棲碧山笑而不答心自閒桃花流水杳
然去别有天地非人間(齊賢曰蜀志人問諸葛亮/之志亮抱膝笑而不答)
　　答友人贈烏紗帽
領得烏紗帽全勝白接䍦山人不照鏡稚子道相宜(齊/賢)
(曰稚子接/䍦見前)
　　詶張司馬贈墨
上黨碧松煙夷陵丹砂末蘭麝凝珍墨精光乃堪掇黄
頭奴子雙鴉鬟錦囊飬之懐袖間今日贈余蘭亭去興
來灑筆㑹稽山(齊賢曰唐潞州上黨郡土貢墨峽州夷/陵郡掇拾也錦囊事見前越州㑹稽郡)
(山隂縣有蘭渚渚有/亭王羲之祓禊處)
　　答湖州迦葉司馬問白是何人
青蓮居士謫仙人酒肆藏名三十春湖州司馬何須問
金粟如來是後身(齊賢曰青蓮居/士太白自號也)
　　答長安崔少府叔封遊終南翠微寺太宗皇帝金
　　沙泉見寄
河伯見海若傲然誇秋水小物昧逺圖寧知通方士多
君紫霄意獨往蒼山裏地古寒雲深巖髙長風起(齊賢/曰莊)
(子秋水時至百川灌河涇流之大兩涘渚涯之間不辨/牛馬於是河伯欣然自喜以天下之美為盡在已順流)
(而東行至於北海東面而觀不見水涯於是河伯始旋/其面目望洋向若而嘆曰野語有之曰聞道自以為莫)
(已若者我之謂也吾長見笑於大方之家北海若曰井/蛙不可以語於海者拘於虚也夏䖝不可以語於氷者)
(篤於時也曲士不可以語於道者束於教/也今爾出於涯涘觀於大海乃知爾醜)初登翠㣲嶺
復憩金沙泉踐苔朝霜滑弄波夕月圓飲彼石下流結
蘿宿溪煙鼎湖夢渌水龍駕空(一作/何)茫然早行子午闗
(一作間/一作峯)却登山路逺(一作却嘆山路逺/又作頗識闗路逺)拂琴聼霜猿滅
燭乃呈飯人煙無明異鳥道絶往返(齊賢曰貞觀十二/年終南大和宫改)
(為翠㣲宫金沙泉近寺之泉也鼎湖夢指太宗也事見/三巻漢書王莽開子午道因置子午闗士贇曰長安志)
(翠㣲宫在萬年/縣終南山上)攀厓倒青天下視白日晚既過(一作/遇)石
門隠還唱(一作/聞)石潭歌渉雪搴紫芳(一作採/紫莖)濯纓想(一/作)
(掬/)清波此人不可見此地君自過為余謝風泉其如幽
意何(齊賢曰石門在魯王逸注楚詞/搴採取也士贇曰紫芳紫蘭也)
　　贈李十二左司郎中崔宗之
涼秋八九月白露空園亭耿耿意不暢稍稍(一作/悄悄)風華
聲思見雄俊士共話今古情李侯忽來儀把袂苦不早
清論既抵掌𤣥談又絶倒分明楚漢事歴歴王霸道(齊/賢)
(曰稍所交切士贇曰記月令立秋日涼風至後五日白/露降爾雅稍稍櫂也郭璞曰謂木無枝柯稍櫂長而殺)
(也/)檐囊無俗物訪古千里餘袖有七首劍懐中茂陵書
雙眸光照人詞賦凌子虛酌酒絃素琴霜氣正凝結平
生心中事今日為君説我家有别業寄在嵩之陽明月
出髙岑清溪澄素光雲散牎戸静風吹松桂香子若同
斯逰千載不相忘(齊賢曰有底曰囊無底曰橐司馬相/如既病免家居茂陵天子曰相如病)
(甚可往從悉取其書使使往而相如已死妻曰長卿時/已著書人又取去長卿未死時為一巻書有使朱求書)
(奏之其遺札書言封禪事初上讀子虚賦而善之曰朕/獨不與此人同時哉楊得意曰臣邑人司馬相如自言)
(為此賦上驚乃召問相如相如曰/有之唐河南府登封縣本嵩陽)
　　詶崔五郎中
朔雲横髙天萬里起秋色壯士心飛揚落日空嘆息長
嘯出原野凛然寒風生幸遭聖明時功業猶未成柰何
懐良圖鬱悒獨愁坐杖䇿尋英豪立談乃知我(齊賢曰/鄧禹聞)
(光武安集河北即杖䇿/北渡士贇曰鬰悒憂也)崔公生民秀𬗟邈青雲姿制作
參造化託諷含神祗海嶽尚可傾吐諾終不移是時霜
飈寒逸興臨華池起舞拂長劒四座皆揚眉因得窮
歡情贈我以新詩又結汗漫期九垓逺相待舉身憩
蓬壺濯足弄滄海從此凌倒景一去無時還朝逰明
光宫暮入閶闔闗但得長把袂何必嵩丘山(齊賢曰/蓬壺蓬)
(萊方壺也漢武帝起明光宫師古曰三輔黄圖云在城/中淮南子注云閶闔始升天之門上帝所居紫㣲宫門)
(也/)
　　以詩代書答元丹丘
青鳥(一作/烏)海上來今朝發何處口銜雲錦字(一作/書)與我
忽飛去鳥去凌紫煙書留綺牕前開緘方(一作/時)一笑乃
是故人傳故人深相勗憶我勞心曲離居在咸陽三見
秦草綠置書雙袂間引領不暫閒長望(一作/歎)杳難見浮
雲横逺山(齊雲曰後漢書梁冀/弟舎牕牖皆有綺䟽)
　　金門答蘇秀才
君還石門日朱火始改木春草如有情山中尚含綠折
芳愧遥憶永路當自勗逺見故人心平生以此足(齊賢/曰即)
(鑚燧/改火)巨海納百川麟閣多才賢獻書入金闕酌醴奉瓊
筵屢恭白雲唱恭聞黄竹篇恩光照拙薄雲漢希騰遷
銘鼎儻云遂扁舟方𣺌然(齊賢曰漢宫室䟽特造麒麟/閣以藏秘書賢才列子穆王)
(賔于西王母觴于瑶池之上王母為王謠詩名白雲穆/天子傳曰天子休于回中大寒北風雨雪天子作詩三)
(章以哀人夫我徂黄竹員口閟寒乃宿於黄竹祭統曰/鼎有銘銘者自名也自名以稱揚先祖之美而明著之)
(後世者也扁舟言功成名遂/身退如范蠡扁舟泛五湖也)我留在金門君去卧丹壑
未果三山期遥欣一丘樂𤣥珠寄象罔赤水非廖廓願
狎東海鷗共營西山藥栖巖君寂滅處士魚龍蠖良辰
不同賞永日應閒居鳥吟簷間樹花落牕下書縁溪見
綠篠隔岫窺紅蕖(齊賢曰莊子黄帝逰于赤水之北還/歸遺其𤣥珠使知索之而不得使離)
(朱索之而不得使契詬索之而不得乃使象㒺象罔得/之列子海上之人有好鷗鳥者每旦之海上從鷗鳥逰)
(鷗鳥之至往/來而不止)採薇行笑歌眷我情何已月出石鏡間松
鳴風琴裏得心自非妙外物空頽靡身世如兩忘從君
老煙水(齊賢曰史記伯夷叔齊隐于首陽山作/歌曰登彼西山兮採其薇矣石鏡見前)
　　詶坊州王司馬與閻正字對雪見贈
逰子東南來自宛適京國飄然無心雲倐忽復西北訪
戴昔未偶尋嵇此相得愁顔發新歡終宴叙前識(齊賢/曰王)
(子猷雪夜訪戴安道事見前晉書稽康㑹稽上虞/人東平吕安服康髙致每一相思輙千里命駕)閻公
漢庭舊沉鬱富才力價重銅龍樓聲髙重門側寧期此
相遇華館陪遊息積雪明逺峯寒城鎖春色主人蒼生
望假我青雲翼風水如見資投竿佐皇極(齊賢曰史記/上召田叔與)
(語漢庭臣無能出其右者/前漢太子宫有銅龍樓)
　　詶中都小吏攜斗酒雙魚於逆旅見贈
魯酒若琥珀(一作琥/珀色)汶魚紫錦鱗山東豪吏有俊氣手
攜(一作/持)此物贈逺人意氣相傾兩相顧斗酒雙魚表情
素雙鰓呀呷鰭鬛張蹳刺銀盤欲飛去呼兒拂几霜刃
揮紅肌花落白雪霏為君下筯一餐飽(一作/罷)醉著金鞍
上馬歸(齊賢曰琥珀注松脂入地千年為茯苓/茯苓千年為琥珀汶水出泰山萊蕪縣)
　　詶張卿夜宿南陵見贈
月出魯城東明如天上雪魯女驚莎雞鳴雞應秋節當
君相思夜火落金風髙河漢掛戸牖欲濟無輕舠(齊賢/曰火)
(落大火西流也舠小船也士贇曰梁/元帝纂要曰秋曰髙秋風曰金風)我昔辭林丘雲龍
忽相見客星動太㣲朝去洛陽殿爾來得茂彦七葉仕
漢餘身為下邳客家有圮橋書傅説未夢時終當起巖
野萬古騎辰星光輝照天下(齊賢曰賀知章薦太白召/見待詔漢嚴光足加帝腹)
(感客星犯御座晉天文志太㣲天子庭也五帝座也良/亡匿下邳於圯橋遇老父受書書説命髙宗夢得説使)
(百工營求諸野得諸傅巖乗東維/騎箕尼而比於列星終古不忒)與君各未遇長䇿委
蒿萊寳刀隠五匣鏽澁空莓苔遂令世上愚輕我土與
灰一朝攀龍去鼃黽安在哉故山定有酒與爾傾金罍
(齊賢曰齊魯間謂鼃為蟈/黽耿黽也尤怒鳴聒人)
　　詶岑勛見尋就元丹丘對酒相待以詩見招
黄鶴東南來寄書冩心曲倚松開其緘憶我腸斷續不
以千里遥命駕來相招中逢元丹丘登嶺宴碧霄對酒
忽思我長嘯臨清颷(齊賢曰鄂州有黄鶴樓因黄鶴山/以名相傳費文禕得仙駕鶴憩此)
(世説吕安思稽/康千里命駕)蹇予未相知茫茫緑雲垂俄然素書及
解此長渇饑䇿馬望山月途窮造階墀喜兹一㑹面若
覩瓊樹枝憶君我逺來我歡方速至開顔酌美酒樂極
忽成醉我情既不淺君意方亦深相知兩相得一顧輕
千金且向山客笑與君論素心(齊賢曰離騷/註蹇難也)
　　答從弟㓜成過西園見贈
一身自瀟灑萬物何囂諠拙薄謝明時棲閒居故園二
季過舊壑四鄰馳華軒衣劒照松宇賔徒光石門山童
薦珍果野老開芳樽上陳樵漁事下敘農圃言昨來荷
花滿今見蘭苕繁一笑復一歌不知夕景昏醉罷同所
樂此情難具論(齊賢曰鄭𤣥禮記注曰聞諠囂則人意/動作孔安國曰伯仲叔季順少長也文)
(中子註闗子明霍/及皆隠於樵漁)
　　詶王補闕恵翼莊廟宋丞泚贈别
學道三千春自言羲和人軒葢宛若夢雲松長相親偶
將二公合復與三山鄰喜結海上契自為天外賔鸞翮
我先鎩(所戒/切)龍性君莫馴(齊賢曰孔安國註堯典曰重/黎之後羲和夢世掌天地四)
(時之官南史陶潛嘗言五六月北忩下卧遇涼風暫至/自謂是羲皇上人説苑翟黄乗車戴華葢田子方怪而)
(問之曰吾禄厚得/此軒葢鎩摧翼也)朴散不尚古時訛皆失真勿踏荒
溪坡朅(丘傑切/去也)來浩然津薜帶何辭楚桃源堪避秦世
迫且離别心在期隠淪詶贈非炯誡永言銘佩紳(齊賢/曰陶)
(潛桃花源記事見二巻桓譚新論天下神人五一曰神/仙二曰隠淪士贇曰楞嚴經曰云何汝今以動為身以)
(動為境從始至終念念此滅遺失真性顛倒行/事性心失真認物為已輪回是中自取流轉)
　　詶裴侍御對雨感時見贈(金陵/)
雨色秋來寒風嚴清江爽孤髙繡衣人瀟灑青霞賞平
生多感激忠義非外奬禍連積怨生事及徂川往楚邦
有壯士鄢郢翻掃蕩申包哭秦庭泣血將安仰鞭屍辱
已及堂上羅宿莽頗似今之人蟊賊陷忠讜渺然一水
隔何由税歸鞅日夕聴猿怨懐賢盈夢想(齊賢曰漢書/表侍御史有)
(綉衣直指伍子胥傳吳王闔閭悉興師與唐蔡伐楚楚/將子常敗走奔鄭吳乗勝而前五戰遂入郢昭王出奔)
(吳師入郢子胥掘楚平王墓出其尸鞭之三百然後巳/申包胥求救於秦秦不許包胥立於秦庭晝夜哭七日)
(七夜不絶其聲秦哀公憐之遣車五百乗救楚敗吳昭/王復入郢毛詩註食心曰螟食葉曰螣食根曰蟊食節)
(曰賊説文鞅頸組又曰柔革士贇曰説/文税或作脱即孟子不脱冕而行之義)
　　贈李十二(士贇曰此詩乃攝監察御/史崔成甫贈太白者附此)
我是瀟湘放逐臣君辭明主漢江濵天外常求太白老
金陵捉得酒仙人
　　詶崔侍御
嚴陵不從萬乗遊歸卧空山釣碧流自是客星辭帝座
元非太白醉揚州(齊賢曰逸史章仇兼瓊鎮西川訪道/術士有一鬻酒者每有紗帽藜杖四)
(人來飲酒至數斗積至十餘石即併還之且言愛詩孫/思邈因報章仇公公専令探之忽一日又來公遂潛往)
(從者三四人公照至前躍出再拜自稱姓名相顧徐起/唯柴燼四枚在座前不復見矣時𤣥宗好道公奏其事)
(詔召孫公問之曰此太白酒星仙格絶/髙每遊人間飲酒處處皆至尤樂蜀中)
　　翫月金陵城西孫楚酒樓達曙歌吹日晚乗醉著
　　紫綺裘烏紗巾與酒客數人棹歌秦淮往石頭訪
　　崔四侍御
昨翫西城月青天垂王鈎朝沽金陵酒歌吹孫楚樓忽
憶繡衣人乗船往石頭草褁烏紗巾倒被紫綺裘兩岸
拍手笑疑是王子猷酒客十數公崩騰醉中流謔浪棹
海客喧呼傲陽侯(齊賢曰孫權治建鄴作石頭城王子/猷雪夜訪戴逵事見前髙綉淮南子)
(註曰陽國侯溺死於/水其神能為大波)半道逢吳姬巻簾出揶揄我憶君
到此不知狂與羞一月一見君三杯便迴橈捨舟共連
袂行上南渡橋興發歌緑水秦客為之揺雞鳴復相招
清宴逸雲霄贈我數百字字字凌風颷繫之衣裘上相
憶每長謡(齊賢曰揶揄/舉手相弄也)
　　江上答崔宣城
太華三芙蓉明星玉女峯尋仙下西嶽陶令忽相逢問
我將何事湍波歴幾重貂裘非季子鶴氅似王恭謬忝
燕臺召而陪郭隗蹤水流知入海雲去或從龍樹繞蘆
洲月山鳴鵲鎮鐘還期如可訪台嶺䕃長松(齊賢曰陶/潛為彭澤)
(令晉王恭美姿儀嘗衣鶴氅裘渉雪而行孟昶見之曰/此真神仙中人也唐志宣州南陵縣有鵲頭鎮士贇曰)
(太華山芙蓉明星玉女峯蘇季子黑貂/之裘敝燕昭王築臺師郭隗事並見前)
　　答族姪僧中孚贈玉泉仙人掌茶
　余聞荆州玉泉寺近清溪諸山山洞徃徃有乳窟窟
　中多玉泉交流其中有白蝙蝠大如鴉按仙經蝙蝠
　一名仙鼠千嵗之後體白如雪棲則倒懸蓋飲乳水
　而長生也其水邊處處有茗草羅生枝葉如碧玉唯
　玉泉其公常來而飲之年八十餘歳顔色如桃花而
　此茗清香滑熟異於他者所以能還童振枯扶人夀
　也余遊金陵見宗僧中孚示余茶數十片拳然重疊
　其狀如手號為仙人掌茶蓋新出乎玉泉之山曠古
　未覿因持之見遺兼贈詩要余答之遂有此作後之
　髙僧大隠知仙人掌茶發乎中孚禪子及青蓮居士
　李白也
常聞玉泉山山洞多乳窟仙鼠如白鴉倒懸清溪月茗
生此中石玉泉流不歇根柯洒芳津採服潤肌骨叢老
巻緑葉枝枝相接連曝成仙人掌仙拍洪崖肩舉世未
見之其名定誰傳宗英乃禪伯投贈有佳篇清鏡燭無
鹽顧慙西子妍朝坐有餘興長吟播諸天(齊賢曰抱扑/子曰千嵗蝙)
(蝠色如雪集則倒懸腦重/故也新序無鹽齊之醜女)
　　詶裴侍御留岫師彈琴見寄
君同鮑明逺邀彼休上人鼓琴亂白雪秋變江上春瑶
草緑未衰攀翻寄情親相思兩不見流淚空盈巾(齊賢/曰鮑)
(照字明逺為宋臨江王參軍沈約宋書曰沙門恵休善/屬文徐堪之與之甚厚世祖命使還俗本姓湯位至揚)
(州從事陽春/白雪曲名也)
　　張相公出鎮荆州尋除大子詹事余時流夜郎行
　　至江夏與張公去千里公因太府丞王昔使車寄
　　羅衣二事及五月五日贈余詩余答以此詩
張衡殊不樂應有四愁詩慙君錦繡段贈我慰相思鴻
鵠復矯翼鳯凰憶故池榮樂一如此商山老紫芝(齊賢/曰張)
(衡四愁詩序曰張衡不樂久處機密陽嘉中出為河間/相時天下漸弊鬰鬱不得志為四愁詩其辭曰美人贈)
(我錦繡段何以報之青玉案商山/四皓歌曰煜煜紫芝可以療飢)
　　醉後答丁十八以詩譏余搥碎黄鶴樓
黄鶴高樓巳搥碎黄鶴仙人無所依黄鶴上天訴玉帝
却放黄鶴江南歸神明太守再雕餙新圖粉壁還芳菲
一州笑我為征客少年徃徃來相譏君平簾下誰家子
云是遼東丁令威作詩調我驚逸興白雲遶筆牕前飛
待取明朝酒醒罷與君爛漫尋春暉(齊賢曰黄鶴樓事/見前賀知章自號)
(四明狂客漢書嚴君平賣卜於成都市日閲數人得百/錢足自飬則閉門下簾而授老子遼東華表柱上有鶴)
(云有鳥有鳥丁令威去家千年今始歸城郭雖是人/民非士贇曰漢書黄霸為穎川太守吏民咸稱為神)
　　答裴侍御先行至石頭驛以書見招期月滿泛洞
　　庭
君至石頭驛寄書黄鶴樓開緘識逺意速此南行舟風
水無定準湍波或滯留憶昨新月生西簷若瓊鈎今來
何所似破鏡懸清秋恨不三五明平湖泛澄流此歡竟
莫遂枉殺王子猷巴陵定近逺持贈解人憂(齊賢曰石/頭驛在金)
(陵王逸註楚詞曰曲瓊玉鈎也平湖指洞庭士贇曰古/詩三五明月滿四五蟾兎缺枉殺王子猷是用子猷訪)
(戴安道事乗興/而來興盡而返)
　　答高山人兼呈權顧二侯
虹霓掩天光哲后起康濟應運生䕫龍開元掃氛翳太
微廓金鏡端拱清遐裔輕塵集嵩嶽虚㸃盛明意謬揮
紫泥詔獻納青雲際(齊賢曰虹霓指太平公主輩哲后/指元宗郭氏曰雄曰虹謂明盛者)
(雌曰霓謂暗微者金鏡喻明道也白天寳初供奉翰林/潛草詔誥紫泥詔見前士贇曰䕫龍唐虞賢臣季康曽)
(作序文曰人生天地間也若流/霓之過戸牖輕塵之棲弱草)讒惑英主心恩踈佞臣
計彷徨庭闕下嘆息光隂逝未作仲宣詩先流賈生涕
掛帆秋江上不為雲羅制山海向東傾百川無盡勢我
於鴟夷子相去千餘嵗運闊英達稀同風遥執𬒮(士贇/曰列)
(子曰地不滿東/南百川水源也)登艫望逺水忽見滄浪枻高士何處來
虛舟渺安繫衣貌本淳古文章多佳麗延引故鄉人風
義未淪替顧侯達語黙權子識通蔽曾是無心雲俱為
此留滯雙萍昜飄轉獨鶴思凌厲明晨去瀟湘共謁蒼
梧帝(齊賢曰通/蔽通塞也)
　　答杜秀才五松見贈(五松山南陵銅/坑西五六里)
昔獻長楊賦天開雲雨歡當時待詔承明裏皆道揚雄
才可觀敕賜飛龍二天馬黄金絡頭白玉鞍浮雲蔽日
去不返總為秋風摧紫蘭(齊賢曰揚雄獻賦待/詔承明廷事見前註)角巾東
出商山道採秀行歌詠芝草路逄園綺笑向人兩君解
來一何好聞道金陵龍虎盤還同謝眺望長安千峯夾
水向秋浦五松名山當夏寒銅井炎罏歊(虛驕切/氣出貌)九天
赫如鑄鼎荆山前陶公矍鑠呵赤電回禄睢盱揚紫煙
此中豈是乆留處便欲燒丹從列仙(齊賢曰商山𨽻商/州楚辭註秀謂芝)
(草東園公綺里季事見前諸葛亮至建業曰鍾阜龍盤銅/石城虎踞謝眺有晚登三山還望京邑詩唐志秋浦有)
(有銀南陵舊有銅官治史黄帝採首山之銅鑄鼎於荆/山下杜預註曰回禄火神老子註曰睢睢盱盱䟦扈之)
(貌字林曰睢仰/目盱張目也)愛聴松風且髙卧颼颼吹盡炎氛過登
崖獨立望九州陽春欲奏誰相和聞君往年遊錦城章
仇尚書倒屣迎飛牋絡繹奏明主天書降問迴恩榮骯
髒不能就珪組至今空揚髙蹈名(齊賢曰陽春曲名見/前成都以江山明麗)
(號為/錦城)夫子工文絶世竒五松新作天下推吾非謝尚邀
彦伯異代風流各一時一時相逢樂在今袖拂白雲開
素琴彈為三峡流泉音從兹一别武陵去去後桃花春
水深(齊賢曰謝尚邀彦伯事見前巻/註士贇曰三峡流泉琴操名也)
　　至陵陽山登天柱石詶韓侍御見招隠黄山
韓衆騎白鹿西往華山中玉女千餘人相隨在雲空見
我傳秘訣精誠與天通何意到陵陽逰目送飛鴻天子
昔避狄與君亦乗驄擁兵五陵下長策馭胡戎(齊賢曰/列仙傳)
(韓衆齊人為王採藥王不肯服衆自服之遂得仙後劉/根字君安於華山見一人乗白鹿車者十餘人左右玉)
(女四人執平筑之節皆生十五六餘再拜乞言神人曰/爾聞有韓衆否答聞有之神人曰我是也陵陽山在涇)
(縣西南百里乃竇子明/釣得白龍放之之處)時泰解繡衣脱身若飛蓬鸞鳳
翻羽翼啄粟坐樊籠海鶴一笑之思歸向遼東黄山過
石柱巘崿上攅叢因巢翠玉樹忽見浮丘公又引王子
喬吹笙舞松風朗詠紫霞篇請開蘂珠宫步綱繞碧落
倚樹招青童何日可攜手遺形入無窮(齊賢曰黄山𨽻/宣州黄帝與浮)
(丘公逰黄山駐天都峯今有浮丘公仙壇峯崿髙峻貌/士贇曰紫霞篇即黄庭内景經也經曰上清紫霞虛皇)
(前太上大道玉宸君閒居蘂珠作七言散花五形變萬/神是為黄庭曰内篇詠之萬遍升三天秘要經云仙宫)
(中有寥陽之殿蘂珠之闕翠英之房道君在中而說經/綱罡氣也即禹步交乾履斗之法道書老君於東極碧)
(落之天浮黎之國書則文於青空之林成紫字/之文復授青童天君靈書紫文脩行二十四事)
　　詶崔十五見招
爾有鳥跡書相招琴溪飲手跡尺素中如天落雲錦讀
罷向空笑疑君在我前長吟字不滅懐袖且三年(齊賢/曰書)
(㫁曰古文者黄帝史蒼頡所造頡首有四目通於神明/仰觀奎星圓曲之勢俯察龜文鳥跡之象采衆美合而)
(為字是曰古文南州有/琴溪即琴髙控鯉之處)
　　答王十二寒夜獨酌有懐(士贇曰按此篇造語叙事/錯亂顛倒絶無倫次董龍)
　　(一事尤為可笑决非太白之作乃先儒所謂五季/間學太白者所為耳具服者能自别之今釐而置)
　　(諸巻/末)
昨夜吳中雪子猷佳興發萬里浮雲巻碧山青天中道
流孤月孤月滄浪河漢清北斗錯落長庚明懐余對酒
夜霜白玉牀金井冰峥嶸人生飄忽百年内且須酣暢
萬古情(齊賢曰王子猷雪夜乗興訪戴安道事見前西/京雜記太極殿前有金井欄士贇曰詩云東有)
(啓明西有長庚註曰旦出謂明星為/啓明日既入謂明星為長庚續也)君不能狸膏金距
學鬭雞坐令鼻息吹虹霓君不能學哥舒横行青海夜
帶刀西屠石堡取紫袍吟詩作賦北牎裏萬言不直一
杯水世人聞此皆掉頭有如東風射馬耳(齊賢曰左傳/季郈之雞鬭)
(季氏介其雞郈氏為之金距唐哥舒翰為隴右節度副/使大震神威軍青海上天寶八載詔翰以朔方河東監)
(牧兵十萬攻吐蕃石堡/城克之遂以功加特進)魚目亦笑我請(一作/謂)與明月同
驊騮拳跼不能食蹇驢得志鳴春風折楊皇華合流俗
晉君聴琴枉清角巴人誰肯和陽春楚地由來賤竒璞
黄金散盡交不成白首為儒身被輕一談一笑失顔色
蒼蠅貝錦諠謗聲(齊賢曰韓非子曰晉平公問師曠音/莫悲於清徴乎師曠曰不如清角公)
(曰寡人願聴之師曠不得巳鼓之一奏有𤣥雲從北方/起再奏之大風至大雨隨之裂幃幙破俎豆隳廓瓦坐)
(者散走平公恐懼伏廊室/之間晉國大旱赤地三年)曾參豈是殺人者讒言三及
慈母驚與君論心握君手榮辱於余亦何有孔聖猶聞
傷鳳麟董龍更是何雞狗一生傲岸苦不諧恩踈媒勞
志多乖嚴陵髙揖漢天子何必長劒拄頥事玉階逹亦
不足貴窮亦不足悲韓信羞將絳灌比禰衡恥逐屠沽
兒(齊賢曰曽參殺人事見前士贇曰晉載記符生司空/王墮剛峻疾惡有嬖人董榮亂政墮疾之如仇畧不)
(與言或曰董尚書貴幸公宜降意墮曰董龍是同雞狗/而今國士與之言乎榮慙恨勸生誅墮臨刑榮曰公復)
(敢數董龍作雞狗乎堕瞋目訾之龍榮小字東漢書禰/衡氣尚剛傲建安初来逰許下是許都新建賢士大夫)
(四方来集咸問衡曰盍從陳長文司/馬伯乎對曰吾焉能從屠沽兒耶)君不見季北海英
風豪氣今何在君不見裴尚書土墳三尺蒿棘(一作/下)居
少年早欲五湖去見此彌將鍾鼎踈(齊賢曰李邕字太/和揚州江都人父)
(善淹貫古今注文選適事而忘意書成以示邕欲有所/更善曰試為我補益之邕附事見義善以為不可奪故)
(兩書並行李嶠張廷珪薦之召拜左拾遺元宗即位為/陳州刺史仇人告邕贓貸枉法下獄當死許昌男子孔)
(璋上書曰臣與邕平生不欵曲臣知有邕邕不知有臣/願代邕死䟽奏得減死貶道化尉流璋嶺南討賊有功)
(徙禮州司馬後歴淄滑二州刺史始邕早有名重義愛/士乆斥外不與士大夫接因上計入朝人間傳其眉目)
(瓌異至阡陌聚觀後生望風内謁門巷填隘中人臨問/索所為文章且進上以讒媚出為北海太守天寳中栁)
(勣有罪下獄邕嘗遺勣馬故吉温使引邕詔就郡杖殺裴/之時年七十天下稱李北海邕資性豪放不能治細行)
(尚書/未詳)
　
　李太白集分類補註巻十九
欽定四庫全書
　李太白集分類補註巻二十
　　　　　　　　　　　宋　楊齊賢　集註
　　　　　　　　　　　元　蕭士贇　補註
　　遊宴
　　　遊南陽白水登石激作
朝渉白水源暫與人俗疎島嶼佳境色江天涵清虛目
送去海雲心閒遊川魚長歌盡落日乘月歸田廬(齊賢/曰随)
(州西北二百里曰棗陽縣有舂陵故城在縣東漢元帝/時舂陵侯以其國地卑濕因割蔡陽之白水上唐二鄉)
(為舂陵/侯邑)
　　　遊南陽清泠泉
惜彼落日暮愛此寒泉清西輝逐流水蕩漾遊子情空
歌望雲月曲盡長松聲(齊賢曰薛綜注清泠水/名在南陽西鄂山上)
　　　尋魯城北范居士失道落蒼耳中見范置酒摘
　　　蒼耳作
鴈度秋色逺日靜無雲時客心不自得浩漫將何之忽
憶范野人閒園養幽􁄜茫然起逸興但恐行来遲城壕
失往路馬首迷荒陂不惜翠雲裘遂為蒼耳欺入門且
一笑把臂君為誰(齊賢曰蒼耳即巻/耳今所謂羊負菜)酒客愛秋蔬山盤
薦霜棃他筵不下筯此席忘朝飢酸棗垂北郭寒瓜蔓
東籬還傾四五酌自詠猛虎詞近作十日歡逺為千載
期風流自簸蕩謔浪偏相宜酣來上馬去却笑髙陽池
(齊賢曰古猛虎行曰飢不從猛虎食暮不/從野鶴栖山簡鎮襄陽遊髙陽池事見前)
　　　東魯門泛舟二首
日落沙明天倒開波揺石動水縈回輕舟泛月尋溪轉
疑是山隂雪後來(齊賢曰王子猷雪/夜訪戴事見前巻)
　　　其二
水作青龍盤石隄桃花夾岸魯門西若教月下乘舟去
何啻風流到剡溪(士贇曰剡/溪見前)
　　　秋獵孟諸夜歸置酒單父東樓觀妓
傾暉速短炬走海無停川冀餐圓丘草欲以還頽年此
事不可得微生若浮煙(齊賢曰抱朴子圓丘多大蛇又/生好藥黄帝將登焉廣成子告)
(之佩䧺黄而/衆蛇皆去)駿發跨名駒彫弓控鳴弦鷹豪魯草白狐
兔多肥鮮邀遮相馳逐遂出城東田一掃四野空喧呼
鞍馬前歸來獻所獲炮炙宜霜天出舞兩美人飄颻若
雲仙畱歡不知疲清曉方來旋(齊賢曰毛詩/箋云駿疾也)
　　　遊太山六首
四月上太山石屛御道開六龍過萬壑澗谷隨縈迴馬
跡繞碧峯於今滿青苔飛流灑絶巘水急松聲哀北眺
崿嶂奇傾崖向東摧洞門閉石扇地底興雲雷(齊賢曰/元宗開)
(元十三年有事太山其登山也為大級及中道休三刻/而後升即御道也神仙傳八公與劉安登山所踏山上)
(石皆䧟成跡至今人馬跡猶存唐貞觀中長公弼與華/隂雲臺觀劉法師在蓮花峯東隅至二石壁髙千餘仞)
(下臨無底之谷一逕濶數寸法師與公弼側足而立公/弼以指扣石壁遂劃然開一門中有天地日月士贇曰)
(六龍是用周易時/乘六龍以御天事)登髙望蓬瀛想像金銀臺天門一長
嘯萬里清風來玉女四五人飄颻下九垓含笑引素手
遺我流霞杯稽首再拜之自愧非仙才曠然小宇宙棄
世何悠哉(齊賢曰漢志齊威宣燕昭使人入海求蓬萊/方丈瀛州此三神山諸仙人及不死之藥皆)
(在焉其物禽獸盡白而黄金銀為宫闕未至望之如雲/及至反居水下太山記太山盤道屈曲而上凡五十餘)
(盤經小天門大天門仰視/天門如從穴中窺天牕)
　　　其二
清曉騎白鹿直上天門山山際逢羽人方瞳好容顔捫
蘿欲就語卻掩青雲闗遺我鳥跡書飄然落巖間其字
乃上古讀之了不􁌫感此三嘆息從師方未還(齊賢曰/拾遺記)
(老聃其瞳方仙書云眼方者壽千歲黄帝之史沮誦蒼/頡眺彼鳥跡始作書契漢書謂之科斗書尚書序上古)
(之書謂之尚書士贇曰葛洪神仙傳漢武帝閒居殿上/忽有一人乘雲車駕白鹿從天而下來集殿前帝驚問)
(為誰曰我山/中衞叔卿也)
　　　其三
平明登日觀舉手開雲闗精神四飛揚如出天地間黄
河從西來窈窕入遠山慿崖攬八極目盡長空閒偶然
值青童緑髪雙雲鬟笑我晩學仙蹉跎凋朱顔躊躇忽
不見浩蕩難追攀(齊賢曰泰山東南名日觀鷄一鳴時/日始出長三丈許士贇曰黄河西來)
(見前巻陶隱居真誥云青童大君云欲植滅度根/當拔生死氣沉吟墮九泉坐惜形骸棄語亦見前)
　　　其四
清齋三千日裂素冩道經吟誦有所得衆神衞我形雲
行信長風颯若羽翼生攀崖上日觀伏檻窺東溟海色
動逺山天鷄已先鳴銀臺出倒景白浪翻長鯨安得不
死藥髙飛向蓬瀛(齊賢曰魏文帝詩服之四五日身體/生羽翼士贇曰集仙録紫虛元君魏)
(華存夫人清齋於陽洛之山隱元之臺西王母降於臺/中傳玉清隱書四巻以授華存海色日出時之光也)
　　　其五
日觀東北傾兩崖夾雙石海水落眼前天光揺空碧千
峯爭攅聚萬壑絶凌厯緬彼鶴上仙去無雲中跡長松
入雲漢逺望不盈尺山花異人間五月雪中白終當遇
安期於此煉玉液(齊賢曰安期/生事見前)
　　　其六
朝飲王母池暮投天門闗獨抱緑綺琴夜行青山間山
明月露白夜静松風歇仙人遊碧峯處處笙歌發寂静
娛清暉玉真連翠微想像鸞鳳舞飄颻龍虎衣捫天摘
匏瓜恍惚不憶歸舉手弄清淺誤攀織女機明晨坐相
失但見五雲飛(齊賢曰樂書相如蔡琰之緑綺琴名也/北史崔浩傳太史奏熒惑在匏瓜星中)
(一夜忽然亡失集林曰昔有人尋河源見婦人浣紗問/之曰此天漢也乃與一石歸問嚴君平云此織女支機)
(石今在成都嚴/貞觀君平故宅)
　　　秋夜與劉碭山泛宴喜亭池
明宰試舟楫張燈宴華池文招梁苑客歌動郢中兒月
色望不盡空天交相宜令人欲泛海只待長風吹(齊賢/曰唐)
(志宋州睢陽郡碭山縣漢梁孝王築東城方三百餘里/大治宫室招延四方豪傑自山東遊士莫不至客有歌)
(於郢中及謝安與孫綽等汎海事見前風土記南中六/月有東南長風俗云黄雀長風時海魚變為黄雀因名)
　　　攜妓登梁王棲霞山孟氏桃園中
碧草巳滿地栁與梅爭春謝公自有東山妓畫屛笑坐
如花人今日非昨日明日還復來白髪對緑酒强歌心
已摧君不見梁王池上月昔照梁王樽酒中梁王巳去
明月在黄鸝愁醉嗁春風分明感激眼前事莫惜醉卧
桃園東(齊賢曰棲霞山在單父縣漢梁孝王苑/中有雁池豳詩有鳴倉庚注黄鸝也)
　　　與從姪杭州刺史良遊天竺寺
挂席凌蓬丘觀濤憩樟樓三山動逸興五馬同遨遊天
竺森在眼松風颯驚秋覽雲測變化弄水窮清幽疊嶂
隔遥響當軒寫歸流轉成傲雲月佳趣滿吳洲(齊賢曰/漢儀天)
(子六馬諸候五馬錢唐寺天竺最盛山有一門南北相/名而上下兩天竺寺自西湖入天竺寺路夾道皆古松)
(其地名曰九里松靈隱天竺同在一處皆由天門而進/圖經杭州靈山之隂北澗之陽即靈隱寺靈山之南南)
(澗之陽即天竺寺二澗流水號泉源/泉遶寺峯南北至峯前合為一㵎)
　　　同友人舟行
楚臣傷江楓謝客拾海月懷沙去瀟湘挂席泛溟渤蹇
予訪前跡獨徃造窮髪古人不可攀去若浮雲没(齊賢/曰宋)
(玉招魂云湛湛江水兮上有楓目極千里兮傷春心注/江水浸潤楓木使之茂盛傷巳不䝉君惠而身放棄不)
(如楓木得所也屈原作懷沙賦事見前士贇曰司馬/彪曰窮髪者北極之下無毛之地地理書以草為髪)願
言弄倒景從此鍊真骨華頂窺絶溟蓬壺望超忽不知
青春度但怪緑芳歇空持釣鼇心從此謝魏闕(士贇曰/倒景絶)
(溟鈞鼇三/事並見前)
　　　下終南山過斛斯山人宿置酒
暮從碧山下山月隨人歸却顧所來徑蒼蒼横翠微相
攜及田家童稚開荆扉緑竹入幽徑青蘿拂行衣歡言
得所憩美酒聊共揮長歌吟松風曲盡河星稀我醉君
復樂陶然共忘機(齊賢曰毛萇曰終南周之名山在長/安之南爾雅曰山未及上曰翠㣲)
　　　朝下過盧郎中敘舊遊
君登金華省我入銀臺門幸遇聖明主俱承雲雨恩復
此休浣時閑為疇昔言却話山海事宛然林壑存明湖
思曉月疉嶂憶清猿何由返初服田野醉芳樽(齊賢曰/唐有銀)
(臺門通進司檀弓注疇發聲昔猶前也楚詞進不入以/離龍退將復脩吾初服士贇曰顔師古曰金華殿在未)
(央/後)
　　　侍從遊宿溫泉宫作
羽林十二將羅列應星文霜仗懸秋月霓旌巻夜雲嚴
更千户肅清樂九天聞日出瞻佳氣葱葱繞聖君(齊賢/曰甘)
(氏星經羽林府四十五星疉壁陳十二星在營室南主/羽林衛太子之軍武帝太初元年置建章營騎後更名)
(羽林騎唐因隋制有十二衞儀衞志凡朝㑹之仗三衞/輪畨分為五仗天子將出前二日大樂令設宫懸之樂)
(於庭晝漏之上五刻駕發前發七刻擊一鼓為一嚴前/五刻撃二鼓為再嚴前二刻三鼓為三嚴諸衛合督其)
(隊以次/入陳)
　　　邯鄲南亭觀妓
歌鼓(一作/妓)燕趙兒魏姝弄鳴絲粉色艷日彩舞袖拂花
枝把酒顧美人請歌邯鄲詞清筝何繚繞度曲緑雲垂
平原君安在科斗生古池座客三千人于今知有誰我
輩不作樂但為後代悲(齊賢曰詩箋云姝美好之子樂/書唐惟有清樂箏十二絃彈之)
(為鹿骨爪長寸餘代指他皆十二絃今教坊無十二絃/者善度曲事見前士贇曰尚書序注曰科斗蟲名蝦蟇)
(子/)
　　　春日遊羅敷潭
行歌入谷口路盡無人躋攀崖度絶壑弄水尋迴溪雲
從石上起客到花間迷淹畱未盡興日落羣峯西(齊賢/曰左)
(傳註躋/升也)
　　　奉陪商州裴使君遊石娥溪
裴公有仙標拔俗數千丈澹蕩滄洲雲飄颻紫霞想剖
竹商洛間政成心巳閒蕭條出世表㝠寂閉元闗(士贇/曰黄)
(庭内景玉經曰上清紫霞虚皇前註云紫霞之宫一/名紫瓊宫王簡栖頭陀寺碑曰元闗幽鍵感而遂通)我
來屬芳節解榻時相悅褰帷對雲峯揚袂指松雪蹔出
東城邊遂遊西巖前横天聳翠壁噴壑鳴紅泉尋幽殊
未歇愛此春光發溪傍饒名花石上有好月命駕歸去
來露華生翠苔淹畱惜將晩復聴清猿哀清猿斷人腸
遊子思故鄉明發首東路此歡焉可忘
　　　陪從祖濟南太守泛鵲山湖三首
初謂鵲橋近寧知湖水遥此行殊訪戴自可緩歸橈(齊/賢)
(曰唐齊州濟南郡治厯/城縣子猷訪戴事見前)
　　　其二
湖濶數千里湖光揺碧山湖西正有月獨送李膺還(齊/賢)
(曰郭泰遊洛陽見河南尹李膺膺大竒之後歸鄉里衣/冠諸儒送至河林宗與李膺同舟而濟衆賔望之以為)
(神/仙)
　　　其三
水入北湖去舟從南浦回遥看鵲山轉却似送人來(齊/賢)
(曰南浦在/鵲湖之南)
　　　春日陪楊江寧及諸官宴北湖感古作(金陵/)
昔聞顔光禄攀龍宴京湖樓船入天鏡帳殿開雲衢君
王歌大風如樂豐沛都延年獻佳作邈與詩人俱(齊賢/曰丹)
(陽郡圖經樂遊苑晋時藥圃元嘉中築堤壅水名為北/湖漢髙祖過沛酒酣上擊筑自歌曰大風起兮雲飛揚)
(安得猛士/兮守四方)我來不及此獨立鍾山孤楊宰穆清風(一作/颷)
芳聲騰海隅英僚滿四座燦若璚林敷鷁首弄倒景蛾
眉綴明珠新絃採(一作/來)梨園古舞嬌吳歈曲度繞雲漢
(一作/清漢)聴者皆歡娛(齊賢曰北山移文鍾山之英即今建/康蔣山也士贇曰唐禮樂志初隋有)
(法曲其聲清新而近雅元宗酷愛法曲選坐/部伎弟子三百餘人教於梨園為梨園弟子)鷄棲何嘈
嘈㳂(一作/江)月沸笙竽古之帝宫苑今乃人樵蘇感此勸
一觴願君覆瓢壺榮盛(一作/盛時)當作樂無令後賢吁(齊賢/曰月)
(令仲夏調笙竽金陵六朝之故都晋灼曰樵取薪蘇取/草士贇曰嘈嘈衆聲也末句意葢自國風山有樞中來)
(也/)
　　　宴鄭㕘卿山池
爾恐碧草晚我畏朱顔移愁看楊花飛置酒正相宜歌
聲送落日舞影迴清池今夕不盡杯畱歡更邀詩
　　　遊謝氏山亭
淪老卧江海再歡天地清病閑乆寂寞歲物徒芬榮借
君西池遊聊以散我情掃雪松下去捫蘿石道行謝公
池塘上春草颯巳生花枝拂人來春鳥向我鳴田家有
美酒落日與之傾醉罷弄歸月遥欣稚子迎
　　　把酒問月(故人賈淳/令予問之)
青天有月來幾時我今停杯一問之人攀明月不可得
月行却與人相随皎如飛鏡臨丹闕緑烟滅盡清暉發
但見宵從海上來寜知曉向雲間没白兔搗藥秋復春
嫦娥孤棲與誰鄰今人不見古時月今月曾經照古人
古人今人若流水共看明月皆如此惟願當歌對酒時
月光長照金樽裏
　　　同族姪評事黯遊昌禪師山池二首
遠公愛康樂為我開禪闗蕭然松石下何異清涼山花
將色不染水與心俱閒一坐度小刼觀空天地間(齊賢/曰乾)
(封二年宣律師在長安城南淨業寺修道忽有一大人/來至彼自言姓王名璠因問曰自昔樞傳文殊在清凉)
(山領五百仙人説法結中明文曰文殊乆住婆娑世界/如何偏在此方答曰文殊是諸佛之元師随縁利見但)
(知仰信多在清凉山五臺之中今屬代州西五臺縣清/凉府今五臺山東南三十里見有大孚靈鸞寺有花園)
(可二傾許四時發花色類不同人移花栽别處皆不生/惟在園内方得乆榮或云漢明所植或云魏孝文所植)
(士贇曰老子清浄經云/觀空亦空空無定空)
　　　其二
客來花雨際秋水落金池片石寒青錦疎楊挂緑絲髙
僧拂玉柄童子獻雙梨惜去愛佳景烟蘿欲暝時(齊賢/曰金)
(陵雨花臺梁武時有僧講經於此天雨寳花此臺在長/干山之頭後漢驃國王居有二池以金為堤舟楫皆飾)
(金/寳)
　　　金陵鳳凰臺置酒
置酒延落景金陵鳳凰臺長波寫萬古心與雲俱開借
問往昔時鳳凰為誰來鳳凰去巳乆正當今日迴明君
越羲軒天老坐三台豪士無所用彈絃醉金罍東風吹
山花安可不盡杯六帝没幽草深宫㝠緑苔置酒勿復
道歌鐘但相催(齊賢曰鳯凰臺在金陵宋元嘉中王顗/見異鳥集於山時謂鳯凰遂起臺於山)
(羲軒伏羲軒轅也列子注云天老力牧太山/稽三人黄帝之相六帝吳晋宋齊梁陳也)
　　　秋浦清溪雪夜對酒客有唱山鷓鴣者
披君(一作/我)貂襜褕對君白玉壺雪花酒上滅頓覺夜寒
無客有桂陽至能吟山鷓鴣清風動牕竹越鳥起相呼
持此足為樂何煩笙與竽(齊賢曰說文直裾謂之襜褕/唐郴州桂陽郡録異云鷓鴣)
(嶺南偏多臆前有白圓㸃背上/間紫赤毛多對啼自呼杜薄州)
　　　與周剛清溪玉鏡潭宴别(潭在秋浦/桃樹陂下)
康樂上官去永嘉遊石門江亭有孤嶼千載跡猶存我
來游秋浦三入桃陂源千峯照積雪萬壑盡啼猿興與
謝公合文因周子論(齊賢曰謝康樂有登石門最髙頂/詩石門澗六處石門退水上兩山)
(兩邊石壁右邊石岩下/臨澗水秋浦見前巻)掃厓去落葉席月開清樽溪當
大樓南溪水正南奔迴作玉鏡潭澄明洗心魂此中得
佳境可以絶囂喧清夜方歸來酣歌出平原别後經此
地為余謝蘭蓀(齊賢曰大/樓山名)
　　　遊秋浦白笴陂二首
何處夜行好月明白笴陂山光揺積雪猿影挂寒枝但
恐佳景晩小令歸棹移人來有清興及此有(一作/又)相思
　　　其二
白笴夜長嘯爽然溪谷寒魚龍動陂水處處生波瀾天
借一明月飛來碧雲端故鄊不可見腸斷正西看
　　　宴陶家亭子
曲巷幽人宅髙門大士家池開照膽鏡林吐破顔花緑
水蔵春日青軒秘晩霞若聞絃管妙金谷不能誇(齊賢/曰照)
(膽言池水之清照人如見肝膽晉石/崇有别館在河陽之金谷一名梓澤)
　　　在水軍宴韋司馬樓船觀妓
揺曵帆在空清流(一作/川)順歸風詩因鼓吹發酒為劒歌
雄對舞青樓妓雙鬟白玉童行雲且莫去畱醉楚王宫
(齊賢曰謝元暉有鼓吹曲蔡邕曰鼓吹歌軍樂也謂之/短簫鐃歌黄帝岐伯所作士贇曰白玉童言其童之顔)
(如白/玉也)
　　　流夜郎至江夏陪長史叔及薛明府宴興徳寺
　　　南閣
紺殿横江上青山落鏡中岸迴沙不盡日映水成空天
樂流(一作/聞)香閣蓮舟颺晩風恭陪竹林宴畱醉與陶公
(齊賢曰說文紺深青色齊景公造蓮舟令宫人綵衣撐/之以鬬名競渡亦名花競陶潛性嗜酒家貧不能常得)
(親舊知其如此或置酒招之造/飲輒盡期必醉而退曾不吝情)
　　　泛沔州城南郎官湖(并序/)
　　乾元歲秋八月白遷於夜郎遇故人尚書郎張謂
　　出使夏口沔州牧杜公漢陽宰王公觴於江城之
　　南湖樂天下之再平也方夜水月如練清光可掇
　　張公殊有勝槩四望超然乃顧白曰此湖古來賢
　　豪遊者非一而枉踐佳景寂寥無聞夫子可為我
　　標之嘉名以傳不朽白因舉酒酹水號之曰郎官
　　湖亦猶鄭圃之有僕射陂也席上文士輔翼岑靜
　　以為知言乃命賦詩紀事刻石湖側將與大别山
　　共相磨滅焉
張公多逸興共泛沔城隅當時秋月好不減武昌都四
座醉清光為歡古來無郎官愛此水因號郎官湖風流
若未減名與此山俱(齊賢曰漢陽本沔州武徳四年以/沔陽郡之漢陽汊川二縣置武昌)
(在鄂州五百三十里孫權故都羊祜鎮襄陽樂山水每/風景必造峴山置酒嘗慨然嘆息謂中郎鄒湛等曰自)
(有宇宙便有此山由來賢逹勝士登此如我與卿等者/多矣皆湮滅無聞使人悲傷湛曰公令聞令望必與此)
(山俱若湛輩乃/當如公言耳)
　　　陪侍郎叔遊洞庭醉後三首
今日竹林宴我家賢侍郎三杯容小阮醉後發清狂(齊/賢)
(曰嵇康與山濤阮籍兄子咸王戎向秀劉伶為竹林之/遊世謂竹林七賢咸字仲容雖處世不交人事惟共親)
(知絃歌酣宴而已藉子運有父風少慕通逹不飾小節/籍謂曰仲容已豫吾此流汝不得復爾士贇曰蘇林曰)
(凡狂者隂陽脈盡濁今此人/不狂似狂者故言清狂也)
　　　其二
船上齊橈樂湖心泛月歸白鷗閒不去爭拂酒筵飛(齊/賢)
(曰楚詞注橈小楫也方言/曰楫謂之橈或謂之棹)
　　　其三
剗却君山好平鋪湘水流巴陵無限酒醉殺洞庭秋(齊/賢)
(曰君山在洞庭東距巴陵四十里登岳陽樓望之横陳/其閒君山之後乃大湖渺茫無際直抵沅澧鼎三州)
　　　夜泛洞庭尋裴侍御清酌
日晩湘水緑孤舟無端倪明湖漲秋月獨泛巴陵西遇
憩裴逸人巖居陵丹梯抱琴出深竹為我彈鵾鷄曲盡
酒亦傾北牕醉如泥人生且行樂何必組與珪(齊賢曰/湘水巴)
(陵事見前丹梯山名鵾鷄/曲名古琵琶絃用鵾鷄筋)
　　　陪族叔刑部侍郎曄及中書賈舎人至遊洞庭
　　　五首
洞庭西望楚江分水盡南天不見雲日落長沙秋色逺
不知何處弔湘君(齊賢曰岷江從西來至岳陽樓前與/洞庭之水合而東行潭州長沙郡在)
(洞庭上流三百餘里河圖玉版曰堯之二女為舜妃死/葬於此塚在縣北一百六十里青草山士贇曰此時賈)
(至貶岳州司馬與白均是逐臣邂逅而為洞庭之遊作/是詩也亦屈原睠顧宗國繫心懷王之意乎時帝在西)
(京故曰西望也楚江分者有秦楚之隔也水盡南天不/見雲者猶晉明帝所謂舉目只見日不見長安之義雲)
(者就之如日望之如雲之羲亦謂南天隔逺西望吾君/不可得而見也日落長沙秋色逺者謂晚景而遭末造)
(之時也逺者日以疎逺也不知何處弔湘君者葢舜之/葬也二妃不得從焉是又即湘君之事而重感明皇王)
(后楊妃之事故曰不知何處也寄興深逺無非愛君憂/國之意而全不著迹其得國風之體與晦庵所謂聖於)
(詩者此/之謂矣)
　　　其二
南湖秋水夜無煙耐可乘流直上天且就洞庭賖月色
將船買酒白雲邉
　　　其三
洛陽才子謫湘川元禮同舟月下仙記得長安還欲笑
不知何處是西天(齊賢曰後漢郭泰歸鄉李膺送之同/舟而濟衣冠望之若神仙元禮李膺)
(字也士贇曰賈生洛陽之才子按唐書本傳賈至字又/鄰元宗幸蜀拜起居舎人知制誥厯中書舎人至徳後)
(坐小法貶岳州司馬太白故以賈生事比之也此詩雖/遊賞之作然末句隱然有睠顧宗國繫心君王之意其)
(視前輩所評杜甫之詩一飯不/能忘其君者夫何歉之有哉)
　　　其四
洞庭湖西秋月輝瀟湘江北早鴻飛醉客滿船歌白紵
不知霜露入秋衣(齊賢曰白紵歌云皎皎白緒節節為/雙盖吳音呼紵為緒當塗有白苧亭)
(宋武帝與羣臣㑹/於此為白苧之歌)
　　　其五
帝子瀟湘去不還空餘秋草洞庭間淡掃明湖開玉鏡
丹青畫出是君山(齊賢曰帝子堯女舜妃也青草湖在/金沙堆上堆下即洞庭君山居洞庭)
(東正對岳陽自瀟湘來/望之如脩眉見於鏡中)
　　　楚江黄龍磯南宴楊執㦸治樓
五月入五洲碧山對青樓故人楊執㦸春賞楚江樓一
見波漂月三杯歌棹謳桂枝攀不盡他日更相求(士贇/曰執)
(㦸事見/二巻)
　　　銅官山醉後絶句
我愛銅官樂千年未擬還要須迴舞袖拂盡五松山(齊/賢)
(曰唐宣州南陵縣武徳四年𨽻池州州廢属宣州後/析置義安縣又廢義安為銅官治内利國山有銅鐵)
　　　與南陵常賛府遊五松山
安石泛溟渤獨嘯長風還逸韻動海上髙情出人間靈
異可並跡澹然與世閒(齊賢曰世說謝安石與孫/興公汎海吟笑事見前)我來
五松下置酒窮躋攀徵古絶遺老因名五松山五松何
清幽勝境美沃州蕭颯鳴洞壑終年風雨秋響入百泉
去聽如三峽流剪竹掃天花且從傲吏遊龍堂若可憩
吾欲歸精修(齊賢曰髙僧傳支遁投跡剡山於沃州東/嶺立寺行道晚移石城山有精舎在南陵)
(銅井西/五里)
　　　宣城青溪(一云入/清溪山)
青溪勝桐廬水木有佳色山貌日髙古石容天傾側綵
鳥昔未名白猿初相識不見同懷人對之空嘆息(齊賢/曰桐)
(廬縣新安東陽二水合/於此仍東流為浙江)
　　　與謝良輔遊涇川陵巖寺
乘君素舸泛涇溪宛似雲門對若溪且從康樂尋山水
何必東遊入㑹稽(齊賢曰唐宣州涇縣以涇溪而名/若耶溪雲門在越州㑹稽縣南)
　　　遊水西簡鄭明府
天宫水西寺雲錦照東郭清湍鳴迴溪緑水繞飛閣凉
風日瀟洒幽客時憩泊五月思貂裘謂言秋霜落石蘿
引古蔓岸筍開新籜吟翫空復情相思爾佳作鄭公詩
人秀逸韻横寥廓何當一來遊愜我雪山諾(士贇曰五/月思貂裘)
(此極凉之/形容也)
　　　九日登山
淵明歸去來不與世相逐為無杯中物遂偶本州牧因
招白衣人笑酌黄花菊(齊賢曰陶潛賦歸去來事見前/刺史王宏欲識潛往廬山令其)
(故人龎通之齎酒具於半道栗里邀之潛有脚疾使一/門生一兒舉籃輿及至欣然便共飲酌俄頃宏至亦無)
(忤也晉陽秋曰陶潛九日無酒出宅邊叢菊中坐乆之/望見白衣人來乃刺史王宏送酒即便就酌盡醉而後)
(歸/)我來不得意虚過重陽時題輿何俊發遂結城南期
築土按響山俯臨宛水湄胡人叫玉笛越女彈霜絲自
作英王胄斯樂不可窺赤鯉湧琴髙白龜道馮夷靈仙
如彷彿奠酹遥相知(齊賢曰霜絲白絲也列仙傳琴髙/趙人以鼔琴為宋康王舎人行涓)
(彭之術遊冀州涿郡間二百餘年後辭入涿水中取龍/子與弟子期曰候我於水傍祠屋果乘赤鯉來㑹祠中)
(畱月餘復入水去九域志宣州琴溪即琴髙控鯉之地/山海經從極之川氷夷常都焉氷夷人面而乘龍郭璞)
(曰氷夷/馮夷也)古來登髙人今復幾人在滄洲違宿諾明日猶
可待連山似驚波合沓出溟海揚袂揮四座酩酊安所
知齊歌送清揚起舞亂參差賔随落葉散帽逐秋風移
别後登此臺願言長相思(齊賢曰孟嘉為桓温㕘軍九/月九日遊龍山嘉醉有風吹)
(落帽而/不知)
　　　九日
今日雲景好水緑秋山明攜壺酌流霞搴(音/蹇)菊泛寒榮
地逺松石古風揚絃管清窺觴照歡顔獨笑還自傾落
帽醉山月空歌懷友生(齊賢曰說文/搴拔取也)
　　　九日龍山飲
九日龍山飲黄花笑逐臣醉看風落帽舞愛月畱人(齊/賢)
(曰九域志太平州治當塗有龍山即桓温九月九日登/此置酒風吹孟嘉帽落處士贇曰禮記月令季秋之月)
(菊有/黄華)
　　　九月十日即事
昨日登髙罷今朝更舉觴菊花何太苦遭此兩重陽
　　　陪族叔當塗宰遊化城寺升公清風亭
化城若化出金牓天宫開疑是海上雲飛空結樓臺升
公湖上(一作/山)秀粲然有辯才濟人不利己立俗無嫌猜
了見水月中青蓮出塵埃閒居清風亭左右清風來當
暑隂廣殿太陽為徘徊(齊賢曰列子曰周穆王時西極/之國有化人來謁王同遊王執)
(化人之袪騰而上者中天廼及化人之宫搆以金銀絡/以珠玉出雲雨之上王實以為清都紫微鈞天廣樂帝)
(之所居晉志海旁蜃氣象樓臺廣野氣成宫闕升公化/城寺僧也士贇曰維摩詰經菩薩云何觀於衆生維摩)
(詰言菩薩觀衆生如智者見水中/月寳積偈曰目浄修廣如青蓮)茗酌待幽客珍盤薦
彫梅飛文何灑落萬象為之摧季父擁鳴琴徳聲布雲雷
雖遊道林室亦舉陶潛杯清樂動諸天長松自吟哀留
歡若可盡刼石乃成灰(齊賢曰當塗宰李陽氷乃太白/之叔為季父士贇曰髙僧竺法)
(蘭傳云昔漢武帝穿昆明池底得黒灰問東方朔朔云/可問西域梵人後漢竺法蘭既至衆人追問之蘭云世)
(界終盡刼火洞/燒此灰是也)
　
　
　
　李太白集分類補註巻二十
欽定四庫全書
　李太白集分類補註巻二十
　　　　　　　　　　　宋　楊齊賢　集註
　　　　　　　　　　　元　蕭士贇　補註
　　遊宴
　　　遊南陽白水登石激作
朝渉白水源暫與人俗疎島嶼佳境色江天涵清虛目
送去海雲心閒遊川魚長歌盡落日乘月歸田廬(齊賢/曰随)
(州西北二百里曰棗陽縣有舂陵故城在縣東漢元帝/時舂陵侯以其國地卑濕因割蔡陽之白水上唐二鄉)
(為舂陵/侯邑)
　　　遊南陽清泠泉
惜彼落日暮愛此寒泉清西輝逐流水蕩漾遊子情空
歌望雲月曲盡長松聲(齊賢曰薛綜注清泠水/名在南陽西鄂山上)
　　　尋魯城北范居士失道落蒼耳中見范置酒摘
　　　蒼耳作
鴈度秋色逺日靜無雲時客心不自得浩漫將何之忽
憶范野人閒園養幽􁄜茫然起逸興但恐行来遲城壕
失往路馬首迷荒陂不惜翠雲裘遂為蒼耳欺入門且
一笑把臂君為誰(齊賢曰蒼耳即巻/耳今所謂羊負菜)酒客愛秋蔬山盤
薦霜棃他筵不下筯此席忘朝飢酸棗垂北郭寒瓜蔓
東籬還傾四五酌自詠猛虎詞近作十日歡逺為千載
期風流自簸蕩謔浪偏相宜酣來上馬去却笑髙陽池
(齊賢曰古猛虎行曰飢不從猛虎食暮不/從野鶴栖山簡鎮襄陽遊髙陽池事見前)
　　　東魯門泛舟二首
日落沙明天倒開波揺石動水縈回輕舟泛月尋溪轉
疑是山隂雪後來(齊賢曰王子猷雪/夜訪戴事見前巻)
　　　其二
水作青龍盤石隄桃花夾岸魯門西若教月下乘舟去
何啻風流到剡溪(士贇曰剡/溪見前)
　　　秋獵孟諸夜歸置酒單父東樓觀妓
傾暉速短炬走海無停川冀餐圓丘草欲以還頽年此
事不可得微生若浮煙(齊賢曰抱朴子圓丘多大蛇又/生好藥黄帝將登焉廣成子告)
(之佩䧺黄而/衆蛇皆去)駿發跨名駒彫弓控鳴弦鷹豪魯草白狐
兔多肥鮮邀遮相馳逐遂出城東田一掃四野空喧呼
鞍馬前歸來獻所獲炮炙宜霜天出舞兩美人飄颻若
雲仙畱歡不知疲清曉方來旋(齊賢曰毛詩/箋云駿疾也)
　　　遊太山六首
四月上太山石屛御道開六龍過萬壑澗谷隨縈迴馬
跡繞碧峯於今滿青苔飛流灑絶巘水急松聲哀北眺
崿嶂奇傾崖向東摧洞門閉石扇地底興雲雷(齊賢曰/元宗開)
(元十三年有事太山其登山也為大級及中道休三刻/而後升即御道也神仙傳八公與劉安登山所踏山上)
(石皆䧟成跡至今人馬跡猶存唐貞觀中長公弼與華/隂雲臺觀劉法師在蓮花峯東隅至二石壁髙千餘仞)
(下臨無底之谷一逕濶數寸法師與公弼側足而立公/弼以指扣石壁遂劃然開一門中有天地日月士贇曰)
(六龍是用周易時/乘六龍以御天事)登髙望蓬瀛想像金銀臺天門一長
嘯萬里清風來玉女四五人飄颻下九垓含笑引素手
遺我流霞杯稽首再拜之自愧非仙才曠然小宇宙棄
世何悠哉(齊賢曰漢志齊威宣燕昭使人入海求蓬萊/方丈瀛州此三神山諸仙人及不死之藥皆)
(在焉其物禽獸盡白而黄金銀為宫闕未至望之如雲/及至反居水下太山記太山盤道屈曲而上凡五十餘)
(盤經小天門大天門仰視/天門如從穴中窺天牕)
　　　其二
清曉騎白鹿直上天門山山際逢羽人方瞳好容顔捫
蘿欲就語卻掩青雲闗遺我鳥跡書飄然落巖間其字
乃上古讀之了不􁌫感此三嘆息從師方未還(齊賢曰/拾遺記)
(老聃其瞳方仙書云眼方者壽千歲黄帝之史沮誦蒼/頡眺彼鳥跡始作書契漢書謂之科斗書尚書序上古)
(之書謂之尚書士贇曰葛洪神仙傳漢武帝閒居殿上/忽有一人乘雲車駕白鹿從天而下來集殿前帝驚問)
(為誰曰我山/中衞叔卿也)
　　　其三
平明登日觀舉手開雲闗精神四飛揚如出天地間黄
河從西來窈窕入遠山慿崖攬八極目盡長空閒偶然
值青童緑髪雙雲鬟笑我晩學仙蹉跎凋朱顔躊躇忽
不見浩蕩難追攀(齊賢曰泰山東南名日觀鷄一鳴時/日始出長三丈許士贇曰黄河西來)
(見前巻陶隱居真誥云青童大君云欲植滅度根/當拔生死氣沉吟墮九泉坐惜形骸棄語亦見前)
　　　其四
清齋三千日裂素冩道經吟誦有所得衆神衞我形雲
行信長風颯若羽翼生攀崖上日觀伏檻窺東溟海色
動逺山天鷄已先鳴銀臺出倒景白浪翻長鯨安得不
死藥髙飛向蓬瀛(齊賢曰魏文帝詩服之四五日身體/生羽翼士贇曰集仙録紫虛元君魏)
(華存夫人清齋於陽洛之山隱元之臺西王母降於臺/中傳玉清隱書四巻以授華存海色日出時之光也)
　　　其五
日觀東北傾兩崖夾雙石海水落眼前天光揺空碧千
峯爭攅聚萬壑絶凌厯緬彼鶴上仙去無雲中跡長松
入雲漢逺望不盈尺山花異人間五月雪中白終當遇
安期於此煉玉液(齊賢曰安期/生事見前)
　　　其六
朝飲王母池暮投天門闗獨抱緑綺琴夜行青山間山
明月露白夜静松風歇仙人遊碧峯處處笙歌發寂静
娛清暉玉真連翠微想像鸞鳳舞飄颻龍虎衣捫天摘
匏瓜恍惚不憶歸舉手弄清淺誤攀織女機明晨坐相
失但見五雲飛(齊賢曰樂書相如蔡琰之緑綺琴名也/北史崔浩傳太史奏熒惑在匏瓜星中)
(一夜忽然亡失集林曰昔有人尋河源見婦人浣紗問/之曰此天漢也乃與一石歸問嚴君平云此織女支機)
(石今在成都嚴/貞觀君平故宅)
　　　秋夜與劉碭山泛宴喜亭池
明宰試舟楫張燈宴華池文招梁苑客歌動郢中兒月
色望不盡空天交相宜令人欲泛海只待長風吹(齊賢/曰唐)
(志宋州睢陽郡碭山縣漢梁孝王築東城方三百餘里/大治宫室招延四方豪傑自山東遊士莫不至客有歌)
(於郢中及謝安與孫綽等汎海事見前風土記南中六/月有東南長風俗云黄雀長風時海魚變為黄雀因名)
　　　攜妓登梁王棲霞山孟氏桃園中
碧草巳滿地栁與梅爭春謝公自有東山妓畫屛笑坐
如花人今日非昨日明日還復來白髪對緑酒强歌心
已摧君不見梁王池上月昔照梁王樽酒中梁王巳去
明月在黄鸝愁醉嗁春風分明感激眼前事莫惜醉卧
桃園東(齊賢曰棲霞山在單父縣漢梁孝王苑/中有雁池豳詩有鳴倉庚注黄鸝也)
　　　與從姪杭州刺史良遊天竺寺
挂席凌蓬丘觀濤憩樟樓三山動逸興五馬同遨遊天
竺森在眼松風颯驚秋覽雲測變化弄水窮清幽疊嶂
隔遥響當軒寫歸流轉成傲雲月佳趣滿吳洲(齊賢曰/漢儀天)
(子六馬諸候五馬錢唐寺天竺最盛山有一門南北相/名而上下兩天竺寺自西湖入天竺寺路夾道皆古松)
(其地名曰九里松靈隱天竺同在一處皆由天門而進/圖經杭州靈山之隂北澗之陽即靈隱寺靈山之南南)
(澗之陽即天竺寺二澗流水號泉源/泉遶寺峯南北至峯前合為一㵎)
　　　同友人舟行
楚臣傷江楓謝客拾海月懷沙去瀟湘挂席泛溟渤蹇
予訪前跡獨徃造窮髪古人不可攀去若浮雲没(齊賢/曰宋)
(玉招魂云湛湛江水兮上有楓目極千里兮傷春心注/江水浸潤楓木使之茂盛傷巳不䝉君惠而身放棄不)
(如楓木得所也屈原作懷沙賦事見前士贇曰司馬/彪曰窮髪者北極之下無毛之地地理書以草為髪)願
言弄倒景從此鍊真骨華頂窺絶溟蓬壺望超忽不知
青春度但怪緑芳歇空持釣鼇心從此謝魏闕(士贇曰/倒景絶)
(溟鈞鼇三/事並見前)
　　　下終南山過斛斯山人宿置酒
暮從碧山下山月隨人歸却顧所來徑蒼蒼横翠微相
攜及田家童稚開荆扉緑竹入幽徑青蘿拂行衣歡言
得所憩美酒聊共揮長歌吟松風曲盡河星稀我醉君
復樂陶然共忘機(齊賢曰毛萇曰終南周之名山在長/安之南爾雅曰山未及上曰翠㣲)
　　　朝下過盧郎中敘舊遊
君登金華省我入銀臺門幸遇聖明主俱承雲雨恩復
此休浣時閑為疇昔言却話山海事宛然林壑存明湖
思曉月疉嶂憶清猿何由返初服田野醉芳樽(齊賢曰/唐有銀)
(臺門通進司檀弓注疇發聲昔猶前也楚詞進不入以/離龍退將復脩吾初服士贇曰顔師古曰金華殿在未)
(央/後)
　　　侍從遊宿溫泉宫作
羽林十二將羅列應星文霜仗懸秋月霓旌巻夜雲嚴
更千户肅清樂九天聞日出瞻佳氣葱葱繞聖君(齊賢/曰甘)
(氏星經羽林府四十五星疉壁陳十二星在營室南主/羽林衛太子之軍武帝太初元年置建章營騎後更名)
(羽林騎唐因隋制有十二衞儀衞志凡朝㑹之仗三衞/輪畨分為五仗天子將出前二日大樂令設宫懸之樂)
(於庭晝漏之上五刻駕發前發七刻擊一鼓為一嚴前/五刻撃二鼓為再嚴前二刻三鼓為三嚴諸衛合督其)
(隊以次/入陳)
　　　邯鄲南亭觀妓
歌鼓(一作/妓)燕趙兒魏姝弄鳴絲粉色艷日彩舞袖拂花
枝把酒顧美人請歌邯鄲詞清筝何繚繞度曲緑雲垂
平原君安在科斗生古池座客三千人于今知有誰我
輩不作樂但為後代悲(齊賢曰詩箋云姝美好之子樂/書唐惟有清樂箏十二絃彈之)
(為鹿骨爪長寸餘代指他皆十二絃今教坊無十二絃/者善度曲事見前士贇曰尚書序注曰科斗蟲名蝦蟇)
(子/)
　　　春日遊羅敷潭
行歌入谷口路盡無人躋攀崖度絶壑弄水尋迴溪雲
從石上起客到花間迷淹畱未盡興日落羣峯西(齊賢/曰左)
(傳註躋/升也)
　　　奉陪商州裴使君遊石娥溪
裴公有仙標拔俗數千丈澹蕩滄洲雲飄颻紫霞想剖
竹商洛間政成心巳閒蕭條出世表㝠寂閉元闗(士贇/曰黄)
(庭内景玉經曰上清紫霞虚皇前註云紫霞之宫一/名紫瓊宫王簡栖頭陀寺碑曰元闗幽鍵感而遂通)我
來屬芳節解榻時相悅褰帷對雲峯揚袂指松雪蹔出
東城邊遂遊西巖前横天聳翠壁噴壑鳴紅泉尋幽殊
未歇愛此春光發溪傍饒名花石上有好月命駕歸去
來露華生翠苔淹畱惜將晩復聴清猿哀清猿斷人腸
遊子思故鄉明發首東路此歡焉可忘
　　　陪從祖濟南太守泛鵲山湖三首
初謂鵲橋近寧知湖水遥此行殊訪戴自可緩歸橈(齊/賢)
(曰唐齊州濟南郡治厯/城縣子猷訪戴事見前)
　　　其二
湖濶數千里湖光揺碧山湖西正有月獨送李膺還(齊/賢)
(曰郭泰遊洛陽見河南尹李膺膺大竒之後歸鄉里衣/冠諸儒送至河林宗與李膺同舟而濟衆賔望之以為)
(神/仙)
　　　其三
水入北湖去舟從南浦回遥看鵲山轉却似送人來(齊/賢)
(曰南浦在/鵲湖之南)
　　　春日陪楊江寧及諸官宴北湖感古作(金陵/)
昔聞顔光禄攀龍宴京湖樓船入天鏡帳殿開雲衢君
王歌大風如樂豐沛都延年獻佳作邈與詩人俱(齊賢/曰丹)
(陽郡圖經樂遊苑晋時藥圃元嘉中築堤壅水名為北/湖漢髙祖過沛酒酣上擊筑自歌曰大風起兮雲飛揚)
(安得猛士/兮守四方)我來不及此獨立鍾山孤楊宰穆清風(一作/颷)
芳聲騰海隅英僚滿四座燦若璚林敷鷁首弄倒景蛾
眉綴明珠新絃採(一作/來)梨園古舞嬌吳歈曲度繞雲漢
(一作/清漢)聴者皆歡娛(齊賢曰北山移文鍾山之英即今建/康蔣山也士贇曰唐禮樂志初隋有)
(法曲其聲清新而近雅元宗酷愛法曲選坐/部伎弟子三百餘人教於梨園為梨園弟子)鷄棲何嘈
嘈㳂(一作/江)月沸笙竽古之帝宫苑今乃人樵蘇感此勸
一觴願君覆瓢壺榮盛(一作/盛時)當作樂無令後賢吁(齊賢/曰月)
(令仲夏調笙竽金陵六朝之故都晋灼曰樵取薪蘇取/草士贇曰嘈嘈衆聲也末句意葢自國風山有樞中來)
(也/)
　　　宴鄭㕘卿山池
爾恐碧草晚我畏朱顔移愁看楊花飛置酒正相宜歌
聲送落日舞影迴清池今夕不盡杯畱歡更邀詩
　　　遊謝氏山亭
淪老卧江海再歡天地清病閑乆寂寞歲物徒芬榮借
君西池遊聊以散我情掃雪松下去捫蘿石道行謝公
池塘上春草颯巳生花枝拂人來春鳥向我鳴田家有
美酒落日與之傾醉罷弄歸月遥欣稚子迎
　　　把酒問月(故人賈淳/令予問之)
青天有月來幾時我今停杯一問之人攀明月不可得
月行却與人相随皎如飛鏡臨丹闕緑烟滅盡清暉發
但見宵從海上來寜知曉向雲間没白兔搗藥秋復春
嫦娥孤棲與誰鄰今人不見古時月今月曾經照古人
古人今人若流水共看明月皆如此惟願當歌對酒時
月光長照金樽裏
　　　同族姪評事黯遊昌禪師山池二首
遠公愛康樂為我開禪闗蕭然松石下何異清涼山花
將色不染水與心俱閒一坐度小刼觀空天地間(齊賢/曰乾)
(封二年宣律師在長安城南淨業寺修道忽有一大人/來至彼自言姓王名璠因問曰自昔樞傳文殊在清凉)
(山領五百仙人説法結中明文曰文殊乆住婆娑世界/如何偏在此方答曰文殊是諸佛之元師随縁利見但)
(知仰信多在清凉山五臺之中今屬代州西五臺縣清/凉府今五臺山東南三十里見有大孚靈鸞寺有花園)
(可二傾許四時發花色類不同人移花栽别處皆不生/惟在園内方得乆榮或云漢明所植或云魏孝文所植)
(士贇曰老子清浄經云/觀空亦空空無定空)
　　　其二
客來花雨際秋水落金池片石寒青錦疎楊挂緑絲髙
僧拂玉柄童子獻雙梨惜去愛佳景烟蘿欲暝時(齊賢/曰金)
(陵雨花臺梁武時有僧講經於此天雨寳花此臺在長/干山之頭後漢驃國王居有二池以金為堤舟楫皆飾)
(金/寳)
　　　金陵鳳凰臺置酒
置酒延落景金陵鳳凰臺長波寫萬古心與雲俱開借
問往昔時鳳凰為誰來鳳凰去巳乆正當今日迴明君
越羲軒天老坐三台豪士無所用彈絃醉金罍東風吹
山花安可不盡杯六帝没幽草深宫㝠緑苔置酒勿復
道歌鐘但相催(齊賢曰鳯凰臺在金陵宋元嘉中王顗/見異鳥集於山時謂鳯凰遂起臺於山)
(羲軒伏羲軒轅也列子注云天老力牧太山/稽三人黄帝之相六帝吳晋宋齊梁陳也)
　　　秋浦清溪雪夜對酒客有唱山鷓鴣者
披君(一作/我)貂襜褕對君白玉壺雪花酒上滅頓覺夜寒
無客有桂陽至能吟山鷓鴣清風動牕竹越鳥起相呼
持此足為樂何煩笙與竽(齊賢曰說文直裾謂之襜褕/唐郴州桂陽郡録異云鷓鴣)
(嶺南偏多臆前有白圓㸃背上/間紫赤毛多對啼自呼杜薄州)
　　　與周剛清溪玉鏡潭宴别(潭在秋浦/桃樹陂下)
康樂上官去永嘉遊石門江亭有孤嶼千載跡猶存我
來游秋浦三入桃陂源千峯照積雪萬壑盡啼猿興與
謝公合文因周子論(齊賢曰謝康樂有登石門最髙頂/詩石門澗六處石門退水上兩山)
(兩邊石壁右邊石岩下/臨澗水秋浦見前巻)掃厓去落葉席月開清樽溪當
大樓南溪水正南奔迴作玉鏡潭澄明洗心魂此中得
佳境可以絶囂喧清夜方歸來酣歌出平原别後經此
地為余謝蘭蓀(齊賢曰大/樓山名)
　　　遊秋浦白笴陂二首
何處夜行好月明白笴陂山光揺積雪猿影挂寒枝但
恐佳景晩小令歸棹移人來有清興及此有(一作/又)相思
　　　其二
白笴夜長嘯爽然溪谷寒魚龍動陂水處處生波瀾天
借一明月飛來碧雲端故鄊不可見腸斷正西看
　　　宴陶家亭子
曲巷幽人宅髙門大士家池開照膽鏡林吐破顔花緑
水蔵春日青軒秘晩霞若聞絃管妙金谷不能誇(齊賢/曰照)
(膽言池水之清照人如見肝膽晉石/崇有别館在河陽之金谷一名梓澤)
　　　在水軍宴韋司馬樓船觀妓
揺曵帆在空清流(一作/川)順歸風詩因鼓吹發酒為劒歌
雄對舞青樓妓雙鬟白玉童行雲且莫去畱醉楚王宫
(齊賢曰謝元暉有鼓吹曲蔡邕曰鼓吹歌軍樂也謂之/短簫鐃歌黄帝岐伯所作士贇曰白玉童言其童之顔)
(如白/玉也)
　　　流夜郎至江夏陪長史叔及薛明府宴興徳寺
　　　南閣
紺殿横江上青山落鏡中岸迴沙不盡日映水成空天
樂流(一作/聞)香閣蓮舟颺晩風恭陪竹林宴畱醉與陶公
(齊賢曰說文紺深青色齊景公造蓮舟令宫人綵衣撐/之以鬬名競渡亦名花競陶潛性嗜酒家貧不能常得)
(親舊知其如此或置酒招之造/飲輒盡期必醉而退曾不吝情)
　　　泛沔州城南郎官湖(并序/)
　　乾元歲秋八月白遷於夜郎遇故人尚書郎張謂
　　出使夏口沔州牧杜公漢陽宰王公觴於江城之
　　南湖樂天下之再平也方夜水月如練清光可掇
　　張公殊有勝槩四望超然乃顧白曰此湖古來賢
　　豪遊者非一而枉踐佳景寂寥無聞夫子可為我
　　標之嘉名以傳不朽白因舉酒酹水號之曰郎官
　　湖亦猶鄭圃之有僕射陂也席上文士輔翼岑靜
　　以為知言乃命賦詩紀事刻石湖側將與大别山
　　共相磨滅焉
張公多逸興共泛沔城隅當時秋月好不減武昌都四
座醉清光為歡古來無郎官愛此水因號郎官湖風流
若未減名與此山俱(齊賢曰漢陽本沔州武徳四年以/沔陽郡之漢陽汊川二縣置武昌)
(在鄂州五百三十里孫權故都羊祜鎮襄陽樂山水每/風景必造峴山置酒嘗慨然嘆息謂中郎鄒湛等曰自)
(有宇宙便有此山由來賢逹勝士登此如我與卿等者/多矣皆湮滅無聞使人悲傷湛曰公令聞令望必與此)
(山俱若湛輩乃/當如公言耳)
　　　陪侍郎叔遊洞庭醉後三首
今日竹林宴我家賢侍郎三杯容小阮醉後發清狂(齊/賢)
(曰嵇康與山濤阮籍兄子咸王戎向秀劉伶為竹林之/遊世謂竹林七賢咸字仲容雖處世不交人事惟共親)
(知絃歌酣宴而已藉子運有父風少慕通逹不飾小節/籍謂曰仲容已豫吾此流汝不得復爾士贇曰蘇林曰)
(凡狂者隂陽脈盡濁今此人/不狂似狂者故言清狂也)
　　　其二
船上齊橈樂湖心泛月歸白鷗閒不去爭拂酒筵飛(齊/賢)
(曰楚詞注橈小楫也方言/曰楫謂之橈或謂之棹)
　　　其三
剗却君山好平鋪湘水流巴陵無限酒醉殺洞庭秋(齊/賢)
(曰君山在洞庭東距巴陵四十里登岳陽樓望之横陳/其閒君山之後乃大湖渺茫無際直抵沅澧鼎三州)
　　　夜泛洞庭尋裴侍御清酌
日晩湘水緑孤舟無端倪明湖漲秋月獨泛巴陵西遇
憩裴逸人巖居陵丹梯抱琴出深竹為我彈鵾鷄曲盡
酒亦傾北牕醉如泥人生且行樂何必組與珪(齊賢曰/湘水巴)
(陵事見前丹梯山名鵾鷄/曲名古琵琶絃用鵾鷄筋)
　　　陪族叔刑部侍郎曄及中書賈舎人至遊洞庭
　　　五首
洞庭西望楚江分水盡南天不見雲日落長沙秋色逺
不知何處弔湘君(齊賢曰岷江從西來至岳陽樓前與/洞庭之水合而東行潭州長沙郡在)
(洞庭上流三百餘里河圖玉版曰堯之二女為舜妃死/葬於此塚在縣北一百六十里青草山士贇曰此時賈)
(至貶岳州司馬與白均是逐臣邂逅而為洞庭之遊作/是詩也亦屈原睠顧宗國繫心懷王之意乎時帝在西)
(京故曰西望也楚江分者有秦楚之隔也水盡南天不/見雲者猶晉明帝所謂舉目只見日不見長安之義雲)
(者就之如日望之如雲之羲亦謂南天隔逺西望吾君/不可得而見也日落長沙秋色逺者謂晚景而遭末造)
(之時也逺者日以疎逺也不知何處弔湘君者葢舜之/葬也二妃不得從焉是又即湘君之事而重感明皇王)
(后楊妃之事故曰不知何處也寄興深逺無非愛君憂/國之意而全不著迹其得國風之體與晦庵所謂聖於)
(詩者此/之謂矣)
　　　其二
南湖秋水夜無煙耐可乘流直上天且就洞庭賖月色
將船買酒白雲邉
　　　其三
洛陽才子謫湘川元禮同舟月下仙記得長安還欲笑
不知何處是西天(齊賢曰後漢郭泰歸鄉李膺送之同/舟而濟衣冠望之若神仙元禮李膺)
(字也士贇曰賈生洛陽之才子按唐書本傳賈至字又/鄰元宗幸蜀拜起居舎人知制誥厯中書舎人至徳後)
(坐小法貶岳州司馬太白故以賈生事比之也此詩雖/遊賞之作然末句隱然有睠顧宗國繫心君王之意其)
(視前輩所評杜甫之詩一飯不/能忘其君者夫何歉之有哉)
　　　其四
洞庭湖西秋月輝瀟湘江北早鴻飛醉客滿船歌白紵
不知霜露入秋衣(齊賢曰白紵歌云皎皎白緒節節為/雙盖吳音呼紵為緒當塗有白苧亭)
(宋武帝與羣臣㑹/於此為白苧之歌)
　　　其五
帝子瀟湘去不還空餘秋草洞庭間淡掃明湖開玉鏡
丹青畫出是君山(齊賢曰帝子堯女舜妃也青草湖在/金沙堆上堆下即洞庭君山居洞庭)
(東正對岳陽自瀟湘來/望之如脩眉見於鏡中)
　　　楚江黄龍磯南宴楊執㦸治樓
五月入五洲碧山對青樓故人楊執㦸春賞楚江樓一
見波漂月三杯歌棹謳桂枝攀不盡他日更相求(士贇/曰執)
(㦸事見/二巻)
　　　銅官山醉後絶句
我愛銅官樂千年未擬還要須迴舞袖拂盡五松山(齊/賢)
(曰唐宣州南陵縣武徳四年𨽻池州州廢属宣州後/析置義安縣又廢義安為銅官治内利國山有銅鐵)
　　　與南陵常賛府遊五松山
安石泛溟渤獨嘯長風還逸韻動海上髙情出人間靈
異可並跡澹然與世閒(齊賢曰世說謝安石與孫/興公汎海吟笑事見前)我來
五松下置酒窮躋攀徵古絶遺老因名五松山五松何
清幽勝境美沃州蕭颯鳴洞壑終年風雨秋響入百泉
去聽如三峽流剪竹掃天花且從傲吏遊龍堂若可憩
吾欲歸精修(齊賢曰髙僧傳支遁投跡剡山於沃州東/嶺立寺行道晚移石城山有精舎在南陵)
(銅井西/五里)
　　　宣城青溪(一云入/清溪山)
青溪勝桐廬水木有佳色山貌日髙古石容天傾側綵
鳥昔未名白猿初相識不見同懷人對之空嘆息(齊賢/曰桐)
(廬縣新安東陽二水合/於此仍東流為浙江)
　　　與謝良輔遊涇川陵巖寺
乘君素舸泛涇溪宛似雲門對若溪且從康樂尋山水
何必東遊入㑹稽(齊賢曰唐宣州涇縣以涇溪而名/若耶溪雲門在越州㑹稽縣南)
　　　遊水西簡鄭明府
天宫水西寺雲錦照東郭清湍鳴迴溪緑水繞飛閣凉
風日瀟洒幽客時憩泊五月思貂裘謂言秋霜落石蘿
引古蔓岸筍開新籜吟翫空復情相思爾佳作鄭公詩
人秀逸韻横寥廓何當一來遊愜我雪山諾(士贇曰五/月思貂裘)
(此極凉之/形容也)
　　　九日登山
淵明歸去來不與世相逐為無杯中物遂偶本州牧因
招白衣人笑酌黄花菊(齊賢曰陶潛賦歸去來事見前/刺史王宏欲識潛往廬山令其)
(故人龎通之齎酒具於半道栗里邀之潛有脚疾使一/門生一兒舉籃輿及至欣然便共飲酌俄頃宏至亦無)
(忤也晉陽秋曰陶潛九日無酒出宅邊叢菊中坐乆之/望見白衣人來乃刺史王宏送酒即便就酌盡醉而後)
(歸/)我來不得意虚過重陽時題輿何俊發遂結城南期
築土按響山俯臨宛水湄胡人叫玉笛越女彈霜絲自
作英王胄斯樂不可窺赤鯉湧琴髙白龜道馮夷靈仙
如彷彿奠酹遥相知(齊賢曰霜絲白絲也列仙傳琴髙/趙人以鼔琴為宋康王舎人行涓)
(彭之術遊冀州涿郡間二百餘年後辭入涿水中取龍/子與弟子期曰候我於水傍祠屋果乘赤鯉來㑹祠中)
(畱月餘復入水去九域志宣州琴溪即琴髙控鯉之地/山海經從極之川氷夷常都焉氷夷人面而乘龍郭璞)
(曰氷夷/馮夷也)古來登髙人今復幾人在滄洲違宿諾明日猶
可待連山似驚波合沓出溟海揚袂揮四座酩酊安所
知齊歌送清揚起舞亂參差賔随落葉散帽逐秋風移
别後登此臺願言長相思(齊賢曰孟嘉為桓温㕘軍九/月九日遊龍山嘉醉有風吹)
(落帽而/不知)
　　　九日
今日雲景好水緑秋山明攜壺酌流霞搴(音/蹇)菊泛寒榮
地逺松石古風揚絃管清窺觴照歡顔獨笑還自傾落
帽醉山月空歌懷友生(齊賢曰說文/搴拔取也)
　　　九日龍山飲
九日龍山飲黄花笑逐臣醉看風落帽舞愛月畱人(齊/賢)
(曰九域志太平州治當塗有龍山即桓温九月九日登/此置酒風吹孟嘉帽落處士贇曰禮記月令季秋之月)
(菊有/黄華)
　　　九月十日即事
昨日登髙罷今朝更舉觴菊花何太苦遭此兩重陽
　　　陪族叔當塗宰遊化城寺升公清風亭
化城若化出金牓天宫開疑是海上雲飛空結樓臺升
公湖上(一作/山)秀粲然有辯才濟人不利己立俗無嫌猜
了見水月中青蓮出塵埃閒居清風亭左右清風來當
暑隂廣殿太陽為徘徊(齊賢曰列子曰周穆王時西極/之國有化人來謁王同遊王執)
(化人之袪騰而上者中天廼及化人之宫搆以金銀絡/以珠玉出雲雨之上王實以為清都紫微鈞天廣樂帝)
(之所居晉志海旁蜃氣象樓臺廣野氣成宫闕升公化/城寺僧也士贇曰維摩詰經菩薩云何觀於衆生維摩)
(詰言菩薩觀衆生如智者見水中/月寳積偈曰目浄修廣如青蓮)茗酌待幽客珍盤薦
彫梅飛文何灑落萬象為之摧季父擁鳴琴徳聲布雲雷
雖遊道林室亦舉陶潛杯清樂動諸天長松自吟哀留
歡若可盡刼石乃成灰(齊賢曰當塗宰李陽氷乃太白/之叔為季父士贇曰髙僧竺法)
(蘭傳云昔漢武帝穿昆明池底得黒灰問東方朔朔云/可問西域梵人後漢竺法蘭既至衆人追問之蘭云世)
(界終盡刼火洞/燒此灰是也)
　
　
　
　李太白集分類補註巻二十
欽定四庫全書
　李太白集分類補註巻二十一
　　　　　　　　　　　宋　楊齊賢　集註
　　　　　　　　　　　元　蕭士贇　補註
　　登覽
　　　登錦城散花樓
日照錦城頭朝光散花樓金窗夾繡戸珠箔懸銀鈎飛
梯緑雲中極目散我憂(一作/愁)暮雨向三峽春江繞雙流
今來一登望如上九天遊(齊賢曰成都記府城亦呼為/錦官城以江山明麗錯雜如)
(錦散花樓在摩訶池上蜀王秀所建三峽明月峽巴峽/巫峽蜀都賦帶二江之雙流註蜀守李冰鑿離堆穿两)
(江為人開田百姓享其利士贇曰/三秦記明光宫皆珠璣為簾箔)
　　　登峨眉山
蜀國多仙山峨眉邈難匹周流試登覽絶怪安可息青
冥倚天關彩錯疑畫出泠然紫霞賞果得錦嚢術雲間
吟瓊簫石上弄寶瑟平生有微尚歡笑自此畢烟谷如
在顔塵累忽相失儻逢騎羊子攜手凌白日(齊賢曰峨/眉縣在嘉)
(州西九十里唐折嘉州置眉州大峨之中有普賢閣背/倚白崖峯餘十七峯共環之有茂眞尊者舊庵在峯下)
(其傍一峯號呼應孫思邈所往來傳云茂眞與孫嘗相/呼而應故名大峨之巔一名勝峯山佛書以為普賢大)
(士所居西王母出紫錦嚢隱地八術經授茅君事見前/郡國志吳孫皓時滕脩為廣州刺史未至州有五仙人)
(騎五色/羊來迎)
　　　大庭庫
朝登大庭庫雲物何蒼然莫辨陳鄭火空霾鄒魯煙我
來尋梓愼觀化入寥天古木翔氣多松風如五絃帝圖
終冥没歎息滿山川(齊賢曰杜預左傳注大庭氏古國/名在魯城内魯於其庭作庫高顯)
(故登以望氣昭公十八年五月宋衛陳鄭皆火梓慎/登大庭之庫望之曰宋衛陳鄭也數日皆來告火)
　　　登單父陶少府半月臺
陶公有逸興不與常人俱築臺像半月迴向(一作/出)髙城
隅置酒望白雲商(一作/高)飈起寒梧秋山入逺海桑柘羅
平蕪水色渌且明(一作/清)令人思鏡湖終當過江去愛此
暫踟蹰
　　　天台曉望
天台鄰四明華頂高百越門標赤城霞樓棲滄島月慿
高登逺覽直下見溟渤雲垂大鵬翻波動巨鼇没風潮
爭洶湧神怪何翕忽觀奇跡無倪好道心不歇攀條摘
朱實服藥錬金骨安得生羽毛千春卧蓬闕(齊賢曰抱/朴子曰金)
(丹鍊人身體故能令人不老不死士贇曰臨海記云天/台山超然秀出山有八重視之如一高一萬八千丈周)
(回八百里洞天福地記云天台山名上清玉平之天即/桐栢眞人所居亦名桐栢山四明山在今明州西八十)
(里山有峯最高四穴在峯上毎天色晴霽望之如戸牖/相倚華頂峯在天台縣東北六十里盖天台第八重最)
(高其高一萬丈絶頂東望滄海俗號望海尖草木薫郁/殆非人世赤城山在天台縣東六里一名燒山其上石)
(壁皆如霞色望之如雉/堞然其後人以此名之)
　　　早望海霞邊
四明三千里朝起赤城霞日出紅光散分輝照雪厓一
飡嚥瓊液五内發金沙舉手何所待青龍白虎車(齊賢/曰瀑)
(布山天台之西南峯水從南巖懸注望之如曵布即雪/厓也神仙傳沈羲吳郡人得道帝令遣仙官薄延乗白)
(鹿車司馬生乗青龍車徐福乗白虎車召羲共載升天/士贇曰魏柏陽參同契曰薫蒸入五内顔色悦澤好)
　　　焦山望松寥山(齊賢曰焦山在/鎮江府大江中)
石壁望松寥宛然在碧霄安得五綵虹駕天作長橋仙
人如愛我舉手來相招
　　　杜陵絶句
南登杜陵上北望五陵間秋水明落日流光滅逺山(齊/賢)
(曰班固西都賦南/望杜霸北眺五陵)
　　　登太白峯
西上太白峯夕陽窮登攀太白與我語為我開天關願
乗泠風去直出浮雲間舉手可近月前行若無山一别
武功去何時復見還(齊賢曰唐志鳳翔府郿縣有太白/山鬼谷子於此授蘇秦佐國之術)
(録異記金星之精墜於終南圭峯西因號太白山其精/化為白石狀如美玉時有紫氣覆之天寳中元宗立𤣥)
(元廟夢神人曰太白北谷有玉石可琢取之紫氣見處/是也使求得之琢象高二丈士贇曰毛詩註曰山西曰)
(夕/陽)
　　　登邯鄲洪波臺置酒觀發兵
我把兩赤羽來遊燕趙間天狼正可射感激無時閒觀
兵洪波臺倚劒望玉關請纓不繫越且向燕然山風引
龍虎旗歌鐘昔追攀擊筑落高月投壺破愁顔遥知百
戰勝定掃鬼方還(齊賢曰家語赤羽若日白羽若月晉/志狼一星在東井東南狼為野將主)
(剽掠弧星在狼東南主備盜賊常向於狼終軍字子雲/南越與漢和親軍自請願受長纓必羈南越王致之闕)
(下軍遂往説越王王請舉國南屬天子大説竇憲遣閻/盤等與北單于戰于稽落山大破之於是八十一部率)
(衆降登燕然山刻石勒功令班固作銘樂書筑類其頸/細其肩圓以竹擊之祭遵為將軍取士皆用儒術對酒)
(設樂必雅歌投/壺鬼方國名)
　　　登新平臺
去國登兹樓懐歸傷暮秋天長落日逺水淨寒波流秦
雲起嶺樹胡鴈飛沙洲蒼蒼幾萬里目極令人愁
　　　謁老君廟
先君懐聖德靈廟肅神心草合人蹤斷塵濃鳥跡深流
沙丹竈滅關路紫煙沉獨傷千載後空餘松栢林(齊賢/曰關)
(令尹喜望紫氣知老子入関與俱之流沙事/詳見前巻士贇曰唐祖老子故白稱為先君)
　　　秋日登揚州西靈塔
寳塔凌蒼蒼登攀覽四荒頂高元氣合標出海雲長萬
象分空界三天接畫梁水揺金刹影日動火珠光鳥拂
瓊簾度霞連綉栱張目隨征路斷心逐去帆揚露浴梧
楸白霜摧橘柚黄玉毫如可見於此照迷方(齊賢曰鎧/婆刹國自)
(交州浮海而至多火珠大者如雞卵/白照數尺日中以艾藉珠輒火出)
　　　登金陵冶城西北謝安墩(此墩即晉太傅謝安/與右軍王羲之同登)
　　　(超然有髙世之志余將/營園其上故作是詩也)
晉室昔横潰永嘉逐南奔沙塵何茫茫龍虎鬬朝昏胡
馬風漢草天驕蹙中原(齊賢曰晋永嘉五胡亂華元帝/南渡事見前光武紀四夷雲集)
(龍鬬野史記匈/奴天之驕子)哲匠感頽運雲鵬忽飛翻組練照楚國
旌旗連海門西秦百萬衆戈甲如雲屯投鞭可塡江一
掃不足論(一作/投䇿)皇運有返正醜虜無遺魂談笑遏横流
蒼生望斯存冶城訪古跡(一作至今/古城隅)猶有謝安墩慿覽
周地險高標絶人喧想像東山姿緬懐右軍言(齊賢曰/哲匠指)
(謝安也左傳楚子重伐吳使鄧廖率組甲三百被練三/千杜預注組甲漆甲成組文被練練袍西秦符堅也堅)
(以百萬之衆伐晉以吾之衆投鞭於河足斷其流謝安/遣謝元等拒敵敗之謝安在東山人曰安石不起當如)
(蒼生何至此果能慰蒼生也冶城在建康右軍羲/之也士贇曰易曰地險山川丘陵也高標高枝也)梧桐
識嘉樹蕙草留芳根白鷺映春洲青龍見朝暾地古雲
物在臺傾禾黍繁我來酌清波於此樹名園功成拂衣
去歸入(一作/長嘯)武陵源(齊賢曰白鷺洲在金陵城下秦淮/之外青龍蒼龍之宿角亢氐房心)
(尾箕也黍離詩周大夫行役過故宗廟/宫室盡為禾黍武陵源在今常德府)
　　　登瓦官閣
晨登瓦官閣極眺金陵城鍾山對北戸淮水入南榮漫
漫雨花落嘈嘈天樂鳴兩廊振法鼓四角吟(一作/吹)風筝
杳出霄漢上仰攀日月行山空霸氣滅地古寒隂生寥
廓雲海晩蒼茫宫觀平門餘閶闔字樓識鳳凰名雷作
百山動神扶萬栱傾靈光何足貴長此鎮吳京(齊賢曰/瓦官閣)
(事見前巻雨花臺在長于梁武時有僧講經於此天雨/寳花霸氣六朝也呉有閶闔門宋元嘉有異鳥來集于)
(此因建鳳凰/臺有鳳凰樓)
　　　登梅岡望金陵贈族姪髙座寺僧(中/孚)
鍾山抱金陵霸氣昔騰發天開帝王居海色照宫闕羣
峯如逐鹿奔走相馳突江水九道來雲端遥明没時遷
大運去龍虎勢休歇(齊賢曰蒯通曰秦失其鹿天下共/逐此借以喻山之形也孔安國曰)
(江於此州界/分為九道)我來屬天清登覽窮楚越吾宗挺禪伯特
秀鸞鳳骨(一作吾宗道門/秀特異鸞鳳骨)衆星羅青天明者獨有月𡨕
居順生理草木不剪伐煙窓引薔薇石壁老野蕨吳風
謝安屐白足傲履襪(齊賢曰傳曰明星之多不如一月/之光晉書謝𤣥等既破符堅驛書)
(至安喜還内過戸閾不覺屐齒之折釋曇足/白於面跣涉泥水未嘗汙時稱白足和尚)幾宿一下
山(一作下/山來)蕭然忘干謁談經演金偈降鶴舞海雪時聞
天香來了與世事絶佳遊不可得春風惜逺别賦詩留
巖屏千載庻不滅
　　　登金陵鳯凰臺
鳯凰臺上鳯凰遊鳯去臺空江自流吳宫花草埋幽徑
晉代衣冠成古丘三山半落青天外二水中分白鷺洲
總為浮雲能蔽日長安不見使人愁(齊賢曰宋元嘉中/王觀見異鳥集于)
(山時謂鳯凰遂起臺於山孫權始都建業元帝南渡號/為東晉三山及白鷺洲事見前士贇曰此詩因懐古而)
(動懐君之思乎抑亦自傷䜛廢望帝鄉而不/見乃觸境而生愁乎太白之志亦可哀也)
　　　望廬山瀑布水二首
西登香爐峯南見瀑布水挂流三百丈噴壑數十里歘
如飛電來隱若白虹起初驚河漢(一作/銀河)落半灑雲天裏
(一作半瀉/金潭裏)仰觀勢轉雄壯哉造化功海風吹不斷江(一/作)
(山/)月還照空空中亂潨射左右洗青壁飛珠散輕霞流
沫沸穹石而我樂名山對之心益閒無論潄瓊液還得
洗塵顔且諧宿所好永願辭人間(齊賢曰逺法師廬山/記云山東南有香爐)
(山孤峯秀起游氣籠其上若烟梁昭明太子之所棲隱/也唐元宗始號開先山南山北有瀑布無慮十餘處香)
(爐峯與雙劒峯在瀑布之傍水源在山頂人未有窮者/或曰西入康王谷為水簾東為開先之瀑布潨水會也)
　　　其二
日照香爐生紫煙遥看瀑布挂前川飛流直下三千尺
疑是銀河落半天(一本題云望廬山香爐峯瀑布曰廬/山上與星斗連日照香爐生紫烟下)
(兩句同齊賢曰蘇東坡詩話僕初入廬山有以陳令舉/廬山記見寄者且行且讀見其中有徐頰和李白詩不)
(覺失笑開先寺主求詩為作一絶云帝遣銀河一𣲖垂/古來唯有謫仙詞飛流濺沫知多少不為徐癡洗惡詩)
　　　登廬山五老峯
廬山東南五老峯青天削出金芙蓉九江秀色可攬結
吾將此地巢雲松(齊賢曰潯陽記山北有五峯於廬山/最為峻極其形如河中虞卿縣前五)
(老之形/故名)
　　　江上望皖公山
奇峯出奇雲秀木含秀氣清宴皖公山巉絶稱人意獨
遊滄江上終日淡無味但愛兹嶺髙何由討靈異黙然
遥相許欲往心莫遂待吾還丹成投跡歸此地(齊賢曰/唐舒州)
(同安郡治懐寜縣武德五年析置皖陽有皖山宿松縣/武德四年為嚴州八年廢九域志宿松在舒州西南百)
(四十里僧粲大師以白衣謁二祖既/得法隱于皖公山今墓在山谷寺後)
　　　望黄鶴樓
東望黄鶴山雄雄半空出四面生白雲中峯倚紅日巖
巒行穹跨峯嶂亦㝠宻頗聞列仙人於此學飛術一朝
向蓬海千載空石室金竈生烟埃玉潭祕清謐地古遺
草木庭寒老芝术蹇予羨攀躋因欲保閒逸觀奇徧諸
嶽兹嶺不可匹結心寄青松永悟客情畢(士贇曰相如/傳洞仙之儒)
(居山澤間形容甚臞列仙傳赤松子/常止西王母石室中青松喻眞性也)
　　　鸚鵡洲
鸚鵡來過吳江水江上洲傳鸚鵡名鸚鵡西飛隴山去
芳洲之樹何青青烟開蘭葉香風暖岸夾桃花錦浪生
遷客此時徒極目長洲孤月向誰明(齊賢曰鸚鵡洲/在郢州江中)
　　　九日登巴陵置酒望洞庭水軍
九日天氣清登高無秋雲造化闢川嶽了然楚漢分長
風鼓横波合沓蹙龍文憶昔傳遊豫樓船壯横汾今兹
討鯨鯢旌斾何繽紛白羽落酒樽洞庭羅三軍黄花不
掇手戰鼓遥相聞劒舞轉頽陽當時日停曛酣歌激壯
士可以摧妖氛握齱(初角/切)東籬下淵明不足羣(齊賢曰/時賊逼)
(華容縣故軍于洞庭以為長沙鄂岳之蔽士贇曰淮南/子虞公與夏戰日欲落公以劒指日日還不落應劭曰)
(握齱急促之貌此言淵明不足羣者盖用武/之時儒士必為所輕太白其以淵明自況乎)
　　　秋登巴陵望洞庭
清晨登巴陵周覽無不極明湖映天光徹底見秋色秋
色何蒼然際海俱澄鮮山青滅逺樹水緑無寒烟來帆
出江中去鳥向日邊風清長沙浦山空雲夢田瞻光惜
頽髮閱水悲徂年北渚既蕩漾東流自潺湲郢人唱白
雪越女歌採蓮聽此更腸斷慿厓淚如泉(齊賢曰寰宇/記羿屠巴蛇)
(於洞庭其骨若陵故曰巴陵長沙/雲夢郢人白雪越女採蓮事見前)
　　　與夏十二登岳陽樓
樓觀岳陽盡川迥洞庭開鴈引愁心去(一作鴈别/秋江去)山衘
好月來雲間連下榻天上接行杯醉後涼風起吹人舞
袖迴
　　　登巴陵開元寺西閣贈衡岳僧方外
衡嶽有闡士五峯秀眞骨見君萬里心海水照秋月大
臣南溟去問道皆請謁洒以甘露言清涼潤肌髮明朝
落天鏡香閣凌銀闕登眺飡惠風新花期啓發(齊賢曰/寳積經)
(云有風輪名清涼能使一雲普覆三/千大千世界士贇曰真骨事見前巻)
　　　與賈至舍人於龍興寺翦落梧桐枝望㴩湖
剪落青梧枝㴩湖坐可窺雨洗秋山淨林光澹碧滋水
閑明鏡轉雲繞畫屏移千古風流事名賢共此時(齊賢/曰郡)
(國志夏潦奔注則溢為/此湖冬則涸為平野)
　　　挂席江上待月有懐
待月月未出望江江自流倐忽城西郭青天懸玉鉤素
華雖可攬清景不同遊耿耿金波裏空瞻鳷鵲樓(齊賢/曰漢)
(書注鳷鵲觀在雲陽甘泉宫士贇曰按此詩亦身在江/海心存魏闕之意乎讀者忽之使白心不白於後世惜)
(哉/)
　　　金陵望漢江
漢江迴萬里𣲖作九龍盤横潰豁中國崔嵬飛迅湍六
帝淪亡後三吳不足觀我君混區宇垂拱衆流安今日
任公子滄浪罷釣竿(齊賢曰江南六帝呉晉宋齊梁陳/通典呉郡吳興丹陽為三吳任公)
(子為大鈞釣/魚事見前)
　　　秋登宣城謝朓北樓
江城如畫裏山晩望晴空兩水夾明鏡雙橋落彩虹人
烟寒橘柚秋色老梧桐誰念北樓上臨風懐謝公(齊賢/曰謝)
(公謝/朓也)
　　　望天門山
天門中斷楚江開碧水東流至北迴两岸青山相對出
孤帆一片日邊來(齊賢曰輿地志博望梁山東西隔江/相對如門相去數里謂之天門)
　　　望木𤓰山
早起見日出暮見棲鳥還客心自酸楚况對木𤓰山(齊/賢)
(曰木𤓰河起六/合縣通天長縣)
　　　登敬亭北二小山余時客逢崔侍御並登此地
送客謝亭北逢君縱酒還屈盤戯白馬大笑上青山迴
鞭指長安西日落秦關帝鄉三千里杳在碧雲間(齊賢/曰謝)
(亭謝眺亭也秦関謂凾谷壠坻二関也士贇曰帝鄉指/京師也按白此詩其亦身在江海心在魏闕之意乎食)
(息不忘君豈特杜甫為然迄今/數百載未有發明之者惜哉)
　　　過崔八丈水亭
高閣横秀氣清幽併在君簷飛宛溪水窓落敬亭雲猨
嘯風中斷漁歌月裏聞閒隨白鷗去沙上自為羣(齊賢/曰宛)
(溪敬亭山/皆𨽻宣城)
　　　登廣武古戰場懐古
秦鹿奔野草逐之若飛蓬項王氣盖世紫電明雙瞳呼
吸八千人横行起江東赤精斬白帝叱咤入關中兩龍
不並躍五緯與天同楚滅無英圖漢興有成功按劒清
八極歸酣歌大風(齊賢曰史記蒯通對高帝曰秦失其/鹿天下共逐高材疾足者先得焉張)
(晏曰以鹿喻帝位也史記項羽重瞳子漢書項梁為會/稽守籍為禆將廣陵人召平為陳王狥廣陵未下聞陳)
(敗乃渡江矯陳王命拜梁楚王上柱國曰江東已定急/引兵西擊秦梁乃以八千人渡江而西高祖被酒夜徑)
(澤中行前者還報有大蛇當徑高祖乃㧞劒斬蛇行數/里醉因卧後人來至蛇所有一老嫗夜哭人問何哭曰)
(吾子白帝子化為蛇當道今為赤帝子斬之故哭忽不/見関中言東自凾谷西至壠坻两関相去千里皆秦地)
(故曰関中两龍羽與高祖也漢志元年十月五星聚于/東井以厯推之從嵗星也孟康曰嵗星先至為主故客)
(謂張耳曰東井秦地漢王入秦五星從嵗星聚當以義/取天下高祖擊布還過沛置酒沛宫酒酣自撃筑歌曰)
(大風起兮雲飛揚威/加海内兮歸故鄉)伊昔臨廣武連兵決雌雄分我一
杯羮太皇乃汝翁戰爭有古跡壁壘頽層穹猛虎吟洞
壑饑鷹鳴秋空翔雲列曉陣殺氣赫長虹撥亂屬豪聖
俗儒安可通沉湎呼豎子狂言非至公撫掌黄河曲嗤
嗤阮嗣宗(齊賢曰漢四年破楚大司馬曹咎於成臯汜/上羽乃引兵還相與臨廣武之間漢軍廣武)
(就厫倉食羽亦軍廣武相守為高祖置太公其上曰今/不急下吾烹太公漢王曰吾與若俱北面受懐王約為)
(兄弟吾翁即若翁必欲烹而翁幸分我一杯羮相持未/决羽曰天下匈匈數嵗者徒以吾兩人耳願與漢王挑)
(戰決雌雄漢王笑謝曰吾寜鬬智不鬬力晉阮嗣宗嘗/登廣武見楚漢戰處嘆曰時無英雄使豎子成名太白)
(謂籍沉湎于酒狂言妄吁/如嗤嗤之氓不足據也)
　
　
　
　
　
　李太白集分類補註巻二十一
欽定四庫全書
　李太白集分類補註巻二十一
　　　　　　　　　　　宋　楊齊賢　集註
　　　　　　　　　　　元　蕭士贇　補註
　　登覽
　　　登錦城散花樓
日照錦城頭朝光散花樓金窗夾繡戸珠箔懸銀鈎飛
梯緑雲中極目散我憂(一作/愁)暮雨向三峽春江繞雙流
今來一登望如上九天遊(齊賢曰成都記府城亦呼為/錦官城以江山明麗錯雜如)
(錦散花樓在摩訶池上蜀王秀所建三峽明月峽巴峽/巫峽蜀都賦帶二江之雙流註蜀守李冰鑿離堆穿两)
(江為人開田百姓享其利士贇曰/三秦記明光宫皆珠璣為簾箔)
　　　登峨眉山
蜀國多仙山峨眉邈難匹周流試登覽絶怪安可息青
冥倚天關彩錯疑畫出泠然紫霞賞果得錦嚢術雲間
吟瓊簫石上弄寶瑟平生有微尚歡笑自此畢烟谷如
在顔塵累忽相失儻逢騎羊子攜手凌白日(齊賢曰峨/眉縣在嘉)
(州西九十里唐折嘉州置眉州大峨之中有普賢閣背/倚白崖峯餘十七峯共環之有茂眞尊者舊庵在峯下)
(其傍一峯號呼應孫思邈所往來傳云茂眞與孫嘗相/呼而應故名大峨之巔一名勝峯山佛書以為普賢大)
(士所居西王母出紫錦嚢隱地八術經授茅君事見前/郡國志吳孫皓時滕脩為廣州刺史未至州有五仙人)
(騎五色/羊來迎)
　　　大庭庫
朝登大庭庫雲物何蒼然莫辨陳鄭火空霾鄒魯煙我
來尋梓愼觀化入寥天古木翔氣多松風如五絃帝圖
終冥没歎息滿山川(齊賢曰杜預左傳注大庭氏古國/名在魯城内魯於其庭作庫高顯)
(故登以望氣昭公十八年五月宋衛陳鄭皆火梓慎/登大庭之庫望之曰宋衛陳鄭也數日皆來告火)
　　　登單父陶少府半月臺
陶公有逸興不與常人俱築臺像半月迴向(一作/出)髙城
隅置酒望白雲商(一作/高)飈起寒梧秋山入逺海桑柘羅
平蕪水色渌且明(一作/清)令人思鏡湖終當過江去愛此
暫踟蹰
　　　天台曉望
天台鄰四明華頂高百越門標赤城霞樓棲滄島月慿
高登逺覽直下見溟渤雲垂大鵬翻波動巨鼇没風潮
爭洶湧神怪何翕忽觀奇跡無倪好道心不歇攀條摘
朱實服藥錬金骨安得生羽毛千春卧蓬闕(齊賢曰抱/朴子曰金)
(丹鍊人身體故能令人不老不死士贇曰臨海記云天/台山超然秀出山有八重視之如一高一萬八千丈周)
(回八百里洞天福地記云天台山名上清玉平之天即/桐栢眞人所居亦名桐栢山四明山在今明州西八十)
(里山有峯最高四穴在峯上毎天色晴霽望之如戸牖/相倚華頂峯在天台縣東北六十里盖天台第八重最)
(高其高一萬丈絶頂東望滄海俗號望海尖草木薫郁/殆非人世赤城山在天台縣東六里一名燒山其上石)
(壁皆如霞色望之如雉/堞然其後人以此名之)
　　　早望海霞邊
四明三千里朝起赤城霞日出紅光散分輝照雪厓一
飡嚥瓊液五内發金沙舉手何所待青龍白虎車(齊賢/曰瀑)
(布山天台之西南峯水從南巖懸注望之如曵布即雪/厓也神仙傳沈羲吳郡人得道帝令遣仙官薄延乗白)
(鹿車司馬生乗青龍車徐福乗白虎車召羲共載升天/士贇曰魏柏陽參同契曰薫蒸入五内顔色悦澤好)
　　　焦山望松寥山(齊賢曰焦山在/鎮江府大江中)
石壁望松寥宛然在碧霄安得五綵虹駕天作長橋仙
人如愛我舉手來相招
　　　杜陵絶句
南登杜陵上北望五陵間秋水明落日流光滅逺山(齊/賢)
(曰班固西都賦南/望杜霸北眺五陵)
　　　登太白峯
西上太白峯夕陽窮登攀太白與我語為我開天關願
乗泠風去直出浮雲間舉手可近月前行若無山一别
武功去何時復見還(齊賢曰唐志鳳翔府郿縣有太白/山鬼谷子於此授蘇秦佐國之術)
(録異記金星之精墜於終南圭峯西因號太白山其精/化為白石狀如美玉時有紫氣覆之天寳中元宗立𤣥)
(元廟夢神人曰太白北谷有玉石可琢取之紫氣見處/是也使求得之琢象高二丈士贇曰毛詩註曰山西曰)
(夕/陽)
　　　登邯鄲洪波臺置酒觀發兵
我把兩赤羽來遊燕趙間天狼正可射感激無時閒觀
兵洪波臺倚劒望玉關請纓不繫越且向燕然山風引
龍虎旗歌鐘昔追攀擊筑落高月投壺破愁顔遥知百
戰勝定掃鬼方還(齊賢曰家語赤羽若日白羽若月晉/志狼一星在東井東南狼為野將主)
(剽掠弧星在狼東南主備盜賊常向於狼終軍字子雲/南越與漢和親軍自請願受長纓必羈南越王致之闕)
(下軍遂往説越王王請舉國南屬天子大説竇憲遣閻/盤等與北單于戰于稽落山大破之於是八十一部率)
(衆降登燕然山刻石勒功令班固作銘樂書筑類其頸/細其肩圓以竹擊之祭遵為將軍取士皆用儒術對酒)
(設樂必雅歌投/壺鬼方國名)
　　　登新平臺
去國登兹樓懐歸傷暮秋天長落日逺水淨寒波流秦
雲起嶺樹胡鴈飛沙洲蒼蒼幾萬里目極令人愁
　　　謁老君廟
先君懐聖德靈廟肅神心草合人蹤斷塵濃鳥跡深流
沙丹竈滅關路紫煙沉獨傷千載後空餘松栢林(齊賢/曰關)
(令尹喜望紫氣知老子入関與俱之流沙事/詳見前巻士贇曰唐祖老子故白稱為先君)
　　　秋日登揚州西靈塔
寳塔凌蒼蒼登攀覽四荒頂高元氣合標出海雲長萬
象分空界三天接畫梁水揺金刹影日動火珠光鳥拂
瓊簾度霞連綉栱張目隨征路斷心逐去帆揚露浴梧
楸白霜摧橘柚黄玉毫如可見於此照迷方(齊賢曰鎧/婆刹國自)
(交州浮海而至多火珠大者如雞卵/白照數尺日中以艾藉珠輒火出)
　　　登金陵冶城西北謝安墩(此墩即晉太傅謝安/與右軍王羲之同登)
　　　(超然有髙世之志余將/營園其上故作是詩也)
晉室昔横潰永嘉逐南奔沙塵何茫茫龍虎鬬朝昏胡
馬風漢草天驕蹙中原(齊賢曰晋永嘉五胡亂華元帝/南渡事見前光武紀四夷雲集)
(龍鬬野史記匈/奴天之驕子)哲匠感頽運雲鵬忽飛翻組練照楚國
旌旗連海門西秦百萬衆戈甲如雲屯投鞭可塡江一
掃不足論(一作/投䇿)皇運有返正醜虜無遺魂談笑遏横流
蒼生望斯存冶城訪古跡(一作至今/古城隅)猶有謝安墩慿覽
周地險高標絶人喧想像東山姿緬懐右軍言(齊賢曰/哲匠指)
(謝安也左傳楚子重伐吳使鄧廖率組甲三百被練三/千杜預注組甲漆甲成組文被練練袍西秦符堅也堅)
(以百萬之衆伐晉以吾之衆投鞭於河足斷其流謝安/遣謝元等拒敵敗之謝安在東山人曰安石不起當如)
(蒼生何至此果能慰蒼生也冶城在建康右軍羲/之也士贇曰易曰地險山川丘陵也高標高枝也)梧桐
識嘉樹蕙草留芳根白鷺映春洲青龍見朝暾地古雲
物在臺傾禾黍繁我來酌清波於此樹名園功成拂衣
去歸入(一作/長嘯)武陵源(齊賢曰白鷺洲在金陵城下秦淮/之外青龍蒼龍之宿角亢氐房心)
(尾箕也黍離詩周大夫行役過故宗廟/宫室盡為禾黍武陵源在今常德府)
　　　登瓦官閣
晨登瓦官閣極眺金陵城鍾山對北戸淮水入南榮漫
漫雨花落嘈嘈天樂鳴兩廊振法鼓四角吟(一作/吹)風筝
杳出霄漢上仰攀日月行山空霸氣滅地古寒隂生寥
廓雲海晩蒼茫宫觀平門餘閶闔字樓識鳳凰名雷作
百山動神扶萬栱傾靈光何足貴長此鎮吳京(齊賢曰/瓦官閣)
(事見前巻雨花臺在長于梁武時有僧講經於此天雨/寳花霸氣六朝也呉有閶闔門宋元嘉有異鳥來集于)
(此因建鳳凰/臺有鳳凰樓)
　　　登梅岡望金陵贈族姪髙座寺僧(中/孚)
鍾山抱金陵霸氣昔騰發天開帝王居海色照宫闕羣
峯如逐鹿奔走相馳突江水九道來雲端遥明没時遷
大運去龍虎勢休歇(齊賢曰蒯通曰秦失其鹿天下共/逐此借以喻山之形也孔安國曰)
(江於此州界/分為九道)我來屬天清登覽窮楚越吾宗挺禪伯特
秀鸞鳳骨(一作吾宗道門/秀特異鸞鳳骨)衆星羅青天明者獨有月𡨕
居順生理草木不剪伐煙窓引薔薇石壁老野蕨吳風
謝安屐白足傲履襪(齊賢曰傳曰明星之多不如一月/之光晉書謝𤣥等既破符堅驛書)
(至安喜還内過戸閾不覺屐齒之折釋曇足/白於面跣涉泥水未嘗汙時稱白足和尚)幾宿一下
山(一作下/山來)蕭然忘干謁談經演金偈降鶴舞海雪時聞
天香來了與世事絶佳遊不可得春風惜逺别賦詩留
巖屏千載庻不滅
　　　登金陵鳯凰臺
鳯凰臺上鳯凰遊鳯去臺空江自流吳宫花草埋幽徑
晉代衣冠成古丘三山半落青天外二水中分白鷺洲
總為浮雲能蔽日長安不見使人愁(齊賢曰宋元嘉中/王觀見異鳥集于)
(山時謂鳯凰遂起臺於山孫權始都建業元帝南渡號/為東晉三山及白鷺洲事見前士贇曰此詩因懐古而)
(動懐君之思乎抑亦自傷䜛廢望帝鄉而不/見乃觸境而生愁乎太白之志亦可哀也)
　　　望廬山瀑布水二首
西登香爐峯南見瀑布水挂流三百丈噴壑數十里歘
如飛電來隱若白虹起初驚河漢(一作/銀河)落半灑雲天裏
(一作半瀉/金潭裏)仰觀勢轉雄壯哉造化功海風吹不斷江(一/作)
(山/)月還照空空中亂潨射左右洗青壁飛珠散輕霞流
沫沸穹石而我樂名山對之心益閒無論潄瓊液還得
洗塵顔且諧宿所好永願辭人間(齊賢曰逺法師廬山/記云山東南有香爐)
(山孤峯秀起游氣籠其上若烟梁昭明太子之所棲隱/也唐元宗始號開先山南山北有瀑布無慮十餘處香)
(爐峯與雙劒峯在瀑布之傍水源在山頂人未有窮者/或曰西入康王谷為水簾東為開先之瀑布潨水會也)
　　　其二
日照香爐生紫煙遥看瀑布挂前川飛流直下三千尺
疑是銀河落半天(一本題云望廬山香爐峯瀑布曰廬/山上與星斗連日照香爐生紫烟下)
(兩句同齊賢曰蘇東坡詩話僕初入廬山有以陳令舉/廬山記見寄者且行且讀見其中有徐頰和李白詩不)
(覺失笑開先寺主求詩為作一絶云帝遣銀河一𣲖垂/古來唯有謫仙詞飛流濺沫知多少不為徐癡洗惡詩)
　　　登廬山五老峯
廬山東南五老峯青天削出金芙蓉九江秀色可攬結
吾將此地巢雲松(齊賢曰潯陽記山北有五峯於廬山/最為峻極其形如河中虞卿縣前五)
(老之形/故名)
　　　江上望皖公山
奇峯出奇雲秀木含秀氣清宴皖公山巉絶稱人意獨
遊滄江上終日淡無味但愛兹嶺髙何由討靈異黙然
遥相許欲往心莫遂待吾還丹成投跡歸此地(齊賢曰/唐舒州)
(同安郡治懐寜縣武德五年析置皖陽有皖山宿松縣/武德四年為嚴州八年廢九域志宿松在舒州西南百)
(四十里僧粲大師以白衣謁二祖既/得法隱于皖公山今墓在山谷寺後)
　　　望黄鶴樓
東望黄鶴山雄雄半空出四面生白雲中峯倚紅日巖
巒行穹跨峯嶂亦㝠宻頗聞列仙人於此學飛術一朝
向蓬海千載空石室金竈生烟埃玉潭祕清謐地古遺
草木庭寒老芝术蹇予羨攀躋因欲保閒逸觀奇徧諸
嶽兹嶺不可匹結心寄青松永悟客情畢(士贇曰相如/傳洞仙之儒)
(居山澤間形容甚臞列仙傳赤松子/常止西王母石室中青松喻眞性也)
　　　鸚鵡洲
鸚鵡來過吳江水江上洲傳鸚鵡名鸚鵡西飛隴山去
芳洲之樹何青青烟開蘭葉香風暖岸夾桃花錦浪生
遷客此時徒極目長洲孤月向誰明(齊賢曰鸚鵡洲/在郢州江中)
　　　九日登巴陵置酒望洞庭水軍
九日天氣清登高無秋雲造化闢川嶽了然楚漢分長
風鼓横波合沓蹙龍文憶昔傳遊豫樓船壯横汾今兹
討鯨鯢旌斾何繽紛白羽落酒樽洞庭羅三軍黄花不
掇手戰鼓遥相聞劒舞轉頽陽當時日停曛酣歌激壯
士可以摧妖氛握齱(初角/切)東籬下淵明不足羣(齊賢曰/時賊逼)
(華容縣故軍于洞庭以為長沙鄂岳之蔽士贇曰淮南/子虞公與夏戰日欲落公以劒指日日還不落應劭曰)
(握齱急促之貌此言淵明不足羣者盖用武/之時儒士必為所輕太白其以淵明自況乎)
　　　秋登巴陵望洞庭
清晨登巴陵周覽無不極明湖映天光徹底見秋色秋
色何蒼然際海俱澄鮮山青滅逺樹水緑無寒烟來帆
出江中去鳥向日邊風清長沙浦山空雲夢田瞻光惜
頽髮閱水悲徂年北渚既蕩漾東流自潺湲郢人唱白
雪越女歌採蓮聽此更腸斷慿厓淚如泉(齊賢曰寰宇/記羿屠巴蛇)
(於洞庭其骨若陵故曰巴陵長沙/雲夢郢人白雪越女採蓮事見前)
　　　與夏十二登岳陽樓
樓觀岳陽盡川迥洞庭開鴈引愁心去(一作鴈别/秋江去)山衘
好月來雲間連下榻天上接行杯醉後涼風起吹人舞
袖迴
　　　登巴陵開元寺西閣贈衡岳僧方外
衡嶽有闡士五峯秀眞骨見君萬里心海水照秋月大
臣南溟去問道皆請謁洒以甘露言清涼潤肌髮明朝
落天鏡香閣凌銀闕登眺飡惠風新花期啓發(齊賢曰/寳積經)
(云有風輪名清涼能使一雲普覆三/千大千世界士贇曰真骨事見前巻)
　　　與賈至舍人於龍興寺翦落梧桐枝望㴩湖
剪落青梧枝㴩湖坐可窺雨洗秋山淨林光澹碧滋水
閑明鏡轉雲繞畫屏移千古風流事名賢共此時(齊賢/曰郡)
(國志夏潦奔注則溢為/此湖冬則涸為平野)
　　　挂席江上待月有懐
待月月未出望江江自流倐忽城西郭青天懸玉鉤素
華雖可攬清景不同遊耿耿金波裏空瞻鳷鵲樓(齊賢/曰漢)
(書注鳷鵲觀在雲陽甘泉宫士贇曰按此詩亦身在江/海心存魏闕之意乎讀者忽之使白心不白於後世惜)
(哉/)
　　　金陵望漢江
漢江迴萬里𣲖作九龍盤横潰豁中國崔嵬飛迅湍六
帝淪亡後三吳不足觀我君混區宇垂拱衆流安今日
任公子滄浪罷釣竿(齊賢曰江南六帝呉晉宋齊梁陳/通典呉郡吳興丹陽為三吳任公)
(子為大鈞釣/魚事見前)
　　　秋登宣城謝朓北樓
江城如畫裏山晩望晴空兩水夾明鏡雙橋落彩虹人
烟寒橘柚秋色老梧桐誰念北樓上臨風懐謝公(齊賢/曰謝)
(公謝/朓也)
　　　望天門山
天門中斷楚江開碧水東流至北迴两岸青山相對出
孤帆一片日邊來(齊賢曰輿地志博望梁山東西隔江/相對如門相去數里謂之天門)
　　　望木𤓰山
早起見日出暮見棲鳥還客心自酸楚况對木𤓰山(齊/賢)
(曰木𤓰河起六/合縣通天長縣)
　　　登敬亭北二小山余時客逢崔侍御並登此地
送客謝亭北逢君縱酒還屈盤戯白馬大笑上青山迴
鞭指長安西日落秦關帝鄉三千里杳在碧雲間(齊賢/曰謝)
(亭謝眺亭也秦関謂凾谷壠坻二関也士贇曰帝鄉指/京師也按白此詩其亦身在江海心在魏闕之意乎食)
(息不忘君豈特杜甫為然迄今/數百載未有發明之者惜哉)
　　　過崔八丈水亭
高閣横秀氣清幽併在君簷飛宛溪水窓落敬亭雲猨
嘯風中斷漁歌月裏聞閒隨白鷗去沙上自為羣(齊賢/曰宛)
(溪敬亭山/皆𨽻宣城)
　　　登廣武古戰場懐古
秦鹿奔野草逐之若飛蓬項王氣盖世紫電明雙瞳呼
吸八千人横行起江東赤精斬白帝叱咤入關中兩龍
不並躍五緯與天同楚滅無英圖漢興有成功按劒清
八極歸酣歌大風(齊賢曰史記蒯通對高帝曰秦失其/鹿天下共逐高材疾足者先得焉張)
(晏曰以鹿喻帝位也史記項羽重瞳子漢書項梁為會/稽守籍為禆將廣陵人召平為陳王狥廣陵未下聞陳)
(敗乃渡江矯陳王命拜梁楚王上柱國曰江東已定急/引兵西擊秦梁乃以八千人渡江而西高祖被酒夜徑)
(澤中行前者還報有大蛇當徑高祖乃㧞劒斬蛇行數/里醉因卧後人來至蛇所有一老嫗夜哭人問何哭曰)
(吾子白帝子化為蛇當道今為赤帝子斬之故哭忽不/見関中言東自凾谷西至壠坻两関相去千里皆秦地)
(故曰関中两龍羽與高祖也漢志元年十月五星聚于/東井以厯推之從嵗星也孟康曰嵗星先至為主故客)
(謂張耳曰東井秦地漢王入秦五星從嵗星聚當以義/取天下高祖擊布還過沛置酒沛宫酒酣自撃筑歌曰)
(大風起兮雲飛揚威/加海内兮歸故鄉)伊昔臨廣武連兵決雌雄分我一
杯羮太皇乃汝翁戰爭有古跡壁壘頽層穹猛虎吟洞
壑饑鷹鳴秋空翔雲列曉陣殺氣赫長虹撥亂屬豪聖
俗儒安可通沉湎呼豎子狂言非至公撫掌黄河曲嗤
嗤阮嗣宗(齊賢曰漢四年破楚大司馬曹咎於成臯汜/上羽乃引兵還相與臨廣武之間漢軍廣武)
(就厫倉食羽亦軍廣武相守為高祖置太公其上曰今/不急下吾烹太公漢王曰吾與若俱北面受懐王約為)
(兄弟吾翁即若翁必欲烹而翁幸分我一杯羮相持未/决羽曰天下匈匈數嵗者徒以吾兩人耳願與漢王挑)
(戰決雌雄漢王笑謝曰吾寜鬬智不鬬力晉阮嗣宗嘗/登廣武見楚漢戰處嘆曰時無英雄使豎子成名太白)
(謂籍沉湎于酒狂言妄吁/如嗤嗤之氓不足據也)
　
　
　
　
　
　李太白集分類補註巻二十一
欽定四庫全書
　李太白集分類補註巻二十二
　　　　　　　　　　　宋　楊齊賢　集註
　　　　　　　　　　　元　蕭士贇　補註
　　行役
　　　安州應城玉女湯作(荆州記云有玉/女乘車投此泉)
神女殁幽境湯池流大川隂陽結炎炭造化開靈泉地
底爍朱火沙傍歊(氣盛/貌)素煙沸珠躍明月皎鏡涵空天
氣浮蘭芳滿色漲桃花然精覽萬殊入潜行七澤連(齊/賢)
(曰唐安州應城縣西南八十里/有玉女池子虛賦楚有七澤)愈疾功莫尚變盈道乃
全濯濯氣清泚晞髮弄潺湲散下楚王國分澆宋玉田
可以奉巡幸奈何隔窮偏獨隨朝宗水赴海輸微㳙(齊/賢)
(曰楚都郢今江陵府驪山有温泉明皇幸焉則玉女湯/亦可奉巡幸也惜乎出於窮僻之地徒與江漢朝宗于)
(海耳士贇曰此雖紀詠詩然寄興則謂士不幸居僻逺/之鄉雖抱王佐之才而無由自逹身在江海心存魏闕)
(而巳/悲夫)
　　　之廣陵宿常二南郭幽居
緑水接柴門有如桃花源忘憂或假草滿院羅叢萱瞑
色湖上來微雨飛南軒故人宿茅宇夕鳥棲楊園還惜
詩酒别深為江海言明朝廣陵道獨憶此傾樽(齊賢曰/萱草忘)
(憂緑水桃花/源見二巻)
　　　夜下征虜亭
船下廣陵去月明征虜亭山花如綉頰紅火似流螢(齊/賢)
(曰丹陽記曰太安中征虜將/軍謝安立此亭因以為名)
　　　下途歸石門舊居
吳山髙越水清握手無言傷别情將欲辭君挂帆去離
魂不散烟郊樹此心鬱悵誰能論有愧叨承國士恩雲
物共傾三月酒嵗時同餞五侯門(齊賢曰吳王夫差都/姑蘇越王句踐都會)
(稽五侯漢時王譚/商音根逢時也)羨君素書常滿案含丹照白霞色爛
余嘗學道窮㝠筌夢中往往遊仙山何當脫屣謝時去
壺中别有日月天俛仰人間易凋朽鍾峯五雲在軒牖
惜别愁窺玉女窓歸來笑把洪崖手(齊賢曰壺中日月/事見前巻鍾峯鍾)
(山/也)隱居寺隱居山陶公錬液棲其間靈神閉氣昔登攀
恬然但覺心緒閒數人不知幾甲子昨夜猶帶冰霜顔
我離雖則嵗物改如今了然識所在别君莫道不盡歡
懸知樂客遥相待(齊賢曰南史陶𢎞景字通明丹陽秣/陵人十嵗得葛洪神仙傳晝夜研尋)
(便有養生之志齊髙帝作相引為諸生侍讀上表辭禄/止于茅山中立節自號華陽隱居梁武帝早與逰即位)
(後書問不絶後合飛丹色如霜雪服之體輕及帝服飛/丹有驗益重之人謂為山中宰相卒年八十五顔色不)
(變屈伸如常香氣累日氤/氲滿山詔謚貞白先生)石門流水徧桃花我亦曾到
秦人家不知何處得雞豕就中仍見繁桑麻翛然逺與
世事間裝鸞駕鶴又復逺何必長從七貴遊勞生徒聚
萬金産挹君去長相思雲遊雨散從此辭欲知悵别心
易苦向暮春風楊栁絲(齊賢曰石門及桃源事見前七/貴謂吕霍上官趙丁傅王也士)
(贇曰史陶朱公治産致千金子/孫脩其業而息之遂至巨萬)
　　　客中行
蘭陵美酒鬱金香玉椀盛來琥珀光但使主人能醉客
不知何處是他鄉(齊賢曰唐沂州承縣本蘭陵武德四/年以縣置鄫州更名承别置蘭陵鄫)
(城二縣正觀元年州廢省蘭陵鄫城以承属沂州本草/鬱金苗似姜黄花白質紅末秋出莖心無實根黄赤嶺)
(南亦有實似小荳蔲後漢哀牢國出琥珀註/云松脂入地千年為茯苓茯苓千年為琥珀)
　　　太原早秋
嵗落衆芳歇時當大火流霜威出塞早雲色渡河秋夢
遶邊城月心飛故國樓思歸若汾水無日不悠悠(齊賢/曰説)
(文鷤鵊関西曰巧婦関東曰鷤鵊春分鳴則衆芳生秋/分鳴則衆芳歇毛詩云七月流火唐晋州有臨汾汾西)
(二縣太原府治晋陽士贇曰後漢律厯/志自亢八度至尾九度曰太火之次)
　　　奔亡道中五首
蘇武天山上田横海島邊萬重關塞斷何日是歸年(齊/賢)
(曰蘇武使匈奴不降匈奴徙武北海上無人處唐西州/交河郡天山縣有天山漢書田横與其徒五百人入海)
(居島/中)
　　　其二
亭伯去安在李陵降未歸愁容變海色短服改胡衣(齊/賢)
(曰後漢書崔駰字亭伯為竇憲主簿前後奏記數十指/切長短憲不能容出為樂浪郡長而崔駰以逺去不之)
(官而歸前漢書天漢二年貳師將軍李廣利將三萬騎/撃匈奴於天山使李陵將其射士步兵五千出居延比)
(欲以分匈奴兵毋令專走貳師陵既至而單于以兵八/萬圍擊陵軍陵且引且戰八日未到居延百餘里匈奴)
(遮狹絶道陵食乏而/救兵不到遂降匈奴)
　　　其三
談笑三軍却交游七貴疎仍留一隻箭未射魯連書(士/贇)
(曰談笑却秦軍及魯仲連為書/射聊城中遺燕將事並見前)
　　　其四
凾谷如玉關幾時可生還洛陽為易水嵩嶽是燕山俗
變羌胡語人多沙塞顔申包惟慟哭七日鬢毛斑(士贇/曰班)
(超願生入玉門關易水燕山及申包胥走/秦庭晝夜哭七日七夜求兵救楚事見前)
　　　其五
淼淼望湖水青青蘆葉齊歸心落何處日没大江西歇
馬傍春草欲行逺道迷誰忍子規鳥連聲向我啼(齊賢/曰子)
(規見/前)
　　　郢門秋懐
郢門一為客巴月三成弦朔風正揺落行子愁歸旋杳
杳山外日茫茫江上天人迷洞庭水鴈度瀟湘烟清曠
諧宿好緇磷及此年百齡何蕩漾萬化相推遷空謁蒼
梧帝徒尋溟海仙已聞蓬海淺豈見三桃圓倚劍增浩
歎捫襟還自憐終當遊五湖濯足滄浪泉(齊賢曰前漢/南郡江陵縣)
(故楚郢都楚文王自丹陽徙北後九世平王城之後十/世秦㧞楚郢徙東郢月至八日上弦至二十三日下弦)
(神仙傳麻姑謂王逺曰向到蓬萊水又淺於往日漢武/内傳王母降漢宫侍女以玉盤乗仙桃七顆大如鴨子)
(形圓青色王母以四顆與帝三顆自食帝/將其核欲種之母曰此桃三千年一生實)
　　　至鴨欄驛上白馬磯贈裴侍郎
側疊萬古石横為白馬磯亂流若電轉舉棹揚珠輝臨
驛巻緹幕升堂接綉衣情親不避馬為我解霜威(齊賢/曰玉)
(篇緹/黄色)
　　　荆門浮舟望蜀江
春水月峽來浮舟望安極正是桃花流依然錦江色江
色緑且明茫茫與天平逶迤巴山盡揺曳楚雲行雪照
聚沙鴈花飛出谷鶯芳洲却已轉碧樹森森迎流目浦
烟夕揚帆海月生江陵識遥火應到渚宫城(齊賢曰明/月峽𨽻渝)
(州成都府有錦江織錦濯其中則鮮明唐峽州夷陵縣/有巴山通典江陵縣有楚渚宫士贇曰師古曰月令仲)
(春之月始雨水桃始華盖桃方華時既有雨水洲谷氷/泮衆流猥集波瀾盛長故謂之桃華水而韓詩傳云三)
(月桃/華水)
　　　三峽
巫山夾青天巴水流若兹巴水忽可盡青天無到時三
朝上黄牛三暮行太遲三朝又三暮不覺鬢成絲(齊賢/曰巫)
(山縣圖經巫山綿亘七百里非午夜不見日月江行彷/彿九峯三峯在後不見巴江黄牛峽在峽州高厓間有)
(石如牽牛/人黒牛黄)
　　　自巴東舟行經瞿塘峽登巫山最髙峯晩還題壁
江行幾千里海月十五圓始經瞿塘峽遂步巫山巔巫
山高不窮巴國盡所厯日邊攀垂蘿霞外倚穹石飛步
凌絶頂極目無纎烟却顧失丹壑仰觀臨青天(齊賢曰/自渝州)
(明月峽至夔州西陵峽四千里鬼門關隔山即瞿塘峽/上有瞿塘關下瞰灔澦堆其東小路數百步絶處即白)
(帝祠旁有三峽堂臨瞿塘峽口自此半/日至夔州士贇曰張揖曰穹石大石也)青天若可捫銀
漢去安在望雲知蒼梧記水辨瀛海周遊孤光晩厯覽
幽意多積雪照空谷悲風鳴森柯歸途行欲曛佳趣尚
未歇江寒早啼猿松瞑已吐月月色何悠悠清猿響啾
啾辭山不忍聽揮䇿還孤舟(齊賢曰歸藏啓筮/有白雲出自蒼梧)
　　　早發白帝城(一作白帝/下江陵)
朝辭白帝彩雲間千里江陵一日還兩岸猿聲啼不盡
輕舟已過萬重山(一作湏㬰過却萬重山齊賢曰白帝/城公孫述所築後為劉備屯戍之地)
(改名永安夔州陸路至/江陵府九百四十五里)
　　　秋下荆門
霜落荆門江樹空布帆無恙挂秋風此行不為鱸魚膾
自愛名山入剡中(齊賢曰唐荆門縣𨽻江陵府荆州記/郡西沂江六十里南岸有山名荆門)
(北岸有山名虎牙二山相對楚之西塞顧愷之為殷仲/堪參軍在荆門因假還仲堪特以布帆借之至破家遭)
(風大敗與仲堪箋曰地名破家真破家而出行人安穩/布帆無恙晉張翰思鱸魚事見前剡縣𨽻會稽多名山)
(水/)
　　　江行寄逺
刳木出吳楚危槎百餘尺疾風吹片帆日暮千里隔别
時酒猶在巳為異鄉客思君不可得愁見江水碧(齊賢/曰易)
(繫辭刳木為舟説文槎邪斫木士贇曰史記張騫乗/槎乃刳全木為之至今沅湘中有此名為􁖬艚船)
　　　宿五松山下荀媪家
我宿五松下寂寥無所歡田家秋作苦鄰女夜舂寒跪
進彫胡飯月光明素盤令人慙漂母三謝不能餐(齊賢/曰楊)
(惲書曰田家作苦子/虚賦注彫胡菰菜也)
　　　下涇縣陵陽溪至澁灘
澁灘鳴嘈嘈兩山足猿猱白波若巻雪側足不容舠漁
子與舟人撑折萬張篙(齊賢曰小/船曰舠)
　　　下陵陽沿髙溪三門六刺灘
三門横峻灘六刺走波瀾石驚虎伏起水狀龍縈盤何
慙七里瀨使我欲垂竿(齊賢曰甘州記桐廬有七/里瀨瀨下數里至嚴陵瀨)
　　　夜泊黄山聞殷十四吳吟
昨夜誰為吳會吟風生萬壑振空林龍驚不敢水中卧
猿笑時聞巖下音我宿黄山碧溪月聽之却罷松間琴
朝來果是滄洲逸酤酒醍盤飯霜栗半酣更發江海聲
客愁頓向杯中失
　　　宿鰕湖
雞鳴發黄山暝投鰕湖宿白雨映寒山森森似銀竹提
攜採鈆客結荷水邊沐半夜四天開星河爛人目明晨
大樓去岡隴多屈伏當與提斧翁前溪伐雲木(齊賢曰/説文鈆)
(黑錫大樓/𨽻宣城)
　　懐古
　　　西施
西施越溪女出自苧蘿山秀色掩今古荷花羞玉顔浣
紗弄碧水自與清波閒皓齒信難開沉吟碧雲間句踐
徵絶豔揚蛾入吳關提攜館娃宫杳𣺌詎可攀一破夫
差國千秋竟不還(齊賢曰句踐以西施獻吳王事見前/巻士贇曰苧羅山在諸暨縣南五里)
(靈岩山在蘇州城西二十里又名硯石山吳王之别/苑在焉有館娃宫琴臺響屧廊西施洞山頂之屬)
　　　王右軍
右軍本清眞瀟灑出風塵山隂過羽客愛此好鵞賓掃
素寫道經筆精妙入神書罷籠鵞去何曾别主人(齊賢/曰王)
(羲之為右軍將軍會稽長史庾亮臨薨上/疏稱羲之清真有覽裁之雅愛鵞事見前)
　　　上元夫人
上元誰夫人偏得王母嬌嵯峨三角髻餘髮散垂腰裘
披青毛錦身着赤霜袍手提嬴女兒閒與鳳吹簫眉語
兩自笑忽然隨風飄(齊賢曰漢武内傳曰上元夫人道/君弟子也自𤣥古以來得道總統)
(貟籍亞於龜臺金母事已詳見前巻嬴/女秦穆公女弄玉也喜吹簫作鳳鳴)
　　　蘇臺覽古
舊苑荒臺楊栁新菱歌清唱不勝春只今唯有江西月
曾照吳王宫裏人(齊賢曰吳王夫差都蘇州有桂苑姑/蘇臺春宵宫海靈館館娃閣以宫妓)
(千人為長夜飲造千石酒鍾作天池池中作/青龍舟舟中盛陳妓樂日與西施為水戱)
　　　越中覽古
越王句踐破吳歸義士還家盡錦衣宫女如花滿春殿
只今唯有鷓鴣啼(齊賢曰史記越句踐四年伐吳因而/留圍之三年吳師敗復棲吳王於姑)
(蘇山吳王請成句踐欲許之范蠡曰謀之二十二年一/旦棄之可乎乃鼔進兵吳王遂自殺越王乃葬吳王而)
(誅太宰嚭/鷓鴣見前)
　　　商山四皓
白髮四老人昻藏南山側偃蹇松雲間㝠翳不可識雲
窓拂青靄石壁横翠色龍虎方戰爭於焉自休息秦人
失金鏡漢祖昇紫極隂虹濁太陽前星遂淪匿一行佐
明聖倐起生羽翼功成身不居舒巻在胷臆窅㝠合元
化茫昧信難測飛聲塞天衢萬古仰遺跡(齊賢曰陳留/志韋便字宣)
(明囊邑人常居園中世謂之園公與河内軹人角里先/生綺里季夏黄公為友避秦入商山是為四皓後説高)
(祖太子得不易事並見四巻雒書曰秦失金鏡喻明道/也晉志北極五星在紫宫中北辰最高者又云心三星)
(天王正位中星曰明堂天子位為大辰前星為太子後/星為元子説文霓屈尅青赤或白色隂氣也郭璞曰雄)
(曰虹謂陽盛者雌曰蜺謂/暗微者以喻戚夫人也)
　　　過四皓墓
我行至商洛幽獨訪神仙園綺復安在雲蘿尚宛然荒
涼千古跡蕪没四墳連伊昔鍾金鼎何年閉玉泉隴寒
惟有月松古漸無烟木魅風號去山精雨嘯旋紫芝高
詠罷青史舊名傳今日併如此哀哉信可憐(齊賢曰唐/商州上洛)
(郡商洛縣四皓事見/前説文魅老物精也)
　　　峴山懐古
訪古登峴首慿高眺襄中天清逺峯出水落寒沙空弄
珠見遊女醉酒懐山公感嘆發秋興長松鳴夜風(齊賢/曰峴)
(山在襄陽南十里鄭交/甫弄珠山公簡事見前)
　　　蘇武
蘇武在匈奴十年持漢節白鴈上林飛空傳一書札牧
羊邊地苦落日歸心絶渇飲月窟氷飢餐天上雪東還
沙塞逺北愴河梁别泣把李陵衣相看泣成血(齊賢曰/天漢元)
(年且鞮侯單于立恐漢襲之盡歸漢使路充國等武帝/嘉其義乃遣蘇武持節送匈奴使留在漢者因厚賂單)
(于單于使衞律召降武堅辭舉劍疑之武不動單于乃/幽武大窖中絶不飲食天雨雪武卧齧雪與氊毛并咽)
(之數日不死匈奴以為神乃徙武北海上無人處使牧/羝武杖漢節牧羊卧起操持節毛盡落明年李陵降乃)
(使陵至海上説之武曰必欲降武請畢今日之驩効死/於前陵曰嗟夫義士陵與衞律之罪上通於天與陵决)
(去後昭帝即位數年與匈奴和親求武等謂單于言天/子射上林中得鴈足有繫帛書言武等在某澤中單于)
(驚謝有之於是陵置酒賀武曰今足下還歸揚名於匈/奴功顯於漢室雖古竹帛所載何以過陵起舞歌曰徑)
(萬里兮度沙漠為君將兮奮匈奴路穹絶兮矢刃摧士/衆滅兮名已隤老母已死雖欲報恩將安歸單于召㑹)
(武官属還者九人武留匈奴凡十九嵗李陵與蘇子卿/詩攜手上河梁逰子暮何之江文通詣建平王上書曰)
(此少卿所以仰天搥心/淚盡而繼之以血也)
　　　經下邳圮橋懐張子房
子房未虎嘯破産不為家滄海得壯士椎秦慱浪沙報
韓雖不成天地皆振動潜匿遊下邳豈曰非智勇我來
圯橋上懐古欽英風唯見碧流水曾無黄石公嘆息此
人去蕭條徐泗空(齊賢曰張良/事見前巻)
　　　金陵三首
晉家南渡日此地舊(一作/即)長安地即帝王宅山為龍虎
盤(一作碧雨樓臺/滿青山龍虎盤)金陵空壯觀天塹(一作/江塞)浄波瀾醉客
回橈去吳歌且自歡(一作誰云行路難齊賢曰晉元帝/南渡即帝位都于建康諸葛亮曰)
(鍾阜龍盤/石城虎踞)
　　　其二
地擁金陵勢城迴江(一作/漢)水流當時百萬戸夾道起朱
樓亡國生春草王宫没古丘空餘後湖月波上對江州
(一作/瀛州)
　　　其三
六代興亡國三杯為爾歌苑方秦地少(一作/小)山似洛陽
多古殿吳花草深宫晉綺羅併隨人事滅東逝與滄波
(齊賢曰六代吳/晉宋齊梁陳也)
　　　秋夜板橋浦汎月獨酌懐謝朓
天上何所有迢迢白玉繩斜低建章闕耿耿對金陵漢
水舊如練霜江夜清澄長川瀉落月洲渚曉寒凝獨酌
板橋浦古人誰可徵𤣥暉難再得洒酒氣填膺(齊賢曰/春秋元)
(命苞曰玉衡北/两星為玉䋲星)
　　　過彭蠡湖
謝公入彭蠡因此遊松門余方窺石鏡兼得窮江源前
賞迹可見後來道空存而欲繼風雅豈云清心魂雲海
方助興波濤何足論青嶂憶遥月緑蘿愁鳴猿碧水或
可採金膏祕莫言余將振衣去羽化出囂煩(齊賢曰輿/地志曰自)
(入湖三百三十里窮於松門東西十里青松徧於两岸/石鏡見前繼風雅者繼靈運也士贇曰晉許邁少恬静)
(不慕仕進徧逰名山採藥欲斷榖自/後莫測所終好道者皆謂之羽化)
　　　入彭蠡經松門觀石鏡緬懐謝康樂題詩書遊
　　　覽之志(二篇或同或/異故併録之)
謝公之彭蠡因此遊松門余方窺石鏡兼得窮江源欲
將繼風雅豈徒清心魂前賞逾所見後來道空存況屬
臨汎美而無洲渚喧漾水向東去漳流直南奔空濛三
川夕回合千里昏青桂隱遥月緑楓鳴愁猿水碧或可
采金精秘莫論吾將學仙去冀與琴高言(士贇曰山海/經曰荆山漳)
(水出焉而東南流注于/汨羅江琴高事見前)
　　　廬江主人婦
孔雀東飛何處棲廬江小吏仲卿妻為客裁縫君自見
城烏獨宿夜空啼(齊賢曰虞衡志孔雀生高山喬木之/上人取其雛育之喜卧沙中以沙自)
(浴自拍甚適盖巢於山林下浴海岸雄者尾長數尺生/三年尾始長金碧晃曜時時自奮張其尾團如錦橋俗)
(謂之朝按朝時自晨至午皆朝人聚觀之則奮迅不已/若矜衒者古有烏夜啼曲士贇曰古樂府有焦仲卿妻)
(詞仲卿為府吏不歸妻之父母逼之/改嫁妻守節而死此引以比之也)
　　　陪宋中丞武昌夜飲懐古
清景南樓夜風流在武昌使公愛秋月乗興坐胡床龍
笛吟寒水天河落曉霜我心還不淺懐古醉餘觴(懐古/一作)
(留客齊賢曰晉書庾亮鎮武昌諸佐吏殷浩之徒乗秋/夜往共登南樓俄而亮至諸人將起避之亮徐曰諸君)
(少住老子於此興復不淺庾據胡牀與浩等談詠竟夕/武昌郡治武昌縣治故東鄂也楚子熊渠封中子紅於)
(此乃唐鄂州江夏郡之武昌縣而唐鄂州乃晉武昌郡/之沙羨縣沙羨即夏口對沔曰如此則晉武昌自有南)
(樓今鄂州南樓特後來名/之耳太白豈未之考耶)
　　　望鸚鵡洲懐禰衡
魏帝營八極蟻觀一禰衡黄祖斗筲人殺之受惡名吳
江賦鸚鵡落筆超羣英鏘鏘振金玉句句欲飛鳴鷙鶚
啄孤鳳千春傷我情五嶽起方寸隱然詎可平才髙竟
何施寡識冒天刑至今芳洲上蘭蕙不忍生(齊賢曰後/漢書禰衡)
(平原人有才辨而尚氣曹操欲見之不肯往操懐忿欲/殺之送劉表表不能容以江夏太守黄祖性急故送衡)
(與之祖長子射為章陵太守大會賔客有獻鸚鵡者射/舉巵於衡前曰願先生賦之衡筆不停綴文不加㸃後)
(黄祖竟殺之斗筲言噐小也鷙鶚以喻黄祖孤鳯以喻/衡寡識冒天刑太白傷禰衡長傲使氣以喪其身也)
　　　宿巫山下
昨夜巫山下猿聲夢裏長桃花飛緑水三月下瞿塘雨
色風吹去南行拂楚王高丘懐宋玉訪古一霑裳(士贇/曰巫)
(山及宋玉賦高/丘神女事見前)
　　　金陵白楊十字巷
白楊十字巷北夾湖溝道不見吳時人空生唐年草天
地有反覆宫城盡傾倒六帝餘古丘樵蘇泣遺老(齊賢/曰六)
(帝呉晉宋齊梁陳晉灼/曰樵取薪蘇取草也)
　　　謝公亭(蓋謝朓范/雲之所遊)
謝公離别處風景毎生愁客散青天月山空碧水流池
花春映日窓竹夜鳴秋今古一相接長歌懐舊遊(齊賢/曰世)
(説過江諸人毎至新亭飲宴周顗中坐而嘆曰風景不/殊舉目有江河之異皆相視流涕士贇曰列子古猶今)
(也/)
　　　紀南陵題五松山
聖達有去就潜光愚其德魚與龍同池龍去魚不測當
時版築輩豈知傅説情一朝和殷羮光氣為列星伊尹
生空桑捐庖佐皇極桐宫放太甲攝政無愧色三年帝
道明委質終輔翼矌哉至人心萬古可為則時命或大
繆仲尼將(一作/其)奈何鸞鳯忽覆巢麒麟不來過龜山蔽
魯國有斧且無柯歸來歸去來(一作歸去/來歸去)宵濟越洪波
(齊賢曰左傳聖達節老子曰盛徳容貌若愚𫝊岩在虞/虢界通道所經有澗水壊道常使胥靡刑人築護此道)
(説賢而隱代胥靡築之以供食説命高宗夢得説使百/工營求諸野得諸傅岩爰立作相莊子傅説之相武丁)
(乗東維騎箕尾而比於列星列子伊尹生空桑注伊尹/母居伊水上既孕夢神告曰舊水出而東走無顧明日)
(視舊水出東走十里顧視其邑盡為水身因化為空桑/有莘氏女子採桑得嬰兒于空桑中命曰伊尹庖人養)
(之長而賢為殷相伊訓成湯既没伊尹奉嗣王祗見厥/祖明言烈祖之成德以訓于王王未足變營于桐宫王)
(徂桐宫居憂克終允德伊尹以冕服奉嗣王歸于亳詩/箋云龜山䝉山也柯斧柄士贇曰書注皇太極中也太)
(甲成湯/長孫)
　　　夜泊牛渚懐古(此地即謝尚聞袁宏/詠史處出處已見前)
牛渚西江夜青天無片雲登舟望秋月空憶謝將軍余
亦能高詠斯人不可聞明朝挂帆席(一作洞/庭去)楓葉落(一/作)
(正/)紛紛
　　姑孰十詠
　　　姑孰溪
愛此溪水閒乗流興無極漾楫怕鷗驚垂竿待魚食波
翻曉霞影岸疊春山色何處浣紗人紅顔未相識(齊賢/曰宣)
(州當塗縣姑孰溪自蕪/湖東流至采石入江)
　　　丹陽湖
湖與元氣連風波浩難止天外賈客歸雲間片帆起龜
遊蓮葉上鳥宿蘆花裏少女棹歸舟歌聲逐流水(齊賢/曰史)
(龜策傳曰龜千嵗乃遊蓮葉之上士贇曰丹陽湖在當/塗縣東南七十里春秋元命苞曰水者五行始焉元氣)
(之津/也)
　　　謝公宅
青山日將暝寂寞謝公宅竹裏無人聲池中虚月白荒
庭衰草徧廢井蒼苔積唯有清風閒時時起泉石(齊賢/曰太)
(白渡牛渚至姑孰悦青/山欲終焉謝公謝眺也)
　　　陵歊臺
曠望登古臺臺高極人目疊嶂列逺空雜花間平陸閒
雲入窓牖野翠生松竹欲覽碑上文苔侵豈堪讀(士贇/曰臺)
(在當塗黄山上宋武帝/南遊登此因建離宫焉)
　　　桓公井
桓公名已古廢井曾未竭石甃泠蒼苔寒泉湛孤月秋
來桐暫落春至桃還發路逺人罕窺誰能見清潔(士贇/曰桓)
(公井在當塗東五里白紵山上桓温/領妓遊山奏樂好為白紵歌因名焉)
　　　慈姥竹
野竹攅石生含烟映江島翠色落波深虚聲帶寒早龍
吟曾未聽鳳曲吹應好不學蒲柳凋貞心嘗自保(士贇/曰當)
(塗縣西北四十五里有慈姥山山上出竹堪為簫管李/善文選注慈姥山竹作簫笛有妙聲故厯代常給樂府)
(又呼為/鼓吹山)
　　　望夫山
顒望臨碧空怨情感離别江草不知愁巖花但争發雲
山萬重隔音信千里絶春去秋復來相思幾時歇(齊賢/曰望)
(夫化石事見前巻山在/當塗縣正對和州郡樓)
　　　牛渚磯
絶壁臨巨川連峯勢相向亂石流洑間迴波自成浪但
驚羣木秀莫測精靈狀更聽猿夜啼憂心醉江上(士贇/曰牛)
(渚山在當塗縣北三十/里山下有磯古津渡也)
　　　靈墟山
丁令辭世人拂衣向仙路伏錬九丹成方隨五雲去松
蘿蔽幽洞桃杏深隱處不知曾化鶴遼海歸幾度(士贇/曰丁)
(令鶴事見前靈墟/山在當塗南十里)
　　　天門山
迥出江山上雙峯自相對岸映松色寒石分浪花碎參
差逺天際縹緲晴霞外落日舟去遥迴首沉青靄(齊賢/曰天)
(門山見/前巻)
　李太白集分類補註巻二十二
欽定四庫全書
　李太白集分類補註巻二十二
　　　　　　　　　　　宋　楊齊賢　集註
　　　　　　　　　　　元　蕭士贇　補註
　　行役
　　　安州應城玉女湯作(荆州記云有玉/女乘車投此泉)
神女殁幽境湯池流大川隂陽結炎炭造化開靈泉地
底爍朱火沙傍歊(氣盛/貌)素煙沸珠躍明月皎鏡涵空天
氣浮蘭芳滿色漲桃花然精覽萬殊入潜行七澤連(齊/賢)
(曰唐安州應城縣西南八十里/有玉女池子虛賦楚有七澤)愈疾功莫尚變盈道乃
全濯濯氣清泚晞髮弄潺湲散下楚王國分澆宋玉田
可以奉巡幸奈何隔窮偏獨隨朝宗水赴海輸微㳙(齊/賢)
(曰楚都郢今江陵府驪山有温泉明皇幸焉則玉女湯/亦可奉巡幸也惜乎出於窮僻之地徒與江漢朝宗于)
(海耳士贇曰此雖紀詠詩然寄興則謂士不幸居僻逺/之鄉雖抱王佐之才而無由自逹身在江海心存魏闕)
(而巳/悲夫)
　　　之廣陵宿常二南郭幽居
緑水接柴門有如桃花源忘憂或假草滿院羅叢萱瞑
色湖上來微雨飛南軒故人宿茅宇夕鳥棲楊園還惜
詩酒别深為江海言明朝廣陵道獨憶此傾樽(齊賢曰/萱草忘)
(憂緑水桃花/源見二巻)
　　　夜下征虜亭
船下廣陵去月明征虜亭山花如綉頰紅火似流螢(齊/賢)
(曰丹陽記曰太安中征虜將/軍謝安立此亭因以為名)
　　　下途歸石門舊居
吳山髙越水清握手無言傷别情將欲辭君挂帆去離
魂不散烟郊樹此心鬱悵誰能論有愧叨承國士恩雲
物共傾三月酒嵗時同餞五侯門(齊賢曰吳王夫差都/姑蘇越王句踐都會)
(稽五侯漢時王譚/商音根逢時也)羨君素書常滿案含丹照白霞色爛
余嘗學道窮㝠筌夢中往往遊仙山何當脫屣謝時去
壺中别有日月天俛仰人間易凋朽鍾峯五雲在軒牖
惜别愁窺玉女窓歸來笑把洪崖手(齊賢曰壺中日月/事見前巻鍾峯鍾)
(山/也)隱居寺隱居山陶公錬液棲其間靈神閉氣昔登攀
恬然但覺心緒閒數人不知幾甲子昨夜猶帶冰霜顔
我離雖則嵗物改如今了然識所在别君莫道不盡歡
懸知樂客遥相待(齊賢曰南史陶𢎞景字通明丹陽秣/陵人十嵗得葛洪神仙傳晝夜研尋)
(便有養生之志齊髙帝作相引為諸生侍讀上表辭禄/止于茅山中立節自號華陽隱居梁武帝早與逰即位)
(後書問不絶後合飛丹色如霜雪服之體輕及帝服飛/丹有驗益重之人謂為山中宰相卒年八十五顔色不)
(變屈伸如常香氣累日氤/氲滿山詔謚貞白先生)石門流水徧桃花我亦曾到
秦人家不知何處得雞豕就中仍見繁桑麻翛然逺與
世事間裝鸞駕鶴又復逺何必長從七貴遊勞生徒聚
萬金産挹君去長相思雲遊雨散從此辭欲知悵别心
易苦向暮春風楊栁絲(齊賢曰石門及桃源事見前七/貴謂吕霍上官趙丁傅王也士)
(贇曰史陶朱公治産致千金子/孫脩其業而息之遂至巨萬)
　　　客中行
蘭陵美酒鬱金香玉椀盛來琥珀光但使主人能醉客
不知何處是他鄉(齊賢曰唐沂州承縣本蘭陵武德四/年以縣置鄫州更名承别置蘭陵鄫)
(城二縣正觀元年州廢省蘭陵鄫城以承属沂州本草/鬱金苗似姜黄花白質紅末秋出莖心無實根黄赤嶺)
(南亦有實似小荳蔲後漢哀牢國出琥珀註/云松脂入地千年為茯苓茯苓千年為琥珀)
　　　太原早秋
嵗落衆芳歇時當大火流霜威出塞早雲色渡河秋夢
遶邊城月心飛故國樓思歸若汾水無日不悠悠(齊賢/曰説)
(文鷤鵊関西曰巧婦関東曰鷤鵊春分鳴則衆芳生秋/分鳴則衆芳歇毛詩云七月流火唐晋州有臨汾汾西)
(二縣太原府治晋陽士贇曰後漢律厯/志自亢八度至尾九度曰太火之次)
　　　奔亡道中五首
蘇武天山上田横海島邊萬重關塞斷何日是歸年(齊/賢)
(曰蘇武使匈奴不降匈奴徙武北海上無人處唐西州/交河郡天山縣有天山漢書田横與其徒五百人入海)
(居島/中)
　　　其二
亭伯去安在李陵降未歸愁容變海色短服改胡衣(齊/賢)
(曰後漢書崔駰字亭伯為竇憲主簿前後奏記數十指/切長短憲不能容出為樂浪郡長而崔駰以逺去不之)
(官而歸前漢書天漢二年貳師將軍李廣利將三萬騎/撃匈奴於天山使李陵將其射士步兵五千出居延比)
(欲以分匈奴兵毋令專走貳師陵既至而單于以兵八/萬圍擊陵軍陵且引且戰八日未到居延百餘里匈奴)
(遮狹絶道陵食乏而/救兵不到遂降匈奴)
　　　其三
談笑三軍却交游七貴疎仍留一隻箭未射魯連書(士/贇)
(曰談笑却秦軍及魯仲連為書/射聊城中遺燕將事並見前)
　　　其四
凾谷如玉關幾時可生還洛陽為易水嵩嶽是燕山俗
變羌胡語人多沙塞顔申包惟慟哭七日鬢毛斑(士贇/曰班)
(超願生入玉門關易水燕山及申包胥走/秦庭晝夜哭七日七夜求兵救楚事見前)
　　　其五
淼淼望湖水青青蘆葉齊歸心落何處日没大江西歇
馬傍春草欲行逺道迷誰忍子規鳥連聲向我啼(齊賢/曰子)
(規見/前)
　　　郢門秋懐
郢門一為客巴月三成弦朔風正揺落行子愁歸旋杳
杳山外日茫茫江上天人迷洞庭水鴈度瀟湘烟清曠
諧宿好緇磷及此年百齡何蕩漾萬化相推遷空謁蒼
梧帝徒尋溟海仙已聞蓬海淺豈見三桃圓倚劍增浩
歎捫襟還自憐終當遊五湖濯足滄浪泉(齊賢曰前漢/南郡江陵縣)
(故楚郢都楚文王自丹陽徙北後九世平王城之後十/世秦㧞楚郢徙東郢月至八日上弦至二十三日下弦)
(神仙傳麻姑謂王逺曰向到蓬萊水又淺於往日漢武/内傳王母降漢宫侍女以玉盤乗仙桃七顆大如鴨子)
(形圓青色王母以四顆與帝三顆自食帝/將其核欲種之母曰此桃三千年一生實)
　　　至鴨欄驛上白馬磯贈裴侍郎
側疊萬古石横為白馬磯亂流若電轉舉棹揚珠輝臨
驛巻緹幕升堂接綉衣情親不避馬為我解霜威(齊賢/曰玉)
(篇緹/黄色)
　　　荆門浮舟望蜀江
春水月峽來浮舟望安極正是桃花流依然錦江色江
色緑且明茫茫與天平逶迤巴山盡揺曳楚雲行雪照
聚沙鴈花飛出谷鶯芳洲却已轉碧樹森森迎流目浦
烟夕揚帆海月生江陵識遥火應到渚宫城(齊賢曰明/月峽𨽻渝)
(州成都府有錦江織錦濯其中則鮮明唐峽州夷陵縣/有巴山通典江陵縣有楚渚宫士贇曰師古曰月令仲)
(春之月始雨水桃始華盖桃方華時既有雨水洲谷氷/泮衆流猥集波瀾盛長故謂之桃華水而韓詩傳云三)
(月桃/華水)
　　　三峽
巫山夾青天巴水流若兹巴水忽可盡青天無到時三
朝上黄牛三暮行太遲三朝又三暮不覺鬢成絲(齊賢/曰巫)
(山縣圖經巫山綿亘七百里非午夜不見日月江行彷/彿九峯三峯在後不見巴江黄牛峽在峽州高厓間有)
(石如牽牛/人黒牛黄)
　　　自巴東舟行經瞿塘峽登巫山最髙峯晩還題壁
江行幾千里海月十五圓始經瞿塘峽遂步巫山巔巫
山高不窮巴國盡所厯日邊攀垂蘿霞外倚穹石飛步
凌絶頂極目無纎烟却顧失丹壑仰觀臨青天(齊賢曰/自渝州)
(明月峽至夔州西陵峽四千里鬼門關隔山即瞿塘峽/上有瞿塘關下瞰灔澦堆其東小路數百步絶處即白)
(帝祠旁有三峽堂臨瞿塘峽口自此半/日至夔州士贇曰張揖曰穹石大石也)青天若可捫銀
漢去安在望雲知蒼梧記水辨瀛海周遊孤光晩厯覽
幽意多積雪照空谷悲風鳴森柯歸途行欲曛佳趣尚
未歇江寒早啼猿松瞑已吐月月色何悠悠清猿響啾
啾辭山不忍聽揮䇿還孤舟(齊賢曰歸藏啓筮/有白雲出自蒼梧)
　　　早發白帝城(一作白帝/下江陵)
朝辭白帝彩雲間千里江陵一日還兩岸猿聲啼不盡
輕舟已過萬重山(一作湏㬰過却萬重山齊賢曰白帝/城公孫述所築後為劉備屯戍之地)
(改名永安夔州陸路至/江陵府九百四十五里)
　　　秋下荆門
霜落荆門江樹空布帆無恙挂秋風此行不為鱸魚膾
自愛名山入剡中(齊賢曰唐荆門縣𨽻江陵府荆州記/郡西沂江六十里南岸有山名荆門)
(北岸有山名虎牙二山相對楚之西塞顧愷之為殷仲/堪參軍在荆門因假還仲堪特以布帆借之至破家遭)
(風大敗與仲堪箋曰地名破家真破家而出行人安穩/布帆無恙晉張翰思鱸魚事見前剡縣𨽻會稽多名山)
(水/)
　　　江行寄逺
刳木出吳楚危槎百餘尺疾風吹片帆日暮千里隔别
時酒猶在巳為異鄉客思君不可得愁見江水碧(齊賢/曰易)
(繫辭刳木為舟説文槎邪斫木士贇曰史記張騫乗/槎乃刳全木為之至今沅湘中有此名為􁖬艚船)
　　　宿五松山下荀媪家
我宿五松下寂寥無所歡田家秋作苦鄰女夜舂寒跪
進彫胡飯月光明素盤令人慙漂母三謝不能餐(齊賢/曰楊)
(惲書曰田家作苦子/虚賦注彫胡菰菜也)
　　　下涇縣陵陽溪至澁灘
澁灘鳴嘈嘈兩山足猿猱白波若巻雪側足不容舠漁
子與舟人撑折萬張篙(齊賢曰小/船曰舠)
　　　下陵陽沿髙溪三門六刺灘
三門横峻灘六刺走波瀾石驚虎伏起水狀龍縈盤何
慙七里瀨使我欲垂竿(齊賢曰甘州記桐廬有七/里瀨瀨下數里至嚴陵瀨)
　　　夜泊黄山聞殷十四吳吟
昨夜誰為吳會吟風生萬壑振空林龍驚不敢水中卧
猿笑時聞巖下音我宿黄山碧溪月聽之却罷松間琴
朝來果是滄洲逸酤酒醍盤飯霜栗半酣更發江海聲
客愁頓向杯中失
　　　宿鰕湖
雞鳴發黄山暝投鰕湖宿白雨映寒山森森似銀竹提
攜採鈆客結荷水邊沐半夜四天開星河爛人目明晨
大樓去岡隴多屈伏當與提斧翁前溪伐雲木(齊賢曰/説文鈆)
(黑錫大樓/𨽻宣城)
　　懐古
　　　西施
西施越溪女出自苧蘿山秀色掩今古荷花羞玉顔浣
紗弄碧水自與清波閒皓齒信難開沉吟碧雲間句踐
徵絶豔揚蛾入吳關提攜館娃宫杳𣺌詎可攀一破夫
差國千秋竟不還(齊賢曰句踐以西施獻吳王事見前/巻士贇曰苧羅山在諸暨縣南五里)
(靈岩山在蘇州城西二十里又名硯石山吳王之别/苑在焉有館娃宫琴臺響屧廊西施洞山頂之屬)
　　　王右軍
右軍本清眞瀟灑出風塵山隂過羽客愛此好鵞賓掃
素寫道經筆精妙入神書罷籠鵞去何曾别主人(齊賢/曰王)
(羲之為右軍將軍會稽長史庾亮臨薨上/疏稱羲之清真有覽裁之雅愛鵞事見前)
　　　上元夫人
上元誰夫人偏得王母嬌嵯峨三角髻餘髮散垂腰裘
披青毛錦身着赤霜袍手提嬴女兒閒與鳳吹簫眉語
兩自笑忽然隨風飄(齊賢曰漢武内傳曰上元夫人道/君弟子也自𤣥古以來得道總統)
(貟籍亞於龜臺金母事已詳見前巻嬴/女秦穆公女弄玉也喜吹簫作鳳鳴)
　　　蘇臺覽古
舊苑荒臺楊栁新菱歌清唱不勝春只今唯有江西月
曾照吳王宫裏人(齊賢曰吳王夫差都蘇州有桂苑姑/蘇臺春宵宫海靈館館娃閣以宫妓)
(千人為長夜飲造千石酒鍾作天池池中作/青龍舟舟中盛陳妓樂日與西施為水戱)
　　　越中覽古
越王句踐破吳歸義士還家盡錦衣宫女如花滿春殿
只今唯有鷓鴣啼(齊賢曰史記越句踐四年伐吳因而/留圍之三年吳師敗復棲吳王於姑)
(蘇山吳王請成句踐欲許之范蠡曰謀之二十二年一/旦棄之可乎乃鼔進兵吳王遂自殺越王乃葬吳王而)
(誅太宰嚭/鷓鴣見前)
　　　商山四皓
白髮四老人昻藏南山側偃蹇松雲間㝠翳不可識雲
窓拂青靄石壁横翠色龍虎方戰爭於焉自休息秦人
失金鏡漢祖昇紫極隂虹濁太陽前星遂淪匿一行佐
明聖倐起生羽翼功成身不居舒巻在胷臆窅㝠合元
化茫昧信難測飛聲塞天衢萬古仰遺跡(齊賢曰陳留/志韋便字宣)
(明囊邑人常居園中世謂之園公與河内軹人角里先/生綺里季夏黄公為友避秦入商山是為四皓後説高)
(祖太子得不易事並見四巻雒書曰秦失金鏡喻明道/也晉志北極五星在紫宫中北辰最高者又云心三星)
(天王正位中星曰明堂天子位為大辰前星為太子後/星為元子説文霓屈尅青赤或白色隂氣也郭璞曰雄)
(曰虹謂陽盛者雌曰蜺謂/暗微者以喻戚夫人也)
　　　過四皓墓
我行至商洛幽獨訪神仙園綺復安在雲蘿尚宛然荒
涼千古跡蕪没四墳連伊昔鍾金鼎何年閉玉泉隴寒
惟有月松古漸無烟木魅風號去山精雨嘯旋紫芝高
詠罷青史舊名傳今日併如此哀哉信可憐(齊賢曰唐/商州上洛)
(郡商洛縣四皓事見/前説文魅老物精也)
　　　峴山懐古
訪古登峴首慿高眺襄中天清逺峯出水落寒沙空弄
珠見遊女醉酒懐山公感嘆發秋興長松鳴夜風(齊賢/曰峴)
(山在襄陽南十里鄭交/甫弄珠山公簡事見前)
　　　蘇武
蘇武在匈奴十年持漢節白鴈上林飛空傳一書札牧
羊邊地苦落日歸心絶渇飲月窟氷飢餐天上雪東還
沙塞逺北愴河梁别泣把李陵衣相看泣成血(齊賢曰/天漢元)
(年且鞮侯單于立恐漢襲之盡歸漢使路充國等武帝/嘉其義乃遣蘇武持節送匈奴使留在漢者因厚賂單)
(于單于使衞律召降武堅辭舉劍疑之武不動單于乃/幽武大窖中絶不飲食天雨雪武卧齧雪與氊毛并咽)
(之數日不死匈奴以為神乃徙武北海上無人處使牧/羝武杖漢節牧羊卧起操持節毛盡落明年李陵降乃)
(使陵至海上説之武曰必欲降武請畢今日之驩効死/於前陵曰嗟夫義士陵與衞律之罪上通於天與陵决)
(去後昭帝即位數年與匈奴和親求武等謂單于言天/子射上林中得鴈足有繫帛書言武等在某澤中單于)
(驚謝有之於是陵置酒賀武曰今足下還歸揚名於匈/奴功顯於漢室雖古竹帛所載何以過陵起舞歌曰徑)
(萬里兮度沙漠為君將兮奮匈奴路穹絶兮矢刃摧士/衆滅兮名已隤老母已死雖欲報恩將安歸單于召㑹)
(武官属還者九人武留匈奴凡十九嵗李陵與蘇子卿/詩攜手上河梁逰子暮何之江文通詣建平王上書曰)
(此少卿所以仰天搥心/淚盡而繼之以血也)
　　　經下邳圮橋懐張子房
子房未虎嘯破産不為家滄海得壯士椎秦慱浪沙報
韓雖不成天地皆振動潜匿遊下邳豈曰非智勇我來
圯橋上懐古欽英風唯見碧流水曾無黄石公嘆息此
人去蕭條徐泗空(齊賢曰張良/事見前巻)
　　　金陵三首
晉家南渡日此地舊(一作/即)長安地即帝王宅山為龍虎
盤(一作碧雨樓臺/滿青山龍虎盤)金陵空壯觀天塹(一作/江塞)浄波瀾醉客
回橈去吳歌且自歡(一作誰云行路難齊賢曰晉元帝/南渡即帝位都于建康諸葛亮曰)
(鍾阜龍盤/石城虎踞)
　　　其二
地擁金陵勢城迴江(一作/漢)水流當時百萬戸夾道起朱
樓亡國生春草王宫没古丘空餘後湖月波上對江州
(一作/瀛州)
　　　其三
六代興亡國三杯為爾歌苑方秦地少(一作/小)山似洛陽
多古殿吳花草深宫晉綺羅併隨人事滅東逝與滄波
(齊賢曰六代吳/晉宋齊梁陳也)
　　　秋夜板橋浦汎月獨酌懐謝朓
天上何所有迢迢白玉繩斜低建章闕耿耿對金陵漢
水舊如練霜江夜清澄長川瀉落月洲渚曉寒凝獨酌
板橋浦古人誰可徵𤣥暉難再得洒酒氣填膺(齊賢曰/春秋元)
(命苞曰玉衡北/两星為玉䋲星)
　　　過彭蠡湖
謝公入彭蠡因此遊松門余方窺石鏡兼得窮江源前
賞迹可見後來道空存而欲繼風雅豈云清心魂雲海
方助興波濤何足論青嶂憶遥月緑蘿愁鳴猿碧水或
可採金膏祕莫言余將振衣去羽化出囂煩(齊賢曰輿/地志曰自)
(入湖三百三十里窮於松門東西十里青松徧於两岸/石鏡見前繼風雅者繼靈運也士贇曰晉許邁少恬静)
(不慕仕進徧逰名山採藥欲斷榖自/後莫測所終好道者皆謂之羽化)
　　　入彭蠡經松門觀石鏡緬懐謝康樂題詩書遊
　　　覽之志(二篇或同或/異故併録之)
謝公之彭蠡因此遊松門余方窺石鏡兼得窮江源欲
將繼風雅豈徒清心魂前賞逾所見後來道空存況屬
臨汎美而無洲渚喧漾水向東去漳流直南奔空濛三
川夕回合千里昏青桂隱遥月緑楓鳴愁猿水碧或可
采金精秘莫論吾將學仙去冀與琴高言(士贇曰山海/經曰荆山漳)
(水出焉而東南流注于/汨羅江琴高事見前)
　　　廬江主人婦
孔雀東飛何處棲廬江小吏仲卿妻為客裁縫君自見
城烏獨宿夜空啼(齊賢曰虞衡志孔雀生高山喬木之/上人取其雛育之喜卧沙中以沙自)
(浴自拍甚適盖巢於山林下浴海岸雄者尾長數尺生/三年尾始長金碧晃曜時時自奮張其尾團如錦橋俗)
(謂之朝按朝時自晨至午皆朝人聚觀之則奮迅不已/若矜衒者古有烏夜啼曲士贇曰古樂府有焦仲卿妻)
(詞仲卿為府吏不歸妻之父母逼之/改嫁妻守節而死此引以比之也)
　　　陪宋中丞武昌夜飲懐古
清景南樓夜風流在武昌使公愛秋月乗興坐胡床龍
笛吟寒水天河落曉霜我心還不淺懐古醉餘觴(懐古/一作)
(留客齊賢曰晉書庾亮鎮武昌諸佐吏殷浩之徒乗秋/夜往共登南樓俄而亮至諸人將起避之亮徐曰諸君)
(少住老子於此興復不淺庾據胡牀與浩等談詠竟夕/武昌郡治武昌縣治故東鄂也楚子熊渠封中子紅於)
(此乃唐鄂州江夏郡之武昌縣而唐鄂州乃晉武昌郡/之沙羨縣沙羨即夏口對沔曰如此則晉武昌自有南)
(樓今鄂州南樓特後來名/之耳太白豈未之考耶)
　　　望鸚鵡洲懐禰衡
魏帝營八極蟻觀一禰衡黄祖斗筲人殺之受惡名吳
江賦鸚鵡落筆超羣英鏘鏘振金玉句句欲飛鳴鷙鶚
啄孤鳳千春傷我情五嶽起方寸隱然詎可平才髙竟
何施寡識冒天刑至今芳洲上蘭蕙不忍生(齊賢曰後/漢書禰衡)
(平原人有才辨而尚氣曹操欲見之不肯往操懐忿欲/殺之送劉表表不能容以江夏太守黄祖性急故送衡)
(與之祖長子射為章陵太守大會賔客有獻鸚鵡者射/舉巵於衡前曰願先生賦之衡筆不停綴文不加㸃後)
(黄祖竟殺之斗筲言噐小也鷙鶚以喻黄祖孤鳯以喻/衡寡識冒天刑太白傷禰衡長傲使氣以喪其身也)
　　　宿巫山下
昨夜巫山下猿聲夢裏長桃花飛緑水三月下瞿塘雨
色風吹去南行拂楚王高丘懐宋玉訪古一霑裳(士贇/曰巫)
(山及宋玉賦高/丘神女事見前)
　　　金陵白楊十字巷
白楊十字巷北夾湖溝道不見吳時人空生唐年草天
地有反覆宫城盡傾倒六帝餘古丘樵蘇泣遺老(齊賢/曰六)
(帝呉晉宋齊梁陳晉灼/曰樵取薪蘇取草也)
　　　謝公亭(蓋謝朓范/雲之所遊)
謝公離别處風景毎生愁客散青天月山空碧水流池
花春映日窓竹夜鳴秋今古一相接長歌懐舊遊(齊賢/曰世)
(説過江諸人毎至新亭飲宴周顗中坐而嘆曰風景不/殊舉目有江河之異皆相視流涕士贇曰列子古猶今)
(也/)
　　　紀南陵題五松山
聖達有去就潜光愚其德魚與龍同池龍去魚不測當
時版築輩豈知傅説情一朝和殷羮光氣為列星伊尹
生空桑捐庖佐皇極桐宫放太甲攝政無愧色三年帝
道明委質終輔翼矌哉至人心萬古可為則時命或大
繆仲尼將(一作/其)奈何鸞鳯忽覆巢麒麟不來過龜山蔽
魯國有斧且無柯歸來歸去來(一作歸去/來歸去)宵濟越洪波
(齊賢曰左傳聖達節老子曰盛徳容貌若愚𫝊岩在虞/虢界通道所經有澗水壊道常使胥靡刑人築護此道)
(説賢而隱代胥靡築之以供食説命高宗夢得説使百/工營求諸野得諸傅岩爰立作相莊子傅説之相武丁)
(乗東維騎箕尾而比於列星列子伊尹生空桑注伊尹/母居伊水上既孕夢神告曰舊水出而東走無顧明日)
(視舊水出東走十里顧視其邑盡為水身因化為空桑/有莘氏女子採桑得嬰兒于空桑中命曰伊尹庖人養)
(之長而賢為殷相伊訓成湯既没伊尹奉嗣王祗見厥/祖明言烈祖之成德以訓于王王未足變營于桐宫王)
(徂桐宫居憂克終允德伊尹以冕服奉嗣王歸于亳詩/箋云龜山䝉山也柯斧柄士贇曰書注皇太極中也太)
(甲成湯/長孫)
　　　夜泊牛渚懐古(此地即謝尚聞袁宏/詠史處出處已見前)
牛渚西江夜青天無片雲登舟望秋月空憶謝將軍余
亦能高詠斯人不可聞明朝挂帆席(一作洞/庭去)楓葉落(一/作)
(正/)紛紛
　　姑孰十詠
　　　姑孰溪
愛此溪水閒乗流興無極漾楫怕鷗驚垂竿待魚食波
翻曉霞影岸疊春山色何處浣紗人紅顔未相識(齊賢/曰宣)
(州當塗縣姑孰溪自蕪/湖東流至采石入江)
　　　丹陽湖
湖與元氣連風波浩難止天外賈客歸雲間片帆起龜
遊蓮葉上鳥宿蘆花裏少女棹歸舟歌聲逐流水(齊賢/曰史)
(龜策傳曰龜千嵗乃遊蓮葉之上士贇曰丹陽湖在當/塗縣東南七十里春秋元命苞曰水者五行始焉元氣)
(之津/也)
　　　謝公宅
青山日將暝寂寞謝公宅竹裏無人聲池中虚月白荒
庭衰草徧廢井蒼苔積唯有清風閒時時起泉石(齊賢/曰太)
(白渡牛渚至姑孰悦青/山欲終焉謝公謝眺也)
　　　陵歊臺
曠望登古臺臺高極人目疊嶂列逺空雜花間平陸閒
雲入窓牖野翠生松竹欲覽碑上文苔侵豈堪讀(士贇/曰臺)
(在當塗黄山上宋武帝/南遊登此因建離宫焉)
　　　桓公井
桓公名已古廢井曾未竭石甃泠蒼苔寒泉湛孤月秋
來桐暫落春至桃還發路逺人罕窺誰能見清潔(士贇/曰桓)
(公井在當塗東五里白紵山上桓温/領妓遊山奏樂好為白紵歌因名焉)
　　　慈姥竹
野竹攅石生含烟映江島翠色落波深虚聲帶寒早龍
吟曾未聽鳳曲吹應好不學蒲柳凋貞心嘗自保(士贇/曰當)
(塗縣西北四十五里有慈姥山山上出竹堪為簫管李/善文選注慈姥山竹作簫笛有妙聲故厯代常給樂府)
(又呼為/鼓吹山)
　　　望夫山
顒望臨碧空怨情感離别江草不知愁巖花但争發雲
山萬重隔音信千里絶春去秋復來相思幾時歇(齊賢/曰望)
(夫化石事見前巻山在/當塗縣正對和州郡樓)
　　　牛渚磯
絶壁臨巨川連峯勢相向亂石流洑間迴波自成浪但
驚羣木秀莫測精靈狀更聽猿夜啼憂心醉江上(士贇/曰牛)
(渚山在當塗縣北三十/里山下有磯古津渡也)
　　　靈墟山
丁令辭世人拂衣向仙路伏錬九丹成方隨五雲去松
蘿蔽幽洞桃杏深隱處不知曾化鶴遼海歸幾度(士贇/曰丁)
(令鶴事見前靈墟/山在當塗南十里)
　　　天門山
迥出江山上雙峯自相對岸映松色寒石分浪花碎參
差逺天際縹緲晴霞外落日舟去遥迴首沉青靄(齊賢/曰天)
(門山見/前巻)
　李太白集分類補註巻二十二
欽定四庫全書
　李太白集分類補註巻二十三
　　　　　　　　　　　宋　楊齊賢　集註
　　　　　　　　　　　元　蕭士贇　補註
　　閒適
　　　與元丹丘方城寺談𤣥作
茫茫大夢中惟我獨先覺騰轉風火來假合作容貌滅
除昏疑盡領畧入精要澄慮觀此身因得通寂照朗悟
前後際始知金仙妙幸逢禪居人酌玉坐相召彼我俱
若喪雲山豈殊調清風生虛空明月見談笑怡然青蓮
宫永願恣遊眺(士贇曰莊子曰且有大覺而後知此其/大夢也而愚者自以為覺竊竊然知之)
(騰轉風火來假合作容貌此言人之初身由地水火風/四大假合而成也虛皇四十九章經云子知悲人不能)
(悲身地水火風假合四大延土為噐托炬火中而得堅云/固子身猶器法猶炬火能捍子身成不壊質維摩詰經)
(是身無我為如火是身無壽為如風是身無作風力所/轉楞嚴經佛問圓通文殊祖師法王子説偈對佛曰淨)
(極光通逹寂照含虛空却來觀世間猶如夢中事又曰/爾時世尊問維摩詰汝欲見如來將以何等觀如來乎)
(維摩詰言如自觀身寶相觀佛亦然我觀如來前際不/來後際不去今則不住不觀楞嚴經云風性無體若生)
(虛空汝衣不動何因無佛空性常住風應常生若無風/時虛空當滅若有生滅不名虛空名為虛空云何風出)
(虚空寂然不參流動如來藏中/性空真風清淨本然周徧法界)
　　　尋髙鳯石門山中元丹丘
尋幽無前期乗興不覺遠蒼崖𣺌難渉白日忽欲晩未
窮三四山巳歴千萬轉寂寂聞猿愁行行見雲收髙松
來好月空谷宜清秋溪深古雪在石㫁寒泉流峰巒秀
中天登眺不可盡丹丘遙相呼顧我忽而哂遂造窮谷
間始知靜者閒留歡逹永夜清曉方言還(士贇曰翰曰/中天言髙及)
(天/半)
　　　安州般若寺水閣納涼喜遇薛員外乂
翛然金園賞遠近含晴光樓臺成海氣草木皆天香忽
逢青雲士共解丹霞裳水退池上熱風生松下涼吞討
破萬象搴窺臨衆芳而我遺有漏與君用無方心垢都
巳滅永言題禪房(齊賢曰晉志海傍蜃氣成樓臺士贇/曰黄庭經云靈睢君衣青錦丹裳藏)
(經起信論問曰諸佛無邊方便能於十方利益衆生何/故衆生常不見佛或觀神變或問説法答曰如來實有)
(如是方便但要衆生其心清淨乃為現身如鏡有垢色/像不見垢除則現衆生亦爾心未離垢法身不現垢離)
(則/現)
　　　魯中都東樓醉起作
昨日東樓醉(一作/城飲)還應(一作/歸來)倒接籬阿誰扶上馬不省
下樓時(士贇曰倒/接籬見前)
　　　對酒醉題屈突明府㕔
陶令八十日長歌歸去來故人建昌宰借問幾時迴風
落呉江雪紛紛入酒杯山翁今巳醉舞袖為君開(齊賢/曰陶)
(潛為彭澤令八十日唐/建昌縣𨽻洪州豫章郡)
　　　月下獨酌四首
花間一壺酒獨酌無相親舉杯邀明月對影成三人月
既不解飲影徒隨我身暫伴月將影行樂須及春我歌
月徘徊我舞影凌亂醒時同交歡醉後各分散永結無
情遊相期邈雲漢(士贇曰莊子人有畏影而/走者走愈疾而影不離身)
　　　其二
天若不愛酒酒星不在天地若不愛酒地應無酒泉天
地既愛酒愛酒不愧天巳聞清比聖復道濁如賢賢聖
既巳飲何必求神仙三杯通大道一斗合自然但得酒
中趣勿為醒者傳(齊賢曰晉志軒轅右角南五星曰酒/星主享宴飲食五星守酒旗天下大)
(脯有酒肉財物賜漢武太初元年開酒泉郡師古曰城/下有金泉泉水如酒魏徐邈醉酒太祖怒其已甚曰平)
(時醉客謂酒清者為/聖人濁者為賢人耳)
　　　其三
三月咸陽城(一作/時)千花晝如錦誰能春獨愁對此徑須
飲窮通與修短造化夙所禀一樽齊死生萬事固難審
醉後失天地兀然就孤枕不知有吾身此樂最為甚(齊/賢)
(曰唐咸陽郡/乃秦之故都)
　　　其四
窮愁千萬端美酒三百杯愁多酒雖少酒傾愁不來所
以知酒聖酒酣心自開辭粟卧首陽屢空飢顔囘當代
不樂飲虛名安用哉蟹螯即金液糟丘是蓬萊且須飲
美酒乗月醉高臺(齊賢曰辭粟卧首陽及/金液糟丘蓬萊並見前)
　　　春歸終南山松龕舊隱
我來南山陽事事不異昔却尋溪中水還望岩下石薔
薇縁東窓女蘿遶北壁别來能幾日草木長數尺且復
命酒樽獨酌陶(喜/也)永夕
　　　冬夜醉宿龍門覺起言志
醉來脱寶劍旅憩髙堂眠中夜忽驚覺起立明燈前開
軒聊直望曉雪河氷壯哀哀歌苦寒鬱鬱獨惆悵傳説
版築臣李斯鷹犬人歘起匡社稷寧復長艱辛而我胡
為者嘆息龍門下富貴未可期殷憂向誰寫去去淚滿
襟舉聲梁甫吟青雲當自致何必求知音(齊賢曰傅説/版築李斯鷹)
(犬事見前唐河南府河/南縣有龍門山抵天津)
　　　尋山僧不遇作(金陵/)
石徑入丹壑松門閉青苔閒階有鳥跡禪室無人開窺
牎見白拂挂壁生塵埃使我空歎息欲去仍徘徊香雲
徧山起花雨從天來巳有空樂好况聞青猿哀了然絶
世事此地方悠哉(齊賢曰建康圖經梁武時有僧講經/于長干山天雨寶花今有雨花臺)
　　　過汪氏别業二首
遊山誰可遊子明與浮丘疊嶺礙河漢連峯横斗牛汪
生面北阜池館清且幽我來感意氣搥炰列珍羞掃石
待歸月開池漲寒流酒酣益爽氣為樂不知秋(齊賢曰/陵陽竇)
(子明與浮丘公也士贇曰為樂不知秋者葢言/為樂之極不知老之將至而忘其悲秋之思也)
　　　其二
疇昔未識君知君好賢才隨山起館宇鑿石營池臺星
(一作/大)火五月中景風從南來數枝石榴發一丈荷花開
恨不當此時相過醉金罍我行植木落月苦清猿哀永
夜逹五更呉歈送瓊杯酒酣欲起舞四座歌相催日出
遠海明軒車且徘徊更遊龍潭去枕石拂莓苔(齊賢曰/堯典日)
(永星火以正仲夏註曰夏言星火獨指房心宋玉招魂/呉歈蔡謳奏大吕士贇曰史律書曰景風居南方景者)
(言陽氣通曉/故曰景風)
　　　待酒不至
玉壺繫青絲沽酒來何遲山花向我笑正好衘杯時晩
酌東牕下流鶯復在兹春風與醉客今日乃相宜(齊賢/曰秦)
(王曰玉壺必求/其所以盛酒)
　　　獨酌
春草如有意羅生玉堂隂東風吹愁來白髪坐相侵獨
酌勸孤影閒歌面芳林長松爾何知(一作本/無情)蕭瑟為誰
吟手舞石上月膝横花間琴過此一壺外悠悠非我心
(一本云春草遍緑野新鶯有佳音落日不盡歡恐為愁/所侵獨酌勸孤影閒歌面芳林清風尋空來岩松與共)
(吟手舞石上月膝横花下琴過此一壺外悠悠/非我心齊賢曰漢文翁為蜀守作石室名玉堂)
　　　友人會宿
滌蕩千古愁留連百壺飲良宵宜清談皓月誰能寢醉
來卧空山天地即衾枕(士贇曰此詩太白葢用劉伶酒/德頌幕天席地縱意所如之意)
　　　春日獨酌二首
東風扇淑氣水木榮春暉白日照綠草落花散且飛孤
雲還空山衆鳥各已歸彼物皆有託吾生獨無依對此
石上月長醉歌芳菲
　　　其二
我有紫霞想緬懷滄洲間思對一壺酒澹然萬事閒横
琴倚髙松把酒望遠山長空去鳥没落日孤雲還但恐
光景晩宿昔成秋顔
　　　金陵江上遇蓬池隱者(時於落星石上以/紫綺裘換酒為歡)
心愛名山遊身隨名山遠羅浮麻姑臺此去或未返遇
君蓬池隱就我石上飯空言不成歡強笑惜日晩綠水
向鴈門黄雲蔽龍山嘆息兩客鳥徘徊呉越間共語一
執手留連夜將久解我紫綺裘且換金陵酒酒來笑復
歌興酣樂事多水影弄月色清光柰愁何明晨掛帆席
離恨滿滄波(齊賢曰羅浮山麻姑壇事見前唐蓬池/蓬山郡治蓬池縣唐代州鴈門縣有關)
　　　月夜聽盧子順彈琴
閒夜坐明月幽人彈素琴忽聞悲風調宛若寒松吟白
雪亂纎手綠水清虛心鍾期久巳没世上無知音(齊賢/曰列)
(子伯牙鼓琴鍾子期善聽鍾子期死伯牙擗琴絶絃/終身不更復鼓琴以為無足與鼓琴者白雪曲名)
　　　清溪半夜聞笛
羌笛梅花引呉溪隴水情(一作/清)寒山秋浦月腸㫁玉關
聲(一作情齊賢曰梅花引曲名/士贇曰隴水玉關事見前)
　　　日夕山中忽然有懷
久卧青(一作/名)山雲遂為青(一作/名)山客山深雲更好賞弄
終日夕月衘樓間峰泉潄階下石素心自此得真趣非
外惜鼯啼桂方秋風滅籟歸寂緬思洪崖術欲往滄海
隔雲車來何遲撫几空嘆息(齊賢曰鼯䑕如猿肉翼若/蝙蝠聲如人號神仙傳衛)
(叔卿與數人博其子度曰與/博者為誰曰是洪厓先生)
　　　夏日山中
嬾揺白羽扇躶體青林中脱巾掛石壁露頂洒松風
　　　山中與幽人對酌
兩人對酌山花開一杯一杯復一杯我醉欲眠卿且去明
朝有意抱琴來(齊賢曰陶潜飲酒若先醉/便語客我醉欲眠卿且去)
　　　春日醉起言志
處世若大夢胡為勞其生所以終日醉頽然卧前楹覺
來盼庭前一鳥花間鳴借問此何時春風語流鶯感之
欲嘆息對酒還自傾浩歌待明月曲盡巳忘情(士贇曰/太白此)
(詩擬陶/之作也)
　　　廬山東林寺夜懷
我尋青蓮宇獨往謝城闕霜清東林鐘水白虎溪月天
香生虛空天樂鳴不歇宴坐寂不動大千入毫髪湛然
㝠真心曠刼㫁出没(齊賢曰青蓮宇梵宫也廬山寺及/東林虎溪事見前士贇曰維摩詰)
(經曰舍利佛言憶念我昔曾於林中宴坐樹下時維摩/詰來謂我言唯舍利佛不必是坐為宴坐也夫宴坐者)
(不於三界現身是為宴坐不起滅定而現諸威儀是為/宴坐不捨道法而現見事是為宴坐心不在内亦不在)
(外是為宴坐於諸見不動而修行三十七品是為宴坐/不㫁煩惱而入涅槃是為宴坐楞嚴經云一切衆生従)
(無始來生死相續皆由不知常住真心性淨明體用諸/妄想此想不真故有輪轉釋藏經十六祖羅侯羅見僧)
(迦難入定方起尊者曰汝身定耶心定耶曰身心俱定/尊者曰何有出入曰雖有出入不失定相如金在井全)
(體常/寂)
　　　尋雍尊師隱居
群峭碧摩天逍遥不記年撥雲尋古道倚樹聽流泉花
暖青牛卧松髙白鶴眠語來江色暮獨自下寒煙(齊賢/曰青)
(牛花葉上小青虫也有兩角如蝸牛故云鶴經白鶴/陽鳥十六年小變六十大變千六百年形定色白)
　　　與史郎中欽聽黄鶴樓上吹笛
一為遷客去長沙西望長安不見家黄鶴樓中吹玉笛
江城五月落梅花(齊賢曰梅花/落笛中曲也)
　　　對酒
勸君莫拒杯春風笑人來桃李如舊識傾花向我開流
鶯啼碧樹明月窺金罍昨日朱顔子今日白髪催棘生
石虎殿鹿走姑蘇臺自古帝王宅城闕閉黄埃君若不
飲酒昔人安在哉(齊賢曰晉石虎簒位作大武殿於襄/國昔子胥諌呉王王不用乃曰臣今)
(見麋鹿遊姑/蘇之臺也)
　　　醉題王漢陽㕔
我似鷓鴣鳥南遷嬾北飛時尋漢陽令取醉月中歸(齊/賢)
(曰異物志鷓鴣鳥其志懷南不思/北徂漢陽縣在大別山之西)
　　　嘲王歴陽不肯飲酒
地白風色寒雪花大如手笑殺陶淵明不飲杯中酒浪
撫一張琴虛栽五株柳空負頭上巾吾於爾何有(士贇/曰陶)
(潜傳語/詳見前)
　　　獨坐敬亭山
衆鳥髙飛盡孤雲獨去閒相看兩不厭只有敬亭山(齊/賢)
(曰敬亭山/見前註)
　　　自遣
對酒不覺暝落花盈我衣醉起歩溪月鳥還人亦稀(齊/賢)
(曰日入/曰暝)
　　　訪戴天山道士不遇
犬吠水聲中桃花帶雨濃樹深時見鹿溪午不聞鐘野
竹分青靄飛泉挂碧峰無人知所去愁倚兩三松
　　　秋日與張少府楚城韋公藏書髙齋作
日下空亭暮城荒古跡餘地形連海盡天影落江虛舊
賞人雖隔新知樂未疎彩雲思作賦丹壁間藏書楂擁
隨流葉萍開出水魚夕來秋興滿囘首意何如(齊賢曰/楂水中)
(浮/木)
　　懐思
　　　秋夜獨坐懷故山
小隱慕安石遠遊學屈平天書訪江海雲卧起咸京入
侍瑤池宴出陪玉輦行誇胡新賦作諌獵短書成但奉
紫霄顧非邀青史名(齊賢曰謝安初盤桓東山屢違朝/命及登台輔常有東山之志屈原)
(名平作遠遊云悲時俗之迫阨兮願輕舉而遠遊咸京/即今之咸陽也司馬相如長楊賦及諌獵事已見前)
莊周空説劒墨翟恥論兵拙薄遂疎絶歸閒事耦耕顧
無蒼生望空愛紫芝榮寥落暝霞色微茫舊壑情秋山
綠蘿月今夕為誰明(齊賢曰莊子有説劒篇淮南子曰/楚欲攻宋墨子聞而悼之至郢見)
(楚王曰聞王將攻宋計必得宋而後攻之乎王曰不必/得宋曷為攻之墨子曰臣見王必傷義而不得宋王曰)
(公輸天下之巧士作雲梯之械以攻宋曷為弗取墨子/曰令公輸設攻臣請守之於是公輸班設攻宋之機墨)
(子設守宋之備九攻而墨子/九備之弗能入乃輟不攻宋)
　　　憶崔郎中宗之遊南陽遺吾孔子琴撫之澘然
　　　感舊
昔在南陽城唯飡獨山蕨憶與崔宗之白水弄素月時
過菊潭上縱酒無休歇泛此黄金花頽然清歌發一朝
摧玉樹生死殊飄忽留我孔子琴琴存人巳殁誰傳廣
陵散但哭邙山骨泉户何時明長掃狐兔窟(齊賢曰唐/鄧州南陽)
(郡寰宇記金陵溧水縣有獨山在縣東十里不與群山/連白水邑名見前盛𢎞之荆州記菊水出穰縣芳菊被)
(厓水極甘香嵇康將刑東市顧日影索琴彈之曰昔袁/孝尼從吾學廣陵散吾每靳之廣陵散於今絶矣)
　　　憶東山二首
不向東山久薔薇幾度花白雲還自散明月落誰家
　　　其二
我今攜謝妓長嘯絶人群欲報東山客開關掃白雲(齊/賢)
(曰謝安攜妓/東山事見前)
　　　望月有懷
清泉映疎松不知幾千古寒月揺清波流光入牕户對
此空長吟思君意何深無因見安道興盡愁人心(齊賢/曰晉)
(書王子猷訪戴安道/興盡而返事見前)
　　　對酒憶賀監二首(并序/)
　太子賓客賀公於長安紫極宫一見余呼余為謫仙
　人因解金龜換酒為樂悵然有懷而作是詩
四明有狂客風流賀季真長安一相見呼我謫仙人昔
好杯中物翻為松下塵金龜換酒處却憶淚沾巾(齊賢/曰賀)
(知章字季真與陸象先善象先曰季真清談風流吾一/日不見鄙吝生矣元宗時為太子賓客授秘書監晩節)
(放誕自號/四明狂客)
　　　其二
狂客歸四明山隂道士迎敕賜鏡湖水為君臺沼榮人
亡餘故宅空有荷花生念此杳如夢凄然傷我情(齊賢/曰四)
(明山見前賀知章天寶初病夢遊帝居數夕寤乃請為/道士還鄉里詔許之以宅為千秋觀而居又求周官湖)
(數頃為放生池有詔賜鏡湖剡川一曲既行帝賜詩皇/太子百官餞送擢其子一人為會稽郡司馬賜緋魚使)
(侍/養)
　　　重憶一首
欲向江東去定將誰舉杯稽山無賀老却棹酒船回(齊/賢)
(曰知章越州/會稽郡人)
　　　春滯沅湘有懷山中
沅湘春色還風暖煙草綠古之傷心人於此腸㫁續予
非懷沙客但美採菱曲所願歸東山寸心於此足
　　　落日憶山中
雨後煙景緑晴天散餘霞東風隨春歸發我枝上花花
落時欲暮見此令人嗟願遊名山去學道飛丹砂(士贇/曰丹)
(砂見/前)
　　　憶秋浦桃花舊遊時竄夜郎
桃花春水生白石今出没揺蕩女蘿枝半摇青天月不
知舊行徑初拳幾枝蕨三載夜郎還於兹錬金骨(齊賢/曰唐)
(夜郎縣𨽻溱州/桃花水見前)
　
　
　
　
　
　
　
　
　
　
　
　
　
　李太白集分類補註巻二十三
欽定四庫全書
　李太白集分類補註巻二十三
　　　　　　　　　　　宋　楊齊賢　集註
　　　　　　　　　　　元　蕭士贇　補註
　　閒適
　　　與元丹丘方城寺談𤣥作
茫茫大夢中惟我獨先覺騰轉風火來假合作容貌滅
除昏疑盡領畧入精要澄慮觀此身因得通寂照朗悟
前後際始知金仙妙幸逢禪居人酌玉坐相召彼我俱
若喪雲山豈殊調清風生虛空明月見談笑怡然青蓮
宫永願恣遊眺(士贇曰莊子曰且有大覺而後知此其/大夢也而愚者自以為覺竊竊然知之)
(騰轉風火來假合作容貌此言人之初身由地水火風/四大假合而成也虛皇四十九章經云子知悲人不能)
(悲身地水火風假合四大延土為噐托炬火中而得堅云/固子身猶器法猶炬火能捍子身成不壊質維摩詰經)
(是身無我為如火是身無壽為如風是身無作風力所/轉楞嚴經佛問圓通文殊祖師法王子説偈對佛曰淨)
(極光通逹寂照含虛空却來觀世間猶如夢中事又曰/爾時世尊問維摩詰汝欲見如來將以何等觀如來乎)
(維摩詰言如自觀身寶相觀佛亦然我觀如來前際不/來後際不去今則不住不觀楞嚴經云風性無體若生)
(虛空汝衣不動何因無佛空性常住風應常生若無風/時虛空當滅若有生滅不名虛空名為虛空云何風出)
(虚空寂然不參流動如來藏中/性空真風清淨本然周徧法界)
　　　尋髙鳯石門山中元丹丘
尋幽無前期乗興不覺遠蒼崖𣺌難渉白日忽欲晩未
窮三四山巳歴千萬轉寂寂聞猿愁行行見雲收髙松
來好月空谷宜清秋溪深古雪在石㫁寒泉流峰巒秀
中天登眺不可盡丹丘遙相呼顧我忽而哂遂造窮谷
間始知靜者閒留歡逹永夜清曉方言還(士贇曰翰曰/中天言髙及)
(天/半)
　　　安州般若寺水閣納涼喜遇薛員外乂
翛然金園賞遠近含晴光樓臺成海氣草木皆天香忽
逢青雲士共解丹霞裳水退池上熱風生松下涼吞討
破萬象搴窺臨衆芳而我遺有漏與君用無方心垢都
巳滅永言題禪房(齊賢曰晉志海傍蜃氣成樓臺士贇/曰黄庭經云靈睢君衣青錦丹裳藏)
(經起信論問曰諸佛無邊方便能於十方利益衆生何/故衆生常不見佛或觀神變或問説法答曰如來實有)
(如是方便但要衆生其心清淨乃為現身如鏡有垢色/像不見垢除則現衆生亦爾心未離垢法身不現垢離)
(則/現)
　　　魯中都東樓醉起作
昨日東樓醉(一作/城飲)還應(一作/歸來)倒接籬阿誰扶上馬不省
下樓時(士贇曰倒/接籬見前)
　　　對酒醉題屈突明府㕔
陶令八十日長歌歸去來故人建昌宰借問幾時迴風
落呉江雪紛紛入酒杯山翁今巳醉舞袖為君開(齊賢/曰陶)
(潛為彭澤令八十日唐/建昌縣𨽻洪州豫章郡)
　　　月下獨酌四首
花間一壺酒獨酌無相親舉杯邀明月對影成三人月
既不解飲影徒隨我身暫伴月將影行樂須及春我歌
月徘徊我舞影凌亂醒時同交歡醉後各分散永結無
情遊相期邈雲漢(士贇曰莊子人有畏影而/走者走愈疾而影不離身)
　　　其二
天若不愛酒酒星不在天地若不愛酒地應無酒泉天
地既愛酒愛酒不愧天巳聞清比聖復道濁如賢賢聖
既巳飲何必求神仙三杯通大道一斗合自然但得酒
中趣勿為醒者傳(齊賢曰晉志軒轅右角南五星曰酒/星主享宴飲食五星守酒旗天下大)
(脯有酒肉財物賜漢武太初元年開酒泉郡師古曰城/下有金泉泉水如酒魏徐邈醉酒太祖怒其已甚曰平)
(時醉客謂酒清者為/聖人濁者為賢人耳)
　　　其三
三月咸陽城(一作/時)千花晝如錦誰能春獨愁對此徑須
飲窮通與修短造化夙所禀一樽齊死生萬事固難審
醉後失天地兀然就孤枕不知有吾身此樂最為甚(齊/賢)
(曰唐咸陽郡/乃秦之故都)
　　　其四
窮愁千萬端美酒三百杯愁多酒雖少酒傾愁不來所
以知酒聖酒酣心自開辭粟卧首陽屢空飢顔囘當代
不樂飲虛名安用哉蟹螯即金液糟丘是蓬萊且須飲
美酒乗月醉高臺(齊賢曰辭粟卧首陽及/金液糟丘蓬萊並見前)
　　　春歸終南山松龕舊隱
我來南山陽事事不異昔却尋溪中水還望岩下石薔
薇縁東窓女蘿遶北壁别來能幾日草木長數尺且復
命酒樽獨酌陶(喜/也)永夕
　　　冬夜醉宿龍門覺起言志
醉來脱寶劍旅憩髙堂眠中夜忽驚覺起立明燈前開
軒聊直望曉雪河氷壯哀哀歌苦寒鬱鬱獨惆悵傳説
版築臣李斯鷹犬人歘起匡社稷寧復長艱辛而我胡
為者嘆息龍門下富貴未可期殷憂向誰寫去去淚滿
襟舉聲梁甫吟青雲當自致何必求知音(齊賢曰傅説/版築李斯鷹)
(犬事見前唐河南府河/南縣有龍門山抵天津)
　　　尋山僧不遇作(金陵/)
石徑入丹壑松門閉青苔閒階有鳥跡禪室無人開窺
牎見白拂挂壁生塵埃使我空歎息欲去仍徘徊香雲
徧山起花雨從天來巳有空樂好况聞青猿哀了然絶
世事此地方悠哉(齊賢曰建康圖經梁武時有僧講經/于長干山天雨寶花今有雨花臺)
　　　過汪氏别業二首
遊山誰可遊子明與浮丘疊嶺礙河漢連峯横斗牛汪
生面北阜池館清且幽我來感意氣搥炰列珍羞掃石
待歸月開池漲寒流酒酣益爽氣為樂不知秋(齊賢曰/陵陽竇)
(子明與浮丘公也士贇曰為樂不知秋者葢言/為樂之極不知老之將至而忘其悲秋之思也)
　　　其二
疇昔未識君知君好賢才隨山起館宇鑿石營池臺星
(一作/大)火五月中景風從南來數枝石榴發一丈荷花開
恨不當此時相過醉金罍我行植木落月苦清猿哀永
夜逹五更呉歈送瓊杯酒酣欲起舞四座歌相催日出
遠海明軒車且徘徊更遊龍潭去枕石拂莓苔(齊賢曰/堯典日)
(永星火以正仲夏註曰夏言星火獨指房心宋玉招魂/呉歈蔡謳奏大吕士贇曰史律書曰景風居南方景者)
(言陽氣通曉/故曰景風)
　　　待酒不至
玉壺繫青絲沽酒來何遲山花向我笑正好衘杯時晩
酌東牕下流鶯復在兹春風與醉客今日乃相宜(齊賢/曰秦)
(王曰玉壺必求/其所以盛酒)
　　　獨酌
春草如有意羅生玉堂隂東風吹愁來白髪坐相侵獨
酌勸孤影閒歌面芳林長松爾何知(一作本/無情)蕭瑟為誰
吟手舞石上月膝横花間琴過此一壺外悠悠非我心
(一本云春草遍緑野新鶯有佳音落日不盡歡恐為愁/所侵獨酌勸孤影閒歌面芳林清風尋空來岩松與共)
(吟手舞石上月膝横花下琴過此一壺外悠悠/非我心齊賢曰漢文翁為蜀守作石室名玉堂)
　　　友人會宿
滌蕩千古愁留連百壺飲良宵宜清談皓月誰能寢醉
來卧空山天地即衾枕(士贇曰此詩太白葢用劉伶酒/德頌幕天席地縱意所如之意)
　　　春日獨酌二首
東風扇淑氣水木榮春暉白日照綠草落花散且飛孤
雲還空山衆鳥各已歸彼物皆有託吾生獨無依對此
石上月長醉歌芳菲
　　　其二
我有紫霞想緬懷滄洲間思對一壺酒澹然萬事閒横
琴倚髙松把酒望遠山長空去鳥没落日孤雲還但恐
光景晩宿昔成秋顔
　　　金陵江上遇蓬池隱者(時於落星石上以/紫綺裘換酒為歡)
心愛名山遊身隨名山遠羅浮麻姑臺此去或未返遇
君蓬池隱就我石上飯空言不成歡強笑惜日晩綠水
向鴈門黄雲蔽龍山嘆息兩客鳥徘徊呉越間共語一
執手留連夜將久解我紫綺裘且換金陵酒酒來笑復
歌興酣樂事多水影弄月色清光柰愁何明晨掛帆席
離恨滿滄波(齊賢曰羅浮山麻姑壇事見前唐蓬池/蓬山郡治蓬池縣唐代州鴈門縣有關)
　　　月夜聽盧子順彈琴
閒夜坐明月幽人彈素琴忽聞悲風調宛若寒松吟白
雪亂纎手綠水清虛心鍾期久巳没世上無知音(齊賢/曰列)
(子伯牙鼓琴鍾子期善聽鍾子期死伯牙擗琴絶絃/終身不更復鼓琴以為無足與鼓琴者白雪曲名)
　　　清溪半夜聞笛
羌笛梅花引呉溪隴水情(一作/清)寒山秋浦月腸㫁玉關
聲(一作情齊賢曰梅花引曲名/士贇曰隴水玉關事見前)
　　　日夕山中忽然有懷
久卧青(一作/名)山雲遂為青(一作/名)山客山深雲更好賞弄
終日夕月衘樓間峰泉潄階下石素心自此得真趣非
外惜鼯啼桂方秋風滅籟歸寂緬思洪崖術欲往滄海
隔雲車來何遲撫几空嘆息(齊賢曰鼯䑕如猿肉翼若/蝙蝠聲如人號神仙傳衛)
(叔卿與數人博其子度曰與/博者為誰曰是洪厓先生)
　　　夏日山中
嬾揺白羽扇躶體青林中脱巾掛石壁露頂洒松風
　　　山中與幽人對酌
兩人對酌山花開一杯一杯復一杯我醉欲眠卿且去明
朝有意抱琴來(齊賢曰陶潜飲酒若先醉/便語客我醉欲眠卿且去)
　　　春日醉起言志
處世若大夢胡為勞其生所以終日醉頽然卧前楹覺
來盼庭前一鳥花間鳴借問此何時春風語流鶯感之
欲嘆息對酒還自傾浩歌待明月曲盡巳忘情(士贇曰/太白此)
(詩擬陶/之作也)
　　　廬山東林寺夜懷
我尋青蓮宇獨往謝城闕霜清東林鐘水白虎溪月天
香生虛空天樂鳴不歇宴坐寂不動大千入毫髪湛然
㝠真心曠刼㫁出没(齊賢曰青蓮宇梵宫也廬山寺及/東林虎溪事見前士贇曰維摩詰)
(經曰舍利佛言憶念我昔曾於林中宴坐樹下時維摩/詰來謂我言唯舍利佛不必是坐為宴坐也夫宴坐者)
(不於三界現身是為宴坐不起滅定而現諸威儀是為/宴坐不捨道法而現見事是為宴坐心不在内亦不在)
(外是為宴坐於諸見不動而修行三十七品是為宴坐/不㫁煩惱而入涅槃是為宴坐楞嚴經云一切衆生従)
(無始來生死相續皆由不知常住真心性淨明體用諸/妄想此想不真故有輪轉釋藏經十六祖羅侯羅見僧)
(迦難入定方起尊者曰汝身定耶心定耶曰身心俱定/尊者曰何有出入曰雖有出入不失定相如金在井全)
(體常/寂)
　　　尋雍尊師隱居
群峭碧摩天逍遥不記年撥雲尋古道倚樹聽流泉花
暖青牛卧松髙白鶴眠語來江色暮獨自下寒煙(齊賢/曰青)
(牛花葉上小青虫也有兩角如蝸牛故云鶴經白鶴/陽鳥十六年小變六十大變千六百年形定色白)
　　　與史郎中欽聽黄鶴樓上吹笛
一為遷客去長沙西望長安不見家黄鶴樓中吹玉笛
江城五月落梅花(齊賢曰梅花/落笛中曲也)
　　　對酒
勸君莫拒杯春風笑人來桃李如舊識傾花向我開流
鶯啼碧樹明月窺金罍昨日朱顔子今日白髪催棘生
石虎殿鹿走姑蘇臺自古帝王宅城闕閉黄埃君若不
飲酒昔人安在哉(齊賢曰晉石虎簒位作大武殿於襄/國昔子胥諌呉王王不用乃曰臣今)
(見麋鹿遊姑/蘇之臺也)
　　　醉題王漢陽㕔
我似鷓鴣鳥南遷嬾北飛時尋漢陽令取醉月中歸(齊/賢)
(曰異物志鷓鴣鳥其志懷南不思/北徂漢陽縣在大別山之西)
　　　嘲王歴陽不肯飲酒
地白風色寒雪花大如手笑殺陶淵明不飲杯中酒浪
撫一張琴虛栽五株柳空負頭上巾吾於爾何有(士贇/曰陶)
(潜傳語/詳見前)
　　　獨坐敬亭山
衆鳥髙飛盡孤雲獨去閒相看兩不厭只有敬亭山(齊/賢)
(曰敬亭山/見前註)
　　　自遣
對酒不覺暝落花盈我衣醉起歩溪月鳥還人亦稀(齊/賢)
(曰日入/曰暝)
　　　訪戴天山道士不遇
犬吠水聲中桃花帶雨濃樹深時見鹿溪午不聞鐘野
竹分青靄飛泉挂碧峰無人知所去愁倚兩三松
　　　秋日與張少府楚城韋公藏書髙齋作
日下空亭暮城荒古跡餘地形連海盡天影落江虛舊
賞人雖隔新知樂未疎彩雲思作賦丹壁間藏書楂擁
隨流葉萍開出水魚夕來秋興滿囘首意何如(齊賢曰/楂水中)
(浮/木)
　　懐思
　　　秋夜獨坐懷故山
小隱慕安石遠遊學屈平天書訪江海雲卧起咸京入
侍瑤池宴出陪玉輦行誇胡新賦作諌獵短書成但奉
紫霄顧非邀青史名(齊賢曰謝安初盤桓東山屢違朝/命及登台輔常有東山之志屈原)
(名平作遠遊云悲時俗之迫阨兮願輕舉而遠遊咸京/即今之咸陽也司馬相如長楊賦及諌獵事已見前)
莊周空説劒墨翟恥論兵拙薄遂疎絶歸閒事耦耕顧
無蒼生望空愛紫芝榮寥落暝霞色微茫舊壑情秋山
綠蘿月今夕為誰明(齊賢曰莊子有説劒篇淮南子曰/楚欲攻宋墨子聞而悼之至郢見)
(楚王曰聞王將攻宋計必得宋而後攻之乎王曰不必/得宋曷為攻之墨子曰臣見王必傷義而不得宋王曰)
(公輸天下之巧士作雲梯之械以攻宋曷為弗取墨子/曰令公輸設攻臣請守之於是公輸班設攻宋之機墨)
(子設守宋之備九攻而墨子/九備之弗能入乃輟不攻宋)
　　　憶崔郎中宗之遊南陽遺吾孔子琴撫之澘然
　　　感舊
昔在南陽城唯飡獨山蕨憶與崔宗之白水弄素月時
過菊潭上縱酒無休歇泛此黄金花頽然清歌發一朝
摧玉樹生死殊飄忽留我孔子琴琴存人巳殁誰傳廣
陵散但哭邙山骨泉户何時明長掃狐兔窟(齊賢曰唐/鄧州南陽)
(郡寰宇記金陵溧水縣有獨山在縣東十里不與群山/連白水邑名見前盛𢎞之荆州記菊水出穰縣芳菊被)
(厓水極甘香嵇康將刑東市顧日影索琴彈之曰昔袁/孝尼從吾學廣陵散吾每靳之廣陵散於今絶矣)
　　　憶東山二首
不向東山久薔薇幾度花白雲還自散明月落誰家
　　　其二
我今攜謝妓長嘯絶人群欲報東山客開關掃白雲(齊/賢)
(曰謝安攜妓/東山事見前)
　　　望月有懷
清泉映疎松不知幾千古寒月揺清波流光入牕户對
此空長吟思君意何深無因見安道興盡愁人心(齊賢/曰晉)
(書王子猷訪戴安道/興盡而返事見前)
　　　對酒憶賀監二首(并序/)
　太子賓客賀公於長安紫極宫一見余呼余為謫仙
　人因解金龜換酒為樂悵然有懷而作是詩
四明有狂客風流賀季真長安一相見呼我謫仙人昔
好杯中物翻為松下塵金龜換酒處却憶淚沾巾(齊賢/曰賀)
(知章字季真與陸象先善象先曰季真清談風流吾一/日不見鄙吝生矣元宗時為太子賓客授秘書監晩節)
(放誕自號/四明狂客)
　　　其二
狂客歸四明山隂道士迎敕賜鏡湖水為君臺沼榮人
亡餘故宅空有荷花生念此杳如夢凄然傷我情(齊賢/曰四)
(明山見前賀知章天寶初病夢遊帝居數夕寤乃請為/道士還鄉里詔許之以宅為千秋觀而居又求周官湖)
(數頃為放生池有詔賜鏡湖剡川一曲既行帝賜詩皇/太子百官餞送擢其子一人為會稽郡司馬賜緋魚使)
(侍/養)
　　　重憶一首
欲向江東去定將誰舉杯稽山無賀老却棹酒船回(齊/賢)
(曰知章越州/會稽郡人)
　　　春滯沅湘有懷山中
沅湘春色還風暖煙草綠古之傷心人於此腸㫁續予
非懷沙客但美採菱曲所願歸東山寸心於此足
　　　落日憶山中
雨後煙景緑晴天散餘霞東風隨春歸發我枝上花花
落時欲暮見此令人嗟願遊名山去學道飛丹砂(士贇/曰丹)
(砂見/前)
　　　憶秋浦桃花舊遊時竄夜郎
桃花春水生白石今出没揺蕩女蘿枝半摇青天月不
知舊行徑初拳幾枝蕨三載夜郎還於兹錬金骨(齊賢/曰唐)
(夜郎縣𨽻溱州/桃花水見前)
　
　
　
　
　
　
　
　
　
　
　
　
　
　李太白集分類補註巻二十三
欽定四庫全書
　李太白集分類補註巻二十四
　　　　　　　　　　　宋　楊齊賢　集註
　　　　　　　　　　　元　蕭士贇　補註
　　感遇
　　　越中秋懷
越水遶碧山周迴數千里乃是天鏡中分明畫相似(一/本)
(首四句云蹈海思仲連遊山慕康/樂攀雲窮千峯弄水涉萬壑下同)愛此從冥捜永懷臨
湍遊一爲滄波客十見紅蕖秋觀濤壯天險望海令人
愁路遐迫西照歲晩悲東流何必探禹穴逝將歸蓬丘
不然五湖上亦可乗扁舟
　　　效古二首
朝入天苑中謁帝蓬萊宫青山映輦道碧樹摇煙空謬
題金閨籍得與銀臺通待詔奉明主抽毫頌清風歸時
落日晩躞蹀浮雲驄人馬本無意飛馳自豪雄入門紫
鴛鴦金井雙梧桐清歌弦古曲美酒沽新豐快意且爲
樂列筵坐羣公光景不可留生世如轉蓬早達勝晩遇
羞比垂釣翁(齊賢曰新豊事見前士贇/曰此詩樂府富貴之體也)
　　　其二
自古有秀色西施與東鄰蛾眉不可妬况乃效其矉所
以尹婕妤羞見邢夫人低頭不出氣塞黙少精神寄語
無鹽子如君何足珍(齊賢曰西施與東鄰矉及尹婕妤/羞見邢夫人事並見前士贇曰此)
(詩刺時以色相尚而不好德者故末句/反言之曰寄語無鹽子如君何足珍也)
　　　擬古十二首(士贇曰擬古者擬古詩也古人多/有此體至於句意亦不大相遠焉)
青天何歷歷明星如白石黃姑與織女相去不盈尺銀
河無鵲橋非時將安適閨人理紈素遊子悲行役瓶冰
知冬寒霜露欺遠客客似秋葉飛飄颻不言歸别後羅
帶長愁寛去時衣乗月託宵夢因之寄金徽(齊賢曰古/樂府東飛)
(伯勞西飛燕黃姑織女時相見淮南子烏鵲填河成橋/而渡織女又曰見瓶水之冰而知天下之寒唐羈縻州)
(有金徽州𨽻振武軍士贇曰古詩衆星何歴歴梁宗懔/荆楚歲時記黃姑即河鼓也盖託詞所致云爾雅河鼓)
(謂之牽牛庾師成遠期篇憶别春花飛已見秋葉稀淚/眼羞明鏡愁帶減寛衣得書未言反夢見道應歸坐使)
(紅顔歇獨掩青樓扉此篇傷時窮兵黷武行役無期度/男女怨曠不得遂其家室之情感時而悲者焉哀而不)
(傷怨而不誹真有國風之體/此晦菴之所謂聖於詩者歟)
　　　其二
高樓入青天下有白玉堂明月看欲墮當牕懸清光遥
夜一美人羅衣沾秋霜含情弄柔瑟彈作陌上桑絃聲
何激烈風巻遶飛梁行人皆躑躅棲鳥去迴翔但寫妾
意苦莫辭此曲傷願逢同心者飛作紫鴛鴦(齊賢曰古/詩西北有)
(高樓玉堂陌上桑及韓娥歌響繞梁鴛鴦事並見前士/贇曰長門賦懸明月以自照兮徂清夜於洞房此詩喻)
(賢者懷才抱藝有以聳動人之耳目而不屑以/身輕許於人思得同心同德者而依附之也)
　　　其三
長繩難繫日自古共悲辛黃金高北斗不惜買陽春石
火無留光還如世中人卽事巳如夢後來我誰身提壺
莫辭貧取酒㑹四鄰仙人殊恍惚未若醉中真(齊賢曰/古樂府)
(鑿石見火能幾時潘岳詩欻如敲石火提壺云提壺/沽美酒士贇曰此篇達生者之詩也古詩中有此體)
　　　其四
清都綠玉樹灼爍瑶臺春攀花弄秀色遠贈天仙人香
風送紫蘂直到扶桑津取掇世上艶所貴心之珍相思
傳一笑聊欲示情親(齊賢曰列子云清都紫微鈞天廣/樂帝之所居士贇曰此遊仙詩體)
　　　其五
今日風日好明日恐不如春風笑於人何乃愁自居吹
簫舞彩鳳酌醴鱠神魚千金買一醉取樂不求餘達士
遺天地東門有二疏愚夫同瓦石有才知巻舒無事坐
悲苦塊然涸轍鮒(齊賢曰蕭史吹簫感鳳凰來事見前/漢書疏廣疏受稱病乞骸骨上許之)
(公卿故人邑子祖道供帳東都門外士贇曰按鮒字本/作魚若作魚是重一字今當作鮒莊子守鯢鮒注曰鮒)
(音附又音蒲李云鯤鮒皆小魚也當作鮒音蒲無疑/此篇亦逹生而能與時巻舒者其太白之素志歟)
　　　其六
運速天地閉胡風結飛霜百草死冬月六龍頽西荒太
白出東方彗星揚精光鴛鴦非越鳥何爲眷南翔惟昔
鷹將犬今爲侯與王得水成蛟龍争池奪鳳凰北斗不
酌酒南箕空簸揚(齊賢曰晉志太白西方秋金義也進/退以俟兵其出東方失行中國敗妖)
(星一曰彗星所謂掃星小者數寸長或竟天見則兵起/大水主除舊布新彗體無光傳日而爲光故夕見則東)
(指辰見則西指在日南北皆隨日光而指鷹將犬言昔/鞘鷹牽犬獵於田野今皆爲王侯矣大東詩曰維南有)
(箕不可以簸揚維北有斗不可以挹酒漿士贇曰按此/篇當是太白從永王璘時嘗作詩諷王勤王而王不從)
(知王不足與有爲故作是詩也運速天地閉喻明皇晩/年賢人隱而羣小用事也胡風結飛霜喻祿山兵叛也)
(百草死冬月喻人民遭殺戮也六龍頽西荒喻明皇西/幸也太白出東方彗星揚精光喻兵興除舊布新也鴛)
(鴦非越鳥何爲眷南翔喻王原非南人何爲眷眷於南/方也惟昔鷹將犬今爲侯與王得水成蛟龍争池奪鳳)
(凰喻起於行伍而能立功者巳致高位也今卒伍之徒/能立功者尚致高位王何爲眷眷然擁兵南方翺翔江)
(上而不爲勤王之舉以立功名取爵位也哉北斗不酌/酒南箕空簸揚喻王終不足與有爲如北斗之空有斗)
(名而不可以挹酒漿南箕之空有箕名而不可以簸揚/也言有盡而意無窮豈後人作詩明譏顯刺者所可同)
(日語/哉)
　　　其七
世路今太行迴車竟何託萬族皆凋枯遂無少可樂曠
野多白骨幽魂共銷鑠榮貴當及時春華宜照灼人非
崑山玉安得長璀錯身没豈不朽榮名在麟閣(士贇曰/李善曰)
(春華喻少時也此篇乃熟識世故同歸/於盡惟當因時立功名以傳不朽耳)
　　　其八
月色不可掃客愁不可道玉露生秋衣流螢飛百草日
月終銷毁天地同枯槁蟪蛄啼青松安見此樹老金丹
寧誤俗昧者難精討爾非千歲翁多恨去世早飲酒入
玉壺藏身以爲寶(齊賢曰月令季夏之月腐草化爲螢/司馬相如云蟪蛄寒蟬也一名蝭蟧)
(春生夏死夏生秋死神仙傳壺公賣藥於汝南市日入/後跳入壺中士贇曰老子曰人之生也柔弱其死也堅)
(强萬物草木之生也柔脆其死也枯槁太白素志學仙/此詩是反古詩中服食求神仙多爲藥所誤之意猶反)
(騷/云)
　　　其九
生者爲過客死者爲歸人天地一逆旅同悲萬古塵月
兔空擣藥扶桑已成薪白骨寂無言青松豈知春前後
更嘆息浮榮何足珍(士贇曰古者謂死人爲歸人莊/子曰悲夫世人直爲物逆旅耳)
　　　其十
僊人騎綵鳳昨下閬風岑海水三清淺桃源一見尋遺
我綠玉杯兼之紫瓊琴杯以傾美酒琴以閒素心一物
非世有何論珠與金琴彈松裏風杯勸天上月風月長
相知世人何倐忽(齊賢曰東方朔十洲記崑崙有三角/一角正北上正北辰星之曜名閬風)
(巔/)
　　　其十一
涉江弄秋水愛此荷花鮮攀荷弄其珠蕩漾不成圓佳
期綵雲重欲贈隔遠天相思無由見悵望涼風前(士贇/曰此)
(比興之詩也首兩句喻賢者慕君之爵位而欲仕也三/句四句喻賢者纔得位而害之者已至也佳期是與佳)
(人相期也釋楚詞者曰不敢指言君尊故託辭曰佳人/也彩雲重者喻女謁讒夫之昌盛也欲贈隔遠天者喻)
(賢者欲有所獻言於君去天遠而爲女謁讒夫之所間/隔也相思無由見悵望涼風前者喻雖思君而無從見)
(君惟有悵望涼風之前曰寄吾眷戀之意云耳涼風/亦薄德之形容也辭微意顯可謂怨而不誹者矣)
　　　其十二
去去復去去辭君還憶君漢水旣殊流楚山亦此分人
生難稱意豈得長爲羣越燕喜海日燕鴻思朔雲别久
容華晩琅玕不能飯日落知天昏夢長覺道遠望夫登
高山化石竟不返(齊賢曰淮南子曰西方之美者有崑/崙之球琳琅玕註球琳琅玕皆美玉)
(登山望夫化石事見前巻士贇曰此篇其太白去國之/時所作乎身在江湖心居魏闕懷君憂國之意藹然見)
(於言辭之表末四句意是嗟嘆之詞雖遭時昏亂隔/絶遠方然愛君之心猶石之堅也辭嚴意婉悲夫)
　　　感興八首
瑶姬天帝女精彩化朝雲宛轉入宵夢無心向楚君錦
衾抱秋月綺席空蘭芬茫昧竟誰測虚傳宋玉文(齊賢/曰襄)
(陽耆舊傳云赤帝女瑶姬未行而卒塟于巫山之/陽故曰巫山之女楚王令宋玉賦神女事見前)
　　　其二
洛浦有宓妃飄颻雪爭飛輕雲拂素月了可見清輝解
珮欲西去含情詎相違香塵動羅襪綠水不沾衣陳王
徒作賦神女豈同歸好色傷大雅多爲世所譏(齊賢曰/漢書音)
(義云宓妃宓羲氏之女溺洛水爲神曹植洛神賦曰髣/髴兮若輕雲之蔽月飄颻兮若流風之迴雪又曰願誠)
(素之先逹兮解玉珮以要之又曰凌波微步羅襪生塵/士贇曰高唐神女二賦乃宋玉寓言以成其文章洛神)
(賦則子建擬之而作後世之人如癡子聽人說夢以爲/誠有是事至爲傳竒以實之惟太白知其託辭而譏之)
(可謂識見/高遠者矣)
　　　其三
裂素持作書將寄萬里懷眷眷待遠信竟歲無人來征
鴻務隨陽又不爲我棲委之在深篋蠧魚壞其題何如
投水中流落他人開不惜他人開但恐生是非(齊賢曰/鄭𤣥注)
(禮記曰素生帛也孔安國曰隨陽之鳥鴻鴈之属蠧魚/書中蟲也士贇曰晉書殷羨字洪橋爲豫章太守都下)
(人士因其致書者百餘匣行次石頭皆投之水/中曰沉者自沉浮者自浮殷洪橋不爲致書郵)
　　　其四
芙蓉嬌綠波桃李誇白日偶䝉春風榮生此艶陽質豈
無佳人色但恐花不實宛轉龍火飛零落互相失詎知
凌寒松千載長守一(士贇曰按此篇巳見二巻古詩四/十七首必是當時傳寫之誤編詩)
(者不能别姑存于此巻觀者試以首句/比並而論美惡顯然識者自見之矣)
　　　其五
十五遊神仙仙遊未曾歇吹笙吟松風汎瑟窺海月西
山玉童子使我錬金骨欲逐黃鶴飛相呼向蓬闕(士贇/曰此)
(比興之詩以喻賢/者相招以求祿仕)
　　　其六
西國有美女結樓青雲端蛾眉艶曉月一笑傾城歡高
節不可奪烱心如凝丹常恐彩色晚不爲人所觀安得
配君子共乗雙飛鸞(士贇曰此篇喻賢者有所抱負審/所去就不肯輕以身許人惟恐老)
(之將至功業未建於時無聞思見/君子盡心以事之與共祿位也)
　　　其七
朅來荆山客誰爲珉玉分良寶絶見棄虛持三獻君直
木忌先伐芬蘭哀自焚盈滿天所損沉溟道所羣東海
有碧水西山多白雲魯連及夷齊可以躡青芬(士贇曰/按此篇)
(巳見二巻古風三十六首但有/數語之異編詩者故兩存之)
　　　其八
嘉榖隱豐草草深苗且稀農夫旣不異孤穗將安歸常
恐委疇隴忽與秋蓬飛烏得薦宗廟爲君生光輝(齊賢/曰陶)
(潛詩種豆南山下草盛豆苗稀士贇曰此篇比興之詩/刺時賢之不能引類拔萃以爲國用者歟嘉榖隱豐草)
(草深苗且稀喻賢人在野混於常人之中常人類多而/賢人類少農夫旣不異孤穗將安歸蓋謂農夫知稼穡)
(者以喻惟賢則知賢也農夫見榖之在草而不别異之/猶賢者見賢之在野而不能薦進之也如此則將安適)
(歸乎常恐委疇隴忽與秋蓬飛者喻在野之賢惟恐老/之將至埋光鏟彩與草木俱腐也烏得薦宗廟爲君生)
(光輝者以喻在野之賢冀望在位之賢引而進之以羽/儀朝廷也嗟夫士懷才而不遇千載讀之猶有感激)
　　　寓言三首
周公負斧扆成王何夔蘷武王昔不豫剪𤓰投河湄賢
聖遇讒慝不免人君疑天風拔大木禾黍咸傷萎管蔡
扇蒼蠅公賦鴟鴞詩金縢若不啓忠信誰明之(齊賢曰/明堂位)
(曰周公朝諸侯于明堂之位天子負扆正南面而立武/王旣克商二年王有疾弗豫周公爲三壇北面植璧秉)
(珪告于大王王季文王又武王旣喪管叔及其羣弟流/言於國曰公將不利於孺子周公乃告二公曰我之弗)
(辟我無以告我先王周公居東二年則罪人斯得于後/公乃爲詩以貽王名之曰鴟鴞王未敢誚公秋大熟未)
(穫天大雷電以風禾盡偃大木斯拔王啓金縢之書得/周公代武王之說曰今天動威以彰周公之德惟朕小)
(子其新造我國家禮亦宜之王出郊天乃雨反風禾則/盡起士贇曰此詩懼讒也櫽括金縢之事以申其意耳)
　　　其二
摇裔雙綵鳳婉孌三青禽徃還瑶臺裏鳴舞玉山岑以
歡秦娥意復得王母心區區精衞鳥銜木空哀吟(齊賢/曰秦)
(娥弄玉也張揖曰三足鳥三足青鳥也主爲王母取食/士贇曰此篇比興之詩於時蓋有所諷刺焉彩鳳青禽)
(以比佞幸之人瑶臺玉山以比宫掖秦娥以比公主王/母以比后妃蓋以諷刺當時出入宫掖取媚后妃公主)
(以求爵位者精衞銜木石以比小臣懷區區報/國之心盡忠竭力而不見知者其意微而顯矣)
　　　其三
長安春色歸先入青門道綠楊不自持清風欲傾倒海
燕還秦宫雙飛入簾櫳相思不相見托夢遼城東(齊賢/曰唐)
(京兆府長安縣卽長安也霸城門民間謂之青門士贇/曰此篇閨思詩也良人從軍滔滔不歸感時觸物而動)
(懷眷之思者歟綠楊海燕以起興也/宛然國風之體所謂聖於詩者此哉)
　　　秋夕旅懷
涼風度秋海吹我鄉思飛連山去無際流水何時歸目
極浮雲色心斷明月暉芳草歇柔艶白露催寒衣夢長
銀漢落覺罷天星稀含悲想舊國泣下誰能揮(士贇曰/此詩太)
(自作於竄逐之後乎身在遐/荒心懷舊國詞意悲惋哀哉)
　　　感遇四首
吾愛王子晉得道伊洛濵金骨旣不毁玉顔長自春可
憐浮丘公猗靡與情親舉首白日間分明謝時人二仙
去巳遠夢想空慇懃(齊賢曰王子晉與浮丘公事見前/士贇曰此詩蓋有所懷託二仙而)
(言/也)
　　　其二
可嘆東籬菊莖疎葉且微雖言異蘭蕙亦自有芳菲未
泛盈樽酒徒沾清露輝當榮君不採飄落欲何依(士贇/曰此)
(篇喻賢者䝉朝廷養育之恩有才而不見用空受此恩/也當可用之時而若不採之惟有飄零老死而巳將安)
(所依乎是/可嘆也)
　　　其三
昔余聞姮娥竊藥駐雲髪不自嬌玉顔方希錬金骨飛
去身莫返含笑坐明月紫宫誇蛾眉隨手㑹凋歇(士贇/曰此)
(篇遊仙體也末句諷以/色事人色衰愛弛者)
　　　其四
宋玉事楚王立身本高潔巫山賦綵雲郢路歌白雪舉
國莫能和巴人皆巻舌一感登徒言恩情遂中絶(齊賢/曰此)
(篇櫽括宋玉答楚王問及高唐登徒子好色賦事見前/士贇曰此篇太白特借宋玉事以申己之意耳如後篇)
(詠壁上鸚鵡/亦此意也)
　　寫懷
　　　翰林讀書言懷呈集賢諸學士
晨趨紫禁中夕待金門詔觀書散遺帙探古窮至妙片
言茍㑹心掩巻忽而笑青蠅易相㸃白雪難同調本是
疎散人屢貽褊促誚雲天屬清朗林壑憶遊眺或時清
風來閒倚欄下嘯嚴光桐廬溪謝客臨海嶠功成謝人
間從此一投釣(士贇曰帙書衣也毛詩箋青蠅能汙白/使黒莊子陽春白雪其調高其和寡嚴)
(光謝客事見前巻此太白寫心之/作觀此則前效古一首槩可見矣)
　　　尋陽紫極宮感秋作
何處聞秋聲翛翛北窓竹迴薄萬古心攬之不盈掬静
坐觀衆妙浩然媚幽獨白雲南山來就我簷下宿嬾從
唐生決羞訪季主卜四十九年非一往不可復野情轉
蕭散世道有飜覆陶令歸去來田家酒應熟(齊賢曰唐/生決疑事)
(見前史記司馬季主楚人卜於長安東市宋忠賈誼俱/出洗沐遊於卜肆謁司馬季主淮南子蘧伯玉年五十)
(而知四十九年非士贇曰太白/雅尚沖澹是亦書懷之什也)
　　　江上秋懷
餐霞卧舊壑散髪謝遠遊山蟬號枯桑始復知天秋朔
鴈别海裔越燕辭江樓颯颯風巻沙茫茫霧縈洲黃雲
結暮色白水揚寒流惻愴心自悲潺湲淚難收蘅蘭方
蕭瑟長嘆令人愁(齊賢曰爾雅注杜蘅似葵而香士贇/曰漢書袁閎散髪絶世此太白傷己)
(之作也不惟傷已而復/爲同類者傷之悲夫)
　　　秋夕書懷(一作秋日/南遊書懷)
北風吹海鴈南渡落寒聲感此瀟湘客凄其流浪情海
懷結滄洲(一作逺心/飛蒼梧)霞(一作/遐)想遊赤城始探蓬壺事(一/作)
(術/)旋覺天地輕澹然吟(一作/思)高秋閒卧瞻太清蘿月掩
(一作/隱)空幕松霜結(一作/雲散)前楹滅見息羣動獵微窮至精
桃花有源水可以保吾生(齊賢曰天台山圖曰赤城山/天台之南蓬壺蓬萊方壺也)
(士贇曰太白當謫逐之時乃能以/仙遊自解可謂善處患難者矣)
　　　避地司空原言懷
南風昔不競豪聖思經綸劉琨與祖逖起舞雞鳴晨雖
有匡濟心終爲樂禍人我則異於是潛光皖水濵卜築
司空原北將天柱鄰雪霽萬里月雲開九江春(齊賢曰/祖逖與)
(劉琨聞雞起舞事見前寰宇記皖/水在懷寧縣西北灊縣有天柱山)俟乎泰階平然後託
微身傾家事金鼎年貌可長新所願得此道終然保清
真弄景奔日馭攀星戯河津一隨王喬去長年玉天賓
(齊賢曰泰/階事見前)
　　　上崔相百憂章(時在潯/陽獄)
共公赫怒天維中摧鯤鯨噴蕩揚濤起雷魚龍陷人成
此禍胎火焚崐山玉石相磓仰希霖雨灑寳炎煨箭發
石開戈揮日迴鄒衍慟哭燕霜颯來(齊賢曰列子曰共/工氏與顓頊争為)
(帝怒而觸不周之山折天柱絶地維書火炎崑岡玉石/俱焚淮南子曰鄒衍盡忠於燕惠王王信譖而繫之鄒)
(衍仰天而哭正/夏天爲之降霜)微誠不感猶縶夏臺蒼鷹搏攫丹棘崔
嵬豪聖凋枯王風傷哀斯文未喪東岳豈頽穆逃楚難
鄒脫吳災見機苦遲二公所咍驥不驟進麟何來哉(齊/賢)
(曰史記桀召湯而囚之夏臺已而釋之郅都爲中尉嚴/酷行法不避貴戚列侯宗室見都側目而視號曰蒼鷹)
(豪聖周公也周公遭流言之變王道凋枯故豳以下諸/詩哀傷之檀弓孔子歌曰泰山其頽乎漢書楚元王少)
(時嘗與魯穆生白生申公俱受詩於浮丘伯後以穆生/白生申公爲中大夫穆生不嗜酒元王每置酒嘗爲設)
(醴及王戊卽位常設後㤀設焉穆生退曰可以逝矣醴/酒不設王之意怠不去楚人將鉗我於市稱疾卧申公)
(白生强起之穆生日易稱知幾其神乎君子見幾而作/不俟終日遂謝病去申公白生獨留王戊稍淫暴二人)
(諌不聽衣之赭衣使舂於市鄒陽齊人仕吳久之吳王/隂有邪謀陽奏書諌王不納其言於是陽去之梁從孝)
(王遊士贇曰說文/楚人謂相啁曰咍)星離一門草擲二孩萬憤結習憂從
中催金瑟玉壺盡爲愁媒舉酒太息泣血盈杯台星再
朗天網重恢屈法申恩棄瑕取材冶長非罪尼父無猜
覆盆儻舉應照寒灰(齊賢曰天官書曰魁下六星兩兩/相比者名曰三台老子天網恢恢)
(疎而不漏孔子曰公冶長/雖在縲絏之中非其罪也)
　　　萬憤詞投魏郎中
海水渤潏人罹鯨鯢蓊胡沙而四塞始滔天於燕齊何
六龍之浩蕩遷白日於秦西九土星分嗸嗸栖栖南冠
君子呼天而啼戀高堂而掩泣淚血地而成泥時當春
而不草獨幽怨而沉迷(齊賢曰左傳注鯨鯢大魚名以/喻不義之人吞食小國齊之北)
(曰渤海燕之東曰遼海左傳晉侯曰南冠而縶者誰有/司對曰鄭人所獻楚囚也使稅之問其族曰伶人也遂)
(操南音公語范文子曰楚囚君子也士贇曰時安祿山/反范陽燕地故云蓊胡沙而四塞日君象時明皇方幸)
(蜀都故曰遷白日於/西秦高堂喻朝廷也)兄九江兮弟三峽悲羽化之難齊
穆陵關北愁愛子豫章天南隔老妻一門骨肉散百草
遇難不復相提攜樹榛拔桂囚鸞寵雞舜昔授禹伯成
耕犁德自此衰吾將安棲好我者恤我不好我者何忍
臨危而相擠子胥鴟夷彭越醢醯自古豪烈胡爲此繄
蒼蒼之天高乎視低如其聽卑脫我牢狴儻辨美玉君
收白珪(齊賢日九江三峽見前唐志沂州沂水縣有穆/陵關洪州豫章郡南昌縣本豫章縣荘子曰堯)
(治天下伯成子高立爲諸侯堯授舜舜授禹伯成子高/辭為諸侯而耕禹往見之疾趨隴下避之或問曰堯治)
(天下吾子立為諸侯堯授舜舜授禹而吾子辭為諸侯/而耕何也子高曰堯治天下不賞而民勸不罰而民畏)
(今子賞罰而民且不仁德自此衰刑自此立後世之亂/自此始矣夫子盍行耶耕而不顧子胥鴟夷事見前巻)
(漢祖醯醢彭越/以徧賜諸侯)
　　　荆州賊平臨洞庭言懷作
脩蛇橫洞庭吞象臨江島積骨成巴陵遺言聞楚老水
窮三苗國地窄三湘道歲晏天崢嶸時危人枯槁思歸
阻喪亂去國傷懷抱(齊賢曰唐岳州巴陵郡有象湖巴/蛇吞象暴骨於此因以名湖寰宇)
(記羿殺巴蛇於洞庭/其骨若陵故曰巴陵)郢路方丘墟章華亦傾倒風悲猿
嘯苦木落鴻飛早日隱西赤沙月明東城草關河望已
絶氛霧行當掃長呌天可聞吾將問蒼昊(齊賢曰赤沙/湖在洞庭西)
(通為/沙湖)
　　　覽鏡書懷
得道無古今失道還衰老自笑鏡中人白髮如霜草捫
心空嘆息問影何枯槁桃李竟何言終成南山皓(齊賢/曰捫)
(摸也南山皓/卽商山四皓)
　　　田園言懷
賈誼三年謫班超萬里侯何如牽白犢飲水對清流(齊/賢)
(曰賈誼為長沙王太傅事見前班超扶風平陵人行請/相者相者指曰生燕頷虎頸飛而食肉此萬里侯相也)
(後將本所從三千餘人平定西域五十餘國皆/納質内属明年下詔封超為定遠侯邑千戸)
　　　江南春懷
青春幾何時黄鳥鳴不歇天涯失鄉(一作/歸)路江外老華
髮心飛秦塞雲影滯楚關月身世殊爛漫田園久蕪没
歲晏何所從長歌謝金闕(齊賢曰黃鳥黄鸝也士贇曰/此太白流離湘楚之詩乎食)
(息不忘君其/志亦可哀矣)
　　詠物
　　　聽蜀僧濬彈琴(蜀中/)
蜀僧抱綠綺西下峨眉峰爲我一揮手如聽萬壑松客
心洗流水餘響入霜鐘不覺碧山暮秋雲暗幾重(齊賢/曰樂)
(書相如蔡琰之綠綺峨眉山見前巻列子伯牙鼓琴志/在流水山海經豐山有九鐘是知霜鳴郭璞曰霜降則)
(鐘鳴故/言知也)
　　　魯東門觀刈蒲
魯國寒事早初霜刈渚蒲揮鎌若轉月拂水生連珠此
草最可珍何必貴龍鬚織作玉牀席欣承清夜娛罷衣
能再拂不畏素塵蕪(士贇曰龍鬚草名此詩借蒲起興/以自比也其有望君再用之意乎)
(白之志亦/可哀矣)
　　　詠鄰女東牕海石榴
魯女東牕下海榴世所希珊瑚映綠水未足比光輝清
香隨風發落日好鳥歸願爲東南枝低舉拂羅衣無由
共攀折引領望金扉(齊賢曰新羅多海紅并海石榴西/域傳大秦國西南距海八百里到)
(珊瑚洲底有盤石珊瑚生其上海人乗船沉鐵網水底/發其根取之士贇曰此君子在野思見君子盡心事之)
(之/意)
　　　南軒松
南軒有孤松柯葉自綿羃清風無閒時瀟洒終日夕陰
生古苔綠色染秋煙碧何當凌雲霄直上數千尺(齊賢/曰羃)
(覆/也)
　　　詠山樽二首(前一首作詠柳/少府山癭木樽)
蟠木不雕飾且將斤斧疎樽成山岳勢材是棟梁餘外
與金罍並中涵玉醴虛慙君垂拂拭遂忝玳筵居
　　　其二
擁腫寒山木嵌空成酒樽愧無江海量偃蹇在君門(齊/賢)
(曰莊子惠子曰吾有大樹人謂之/樗其大木擁腫而不中繩墨規矩)
　　　初出金門尋王侍御不遇詠壁上鸚鵡(一作勅/放歸山)
　　　(留别陸侍御/不遇詠鸚鵡)
落羽辭金殿孤鳴咤綉衣能言終見棄還向隴西飛(齊/賢)
(曰此太白自况也曲禮/曰鸚鵡能言不離飛鳥)
　　　紫藤樹
紫藤掛雲木花蔓冝陽春密葉隱歌鳥香風留美人(齊/賢)
(曰歌鳥/見一巻)
　　　觀放白鷹二首
八月邊風高胡鷹白錦毛孤飛一片雪百里見秋毫(士/贇)
(曰孟子曰明足/以察秋毫之末)
　　　其二
寒冬十二月蒼鷹八九毛寄言燕雀莫相啅(隲握/切)自有
雲霄萬里高
　　　觀博平王志安少府山水粉圖
粉壁爲空天丹青狀江海游雲不知歸日見白鷗在博
平真人王志安沉吟至此願掛冠松溪石磴帶秋色愁
客思歸坐曉寒(齊賢曰唐博州博平郡博/平縣掛冠辭祿而去也)
　　　題雍丘崔明府丹竈
美人爲政本忘機服藥求仙事不違葉縣已泥丹竈畢
瀛洲當伴赤松歸先師有訣神將助大聖無心火自飛
九轉但能生羽翼雙鳬忽去定何依(齊賢曰王喬高葉/令有神術及赤松)
(事見/前巻)
　　　觀元丹丘坐巫山屏風
昔遊三峽見巫山見畫巫山宛相似疑是天邊十二峯
飛入君家綵屏裏寒松蕭颯如有聲陽臺微茫如有情
錦衾瑶席何寂寂楚王神女徒盈盈高咫尺如千里翠
屏丹崖燦如綺蒼蒼遠樹圍荆門歴歴行舟泛巴水水
石潺湲萬壑分煙光草色俱氛氲溪花笑日何年發江
客聽猿幾歳聞使人對此心緬邈疑入嵩丘夢綵雲(齊/賢)
(曰巫山三峽及陽臺神女事並見前南史景陵王子艮/傳賁字文煥善畫能於扇上圖山水咫尺之内便登高)
(萬里爲遥士贇/曰緬邈長遠也)
　　　求崔山人百丈崖瀑布圖
百丈素崖裂四山丹壁開龍潭中噴射晝夜生風雷但
見瀑泉落如潨雲漢來聞君寫真圖島嶼備縈迴石黛
刷幽草曾清澤古苔幽緘儻相傳何必向天台(齊賢曰/說文瀑)
(飛泉也潨水㑹也又小水入大水本草曾清/生蜀中山谷及越嶲陶隱居云與空青同)
　　　見野草中有曰白頭翁者
醉入田家去行歌荒野中如何青草裏亦有白頭翁折
取對明鏡宛將衰鬢同微芳似相誚留恨向東風(齊賢/曰本)
(草白頭翁一名野犬一名胡王使者一名奈何草生高/山谷及野田陶隱居云處處有近根處有白茸狀似人)
(白頭故/以爲名)
　　　流夜郎題葵葉
慙君能衞足嘆我遠移根白日如分照還歸守故園(齊/賢)
(曰左傳鮑莊子之智不/如葵葵猶能衛其足)
　　　瑩禪師房觀山海圖
真僧閉精宇滅跡含逹觀列嶂圖雲山攢峰入霄漢丹
崖森在目清晝疑巻幔蓬壺來軒牕瀛海入几案烟濤
爭噴薄島嶼相凌亂征㠶飄空中瀑水灑天半崢嶸若
可陟想像徒盈嘆杳與真心冥遂諧靜者翫如登赤城
裏揭步滄洲畔卽事能娛人從兹得消散
　　　白鷺鶿
白鷺下秋水孤飛如墜霜心閒且未去獨立沙洲傍
　　　詠槿
園花笑荒年池草艶春色猶不如槿花嬋娟玉階側芬
榮何夭促零落在瞬息豈若瓊樹枝終歲長翕赩(士贇/曰槿)
(花朝華暮落一名日及/一名蕣華取一瞬之義)
　　　詠桂
世人種桃李皆在金張門攀折爭捷徑及此春風暄一
朝天霜下榮耀難久存安知南山桂綠葉垂芳根清陰
亦可託何惜樹君園
　　　白胡桃
紅羅䄂裏分明現白玉盤中看却無疑是老僧休念誦
腕前推下水晶珠
　　　巫山枕障
巫山枕障畫高丘白帝城邊樹色秋朝雲夜入無行處
巴水橫天更不流(齊賢曰全篇/事並見前註)
　　　南奔書懷
遥夜何漫漫空歌白石爛甯戚未匡齊陳平終佐漢攙
搶掃河洛直割鴻溝半厯數方未遷雲雷屢多難(齊賢/曰寗)
(戚歌見前巻陳平家貧好讀書有田三十畆獨與兄伯/居伯常耕作縱平使遊學仕魏王咎爲太僕人或讒之)
(平亡去因魏無知求見漢王漢王與語悅之拜爲都尉/掃河洛謂祿山反據洛陽也史記項王與漢約中分天)
(下割鴻溝以西爲/漢鴻溝以東爲楚)天人秉旄鉞虎竹光藩翰侍筆黄金
臺傳觴青玉案不因秋風起自有思歸嘆主將動讒疑
王師忽離叛自來白沙上(一作兵羅/滄海上)鼓譟丹陽岸賔御
如浮雲從風各消散(齊賢曰天人指永王璘張翰因秋/風起思蓴鱸事見前宣州當塗縣)
(貞觀八年省丹陽縣/入焉縣有丹陽湖)舟中指可掬城上骸爭爨草草出
近關行行昩前算南奔劇星火北㓂無涯畔顧乏七寶
鞭留連道傍翫太白夜食昴長虹日中貫秦趙興天兵
茫茫九州亂感遇明主恩頗高祖逖言遇江誓流水志
在清中原拔劒擊前柱悲歌難重論(齊賢曰左傳邲之/戰楚乗晉軍倉猝)
(不知所爲鼓於軍中曰先濟者有賞中軍下軍爭舟舟/中之指可掬也又楚人圍宋將去申叔時僕日築室反)
(耕者宋必聽命從之宋人懼使華元夜入楚師登子反/之牀起之曰敝邑易子而食析骸而爨雖然城下之盟)
(有以國斃不能從也晉王敦鎮姑孰將舉兵内向明帝/密知之乃乗巴鎮駿馬微行全湖隂察其營壘而出敦)
(晝寢夢日環其城起曰此必黄鬚鮮卑奴來也使五騎/物色追帝帝亦馳去馬有遺糞輒以水灌之見逆旅賣)
(食姬以七寶鞭與之日後有騎來可以此示也俄而追/者至問姬姬日去已遠矣因以鞭示之五騎傳翫稽留)
(遂久又見馬糞冷以爲信遠而止不追蘇林曰秦白起/伐趙破長平軍欲遂滅趙遣衞先生説昭王益兵糧爲)
(應侯所害事用不成其精誠上逹於天故太白爲之食/昴昴趙分將有兵故太白食食者干歴之也荆軻白虹)
(貫日漢臣拔劒擊柱及祖逖志清中原事並見前巻士/贇曰按此篇用事偏枯句意倒雜決非太白之作姑存)
(而置諸巻末以/俟心知其意者)
　
　
　
　
　
　
　
　
　李太白集分類補註巻二十四
欽定四庫全書
　李太白集分類補註巻二十四
　　　　　　　　　　　宋　楊齊賢　集註
　　　　　　　　　　　元　蕭士贇　補註
　　感遇
　　　越中秋懷
越水遶碧山周迴數千里乃是天鏡中分明畫相似(一/本)
(首四句云蹈海思仲連遊山慕康/樂攀雲窮千峯弄水涉萬壑下同)愛此從冥捜永懷臨
湍遊一爲滄波客十見紅蕖秋觀濤壯天險望海令人
愁路遐迫西照歲晩悲東流何必探禹穴逝將歸蓬丘
不然五湖上亦可乗扁舟
　　　效古二首
朝入天苑中謁帝蓬萊宫青山映輦道碧樹摇煙空謬
題金閨籍得與銀臺通待詔奉明主抽毫頌清風歸時
落日晩躞蹀浮雲驄人馬本無意飛馳自豪雄入門紫
鴛鴦金井雙梧桐清歌弦古曲美酒沽新豐快意且爲
樂列筵坐羣公光景不可留生世如轉蓬早達勝晩遇
羞比垂釣翁(齊賢曰新豊事見前士贇/曰此詩樂府富貴之體也)
　　　其二
自古有秀色西施與東鄰蛾眉不可妬况乃效其矉所
以尹婕妤羞見邢夫人低頭不出氣塞黙少精神寄語
無鹽子如君何足珍(齊賢曰西施與東鄰矉及尹婕妤/羞見邢夫人事並見前士贇曰此)
(詩刺時以色相尚而不好德者故末句/反言之曰寄語無鹽子如君何足珍也)
　　　擬古十二首(士贇曰擬古者擬古詩也古人多/有此體至於句意亦不大相遠焉)
青天何歷歷明星如白石黃姑與織女相去不盈尺銀
河無鵲橋非時將安適閨人理紈素遊子悲行役瓶冰
知冬寒霜露欺遠客客似秋葉飛飄颻不言歸别後羅
帶長愁寛去時衣乗月託宵夢因之寄金徽(齊賢曰古/樂府東飛)
(伯勞西飛燕黃姑織女時相見淮南子烏鵲填河成橋/而渡織女又曰見瓶水之冰而知天下之寒唐羈縻州)
(有金徽州𨽻振武軍士贇曰古詩衆星何歴歴梁宗懔/荆楚歲時記黃姑即河鼓也盖託詞所致云爾雅河鼓)
(謂之牽牛庾師成遠期篇憶别春花飛已見秋葉稀淚/眼羞明鏡愁帶減寛衣得書未言反夢見道應歸坐使)
(紅顔歇獨掩青樓扉此篇傷時窮兵黷武行役無期度/男女怨曠不得遂其家室之情感時而悲者焉哀而不)
(傷怨而不誹真有國風之體/此晦菴之所謂聖於詩者歟)
　　　其二
高樓入青天下有白玉堂明月看欲墮當牕懸清光遥
夜一美人羅衣沾秋霜含情弄柔瑟彈作陌上桑絃聲
何激烈風巻遶飛梁行人皆躑躅棲鳥去迴翔但寫妾
意苦莫辭此曲傷願逢同心者飛作紫鴛鴦(齊賢曰古/詩西北有)
(高樓玉堂陌上桑及韓娥歌響繞梁鴛鴦事並見前士/贇曰長門賦懸明月以自照兮徂清夜於洞房此詩喻)
(賢者懷才抱藝有以聳動人之耳目而不屑以/身輕許於人思得同心同德者而依附之也)
　　　其三
長繩難繫日自古共悲辛黃金高北斗不惜買陽春石
火無留光還如世中人卽事巳如夢後來我誰身提壺
莫辭貧取酒㑹四鄰仙人殊恍惚未若醉中真(齊賢曰/古樂府)
(鑿石見火能幾時潘岳詩欻如敲石火提壺云提壺/沽美酒士贇曰此篇達生者之詩也古詩中有此體)
　　　其四
清都綠玉樹灼爍瑶臺春攀花弄秀色遠贈天仙人香
風送紫蘂直到扶桑津取掇世上艶所貴心之珍相思
傳一笑聊欲示情親(齊賢曰列子云清都紫微鈞天廣/樂帝之所居士贇曰此遊仙詩體)
　　　其五
今日風日好明日恐不如春風笑於人何乃愁自居吹
簫舞彩鳳酌醴鱠神魚千金買一醉取樂不求餘達士
遺天地東門有二疏愚夫同瓦石有才知巻舒無事坐
悲苦塊然涸轍鮒(齊賢曰蕭史吹簫感鳳凰來事見前/漢書疏廣疏受稱病乞骸骨上許之)
(公卿故人邑子祖道供帳東都門外士贇曰按鮒字本/作魚若作魚是重一字今當作鮒莊子守鯢鮒注曰鮒)
(音附又音蒲李云鯤鮒皆小魚也當作鮒音蒲無疑/此篇亦逹生而能與時巻舒者其太白之素志歟)
　　　其六
運速天地閉胡風結飛霜百草死冬月六龍頽西荒太
白出東方彗星揚精光鴛鴦非越鳥何爲眷南翔惟昔
鷹將犬今爲侯與王得水成蛟龍争池奪鳳凰北斗不
酌酒南箕空簸揚(齊賢曰晉志太白西方秋金義也進/退以俟兵其出東方失行中國敗妖)
(星一曰彗星所謂掃星小者數寸長或竟天見則兵起/大水主除舊布新彗體無光傳日而爲光故夕見則東)
(指辰見則西指在日南北皆隨日光而指鷹將犬言昔/鞘鷹牽犬獵於田野今皆爲王侯矣大東詩曰維南有)
(箕不可以簸揚維北有斗不可以挹酒漿士贇曰按此/篇當是太白從永王璘時嘗作詩諷王勤王而王不從)
(知王不足與有爲故作是詩也運速天地閉喻明皇晩/年賢人隱而羣小用事也胡風結飛霜喻祿山兵叛也)
(百草死冬月喻人民遭殺戮也六龍頽西荒喻明皇西/幸也太白出東方彗星揚精光喻兵興除舊布新也鴛)
(鴦非越鳥何爲眷南翔喻王原非南人何爲眷眷於南/方也惟昔鷹將犬今爲侯與王得水成蛟龍争池奪鳳)
(凰喻起於行伍而能立功者巳致高位也今卒伍之徒/能立功者尚致高位王何爲眷眷然擁兵南方翺翔江)
(上而不爲勤王之舉以立功名取爵位也哉北斗不酌/酒南箕空簸揚喻王終不足與有爲如北斗之空有斗)
(名而不可以挹酒漿南箕之空有箕名而不可以簸揚/也言有盡而意無窮豈後人作詩明譏顯刺者所可同)
(日語/哉)
　　　其七
世路今太行迴車竟何託萬族皆凋枯遂無少可樂曠
野多白骨幽魂共銷鑠榮貴當及時春華宜照灼人非
崑山玉安得長璀錯身没豈不朽榮名在麟閣(士贇曰/李善曰)
(春華喻少時也此篇乃熟識世故同歸/於盡惟當因時立功名以傳不朽耳)
　　　其八
月色不可掃客愁不可道玉露生秋衣流螢飛百草日
月終銷毁天地同枯槁蟪蛄啼青松安見此樹老金丹
寧誤俗昧者難精討爾非千歲翁多恨去世早飲酒入
玉壺藏身以爲寶(齊賢曰月令季夏之月腐草化爲螢/司馬相如云蟪蛄寒蟬也一名蝭蟧)
(春生夏死夏生秋死神仙傳壺公賣藥於汝南市日入/後跳入壺中士贇曰老子曰人之生也柔弱其死也堅)
(强萬物草木之生也柔脆其死也枯槁太白素志學仙/此詩是反古詩中服食求神仙多爲藥所誤之意猶反)
(騷/云)
　　　其九
生者爲過客死者爲歸人天地一逆旅同悲萬古塵月
兔空擣藥扶桑已成薪白骨寂無言青松豈知春前後
更嘆息浮榮何足珍(士贇曰古者謂死人爲歸人莊/子曰悲夫世人直爲物逆旅耳)
　　　其十
僊人騎綵鳳昨下閬風岑海水三清淺桃源一見尋遺
我綠玉杯兼之紫瓊琴杯以傾美酒琴以閒素心一物
非世有何論珠與金琴彈松裏風杯勸天上月風月長
相知世人何倐忽(齊賢曰東方朔十洲記崑崙有三角/一角正北上正北辰星之曜名閬風)
(巔/)
　　　其十一
涉江弄秋水愛此荷花鮮攀荷弄其珠蕩漾不成圓佳
期綵雲重欲贈隔遠天相思無由見悵望涼風前(士贇/曰此)
(比興之詩也首兩句喻賢者慕君之爵位而欲仕也三/句四句喻賢者纔得位而害之者已至也佳期是與佳)
(人相期也釋楚詞者曰不敢指言君尊故託辭曰佳人/也彩雲重者喻女謁讒夫之昌盛也欲贈隔遠天者喻)
(賢者欲有所獻言於君去天遠而爲女謁讒夫之所間/隔也相思無由見悵望涼風前者喻雖思君而無從見)
(君惟有悵望涼風之前曰寄吾眷戀之意云耳涼風/亦薄德之形容也辭微意顯可謂怨而不誹者矣)
　　　其十二
去去復去去辭君還憶君漢水旣殊流楚山亦此分人
生難稱意豈得長爲羣越燕喜海日燕鴻思朔雲别久
容華晩琅玕不能飯日落知天昏夢長覺道遠望夫登
高山化石竟不返(齊賢曰淮南子曰西方之美者有崑/崙之球琳琅玕註球琳琅玕皆美玉)
(登山望夫化石事見前巻士贇曰此篇其太白去國之/時所作乎身在江湖心居魏闕懷君憂國之意藹然見)
(於言辭之表末四句意是嗟嘆之詞雖遭時昏亂隔/絶遠方然愛君之心猶石之堅也辭嚴意婉悲夫)
　　　感興八首
瑶姬天帝女精彩化朝雲宛轉入宵夢無心向楚君錦
衾抱秋月綺席空蘭芬茫昧竟誰測虚傳宋玉文(齊賢/曰襄)
(陽耆舊傳云赤帝女瑶姬未行而卒塟于巫山之/陽故曰巫山之女楚王令宋玉賦神女事見前)
　　　其二
洛浦有宓妃飄颻雪爭飛輕雲拂素月了可見清輝解
珮欲西去含情詎相違香塵動羅襪綠水不沾衣陳王
徒作賦神女豈同歸好色傷大雅多爲世所譏(齊賢曰/漢書音)
(義云宓妃宓羲氏之女溺洛水爲神曹植洛神賦曰髣/髴兮若輕雲之蔽月飄颻兮若流風之迴雪又曰願誠)
(素之先逹兮解玉珮以要之又曰凌波微步羅襪生塵/士贇曰高唐神女二賦乃宋玉寓言以成其文章洛神)
(賦則子建擬之而作後世之人如癡子聽人說夢以爲/誠有是事至爲傳竒以實之惟太白知其託辭而譏之)
(可謂識見/高遠者矣)
　　　其三
裂素持作書將寄萬里懷眷眷待遠信竟歲無人來征
鴻務隨陽又不爲我棲委之在深篋蠧魚壞其題何如
投水中流落他人開不惜他人開但恐生是非(齊賢曰/鄭𤣥注)
(禮記曰素生帛也孔安國曰隨陽之鳥鴻鴈之属蠧魚/書中蟲也士贇曰晉書殷羨字洪橋爲豫章太守都下)
(人士因其致書者百餘匣行次石頭皆投之水/中曰沉者自沉浮者自浮殷洪橋不爲致書郵)
　　　其四
芙蓉嬌綠波桃李誇白日偶䝉春風榮生此艶陽質豈
無佳人色但恐花不實宛轉龍火飛零落互相失詎知
凌寒松千載長守一(士贇曰按此篇巳見二巻古詩四/十七首必是當時傳寫之誤編詩)
(者不能别姑存于此巻觀者試以首句/比並而論美惡顯然識者自見之矣)
　　　其五
十五遊神仙仙遊未曾歇吹笙吟松風汎瑟窺海月西
山玉童子使我錬金骨欲逐黃鶴飛相呼向蓬闕(士贇/曰此)
(比興之詩以喻賢/者相招以求祿仕)
　　　其六
西國有美女結樓青雲端蛾眉艶曉月一笑傾城歡高
節不可奪烱心如凝丹常恐彩色晚不爲人所觀安得
配君子共乗雙飛鸞(士贇曰此篇喻賢者有所抱負審/所去就不肯輕以身許人惟恐老)
(之將至功業未建於時無聞思見/君子盡心以事之與共祿位也)
　　　其七
朅來荆山客誰爲珉玉分良寶絶見棄虛持三獻君直
木忌先伐芬蘭哀自焚盈滿天所損沉溟道所羣東海
有碧水西山多白雲魯連及夷齊可以躡青芬(士贇曰/按此篇)
(巳見二巻古風三十六首但有/數語之異編詩者故兩存之)
　　　其八
嘉榖隱豐草草深苗且稀農夫旣不異孤穗將安歸常
恐委疇隴忽與秋蓬飛烏得薦宗廟爲君生光輝(齊賢/曰陶)
(潛詩種豆南山下草盛豆苗稀士贇曰此篇比興之詩/刺時賢之不能引類拔萃以爲國用者歟嘉榖隱豐草)
(草深苗且稀喻賢人在野混於常人之中常人類多而/賢人類少農夫旣不異孤穗將安歸蓋謂農夫知稼穡)
(者以喻惟賢則知賢也農夫見榖之在草而不别異之/猶賢者見賢之在野而不能薦進之也如此則將安適)
(歸乎常恐委疇隴忽與秋蓬飛者喻在野之賢惟恐老/之將至埋光鏟彩與草木俱腐也烏得薦宗廟爲君生)
(光輝者以喻在野之賢冀望在位之賢引而進之以羽/儀朝廷也嗟夫士懷才而不遇千載讀之猶有感激)
　　　寓言三首
周公負斧扆成王何夔蘷武王昔不豫剪𤓰投河湄賢
聖遇讒慝不免人君疑天風拔大木禾黍咸傷萎管蔡
扇蒼蠅公賦鴟鴞詩金縢若不啓忠信誰明之(齊賢曰/明堂位)
(曰周公朝諸侯于明堂之位天子負扆正南面而立武/王旣克商二年王有疾弗豫周公爲三壇北面植璧秉)
(珪告于大王王季文王又武王旣喪管叔及其羣弟流/言於國曰公將不利於孺子周公乃告二公曰我之弗)
(辟我無以告我先王周公居東二年則罪人斯得于後/公乃爲詩以貽王名之曰鴟鴞王未敢誚公秋大熟未)
(穫天大雷電以風禾盡偃大木斯拔王啓金縢之書得/周公代武王之說曰今天動威以彰周公之德惟朕小)
(子其新造我國家禮亦宜之王出郊天乃雨反風禾則/盡起士贇曰此詩懼讒也櫽括金縢之事以申其意耳)
　　　其二
摇裔雙綵鳳婉孌三青禽徃還瑶臺裏鳴舞玉山岑以
歡秦娥意復得王母心區區精衞鳥銜木空哀吟(齊賢/曰秦)
(娥弄玉也張揖曰三足鳥三足青鳥也主爲王母取食/士贇曰此篇比興之詩於時蓋有所諷刺焉彩鳳青禽)
(以比佞幸之人瑶臺玉山以比宫掖秦娥以比公主王/母以比后妃蓋以諷刺當時出入宫掖取媚后妃公主)
(以求爵位者精衞銜木石以比小臣懷區區報/國之心盡忠竭力而不見知者其意微而顯矣)
　　　其三
長安春色歸先入青門道綠楊不自持清風欲傾倒海
燕還秦宫雙飛入簾櫳相思不相見托夢遼城東(齊賢/曰唐)
(京兆府長安縣卽長安也霸城門民間謂之青門士贇/曰此篇閨思詩也良人從軍滔滔不歸感時觸物而動)
(懷眷之思者歟綠楊海燕以起興也/宛然國風之體所謂聖於詩者此哉)
　　　秋夕旅懷
涼風度秋海吹我鄉思飛連山去無際流水何時歸目
極浮雲色心斷明月暉芳草歇柔艶白露催寒衣夢長
銀漢落覺罷天星稀含悲想舊國泣下誰能揮(士贇曰/此詩太)
(自作於竄逐之後乎身在遐/荒心懷舊國詞意悲惋哀哉)
　　　感遇四首
吾愛王子晉得道伊洛濵金骨旣不毁玉顔長自春可
憐浮丘公猗靡與情親舉首白日間分明謝時人二仙
去巳遠夢想空慇懃(齊賢曰王子晉與浮丘公事見前/士贇曰此詩蓋有所懷託二仙而)
(言/也)
　　　其二
可嘆東籬菊莖疎葉且微雖言異蘭蕙亦自有芳菲未
泛盈樽酒徒沾清露輝當榮君不採飄落欲何依(士贇/曰此)
(篇喻賢者䝉朝廷養育之恩有才而不見用空受此恩/也當可用之時而若不採之惟有飄零老死而巳將安)
(所依乎是/可嘆也)
　　　其三
昔余聞姮娥竊藥駐雲髪不自嬌玉顔方希錬金骨飛
去身莫返含笑坐明月紫宫誇蛾眉隨手㑹凋歇(士贇/曰此)
(篇遊仙體也末句諷以/色事人色衰愛弛者)
　　　其四
宋玉事楚王立身本高潔巫山賦綵雲郢路歌白雪舉
國莫能和巴人皆巻舌一感登徒言恩情遂中絶(齊賢/曰此)
(篇櫽括宋玉答楚王問及高唐登徒子好色賦事見前/士贇曰此篇太白特借宋玉事以申己之意耳如後篇)
(詠壁上鸚鵡/亦此意也)
　　寫懷
　　　翰林讀書言懷呈集賢諸學士
晨趨紫禁中夕待金門詔觀書散遺帙探古窮至妙片
言茍㑹心掩巻忽而笑青蠅易相㸃白雪難同調本是
疎散人屢貽褊促誚雲天屬清朗林壑憶遊眺或時清
風來閒倚欄下嘯嚴光桐廬溪謝客臨海嶠功成謝人
間從此一投釣(士贇曰帙書衣也毛詩箋青蠅能汙白/使黒莊子陽春白雪其調高其和寡嚴)
(光謝客事見前巻此太白寫心之/作觀此則前效古一首槩可見矣)
　　　尋陽紫極宮感秋作
何處聞秋聲翛翛北窓竹迴薄萬古心攬之不盈掬静
坐觀衆妙浩然媚幽獨白雲南山來就我簷下宿嬾從
唐生決羞訪季主卜四十九年非一往不可復野情轉
蕭散世道有飜覆陶令歸去來田家酒應熟(齊賢曰唐/生決疑事)
(見前史記司馬季主楚人卜於長安東市宋忠賈誼俱/出洗沐遊於卜肆謁司馬季主淮南子蘧伯玉年五十)
(而知四十九年非士贇曰太白/雅尚沖澹是亦書懷之什也)
　　　江上秋懷
餐霞卧舊壑散髪謝遠遊山蟬號枯桑始復知天秋朔
鴈别海裔越燕辭江樓颯颯風巻沙茫茫霧縈洲黃雲
結暮色白水揚寒流惻愴心自悲潺湲淚難收蘅蘭方
蕭瑟長嘆令人愁(齊賢曰爾雅注杜蘅似葵而香士贇/曰漢書袁閎散髪絶世此太白傷己)
(之作也不惟傷已而復/爲同類者傷之悲夫)
　　　秋夕書懷(一作秋日/南遊書懷)
北風吹海鴈南渡落寒聲感此瀟湘客凄其流浪情海
懷結滄洲(一作逺心/飛蒼梧)霞(一作/遐)想遊赤城始探蓬壺事(一/作)
(術/)旋覺天地輕澹然吟(一作/思)高秋閒卧瞻太清蘿月掩
(一作/隱)空幕松霜結(一作/雲散)前楹滅見息羣動獵微窮至精
桃花有源水可以保吾生(齊賢曰天台山圖曰赤城山/天台之南蓬壺蓬萊方壺也)
(士贇曰太白當謫逐之時乃能以/仙遊自解可謂善處患難者矣)
　　　避地司空原言懷
南風昔不競豪聖思經綸劉琨與祖逖起舞雞鳴晨雖
有匡濟心終爲樂禍人我則異於是潛光皖水濵卜築
司空原北將天柱鄰雪霽萬里月雲開九江春(齊賢曰/祖逖與)
(劉琨聞雞起舞事見前寰宇記皖/水在懷寧縣西北灊縣有天柱山)俟乎泰階平然後託
微身傾家事金鼎年貌可長新所願得此道終然保清
真弄景奔日馭攀星戯河津一隨王喬去長年玉天賓
(齊賢曰泰/階事見前)
　　　上崔相百憂章(時在潯/陽獄)
共公赫怒天維中摧鯤鯨噴蕩揚濤起雷魚龍陷人成
此禍胎火焚崐山玉石相磓仰希霖雨灑寳炎煨箭發
石開戈揮日迴鄒衍慟哭燕霜颯來(齊賢曰列子曰共/工氏與顓頊争為)
(帝怒而觸不周之山折天柱絶地維書火炎崑岡玉石/俱焚淮南子曰鄒衍盡忠於燕惠王王信譖而繫之鄒)
(衍仰天而哭正/夏天爲之降霜)微誠不感猶縶夏臺蒼鷹搏攫丹棘崔
嵬豪聖凋枯王風傷哀斯文未喪東岳豈頽穆逃楚難
鄒脫吳災見機苦遲二公所咍驥不驟進麟何來哉(齊/賢)
(曰史記桀召湯而囚之夏臺已而釋之郅都爲中尉嚴/酷行法不避貴戚列侯宗室見都側目而視號曰蒼鷹)
(豪聖周公也周公遭流言之變王道凋枯故豳以下諸/詩哀傷之檀弓孔子歌曰泰山其頽乎漢書楚元王少)
(時嘗與魯穆生白生申公俱受詩於浮丘伯後以穆生/白生申公爲中大夫穆生不嗜酒元王每置酒嘗爲設)
(醴及王戊卽位常設後㤀設焉穆生退曰可以逝矣醴/酒不設王之意怠不去楚人將鉗我於市稱疾卧申公)
(白生强起之穆生日易稱知幾其神乎君子見幾而作/不俟終日遂謝病去申公白生獨留王戊稍淫暴二人)
(諌不聽衣之赭衣使舂於市鄒陽齊人仕吳久之吳王/隂有邪謀陽奏書諌王不納其言於是陽去之梁從孝)
(王遊士贇曰說文/楚人謂相啁曰咍)星離一門草擲二孩萬憤結習憂從
中催金瑟玉壺盡爲愁媒舉酒太息泣血盈杯台星再
朗天網重恢屈法申恩棄瑕取材冶長非罪尼父無猜
覆盆儻舉應照寒灰(齊賢曰天官書曰魁下六星兩兩/相比者名曰三台老子天網恢恢)
(疎而不漏孔子曰公冶長/雖在縲絏之中非其罪也)
　　　萬憤詞投魏郎中
海水渤潏人罹鯨鯢蓊胡沙而四塞始滔天於燕齊何
六龍之浩蕩遷白日於秦西九土星分嗸嗸栖栖南冠
君子呼天而啼戀高堂而掩泣淚血地而成泥時當春
而不草獨幽怨而沉迷(齊賢曰左傳注鯨鯢大魚名以/喻不義之人吞食小國齊之北)
(曰渤海燕之東曰遼海左傳晉侯曰南冠而縶者誰有/司對曰鄭人所獻楚囚也使稅之問其族曰伶人也遂)
(操南音公語范文子曰楚囚君子也士贇曰時安祿山/反范陽燕地故云蓊胡沙而四塞日君象時明皇方幸)
(蜀都故曰遷白日於/西秦高堂喻朝廷也)兄九江兮弟三峽悲羽化之難齊
穆陵關北愁愛子豫章天南隔老妻一門骨肉散百草
遇難不復相提攜樹榛拔桂囚鸞寵雞舜昔授禹伯成
耕犁德自此衰吾將安棲好我者恤我不好我者何忍
臨危而相擠子胥鴟夷彭越醢醯自古豪烈胡爲此繄
蒼蒼之天高乎視低如其聽卑脫我牢狴儻辨美玉君
收白珪(齊賢日九江三峽見前唐志沂州沂水縣有穆/陵關洪州豫章郡南昌縣本豫章縣荘子曰堯)
(治天下伯成子高立爲諸侯堯授舜舜授禹伯成子高/辭為諸侯而耕禹往見之疾趨隴下避之或問曰堯治)
(天下吾子立為諸侯堯授舜舜授禹而吾子辭為諸侯/而耕何也子高曰堯治天下不賞而民勸不罰而民畏)
(今子賞罰而民且不仁德自此衰刑自此立後世之亂/自此始矣夫子盍行耶耕而不顧子胥鴟夷事見前巻)
(漢祖醯醢彭越/以徧賜諸侯)
　　　荆州賊平臨洞庭言懷作
脩蛇橫洞庭吞象臨江島積骨成巴陵遺言聞楚老水
窮三苗國地窄三湘道歲晏天崢嶸時危人枯槁思歸
阻喪亂去國傷懷抱(齊賢曰唐岳州巴陵郡有象湖巴/蛇吞象暴骨於此因以名湖寰宇)
(記羿殺巴蛇於洞庭/其骨若陵故曰巴陵)郢路方丘墟章華亦傾倒風悲猿
嘯苦木落鴻飛早日隱西赤沙月明東城草關河望已
絶氛霧行當掃長呌天可聞吾將問蒼昊(齊賢曰赤沙/湖在洞庭西)
(通為/沙湖)
　　　覽鏡書懷
得道無古今失道還衰老自笑鏡中人白髮如霜草捫
心空嘆息問影何枯槁桃李竟何言終成南山皓(齊賢/曰捫)
(摸也南山皓/卽商山四皓)
　　　田園言懷
賈誼三年謫班超萬里侯何如牽白犢飲水對清流(齊/賢)
(曰賈誼為長沙王太傅事見前班超扶風平陵人行請/相者相者指曰生燕頷虎頸飛而食肉此萬里侯相也)
(後將本所從三千餘人平定西域五十餘國皆/納質内属明年下詔封超為定遠侯邑千戸)
　　　江南春懷
青春幾何時黄鳥鳴不歇天涯失鄉(一作/歸)路江外老華
髮心飛秦塞雲影滯楚關月身世殊爛漫田園久蕪没
歲晏何所從長歌謝金闕(齊賢曰黃鳥黄鸝也士贇曰/此太白流離湘楚之詩乎食)
(息不忘君其/志亦可哀矣)
　　詠物
　　　聽蜀僧濬彈琴(蜀中/)
蜀僧抱綠綺西下峨眉峰爲我一揮手如聽萬壑松客
心洗流水餘響入霜鐘不覺碧山暮秋雲暗幾重(齊賢/曰樂)
(書相如蔡琰之綠綺峨眉山見前巻列子伯牙鼓琴志/在流水山海經豐山有九鐘是知霜鳴郭璞曰霜降則)
(鐘鳴故/言知也)
　　　魯東門觀刈蒲
魯國寒事早初霜刈渚蒲揮鎌若轉月拂水生連珠此
草最可珍何必貴龍鬚織作玉牀席欣承清夜娛罷衣
能再拂不畏素塵蕪(士贇曰龍鬚草名此詩借蒲起興/以自比也其有望君再用之意乎)
(白之志亦/可哀矣)
　　　詠鄰女東牕海石榴
魯女東牕下海榴世所希珊瑚映綠水未足比光輝清
香隨風發落日好鳥歸願爲東南枝低舉拂羅衣無由
共攀折引領望金扉(齊賢曰新羅多海紅并海石榴西/域傳大秦國西南距海八百里到)
(珊瑚洲底有盤石珊瑚生其上海人乗船沉鐵網水底/發其根取之士贇曰此君子在野思見君子盡心事之)
(之/意)
　　　南軒松
南軒有孤松柯葉自綿羃清風無閒時瀟洒終日夕陰
生古苔綠色染秋煙碧何當凌雲霄直上數千尺(齊賢/曰羃)
(覆/也)
　　　詠山樽二首(前一首作詠柳/少府山癭木樽)
蟠木不雕飾且將斤斧疎樽成山岳勢材是棟梁餘外
與金罍並中涵玉醴虛慙君垂拂拭遂忝玳筵居
　　　其二
擁腫寒山木嵌空成酒樽愧無江海量偃蹇在君門(齊/賢)
(曰莊子惠子曰吾有大樹人謂之/樗其大木擁腫而不中繩墨規矩)
　　　初出金門尋王侍御不遇詠壁上鸚鵡(一作勅/放歸山)
　　　(留别陸侍御/不遇詠鸚鵡)
落羽辭金殿孤鳴咤綉衣能言終見棄還向隴西飛(齊/賢)
(曰此太白自况也曲禮/曰鸚鵡能言不離飛鳥)
　　　紫藤樹
紫藤掛雲木花蔓冝陽春密葉隱歌鳥香風留美人(齊/賢)
(曰歌鳥/見一巻)
　　　觀放白鷹二首
八月邊風高胡鷹白錦毛孤飛一片雪百里見秋毫(士/贇)
(曰孟子曰明足/以察秋毫之末)
　　　其二
寒冬十二月蒼鷹八九毛寄言燕雀莫相啅(隲握/切)自有
雲霄萬里高
　　　觀博平王志安少府山水粉圖
粉壁爲空天丹青狀江海游雲不知歸日見白鷗在博
平真人王志安沉吟至此願掛冠松溪石磴帶秋色愁
客思歸坐曉寒(齊賢曰唐博州博平郡博/平縣掛冠辭祿而去也)
　　　題雍丘崔明府丹竈
美人爲政本忘機服藥求仙事不違葉縣已泥丹竈畢
瀛洲當伴赤松歸先師有訣神將助大聖無心火自飛
九轉但能生羽翼雙鳬忽去定何依(齊賢曰王喬高葉/令有神術及赤松)
(事見/前巻)
　　　觀元丹丘坐巫山屏風
昔遊三峽見巫山見畫巫山宛相似疑是天邊十二峯
飛入君家綵屏裏寒松蕭颯如有聲陽臺微茫如有情
錦衾瑶席何寂寂楚王神女徒盈盈高咫尺如千里翠
屏丹崖燦如綺蒼蒼遠樹圍荆門歴歴行舟泛巴水水
石潺湲萬壑分煙光草色俱氛氲溪花笑日何年發江
客聽猿幾歳聞使人對此心緬邈疑入嵩丘夢綵雲(齊/賢)
(曰巫山三峽及陽臺神女事並見前南史景陵王子艮/傳賁字文煥善畫能於扇上圖山水咫尺之内便登高)
(萬里爲遥士贇/曰緬邈長遠也)
　　　求崔山人百丈崖瀑布圖
百丈素崖裂四山丹壁開龍潭中噴射晝夜生風雷但
見瀑泉落如潨雲漢來聞君寫真圖島嶼備縈迴石黛
刷幽草曾清澤古苔幽緘儻相傳何必向天台(齊賢曰/說文瀑)
(飛泉也潨水㑹也又小水入大水本草曾清/生蜀中山谷及越嶲陶隱居云與空青同)
　　　見野草中有曰白頭翁者
醉入田家去行歌荒野中如何青草裏亦有白頭翁折
取對明鏡宛將衰鬢同微芳似相誚留恨向東風(齊賢/曰本)
(草白頭翁一名野犬一名胡王使者一名奈何草生高/山谷及野田陶隱居云處處有近根處有白茸狀似人)
(白頭故/以爲名)
　　　流夜郎題葵葉
慙君能衞足嘆我遠移根白日如分照還歸守故園(齊/賢)
(曰左傳鮑莊子之智不/如葵葵猶能衛其足)
　　　瑩禪師房觀山海圖
真僧閉精宇滅跡含逹觀列嶂圖雲山攢峰入霄漢丹
崖森在目清晝疑巻幔蓬壺來軒牕瀛海入几案烟濤
爭噴薄島嶼相凌亂征㠶飄空中瀑水灑天半崢嶸若
可陟想像徒盈嘆杳與真心冥遂諧靜者翫如登赤城
裏揭步滄洲畔卽事能娛人從兹得消散
　　　白鷺鶿
白鷺下秋水孤飛如墜霜心閒且未去獨立沙洲傍
　　　詠槿
園花笑荒年池草艶春色猶不如槿花嬋娟玉階側芬
榮何夭促零落在瞬息豈若瓊樹枝終歲長翕赩(士贇/曰槿)
(花朝華暮落一名日及/一名蕣華取一瞬之義)
　　　詠桂
世人種桃李皆在金張門攀折爭捷徑及此春風暄一
朝天霜下榮耀難久存安知南山桂綠葉垂芳根清陰
亦可託何惜樹君園
　　　白胡桃
紅羅䄂裏分明現白玉盤中看却無疑是老僧休念誦
腕前推下水晶珠
　　　巫山枕障
巫山枕障畫高丘白帝城邊樹色秋朝雲夜入無行處
巴水橫天更不流(齊賢曰全篇/事並見前註)
　　　南奔書懷
遥夜何漫漫空歌白石爛甯戚未匡齊陳平終佐漢攙
搶掃河洛直割鴻溝半厯數方未遷雲雷屢多難(齊賢/曰寗)
(戚歌見前巻陳平家貧好讀書有田三十畆獨與兄伯/居伯常耕作縱平使遊學仕魏王咎爲太僕人或讒之)
(平亡去因魏無知求見漢王漢王與語悅之拜爲都尉/掃河洛謂祿山反據洛陽也史記項王與漢約中分天)
(下割鴻溝以西爲/漢鴻溝以東爲楚)天人秉旄鉞虎竹光藩翰侍筆黄金
臺傳觴青玉案不因秋風起自有思歸嘆主將動讒疑
王師忽離叛自來白沙上(一作兵羅/滄海上)鼓譟丹陽岸賔御
如浮雲從風各消散(齊賢曰天人指永王璘張翰因秋/風起思蓴鱸事見前宣州當塗縣)
(貞觀八年省丹陽縣/入焉縣有丹陽湖)舟中指可掬城上骸爭爨草草出
近關行行昩前算南奔劇星火北㓂無涯畔顧乏七寶
鞭留連道傍翫太白夜食昴長虹日中貫秦趙興天兵
茫茫九州亂感遇明主恩頗高祖逖言遇江誓流水志
在清中原拔劒擊前柱悲歌難重論(齊賢曰左傳邲之/戰楚乗晉軍倉猝)
(不知所爲鼓於軍中曰先濟者有賞中軍下軍爭舟舟/中之指可掬也又楚人圍宋將去申叔時僕日築室反)
(耕者宋必聽命從之宋人懼使華元夜入楚師登子反/之牀起之曰敝邑易子而食析骸而爨雖然城下之盟)
(有以國斃不能從也晉王敦鎮姑孰將舉兵内向明帝/密知之乃乗巴鎮駿馬微行全湖隂察其營壘而出敦)
(晝寢夢日環其城起曰此必黄鬚鮮卑奴來也使五騎/物色追帝帝亦馳去馬有遺糞輒以水灌之見逆旅賣)
(食姬以七寶鞭與之日後有騎來可以此示也俄而追/者至問姬姬日去已遠矣因以鞭示之五騎傳翫稽留)
(遂久又見馬糞冷以爲信遠而止不追蘇林曰秦白起/伐趙破長平軍欲遂滅趙遣衞先生説昭王益兵糧爲)
(應侯所害事用不成其精誠上逹於天故太白爲之食/昴昴趙分將有兵故太白食食者干歴之也荆軻白虹)
(貫日漢臣拔劒擊柱及祖逖志清中原事並見前巻士/贇曰按此篇用事偏枯句意倒雜決非太白之作姑存)
(而置諸巻末以/俟心知其意者)
　
　
　
　
　
　
　
　
　李太白集分類補註巻二十四
欽定四庫全書
　李太白集分類補註巻二十五
　　　　　　　　　　　宋　楊齊賢　集註
　　　　　　　　　　　元　蕭士贇　補註
　題(一十二首/)
　　題随州紫陽先生壁
神農好長生風俗久已成復聞紫陽客卑署丹臺名喘
息飡妙氣歩虚吟真聲道與古仙合心將元化并樓疑
出蓬海鶴似飛玉京松雪牎外曉池水階下明忽耽笙
歌樂頗失軒冕情終願惠金液提携凌太清(齊賢曰抱/朴子曰金)
(液太一所服而仙者太清/天也蓬海玉京山見前)
　　題元丹丘山居
故人棲東山自愛丘壑美青春卧空林白日猶不起松
風清襟袖石潭洗心耳羨君無紛喧髙枕碧霞裏
　　題元丹丘頴陽山居(并序/)
　丹丘家于頴陽新卜别業其地北倚馬嶺連峯嵩丘
　南瞻鹿臺極目汝海雲巖映鬱有佳致焉白從之遊
　故有此作
仙遊渡潁水訪隱同元君忽遺蒼生望獨與洪崖羣卜
地初晦跡興言且成文却顧北山斷前瞻南嶺分遥通
汝海月不隔嵩丘雲之子合逸趣而我欽清芬舉跡倚
松石談笑迷朝曛益願狎青鳥拂衣棲江濆(齊賢曰潁/水洪崖見)
(前/)
　　題𤓰州新河餞族叔舍人賁
齊公鑿新河萬古流不絶豐功利生人天地同朽滅兩
橋對雙閣芳樹有行列愛此如甘棠誰云敢攀折美闗
倚此固天險自茲設海水落斗門湖平見沙汭我行送
季父弭棹徒流悦楊花滿江來疑是龍山雪惜此花下
興愴與山陽别瞻望清路塵歸來空寂滅(士贇曰毛詩/甘棠美召伯)
(也召伯之教明於南國蔽芾/甘棠勿翦勿伐召伯所苃)
　　洗脚亭
白道向姑熟洪亭臨道傍前有昔時井下有五丈牀樵
女洗素足行人歇金裝西望白鷺洲蘆花似朝霜送君
此時去回首淚成行(一作/雙)
　　勞勞亭
天下傷心處勞勞送客亭春風知别苦不遣柳條青(齊/賢)
(曰輿地志秣陵縣新亭隴有勞勞/樓宋改為臨滄觀行人分别之所)
　　題金陵王處士水亭(此亭齊朝南苑/又晋陸機故宅)
王子耽𤣥言賢豪多在門好鵝尋道士愛竹嘯名園樹
色老(一作/秀)荒苑池光蕩華軒此堂見明月更憶陸平原
掃地青玉簟為余置金樽醉罷(一作/後)欲歸去花枝宿鳥
喧何時復來此再得洗囂煩(齊賢曰好鵝愛竹事見前/平原陸機也事亦見前)
　　題嵩山逸人元丹丘山居(并序/)
　白乆在廬霍元公近遊嵩山故交深情出處無間嵒
　信頻及許為主人欣然適㑹本意當冀長往不返欲
　便舉家就之兼書其遊因有此贈
家本紫雲山道風未淪落沉懐丹丘志冲賞歸寂寞朅
來遊閩荒捫渉窮禹鑿寅縁泛潮海偃蹇陟廬霍憑雷
躡天牎弄影憩霞閣且欣登眺美頗惬隱淪諾(齊賢曰/唐閩州)
(長樂郡開元十三年更名福州治閩縣即西漢閩粤王/閩中郡之地頻海荒服故曰閩荒廬山𨽻江州霍山即)
(舒之鎮桓子新論天下神人五二曰隱/淪士贇曰水經砥柱山禹鑿以通河)三山曠幽期四
岳聊所託故人契嵩潁髙義炳丹艧滅跡遺紛囂終言
本峯壑自矜林湍好不羨朝市樂偶與真意并頓覺世
情薄爾能折芳桂吾亦採蘭若拙妻好乗鸞嬌女愛飛
鶴提携訪神仙從此鍊金藥(齊賢曰三山三神山/也四岳恒華泰衡也)
　　題江夏脩静寺(此寺是李/北海舊宅)
我家北海宅作寺南江濵空庭無玉樹髙殿坐幽人書
帯留青草琴堂(一作/臺)羃素塵平生種桃李寂滅不成春
(齊賢曰李邕為北海太守天寳中為吉温所陷而殺之/於郡代宗贈秘書監國史異纂雲陽界多漢離宫故地)
(有樹似槐而細葉士人謂之玉樹三齊記鄭康成常居/南山中教授山下草如薤葉長尺許時人名為書帯草)
　　改九子山為九華山聨句(并序/)
　青陽縣南有九子山山髙數千丈上有九峯如蓮花
　按圖徴名無所依㨿太史公南遊略而不書事絶古
　老之口復闕名賢之紀雖靈仙往復而賦詠罕聞予
　乃削其舊號加以九華之目時訪道江漢憩于夏侯
　迴之堂開簷岸幘坐眺松雪因與二三子聨句傳之
　將來
妙有分二氣靈山開九華(李/白)層標遏遲日半壁明朝霞
(髙/霽)積雪曜隂壑飛流歆陽崖(韋權輿曜/一作瓘)青熒玉樹色縹
緲羽人家(李白士斌曰老子云道生一王弼注曰一數/之始而物之極也謂之為妙有者欲言有不)
(見其形則非有故謂之妙欲言其無則物由以生則非/無故謂之有也斯乃無中之有謂之妙有也銑曰青熒)
(光/也)
　　題宛溪館
吾憐宛溪好百尺照心明(一作乆照/心益明)可謝新安水千尋
見底清白沙留月色緑竹助秋聲却笑嚴湍上于今獨
擅名(齊賢曰宛陵𨽻/宣州嚴湍見前)
　　題東谿公幽居
杜陵賢人清且亷東谿卜築歲將淹宅近青山同謝朓
門垂碧柳似陶潜好鳥迎春歌後院飛花送酒舞前簷
客到但知留一醉盤中秪有水晶鹽(齊賢曰太白傳曰/晚好黄老渡牛渚)
(磯至姑熟悅謝家青山欲居焉故云宅近青山/陶潜門前有五柳因作五柳先生傳以自况)
　雜詠(一十六首/)
　　嘲魯儒
魯叟談五經白髪死章句問以經濟䇿茫如墜煙霧足
著逺遊履首戴方山巾緩歩從直道未行先起塵秦家
丞相府不重褒衣人君非叔孫通與我本殊倫時事且
未達歸耕汶水濵(齊賢曰後漢志方山冠似進賢以五/綵縠為之秦紀丞相斯請史官非秦)
(記皆燒之非博士官所職天下敢有藏詩書百家語者/悉詣守尉雜燒之士贇曰叟長老之通稱叔孫通起朝)
(儀徴魯諸生三十餘人魯有兩生不/肯行通笑曰若真鄙儒不通時變)
　　懼䜛
二桃殺三士詎假劍如霜衆女妬蛾眉雙花競春芳魏
姝信鄭褏掩袂對懐王一惑巧言子朱顔成死(一作/相)傷
行將泣團扇戚戚愁人腸(齊賢曰戰國䇿魏王遺楚王/美人楚王悦之夫人鄭褏知)
(王之悦新人也甚愛新人衣服玩好擇其所喜而為之/愛之甚於王王曰婦人之所以事夫者色也而妬者其)
(情也今鄭氏知寡人之悦新人其愛之甚於寡人此忠/臣之所以事君也鄭氏知王以巳為不如也因謂新人)
(曰王愛子美矣雖然惡子之鼻子見王則必掩子鼻新/人見王因掩其鼻王謂鄭氏曰何也鄭曰其似聞君王)
(之臭也王曰悍哉令劓之無使逆命成帝初即位班媫/妤選入宫為媫妤後幸趙飛燕媫妤失寵擬古怨歌行)
(曰裁成合歡扇團圖似明月棄捐篋笥中/恩情中道絶士贇曰二桃殺三士見前巻)
　　觀獵
太守耀清威乗間弄晩暉江沙横獵騎山火遶行圍箭
逐雲鴻落鷹随月兎飛不知白日暮歡賞夜方歸
　　觀胡人吹笛
胡人吹玉笛一半是秦聲十月呉山曉梅花落敬亭愁
聞出塞曲淚滿逐臣纓却望長安道空懐戀主情(齊賢/曰李)
(斯云撃甕叩缶彈筝摶髀而呼烏烏快耳者真秦聲也/敬亭山見前落梅花羗笛曲也張博望傳其法於西涼)
(得摩訶兠勒一曲李延年因之思造新聲二十八解乗/輿以為武樂嘗紿邊將魏晋以後二十八解不存所用)
(者唯黄鶴嶺頭水出闗入闗出塞入塞折楊柳黄覃子/赤之楊望行人十四曲也士贇曰太白放逐之餘眷戀)
(宗國之意随寓而發觀/此詩末三句概可見矣)
　　軍行
騮馬新夸(一作/誇)白玉鞍戰罷沙場月色寒城頭鐵皷聲
猶震匣裏金刀血未乾(齊賢曰毛詩註/赤身黑鬛曰騮)
　　從軍行
百戰沙場碎鐵衣城南巳合數重圍突營射殺呼延將
獨領殘兵千騎歸(齊賢曰薛收曰匃奴署各種單于有/王號者十六等左右賢王四姓曰呼)
(延氏十氏蘭氏喬氏呼/延號曰逐世為輔相)
　　平虜將軍妻
平虜將軍婦入門二十年君心自不悦妾寵豈能專出
解牀前帳行吟道上篇古人不唾井莫㤀昔纒綿
　　春夜洛城聞笛
誰家玉笛暗飛聲散入春風滿洛城此夜曲中聞折柳
何人不起故園情(齊賢曰折/楊柳曲名)
　　嵩山採菖蒲者
神仙多苦貌雙耳下垂肩嵩嶽逢漢武疑是九嶷仙我
來採菖蒲服食可延年言終忽不見滅影入雲煙喻帝
竟莫悟終歸茂陵田(齊賢曰此篇是詠仙人王興詩語/乃櫽括其傳中事神仙傳王興者)
(城陽人居壷谷中不知書無學道意漢武上嵩山登大/愚石起道宫使董仲舒東方朔徐樂思神至夜半忽有)
(仙人長二丈耳出頭巔下至肩漢武禮而問之仙人曰/吾九嶷之人聞中嶽石上菖蒲一寸九節可以服之長)
(生故來採耳忽失所在帝顧侍臣曰彼非復學道服食/者必中嶽之神以喻朕耳為之採菖蒲服之經三年帝)
(覺悶而不快遂止時從官多服然莫能持久唯王興聞/仙人告武帝服乃採服之不息遂得長生武帝葬茂陵)
　　金陵聽韓侍御吹笛
韓公吹玉笛倜儻流英音風吹繞鍾山萬壑皆龍吟王
子停鳯管師襄掩瑶琴餘韻度江去天涯安可尋(齊賢/曰長)
(笛賦龍吟水中不見已截竹吹之聲相似王子晋吹笙/作鳯鳴士贇曰家語孔子學琴於師襄子襄子曰吾雖)
(擊磬以為官/然能於琴)
　　流夜郎聞酺不預
北闕聖人歌太康南冠君子竄遐荒漢酺聞奏鈞天樂
願得風吹到夜郎(齊賢曰光武紀大酺註漢律三人以/上羣飲罰金四兩今賜得令聚㑹飲)
(五日酺布也士贇曰鈞/天廣樂南冠君子見前)
　　放後遇恩不霑
天作雲與雷霈然德澤開東風日本至白雉越裳來獨
棄長沙國三年未許回何時入宣室更問洛陽才(齊賢/曰易)
(雲雷屯君子以經綸周公相成王越裳氏重譯獻白雉/史賈誼為長沙王太傅歳餘徴見文帝受釐坐宣室因)
(感鬼神事而/問鬼神之本)
　　宣城見杜鵑花
蜀國曽聞子規鳥宣城還見杜鵑花一呌一迴腸一斷
三春三月憶三巴(齊賢曰成都記杜宇自天而降稱望/帝好稼穡勸人務農至今蜀人將農)
(必先祠杜宇又望帝死其魂化為鳥名曰杜䳌亦曰子/規時適三月子規鳥鳴故蜀人悲子規鳥潤州鶴林寺)
(杜䳌花髙丈餘今江南/處處有之俗名映山紅)
　　白田馬上聞鶯
黄鸝啄紫椹五月鳴桑枝我行不記日誤作陽春時蠶
老客未歸白田巳繰絲驅馬又前去捫心空自悲(悲一/作嗤)
　　三五七言
秋風清秋月明落葉聚還散寒鴉棲復驚相思相見知
何日此時此夜難為情(齊賢曰古無此/體自太白始)
　　雜詩
白日與明月晝夜尚(一作/常)不閒况爾悠悠人安得久世
間傳聞海水上乃有蓬萊山玉樹生緑葉靈山每登攀
一食駐𤣥髪再食留紅顔吾欲從此去去之無時還(齊/賢)
(曰蓬萊玉/樹見前巻)
　閨情(五十五首/)
　　寄逺十二首
三鳥别王母銜書來見過斷腸若剪絃其如愁思何遥
知玉牎裏纎手弄雲和奏曲有深意青松交女蘿寫水
山中井同泉豈殊波秦心與楚恨皎皎為誰多(齊賢曰/三青鳥)
(王母使也事見前樂書曰自古善琴者八十餘家一十/八様究之雅度不過伏犠大舜夫子靈闕雲得五等而)
(已/)
　　其二
青樓何所在乃在碧雲中寶鏡掛秋水(一作/月)羅衣輕春
風新粧坐落日悵望金(一作/錦)屏空念此(一作/剪綵)送短書願
因雙飛鴻
　　其三
本作一行書慇勤道相憶一行復一行滿紙情何極瑶
臺有黄鶴為報青樓人朱顔凋落盡白髪一何新自知
未應還離居(一作/君)經三春桃李今若為當牎發光彩莫
使香風飄留與紅芳待(齊賢曰瑶臺/青樓見前)
　　其四
玉筯落春鏡坐愁湖陽水聞與隂麗華風煙接鄰里青
春已復過白日忽相催但恐荷花晩令人意已摧相思
不惜夢日夜向陽臺(齊賢曰玉筯涙也湖陽後漢南陽/郡光武隂皇后諱麗華南陽新野)
(人初光武適新野聞后美心悦之嘆曰/娶妻當得隂麗華巫山陽臺事見前)
　　其五
逺憶巫山陽花明渌江暖躊躇未得往淚向南雲滿春
風復無情吹我夢魂斷不見眼中人天長音信短
　　其六
陽䑓隔楚水春草生黄河(一作隂雲隔楚/水轉蓬落渭河)相思無日夜
浩蕩若流波流波向海去欲見終無因(一作定饒/珠江濵)遥將
一㸃淚逺寄如花人
　　其七
妾在舂陵東君居漢江島一日望花光往來成白道(一/作)
(日日采蘼蕪/上山成白道)一為雲雨别此地生秋草秋草秋蛾飛相
思愁落暉何由一相見滅燭解羅衣(一本暉下云昔時/携手去今時流淚)
(歸遥知不得意玉筯㸃羅/衣齊賢曰舂陵漢江見前)
　　其八
憶昨東園桃李紅碧枝與君此時初别離金瓶落井無
消息令人行歎復坐思坐思行歎成楚越春風玉顔畏
銷歇碧牎紛紛下落花青樓寂寂空明月兩不見但相
思空留錦字表心素至今緘愁不忍窺
　　其九
長短春草緑縁階如有情巻施心獨苦抽却死還生覩
物知妾意希君種後庭閒時當採掇念此莫相輕(齊賢/曰巻)
(施即本草藁/耳注曰蒼耳)
　　其十
魯縞如玉霜筆題月氏書寄書白鸚鵡西海慰離居行
數雖不多字字有委曲天未如見之開緘淚相續淚盡
恨轉深千里同此心相思千萬里一書直千金(一作云/千里若)
(在眼萬里若在心齊賢曰師古曰縞素/也曲阜善作尤為輕細月氏西域國名)
　　其十一
美人在時花滿堂美人去後餘空牀牀中繡被巻(一作/更不)
(巻/)不寢至今三載聞餘香(一作猶/聞香)香亦竟不滅人亦竟
不來相思黄葉落白露濕青苔(士贇曰古詩/空牀難獨守)
　　其十二
愛君芙蓉嬋姢之艶色色可飡兮難再得憐君氷玉清
迥之明心情不極兮意已深朝共琅玕之綺食夜同鴛
鴦之錦衾恩情婉孌忽為别使人莫錯亂愁心亂愁心
涕如雪寒燈厭夢魂欲絶覺來相思生白髪盈盈漢水
若可越可惜凌波歩羅襪美人美人兮歸去來莫作朝
雲暮雨兮飛陽臺(齊賢曰琅玕玉也士贇曰/陸機詩註曰婉孌存思貌)
　　長信宫
月皎昭陽殿霜清長信宫天行乗玉輦飛燕與君同更
有歡娯處(一作别有/留情處)承恩樂未窮誰憐團扇妾獨坐怨
秋風(齊賢曰漢書孝成趙皇后弟見幸為昭儀居昭陽/宫梁皇后傳註漢儀帝祖母稱長信宫飛燕事見)
(前/)
　　長門怨二首
天迴北斗挂西樓金屋無人螢火流月光欲到長門殿
别作深宫一段愁(士贇曰詩箋云螢火家無人則然令/人感思室中乆無人故有此物是不)
(足畏乃可/以為憂)
　　其二
桂殿長愁不記春黄金四屋起秋塵夜懸明鏡青天上
獨照長門宫裏人(士贇曰此詩皆櫽括漢武陳皇后事/以比元宗皇后其意㣲而婉矣事見)
(前巻/註)
　　春怨
白馬金羈遼海東羅帷綉被卧春風落月低軒窺燭盡
飛花入戸笑牀空
　　代贈逺
妾本洛陽人狂夫幽燕客渇飲易水波由來多感激胡
馬西北馳香騣摇緑絲鳴鞭從此去逐虜蕩邊陲昔去
有好言不言乆離别燕支多羙女走馬輕風雪見此不
記人恩情雲雨絶啼流玉筯盡坐恨金閨切織錦作短
書膓随回紋結相思欲有寄恐君不見察焚之揚其灰
手跡自此滅(齊賢曰竇滔為符堅秦州刺史被徙流沙/妻蘇若蘭織錦回文旋圖詩以贈滔宛轉)
(循環讀之詞甚悽/惋凡八百四十字)
　　陌上贈美人(一云小放歌行一首/在第三此是第二篇)
駿馬驕行踏落花垂鞭直拂五雲車美人一笑褰珠箔
遥指紅樓是妾家
　　閨情
流水去絶國浮雲辭故闗水或戀前浦雲猶歸舊山恨
君流沙去棄妾漁陽間玉筯夜垂流雙雙落朱顔黄鳥
坐相悲緑楊誰更攀織錦心草草挑燈淚斑斑窺鏡不
自識况乃狂夫還(士贇曰此篇是詠竇滔妻蘇氏若蘭/錦織作回文詩寄夫事詳見前詩)
　　代别情人
清水本不動桃花發岸傍桃花弄水色波蕩摇春光我
悦子容艶子傾我文章風吹緑琴去曲度紫鴛鴦昔作
一水魚今成兩枝鳥哀哀長雞鳴夜夜達五曉起折相
思樹歸贈知寸心覆水不可收行雲難重尋天涯有度
鳥莫絶瑶華音(齊賢曰呉都賦南/榴之木相思樹也)
　　代秋情
幾日相别離門前生穭葵寒蟬聒梧桐日夕長鳴悲白
露濕螢火清霜凌兔絲空掩紫羅袂(一作空閨/掩羅袂)長啼無
盡時(齊賢曰穭自生稻鳬葵生水中爾雅鳬葵頭似葵/小葉狀似黎有毛抱朴子曰兔絲草下有伏兔之)
(根無此兔則/絲不生於上)
　　對酒
蒲萄酒金叵(音/頗)羅呉姬十五細馬䭾青黛畫眉紅錦靴
道字不正嬌唱歌玳瑁筵中懐裏醉芙蓉帳裏(一作/底)柰
君何
　　怨情
新人如花雖可寵故人似玉由來重花性飄揚不自持
玉心皎㓗終不移故人昔新今尚故還見新人有故時
請看陳后黄金屋寂寂珠簾生網絲(齊賢曰金屋貯/阿嬌事見前)
　　湖邊採蓮婦
小姑織白紵未解將人語大嫂採芙蓉溪湖千萬重長
兄行不在莫使外人逢願學秋胡婦貞心比古松(齊賢/曰爾)
(雅女子謂兄之妻為嫂/士贇曰秋胡事見前)
　　怨情
美人捲珠簾深坐顰蛾眉但見淚痕濕不知心恨誰
　　代寄情楚詞體
君不來兮徒蓄怨積思而孤吟雲陽一去已逺隔巫山
緑水之沉沉留餘香兮染綉被夜欲寢兮愁人心朝馳
余馬於青樓悦若空而夷猶浮雲深兮不得語却惆悵
而懐憂使青鳥兮銜書恨獨宿兮傷離居何無情而雨
絶夢雖往而交疎横流涕而長嗟折芳洲之瑶華送飛
鳥以極目怨夕陽之西斜願為連根同死之秋草不作
飛空之落花(齊賢曰巫山/青鳥見前)
　　學古思邊
銜悲上隴首腸斷不見君流水若有情幽哀從此分蒼
茫愁邊色惆悵落日曛山外接逺天天際復有雲白鴈
從中來飛鳴苦難聞足繋一書札寄言難離羣離羣心
斷絶十見花成雪胡地無春暉征人行不歸相思杳如
夢珠淚濕羅衣(齊賢曰蘇武傳天子射上林得/雁足有繫帛書隴水亊見前)
　　思邊(一作春怨/)
去年何時君别妾南園緑草飛蝴蝶今歲何時妾憶君
西山白雪暗秦雲玉闗去此三千里欲寄音書那可聞
(齊賢曰玉/闗事見前)
　　口號呉王美人半醉
風動荷花水殿香姑蘇䑓上見呉王西施醉舞嬌無力
笑倚東牎白玉牀(齊賢曰全篇/事見前巻)
　　折荷有贈(此與擬古詩内第十一/首數字不同故兩存之)
渉江翫秋水愛此紅蕖鮮攀荷弄其珠蕩漾不成圎佳
人綵雲裏欲贈隔逺天相思無因見惆悵凉風前
　　代美人愁鏡二首
明明金鵲鏡了了玉䑓前拂拭交氷月光輝何清圓紅
顔老昨日白髮多去年鈆粉坐相誤照來空悽然(齊賢/曰神)
(異經有夫婦相别破鏡人各執半以為信其妻與人/通鏡化為鵲飛至夫前夫乃知之後人因鑄鏡為鵲)
　　其二
美人贈此盤龍之寶鏡燭我金縷之羅衣時將紅袖拂
明月為惜普照之餘輝影中金鵲飛不滅臺下青鸞思
獨絶藁砧一别若箭弦去有日來無年狂風吹却妾心
斷玉筯并墮菱花前(齊賢曰唐記云天寶三載五月初/五日揚州進水心鏡一靣縱横九)
(寸青瑩耀日背有盤龍長三尺四寸五分勢如生動元/宗異之進鏡官揚州参軍李才泰曰鑄鏡時有老人自)
(稱曰龍名護有小童名𤣥冥至謂鏡匠吕暉曰老人解/造真龍欲為制之遂令𤣥冥入爐扄閉户牖三日夜門)
(開吕暉等捜覓已失所在鏡爐前獲書曰盤龍盤龍隱/於鏡中分時有象變化無窮興雲吐霧行雨生風玉筯)
(淚也菱/花鏡也)
　　贈段七娘
羅襪凌波生網塵那能得計訪情親千杯緑酒何辭醉
一面紅糚惱殺人
　　别内赴徴三首
王命三徴去未還明朝離别出呉闗白玉髙樓看不見
相思須上望夫山(齊賢曰姑熟/望夫山見前)
　　其二
出門妻子強牽衣問我西行幾日歸歸時儻佩黄金印
莫學蘇秦不下機(齊賢曰蘇秦妻/不下機事見前)
　　其三
翡翠為樓金作梯誰人獨宿倚門啼夜坐寒燈連曉月
行行淚盡楚闗西(齊賢曰楚闗西即/武闗在楚西界者)
　　秋浦寄内
我今尋陽去辭家千里餘結荷倦水宿却寄大雷書雖
不同辛苦愴離各自居我自入秋浦三年北信踈紅顔
愁落日白髪不能除有客自梁苑手携五色魚開魚得
錦字歸問我何如江山雖道阻意合不為殊(齊賢曰尋/陽郡志大)
(雷口去舒州望江縣三十里秋浦梁苑魚錦字並見前/士贇曰大雷書是書鮑照登大雷岸與妹書事按所書)
(曰吾自發寒雨全行日少加秋潦浩汗山溪漲至度斥/思邊劍徑遊棧石星飯結荷衣水宿旅食貧辛波略壯)
(闊始以今日食時僅及大雷塗登千里日踰十/晨嚴霜渗節悲風斷鵩去親為客如何如何)
　　自代内贈
寶刀裁流水無有斷絶時妾意逐君行纒綿亦如之别
來門前草秋巷春轉碧掃盡更還生萋萋滿行跡鳴鳯
始相得雄驚雌各飛遊雲落何山一往不見歸估客發
大樓知君在秋浦梁苑空錦衾陽䑓夢行雨妾家三作
相失勢去西秦猶存舊歌管淒清聞四鄰曲度入紫雲
啼無眼中人妾似井底桃開花向誰笑君如天上月不
肯一迴照窺鏡不自識别多憔悴深安得秦吉了為人
道寸心(此太白自道也齊賢曰大樓山𨽻宣城秋浦梁/苑陽䑓行雨曲度入紫雲亊並見前秦吉了出)
(邕及占城即結遼鳥能言/勝於鸚鵡黒色兩眉獨黄)
　　秋浦感主人歸燕寄内
霜凋楚闗木始知殺氣嚴寥寥金天廓婉婉緑紅潜胡
燕别主人雙雙語前簷三飛四迴顧欲去復相瞻豈不
戀華屋終然謝珠簾我不及此鳥逺行歲已淹寄書道
中嘆淚下不能緘(齊賢曰陽廣記曰胡燕胷斑聲小珠/簾見前士贇曰月令仲秋之月殺氣)
(浸盛孟秋之月黄帝少/皥註曰少皥金天氏)
　　送内尋廬山女道士李騰空二首
君尋騰空子應到碧山家水舂雲母碓風掃石楠花若
戀幽居好相邀弄紫霞(齊賢曰本草雲母乆服輕身延/年生泰山山谷石楠生華隂山)
(谷葉狀/如枇杷)
　　其二
多君相門女學道愛神仙素手掬青靄羅衣曳紫煙一
往屏風疊乗鸞着玉鞭(一本作/不著鞭)
　　贈内
三百六十日日日醉如泥雖為李白婦何異太常妻(齊/賢)
(曰後漢周澤為太常卧病齋宫其妻哀澤老病窺問所/苦澤大怒以為干犯齋禁收送詔獄時人語曰生世不)
(諧作太常妻一年三百六/十日一日不齋醉如泥)
　　在潯陽非所寄内
聞雞知慟哭行啼入府中多君同蔡琰流淚請曺公知
登呉章嶺昔與死無分﨑嶇行石道外折入青雲相見
若悲嘆哀聲那可聞(齊賢曰蔡琰再嫁董紀時為曹操/屯田都尉犯法當死文姬詣曹請)
(之時公卿名士滿堂操曰蔡伯喈女在外今為諸公見/之及進蓬首徒行叩頭請罪音詞清辨㫖甚酸哀公曰)
(文狀已去柰何姬曰公廐馬萬匹虎士成林何惜疾/足一騎而不濟垂死之命乎公感其言追原紀罪)
　　南流夜郎寄内
夜郎天外怨離居明月樓中音信疎北鴈春歸看欲盡
南來不得豫章書
　　越女詞五首
長干呉兒女眉目艶星月屐上足如霜不着鴉頭襪(齊/賢)
(曰長干見前士贇曰莊/子云眉日顔色之好)
　　其二
呉兒多白晳好為蕩舟劇賣眼擲春心折花調行客(齊/賢)
(曰毛詩註/晳白色也)
　　其三
耶溪採蓮女見客棹歌迴笑入荷花去佯羞不出來(齊/賢)
(曰越州若耶溪徐/浩改為五雲溪)
　　其四
東陽素足女㑹稽素舸郎相看月未墮白地斷肝腸(齊/賢)
(曰唐婺州東山/郡越州㑹稽郡)
　　其五
鏡湖水如月耶溪女如雪新粧蕩新波光景兩竒絶(齊/賢)
(曰明皇賜賀知章/鏡湖剡溪一曲)
　　浣紗石上女
玉面耶溪女青娥紅粉妝一雙金齒屐兩足白如霜
　　示金陵子(一作金/陵子詞)
金陵城東誰家子竊聽琴聲碧牎裏落花一片天上來
随人直度西江水楚歌呉語嬌不成似能未能最有情
謝公正要東山妓攜手林泉處處行(齊賢曰漢書註師/古曰楚歌者為楚)
(人歌猶言/呉歌越吟)
　　出妓金陵子呈盧六四首
安石東山三十春傲然攜妓出風塵樓中見我金陵子
何似陽䑓雲雨人(士贇曰事/並見前)
　　其二
南國新豐酒東山小妓歌對君君不樂花月柰愁何(士/贇)
(曰事並/見前)
　　其三
東道煙霞主西江詩酒筵相逢不覺醉日墮歴陽川
　　其四
小妓金陵歌楚聲家僮丹砂學鳯鳴我亦為君飲清酒
君心不肯向人傾
　　巴女詞
巴水急如箭巴船去若飛十月三千里郎行幾歲歸
　哀傷(六首/)
　　哭晁卿行
日本晁卿辭帝都征帆一片繞蓬壷明月不歸沉碧海
白雲愁色滿蒼梧(士贇曰日本國蓬壷碧海/蒼梧白雲等事並見前)
　　自溧水道哭王炎三首(宣州/)
白楊雙行行白馬悲路傍晨興見曉月更似發雲陽溧
水通呉闗逝川去未央故人萬化盡閉骨茅山岡天上
墜玉棺泉中掩龍章名飛日月上義與風雲翔逸氣竟
莫展英圖俄夭傷楚國一老人來嗟龔勝亡有言不可
道雪泣憶蘭芳(齊賢曰雲陽溧水呉闗未央宫茅山玉/棺事並見前晋書稽康身長七尺八寸)
(美詞氣有風儀不自藻飾人以為龍章鳯姿天質自然/漢書龔勝死時年七十九有老父來弔哭甚哀哀既而)
(曰嗟乎薫以香自燒膏以明自銷龔生竟/夭天年非吾徒也遂趍而出莫知其誰)
　　其二
王公希代寶棄世一何早弔死不及哀殯宫已秋草悲
來欲脱劒挂向何枝好哭向茅山雖未摧一生淚盡丹
陽道(齊賢曰左傳贈死不及尸弔生不及哀士贇/曰季札挂劒徐君墓丹陽茅山事並見前)
　　其三
王家碧瑶樹一樹忽先摧海内故人泣天涯弔鶴來未
成霖雨用先失濟川材一罷廣陵散鳴琴更不開(齊賢/曰世)
(説王戎云太尉神姿髙徹如瑶林瓊樹自然是風塵表/物太尉王衍也陶侃母死有二客來弔不哭而退化為)
(雙鶴冲天而去説命曰若歳大旱用汝作霖雨若濟/巨川用汝作舟楫嵇康臨刑曰廣陵散於茲絶矣)
　　哭宣城善釀紀叟
紀叟黄泉裏還應釀老春夜䑓無曉日沽酒與何人(一/作)
(題戴老酒店云戴老黄泉下還應/醉大春夜䑓無李白沽酒與何人)
　　宣城哭蔣徴君華
敬亭埋玉樹知是蔣徴君安得相如草空餘封禪文池
䑓空有月詞賦舊凌雲獨挂延陵劒千秋在古墳(齊賢/曰敬)
(亭山𨽻宣城漢書相如病甚天子使使徃取書相如巳死家無遺/書問其妻曰長卿未常有書平時書均已被人取去長卿未死時)
(為二巻書曰有使來求書奏之其遺札言封禪事使者奏焉天子/異之相如奏大人賦天子大説飄飄然有凌雲氣遊天地之間意)
　李太白集分類補註巻二十五
欽定四庫全書
　李太白集分類補註巻二十五
　　　　　　　　　　　宋　楊齊賢　集註
　　　　　　　　　　　元　蕭士贇　補註
　題(一十二首/)
　　題随州紫陽先生壁
神農好長生風俗久已成復聞紫陽客卑署丹臺名喘
息飡妙氣歩虚吟真聲道與古仙合心將元化并樓疑
出蓬海鶴似飛玉京松雪牎外曉池水階下明忽耽笙
歌樂頗失軒冕情終願惠金液提携凌太清(齊賢曰抱/朴子曰金)
(液太一所服而仙者太清/天也蓬海玉京山見前)
　　題元丹丘山居
故人棲東山自愛丘壑美青春卧空林白日猶不起松
風清襟袖石潭洗心耳羨君無紛喧髙枕碧霞裏
　　題元丹丘頴陽山居(并序/)
　丹丘家于頴陽新卜别業其地北倚馬嶺連峯嵩丘
　南瞻鹿臺極目汝海雲巖映鬱有佳致焉白從之遊
　故有此作
仙遊渡潁水訪隱同元君忽遺蒼生望獨與洪崖羣卜
地初晦跡興言且成文却顧北山斷前瞻南嶺分遥通
汝海月不隔嵩丘雲之子合逸趣而我欽清芬舉跡倚
松石談笑迷朝曛益願狎青鳥拂衣棲江濆(齊賢曰潁/水洪崖見)
(前/)
　　題𤓰州新河餞族叔舍人賁
齊公鑿新河萬古流不絶豐功利生人天地同朽滅兩
橋對雙閣芳樹有行列愛此如甘棠誰云敢攀折美闗
倚此固天險自茲設海水落斗門湖平見沙汭我行送
季父弭棹徒流悦楊花滿江來疑是龍山雪惜此花下
興愴與山陽别瞻望清路塵歸來空寂滅(士贇曰毛詩/甘棠美召伯)
(也召伯之教明於南國蔽芾/甘棠勿翦勿伐召伯所苃)
　　洗脚亭
白道向姑熟洪亭臨道傍前有昔時井下有五丈牀樵
女洗素足行人歇金裝西望白鷺洲蘆花似朝霜送君
此時去回首淚成行(一作/雙)
　　勞勞亭
天下傷心處勞勞送客亭春風知别苦不遣柳條青(齊/賢)
(曰輿地志秣陵縣新亭隴有勞勞/樓宋改為臨滄觀行人分别之所)
　　題金陵王處士水亭(此亭齊朝南苑/又晋陸機故宅)
王子耽𤣥言賢豪多在門好鵝尋道士愛竹嘯名園樹
色老(一作/秀)荒苑池光蕩華軒此堂見明月更憶陸平原
掃地青玉簟為余置金樽醉罷(一作/後)欲歸去花枝宿鳥
喧何時復來此再得洗囂煩(齊賢曰好鵝愛竹事見前/平原陸機也事亦見前)
　　題嵩山逸人元丹丘山居(并序/)
　白乆在廬霍元公近遊嵩山故交深情出處無間嵒
　信頻及許為主人欣然適㑹本意當冀長往不返欲
　便舉家就之兼書其遊因有此贈
家本紫雲山道風未淪落沉懐丹丘志冲賞歸寂寞朅
來遊閩荒捫渉窮禹鑿寅縁泛潮海偃蹇陟廬霍憑雷
躡天牎弄影憩霞閣且欣登眺美頗惬隱淪諾(齊賢曰/唐閩州)
(長樂郡開元十三年更名福州治閩縣即西漢閩粤王/閩中郡之地頻海荒服故曰閩荒廬山𨽻江州霍山即)
(舒之鎮桓子新論天下神人五二曰隱/淪士贇曰水經砥柱山禹鑿以通河)三山曠幽期四
岳聊所託故人契嵩潁髙義炳丹艧滅跡遺紛囂終言
本峯壑自矜林湍好不羨朝市樂偶與真意并頓覺世
情薄爾能折芳桂吾亦採蘭若拙妻好乗鸞嬌女愛飛
鶴提携訪神仙從此鍊金藥(齊賢曰三山三神山/也四岳恒華泰衡也)
　　題江夏脩静寺(此寺是李/北海舊宅)
我家北海宅作寺南江濵空庭無玉樹髙殿坐幽人書
帯留青草琴堂(一作/臺)羃素塵平生種桃李寂滅不成春
(齊賢曰李邕為北海太守天寳中為吉温所陷而殺之/於郡代宗贈秘書監國史異纂雲陽界多漢離宫故地)
(有樹似槐而細葉士人謂之玉樹三齊記鄭康成常居/南山中教授山下草如薤葉長尺許時人名為書帯草)
　　改九子山為九華山聨句(并序/)
　青陽縣南有九子山山髙數千丈上有九峯如蓮花
　按圖徴名無所依㨿太史公南遊略而不書事絶古
　老之口復闕名賢之紀雖靈仙往復而賦詠罕聞予
　乃削其舊號加以九華之目時訪道江漢憩于夏侯
　迴之堂開簷岸幘坐眺松雪因與二三子聨句傳之
　將來
妙有分二氣靈山開九華(李/白)層標遏遲日半壁明朝霞
(髙/霽)積雪曜隂壑飛流歆陽崖(韋權輿曜/一作瓘)青熒玉樹色縹
緲羽人家(李白士斌曰老子云道生一王弼注曰一數/之始而物之極也謂之為妙有者欲言有不)
(見其形則非有故謂之妙欲言其無則物由以生則非/無故謂之有也斯乃無中之有謂之妙有也銑曰青熒)
(光/也)
　　題宛溪館
吾憐宛溪好百尺照心明(一作乆照/心益明)可謝新安水千尋
見底清白沙留月色緑竹助秋聲却笑嚴湍上于今獨
擅名(齊賢曰宛陵𨽻/宣州嚴湍見前)
　　題東谿公幽居
杜陵賢人清且亷東谿卜築歲將淹宅近青山同謝朓
門垂碧柳似陶潜好鳥迎春歌後院飛花送酒舞前簷
客到但知留一醉盤中秪有水晶鹽(齊賢曰太白傳曰/晚好黄老渡牛渚)
(磯至姑熟悅謝家青山欲居焉故云宅近青山/陶潜門前有五柳因作五柳先生傳以自况)
　雜詠(一十六首/)
　　嘲魯儒
魯叟談五經白髪死章句問以經濟䇿茫如墜煙霧足
著逺遊履首戴方山巾緩歩從直道未行先起塵秦家
丞相府不重褒衣人君非叔孫通與我本殊倫時事且
未達歸耕汶水濵(齊賢曰後漢志方山冠似進賢以五/綵縠為之秦紀丞相斯請史官非秦)
(記皆燒之非博士官所職天下敢有藏詩書百家語者/悉詣守尉雜燒之士贇曰叟長老之通稱叔孫通起朝)
(儀徴魯諸生三十餘人魯有兩生不/肯行通笑曰若真鄙儒不通時變)
　　懼䜛
二桃殺三士詎假劍如霜衆女妬蛾眉雙花競春芳魏
姝信鄭褏掩袂對懐王一惑巧言子朱顔成死(一作/相)傷
行將泣團扇戚戚愁人腸(齊賢曰戰國䇿魏王遺楚王/美人楚王悦之夫人鄭褏知)
(王之悦新人也甚愛新人衣服玩好擇其所喜而為之/愛之甚於王王曰婦人之所以事夫者色也而妬者其)
(情也今鄭氏知寡人之悦新人其愛之甚於寡人此忠/臣之所以事君也鄭氏知王以巳為不如也因謂新人)
(曰王愛子美矣雖然惡子之鼻子見王則必掩子鼻新/人見王因掩其鼻王謂鄭氏曰何也鄭曰其似聞君王)
(之臭也王曰悍哉令劓之無使逆命成帝初即位班媫/妤選入宫為媫妤後幸趙飛燕媫妤失寵擬古怨歌行)
(曰裁成合歡扇團圖似明月棄捐篋笥中/恩情中道絶士贇曰二桃殺三士見前巻)
　　觀獵
太守耀清威乗間弄晩暉江沙横獵騎山火遶行圍箭
逐雲鴻落鷹随月兎飛不知白日暮歡賞夜方歸
　　觀胡人吹笛
胡人吹玉笛一半是秦聲十月呉山曉梅花落敬亭愁
聞出塞曲淚滿逐臣纓却望長安道空懐戀主情(齊賢/曰李)
(斯云撃甕叩缶彈筝摶髀而呼烏烏快耳者真秦聲也/敬亭山見前落梅花羗笛曲也張博望傳其法於西涼)
(得摩訶兠勒一曲李延年因之思造新聲二十八解乗/輿以為武樂嘗紿邊將魏晋以後二十八解不存所用)
(者唯黄鶴嶺頭水出闗入闗出塞入塞折楊柳黄覃子/赤之楊望行人十四曲也士贇曰太白放逐之餘眷戀)
(宗國之意随寓而發觀/此詩末三句概可見矣)
　　軍行
騮馬新夸(一作/誇)白玉鞍戰罷沙場月色寒城頭鐵皷聲
猶震匣裏金刀血未乾(齊賢曰毛詩註/赤身黑鬛曰騮)
　　從軍行
百戰沙場碎鐵衣城南巳合數重圍突營射殺呼延將
獨領殘兵千騎歸(齊賢曰薛收曰匃奴署各種單于有/王號者十六等左右賢王四姓曰呼)
(延氏十氏蘭氏喬氏呼/延號曰逐世為輔相)
　　平虜將軍妻
平虜將軍婦入門二十年君心自不悦妾寵豈能專出
解牀前帳行吟道上篇古人不唾井莫㤀昔纒綿
　　春夜洛城聞笛
誰家玉笛暗飛聲散入春風滿洛城此夜曲中聞折柳
何人不起故園情(齊賢曰折/楊柳曲名)
　　嵩山採菖蒲者
神仙多苦貌雙耳下垂肩嵩嶽逢漢武疑是九嶷仙我
來採菖蒲服食可延年言終忽不見滅影入雲煙喻帝
竟莫悟終歸茂陵田(齊賢曰此篇是詠仙人王興詩語/乃櫽括其傳中事神仙傳王興者)
(城陽人居壷谷中不知書無學道意漢武上嵩山登大/愚石起道宫使董仲舒東方朔徐樂思神至夜半忽有)
(仙人長二丈耳出頭巔下至肩漢武禮而問之仙人曰/吾九嶷之人聞中嶽石上菖蒲一寸九節可以服之長)
(生故來採耳忽失所在帝顧侍臣曰彼非復學道服食/者必中嶽之神以喻朕耳為之採菖蒲服之經三年帝)
(覺悶而不快遂止時從官多服然莫能持久唯王興聞/仙人告武帝服乃採服之不息遂得長生武帝葬茂陵)
　　金陵聽韓侍御吹笛
韓公吹玉笛倜儻流英音風吹繞鍾山萬壑皆龍吟王
子停鳯管師襄掩瑶琴餘韻度江去天涯安可尋(齊賢/曰長)
(笛賦龍吟水中不見已截竹吹之聲相似王子晋吹笙/作鳯鳴士贇曰家語孔子學琴於師襄子襄子曰吾雖)
(擊磬以為官/然能於琴)
　　流夜郎聞酺不預
北闕聖人歌太康南冠君子竄遐荒漢酺聞奏鈞天樂
願得風吹到夜郎(齊賢曰光武紀大酺註漢律三人以/上羣飲罰金四兩今賜得令聚㑹飲)
(五日酺布也士贇曰鈞/天廣樂南冠君子見前)
　　放後遇恩不霑
天作雲與雷霈然德澤開東風日本至白雉越裳來獨
棄長沙國三年未許回何時入宣室更問洛陽才(齊賢/曰易)
(雲雷屯君子以經綸周公相成王越裳氏重譯獻白雉/史賈誼為長沙王太傅歳餘徴見文帝受釐坐宣室因)
(感鬼神事而/問鬼神之本)
　　宣城見杜鵑花
蜀國曽聞子規鳥宣城還見杜鵑花一呌一迴腸一斷
三春三月憶三巴(齊賢曰成都記杜宇自天而降稱望/帝好稼穡勸人務農至今蜀人將農)
(必先祠杜宇又望帝死其魂化為鳥名曰杜䳌亦曰子/規時適三月子規鳥鳴故蜀人悲子規鳥潤州鶴林寺)
(杜䳌花髙丈餘今江南/處處有之俗名映山紅)
　　白田馬上聞鶯
黄鸝啄紫椹五月鳴桑枝我行不記日誤作陽春時蠶
老客未歸白田巳繰絲驅馬又前去捫心空自悲(悲一/作嗤)
　　三五七言
秋風清秋月明落葉聚還散寒鴉棲復驚相思相見知
何日此時此夜難為情(齊賢曰古無此/體自太白始)
　　雜詩
白日與明月晝夜尚(一作/常)不閒况爾悠悠人安得久世
間傳聞海水上乃有蓬萊山玉樹生緑葉靈山每登攀
一食駐𤣥髪再食留紅顔吾欲從此去去之無時還(齊/賢)
(曰蓬萊玉/樹見前巻)
　閨情(五十五首/)
　　寄逺十二首
三鳥别王母銜書來見過斷腸若剪絃其如愁思何遥
知玉牎裏纎手弄雲和奏曲有深意青松交女蘿寫水
山中井同泉豈殊波秦心與楚恨皎皎為誰多(齊賢曰/三青鳥)
(王母使也事見前樂書曰自古善琴者八十餘家一十/八様究之雅度不過伏犠大舜夫子靈闕雲得五等而)
(已/)
　　其二
青樓何所在乃在碧雲中寶鏡掛秋水(一作/月)羅衣輕春
風新粧坐落日悵望金(一作/錦)屏空念此(一作/剪綵)送短書願
因雙飛鴻
　　其三
本作一行書慇勤道相憶一行復一行滿紙情何極瑶
臺有黄鶴為報青樓人朱顔凋落盡白髪一何新自知
未應還離居(一作/君)經三春桃李今若為當牎發光彩莫
使香風飄留與紅芳待(齊賢曰瑶臺/青樓見前)
　　其四
玉筯落春鏡坐愁湖陽水聞與隂麗華風煙接鄰里青
春已復過白日忽相催但恐荷花晩令人意已摧相思
不惜夢日夜向陽臺(齊賢曰玉筯涙也湖陽後漢南陽/郡光武隂皇后諱麗華南陽新野)
(人初光武適新野聞后美心悦之嘆曰/娶妻當得隂麗華巫山陽臺事見前)
　　其五
逺憶巫山陽花明渌江暖躊躇未得往淚向南雲滿春
風復無情吹我夢魂斷不見眼中人天長音信短
　　其六
陽䑓隔楚水春草生黄河(一作隂雲隔楚/水轉蓬落渭河)相思無日夜
浩蕩若流波流波向海去欲見終無因(一作定饒/珠江濵)遥將
一㸃淚逺寄如花人
　　其七
妾在舂陵東君居漢江島一日望花光往來成白道(一/作)
(日日采蘼蕪/上山成白道)一為雲雨别此地生秋草秋草秋蛾飛相
思愁落暉何由一相見滅燭解羅衣(一本暉下云昔時/携手去今時流淚)
(歸遥知不得意玉筯㸃羅/衣齊賢曰舂陵漢江見前)
　　其八
憶昨東園桃李紅碧枝與君此時初别離金瓶落井無
消息令人行歎復坐思坐思行歎成楚越春風玉顔畏
銷歇碧牎紛紛下落花青樓寂寂空明月兩不見但相
思空留錦字表心素至今緘愁不忍窺
　　其九
長短春草緑縁階如有情巻施心獨苦抽却死還生覩
物知妾意希君種後庭閒時當採掇念此莫相輕(齊賢/曰巻)
(施即本草藁/耳注曰蒼耳)
　　其十
魯縞如玉霜筆題月氏書寄書白鸚鵡西海慰離居行
數雖不多字字有委曲天未如見之開緘淚相續淚盡
恨轉深千里同此心相思千萬里一書直千金(一作云/千里若)
(在眼萬里若在心齊賢曰師古曰縞素/也曲阜善作尤為輕細月氏西域國名)
　　其十一
美人在時花滿堂美人去後餘空牀牀中繡被巻(一作/更不)
(巻/)不寢至今三載聞餘香(一作猶/聞香)香亦竟不滅人亦竟
不來相思黄葉落白露濕青苔(士贇曰古詩/空牀難獨守)
　　其十二
愛君芙蓉嬋姢之艶色色可飡兮難再得憐君氷玉清
迥之明心情不極兮意已深朝共琅玕之綺食夜同鴛
鴦之錦衾恩情婉孌忽為别使人莫錯亂愁心亂愁心
涕如雪寒燈厭夢魂欲絶覺來相思生白髪盈盈漢水
若可越可惜凌波歩羅襪美人美人兮歸去來莫作朝
雲暮雨兮飛陽臺(齊賢曰琅玕玉也士贇曰/陸機詩註曰婉孌存思貌)
　　長信宫
月皎昭陽殿霜清長信宫天行乗玉輦飛燕與君同更
有歡娯處(一作别有/留情處)承恩樂未窮誰憐團扇妾獨坐怨
秋風(齊賢曰漢書孝成趙皇后弟見幸為昭儀居昭陽/宫梁皇后傳註漢儀帝祖母稱長信宫飛燕事見)
(前/)
　　長門怨二首
天迴北斗挂西樓金屋無人螢火流月光欲到長門殿
别作深宫一段愁(士贇曰詩箋云螢火家無人則然令/人感思室中乆無人故有此物是不)
(足畏乃可/以為憂)
　　其二
桂殿長愁不記春黄金四屋起秋塵夜懸明鏡青天上
獨照長門宫裏人(士贇曰此詩皆櫽括漢武陳皇后事/以比元宗皇后其意㣲而婉矣事見)
(前巻/註)
　　春怨
白馬金羈遼海東羅帷綉被卧春風落月低軒窺燭盡
飛花入戸笑牀空
　　代贈逺
妾本洛陽人狂夫幽燕客渇飲易水波由來多感激胡
馬西北馳香騣摇緑絲鳴鞭從此去逐虜蕩邊陲昔去
有好言不言乆離别燕支多羙女走馬輕風雪見此不
記人恩情雲雨絶啼流玉筯盡坐恨金閨切織錦作短
書膓随回紋結相思欲有寄恐君不見察焚之揚其灰
手跡自此滅(齊賢曰竇滔為符堅秦州刺史被徙流沙/妻蘇若蘭織錦回文旋圖詩以贈滔宛轉)
(循環讀之詞甚悽/惋凡八百四十字)
　　陌上贈美人(一云小放歌行一首/在第三此是第二篇)
駿馬驕行踏落花垂鞭直拂五雲車美人一笑褰珠箔
遥指紅樓是妾家
　　閨情
流水去絶國浮雲辭故闗水或戀前浦雲猶歸舊山恨
君流沙去棄妾漁陽間玉筯夜垂流雙雙落朱顔黄鳥
坐相悲緑楊誰更攀織錦心草草挑燈淚斑斑窺鏡不
自識况乃狂夫還(士贇曰此篇是詠竇滔妻蘇氏若蘭/錦織作回文詩寄夫事詳見前詩)
　　代别情人
清水本不動桃花發岸傍桃花弄水色波蕩摇春光我
悦子容艶子傾我文章風吹緑琴去曲度紫鴛鴦昔作
一水魚今成兩枝鳥哀哀長雞鳴夜夜達五曉起折相
思樹歸贈知寸心覆水不可收行雲難重尋天涯有度
鳥莫絶瑶華音(齊賢曰呉都賦南/榴之木相思樹也)
　　代秋情
幾日相别離門前生穭葵寒蟬聒梧桐日夕長鳴悲白
露濕螢火清霜凌兔絲空掩紫羅袂(一作空閨/掩羅袂)長啼無
盡時(齊賢曰穭自生稻鳬葵生水中爾雅鳬葵頭似葵/小葉狀似黎有毛抱朴子曰兔絲草下有伏兔之)
(根無此兔則/絲不生於上)
　　對酒
蒲萄酒金叵(音/頗)羅呉姬十五細馬䭾青黛畫眉紅錦靴
道字不正嬌唱歌玳瑁筵中懐裏醉芙蓉帳裏(一作/底)柰
君何
　　怨情
新人如花雖可寵故人似玉由來重花性飄揚不自持
玉心皎㓗終不移故人昔新今尚故還見新人有故時
請看陳后黄金屋寂寂珠簾生網絲(齊賢曰金屋貯/阿嬌事見前)
　　湖邊採蓮婦
小姑織白紵未解將人語大嫂採芙蓉溪湖千萬重長
兄行不在莫使外人逢願學秋胡婦貞心比古松(齊賢/曰爾)
(雅女子謂兄之妻為嫂/士贇曰秋胡事見前)
　　怨情
美人捲珠簾深坐顰蛾眉但見淚痕濕不知心恨誰
　　代寄情楚詞體
君不來兮徒蓄怨積思而孤吟雲陽一去已逺隔巫山
緑水之沉沉留餘香兮染綉被夜欲寢兮愁人心朝馳
余馬於青樓悦若空而夷猶浮雲深兮不得語却惆悵
而懐憂使青鳥兮銜書恨獨宿兮傷離居何無情而雨
絶夢雖往而交疎横流涕而長嗟折芳洲之瑶華送飛
鳥以極目怨夕陽之西斜願為連根同死之秋草不作
飛空之落花(齊賢曰巫山/青鳥見前)
　　學古思邊
銜悲上隴首腸斷不見君流水若有情幽哀從此分蒼
茫愁邊色惆悵落日曛山外接逺天天際復有雲白鴈
從中來飛鳴苦難聞足繋一書札寄言難離羣離羣心
斷絶十見花成雪胡地無春暉征人行不歸相思杳如
夢珠淚濕羅衣(齊賢曰蘇武傳天子射上林得/雁足有繫帛書隴水亊見前)
　　思邊(一作春怨/)
去年何時君别妾南園緑草飛蝴蝶今歲何時妾憶君
西山白雪暗秦雲玉闗去此三千里欲寄音書那可聞
(齊賢曰玉/闗事見前)
　　口號呉王美人半醉
風動荷花水殿香姑蘇䑓上見呉王西施醉舞嬌無力
笑倚東牎白玉牀(齊賢曰全篇/事見前巻)
　　折荷有贈(此與擬古詩内第十一/首數字不同故兩存之)
渉江翫秋水愛此紅蕖鮮攀荷弄其珠蕩漾不成圎佳
人綵雲裏欲贈隔逺天相思無因見惆悵凉風前
　　代美人愁鏡二首
明明金鵲鏡了了玉䑓前拂拭交氷月光輝何清圓紅
顔老昨日白髮多去年鈆粉坐相誤照來空悽然(齊賢/曰神)
(異經有夫婦相别破鏡人各執半以為信其妻與人/通鏡化為鵲飛至夫前夫乃知之後人因鑄鏡為鵲)
　　其二
美人贈此盤龍之寶鏡燭我金縷之羅衣時將紅袖拂
明月為惜普照之餘輝影中金鵲飛不滅臺下青鸞思
獨絶藁砧一别若箭弦去有日來無年狂風吹却妾心
斷玉筯并墮菱花前(齊賢曰唐記云天寶三載五月初/五日揚州進水心鏡一靣縱横九)
(寸青瑩耀日背有盤龍長三尺四寸五分勢如生動元/宗異之進鏡官揚州参軍李才泰曰鑄鏡時有老人自)
(稱曰龍名護有小童名𤣥冥至謂鏡匠吕暉曰老人解/造真龍欲為制之遂令𤣥冥入爐扄閉户牖三日夜門)
(開吕暉等捜覓已失所在鏡爐前獲書曰盤龍盤龍隱/於鏡中分時有象變化無窮興雲吐霧行雨生風玉筯)
(淚也菱/花鏡也)
　　贈段七娘
羅襪凌波生網塵那能得計訪情親千杯緑酒何辭醉
一面紅糚惱殺人
　　别内赴徴三首
王命三徴去未還明朝離别出呉闗白玉髙樓看不見
相思須上望夫山(齊賢曰姑熟/望夫山見前)
　　其二
出門妻子強牽衣問我西行幾日歸歸時儻佩黄金印
莫學蘇秦不下機(齊賢曰蘇秦妻/不下機事見前)
　　其三
翡翠為樓金作梯誰人獨宿倚門啼夜坐寒燈連曉月
行行淚盡楚闗西(齊賢曰楚闗西即/武闗在楚西界者)
　　秋浦寄内
我今尋陽去辭家千里餘結荷倦水宿却寄大雷書雖
不同辛苦愴離各自居我自入秋浦三年北信踈紅顔
愁落日白髪不能除有客自梁苑手携五色魚開魚得
錦字歸問我何如江山雖道阻意合不為殊(齊賢曰尋/陽郡志大)
(雷口去舒州望江縣三十里秋浦梁苑魚錦字並見前/士贇曰大雷書是書鮑照登大雷岸與妹書事按所書)
(曰吾自發寒雨全行日少加秋潦浩汗山溪漲至度斥/思邊劍徑遊棧石星飯結荷衣水宿旅食貧辛波略壯)
(闊始以今日食時僅及大雷塗登千里日踰十/晨嚴霜渗節悲風斷鵩去親為客如何如何)
　　自代内贈
寶刀裁流水無有斷絶時妾意逐君行纒綿亦如之别
來門前草秋巷春轉碧掃盡更還生萋萋滿行跡鳴鳯
始相得雄驚雌各飛遊雲落何山一往不見歸估客發
大樓知君在秋浦梁苑空錦衾陽䑓夢行雨妾家三作
相失勢去西秦猶存舊歌管淒清聞四鄰曲度入紫雲
啼無眼中人妾似井底桃開花向誰笑君如天上月不
肯一迴照窺鏡不自識别多憔悴深安得秦吉了為人
道寸心(此太白自道也齊賢曰大樓山𨽻宣城秋浦梁/苑陽䑓行雨曲度入紫雲亊並見前秦吉了出)
(邕及占城即結遼鳥能言/勝於鸚鵡黒色兩眉獨黄)
　　秋浦感主人歸燕寄内
霜凋楚闗木始知殺氣嚴寥寥金天廓婉婉緑紅潜胡
燕别主人雙雙語前簷三飛四迴顧欲去復相瞻豈不
戀華屋終然謝珠簾我不及此鳥逺行歲已淹寄書道
中嘆淚下不能緘(齊賢曰陽廣記曰胡燕胷斑聲小珠/簾見前士贇曰月令仲秋之月殺氣)
(浸盛孟秋之月黄帝少/皥註曰少皥金天氏)
　　送内尋廬山女道士李騰空二首
君尋騰空子應到碧山家水舂雲母碓風掃石楠花若
戀幽居好相邀弄紫霞(齊賢曰本草雲母乆服輕身延/年生泰山山谷石楠生華隂山)
(谷葉狀/如枇杷)
　　其二
多君相門女學道愛神仙素手掬青靄羅衣曳紫煙一
往屏風疊乗鸞着玉鞭(一本作/不著鞭)
　　贈内
三百六十日日日醉如泥雖為李白婦何異太常妻(齊/賢)
(曰後漢周澤為太常卧病齋宫其妻哀澤老病窺問所/苦澤大怒以為干犯齋禁收送詔獄時人語曰生世不)
(諧作太常妻一年三百六/十日一日不齋醉如泥)
　　在潯陽非所寄内
聞雞知慟哭行啼入府中多君同蔡琰流淚請曺公知
登呉章嶺昔與死無分﨑嶇行石道外折入青雲相見
若悲嘆哀聲那可聞(齊賢曰蔡琰再嫁董紀時為曹操/屯田都尉犯法當死文姬詣曹請)
(之時公卿名士滿堂操曰蔡伯喈女在外今為諸公見/之及進蓬首徒行叩頭請罪音詞清辨㫖甚酸哀公曰)
(文狀已去柰何姬曰公廐馬萬匹虎士成林何惜疾/足一騎而不濟垂死之命乎公感其言追原紀罪)
　　南流夜郎寄内
夜郎天外怨離居明月樓中音信疎北鴈春歸看欲盡
南來不得豫章書
　　越女詞五首
長干呉兒女眉目艶星月屐上足如霜不着鴉頭襪(齊/賢)
(曰長干見前士贇曰莊/子云眉日顔色之好)
　　其二
呉兒多白晳好為蕩舟劇賣眼擲春心折花調行客(齊/賢)
(曰毛詩註/晳白色也)
　　其三
耶溪採蓮女見客棹歌迴笑入荷花去佯羞不出來(齊/賢)
(曰越州若耶溪徐/浩改為五雲溪)
　　其四
東陽素足女㑹稽素舸郎相看月未墮白地斷肝腸(齊/賢)
(曰唐婺州東山/郡越州㑹稽郡)
　　其五
鏡湖水如月耶溪女如雪新粧蕩新波光景兩竒絶(齊/賢)
(曰明皇賜賀知章/鏡湖剡溪一曲)
　　浣紗石上女
玉面耶溪女青娥紅粉妝一雙金齒屐兩足白如霜
　　示金陵子(一作金/陵子詞)
金陵城東誰家子竊聽琴聲碧牎裏落花一片天上來
随人直度西江水楚歌呉語嬌不成似能未能最有情
謝公正要東山妓攜手林泉處處行(齊賢曰漢書註師/古曰楚歌者為楚)
(人歌猶言/呉歌越吟)
　　出妓金陵子呈盧六四首
安石東山三十春傲然攜妓出風塵樓中見我金陵子
何似陽䑓雲雨人(士贇曰事/並見前)
　　其二
南國新豐酒東山小妓歌對君君不樂花月柰愁何(士/贇)
(曰事並/見前)
　　其三
東道煙霞主西江詩酒筵相逢不覺醉日墮歴陽川
　　其四
小妓金陵歌楚聲家僮丹砂學鳯鳴我亦為君飲清酒
君心不肯向人傾
　　巴女詞
巴水急如箭巴船去若飛十月三千里郎行幾歲歸
　哀傷(六首/)
　　哭晁卿行
日本晁卿辭帝都征帆一片繞蓬壷明月不歸沉碧海
白雲愁色滿蒼梧(士贇曰日本國蓬壷碧海/蒼梧白雲等事並見前)
　　自溧水道哭王炎三首(宣州/)
白楊雙行行白馬悲路傍晨興見曉月更似發雲陽溧
水通呉闗逝川去未央故人萬化盡閉骨茅山岡天上
墜玉棺泉中掩龍章名飛日月上義與風雲翔逸氣竟
莫展英圖俄夭傷楚國一老人來嗟龔勝亡有言不可
道雪泣憶蘭芳(齊賢曰雲陽溧水呉闗未央宫茅山玉/棺事並見前晋書稽康身長七尺八寸)
(美詞氣有風儀不自藻飾人以為龍章鳯姿天質自然/漢書龔勝死時年七十九有老父來弔哭甚哀哀既而)
(曰嗟乎薫以香自燒膏以明自銷龔生竟/夭天年非吾徒也遂趍而出莫知其誰)
　　其二
王公希代寶棄世一何早弔死不及哀殯宫已秋草悲
來欲脱劒挂向何枝好哭向茅山雖未摧一生淚盡丹
陽道(齊賢曰左傳贈死不及尸弔生不及哀士贇/曰季札挂劒徐君墓丹陽茅山事並見前)
　　其三
王家碧瑶樹一樹忽先摧海内故人泣天涯弔鶴來未
成霖雨用先失濟川材一罷廣陵散鳴琴更不開(齊賢/曰世)
(説王戎云太尉神姿髙徹如瑶林瓊樹自然是風塵表/物太尉王衍也陶侃母死有二客來弔不哭而退化為)
(雙鶴冲天而去説命曰若歳大旱用汝作霖雨若濟/巨川用汝作舟楫嵇康臨刑曰廣陵散於茲絶矣)
　　哭宣城善釀紀叟
紀叟黄泉裏還應釀老春夜䑓無曉日沽酒與何人(一/作)
(題戴老酒店云戴老黄泉下還應/醉大春夜䑓無李白沽酒與何人)
　　宣城哭蔣徴君華
敬亭埋玉樹知是蔣徴君安得相如草空餘封禪文池
䑓空有月詞賦舊凌雲獨挂延陵劒千秋在古墳(齊賢/曰敬)
(亭山𨽻宣城漢書相如病甚天子使使徃取書相如巳死家無遺/書問其妻曰長卿未常有書平時書均已被人取去長卿未死時)
(為二巻書曰有使來求書奏之其遺札言封禪事使者奏焉天子/異之相如奏大人賦天子大説飄飄然有凌雲氣遊天地之間意)
　李太白集分類補註巻二十五
欽定四庫全書
　李太白集分類補註巻二十六
　　　　　　　　　　　宋　楊齊賢　集註
　　　　　　　　　　　元　蕭士贇　補註
　　表(三首/)書(六首總九首/)
　　　爲吳王謝責赴行在遲滯表
臣某言伏蒙聖恩追赴行在臣誠惶誠恐頓首稽首臣
聞胡馬矯首嘶北風以跼顧越禽歸飛戀南枝而刷羽
所以流波思其舊浦落葉墜於本根在物尚然矧於臣
子臣位叨盤石辜負明時才闕總戎謬當强冦駑拙有
素天實知之伏惟陛下重紐乾綱再清國步慜臣不逮
賜臣生全歸見白日死無遺恨然臣年過耳順風瘵日
加鋒鏑殘骸劣有餘喘雖決力上道而心與願違貴貪
尺寸之程轉増犬馬之戀非有他故以疾淹留今大舉
天兵掃除戎羯所在郵驛徵發交馳臣逐便水行難於
陸進瞻望丹闕心魂若飛慙墜履之還收喜遺簪之再
御不勝涕戀屏營之至謹奉表以聞
　　　為宋中丞請都金陵表
臣某言臣誠惶誠恐頓首稽首臣聞社稷無常奉明者
守之君臣無定位闇者失之所以父作子述重光疊輝
天未絶晉人惟戴唐以功德有厚薄運數有修短功髙
而福祚長永德薄而政教陵遲三后之姓於今為庶非
一朝也伏惟陛下欽六聖之光訓擁千載之鴻休有國
之本羣生屬望粤自明兩光岐之陽昔有周太王之興
發跡於此天啓有類豈人事歟皇朝百五十年金革不
作逆胡竊號剥亂中原雖平嵩丘填伊洛不足以掩宮
城之骸骨決洪河灑秦雍不足以蕩犬羊之羶臊毒浸
區宇憤盈穹旻此乃猛士奮劍之秋謀臣運籌之日夫
不拯横流何以彰聖德不斬巨猾無以興神功十亂佐
周而克昌四兇及虞而乃去去元兇者非陛下而誰且
道有興廢代有中季漢當三七莽亦為災赤伏再起丕
業終光非陛下至神至聖安能勃然中興乎以臣料人
事得失敢獻疑於陛下臣猶望愚夫千慮或冀一得何
者賊臣楊國忠蔽塞天聰屠割黎庶女弟席寵傾國㺯
權九土泉貨盡歸其室怨氣上激水旱薦臻重罹暴亂
百姓力屈即欲平殄蝥賊恐難應期且圗萬全之計以
成一舉之策今自河以北為胡所凌自河之南孤城四
壘大盜蠶食割為洪溝宇宙􁘌屼昭然可覩臣伏見金
陵舊都地稱天險龍盤虎踞開扃自然六代皇居五福
斯在雄圗霸跡隱軫由存咽喉控帶縈錯如繡天下衣
冠士庶避地東呉永嘉南遷未盛於此臣又聞湯及盤
庚五遷其邑典謨訓誥不以爲非衛文徙居楚丘風人
流詠伏惟陛下因萬人之蕩析乗六合之譸張去扶風
萬有一危之近邦就金陵太山必安之成䇿茍利於物
斷在宸衷況齒革羽毛之所生楩柟豫章之所出元龜
大貝充牣其中銀坑鐵冶連緜相屬剗銅陵為金穴煮
海水為鹽山以征則兵強以守則國富横制八極克復
兩京俗畜來蘇之歡人多徯后之望陛下西以峨嵋為
壁壘東以滄海為溝池守海陵之倉獵長洲之苑雖上
林五柞復何加焉上皇居天帝運昌之都儲精真一之
境有虞則北閉劍閣南扃瞿塘蚩尤共工五兵莫向二
聖髙枕人何憂哉飛章問安往復巴峽朝發白帝暮宿
江陵首尾相應率然之舉不勝屏營瞻雲望日之至謹
先奉表陳情以聞
　　　爲宋中丞自薦表
臣某聞天地閉而賢人隱雲雷屯而君子用臣伏見前
翰林供奉李白年五十有七天寶初五府交辟不求聞
達亦由子真谷口名動京師上皇聞而悦之召入禁掖
既潤色於鴻業或間進於王言雍容揄揚特見褒賞為
賤臣詐詭遂放歸山閒居製作言盈數萬屬逆胡暴亂
避地廬山遇永王東巡脅行中道奔走却至彭澤具已
陳首前後經宣慰大使崔渙及臣推覆清雪尋經奏聞
臣聞古之諸侯進賢受上賞蔽賢受顯戮若三道稱美
必九錫光榮垂之典謨永以爲訓臣所管李白實審無
辜懷經濟之才抗巢由之節文可以變風俗學可以究
天人一命不霑四海稱屈伏惟陛下大明廣運至道無
偏收其希世之英以為清朝之寶昔四皓遭髙皇而不
起翼惠帝而方來君臣離合亦各有數豈使此人名揚
宇宙而枯槁當年傳曰舉逸人而天下歸心伏惟陛下
迴太陽之髙暉流覆盆之下照特請拜一京官獻可替
否以光朝列則四海豪俊引領知歸不勝縷縷之至敢
陳薦以聞
　　　代夀山答孟少府移文書
淮南小夀山謹使東峰金衣雙鶴銜飛雲錦書于維揚
孟公足下曰僕包大塊之氣生洪荒之間連翼軫之分
野控荆衡之逺勢盤薄萬古邈然星河憑天霓以結峰
倚斗極而横嶂頗能攢吸霞雨隱居靈仙産隋侯之明
珠蓄卞氏之光寶罄宇宙之美殫造化之竒方與崑崙
抗行閬風接境何人間巫廬台霍之足陳耶昨於山人
李白處見吾子移文責僕以多奇鄙(一作/叱)僕以特秀而
盛談三山五岳之美謂僕小山無名無德而稱焉觀乎
斯言何太謬之甚也吾子豈不聞乎無名為天地之始
有名為萬物之母假令登封禋祀曷足以大道譏耶然
皆損人費物庖殺致祭暴殄草木鐫刻金石使載圗典
亦未足為貴乎且達人莊生常有餘論以為尺鷃不羨
於鵬鳥秋毫可並於太山由斯而談何小大之殊也又
怪於諸山藏國寶隱國賢使吾君牓道燒山披訪不獲
非通談也夫皇王登極瑞物昭至蒲萄翡翠以納貢河
圗洛書以應符設天網而掩賢窮月竁以率職天不秘
寶地不藏珍風威百蠻春養萬物王道無外何英賢珍
玉而能伏匿於巖穴耶所謂牓道燒山此則王者之德
未廣矣昔太公大賢傅説明德棲渭川之水藏虞虢之
巖卒能形諸兆朕感乎夢想此則天道闇合豈勞乎搜
訪哉果投竿詣麾捨築作相佐周文讚武丁總而論之
山亦何罪乃知巖穴為養賢之域林泉非秘寶之區則
僕之諸山亦何負於國家矣近者逸人李白自峨嵋而
來爾其天為容道為貌不屈已不干人巢由以來一人
而已乃虯蟠龜息遁乎此山僕嘗弄之以緑綺臥之以
碧雲潄之以瓊液餌之以金砂既而童顔益春真氣愈
茂將欲倚劍天外挂弓扶桑浮四海横八荒出宇宙之
寥廓登雲天之渺茫俄而李公仰天長吁謂其友人曰
吾未可去也吾與爾達則兼濟天下窮則獨善一身安
能飡君紫霞䕃君青松乗君鸞鶴駕君虯龍一朝飛騰
為方丈蓬萊之人耳此則未可也乃相與巻其丹書匣
其瑶瑟申管晏之談謀帝王之術奮其智能願為輔弼
使寰區大定海縣清一事君之道成榮親之義畢然後
與陶朱留侯浮五湖戲滄洲不足為難矣即僕林下之
所隱容豈不大哉必能資其聰明輔以正氣借之以物
色發之以文章雖煙花中貧沒齒無恨其有山精木魅
雄虺猛獸以驅之四荒磔裂原野使影跡絶滅不干戸
庭亦遣清風掃門明月侍坐此乃養賢之心實亦勤矣
孟子孟子無見深責耶明年青春求我於此巖也
　　　上安州李長史書
白嶔﨑歴落可笑人也雖然頗嘗覽千載觀百家至於
聖賢相似厥衆則有若似於仲尼紀信似於髙祖牢之
似於無忌宋玉似於屈原而遙觀君侯竊疑魏洽便欲
趨就臨然舉鞭遲疑之間未及迴避且理有疑誤而成
過(一本無/此一字)事有形似而類真惟大雅含𢎞方能恕之也
白少頗周慎忝聞義方入暗室而無欺屬昏行而不變
今小人履疑誤形似之迹君侯流愷悌矜恤之恩戢秋
霜之威布冬日之愛睟容有穆怒顔不彰雖將軍息恨
於長孫之前此無慙德司空受揖於元淑之際彼未為
賢一言見寃九死非謝白孤劍誰託悲歌自憐迫於恓
惶席不暇暖寄絶國而何仰若浮雲而無依南徙莫從
北遊失路逺客汝海近還邙城昨遇故人飲以狂藥一
酌一笑陶然樂酣困河朔之清觴飫中山之醇酎屬早
日初眩晨霾未收乏離朱之明昧王戎之視青白其眼
瞢而前行亦何異抗莊公之輪怒螗螂之臂御者趨召
明其是非入門鞠躬精魄飛散昔徐邈縁醉而賞魏王
却以為賢無鹽因醜而獲齊君待之逾厚白妄人也安
能比之上挂國風相鼠之譏下懷周易履虎之懼慜以
固陋禮而遣之幸容甯越之辜深荷王公之德銘刻心
骨退思狂僭五情冰炭㒺知所措晝愧於影夜慙於魄
啟處不惶戰跼無地伏惟君侯明奪秋月和均韶風掃
塵辭場振發文雅陸機作太康之傑士未可比肩曹植
為建安之雄才惟堪捧駕天下豪俊翕然趨風白之不
敏竊慕餘論何圗叔夜潦倒不切於事情正平猖狂自
貽於恥辱一忤容色終身厚顔敢昧負荆請罪門下儻
免以訓責恤其愚䝉如能伏劍結纓謝君侯之德敢以
近所為春遊救苦寺詩一首十韻石巖寺詩一首八韻
上楊都尉詩一首三十韻辭㫖狂野貴露下情輕干視
聴幸乞詳覽
　　　與賈少公書
宿昔惟清勝白緜疾疲薾去期恬退才微識淺無足濟
時雖中原横潰將何以救之王命崇重大總元戎辟書
三至人輕禮重嚴期迫切難以固辭扶力一行前觀進
退且殷深源廬嶽十載時人觀其起與不起以卜江左
興亡謝安髙臥東山蒼生屬望白不樹矯抗之跡恥振
𤣥邈之風混遊漁商隱不絶俗豈徒販賣雲壑要射虛
名方之二子實有慙德徒塵忝幕府終無能為唯當報
國薦賢持以自免斯言若謬天實殛之以足下深知具
申中欵惠子知我夫何間然勾當小事但増悚惕(一作/佩)
　　　為趙宣城與楊右相書
某啓辭違積年伏戀軒屏首冬初寒伏惟相公尊體起
居萬福某蒙恩才朽齒邁徒延聖日少忝末吏本乏逺
圗中年廢缺分歸園壑昔相公秉國憲之日一拔九霄
拂刷前恥昇騰晚官恩貸稠疊實戴丘山落羽再振枯
鱗旋躍運以大風之舉假以摩天之翔衣繡霜臺含香
華省宰劇慙強項之名酌貪礪清心之節三典列郡寂
無成功但宣布王澤式酬天奬伏惟相公開張徽猷寅
亮天地入夔龍之室持造化之權安石髙枕蒼生是仰
某鳴躍無已剪拂因人銀章朱紱坐榮宦達身荷宸眷
目識龍顔既齊飛於鴛鷺復寄跡於門館皆相公大造
之力也而鐘鳴漏盡夜行不息止足之分實媿古人犬
馬戀主迫於西汜所冀枯松晚嵗無改節於風霜老驥
餘年期盡力於蹄足上答明主下報相公慺慺之誠屏
息於此伏惟相公收遺簪於少昊念亡弓於楚澤衰當
益壯結草知歸瞻望恩光無忘景刻
　　　與韓荆州書
白聞天下談士相聚而言曰生不用封萬户侯但願一識
韓荆州何令人之景慕一至於此耶豈不以有周公之
風躬吐握之事使海内豪俊奔走而歸之一登龍門則
聲譽十倍所以龍盤鳳逸之士皆欲收名定價於君侯
願君侯不以富貴而驕之寒賤而忽之則三千賓中有
毛遂使白得穎脱而出即其人焉白隴西布衣流落楚
漢十五好劍術徧干諸侯三十成文章歴抵卿相雖長
不滿七尺而心雄萬夫王公大臣許與氣義此疇曩心
跡安敢不盡於君侯哉君侯制作侔神明德行動天地
筆參於造化學究於天人幸願開張心顔不以長揖見
拒必若接之以髙宴縱之以清談請日試萬言倚馬可
待今天下以君侯為文章之司命人物之權衡一經品
題便作佳士而君侯何惜階前盈尺之地不使白揚眉
吐氣激昻青雲耶昔王子師為豫州未下車即辟荀慈
明既下車又辟孔文舉山濤作冀州甄拔三十餘人或
為侍中尚書先代所美而君侯亦薦一嚴協律入為秘
書郎中間崔宗之房習祖黎昕許瑩之徒或以才名見
知或以清白見賞白每觀其銜恩撫躬忠義奮發白以
此感激知君侯推赤心於諸賢腹中所以不歸他人而
願委身國士儻急難有用敢效微軀且人非堯舜誰能
盡善白謨猷籌畫安能盡矜至於制作積成巻軸則欲
塵穢視聴恐雕蟲小技不合大人若賜觀芻蕘請給以
紙墨兼人書之然後退歸閒軒繕寫呈上庶青萍結緑
長價於薛卞之門幸惟下流大開奨飾惟君侯圗之
　　　上安州裴長史書
白聞天不言而四時行地不語而百物生白人焉非天
地安得不言而知乎敢刻心㭊肝論舉身之事便當談
笑以明其心而粗陳其大綱一快憤懣惟君侯察焉白
本家金陵世為右姓遭沮渠蒙遜難奔流咸秦因官寓
家少長江漢五嵗誦六甲十嵗觀百家軒轅以來頗得
間矣嘗横經籍書制作不倦迄于今三十春矣以為士
生則桑弧蓬矢射乎四方故知大丈夫必有四方之志
乃杖劍去國辭親逺遊南窮蒼梧東涉溟海見鄉人相
如大誇雲夢之事云楚有七澤遂來觀焉而許相公家
見招妻以孫女便憩跡于此至移三霜焉曩昔東遊維
揚不逾一年散金三十餘萬有落魄公子悉皆濟之此
則是白之輕財好施也又昔與蜀中友人吳指南同遊
於楚指南死於洞庭之上白禫服慟哭若喪天倫炎月
伏屍泣盡繼之以血行路聞者悉皆傷心猛虎前臨堅
守不動遂權殯於湖側便之金陵數年來觀筋骨尚在
白雪泣持刃躬申洗削裹骨徒步負之而趨寢興攜持
無輟身手遂丐貸營𦵏於鄂城之東故鄉路遥魂魄無
主禮以遷窆式昭朋情此則是白存交重義也又昔與
逸人東嚴子隱於岷山之陽白巢居數年不跡城市養
奇禽千計呼皆就掌取食了無驚猜廣漢太守聞而異
之詣廬親覩因舉二人以有道並不起此則白養髙㤀
機不屈之跡也又前禮部尚書蘇公出為益州長史白
於路中投刺待以布衣之禮因謂羣寮曰此子天才英
麗下筆不休雖風力未成且見專車之骨若廣之以學
可以相如比肩也四海明識具知此談前此郡督馬公
朝野豪彦一見盡禮許為竒才因謂長史李京之曰諸
人之文猶山無煙霞春無草樹李白之文清雄奔放名
章俊語絡繹間起光明洞徹句句動人此則故交元丹
親接斯議若蘇馬二公愚人也復何足陳儻賢賢也白
有可尚夫唐虞之際於斯為盛有婦人焉九人而已是
知才難不可多得白野人也頗工於文惟君侯顧之無
按劍也伏惟君侯貴而且賢鷹揚虎視齒若編貝膚如
凝脂昭昭乎若玉山上行朗然映人也而髙義重諾名
飛天京四方諸侯聞風暗許倚劍慷慨氣干虹蜺月費
千金日宴羣客出躍駿馬入羅紅顔所在之處賓朋成
市故時人歌曰賓朋何喧喧日夜裴公門願得裴公之
一言不須驅馬埒華軒白不知君侯何以得此聲於天
壤之間豈不由重諾好賢謙以得也而晚節改操棲情
翰林天才超然度越作者屈佐鄖國時惟清哉稜威雄
雄下慴羣物白竊慕髙義已經十年雲山間之造謁無
路今也運㑹得趨末塵承顔接辭八九度矣常欲一雪
心跡崎嶇未便何圗謗言忽生衆口攢毁将恐投杼下
客震於嚴威然自明無辜何憂悔吝孔子曰畏天命畏
大人畏聖人之言過此三者鬼神不害若使事得其實
罪當其身則将浴蘭沐芳自屏於烹鮮之地惟君侯死
生不然投山竄海轉死溝壑豈能明目張膽託書自陳
耶昔王東海問犯夜者曰何所從來答曰從師受學不
覺日晚王曰吾豈可鞭撻甯越以立威名想君侯通人
必不爾也願君侯惠以大遇洞開心顔終乎前恩再辱
英盼白必能使精誠動天長虹貫日直度易水不以為
寒若赫然作威加以大怒不許門下逐之長途白即膝
行於前再拜而去西入秦海一觀國風永辭君侯黄鵠
舉矣何王公大人之門不可以彈長劍乎
　
　
　
　
　
　
　
　
　李太白集分類補註巻二十六
欽定四庫全書
　李太白集分類補註巻二十六
　　　　　　　　　　　宋　楊齊賢　集註
　　　　　　　　　　　元　蕭士贇　補註
　　表(三首/)書(六首總九首/)
　　　爲吳王謝責赴行在遲滯表
臣某言伏蒙聖恩追赴行在臣誠惶誠恐頓首稽首臣
聞胡馬矯首嘶北風以跼顧越禽歸飛戀南枝而刷羽
所以流波思其舊浦落葉墜於本根在物尚然矧於臣
子臣位叨盤石辜負明時才闕總戎謬當强冦駑拙有
素天實知之伏惟陛下重紐乾綱再清國步慜臣不逮
賜臣生全歸見白日死無遺恨然臣年過耳順風瘵日
加鋒鏑殘骸劣有餘喘雖決力上道而心與願違貴貪
尺寸之程轉増犬馬之戀非有他故以疾淹留今大舉
天兵掃除戎羯所在郵驛徵發交馳臣逐便水行難於
陸進瞻望丹闕心魂若飛慙墜履之還收喜遺簪之再
御不勝涕戀屏營之至謹奉表以聞
　　　為宋中丞請都金陵表
臣某言臣誠惶誠恐頓首稽首臣聞社稷無常奉明者
守之君臣無定位闇者失之所以父作子述重光疊輝
天未絶晉人惟戴唐以功德有厚薄運數有修短功髙
而福祚長永德薄而政教陵遲三后之姓於今為庶非
一朝也伏惟陛下欽六聖之光訓擁千載之鴻休有國
之本羣生屬望粤自明兩光岐之陽昔有周太王之興
發跡於此天啓有類豈人事歟皇朝百五十年金革不
作逆胡竊號剥亂中原雖平嵩丘填伊洛不足以掩宮
城之骸骨決洪河灑秦雍不足以蕩犬羊之羶臊毒浸
區宇憤盈穹旻此乃猛士奮劍之秋謀臣運籌之日夫
不拯横流何以彰聖德不斬巨猾無以興神功十亂佐
周而克昌四兇及虞而乃去去元兇者非陛下而誰且
道有興廢代有中季漢當三七莽亦為災赤伏再起丕
業終光非陛下至神至聖安能勃然中興乎以臣料人
事得失敢獻疑於陛下臣猶望愚夫千慮或冀一得何
者賊臣楊國忠蔽塞天聰屠割黎庶女弟席寵傾國㺯
權九土泉貨盡歸其室怨氣上激水旱薦臻重罹暴亂
百姓力屈即欲平殄蝥賊恐難應期且圗萬全之計以
成一舉之策今自河以北為胡所凌自河之南孤城四
壘大盜蠶食割為洪溝宇宙􁘌屼昭然可覩臣伏見金
陵舊都地稱天險龍盤虎踞開扃自然六代皇居五福
斯在雄圗霸跡隱軫由存咽喉控帶縈錯如繡天下衣
冠士庶避地東呉永嘉南遷未盛於此臣又聞湯及盤
庚五遷其邑典謨訓誥不以爲非衛文徙居楚丘風人
流詠伏惟陛下因萬人之蕩析乗六合之譸張去扶風
萬有一危之近邦就金陵太山必安之成䇿茍利於物
斷在宸衷況齒革羽毛之所生楩柟豫章之所出元龜
大貝充牣其中銀坑鐵冶連緜相屬剗銅陵為金穴煮
海水為鹽山以征則兵強以守則國富横制八極克復
兩京俗畜來蘇之歡人多徯后之望陛下西以峨嵋為
壁壘東以滄海為溝池守海陵之倉獵長洲之苑雖上
林五柞復何加焉上皇居天帝運昌之都儲精真一之
境有虞則北閉劍閣南扃瞿塘蚩尤共工五兵莫向二
聖髙枕人何憂哉飛章問安往復巴峽朝發白帝暮宿
江陵首尾相應率然之舉不勝屏營瞻雲望日之至謹
先奉表陳情以聞
　　　爲宋中丞自薦表
臣某聞天地閉而賢人隱雲雷屯而君子用臣伏見前
翰林供奉李白年五十有七天寶初五府交辟不求聞
達亦由子真谷口名動京師上皇聞而悦之召入禁掖
既潤色於鴻業或間進於王言雍容揄揚特見褒賞為
賤臣詐詭遂放歸山閒居製作言盈數萬屬逆胡暴亂
避地廬山遇永王東巡脅行中道奔走却至彭澤具已
陳首前後經宣慰大使崔渙及臣推覆清雪尋經奏聞
臣聞古之諸侯進賢受上賞蔽賢受顯戮若三道稱美
必九錫光榮垂之典謨永以爲訓臣所管李白實審無
辜懷經濟之才抗巢由之節文可以變風俗學可以究
天人一命不霑四海稱屈伏惟陛下大明廣運至道無
偏收其希世之英以為清朝之寶昔四皓遭髙皇而不
起翼惠帝而方來君臣離合亦各有數豈使此人名揚
宇宙而枯槁當年傳曰舉逸人而天下歸心伏惟陛下
迴太陽之髙暉流覆盆之下照特請拜一京官獻可替
否以光朝列則四海豪俊引領知歸不勝縷縷之至敢
陳薦以聞
　　　代夀山答孟少府移文書
淮南小夀山謹使東峰金衣雙鶴銜飛雲錦書于維揚
孟公足下曰僕包大塊之氣生洪荒之間連翼軫之分
野控荆衡之逺勢盤薄萬古邈然星河憑天霓以結峰
倚斗極而横嶂頗能攢吸霞雨隱居靈仙産隋侯之明
珠蓄卞氏之光寶罄宇宙之美殫造化之竒方與崑崙
抗行閬風接境何人間巫廬台霍之足陳耶昨於山人
李白處見吾子移文責僕以多奇鄙(一作/叱)僕以特秀而
盛談三山五岳之美謂僕小山無名無德而稱焉觀乎
斯言何太謬之甚也吾子豈不聞乎無名為天地之始
有名為萬物之母假令登封禋祀曷足以大道譏耶然
皆損人費物庖殺致祭暴殄草木鐫刻金石使載圗典
亦未足為貴乎且達人莊生常有餘論以為尺鷃不羨
於鵬鳥秋毫可並於太山由斯而談何小大之殊也又
怪於諸山藏國寶隱國賢使吾君牓道燒山披訪不獲
非通談也夫皇王登極瑞物昭至蒲萄翡翠以納貢河
圗洛書以應符設天網而掩賢窮月竁以率職天不秘
寶地不藏珍風威百蠻春養萬物王道無外何英賢珍
玉而能伏匿於巖穴耶所謂牓道燒山此則王者之德
未廣矣昔太公大賢傅説明德棲渭川之水藏虞虢之
巖卒能形諸兆朕感乎夢想此則天道闇合豈勞乎搜
訪哉果投竿詣麾捨築作相佐周文讚武丁總而論之
山亦何罪乃知巖穴為養賢之域林泉非秘寶之區則
僕之諸山亦何負於國家矣近者逸人李白自峨嵋而
來爾其天為容道為貌不屈已不干人巢由以來一人
而已乃虯蟠龜息遁乎此山僕嘗弄之以緑綺臥之以
碧雲潄之以瓊液餌之以金砂既而童顔益春真氣愈
茂將欲倚劍天外挂弓扶桑浮四海横八荒出宇宙之
寥廓登雲天之渺茫俄而李公仰天長吁謂其友人曰
吾未可去也吾與爾達則兼濟天下窮則獨善一身安
能飡君紫霞䕃君青松乗君鸞鶴駕君虯龍一朝飛騰
為方丈蓬萊之人耳此則未可也乃相與巻其丹書匣
其瑶瑟申管晏之談謀帝王之術奮其智能願為輔弼
使寰區大定海縣清一事君之道成榮親之義畢然後
與陶朱留侯浮五湖戲滄洲不足為難矣即僕林下之
所隱容豈不大哉必能資其聰明輔以正氣借之以物
色發之以文章雖煙花中貧沒齒無恨其有山精木魅
雄虺猛獸以驅之四荒磔裂原野使影跡絶滅不干戸
庭亦遣清風掃門明月侍坐此乃養賢之心實亦勤矣
孟子孟子無見深責耶明年青春求我於此巖也
　　　上安州李長史書
白嶔﨑歴落可笑人也雖然頗嘗覽千載觀百家至於
聖賢相似厥衆則有若似於仲尼紀信似於髙祖牢之
似於無忌宋玉似於屈原而遙觀君侯竊疑魏洽便欲
趨就臨然舉鞭遲疑之間未及迴避且理有疑誤而成
過(一本無/此一字)事有形似而類真惟大雅含𢎞方能恕之也
白少頗周慎忝聞義方入暗室而無欺屬昏行而不變
今小人履疑誤形似之迹君侯流愷悌矜恤之恩戢秋
霜之威布冬日之愛睟容有穆怒顔不彰雖將軍息恨
於長孫之前此無慙德司空受揖於元淑之際彼未為
賢一言見寃九死非謝白孤劍誰託悲歌自憐迫於恓
惶席不暇暖寄絶國而何仰若浮雲而無依南徙莫從
北遊失路逺客汝海近還邙城昨遇故人飲以狂藥一
酌一笑陶然樂酣困河朔之清觴飫中山之醇酎屬早
日初眩晨霾未收乏離朱之明昧王戎之視青白其眼
瞢而前行亦何異抗莊公之輪怒螗螂之臂御者趨召
明其是非入門鞠躬精魄飛散昔徐邈縁醉而賞魏王
却以為賢無鹽因醜而獲齊君待之逾厚白妄人也安
能比之上挂國風相鼠之譏下懷周易履虎之懼慜以
固陋禮而遣之幸容甯越之辜深荷王公之德銘刻心
骨退思狂僭五情冰炭㒺知所措晝愧於影夜慙於魄
啟處不惶戰跼無地伏惟君侯明奪秋月和均韶風掃
塵辭場振發文雅陸機作太康之傑士未可比肩曹植
為建安之雄才惟堪捧駕天下豪俊翕然趨風白之不
敏竊慕餘論何圗叔夜潦倒不切於事情正平猖狂自
貽於恥辱一忤容色終身厚顔敢昧負荆請罪門下儻
免以訓責恤其愚䝉如能伏劍結纓謝君侯之德敢以
近所為春遊救苦寺詩一首十韻石巖寺詩一首八韻
上楊都尉詩一首三十韻辭㫖狂野貴露下情輕干視
聴幸乞詳覽
　　　與賈少公書
宿昔惟清勝白緜疾疲薾去期恬退才微識淺無足濟
時雖中原横潰將何以救之王命崇重大總元戎辟書
三至人輕禮重嚴期迫切難以固辭扶力一行前觀進
退且殷深源廬嶽十載時人觀其起與不起以卜江左
興亡謝安髙臥東山蒼生屬望白不樹矯抗之跡恥振
𤣥邈之風混遊漁商隱不絶俗豈徒販賣雲壑要射虛
名方之二子實有慙德徒塵忝幕府終無能為唯當報
國薦賢持以自免斯言若謬天實殛之以足下深知具
申中欵惠子知我夫何間然勾當小事但増悚惕(一作/佩)
　　　為趙宣城與楊右相書
某啓辭違積年伏戀軒屏首冬初寒伏惟相公尊體起
居萬福某蒙恩才朽齒邁徒延聖日少忝末吏本乏逺
圗中年廢缺分歸園壑昔相公秉國憲之日一拔九霄
拂刷前恥昇騰晚官恩貸稠疊實戴丘山落羽再振枯
鱗旋躍運以大風之舉假以摩天之翔衣繡霜臺含香
華省宰劇慙強項之名酌貪礪清心之節三典列郡寂
無成功但宣布王澤式酬天奬伏惟相公開張徽猷寅
亮天地入夔龍之室持造化之權安石髙枕蒼生是仰
某鳴躍無已剪拂因人銀章朱紱坐榮宦達身荷宸眷
目識龍顔既齊飛於鴛鷺復寄跡於門館皆相公大造
之力也而鐘鳴漏盡夜行不息止足之分實媿古人犬
馬戀主迫於西汜所冀枯松晚嵗無改節於風霜老驥
餘年期盡力於蹄足上答明主下報相公慺慺之誠屏
息於此伏惟相公收遺簪於少昊念亡弓於楚澤衰當
益壯結草知歸瞻望恩光無忘景刻
　　　與韓荆州書
白聞天下談士相聚而言曰生不用封萬户侯但願一識
韓荆州何令人之景慕一至於此耶豈不以有周公之
風躬吐握之事使海内豪俊奔走而歸之一登龍門則
聲譽十倍所以龍盤鳳逸之士皆欲收名定價於君侯
願君侯不以富貴而驕之寒賤而忽之則三千賓中有
毛遂使白得穎脱而出即其人焉白隴西布衣流落楚
漢十五好劍術徧干諸侯三十成文章歴抵卿相雖長
不滿七尺而心雄萬夫王公大臣許與氣義此疇曩心
跡安敢不盡於君侯哉君侯制作侔神明德行動天地
筆參於造化學究於天人幸願開張心顔不以長揖見
拒必若接之以髙宴縱之以清談請日試萬言倚馬可
待今天下以君侯為文章之司命人物之權衡一經品
題便作佳士而君侯何惜階前盈尺之地不使白揚眉
吐氣激昻青雲耶昔王子師為豫州未下車即辟荀慈
明既下車又辟孔文舉山濤作冀州甄拔三十餘人或
為侍中尚書先代所美而君侯亦薦一嚴協律入為秘
書郎中間崔宗之房習祖黎昕許瑩之徒或以才名見
知或以清白見賞白每觀其銜恩撫躬忠義奮發白以
此感激知君侯推赤心於諸賢腹中所以不歸他人而
願委身國士儻急難有用敢效微軀且人非堯舜誰能
盡善白謨猷籌畫安能盡矜至於制作積成巻軸則欲
塵穢視聴恐雕蟲小技不合大人若賜觀芻蕘請給以
紙墨兼人書之然後退歸閒軒繕寫呈上庶青萍結緑
長價於薛卞之門幸惟下流大開奨飾惟君侯圗之
　　　上安州裴長史書
白聞天不言而四時行地不語而百物生白人焉非天
地安得不言而知乎敢刻心㭊肝論舉身之事便當談
笑以明其心而粗陳其大綱一快憤懣惟君侯察焉白
本家金陵世為右姓遭沮渠蒙遜難奔流咸秦因官寓
家少長江漢五嵗誦六甲十嵗觀百家軒轅以來頗得
間矣嘗横經籍書制作不倦迄于今三十春矣以為士
生則桑弧蓬矢射乎四方故知大丈夫必有四方之志
乃杖劍去國辭親逺遊南窮蒼梧東涉溟海見鄉人相
如大誇雲夢之事云楚有七澤遂來觀焉而許相公家
見招妻以孫女便憩跡于此至移三霜焉曩昔東遊維
揚不逾一年散金三十餘萬有落魄公子悉皆濟之此
則是白之輕財好施也又昔與蜀中友人吳指南同遊
於楚指南死於洞庭之上白禫服慟哭若喪天倫炎月
伏屍泣盡繼之以血行路聞者悉皆傷心猛虎前臨堅
守不動遂權殯於湖側便之金陵數年來觀筋骨尚在
白雪泣持刃躬申洗削裹骨徒步負之而趨寢興攜持
無輟身手遂丐貸營𦵏於鄂城之東故鄉路遥魂魄無
主禮以遷窆式昭朋情此則是白存交重義也又昔與
逸人東嚴子隱於岷山之陽白巢居數年不跡城市養
奇禽千計呼皆就掌取食了無驚猜廣漢太守聞而異
之詣廬親覩因舉二人以有道並不起此則白養髙㤀
機不屈之跡也又前禮部尚書蘇公出為益州長史白
於路中投刺待以布衣之禮因謂羣寮曰此子天才英
麗下筆不休雖風力未成且見專車之骨若廣之以學
可以相如比肩也四海明識具知此談前此郡督馬公
朝野豪彦一見盡禮許為竒才因謂長史李京之曰諸
人之文猶山無煙霞春無草樹李白之文清雄奔放名
章俊語絡繹間起光明洞徹句句動人此則故交元丹
親接斯議若蘇馬二公愚人也復何足陳儻賢賢也白
有可尚夫唐虞之際於斯為盛有婦人焉九人而已是
知才難不可多得白野人也頗工於文惟君侯顧之無
按劍也伏惟君侯貴而且賢鷹揚虎視齒若編貝膚如
凝脂昭昭乎若玉山上行朗然映人也而髙義重諾名
飛天京四方諸侯聞風暗許倚劍慷慨氣干虹蜺月費
千金日宴羣客出躍駿馬入羅紅顔所在之處賓朋成
市故時人歌曰賓朋何喧喧日夜裴公門願得裴公之
一言不須驅馬埒華軒白不知君侯何以得此聲於天
壤之間豈不由重諾好賢謙以得也而晚節改操棲情
翰林天才超然度越作者屈佐鄖國時惟清哉稜威雄
雄下慴羣物白竊慕髙義已經十年雲山間之造謁無
路今也運㑹得趨末塵承顔接辭八九度矣常欲一雪
心跡崎嶇未便何圗謗言忽生衆口攢毁将恐投杼下
客震於嚴威然自明無辜何憂悔吝孔子曰畏天命畏
大人畏聖人之言過此三者鬼神不害若使事得其實
罪當其身則将浴蘭沐芳自屏於烹鮮之地惟君侯死
生不然投山竄海轉死溝壑豈能明目張膽託書自陳
耶昔王東海問犯夜者曰何所從來答曰從師受學不
覺日晚王曰吾豈可鞭撻甯越以立威名想君侯通人
必不爾也願君侯惠以大遇洞開心顔終乎前恩再辱
英盼白必能使精誠動天長虹貫日直度易水不以為
寒若赫然作威加以大怒不許門下逐之長途白即膝
行於前再拜而去西入秦海一觀國風永辭君侯黄鵠
舉矣何王公大人之門不可以彈長劍乎
　
　
　
　
　
　
　
　
　李太白集分類補註巻二十六
欽定四庫全書
　李太白集分類補註巻二十七
　　　　　　　　　　　宋　楊齊賢　集註
　　　　　　　　　　　元　蕭士贇　補註
　　序上(一十首/)
　　　暮春江夏送張祖監丞之東都序
吁咄哉僕書室坐愁亦已久矣每思欲遐登蓬萊極目
四海手弄白日頂摩青穹揮斥幽憤不可得也而金骨
未變玉顔已緇何常不捫松傷心撫鶴歎息誤學書劒
薄遊人間紫微九重碧山萬里有才無命甘於後時劉
表不用於禰衡暫來江夏賀循喜逢於張翰且樂船中
達人張侯大雅君子統泛舟之役在清川之湄談𤣥賦
詩連興數月醉盡花栁賞窮江山王命有程告以行邁
烟景晩色慘為愁容繫飛帆於半天泛淥水於遥海欲
去不忍更開芳樽樂雖寰中趣逸天半平生酣暢未若
此筵至於清談浩歌雄筆麗藻笑飲醁酒醉揮素琴余
實不愧於古人也揚𬒮逺别何時歸來想洛陽之秋風
將鱠魚以相待詩可贈逺無乃闕乎
　　　奉餞十七翁二十四翁尋桃花源序
昔祖龍滅古道嚴威刑煎熬生人若墜大火三墳五典
散為寒灰築長城建阿房并諸侯殺豪俊自謂功高羲
皇國可萬世思欲凌雲氣求仙人登封太山風雨暴作
雖五松受職草木有知而萬象乖度禮刑將弛則綺皓
不得不遁於南山魯連不得不蹈於東海則桃源之避
世者可謂超昇先覺夫指鹿之儔連頸而同死非吾黨
之謂乎二翁耽老氏之言繼少卿之作文以𫐠大雅道
以通至精巻舒天地之心脫落神仙之境武陵遺跡可
得而窺焉問津利往水引漁者花藏仙谿春風不知從
來落英何許流出石洞來入晨光盡開有良田名池竹
果森列三十六洞别為一天耶今扁舟而行笑謝人世
阡陌未改古人依然白雲何時而歸來青山一去而誰
往諸公賦桃源以美之
　　　夏日陪司馬武公與羣賢宴姑熟亭序
通驛公館南有水亭焉四甍翬飛巉絶浦嶼蓋有前攝
令河東薛公棟而宇之今宰隴西李公明化開物成務
又横其梁而閣之晝鳴閒琴夕酌清月蓋為接輶軒祖
逺客之佳境也製置既久莫知何名司馬武公長材博
古獨映方外因據胡牀㟁幘嘯詠而謂前長史李公及
諸公曰此亭跨姑熟之水可稱為姑熟亭焉嘉名勝槩
自我作也且夫曹官紱冕者大賢處之若遊青山卧白
雲逍遥偃傲何適不可小才居之窘而自拘悄若桎梏
則清風朗月河英嶽秀皆為棄物安得稱焉所以司馬
南隣當文章之旗鼓翰林客卿揮辭鋒以戰勝名教樂
地無非得俊之場也千載一時言詩紀志
　　　江夏送林公上人遊衡嶽序
江南之仙山黄鶴之爽氣偶得英粹後生俊人林公世
為豪家此土之秀落髪歸道專精律儀白月在天朗然
獨出既灑落於彩翰亦諷誦於人口閒雲無心與化偕
往欲將振五樓之金䇿浮三湘之碧波乗杯泝流考室
名嶽瞰憩㝠壑凌臨諸天登祝融之峰巒望長沙之烟
火遥謝舊國誓遺歸蹤百千開士稀有此者余所以歎
其峻節揚其清波龍象先輩迴眸拭視比夫汩泥沙者
相去如牛之一毛昔智者安禪於台山逺公托志於廬
嶽高標勝槩斯亦嚮慕哉紫霞揺心青楓夾㟁目斷川
上送君此行羣公臨流賦詩以贈
　　　金陵與諸賢送權十一序
斯高柄秦嬴世不二三傑伏草與漢並出莽夷朱暉耿
鄧乃起自古英達未必盡用於當年去就之理在大運
爾我君六葉繼聖熈乎𤣥風三清垂拱穆然紫極天人
其一哉所以青雲豪士散在商鈞四坐明哲皆清朝旅
人吾希風廣成蕩漾浮世素受寶訣為三十六帝之外
臣即四明逸老賀知章呼余為謫仙人蓋實錄耳而嘗
採姹女於江華收河車於清溪與天水權昭夷服勤爐
火之業久矣之子也冲恬淵静翰才峻發白每一篇一
札皆昭夷之所操吁捨我而南若折羽翼時歲律寒苦
天風枯聲雲帆渉漢冏若絶雷舉目四顧霜天峥嶸銜
杯叙離羣子賦詩以出餞酒仙翁李白辭
　　　春於姑熟送趙四流炎方序
白以鄒魯多鴻儒燕趙饒壯士蓋風土之然乎趙少翁
才貌瓌雅志氣豪烈以黄綬作尉泥蟠當塗亦雞棲鶴
籠不足以窘束鸞凰(一作/鳯)耳以疾惡抵法遷于炎方辭
高堂而墜心指絶國以揺恨天與水逺雲連山長借光
影於頃刻開壺觴於洲渚黄鶴曉别愁聞命子之聲青
楓暝色盡是傷心之樹然自吳瞻秦日見喜氣上當攫
玉弩摧狼狐洗清天地雷雨必作冀白日迴照丹心可
明巴陵半道坐見還吳之棹令雪解而松栢振色氣和
而蘭蕙開芳僕西登天門望子於西江之上吾賢可流
水其道浮雲其身通方大適何徃不可何戚戚於路歧
哉
　　　秋於敬亭送從姪耑遊廬山序
余小時大人令誦子虚賦私心慕之及長南遊雲夢覽
七澤之壯觀酒隱安陸蹉跎十年初嘉興季父謫長沙
西還時余拜見預飲林下耑乃稚子嬉遊在傍今來有
成鬱負秀氣吾衰久矣見爾慰心申悲導舊破涕為笑
方告我逺渉西登香爐長山横蹙九江却轉瀑布天落
半與銀河爭流騰虹奔電潨射萬壑此宇宙之竒詭也
其上有方湖石井不可得而窺焉羨君此行撫鶴長嘯
恨丹液未就白龍來遲使秦人著鞭先往桃花之水孤
負夙願慙歸名山終期後來携手五嶽情以送逺詩寧
闕乎
　　　送黄鍾之鄱陽謁張使君序
東南之美者有江夏黄公焉白竊飲風流始接談笑亦
有抗節玉立光輝烱然氣高時英辯折天口道可濟物
志棲無垠鄱陽張公朝野榮望愛客接士即原嘗春陵
之亞焉每欽其辭華懸榻見往而黄公因訪古跡便從
貴遊乃僑裝撰行去國遐陟諸子銜酒惜别沾巾分贈
沉醉烟夕惆悵涼月天南迴以變夏火西飛而獻秋汀
葭颯然海草微落夫子行邁我心若何母金玉爾音而
有遐心湖水演沔朂哉是行共賦武昌釣臺篇以慰别
情耳
　　　早春於江夏送蔡十還家雲夢序
吾觀蔡侯竒人也爾其才高氣逺有四方之志不然何
周流宇宙太多耶白遐窮㝠搜亦已早矣海草三綠不
歸國門又更逢春再結鄉思一見夫子冥心道存窮朝
晚以作宴驅煙霞以輔賞朗笑明月時眠落花斯遊無
何尋告暌索來暫觀我去還愁人乃浮漢陽入雲夢鄉
枻云叩歸魂亦飛且青山綠楓累道相接遇勝因賞利
君前行既非逺離曷足多嘆秋七月結遊鏡湖無僭我
期先子而往敬慎好去終當早來無使耶川白雲不得
復弄爾鄉中廖公及諸才子為詩略謝之
　　　秋日於太原南柵餞陽曲王賛公賈少公石艾
　　　尹少公應舉赴上都序
天王三京北都居一其風俗逺蓋陶唐氏之人歟襟四
塞之要衝控五原之都邑雄藩劇鎮非賢莫居則陽曲
丞王公神仙之胄也爾其學鏡千古知周萬殊又若少
府賈公以述作之雄也鼇弄筆海虎攫辭塲又若石艾
尹少公廊廟之器口折黄馬手揮青萍咸道貫於人倫
名飛於日下實難沈屈永懷青霄劔有隱而氣衝七星
珠雖潜而光照萬壑今年春皇帝有事千畝湛恩八埏
大搜羣才以緝邦政而王公以令宰見舉賈公以王霸
昇聞海激佇乎三千天飛期於六月必有以也豈徒然
哉有從兄太原主簿舒才華動時規謀匠物乃黕翠幕
筵虹梁瓊羞霞開羽觴電舉然後抗目逺覽憑軒高吟
屏俗事於煩襟結浮歡於落景俄而皓月生海來窺醉
容黄雲出關半起秋色數君乃輟酌慷慨揺心促裝望
丹闕而非逺揮玉鞭而且去白也不敏先鳴翰林幸叨
玳瑁之筵敢竭麒麟之筆請各探韻賦詩寵行
　李太白集分類補註卷二十七
欽定四庫全書
　李太白集分類補註巻二十七
　　　　　　　　　　　宋　楊齊賢　集註
　　　　　　　　　　　元　蕭士贇　補註
　　序上(一十首/)
　　　暮春江夏送張祖監丞之東都序
吁咄哉僕書室坐愁亦已久矣每思欲遐登蓬萊極目
四海手弄白日頂摩青穹揮斥幽憤不可得也而金骨
未變玉顔已緇何常不捫松傷心撫鶴歎息誤學書劒
薄遊人間紫微九重碧山萬里有才無命甘於後時劉
表不用於禰衡暫來江夏賀循喜逢於張翰且樂船中
達人張侯大雅君子統泛舟之役在清川之湄談𤣥賦
詩連興數月醉盡花栁賞窮江山王命有程告以行邁
烟景晩色慘為愁容繫飛帆於半天泛淥水於遥海欲
去不忍更開芳樽樂雖寰中趣逸天半平生酣暢未若
此筵至於清談浩歌雄筆麗藻笑飲醁酒醉揮素琴余
實不愧於古人也揚𬒮逺别何時歸來想洛陽之秋風
將鱠魚以相待詩可贈逺無乃闕乎
　　　奉餞十七翁二十四翁尋桃花源序
昔祖龍滅古道嚴威刑煎熬生人若墜大火三墳五典
散為寒灰築長城建阿房并諸侯殺豪俊自謂功高羲
皇國可萬世思欲凌雲氣求仙人登封太山風雨暴作
雖五松受職草木有知而萬象乖度禮刑將弛則綺皓
不得不遁於南山魯連不得不蹈於東海則桃源之避
世者可謂超昇先覺夫指鹿之儔連頸而同死非吾黨
之謂乎二翁耽老氏之言繼少卿之作文以𫐠大雅道
以通至精巻舒天地之心脫落神仙之境武陵遺跡可
得而窺焉問津利往水引漁者花藏仙谿春風不知從
來落英何許流出石洞來入晨光盡開有良田名池竹
果森列三十六洞别為一天耶今扁舟而行笑謝人世
阡陌未改古人依然白雲何時而歸來青山一去而誰
往諸公賦桃源以美之
　　　夏日陪司馬武公與羣賢宴姑熟亭序
通驛公館南有水亭焉四甍翬飛巉絶浦嶼蓋有前攝
令河東薛公棟而宇之今宰隴西李公明化開物成務
又横其梁而閣之晝鳴閒琴夕酌清月蓋為接輶軒祖
逺客之佳境也製置既久莫知何名司馬武公長材博
古獨映方外因據胡牀㟁幘嘯詠而謂前長史李公及
諸公曰此亭跨姑熟之水可稱為姑熟亭焉嘉名勝槩
自我作也且夫曹官紱冕者大賢處之若遊青山卧白
雲逍遥偃傲何適不可小才居之窘而自拘悄若桎梏
則清風朗月河英嶽秀皆為棄物安得稱焉所以司馬
南隣當文章之旗鼓翰林客卿揮辭鋒以戰勝名教樂
地無非得俊之場也千載一時言詩紀志
　　　江夏送林公上人遊衡嶽序
江南之仙山黄鶴之爽氣偶得英粹後生俊人林公世
為豪家此土之秀落髪歸道專精律儀白月在天朗然
獨出既灑落於彩翰亦諷誦於人口閒雲無心與化偕
往欲將振五樓之金䇿浮三湘之碧波乗杯泝流考室
名嶽瞰憩㝠壑凌臨諸天登祝融之峰巒望長沙之烟
火遥謝舊國誓遺歸蹤百千開士稀有此者余所以歎
其峻節揚其清波龍象先輩迴眸拭視比夫汩泥沙者
相去如牛之一毛昔智者安禪於台山逺公托志於廬
嶽高標勝槩斯亦嚮慕哉紫霞揺心青楓夾㟁目斷川
上送君此行羣公臨流賦詩以贈
　　　金陵與諸賢送權十一序
斯高柄秦嬴世不二三傑伏草與漢並出莽夷朱暉耿
鄧乃起自古英達未必盡用於當年去就之理在大運
爾我君六葉繼聖熈乎𤣥風三清垂拱穆然紫極天人
其一哉所以青雲豪士散在商鈞四坐明哲皆清朝旅
人吾希風廣成蕩漾浮世素受寶訣為三十六帝之外
臣即四明逸老賀知章呼余為謫仙人蓋實錄耳而嘗
採姹女於江華收河車於清溪與天水權昭夷服勤爐
火之業久矣之子也冲恬淵静翰才峻發白每一篇一
札皆昭夷之所操吁捨我而南若折羽翼時歲律寒苦
天風枯聲雲帆渉漢冏若絶雷舉目四顧霜天峥嶸銜
杯叙離羣子賦詩以出餞酒仙翁李白辭
　　　春於姑熟送趙四流炎方序
白以鄒魯多鴻儒燕趙饒壯士蓋風土之然乎趙少翁
才貌瓌雅志氣豪烈以黄綬作尉泥蟠當塗亦雞棲鶴
籠不足以窘束鸞凰(一作/鳯)耳以疾惡抵法遷于炎方辭
高堂而墜心指絶國以揺恨天與水逺雲連山長借光
影於頃刻開壺觴於洲渚黄鶴曉别愁聞命子之聲青
楓暝色盡是傷心之樹然自吳瞻秦日見喜氣上當攫
玉弩摧狼狐洗清天地雷雨必作冀白日迴照丹心可
明巴陵半道坐見還吳之棹令雪解而松栢振色氣和
而蘭蕙開芳僕西登天門望子於西江之上吾賢可流
水其道浮雲其身通方大適何徃不可何戚戚於路歧
哉
　　　秋於敬亭送從姪耑遊廬山序
余小時大人令誦子虚賦私心慕之及長南遊雲夢覽
七澤之壯觀酒隱安陸蹉跎十年初嘉興季父謫長沙
西還時余拜見預飲林下耑乃稚子嬉遊在傍今來有
成鬱負秀氣吾衰久矣見爾慰心申悲導舊破涕為笑
方告我逺渉西登香爐長山横蹙九江却轉瀑布天落
半與銀河爭流騰虹奔電潨射萬壑此宇宙之竒詭也
其上有方湖石井不可得而窺焉羨君此行撫鶴長嘯
恨丹液未就白龍來遲使秦人著鞭先往桃花之水孤
負夙願慙歸名山終期後來携手五嶽情以送逺詩寧
闕乎
　　　送黄鍾之鄱陽謁張使君序
東南之美者有江夏黄公焉白竊飲風流始接談笑亦
有抗節玉立光輝烱然氣高時英辯折天口道可濟物
志棲無垠鄱陽張公朝野榮望愛客接士即原嘗春陵
之亞焉每欽其辭華懸榻見往而黄公因訪古跡便從
貴遊乃僑裝撰行去國遐陟諸子銜酒惜别沾巾分贈
沉醉烟夕惆悵涼月天南迴以變夏火西飛而獻秋汀
葭颯然海草微落夫子行邁我心若何母金玉爾音而
有遐心湖水演沔朂哉是行共賦武昌釣臺篇以慰别
情耳
　　　早春於江夏送蔡十還家雲夢序
吾觀蔡侯竒人也爾其才高氣逺有四方之志不然何
周流宇宙太多耶白遐窮㝠搜亦已早矣海草三綠不
歸國門又更逢春再結鄉思一見夫子冥心道存窮朝
晚以作宴驅煙霞以輔賞朗笑明月時眠落花斯遊無
何尋告暌索來暫觀我去還愁人乃浮漢陽入雲夢鄉
枻云叩歸魂亦飛且青山綠楓累道相接遇勝因賞利
君前行既非逺離曷足多嘆秋七月結遊鏡湖無僭我
期先子而往敬慎好去終當早來無使耶川白雲不得
復弄爾鄉中廖公及諸才子為詩略謝之
　　　秋日於太原南柵餞陽曲王賛公賈少公石艾
　　　尹少公應舉赴上都序
天王三京北都居一其風俗逺蓋陶唐氏之人歟襟四
塞之要衝控五原之都邑雄藩劇鎮非賢莫居則陽曲
丞王公神仙之胄也爾其學鏡千古知周萬殊又若少
府賈公以述作之雄也鼇弄筆海虎攫辭塲又若石艾
尹少公廊廟之器口折黄馬手揮青萍咸道貫於人倫
名飛於日下實難沈屈永懷青霄劔有隱而氣衝七星
珠雖潜而光照萬壑今年春皇帝有事千畝湛恩八埏
大搜羣才以緝邦政而王公以令宰見舉賈公以王霸
昇聞海激佇乎三千天飛期於六月必有以也豈徒然
哉有從兄太原主簿舒才華動時規謀匠物乃黕翠幕
筵虹梁瓊羞霞開羽觴電舉然後抗目逺覽憑軒高吟
屏俗事於煩襟結浮歡於落景俄而皓月生海來窺醉
容黄雲出關半起秋色數君乃輟酌慷慨揺心促裝望
丹闕而非逺揮玉鞭而且去白也不敏先鳴翰林幸叨
玳瑁之筵敢竭麒麟之筆請各探韻賦詩寵行
　李太白集分類補註卷二十七
欽定四庫全書
　李太白集分類補註巻二十八
　　　　　　　　　　　宋　楊齊賢　集註
　　　　　　　　　　　元　蕭士贇　補註
　　序下(一十首/)
　　　送戴十五歸衡嶽序
白上探𤣥古中觀人世下察交道海内豪俊相識如浮
雲自謂徳㕘夷顔才亞孔墨莫不名由口進實從事退
而風義可合者厥惟戴侯戴侯居長沙禀湖嶽之氣少
長咸洛窺覇王之圖精微可以入神懿重可以崇徳謨
猷可以尊主文藻可以成化兼以五才統以四美何往
而不濟也其二三諸昆皆以才秀擢用辭翰炳發昇聞
天朝而此君獨潜光後世以期大用鯤海未躍鵬霄愍
然不逺千里訪余以道䢵國之秀有廖侯焉人倫精鑒
天下獨立每延以宴謔許為通人獨孤有鄰及薛諸公
咸亦以為信然矣屬明主未夢且歸衡陽憩祝融之雲
峯弄茱茰之湍水軒騎糾合祖於魏公之林亭笙歌鳴
秋劒舞增氣況江葉墜綠沙鴻冥飛登高送逺使人心
醉見周張二子為論平生鷄黍之期當速赴也
　　　早夏於將軍叔宅與諸昆季送傅八之江南序
易曰觀乎人文以化成天下窮此道者其惟傅侯耶侯
篇章驚新海内稱善五言之作妙絶當時陶公愧田園
之能謝客慙山水之美佳句藉藉人為美談前許州司
馬宋公藴氷清之姿重傅侯玉潤之徳妻以其子鳳凰
于飛潘楊之好斯為睦矣僕不佞也忝于芳塵宴同一
筵心契千古清酌連曉𤣥談入微歡攜無間旋告睽拆
將軍叔英略蓋古英明洞神天王貴宗誕育賢子八龍
增秀以列次五色相輝而有文㑹言高樂曉餞金門洗
徳絃觴怡顔朱明草木已盛且江嶂若畫賞盈前途自
然屏間坐遊鏡裏行到霞月千里足供文章之用哉征
帆空懸落日相迫二李揮翰詩其贈焉
　　　冬日於龍門送從弟京兆㕘軍令問之淮南覲
　　　省序
紫雲仙季有英風焉吾家見之若衆星之有月貴則天
王之令弟寶則海嶽之竒精遊者所謂風生玉林清明
蕭灑真不虚也常醉目吾曰兄心肝五臟皆錦繡耶不
然何開口成文揮翰霧散吾因撫掌大笑揚眉當之使
王澄再聞亦復絶倒觀夫筆走羣象思通神明龍章炳
然可得而見歲十二月拜省于淮南思白華之長吟眺
黄雲之晩色目斷心盡情懸高堂傾蘭醑而送行赫金
鞍而照地錯轂蹲野朝英滿筵非才名動時何以及此
日落酒罷前山隂煙殷勤惠言吾道東坐想洛橋春色
先到淮城見千條之綠楊折一枝以相贈則華蕚情在
吾無恨焉羣公賦詩以光榮餞
　　　江夏送倩公歸漢東序
謝安四十卧白雲於東山栢公累徴為蒼生而一起常
與支公遊賞貴而不移大人君子神冥契合正可乃爾
僕與倩公面不忝古人言歸漢東使我心痗夫漢東之
國聖人所出神農之後季梁為大賢爾來寂寂無一物
可紀有唐中興始生紫陽先生先生六十而隱化若繼
跡而起者惟倩公焉蓄壯志而未就期老成於他日且
能傾産重諾好賢攻文即惠休上人與江鮑徃復各一
時也僕平生述作罄其草而授之思親遂行流涕惜别
今聖朝已捨季布當徵賈生開顔洗目一見白日冀相
視而笑於新松之山耶作小詩絶句以寫别意辭曰彼
美漢東國川藏明月輝寧知喪亂後更有一珠歸
　　　餞李副使藏用移軍廣陵序
夫功未足以蓋世威不可以震主必挾此者持之安歸
所以彭越醢於前韓信誅於後況權位不及於此者虚
生危疑而濳包禍心小拒王命是以謀臣將啖以節鉞
誘而烹之亦由借鴻濤於奔鯨鱠生人於哮虎呼吸江
海横流百川左縈右拂十有餘郡國計未及誰當其鋒
我副使李公勇冠三軍衆無一旅横倚天之劒揮駐日
之戈吟嘯四顧熊羆雨集䝉輪扛鼎之士仗干將而星
羅上可以决天雲下可以絶地維翕振虎旅赫張王師
退如山立進若電逝轉戰百勝殭屍盈川水膏於滄溟
陸血於原野一掃瓦解洗清全吳可謂萬里長城横斷
楚塞不然五嶺之北盡餌於修蛇勢盤地蹙不可圖也
而功大用小天高路遐社稷雖定於劉章封侯未施於
李廣使慷慨之士長吁青雲且移軍廣陵恭揖後命組
練照雪樓船乗風簫鼓沸而三山動旌旗揚而九天轉
良牧出祖烈將登筵歌酣易水之風氣振武安之瓦海
日夜色雲帆中流席闌賦詩以壯三軍之事白也筆已
老矣序何能為
　　　澤畔吟詩序
澤畔吟者逐臣崔公之所作也公代業文宗早茂才秀
起家校書蓬山再尉關輔中佐于憲車因貶湘隂從宦
二十有八載而官未登於郎署何遇時而不偶耶所謂
大名難居碩果不食流離乎沅湘摧頽於草莽同時得
罪者數十人或才長命夭覆巢蕩室崔公忠憤義烈形
于清辭慟哭澤畔哀形翰墨猶風雅之什聞之者無罪
覩之者作鏡書所感遇總二十章名之曰澤畔吟懼奸
臣之猜常韜之於竹簡酷吏將至則藏之於名山前後
數四蠧傷巻軸觀其逸氣頓挫英風激揚横波遺流騰
薄萬古至於微而彰婉而麗悲不自我興成他人豈不
云怨者之流乎余覽之愴然掩巻揮涕為之序云
　　　夏日諸從弟登汝州龍興閣序
夫槿榮芳園蟬嘯珍木蓋紀乎南火之月也可以處臺
榭居高明吾之友于順此意也遂卜精勝得乎龍興留
寶馬於門外歩金梯於閣上漸出軒户遐瞻雲天晴山
翠逺而四合暮江碧流而一色屈指鄉路還疑夢中開
襟危欄宛若空外嗚呼屈宋長逝無堪與言起予者誰
得我二季當揮爾鳳藻飛子鸞觴與白雲老兄俱莫負
古人也
　　　秋夜於安府送孟賛府兄還都序
夫士有飾危冠佩長劒揚眉吐諾激昂青雲者咸誇炫
意氣託交王侯若告之急難乃十失八九我義兄孟子
則不然耶道合而襟期暗親志乖而肝膽楚越鴻鶱鳳
立不循常流孔明披書每觀於大略少君讀易時作於
小文四方賢豪眩然景慕雖長不過七尺而心雄萬夫
至於酒情中酣天機俊發則談笑滿席風雲動天非嵩
丘騰精何以及此白以弱植早飲香名況親承光輝恩
甚華蕚他鄉此别誰無恨耶時林風吹霜散下秋草海
鴈嘶月孤飛朔雲驚魂動骨戞瑟落涕抗手緬邁傷如
之何且各賦詩以寵行路
　　　春夜宴從弟桃花園序
夫天地者萬物之逆旅也(一本作萬物者/天地之逆旅也)光隂者百代
之過客也而浮生若夢為歡幾何古人秉燭夜遊良有
以也况陽春召我以煙景大塊假我以文章㑹桃花之
芳園序天倫之樂事羣季俊秀皆為惠連吾人詠歌獨
慙康樂幽賞未已高談轉清開瓊筵以坐花飛羽觴而
醉月不有佳詠何伸雅懷如詩不成罰依金谷酒數
　　　冬夜於隨州紫陽先生飡霞樓送烟子元演隱
　　　仙城山序
吾與霞子元丹烟子元演氣激道合結神仙交殊身同
心誓老雲海不可奪也厯行天下周求名山入神農之
故鄉得胡公之精術胡公身掲日月心飛蓬萊起飡霞
之孤樓鍊吸景之精氣延我數子高談混元金書玉訣
盡在此矣白乃語及形勝紫陽因大誇仙城元侯聞之
乗興將徃别酒寒酌醉青田而少留夢魂曉飛度渌水
以先去吾不凝滯於物與時推移出則以平交王侯遁
則以俯視巢許朱紱狎我綠蘿未歸恨不得同棲烟林
對坐松月有所款然銘契潭石乗春當來且抱琴卧花
高枕相待詩以寵别賦而贈之
　
　
　
　李太白集分類補註巻二十八
欽定四庫全書
　李太白集分類補註巻二十八
　　　　　　　　　　　宋　楊齊賢　集註
　　　　　　　　　　　元　蕭士贇　補註
　　序下(一十首/)
　　　送戴十五歸衡嶽序
白上探𤣥古中觀人世下察交道海内豪俊相識如浮
雲自謂徳㕘夷顔才亞孔墨莫不名由口進實從事退
而風義可合者厥惟戴侯戴侯居長沙禀湖嶽之氣少
長咸洛窺覇王之圖精微可以入神懿重可以崇徳謨
猷可以尊主文藻可以成化兼以五才統以四美何往
而不濟也其二三諸昆皆以才秀擢用辭翰炳發昇聞
天朝而此君獨潜光後世以期大用鯤海未躍鵬霄愍
然不逺千里訪余以道䢵國之秀有廖侯焉人倫精鑒
天下獨立每延以宴謔許為通人獨孤有鄰及薛諸公
咸亦以為信然矣屬明主未夢且歸衡陽憩祝融之雲
峯弄茱茰之湍水軒騎糾合祖於魏公之林亭笙歌鳴
秋劒舞增氣況江葉墜綠沙鴻冥飛登高送逺使人心
醉見周張二子為論平生鷄黍之期當速赴也
　　　早夏於將軍叔宅與諸昆季送傅八之江南序
易曰觀乎人文以化成天下窮此道者其惟傅侯耶侯
篇章驚新海内稱善五言之作妙絶當時陶公愧田園
之能謝客慙山水之美佳句藉藉人為美談前許州司
馬宋公藴氷清之姿重傅侯玉潤之徳妻以其子鳳凰
于飛潘楊之好斯為睦矣僕不佞也忝于芳塵宴同一
筵心契千古清酌連曉𤣥談入微歡攜無間旋告睽拆
將軍叔英略蓋古英明洞神天王貴宗誕育賢子八龍
增秀以列次五色相輝而有文㑹言高樂曉餞金門洗
徳絃觴怡顔朱明草木已盛且江嶂若畫賞盈前途自
然屏間坐遊鏡裏行到霞月千里足供文章之用哉征
帆空懸落日相迫二李揮翰詩其贈焉
　　　冬日於龍門送從弟京兆㕘軍令問之淮南覲
　　　省序
紫雲仙季有英風焉吾家見之若衆星之有月貴則天
王之令弟寶則海嶽之竒精遊者所謂風生玉林清明
蕭灑真不虚也常醉目吾曰兄心肝五臟皆錦繡耶不
然何開口成文揮翰霧散吾因撫掌大笑揚眉當之使
王澄再聞亦復絶倒觀夫筆走羣象思通神明龍章炳
然可得而見歲十二月拜省于淮南思白華之長吟眺
黄雲之晩色目斷心盡情懸高堂傾蘭醑而送行赫金
鞍而照地錯轂蹲野朝英滿筵非才名動時何以及此
日落酒罷前山隂煙殷勤惠言吾道東坐想洛橋春色
先到淮城見千條之綠楊折一枝以相贈則華蕚情在
吾無恨焉羣公賦詩以光榮餞
　　　江夏送倩公歸漢東序
謝安四十卧白雲於東山栢公累徴為蒼生而一起常
與支公遊賞貴而不移大人君子神冥契合正可乃爾
僕與倩公面不忝古人言歸漢東使我心痗夫漢東之
國聖人所出神農之後季梁為大賢爾來寂寂無一物
可紀有唐中興始生紫陽先生先生六十而隱化若繼
跡而起者惟倩公焉蓄壯志而未就期老成於他日且
能傾産重諾好賢攻文即惠休上人與江鮑徃復各一
時也僕平生述作罄其草而授之思親遂行流涕惜别
今聖朝已捨季布當徵賈生開顔洗目一見白日冀相
視而笑於新松之山耶作小詩絶句以寫别意辭曰彼
美漢東國川藏明月輝寧知喪亂後更有一珠歸
　　　餞李副使藏用移軍廣陵序
夫功未足以蓋世威不可以震主必挾此者持之安歸
所以彭越醢於前韓信誅於後況權位不及於此者虚
生危疑而濳包禍心小拒王命是以謀臣將啖以節鉞
誘而烹之亦由借鴻濤於奔鯨鱠生人於哮虎呼吸江
海横流百川左縈右拂十有餘郡國計未及誰當其鋒
我副使李公勇冠三軍衆無一旅横倚天之劒揮駐日
之戈吟嘯四顧熊羆雨集䝉輪扛鼎之士仗干將而星
羅上可以决天雲下可以絶地維翕振虎旅赫張王師
退如山立進若電逝轉戰百勝殭屍盈川水膏於滄溟
陸血於原野一掃瓦解洗清全吳可謂萬里長城横斷
楚塞不然五嶺之北盡餌於修蛇勢盤地蹙不可圖也
而功大用小天高路遐社稷雖定於劉章封侯未施於
李廣使慷慨之士長吁青雲且移軍廣陵恭揖後命組
練照雪樓船乗風簫鼓沸而三山動旌旗揚而九天轉
良牧出祖烈將登筵歌酣易水之風氣振武安之瓦海
日夜色雲帆中流席闌賦詩以壯三軍之事白也筆已
老矣序何能為
　　　澤畔吟詩序
澤畔吟者逐臣崔公之所作也公代業文宗早茂才秀
起家校書蓬山再尉關輔中佐于憲車因貶湘隂從宦
二十有八載而官未登於郎署何遇時而不偶耶所謂
大名難居碩果不食流離乎沅湘摧頽於草莽同時得
罪者數十人或才長命夭覆巢蕩室崔公忠憤義烈形
于清辭慟哭澤畔哀形翰墨猶風雅之什聞之者無罪
覩之者作鏡書所感遇總二十章名之曰澤畔吟懼奸
臣之猜常韜之於竹簡酷吏將至則藏之於名山前後
數四蠧傷巻軸觀其逸氣頓挫英風激揚横波遺流騰
薄萬古至於微而彰婉而麗悲不自我興成他人豈不
云怨者之流乎余覽之愴然掩巻揮涕為之序云
　　　夏日諸從弟登汝州龍興閣序
夫槿榮芳園蟬嘯珍木蓋紀乎南火之月也可以處臺
榭居高明吾之友于順此意也遂卜精勝得乎龍興留
寶馬於門外歩金梯於閣上漸出軒户遐瞻雲天晴山
翠逺而四合暮江碧流而一色屈指鄉路還疑夢中開
襟危欄宛若空外嗚呼屈宋長逝無堪與言起予者誰
得我二季當揮爾鳳藻飛子鸞觴與白雲老兄俱莫負
古人也
　　　秋夜於安府送孟賛府兄還都序
夫士有飾危冠佩長劒揚眉吐諾激昂青雲者咸誇炫
意氣託交王侯若告之急難乃十失八九我義兄孟子
則不然耶道合而襟期暗親志乖而肝膽楚越鴻鶱鳳
立不循常流孔明披書每觀於大略少君讀易時作於
小文四方賢豪眩然景慕雖長不過七尺而心雄萬夫
至於酒情中酣天機俊發則談笑滿席風雲動天非嵩
丘騰精何以及此白以弱植早飲香名況親承光輝恩
甚華蕚他鄉此别誰無恨耶時林風吹霜散下秋草海
鴈嘶月孤飛朔雲驚魂動骨戞瑟落涕抗手緬邁傷如
之何且各賦詩以寵行路
　　　春夜宴從弟桃花園序
夫天地者萬物之逆旅也(一本作萬物者/天地之逆旅也)光隂者百代
之過客也而浮生若夢為歡幾何古人秉燭夜遊良有
以也况陽春召我以煙景大塊假我以文章㑹桃花之
芳園序天倫之樂事羣季俊秀皆為惠連吾人詠歌獨
慙康樂幽賞未已高談轉清開瓊筵以坐花飛羽觴而
醉月不有佳詠何伸雅懷如詩不成罰依金谷酒數
　　　冬夜於隨州紫陽先生飡霞樓送烟子元演隱
　　　仙城山序
吾與霞子元丹烟子元演氣激道合結神仙交殊身同
心誓老雲海不可奪也厯行天下周求名山入神農之
故鄉得胡公之精術胡公身掲日月心飛蓬萊起飡霞
之孤樓鍊吸景之精氣延我數子高談混元金書玉訣
盡在此矣白乃語及形勝紫陽因大誇仙城元侯聞之
乗興將徃别酒寒酌醉青田而少留夢魂曉飛度渌水
以先去吾不凝滯於物與時推移出則以平交王侯遁
則以俯視巢許朱紱狎我綠蘿未歸恨不得同棲烟林
對坐松月有所款然銘契潭石乗春當來且抱琴卧花
高枕相待詩以寵别賦而贈之
　
　
　
　李太白集分類補註巻二十八
欽定四庫全書
　李太白集分類補註巻二十九
　　　　　　　　　　　宋　楊齊賢　集註
　　　　　　　　　　　元　蕭士贇　補註
　　記(一首/)頌(二首/)讚(一十七首總二十首/)
　　　任城縣㕔壁記
風姓之後國為任城蓋古之秦縣也在禹貢則南徐之
分當周成迺東魯之邦自伯禽到于順公三十二代遭
楚蕩滅因屬楚焉炎漢之後更為郡縣隋開皇三年廢
髙平郡移任城於舊居邑乃屢遷井則不改魯境七百
里郡有十一縣任城其衝要東盤琅邪西控鉅野北走
厥國南馳互鄉青帝太昊之遺墟白衣尚書之舊里土
俗古逺風流清髙賢良間生掩映天下地博厚川疎明
漢則名王分茅魏則天人列土所以代變豪侈家傳文
章君子以才雄自髙小人則鄙朴難治況其城池爽嵦
邑屋豐潤香閣倚日凌丹霄而欲飛石橋横波驚彩虹
而不去其雄麗坱圠有如此焉故萬商往來四海緜歴
實泉貨之橐籥為英髦之咽㗋故資大賢以主東道製
我美錦不易其人今鄉二十六戸一萬三千三百七十
一帝擇明德以賀公宰之公溫恭克修儼碩有立季野
備四時之氣士元非百里之才撥煩彌閒剖劇無滯鏑
百發克破於楊葉刀一鼓必合於桑林寛猛相濟弦韋
適中一之嵗肅而教之二之嵗惠而安之三之嵗富而
樂之然後青衿向訓黄髮履禮耒耜就役農無㳺手之
夫杼軸和鳴機罕嚬哦之女物不知化陶然自春權豪
鋤縱暴之心黠吏返淳和之性行者讓於道路任者併
於輕重扶老攜幼尊尊親親千載百年再復魯道非神
明博逺孰能契於此乎白探竒東䝉竊聽輿論輙記於
壁垂之將來俾後賢之操刀知賀公之絶跡者也
　　　趙公西侯新亭頌
惟十有四載皇帝以嵗之驕陽秋五不稔乃慎擇明牧
恤南方凋枯伊四月孟夏自淮陰遷我天水趙公作藩
于宛陵祗明命也惟公代秉天憲作程南臺洪柯大本
聿生懿右宜乎哉横風霜之秀氣鬱王霸之竒畧初以
鐡冠白筆佐我燕京威雄振肅虜不敢視而後鳴琴二
邦天下取則起草三省朝端有聲天子識面宰衡動聽
殷南山之雷剖赤縣之劇强項不屈三州所居大化咸
列碑頌至於是邦也酌古以訓俗宣風以布和平心理
人兵鎮唯靜畫一千里時無莠言退公之暇清眺原隰
以此郡東塹巨海西襟長江咽三吳扼五嶺輶軒錯出
無旬時而息焉出自西郭蒼然古道道寛列樹行無清
陰至有疾雷破山狂颷震壑炎景爍野秋霖灌途馬乏
側於谷口人周章於山頂亭侯靡設逢迎闕如自唐有
天下作牧百數因循齷齪罔恢永圖及公來思大革前
弊實相此土陟降觀之壯其迥岡龍盤沓嶺波起勝勢
交至可以有作方農之隙廓如是營遂鏟崖堙埤驅石
剪棘削汚壤堦髙隅以門以墉乃棟乃宇儉則不陋麗
而不奢森沉閈閉燥濕有庇若鳬之勇如鵬斯鶱縈流
鏡轉涵映池底納逺海之餘清瀉蓮峰之積翠信一方
雄勝之郊五馬踟蹰之地也長史齊公光又人倫之師
表司馬武公幼成衣冠之髦彦録事叅軍吳鎮宣城令
崔欽令德之後良材間生縱風教之樂地出人倫之髙
格卓絶映古清明在躬僉謀僝功不日而就然是役也
伊二公之力歟過客沉吟以稱嘆邦人聚舞以相賀僉
曰我趙公之亭也羣寮獻議請因謡頌以名之則必與
謝公北亭同不朽矣白以為謝公德不及後世亭不留
要衝無勿拜之言鮮登高之賦方之今日我則過矣敢
詢耆老而作頌曰
耽耽髙亭趙公所營如鼇背突兀於太清如鵬翼開張
而欲行趙公之宇千載有覩必恭必敬爰逰爰處瞻而
思之罔敢大語趙公來翔有禮有章煌煌鏘鏘如文翁
之堂清風洋洋永世不忘
　　　崇明寺佛頂尊勝陁羅尼幢頌(并序/)
共工不觸山媧皇不補天其鴻波汩汩流伯禹不治水
萬人其魚乎禮樂大壞仲尼不作王道其昏乎而有功
包陰陽力掩造化首出衆聖卓稱大雄彼三者之不足
徵矣粤有我西方金仙之垂範覺曠刼之大夢碎羣愚
之重昏寂然不動湛而常存使苦海静滔天之波疑山
滅炎崐之火囊括天地置之清涼日月或墜神通自在
不其偉歟魯郡崇明寺南門佛頂尊勝陀羅尼石幢者
蓋此都之壯觀昔善住天子及千大天遊于園觀又與
天女遊戲受諸快樂即於夜分中聞有聲曰善住天子
七日滅後當生七反畜生之身於是如來授之吉祥真
經遂脫諸苦蓋之夭徵(一作/從)為大法印不可得而聞也
我唐髙宗時有罽賓桑門持入中土猶日藏大寳清園
虚空檀金淨彩人皆恱見所以山東文士舉國而崇之
時有萬商投珍士女雲㑹衆布蓄沓如陵琢文石於他
山聳髙標於列肆鑱珉錯綵為鯨為螭天人海怪若叱
若語貝葉金言刋其上荷花水物形其隅良工草萊獻
技而去聖君埀拱南面穆清而居大明廣運無幽不燭
以天下所立兹幢多臨諸旗亭喧囂湫隘本非經行網
繞之所乃頒下明詔令移於寳坊吁百尺中標矗若雲
斷委翳苔蘚周流星霜俾龍象興嗟仰瞻無地良可嘆
也我太官廣武伯隴西李公先名琬奉詔書改為輔其
從政也肅而寛仁而惠五鎮方牧聲聞于天帝乃知剖
竹于魯魯道粲然可觀方將和陰陽於太階致君於堯
舜豈徒閉閣坐嘯鴻盤二千哉乃再崇厥功發揮象教
於是與長史盧公司馬李公等咸明明在公綽綽有裕
韜大國之寳鍾元精之和榮兼半刺道光列嶽才或大
而用小識無微而不通政其有經談豈更僕有律師道
宗心總羣妙量苞大千日何瑩而常明天不言而自運
識岸浪注𤣥機清發每口演金偈舌搖電光開關延敵
罕有當者由萬竅同號於一風衆流俱納於溟海若乃
嚴飾佛事規矩梵天法堂鬱以霧開香樓岌乎島峙皆
我公之締構也以天寳八年五月一日示滅大寺百城
號天四衆泣血焚香散花扶襯卧轍仙鶴數十飛鳴中
絶非至德動天深仁感物者其孰能與於此乎三綱等
皆論窮彌天惠湛清月傳千燈於智種了萬法於真空
不謀同心克樹聖跡太官李公乃命門於南垣廟通衢
曾盤舊規累構餘石壯士加勇力侔抜山纔擊鼓以雷
作拖鴻縻而電掣千人壯萬夫勢轉鹿盧於横梁泯環
合而無際常六合之振動崛九霄之崢嶸非鬼神功曷
以臻此況其清景燭物香風動塵羣形所霑積若都雪
粲星辰而增輝挂文字而不滅雖漢家金莖伏波銅柱
擬兹陋矣或日月圓滿芳檀散華清心諷持諸佛稱贊
夫如是亦可以從一天至一天開天宫之門見羣聖之
顔巍巍功德不可量也其録事叅軍六曹英寮及十一
縣官属有宏才碩德含香繡衣者皆列名碑陰此不具
載郡人都水使者宣道先生孫太沖得真人紫蘂玉笈
之書能令太一神自成還丹以獻於帝帝服享萬壽與
天同休功成身退謝病而去不謂古之元通微妙之士
歟乃謂白曰昔王文考觀藝於魯騁雄辭於靈光陸佐
公知名在吳銘雙闕于盤石吾子盍可美盛德揚中和
恭承話言敢不惟命遂作頌曰
掲髙幢兮表天宫嶷獨出兮凌星虹神縱縱兮來空仡
扶傾乎蒼穹西方大聖稱大雄横絶苦海舟羣䝉陀羅
尼藏萬法宗善住天子獲厥功明明李君牧東魯再新
頽規扶衆苦如大雲王注法甫邦人清涼喜聚舞揚鴻
名兮振海浦銘豐碑兮昭萬古
　　　當塗李宰君畫讃
天埀元精嶽降粹靈應期命世大賢乃生吐竒獻䇿敷
聞王庭帝用休之揚光泰清濫觴百里涵量八溟縉雲
飛聲當塗政成雅頌一變江山再榮舉邑抃舞式圖丹
青眉秀華蓋目朗明星鶴矯閬風麟騰玉京若掲日月
昭然運行窮神闡化永世作程
　　　金陵名僧頵公粉圖慈親讚
神妙不死惜生此身託禮明淑而稱厥親粉為造化筆
寫天真貌古松雪心空世塵文伯之母可以為隣
　　　李居士讃
至人之心如鏡中影揮斤萬變動不離靜彼質我斤揮
風是騁了物無二皆為匠郢吾族賢老名喧寫真貎圖
粉繪生為垢塵從白得衰與天為隣黙然不滅長存此
身
　　　安吉崔少府翰畫讃
齊表巨海吳嗟大風崔為令族出自太公克生竒才骨
秀神聰炳若秋月鶱然雲鴻爰圖伊人奪妙真宰卓立
欲語謂行而在清晨一觀爽氣十倍張之座隅仰止光
彩
　　　宣城吳録事畫讃
大名之家昭彰日月生此髦士風霜秀骨圖真象賢傳
容寫髪束帶嶽立如朝天闕巖巖兮謂四方之削成澹
澹兮申五湖之澄明武庫肅穆辭峰崢嶸大辯若納大
音希聲黙然不語終為國楨
　　　壁畫蒼鷹讃(譏主人/)
突兀枯樹傍無寸枝上有蒼鷹獨立若秋胡之攢眉凝
金天之殺氣凛粉壁之雄姿觜銛劒㦸爪握刀錐羣賓
失席以􁂚眙未悟丹青之所為吾嘗恐出户牖以飛去
何意終年而在斯
　　　師猛讃
張公之堂華壁照雪師猛在圖雄姿奮發森竦眉目䬃
灑毛骨鋸牙衘雙鈎爪抱月掣蹲明以震怒謂大厦之
􁘌屼永觀厥容神駭不歇(舊本無永觀厥容/神駭不歇二句)
　　　羽林范將軍畫讃
羽林列衞壁壘南垣四十五里光輝至尊范公拜將遙
承主恩位寵虎臣封傳鴈門瞻天蹈舞踊躍精魂逐逐
鶚視昂昂鴻騫心豪祖逖氣爽劉琨名震大國威揚列
藩麟閣之階粉圖華軒胡兵百萬横行縱吞爪牙帝室
功業長存
　　　金銀泥畫西方浄土變相讃(并序/)
我聞金天之西日沒之所去中華十萬億刹有極樂世
界焉彼國之佛身長六十萬億恒沙由旬眉間白毫向
右宛轉如五須彌山目光清白若四海水端坐說法湛
然常存沼明金沙岸列珍樹欄楯彌覆羅網周張車渠
瑠璃為樓殿之飾玻黎碼碯耀階砌之榮皆諸佛所證
無虚言者金銀泥畫西方浄土變相蓋馮翊郡秦夫人
奉為亡夫湖州刺史韋公之所建也夫人蘊冰玉之清
敷聖善之訓以伉儷大義希拯拔幽塗父子恩深用重
修於景福誓捨珍物購求名工圖金創端繪銀設像八
法功德波動青蓮之池七寶香花光映黄金之地清風
所拂如生五音百千妙樂咸疑動作若已發願未及發
願若巳當生未及當生精念七日必生其國功德罔極
酌而難名讃曰
向西日沒處遙瞻大悲顔月浄四海水身光紫金山勤
念必往生是故稱極樂珠網珍寳樹天花散香閣圖畫
了在眼願託彼道場以此功德海冥祐為舟梁八十一
刼罪如風掃輕霜庶觀無量壽長願玉毫光
　　　江寧楊利物畫讃
太華髙嶽三峰倚天洪波經海百代生賢為夔為龍廓
土濟川趙城開國玉樹凌煙筆鼓元化形分自然明珠
獨轉秋月孤懸作宰作程摧剛挫堅德合窈㝠聲播蘭
荃鴻漸麟閣英圖可傳
　　　金鄉薛少府㕔畫鶴讃
髙堂閒軒兮雖聽訟而不擾圖蓬山之竒禽想瀛海之
縹緲紫頂煙赩丹眸星皎昂昂佇眙(一作/欲飛)霍若驚矯形
留座隅勢出天表謂長鳴(一作/唳)於風霄終寂立於露曉
凝翫益古俯察逾妍舞疑傾市聽似聞絃儻感至精以
神變可弄影而浮煙
　　　誌公畫讃
水中之月了不可取虚空其心寥廓無主錦幪鳥爪獨
行絶侣刀齊尺梁扇迷陳語丹青聖容何往何所(一作/去往)
(何/所)
　　　琴讃
嶧陽孤桐石聳天骨根老冰泉葉枯霜月斵為緑綺徽
聲粲發秋風入松萬古竒絶
　　　朱虚侯讃
嬴氏穢德金精摧傷秦鹿克獲漢風飛揚赤龍登天白
日昇光陰虹賊虐諸吕擾攘朱虚來歸㑹酌髙堂雄劒
奮擊太后震惶爰鋤産禄大運乃昌功冠帝室于今不
亡
　　　觀佽飛斬蛟龍圖讃
佽飛斬長蛟遺圖畫中見登舟既虎嘯激水方龍戰驚
波動連山拔劒曳雷電鱗摧白刃下血染滄江變感此
壯古人千秋若對面
　　　地藏菩薩讃(并序/)
大雄掩照日月崩落惟佛智慧大而光生死雪賴假普
慈力能救無邊苦獨出曠刼導開横流則地藏菩薩為
當仁矣弟子扶風寳滔少以英氣爽邁結交王侯清風
豪俠極樂生疾乃得惠劒於真宰湛本心於虚空願圖
聖容以祈景福庶冥力憑助而厥苦有瘳爰命小才式
讚其事讚曰
本心若虛空清淨無一物焚蕩淫怒癡圓寂了見佛五
綵圖聖像悟真非妄傳掃雪萬病盡爽然清涼天讚此
功德海永為曠代宣
　　　魯郡葉和尚讚
海英嶽靈誕彼開士了身皆空觀月在水如薪傳火朗
徹生死如雲開天廓然萬里寂滅為樂江海而閒逆旅
形内虛舟世間邈彼崐閬誰云可攀
　
　
　
　
　
　
　李太白集分類補註巻二十九
欽定四庫全書
　李太白集分類補註巻二十九
　　　　　　　　　　　宋　楊齊賢　集註
　　　　　　　　　　　元　蕭士贇　補註
　　記(一首/)頌(二首/)讚(一十七首總二十首/)
　　　任城縣㕔壁記
風姓之後國為任城蓋古之秦縣也在禹貢則南徐之
分當周成迺東魯之邦自伯禽到于順公三十二代遭
楚蕩滅因屬楚焉炎漢之後更為郡縣隋開皇三年廢
髙平郡移任城於舊居邑乃屢遷井則不改魯境七百
里郡有十一縣任城其衝要東盤琅邪西控鉅野北走
厥國南馳互鄉青帝太昊之遺墟白衣尚書之舊里土
俗古逺風流清髙賢良間生掩映天下地博厚川疎明
漢則名王分茅魏則天人列土所以代變豪侈家傳文
章君子以才雄自髙小人則鄙朴難治況其城池爽嵦
邑屋豐潤香閣倚日凌丹霄而欲飛石橋横波驚彩虹
而不去其雄麗坱圠有如此焉故萬商往來四海緜歴
實泉貨之橐籥為英髦之咽㗋故資大賢以主東道製
我美錦不易其人今鄉二十六戸一萬三千三百七十
一帝擇明德以賀公宰之公溫恭克修儼碩有立季野
備四時之氣士元非百里之才撥煩彌閒剖劇無滯鏑
百發克破於楊葉刀一鼓必合於桑林寛猛相濟弦韋
適中一之嵗肅而教之二之嵗惠而安之三之嵗富而
樂之然後青衿向訓黄髮履禮耒耜就役農無㳺手之
夫杼軸和鳴機罕嚬哦之女物不知化陶然自春權豪
鋤縱暴之心黠吏返淳和之性行者讓於道路任者併
於輕重扶老攜幼尊尊親親千載百年再復魯道非神
明博逺孰能契於此乎白探竒東䝉竊聽輿論輙記於
壁垂之將來俾後賢之操刀知賀公之絶跡者也
　　　趙公西侯新亭頌
惟十有四載皇帝以嵗之驕陽秋五不稔乃慎擇明牧
恤南方凋枯伊四月孟夏自淮陰遷我天水趙公作藩
于宛陵祗明命也惟公代秉天憲作程南臺洪柯大本
聿生懿右宜乎哉横風霜之秀氣鬱王霸之竒畧初以
鐡冠白筆佐我燕京威雄振肅虜不敢視而後鳴琴二
邦天下取則起草三省朝端有聲天子識面宰衡動聽
殷南山之雷剖赤縣之劇强項不屈三州所居大化咸
列碑頌至於是邦也酌古以訓俗宣風以布和平心理
人兵鎮唯靜畫一千里時無莠言退公之暇清眺原隰
以此郡東塹巨海西襟長江咽三吳扼五嶺輶軒錯出
無旬時而息焉出自西郭蒼然古道道寛列樹行無清
陰至有疾雷破山狂颷震壑炎景爍野秋霖灌途馬乏
側於谷口人周章於山頂亭侯靡設逢迎闕如自唐有
天下作牧百數因循齷齪罔恢永圖及公來思大革前
弊實相此土陟降觀之壯其迥岡龍盤沓嶺波起勝勢
交至可以有作方農之隙廓如是營遂鏟崖堙埤驅石
剪棘削汚壤堦髙隅以門以墉乃棟乃宇儉則不陋麗
而不奢森沉閈閉燥濕有庇若鳬之勇如鵬斯鶱縈流
鏡轉涵映池底納逺海之餘清瀉蓮峰之積翠信一方
雄勝之郊五馬踟蹰之地也長史齊公光又人倫之師
表司馬武公幼成衣冠之髦彦録事叅軍吳鎮宣城令
崔欽令德之後良材間生縱風教之樂地出人倫之髙
格卓絶映古清明在躬僉謀僝功不日而就然是役也
伊二公之力歟過客沉吟以稱嘆邦人聚舞以相賀僉
曰我趙公之亭也羣寮獻議請因謡頌以名之則必與
謝公北亭同不朽矣白以為謝公德不及後世亭不留
要衝無勿拜之言鮮登高之賦方之今日我則過矣敢
詢耆老而作頌曰
耽耽髙亭趙公所營如鼇背突兀於太清如鵬翼開張
而欲行趙公之宇千載有覩必恭必敬爰逰爰處瞻而
思之罔敢大語趙公來翔有禮有章煌煌鏘鏘如文翁
之堂清風洋洋永世不忘
　　　崇明寺佛頂尊勝陁羅尼幢頌(并序/)
共工不觸山媧皇不補天其鴻波汩汩流伯禹不治水
萬人其魚乎禮樂大壞仲尼不作王道其昏乎而有功
包陰陽力掩造化首出衆聖卓稱大雄彼三者之不足
徵矣粤有我西方金仙之垂範覺曠刼之大夢碎羣愚
之重昏寂然不動湛而常存使苦海静滔天之波疑山
滅炎崐之火囊括天地置之清涼日月或墜神通自在
不其偉歟魯郡崇明寺南門佛頂尊勝陀羅尼石幢者
蓋此都之壯觀昔善住天子及千大天遊于園觀又與
天女遊戲受諸快樂即於夜分中聞有聲曰善住天子
七日滅後當生七反畜生之身於是如來授之吉祥真
經遂脫諸苦蓋之夭徵(一作/從)為大法印不可得而聞也
我唐髙宗時有罽賓桑門持入中土猶日藏大寳清園
虚空檀金淨彩人皆恱見所以山東文士舉國而崇之
時有萬商投珍士女雲㑹衆布蓄沓如陵琢文石於他
山聳髙標於列肆鑱珉錯綵為鯨為螭天人海怪若叱
若語貝葉金言刋其上荷花水物形其隅良工草萊獻
技而去聖君埀拱南面穆清而居大明廣運無幽不燭
以天下所立兹幢多臨諸旗亭喧囂湫隘本非經行網
繞之所乃頒下明詔令移於寳坊吁百尺中標矗若雲
斷委翳苔蘚周流星霜俾龍象興嗟仰瞻無地良可嘆
也我太官廣武伯隴西李公先名琬奉詔書改為輔其
從政也肅而寛仁而惠五鎮方牧聲聞于天帝乃知剖
竹于魯魯道粲然可觀方將和陰陽於太階致君於堯
舜豈徒閉閣坐嘯鴻盤二千哉乃再崇厥功發揮象教
於是與長史盧公司馬李公等咸明明在公綽綽有裕
韜大國之寳鍾元精之和榮兼半刺道光列嶽才或大
而用小識無微而不通政其有經談豈更僕有律師道
宗心總羣妙量苞大千日何瑩而常明天不言而自運
識岸浪注𤣥機清發每口演金偈舌搖電光開關延敵
罕有當者由萬竅同號於一風衆流俱納於溟海若乃
嚴飾佛事規矩梵天法堂鬱以霧開香樓岌乎島峙皆
我公之締構也以天寳八年五月一日示滅大寺百城
號天四衆泣血焚香散花扶襯卧轍仙鶴數十飛鳴中
絶非至德動天深仁感物者其孰能與於此乎三綱等
皆論窮彌天惠湛清月傳千燈於智種了萬法於真空
不謀同心克樹聖跡太官李公乃命門於南垣廟通衢
曾盤舊規累構餘石壯士加勇力侔抜山纔擊鼓以雷
作拖鴻縻而電掣千人壯萬夫勢轉鹿盧於横梁泯環
合而無際常六合之振動崛九霄之崢嶸非鬼神功曷
以臻此況其清景燭物香風動塵羣形所霑積若都雪
粲星辰而增輝挂文字而不滅雖漢家金莖伏波銅柱
擬兹陋矣或日月圓滿芳檀散華清心諷持諸佛稱贊
夫如是亦可以從一天至一天開天宫之門見羣聖之
顔巍巍功德不可量也其録事叅軍六曹英寮及十一
縣官属有宏才碩德含香繡衣者皆列名碑陰此不具
載郡人都水使者宣道先生孫太沖得真人紫蘂玉笈
之書能令太一神自成還丹以獻於帝帝服享萬壽與
天同休功成身退謝病而去不謂古之元通微妙之士
歟乃謂白曰昔王文考觀藝於魯騁雄辭於靈光陸佐
公知名在吳銘雙闕于盤石吾子盍可美盛德揚中和
恭承話言敢不惟命遂作頌曰
掲髙幢兮表天宫嶷獨出兮凌星虹神縱縱兮來空仡
扶傾乎蒼穹西方大聖稱大雄横絶苦海舟羣䝉陀羅
尼藏萬法宗善住天子獲厥功明明李君牧東魯再新
頽規扶衆苦如大雲王注法甫邦人清涼喜聚舞揚鴻
名兮振海浦銘豐碑兮昭萬古
　　　當塗李宰君畫讃
天埀元精嶽降粹靈應期命世大賢乃生吐竒獻䇿敷
聞王庭帝用休之揚光泰清濫觴百里涵量八溟縉雲
飛聲當塗政成雅頌一變江山再榮舉邑抃舞式圖丹
青眉秀華蓋目朗明星鶴矯閬風麟騰玉京若掲日月
昭然運行窮神闡化永世作程
　　　金陵名僧頵公粉圖慈親讚
神妙不死惜生此身託禮明淑而稱厥親粉為造化筆
寫天真貌古松雪心空世塵文伯之母可以為隣
　　　李居士讃
至人之心如鏡中影揮斤萬變動不離靜彼質我斤揮
風是騁了物無二皆為匠郢吾族賢老名喧寫真貎圖
粉繪生為垢塵從白得衰與天為隣黙然不滅長存此
身
　　　安吉崔少府翰畫讃
齊表巨海吳嗟大風崔為令族出自太公克生竒才骨
秀神聰炳若秋月鶱然雲鴻爰圖伊人奪妙真宰卓立
欲語謂行而在清晨一觀爽氣十倍張之座隅仰止光
彩
　　　宣城吳録事畫讃
大名之家昭彰日月生此髦士風霜秀骨圖真象賢傳
容寫髪束帶嶽立如朝天闕巖巖兮謂四方之削成澹
澹兮申五湖之澄明武庫肅穆辭峰崢嶸大辯若納大
音希聲黙然不語終為國楨
　　　壁畫蒼鷹讃(譏主人/)
突兀枯樹傍無寸枝上有蒼鷹獨立若秋胡之攢眉凝
金天之殺氣凛粉壁之雄姿觜銛劒㦸爪握刀錐羣賓
失席以􁂚眙未悟丹青之所為吾嘗恐出户牖以飛去
何意終年而在斯
　　　師猛讃
張公之堂華壁照雪師猛在圖雄姿奮發森竦眉目䬃
灑毛骨鋸牙衘雙鈎爪抱月掣蹲明以震怒謂大厦之
􁘌屼永觀厥容神駭不歇(舊本無永觀厥容/神駭不歇二句)
　　　羽林范將軍畫讃
羽林列衞壁壘南垣四十五里光輝至尊范公拜將遙
承主恩位寵虎臣封傳鴈門瞻天蹈舞踊躍精魂逐逐
鶚視昂昂鴻騫心豪祖逖氣爽劉琨名震大國威揚列
藩麟閣之階粉圖華軒胡兵百萬横行縱吞爪牙帝室
功業長存
　　　金銀泥畫西方浄土變相讃(并序/)
我聞金天之西日沒之所去中華十萬億刹有極樂世
界焉彼國之佛身長六十萬億恒沙由旬眉間白毫向
右宛轉如五須彌山目光清白若四海水端坐說法湛
然常存沼明金沙岸列珍樹欄楯彌覆羅網周張車渠
瑠璃為樓殿之飾玻黎碼碯耀階砌之榮皆諸佛所證
無虚言者金銀泥畫西方浄土變相蓋馮翊郡秦夫人
奉為亡夫湖州刺史韋公之所建也夫人蘊冰玉之清
敷聖善之訓以伉儷大義希拯拔幽塗父子恩深用重
修於景福誓捨珍物購求名工圖金創端繪銀設像八
法功德波動青蓮之池七寶香花光映黄金之地清風
所拂如生五音百千妙樂咸疑動作若已發願未及發
願若巳當生未及當生精念七日必生其國功德罔極
酌而難名讃曰
向西日沒處遙瞻大悲顔月浄四海水身光紫金山勤
念必往生是故稱極樂珠網珍寳樹天花散香閣圖畫
了在眼願託彼道場以此功德海冥祐為舟梁八十一
刼罪如風掃輕霜庶觀無量壽長願玉毫光
　　　江寧楊利物畫讃
太華髙嶽三峰倚天洪波經海百代生賢為夔為龍廓
土濟川趙城開國玉樹凌煙筆鼓元化形分自然明珠
獨轉秋月孤懸作宰作程摧剛挫堅德合窈㝠聲播蘭
荃鴻漸麟閣英圖可傳
　　　金鄉薛少府㕔畫鶴讃
髙堂閒軒兮雖聽訟而不擾圖蓬山之竒禽想瀛海之
縹緲紫頂煙赩丹眸星皎昂昂佇眙(一作/欲飛)霍若驚矯形
留座隅勢出天表謂長鳴(一作/唳)於風霄終寂立於露曉
凝翫益古俯察逾妍舞疑傾市聽似聞絃儻感至精以
神變可弄影而浮煙
　　　誌公畫讃
水中之月了不可取虚空其心寥廓無主錦幪鳥爪獨
行絶侣刀齊尺梁扇迷陳語丹青聖容何往何所(一作/去往)
(何/所)
　　　琴讃
嶧陽孤桐石聳天骨根老冰泉葉枯霜月斵為緑綺徽
聲粲發秋風入松萬古竒絶
　　　朱虚侯讃
嬴氏穢德金精摧傷秦鹿克獲漢風飛揚赤龍登天白
日昇光陰虹賊虐諸吕擾攘朱虚來歸㑹酌髙堂雄劒
奮擊太后震惶爰鋤産禄大運乃昌功冠帝室于今不
亡
　　　觀佽飛斬蛟龍圖讃
佽飛斬長蛟遺圖畫中見登舟既虎嘯激水方龍戰驚
波動連山拔劒曳雷電鱗摧白刃下血染滄江變感此
壯古人千秋若對面
　　　地藏菩薩讃(并序/)
大雄掩照日月崩落惟佛智慧大而光生死雪賴假普
慈力能救無邊苦獨出曠刼導開横流則地藏菩薩為
當仁矣弟子扶風寳滔少以英氣爽邁結交王侯清風
豪俠極樂生疾乃得惠劒於真宰湛本心於虚空願圖
聖容以祈景福庶冥力憑助而厥苦有瘳爰命小才式
讚其事讚曰
本心若虛空清淨無一物焚蕩淫怒癡圓寂了見佛五
綵圖聖像悟真非妄傳掃雪萬病盡爽然清涼天讚此
功德海永為曠代宣
　　　魯郡葉和尚讚
海英嶽靈誕彼開士了身皆空觀月在水如薪傳火朗
徹生死如雲開天廓然萬里寂滅為樂江海而閒逆旅
形内虛舟世間邈彼崐閬誰云可攀
　
　
　
　
　
　
　李太白集分類補註巻二十九
欽定四庫全書
　李太白集分類補註巻三十
　　　　　　　　　　　宋　楊齊賢　集註
　　　　　　　　　　　元　蕭士贇　補註
　　銘(二首/)碑五(首/)文(二首總九首/)
　　　化城寺大鐘銘(并序/)
噫天以震雷鼓羣動佛以鴻鐘驚大夢而能發揮沉潛
開覺茫蠢則鐘之取象其義博哉夫揚音大千所以清
真心警俗慮協響廣樂所以達元氣彰天聲銘勲皇宮
所以旌豐功昭茂德莫不配美金鼎增輝寶坊仍事作
制豈徒然也粤有唐宣城郡當塗縣化城寺大鐘者量
函千盈蓋邑宰李公之所剏也公名有則系𤣥元之英
蕤茂列聖之天枝生于公族貴而秀出少藴才畧壯而
有成西逾流沙立功絶域帝疇乎厥庸始學古從政歴
宰潔白聲聞于天天書褒榮輝之簡牘稽首三復子孫
其傳天寳之初鳴琴此邦不言而治日計之無近功嵗
計之有大利物不知化潛臻小康神明其道越不可尚
方入于禪關覩天宮崢嶸聞鐘聲瑣屑乃謂諸龍象曰
盍不建夫法鼓樹之層臺使羣聾六時有所歸仰不亦
美乎於是發一言以先覺舉百里而咸應秋毫不挫人
多子來銅崇朝而山積工不日而雲㑹乃採鳬氏撰鳴
鐘火天地之爐扇陰陽之炭囘禄奮怒飛廉震驚金精
轉涾以融熠銅液星熒而熣燦光噴日道氣敵天維紅
雲㸃於太清紫煙矗於遙海烜爀宇宙功侔鬼神瑩而
察之吁駭人也爾其龍質炳發虎形躨跜縻金索以上
絙懸寶樓而迭擊傍振萬壑高聞九天聲動山以隱隱
響奔雷而闐闐赦湯鑊於幽途息劒輪於苦海景福肹
蠁被于人天非李公好謀而成𢎞濟羣有孰能與於此
乎丞尉等並衣冠之龜龍人物之標準大雅君子同僚
盡心聞善賈勇贊成厥美寺主昇朝閒心古容英骨秀
氣洒落毫素謙柔笑言海受水而皆納鏡無形而不燭
直道妙用乃如是言常虛懷忘情潔已利物是人行空
寂不動見如來有若上座靈隱都維那則舒名僧曰暉
藴虛常因調䕶賢哉六開士普聞八萬法深入禪惠精
修律義將博我以文章求我以述作功德大海酌而難
名遂與六曹豪吏姑熟賢老乃緇乃黄鳬趨梵庭請揚
宰君之鴻美白昔忝侍從備于辭臣恭承德音敢闕清
風之頌其辭曰
雄雄鴻鐘砰隱天雷鼓霆擊驚大千合號烜爀聲無邊
摧慴魑魅招靈仙傍極六道極九泉劒輪輟苦期息肩
湯鑊猛火停熾燃愷悌賢宰人父母興功利物信可久
德方金鐘永不朽
　　　天門山銘
梁山博望關扄楚濱夾據洪流實為吳津兩坐錯落如
鯨張鱗惟海有若惟川有神牛渚怪物目圍車輪光射
島嶼氣凌星辰巻沙揚濤溺馬殺人國泰呈瑞時訛返
珍開則九江納錫閉則五嶽飛塵天險之地無德匪親
　　　溧陽瀨水貞義女碑銘(并序/)
皇唐葉有六聖再造八極鏡照萬方幽明咸熙天秩有
禮自太古及今君君臣臣烈士貞女采其名節尢彰可
激清頽俗者皆掃地而祠之蘭蒸椒漿嵗祀罔缺而兹
邑貞義女光靈翳然埋冥古逺琬琰不刻豈前修博達
者為邦之意乎貞義女者溧陽黄山里史氏之女也以
家溧陽史闕書之嵗三十弗移天于人清英潔白事母
純孝手柔荑而不龜身擊漂以自業當楚平王時平王
虐忠助讒苛虐厥政芟於尚斬於奢血流于朝赤族伍
氏怨毒於人何其深哉子胥始東奔勾吳月涉星遁或
七日不火傷弓於飛逼迫於昭關匍匐於瀨渚捨車而
徒告窮此女目色以臆授之壺漿全人自沉形與口滅
卓絶千古聲凌浮雲激節必報之讐雪誠無疑之地難
乎哉借如曹娥潛波理貫於孝道聶姊殞肆槩動於天
倫魯姑棄子以却三軍之衆漂母進飯沒受千金之恩
方之於此彼或易爾卒使伍君開張闔閭傾蕩鄢郢吳
師鞭屍於楚國申胥泣血於秦庭我亡爾存亦各壯志
張英風於古今雪大憤於天地微此女之力雖有為之
士焉能咆哮烜爀施於後世也望其溺所愴然低徊而
不能去每風號吳天月苦荆水響像如在精魂可悲惜
其投金有泉而刻石無主哀哉邑宰榮陽鄭公名晏家
康成之學世子産之才琴清心閒百里大化有若主簿
扶風竇嘉賓縣尉廣平宋陟丹陽李濟南朝陳然清河
張昭皆有卿才霸略同事相協緬紀英淑勒名道周雖
陵頽海竭文或不死其辭曰
粲粲貞女孤生寒門上無所天下報母恩春風三十花
落無言乃如之人激漂清源碧流素手縈彼潺湲求思
不可秉節而存伍胥東奔乞食於此女分壺漿滅口而
死聲動列國義形壯士入郢鞭屍還吳雪恥投金瀨沚
報德稱美明明千秋如月在水
　　　天長節使鄂州刺史韋公德政碑(并序/)
太虛既張惟天之長所以白帝真人當高秋八月五日
降西方之金精採天長為名將傳之無窮紀聖誕之節
也我高祖創業太宗成之三后繼統王猷如一大盜間
起開元中興力倍造化功包天地不然何能遏犧農之
頽波返淳朴於太古雖軒后至道猶聞蚩尤之師今網
漏吞舟而胡夷起於轂下先天文武孝感皇帝越在明
兩總戎扶風正帝車於北斗拯横流於鯨口迴日轡於
西山拂䝉塵於帝顔呼吸而收兩京烜爀而安六合歴
列辟而罕匹顧將來而無儔太陽重輪合耀並出宇宙
翕變草木增榮一麾而靜妖氛成功不處五讓而傳劒
璽德冠樂推於戲昔堯及舜禹皆無聖子審歴數去已
終大寳假人飾讓以成千載之美未若以文明鴻業受
之元良與天同休相統億祀則我唐至公而無私越三
聖而殊軌騰萬人之喜氣爛八極之祥雲上皇思汾陽
而髙蹈解負重於吾君能事斯畢與人更始乃展祀郊
廟望秩山川方掩骼於河洛弔人於幽燕但誅元兇不
問小罪噫大塊之氣歌炎漢之風雲滂洋雨汪濊澡渥
澤除瑕纇削平國步改號乾元至矣哉其雄圖景命有
如此者我邦伯韋公大彭之洪裔扶楊之貴族雄略邁
古髙文變風運當一賢才堪三事歴職剖劇能聲旁流
振繡而白筆横冠分符而彤襜入境曩者永王以天人
授鉞東巡無名利劒承㗋以脅從壯心堅守而不動房
陵之俗安於太山休弈列郡去若始至帝召岐下深嘉
直誠移鎮夏口救時艱也慎厥職康乃人減兵歸農除
害息暴大水滅郭洪霖注川人見憂於魚鼈岸不辨於
牛馬公乃抗辭正色言于城隍曰若三日雨不歇吾當
伐喬木焚清祠精心感動其應如響無何中使銜命徧
祈名山廣徵牲牢驟欲致祭公又盱衡而稱曰今主上
明聖懷於百靈此淫昏之鬼不載祀典若煩國禮是荒
巫風其秉心達識皆此類也物不知化如登春臺有若
江夏縣令薛公揖四豪之風當百里之寄幹蠱有立含
章可貞遵之典禮恤疲於和樂政其成也臻於小康中
京重覩於漢儀列郡還聞於舜樂選鄂之勝帳于東門
乃登豳歌擊土鼓祀蓐收迎田祖招揺迴而大火乃落
閶闔啟而涼風始歸笙竽和籥之音象星辰而迭奏吳
楚巴渝之曲各土風而備陳禮容有穆簪笏列序羅衣
蛾眉立乎玳瑁之上班劍虎士森乎翠幕之前千變百
戲分曹賈勇藺子跳劒迭躍流星之輝都盧尋橦倒掛
浮雲之影百川繞郡落天鏡於江城四山入牖照霜空
之海色獻觴醉於晩景舞袖紛於廣庭鶴髪之叟鴈序
而進曰恭聞天子無戲言恐轉公以大用老父不畏死
願留公以上聞恱坐棠而飡風庶刻石以賓美白觀樂
入楚聞韶在齊採諸行謡遂作頌曰
爽朗太白雄光下射崢嶸金天華嶽旁連降精騰氣赫
矣昭然誕聖五日垂休萬年孽胡挺災大人有作雷霆
發揚欃槍乃落九服交泰五雲縈薄掃雪屯䝉洗清寥
廓軒后訪道來登蛾眉上皇西去異代同時六龍轉駕
兩曜迴規重遭唐主更覩漢儀肅肅韋公大邦之翰秀
骨嶽立英謀電斷宣風樹聲逺威逆亂不長不極樂奏
爭觀丸劒揮霍魚龍屈盤東迴舞袖西笑長安頌聲載
路豐碑是刋
　　　比干碑(并序/)
太宗文皇帝既一海内明君臣之義貞觀十九年征島
夷師次殷墟乃詔贈少師比干為太師諡曰忠烈公遣
大臣持節弔祭申命郡縣封墓葺祠置守冢以少牢時
享著於甲令刻於金石故比干之忠益彰臣子得述其
志昔商王受毒痡於四海悖于三正肆厥淫虐下罔敢
諍於是微子去之箕子囚之而公獨死之非夫捐生之
難處死之難故不可死而死是輕其生非孝也可死而
不死是重其死非忠也王曰叔父親其至焉國之元臣
位莫崇焉親不可以觀其危眤不可以忘其祖則我臣
之業將墜於泉商王之命將絶于天整扶其顛遂諫而
死剖心非痛亡殷為痛公之忠烈其若是焉故能獨立
危邦横抗興運周武以三分之業有諸侯之師實其十
亂之謀總其一心之衆當公之存也乃戢彼西土及公
之䘮也乃觀乎孟津公存而殷存公喪而殷喪興亡相
繫豈不重歟且聖人立教懲惡勸善而已矣人倫大統
父子君臣而已矣少師存則垂其統歿則垂其教奮乎
千古之上行乎百王之末俾夫淫者懼佞者慙義者思
忠者勸其為戒也不亦大哉而夫子稱殷有三仁是豈
無微㫖又嘗聞之曰存其身存其宗亦仁矣存其名(一/作)
(身/)存其祀亦仁矣亡其身圖其國亦仁矣若進死者退
生者狂狷之士將奔走之褒生者貶死者宴安之人將
寘力焉故同歸諸仁各順其志殊塗而一揆異行而齊
致俾後人優柔而自得焉蓋春秋微婉之義必將建皇
極立彞倫闢在三之門垂不二之訓以明知于世則夫
人臣者既移孝於親而致之於君焉有聞親失而不諍
親危而不救從容安地而自得甚哉不然矣夫孝於其
親人之親皆欲其子忠於其主人之主皆欲其臣故歴
代帝王皆欲精顯周武下車而封其墓魏武南遷而創
其祠我太宗有天下禋百神盛其禮追贈太師諡曰忠
烈申命郡縣封墓葺祠置守冢五家以少牢時享著於
甲令刻于金石於戲哀傷列辟主君封德正與神明秩
視郡王身滅而榮益大世絶而祀愈長然後知忠烈之
道激天感人深矣天寶十祀余尉于衞拜首祠堂魄感
精動而廟在鄰邑官非式閭斵石銘表以志丕烈銘曰
縻軀非仁蹈難非智死於其死然後為義忠無二軀烈
有餘氣正直聰明至今猛視咨爾來代為臣不易
　　　武昌宰韓君去思頌碑(并序/)
仲尼大聖也宰中都而四方取則子賤大賢也宰單父
人到于今而思之乃知德之休明不在位之高下其或
繼之者得非韓君乎君名仲卿南陽人也昔延陵知晉
國之政必分於韓獻子雖不能遏屠岸之誅存孤嗣趙
太史公稱天下陰德也其賢才羅生列侯十世不亦宜
哉七代祖茂後魏尚書令安定王五代祖鈞金部尚書
曾祖晙銀青光禄大夫雅州刺史祖泰曹州司馬考睿
素朝𣪚大夫桂州都督府長史分茅納言剖符佐郡奕
葉明德休有烈光君乃長史之元子也妣出自錢氏及
長史即世夫人早孀𢎞聖善之規成名四子文伯孟軻
二母之儔歟少卿當塗縣丞感慨重諾死節於義雲卿
文章冠世拜監察御史朝廷呼為子房紳卿尉高郵才
名振耀幼負美譽君自潞州銅鞮尉調補武昌令未下
車人懼之既下車人恱之惠如春風三月大化姦吏束
手豪宗側目有爨玉者三江之巨横白額且去清琴髙
張兼操刀永興二邑同化時鑿齒磨牙而兩京宋城易
子而炊骨呉楚轉輸蒼生熬然而此邦晏如襁負雲集
居未二載戸口三倍其初銅鐵等珍未擇地而出大冶
皷鑄如天降神既烹且爍數盈萬億公私共賴之官絶
請託之求吏無絲毫之犯本道採訪大使皇甫公侁聞
而賢之擢佐輶軒多所𢎞益尚書右丞崔公禹稱之於
朝相國崔公渙特奏授鄱陽令兼攝數縣所謂投刃而
皆虛為其政而則理成去若始至人多懷恩新宰王公
名庭璘嚴然太華浼然洪河含章可貞幹蠱有立接武
比德絃歌連聲服美前政聞諸耆老與邑中賢者胡思
泰一十五人及諸寮吏式歌且舞願揚韓公之遺美白
採謡刻石而作頌曰
峨峨楚山浩浩漢水黄金之車大吳天子武昌鼎據實
為帝里時囏世訛薄俗如燬韓君作宰撫兹遺人滂汪
王澤猶鴻得春和風潛暢惠化如神刻石萬古永思清
塵
　　　虞城縣令李公去思頌碑(并序/)
王者立國君人聚𣪚六合咸土以百里雷其威聲革其
俗而風之漁其人而涵之其猶衆鮮洋洋樂化在水波
而動之則憂頳尾之刺作焉徐而清之則安頒首之頌
興焉茍非大賢孰可育物而能光昭絃歌卓立振古則
有虞城宰公焉公名錫字元勲隴西成紀人也高祖楷
隋上大將軍緜益原三州刺史封汝陽公曾祖騰雲皇
朝廣茂二州都督廣武伯祖立節起家韓王府記室叅
軍襲廣武伯父浦郢海淄唐陳五州刺史魯郡都督廣
平太守襲廣武伯皆納忠王庭名鏤鐘鼎侯伯繼跡故
可畧而言焉公即廣武伯之元子也年十九拜北海壽
光尉心不挂細務口不言人非羣吏罕測望風敬憚秩
滿轉右武衞倉曹叅軍次任趙郡昭應縣令奉詔修建
初啟運二陵總徒五郡支用三萬貫舉築雷野不鞭一
人功成餘八千貫其幹能之聲大振乎齊趙矣時名卿
巡按陵有黄赤氣上衝太微𣪚為慶雲數千處蓋精勤
動天地也如此因粉圖奏名編入國史天寶四載拜虞
城令而天章寵榮俾金玉王度烱若七耀昭囘堂隅於
戲敬之哉按其善政作訓以理其俗魯而木舒而徐急
則狼戾緩則鳥𣪚公酌以鈞道和之琴心於是安四人
敷五教處必糲食行惟單車觀其約而吏儉仰其敬而
俗讓激直士之素節揚廉夫之清波三月政成隣封取
則因行春見枯骸於路隅惻然疚懷出俸而葬由是百
里掩骼四封歸仁有居喪行號城市者習以成俗公朂
之親隣厄以凶事而鰥寡惸獨衆所頼焉可謂變其頽
風永錫爾類先時邑中有聚黨横猾者實惟二耿之族
幾百家焉公訓為純人易其里曰大忠正之里北境黎
丘之古鬼焉或醉父以刃其子自公到職蔑聞為災官
宅舊井水清而味苦公下車嘗之莞爾而笑曰既苦且
清足以符吾志也遂汲用不改變為甘泉蠡丘館東有
三柳焉公往來憩之飲水則去行路勿翦比于甘棠鄉
人田樹而書頌四十有六篇惟公志氣塞乎天地德音
發乎聲容縞乎若寒崖之霜湛乎若清川之月彈惡雪
善速若箭飛尤能筆工新文口吐雅論天下美士多從
之遊非汝陽三公二伯之積德則何以生此邑之賢老
劉楚瓌等乃相謂曰我李公以神明之化大賴于虞人
虞人陶然歌咏其德官則敬去則思山川鬼神猶懷之
況于人乎乃咨羣寮興去思之頌縣丞王彦暹員外丞
魏陟主簿李詵縣尉李向趙濟盧榮等同德比義好謀
而成相與採其瓌蹤茂行俾刻石篆美庶清風令名奮
乎百世之上其詞曰
激揚之水兮白石有鑿李公之來兮雪虞人之惡厥德
孔昭折獄既清五教大行殷雲雷之聲既父其父又子
其子春之以風化成草靡乃影我崗乃雨我田陽無驕
僭四載有年人戴公之賢猶百里之天棄金往矣茫如
墜川哀喪惠博掩骼仁深苦井變甘兇人易心三柳勿
翦永思清音
　　　為竇氏小師祭璿和尚文
年月日某謹以齋蔬之奠敢昭告於和尚之靈伏惟和
尚降靈自天依化遊世角立獨出嶷然生知鳯凰開九
苞之翼豫章横萬頃之陂始傳燈而納照因落髪以從
師邁龍象以蹴踏為天人之羽儀紹釋風於西域迴佛
日於東維若大塊之噫氣鼓和風而一吹熱惱清灑道
芽榮滋走吳楚以宗仰將掃地而歸之嗚呼來無所從
去復何適水還火歸蕭𣪚本宅寶舟輟棹禪月掩魄痛
一往而無蹤愴霜林之變白某早承訓誨偏荷恩慈忝
飡風於法侣旋落陰於禪枝號無輟響泣有餘悲手撰
茗藥精誠嚴思兾神道之昭格庶明靈而饗之
　　　為宋中丞祭九江文
謹以三牲之奠敬祭於長源公之靈惟神包括乾坤平
準天地劃三峽以中斷疏九道以爭奔綱紀南維朝宗
東海牲玉有禮祀典無虧今萬乗䝉塵五陵慘黷蒼生
悉為白骨赤血流於紫宫宇宙倒懸攙槍未滅含識結
憤思剪元兇而況叅列雄藩各當重寄遵奉王命大舉
天兵照海色於旌旗肅軍威於原野而洪濤渤潏狂颷
振驚惟神使陽侯巻波羲和奉命樓船先濟士馬無虞
掃妖孽於幽燕斬鯨鯢於河洛惟神祐我降休於民敬
陳精誠庶垂歆饗
　
　
　
　
　
　李太白集分類補註巻三十
欽定四庫全書
　李太白集分類補註巻三十
　　　　　　　　　　　宋　楊齊賢　集註
　　　　　　　　　　　元　蕭士贇　補註
　　銘(二首/)碑五(首/)文(二首總九首/)
　　　化城寺大鐘銘(并序/)
噫天以震雷鼓羣動佛以鴻鐘驚大夢而能發揮沉潛
開覺茫蠢則鐘之取象其義博哉夫揚音大千所以清
真心警俗慮協響廣樂所以達元氣彰天聲銘勲皇宮
所以旌豐功昭茂德莫不配美金鼎增輝寶坊仍事作
制豈徒然也粤有唐宣城郡當塗縣化城寺大鐘者量
函千盈蓋邑宰李公之所剏也公名有則系𤣥元之英
蕤茂列聖之天枝生于公族貴而秀出少藴才畧壯而
有成西逾流沙立功絶域帝疇乎厥庸始學古從政歴
宰潔白聲聞于天天書褒榮輝之簡牘稽首三復子孫
其傳天寳之初鳴琴此邦不言而治日計之無近功嵗
計之有大利物不知化潛臻小康神明其道越不可尚
方入于禪關覩天宮崢嶸聞鐘聲瑣屑乃謂諸龍象曰
盍不建夫法鼓樹之層臺使羣聾六時有所歸仰不亦
美乎於是發一言以先覺舉百里而咸應秋毫不挫人
多子來銅崇朝而山積工不日而雲㑹乃採鳬氏撰鳴
鐘火天地之爐扇陰陽之炭囘禄奮怒飛廉震驚金精
轉涾以融熠銅液星熒而熣燦光噴日道氣敵天維紅
雲㸃於太清紫煙矗於遙海烜爀宇宙功侔鬼神瑩而
察之吁駭人也爾其龍質炳發虎形躨跜縻金索以上
絙懸寶樓而迭擊傍振萬壑高聞九天聲動山以隱隱
響奔雷而闐闐赦湯鑊於幽途息劒輪於苦海景福肹
蠁被于人天非李公好謀而成𢎞濟羣有孰能與於此
乎丞尉等並衣冠之龜龍人物之標準大雅君子同僚
盡心聞善賈勇贊成厥美寺主昇朝閒心古容英骨秀
氣洒落毫素謙柔笑言海受水而皆納鏡無形而不燭
直道妙用乃如是言常虛懷忘情潔已利物是人行空
寂不動見如來有若上座靈隱都維那則舒名僧曰暉
藴虛常因調䕶賢哉六開士普聞八萬法深入禪惠精
修律義將博我以文章求我以述作功德大海酌而難
名遂與六曹豪吏姑熟賢老乃緇乃黄鳬趨梵庭請揚
宰君之鴻美白昔忝侍從備于辭臣恭承德音敢闕清
風之頌其辭曰
雄雄鴻鐘砰隱天雷鼓霆擊驚大千合號烜爀聲無邊
摧慴魑魅招靈仙傍極六道極九泉劒輪輟苦期息肩
湯鑊猛火停熾燃愷悌賢宰人父母興功利物信可久
德方金鐘永不朽
　　　天門山銘
梁山博望關扄楚濱夾據洪流實為吳津兩坐錯落如
鯨張鱗惟海有若惟川有神牛渚怪物目圍車輪光射
島嶼氣凌星辰巻沙揚濤溺馬殺人國泰呈瑞時訛返
珍開則九江納錫閉則五嶽飛塵天險之地無德匪親
　　　溧陽瀨水貞義女碑銘(并序/)
皇唐葉有六聖再造八極鏡照萬方幽明咸熙天秩有
禮自太古及今君君臣臣烈士貞女采其名節尢彰可
激清頽俗者皆掃地而祠之蘭蒸椒漿嵗祀罔缺而兹
邑貞義女光靈翳然埋冥古逺琬琰不刻豈前修博達
者為邦之意乎貞義女者溧陽黄山里史氏之女也以
家溧陽史闕書之嵗三十弗移天于人清英潔白事母
純孝手柔荑而不龜身擊漂以自業當楚平王時平王
虐忠助讒苛虐厥政芟於尚斬於奢血流于朝赤族伍
氏怨毒於人何其深哉子胥始東奔勾吳月涉星遁或
七日不火傷弓於飛逼迫於昭關匍匐於瀨渚捨車而
徒告窮此女目色以臆授之壺漿全人自沉形與口滅
卓絶千古聲凌浮雲激節必報之讐雪誠無疑之地難
乎哉借如曹娥潛波理貫於孝道聶姊殞肆槩動於天
倫魯姑棄子以却三軍之衆漂母進飯沒受千金之恩
方之於此彼或易爾卒使伍君開張闔閭傾蕩鄢郢吳
師鞭屍於楚國申胥泣血於秦庭我亡爾存亦各壯志
張英風於古今雪大憤於天地微此女之力雖有為之
士焉能咆哮烜爀施於後世也望其溺所愴然低徊而
不能去每風號吳天月苦荆水響像如在精魂可悲惜
其投金有泉而刻石無主哀哉邑宰榮陽鄭公名晏家
康成之學世子産之才琴清心閒百里大化有若主簿
扶風竇嘉賓縣尉廣平宋陟丹陽李濟南朝陳然清河
張昭皆有卿才霸略同事相協緬紀英淑勒名道周雖
陵頽海竭文或不死其辭曰
粲粲貞女孤生寒門上無所天下報母恩春風三十花
落無言乃如之人激漂清源碧流素手縈彼潺湲求思
不可秉節而存伍胥東奔乞食於此女分壺漿滅口而
死聲動列國義形壯士入郢鞭屍還吳雪恥投金瀨沚
報德稱美明明千秋如月在水
　　　天長節使鄂州刺史韋公德政碑(并序/)
太虛既張惟天之長所以白帝真人當高秋八月五日
降西方之金精採天長為名將傳之無窮紀聖誕之節
也我高祖創業太宗成之三后繼統王猷如一大盜間
起開元中興力倍造化功包天地不然何能遏犧農之
頽波返淳朴於太古雖軒后至道猶聞蚩尤之師今網
漏吞舟而胡夷起於轂下先天文武孝感皇帝越在明
兩總戎扶風正帝車於北斗拯横流於鯨口迴日轡於
西山拂䝉塵於帝顔呼吸而收兩京烜爀而安六合歴
列辟而罕匹顧將來而無儔太陽重輪合耀並出宇宙
翕變草木增榮一麾而靜妖氛成功不處五讓而傳劒
璽德冠樂推於戲昔堯及舜禹皆無聖子審歴數去已
終大寳假人飾讓以成千載之美未若以文明鴻業受
之元良與天同休相統億祀則我唐至公而無私越三
聖而殊軌騰萬人之喜氣爛八極之祥雲上皇思汾陽
而髙蹈解負重於吾君能事斯畢與人更始乃展祀郊
廟望秩山川方掩骼於河洛弔人於幽燕但誅元兇不
問小罪噫大塊之氣歌炎漢之風雲滂洋雨汪濊澡渥
澤除瑕纇削平國步改號乾元至矣哉其雄圖景命有
如此者我邦伯韋公大彭之洪裔扶楊之貴族雄略邁
古髙文變風運當一賢才堪三事歴職剖劇能聲旁流
振繡而白筆横冠分符而彤襜入境曩者永王以天人
授鉞東巡無名利劒承㗋以脅從壯心堅守而不動房
陵之俗安於太山休弈列郡去若始至帝召岐下深嘉
直誠移鎮夏口救時艱也慎厥職康乃人減兵歸農除
害息暴大水滅郭洪霖注川人見憂於魚鼈岸不辨於
牛馬公乃抗辭正色言于城隍曰若三日雨不歇吾當
伐喬木焚清祠精心感動其應如響無何中使銜命徧
祈名山廣徵牲牢驟欲致祭公又盱衡而稱曰今主上
明聖懷於百靈此淫昏之鬼不載祀典若煩國禮是荒
巫風其秉心達識皆此類也物不知化如登春臺有若
江夏縣令薛公揖四豪之風當百里之寄幹蠱有立含
章可貞遵之典禮恤疲於和樂政其成也臻於小康中
京重覩於漢儀列郡還聞於舜樂選鄂之勝帳于東門
乃登豳歌擊土鼓祀蓐收迎田祖招揺迴而大火乃落
閶闔啟而涼風始歸笙竽和籥之音象星辰而迭奏吳
楚巴渝之曲各土風而備陳禮容有穆簪笏列序羅衣
蛾眉立乎玳瑁之上班劍虎士森乎翠幕之前千變百
戲分曹賈勇藺子跳劒迭躍流星之輝都盧尋橦倒掛
浮雲之影百川繞郡落天鏡於江城四山入牖照霜空
之海色獻觴醉於晩景舞袖紛於廣庭鶴髪之叟鴈序
而進曰恭聞天子無戲言恐轉公以大用老父不畏死
願留公以上聞恱坐棠而飡風庶刻石以賓美白觀樂
入楚聞韶在齊採諸行謡遂作頌曰
爽朗太白雄光下射崢嶸金天華嶽旁連降精騰氣赫
矣昭然誕聖五日垂休萬年孽胡挺災大人有作雷霆
發揚欃槍乃落九服交泰五雲縈薄掃雪屯䝉洗清寥
廓軒后訪道來登蛾眉上皇西去異代同時六龍轉駕
兩曜迴規重遭唐主更覩漢儀肅肅韋公大邦之翰秀
骨嶽立英謀電斷宣風樹聲逺威逆亂不長不極樂奏
爭觀丸劒揮霍魚龍屈盤東迴舞袖西笑長安頌聲載
路豐碑是刋
　　　比干碑(并序/)
太宗文皇帝既一海内明君臣之義貞觀十九年征島
夷師次殷墟乃詔贈少師比干為太師諡曰忠烈公遣
大臣持節弔祭申命郡縣封墓葺祠置守冢以少牢時
享著於甲令刻於金石故比干之忠益彰臣子得述其
志昔商王受毒痡於四海悖于三正肆厥淫虐下罔敢
諍於是微子去之箕子囚之而公獨死之非夫捐生之
難處死之難故不可死而死是輕其生非孝也可死而
不死是重其死非忠也王曰叔父親其至焉國之元臣
位莫崇焉親不可以觀其危眤不可以忘其祖則我臣
之業將墜於泉商王之命將絶于天整扶其顛遂諫而
死剖心非痛亡殷為痛公之忠烈其若是焉故能獨立
危邦横抗興運周武以三分之業有諸侯之師實其十
亂之謀總其一心之衆當公之存也乃戢彼西土及公
之䘮也乃觀乎孟津公存而殷存公喪而殷喪興亡相
繫豈不重歟且聖人立教懲惡勸善而已矣人倫大統
父子君臣而已矣少師存則垂其統歿則垂其教奮乎
千古之上行乎百王之末俾夫淫者懼佞者慙義者思
忠者勸其為戒也不亦大哉而夫子稱殷有三仁是豈
無微㫖又嘗聞之曰存其身存其宗亦仁矣存其名(一/作)
(身/)存其祀亦仁矣亡其身圖其國亦仁矣若進死者退
生者狂狷之士將奔走之褒生者貶死者宴安之人將
寘力焉故同歸諸仁各順其志殊塗而一揆異行而齊
致俾後人優柔而自得焉蓋春秋微婉之義必將建皇
極立彞倫闢在三之門垂不二之訓以明知于世則夫
人臣者既移孝於親而致之於君焉有聞親失而不諍
親危而不救從容安地而自得甚哉不然矣夫孝於其
親人之親皆欲其子忠於其主人之主皆欲其臣故歴
代帝王皆欲精顯周武下車而封其墓魏武南遷而創
其祠我太宗有天下禋百神盛其禮追贈太師諡曰忠
烈申命郡縣封墓葺祠置守冢五家以少牢時享著於
甲令刻于金石於戲哀傷列辟主君封德正與神明秩
視郡王身滅而榮益大世絶而祀愈長然後知忠烈之
道激天感人深矣天寶十祀余尉于衞拜首祠堂魄感
精動而廟在鄰邑官非式閭斵石銘表以志丕烈銘曰
縻軀非仁蹈難非智死於其死然後為義忠無二軀烈
有餘氣正直聰明至今猛視咨爾來代為臣不易
　　　武昌宰韓君去思頌碑(并序/)
仲尼大聖也宰中都而四方取則子賤大賢也宰單父
人到于今而思之乃知德之休明不在位之高下其或
繼之者得非韓君乎君名仲卿南陽人也昔延陵知晉
國之政必分於韓獻子雖不能遏屠岸之誅存孤嗣趙
太史公稱天下陰德也其賢才羅生列侯十世不亦宜
哉七代祖茂後魏尚書令安定王五代祖鈞金部尚書
曾祖晙銀青光禄大夫雅州刺史祖泰曹州司馬考睿
素朝𣪚大夫桂州都督府長史分茅納言剖符佐郡奕
葉明德休有烈光君乃長史之元子也妣出自錢氏及
長史即世夫人早孀𢎞聖善之規成名四子文伯孟軻
二母之儔歟少卿當塗縣丞感慨重諾死節於義雲卿
文章冠世拜監察御史朝廷呼為子房紳卿尉高郵才
名振耀幼負美譽君自潞州銅鞮尉調補武昌令未下
車人懼之既下車人恱之惠如春風三月大化姦吏束
手豪宗側目有爨玉者三江之巨横白額且去清琴髙
張兼操刀永興二邑同化時鑿齒磨牙而兩京宋城易
子而炊骨呉楚轉輸蒼生熬然而此邦晏如襁負雲集
居未二載戸口三倍其初銅鐵等珍未擇地而出大冶
皷鑄如天降神既烹且爍數盈萬億公私共賴之官絶
請託之求吏無絲毫之犯本道採訪大使皇甫公侁聞
而賢之擢佐輶軒多所𢎞益尚書右丞崔公禹稱之於
朝相國崔公渙特奏授鄱陽令兼攝數縣所謂投刃而
皆虛為其政而則理成去若始至人多懷恩新宰王公
名庭璘嚴然太華浼然洪河含章可貞幹蠱有立接武
比德絃歌連聲服美前政聞諸耆老與邑中賢者胡思
泰一十五人及諸寮吏式歌且舞願揚韓公之遺美白
採謡刻石而作頌曰
峨峨楚山浩浩漢水黄金之車大吳天子武昌鼎據實
為帝里時囏世訛薄俗如燬韓君作宰撫兹遺人滂汪
王澤猶鴻得春和風潛暢惠化如神刻石萬古永思清
塵
　　　虞城縣令李公去思頌碑(并序/)
王者立國君人聚𣪚六合咸土以百里雷其威聲革其
俗而風之漁其人而涵之其猶衆鮮洋洋樂化在水波
而動之則憂頳尾之刺作焉徐而清之則安頒首之頌
興焉茍非大賢孰可育物而能光昭絃歌卓立振古則
有虞城宰公焉公名錫字元勲隴西成紀人也高祖楷
隋上大將軍緜益原三州刺史封汝陽公曾祖騰雲皇
朝廣茂二州都督廣武伯祖立節起家韓王府記室叅
軍襲廣武伯父浦郢海淄唐陳五州刺史魯郡都督廣
平太守襲廣武伯皆納忠王庭名鏤鐘鼎侯伯繼跡故
可畧而言焉公即廣武伯之元子也年十九拜北海壽
光尉心不挂細務口不言人非羣吏罕測望風敬憚秩
滿轉右武衞倉曹叅軍次任趙郡昭應縣令奉詔修建
初啟運二陵總徒五郡支用三萬貫舉築雷野不鞭一
人功成餘八千貫其幹能之聲大振乎齊趙矣時名卿
巡按陵有黄赤氣上衝太微𣪚為慶雲數千處蓋精勤
動天地也如此因粉圖奏名編入國史天寶四載拜虞
城令而天章寵榮俾金玉王度烱若七耀昭囘堂隅於
戲敬之哉按其善政作訓以理其俗魯而木舒而徐急
則狼戾緩則鳥𣪚公酌以鈞道和之琴心於是安四人
敷五教處必糲食行惟單車觀其約而吏儉仰其敬而
俗讓激直士之素節揚廉夫之清波三月政成隣封取
則因行春見枯骸於路隅惻然疚懷出俸而葬由是百
里掩骼四封歸仁有居喪行號城市者習以成俗公朂
之親隣厄以凶事而鰥寡惸獨衆所頼焉可謂變其頽
風永錫爾類先時邑中有聚黨横猾者實惟二耿之族
幾百家焉公訓為純人易其里曰大忠正之里北境黎
丘之古鬼焉或醉父以刃其子自公到職蔑聞為災官
宅舊井水清而味苦公下車嘗之莞爾而笑曰既苦且
清足以符吾志也遂汲用不改變為甘泉蠡丘館東有
三柳焉公往來憩之飲水則去行路勿翦比于甘棠鄉
人田樹而書頌四十有六篇惟公志氣塞乎天地德音
發乎聲容縞乎若寒崖之霜湛乎若清川之月彈惡雪
善速若箭飛尤能筆工新文口吐雅論天下美士多從
之遊非汝陽三公二伯之積德則何以生此邑之賢老
劉楚瓌等乃相謂曰我李公以神明之化大賴于虞人
虞人陶然歌咏其德官則敬去則思山川鬼神猶懷之
況于人乎乃咨羣寮興去思之頌縣丞王彦暹員外丞
魏陟主簿李詵縣尉李向趙濟盧榮等同德比義好謀
而成相與採其瓌蹤茂行俾刻石篆美庶清風令名奮
乎百世之上其詞曰
激揚之水兮白石有鑿李公之來兮雪虞人之惡厥德
孔昭折獄既清五教大行殷雲雷之聲既父其父又子
其子春之以風化成草靡乃影我崗乃雨我田陽無驕
僭四載有年人戴公之賢猶百里之天棄金往矣茫如
墜川哀喪惠博掩骼仁深苦井變甘兇人易心三柳勿
翦永思清音
　　　為竇氏小師祭璿和尚文
年月日某謹以齋蔬之奠敢昭告於和尚之靈伏惟和
尚降靈自天依化遊世角立獨出嶷然生知鳯凰開九
苞之翼豫章横萬頃之陂始傳燈而納照因落髪以從
師邁龍象以蹴踏為天人之羽儀紹釋風於西域迴佛
日於東維若大塊之噫氣鼓和風而一吹熱惱清灑道
芽榮滋走吳楚以宗仰將掃地而歸之嗚呼來無所從
去復何適水還火歸蕭𣪚本宅寶舟輟棹禪月掩魄痛
一往而無蹤愴霜林之變白某早承訓誨偏荷恩慈忝
飡風於法侣旋落陰於禪枝號無輟響泣有餘悲手撰
茗藥精誠嚴思兾神道之昭格庶明靈而饗之
　　　為宋中丞祭九江文
謹以三牲之奠敬祭於長源公之靈惟神包括乾坤平
準天地劃三峽以中斷疏九道以爭奔綱紀南維朝宗
東海牲玉有禮祀典無虧今萬乗䝉塵五陵慘黷蒼生
悉為白骨赤血流於紫宫宇宙倒懸攙槍未滅含識結
憤思剪元兇而況叅列雄藩各當重寄遵奉王命大舉
天兵照海色於旌旗肅軍威於原野而洪濤渤潏狂颷
振驚惟神使陽侯巻波羲和奉命樓船先濟士馬無虞
掃妖孽於幽燕斬鯨鯢於河洛惟神祐我降休於民敬
陳精誠庶垂歆饗
　
　
　
　
　
　李太白集分類補註巻三十
