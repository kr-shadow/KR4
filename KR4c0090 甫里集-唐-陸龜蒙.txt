#+TITLE: 甫里集-唐-陸龜蒙
#+DATE: 2016-06-11 12:24:30
#+SOURCE: github.com/kanripo/KR4c0090 master b2dfd9a7                
唐甫里先生文集目録
五言右詩
　卷之一
　　　讀㐮陽耆舊傳因作五百言寄皮襲羙
　　　襲美先輩以龜蒙所獻五百言旣
　　　　蒙見和復示榮唱至于千字提
　　　　奬之重蔑有稱實再抒鄙懷用
　　　　伸詶謝
　　　奉詶襲美先輩呉中苦雨一百韻
　　　奉詶襲羙先輩初夏見寄次韻
　　　奉和襲美二逰詩(徐詩/任詩)
　　　次追和清逺道士詩韻
　　　𥙷沈恭子詩(并序)
　　卷之二
　　　讀隂符經寄鹿門子
　　　奉和𥘉夏遊楞伽精舎次韻
　　　奉和公齋四詠次韻
　　　　　小松　小桂　新竹　鶴屏
　　　奉和因贈至一百四十言
　　　奉和太湖詩二十首
　　　　　𥘉入太湖　暁次神景宫
　　　　　入林屋洞　雨中遊包山精舎
　　　　　毛公壇　三宿神景宫
　　　　　以毛公泉獻大諌清河公
　　　　　縹緲峯　桃花塢　明月灣
　　　　　練瀆　投龍潭　孤園寺
　　　　　上貞觀　消夏灣　包山祠
　　　　　聖姑廟　太湖石　崦裏
　　　　　石板
　　卷之三
　　　和古杉三十韻　和新秋三十韻
　　　奉和江南書情二十韻寄祕阁韋
　　　　校書貽之啇洛宋先輩垂文二
　　　　同年次韻
　　　和憶洞庭觀歩十韻次韻
　　　和諌議罷郡叙懷六韻
　　　雜諷九首
　　　　美人　感亊　素絲
　　　　次幽獨君韻　贈逺
　　　　江墅言懷　自和
　　　　村夜二首　紀事　孤鴈
　　　　南涇漁父　引泉
　　　　秋日遣懷十六韻寄道侣
　　卷之四(附之言古詩)
　　　紀夢㳺甘露寺　京口與友生話别
　　　丹陽道中寄友生　寄茅山何道士
　　　江南秋懷寄華陽山人
　　　送宣武從事越中按獄
　　　寄懷華陽道士
　五言八句詩
　　卷之五
　　　螢　蟬
　　　秋熱　村中晚望
　　　漁具(并序)
　　　　　網　罩　􁴭　釣筒
　　　　　釣車　魚梁　义魚　射魚
　　　　　鳴根　滬　􁌙　種魚
　　　　藥魚　舴艋　笭箵
　　　　和添漁具五篇
　　　　　漁庵　釣磯　蓑衣
　　　　　篛笠　背篷
　　　　樵人十詠(并序)
　　　　　樵谿　樵家　樵叟　樵子
　　　　　樵逕　樵斧　樵檐　樵風
　　　　　樵火　樵歌
　　　和酒中十詠
　　　　酒星　酒泉　酒篘　酒牀
　　　　酒壚　酒楼　酒簱　酒樽
　　　　酒城　酒郷
　　卷之六
　　　添酒中六詠(并序)
　　　　　酒池　酒龍　酒瓮　酒船
　　　　　酒鎗　酒杯
　　　和茶具十詠
　　　　　茶塢　茶人　茶荀　荼籝
　　　　　茶舎　茶竈　茶焙　茶鼎
　　　　　茶甌　煑茶
　　　四明山詩(并序)
　　　　石䆫　過雲　雲南　雲北
　　　　鹿亭　樊榭　潺湲洞　青櫺子
　　　　鞠侯
　　　和五貺詩
　　　　五㵼舟　華頂杖　太湖硯
　　　　烏龍養和　訶陵樽
　　　詶早春病中書事
　又詶次韻　詶秋晚見題二首
　别離　和𥘉冬章上人院
　襲美題郊居十首因次韻
　和旅泊呉門韻
　次張廣斍詶和詩韻　延陵張宰
　送人罷官歸茅山
　　五言絶句詩
　　卷之七
　　　　人日代客子　築城詞二首
　　　　古意　追和幽獨君詩韻
　　　　春暁　雜興
　　　　鴈　寄逺
　　　　庭前　洞房怨
　　　　江行　巫峽
　　　　歸路　南塘曲
　　　　黄金二首　夕陽
　　　　殘雪　右態
　　　　大堤　金陵道
　　　　離騷　對酒
　　　　寄南岳客乞靈蕪香
　　　　山陽燕中郊楽録　偶作
　　　　有示　秋思三首
　　　　早春　懐仙三首
　　　　芙蓉　春思
　　　　風人詩四首
　　　　楽府雜詠六首
　　　　　雙吹管　東飛鳧　花成子
　　　　　月成弦　孤獨怨　金吾子
　　　　子夜四時歌
　　　　　春　夏　秋　冬
　　　大子夜歌二首　子夜警歌二首
　　　子夜變歌三首　江南曲五首
　七言八句詩
　　卷之八
　　　二遺(并序)鵁鶄(并序)
　　　新秋月夕客有自逺相尋者作呉
　　　　體二首以謝
　　　間書　獨夜
　　　寄呉融　中秋待月
　　　重憶白菊　别墅懐歸
　　　寄淮南鄭竇書記　小雪後書事
　　　寒夜同襲羙訪寂上人
　　　和江南道中懷茅山廣文南陽博士三首
　　　早春雪中作呉體寄襲美
　　　和呉中言情見寄韻
　　　和楊州看辛夷花韻
　　　和行次野梅韻　和暇日獨䖏見寄
　　　和襲羙見訪不遇　詶襲美見寄海蟹
　　　和開元寺客省早景即事韻
　　　獨夜有懷因作呉體寄襲羙
　　　闔閭城北有賣花翁討春之士往
　　　往造焉因招襲美
　　　和襲羙病中海石榴花盛發見寄韻
　　　襲羙以春橘見惠因次韻詶謝
　　　和襲羙病中書情寄崔諌議韻
　　　詶病中見寄　和襲羙病中孔雀
　　　上元日道室焚修寄襲美
　　　正月十五日惜春寄襲美
　　　次襲美病中見寄　春雨即事寄襲美
　　　和襲美見寄韻　偶掇野𬞞寄襲美
　　　和襲美卧疾感春見寄韻
　　　徐方平後闻赦因寄襲美
　　　襲美以魚牋見寄因謝
　　　和襲美病後春思韻
　　　襲羙以公齋小宴見招
　　　京口　潤州送人往長洲
　　　潤州江口送人謁池陽衛郎中
　　卷之九
　　　襲美以紗巾見惠因次韻詶謝
　　　聞襲美有親迎之期因以寄賀
　　　襲美以巨魚之半見分因以詶謝
　　　和館娃宫懷古韻　同襲美逰北禪院
　　　襲羙以紫石硯見贈以詩迎之
　　　和孫發百篇將遊天台請詩贈行
　　　和開元寺筍園寄章上人
　　　薔薇　和詠開元寺佛鉢
　　　詶襲美夏首病愈見招韻
　　　新夏東郊間泛有懐襲美
　　　四月十五日道室書事寄襲羙
　　　看壓新醅寄懷襲羙
　　　和登𥘉陽樓寄懐北平郎中
　　　和夏𥘉襲美見訪題小齋韻
　　　和襲羙所居首夏適然有作韻
　　　和題達上人薬圃二首
　　　和懷華陽潤卿博士三首
　　　以竹夾膝寄贈襲羙
　　　和夏景無事因懐章來二上人韻二首
　　　桐江得一釣車以襲美楽煙波之
　　　　思因出以為玩俄辱三篇復杼
　　　　詶答
　　　和呉中書事寄漢南裴尚書
　　　和夏景冲澹偶作二首韻
　　　和送李明府之任南海
　　　和寄題羅浮軒轅先生所居
　　　　和寄瓊州楊舎人
　　　　和宿报㤙寺水閣
　　　　和醉中偶作見寄韻
　　　　和寄滑州李副使貟外
　　　　和呉中言懐寄南海二同年
　　　　和傷史拱山人　白鷗(并序)
　　　　懐楊台文楊鼎文二秀才
　　　　和襲羙謝友人惠人參
　　　嚴子重以詩遊於名勝間不幸且
　　　没襲羙作詩序而弔之余和
　　　筭山　寄茅山何威儀二首
　　卷之十
　　　早秋呉體寄襲羙
　　　病中秋懐寄襲羙
　　　秋賦有期因寄襲羙
　　　和新秌即事三首韻
　　　和南陽潤卿将歸雷平
　　　顧道士亡弟子奉束帛乞銘於襲
　　　　羙因戲贈
　　　和訪寂上人不遇　秋夕文宴
　　　代廣文詶襲美見贈韻
　　　和寄毗陵魏䖏士朴
　　　和𥘉冬偶作寄南陽潤卿韻
　　　和冬暁章上人院
　　　和題周尊師所居　寒夜文宴
　　　送潤卿還華陽
　　　和新羅弘惠上人請襲羙為靈鷲
　　　　山周禪師碑將還以詩送之
　　　和寒日書齋即事三首毎篇各用一韻
　　　和臘後送内大徳從朂遊天台
　　　和寄題玉霄峯葉涵象尊師所居
　　　南陽廣文博士還雷平後寄
　　　和題支山南峯僧韻
　　　送董少卿遊茅山　和寄懐南陽潤卿
　　　襲美將以緑罽爲贈因成四韻
　　　和過張祐處士丹陽故居(并序)
　　　和襲羙寄廣文　和襲美先輩悼鶴
　　　幽居有白菊一叢因而成詠呈知已
　　　和傷𨳩元觀顧道士
　　　和醉中即席贈潤卿博士韻
　　　送浙東徳師侍御罷府西歸
　　　送羊振文先輩往桂陽歸覲
　　　襲羙留振文宴龜蒙不赴次韻詶謝
　　　和重送圎載上人歸日夲國
　　　和禇家林亭　歸鴈
　　　王先輩草堂　句曲山朝真詞(迎真/送真)
　　　傷越
　　七言絶句詩
　　　卷之十一
　　　　自遣詩三十首　别墅懐歸
　　　　野井　南征
　　　　北渡　夜泊詠棲鴻
　　　　早行　木蘭堂
　　　　和襲羙春夕陪崔諌議櫻桃園宴
　　　　和松江早春　和女墳湖
　　　　和㤗伯廟　和宿木蘭院
　　　　和重題薔薇　和春夕酒醒
　　　　和木蘭後池三詠
　　　　　　重臺蓮花　浮萍　白蓮
　　　　和重題後池　和胥門間泛
　　　　襲美𥘉植松桂偶題
　　　　和館娃宫懐古五絶
　　　　和虎丘寺面小溪閒泛三絶
　　　和天竺寺八月十五日夜桂子
　　　戲題襲羙書印嚢　和釣侣二章
　　　和寄同年韋校書　和𥘉冬偶作
　　　和醉中寄一壷并一絶
　　　和再韻　和重玄寺雙矮檜
　　　醉中戲贈襲羙　潤卿遺青䭀飯
　　　文讌招潤卿博士辝以道侣将至
　　　　一絶寄之
　　　再招　齊梁怨别
　　　玩金雞􁊮戲贈襲美
　　　閒居雜題五首
　　　　　鳴蜩早　野態真　松間斟
　　　　　飲巖泉　當軒鶴
　　　薬名離合夏日即事三首
　　　和懐錫山薬名離合二首
　　　和懐鹿門縣名離合二首
　　　寄題天台國清寺齊梁體
　　　和諌議詶先輩霜菊
　　　寒日古人名　和臯橋
　　　和襲美悼鶴　和醉中襲羙先起
　　　和酒病偶作　憶白菊
　　　和同潤卿寒夜訪襲美各惜其志韻
　　　和寒夜文醼潤卿有期不至
　　　移石盆　石竹花詠
　　卷之十二
　　　和友人許惠酒以詩㣲之
　　　圎載上人挾儒書歸日夲國
　　　閒吟　秘色越噐
　　　景陽宫井　江南二首
　　　溪思雨中　江城夜泊
　　　宫人斜　送棊客
　　　漢宫詞　上清
　　　　　秋荷　有别二首
　　　　　病中曉思　送友之湖上
　　　　　寒日逢僧　冬栁
　　　　　寄友　㠀樹
　　　　　頭陀僧　晚渡
　　　　　贈老僧二首　憶山泉
　　　　　白芙蓉　嚴光釣臺
　　　　　讀陳拾遺集　呉宫懐古
　　　　送琴客之建康　閨怨
　　　　丁香　種蒲
　　　　范蠡　山僧二首
　　　　上雲楽　眠
　　　　行　倚
　　　　吟　食
　　　　坐　新沙
　　　　鄴宮詞二首　古别
　　　髙道士　𬞞食
　　　寄逺　山中僧
　　　洞宫秋　連昌宫詞二首(門/階)
　　　懐宛陵舊遊　松石暁景圗
　　　釣車　漉酒巾
　　　華陽巾　方響
　　　白鷺　溪行
　　　太湖叟　答友
　　　偶作　春思二首
　　　訪僧不遇　謝山泉
　　　洞宫夕　峽客行
　　　江邊　簾
　　　開元雜體七首
　　　　　玉龍子　照夜白　舞馬
　　　　　雜伎　雪衣女　繡嶺宫
　　　　　湯泉
　　　荆溪早景題杜秀才水亭
　　　翠碧
　雜體詩(附聮句詩)
　　卷之十三
　　　水國　井上桐
　　　門前路　彼農(四言二首)
　　　暁起即事因成廻文寄襲美
　　　廽文　詶苦雨見寄
　　　夏日閒居作四聲詩寄襲美
　　　　　平聲　平上聲　平去声平入声
　　詶苦雨四聲重寄三十二句
　　　　平聲　平上聲平去聲平入聲
　　疊韻双聲二首
　　　　疊韵山中吟　双聲溪上思
　　疊韻呉宫詞二首　惜芲
　　和胥口即事(六言二首)
　　寒夜　𨳩元寺樓看雨
　　北禅院避暑　寂上人院
　　𨳩元寺避暑懐魯望
　　藥名　寒夜文宴
　　报恩寺南池　夜㑹問答十首
　　賦
　　　卷之十四(改十五卷)
　　　　　幽居(并序)採葯(并序)
　　　　　書帶草　秋蟲
　　　　　塵尾
　　　　卷之十五(改十四卷)
　　　　　春寒　後虱(并序)
　　　　　杞菊(并序)苔(并序)
　　　　　𧖟(并序)自怜(并序)
　　　　　　田舎　求志(并序)
　　　　　㮋李花　㣲凉
　　　　　　中酒
　雜著
　　卷之十六
　　　叢書序　送小雞山樵人序
　　　送豆盧處士謁宋丞相序
　　　送侯道士還太白山序
　　　江湖散人傳　甫里先生傳
　　　戰秋辭　祝牛宫辭(并序)
　　　迎潮送潮辭(并序)問呉宫辭(并序)
　　卷之十七
　　　登髙文　告白蛇文
　　　祭梁鴻墓文(并序)哀茹筆工文
　　　散人歌
　　　五歌(并序)
　　　　　　放牛　水鳥　刈穫
　　　　　　雨夜　食魚
　　　丁隱君歌(并序)紫溪翁歌(并序)
　　　鶴媒歌　慶封宅古井行(并序)
　　卷之十八
　　　兩觀銘　卜肆銘
　　　陋巷銘　馬當山銘
　　　書銘　漢三髙士賛
　　　恠松圗賛(并序)野廟碑(并詩)
　　　祀竈解　大儒評
　　　書李賀小傳後　復友生論文書
　　卷之十九
　　　象耕鳥耘辯　寒泉子對秦恵王
　　　耒耜經(并序)治家子言
　　　招野龍對　說風尾諾
　　　禽暴　蟹志
　　　記稲䑕　記錦裾
　　　　蠧化　雜說五首
　　卷之二十
　　　　陸龜蒙傳　前序
　　　　後序　二遊詩序
　　　　五貺詩序　張祐詩序
　　　　三髙詞記　楊文公談苑
癸􁁲冬山左歸里得之楼居二十年來半为南北驅
馳半为家庭風波何暇議诗髙閣置之今夏書賈
頻向云全集坊間无版欲易去舍云留稿商刻　副夲也
唐甫里先生文集卷之一
　　　　　　　笠澤陸龜䝉字魯望
　五言古詩
　　　　讀襄陽耆舊傳因作五百言寄皮
　　　　襲羙(日休字也)
漢臯古來雄山水天下秀髙當軫翼分化
作英髦囿暴秦之前人灰滅不可究自從
宋生賢特立冠耆舊離騷旣(一作/紀)日月九辯

唐甫里先生陸龜蒙傳二十卷附録
陸龜蒙字魯望元方七世孫也父賔虞以文歴侍御
史龜蒙少髙放通六經大義尤明春秋舉進士一不
中徃從湖州刺史張搏歴湖蘇二州辟以自佐甞至
饒州三日無所詣刺史蔡京率官屬就見之龜蒙不
樂拂衣去居松江甫里多所論撰雖幽憂疾痛貲無
十日計不少輟也文成竄藁篋中或歴年不省爲好
事者盗去得書􁆐誦乃録讐比勤勤朱黄不去手所
藏雖少其精皆可傳借人書篇秩壞舛必為輯禠刋
正楽聞人學講論不倦有田數百畒屋三十楹田苦
下雨潦則與江通故常苦飢身畚鍤茠刺無休時或
譏其劳答曰尭舜黴瘠禹胼胝彼聖人也吾一褐衣
敢不勤乎嗜茶置園顧渚山下歲取租茶自判品第
張又新爲水說七種其二慧山泉三虎丘井六松江
人助其好者雖百里爲致之𥘉病酒再朞乃已其後
客至絜壷置杯不復飲不喜與流俗交雖造門不肯
見不乗馬升舟設篷席齎束書茶竈筆牀釣具徃來
時謂江湖散人或號天隨子甫里先生　比涪翁漁
父江上丈人後以髙士召不　尉盧擕素與善及
當國召拜左拾遺詔方下龜蒙卒光化中韋荘表龜

蒙及孟郊等十人皆贈右𥙷闕陸氏在姑蘇其門有
臣石逺祖績嘗仕呉為欎林太守罷㱕無裝舟輕不
可越海取石為重人稱其廉號欎林石世保其居云
出唐書
甫里陸先生文集序
唐賢陸龜䝉字魯望三呉人也幼而聦悟通六籍尤
長於春秋常體江謝賦事名振江右與顔蕘皮日休
羅隠呉融為友性髙潔家貧親老屈與張搏為湖蘇
二郡佐甞至饒州三月無所詣刺史率官屬就見之
龜蒙不樂拂衣去居松江甫里多所論譔著呉興實

録四十卷松陵集十卷笠澤叢書八十餘篇自謂江
湖㪚人或號天隨子甫里先生唐末以左拾遺授之
詔下日疾終贈右𥙷闕　本朝宋景文公重修唐
書仍列於隠逸傳今蜀中惟松陵集盛行笠澤叢書
未有是書家蔵乆矣愚謂貯之篋笥以私一人之觀
覽不若鏤板而傳諸好事庻斯文之不墜而魯望之
名復振亦儒者之用心也時聖宋元符庚辰歲仲秋
月郫人樊開題
後序
進迫取捨君子之大節惟循於道而不悖然後無過
　於聖人之門非明䡖重之理知好惡之正者未有不
　為物所勝也天隨子居衰乱之世仕不苟合家于松
　江躬劳苦甘淡簿而以讀書考古為事所飬者厚故
　其為文氣完而志直言辯而意深一㱕於尊君愛民
　崇善沮惡兹非所謂循於道而不悖者邪世所傳叢
　書多舛謬衮旣至是邑想其遺風因求善本校證刋
　之于板俾覽者非獨玩其辭而已矣扵其志節將有
　取焉政和改元季夏四日毗陵朱衮記
　　　　二游詩序　皮　日休
　呉之士有恩王府叅軍徐修矩者守世書萬卷優游

　自適余假其書數千卷未一年悉償夙志酣飫經史
　或日晏忘飲食次有前涇縣尉任晦者其居有深林
　曲治危亭幽砌余並次以見之或退公之暇必造以
　息焉林泉隠事恣用研詠大凢游於二君宅無浹旬
　之間因作詩以留贈目之曰二游兼寄陸魯望
　　　　五貺詩序　皮　日休
　毗陵處士魏君不琢氣眞而志放居毗陵凢二紀閉
　門窮學是乎里民不得以師之非乎里民不得以訾
　之用之不難柱利之被人也捨之不難退辱非及已
　也噫古君子處乎進退而全者由此道乎伯夷之隘

　惠之不恭不能造于是也江南秋風時鱸肥而難釣
　菰脆而易挽不過乗短䑧(方言曰舩短而深/者謂之䑧音歩)載一甔酒加
　以隠具由五㵼涇入震澤穿松陵抵杭越耳日休甞
　聞道於不琢敢不求雅物成雅思乎於是買釣舩一
　脩二丈闊三尺施篷以庇烟雨謂之五㵼舟天台杖
　一色黯而力遒謂之華頂杖有龜頭山疊石硯一髙
　不二寸其仭數百謂之太湖硯有桐廬養和一恠形
　拳跼坐若變去謂之烏龍養和有南海􁖗魚殻樽一
　澁鋒齾角内玄外黄謂之訶陵樽皆寄于不琢行以

　資雲水之興止以益琴籍之玩眞古人之雅貺也因
　思乗葦之義不過于詞遂為五篇目之曰五貺兼請
　魯望同作
　　　　過張祐丹陽故居　顔萱
　萱與故張處士祐世家通舊尚憶孩椎之歲與伯氏
　甞承處士撫抱之仁目管輅為神童期孔融於偉噐
　光隂徂謝二紀于兹適經其故居已易他主訪遺孤
　之所止則距故居之右二十餘歩荆榛之下華門啓
　焉處士有四男一女男曰椿兒桂子椅児杞児問之
　三已物故唯杞為遺孕與其女尚存欲揖杞與言則

又求食於汝墳矣但有霜鬢而黄冠者杖䇿迎門乃
昔時愛姬崔氏也與之話舊歴然可聽嗟乎葛帔練
裙兼非所有琴書圖籍盡屬他人又云横塘之西有
故田數百畒力旣貧窶十年不耕唯嵗賦萬錢求免
無所嗚呼昔為穆生置醴鄭公立郷者復何人哉因
吟五十六事以聞好事者
　　　三髙祠記
乾道三年二月呉江縣新作三髙祠成三髙者越上
將軍姓范氏是為鴟夷子皮晉大司馬東曹掾姓張
氏是為江東歩兵唐右𥙷闕姓陸氏是為甫里先生

三君生不並世鴟夷子皮又甞一用人之國功大名
顯而去之季鷹魯望蕭然􁁺儒使有為於當年其所
成就固不可隃度要皆以得道見㣲脫屣天刑清風
峻節相望於松江太湖之上故天下同髙之而邑人
獨私得奉甞以夸於四方曰此吾東家丘云爾見大
夫趙伯䖒以故祠偪陋將改作郷老王份獻其地雲
灘乃築堂於上告遷而奠焉且屬石湖范成大為之
辞噫不有君子其能國乎今乃自放寂寞之濵掉頭
而弗顧人又從而以為髙此豈盛際之所願哉後之
人髙三君之風而跡其所以去為世道計者可以懼

　矣至於豪傑之士或肆志乎軒冕宴安留連卒悔於
　後者亦將有感於斯堂而成大何足以述之然屈平
　旣從彭咸而桂叢之猶招隠士疑若幽處林薄不死
　而僊况如三君蟬蛻溷濁得全於天者甞試倚楹而
　望水光浮空雲日下上風颿煙篷飄忽晦明意必徃
　來其間成大亦何足以見之姑效小山作歌三章以
　招焉遂從而歌之曰若有人兮扁舟撫湖海兮逺㳺
　衆芳媚兮髙丘忽獨君兮不可留長風積兮浪波白
　蕩揺空明兮南極一色鏡萬里兮鞭魚龍列星剡剡
　兮其下孤篷眇顧懷兮斯路與凉月弓入滄浦戰爭

　蝸角兮昨夢一笑水雲得意兮垂虹可以檥櫂僊之
　人兮夀無期樂哉垂虹兮去復来載歌曰若有人兮
　横大江秋風起兮㱕故郷鴻冥飛兮白鷗舞呉波鱗
　鱗兮而在下嗟人胡為兮天地四方美無度兮吾之
　土膾脩鱸兮雪霏登菰蒪兮芼之水僊􁇇兮胥命君
　可望兮不可追頫倒景兮揮碧寥娭宴息兮江之臯
　菉蘋堂兮廡杜若一杯之酒兮我為君酌又歌曰若
　有人兮北江之渚披雲而晞兮頮煙雨菊莎兮杞棘
　嵗晚兮何以續君食偭五鼎兮腥腐羞三泉兮終古
　千秋風露兮㱕來故墟月明無人兮蒼石與語牛宫

洳兮生蒲荷潮西東兮下田一波訪南涇兮鄰曲山
川良是兮丘壠多稼九畹兮今其刈聊舂容兮兹里
是歲六月旣望書遺邑人使習以侑祠伯䖒請遂以
為記淳熈六年八月邑長陳翥増葺祠亭重刻石
　　　楊文公談苑
唐陸龜蒙善為賦絶妙人有收得賦材皆綴緝属對
差次比擬凢數首有題而未就盖其構思用工之非
淺相傳龜䝉多智數狡獪居笠澤有内養自長安使
杭州舟出舍下小童奴以小舟驅群鴨出内養弹其
一緑頭雄鴨折􁦺龜蒙遽從舍出大呼云此緑鴨有

　異善人言適將獻狀本州貢天子今持此死鴨以詣
　官自言耳内養少長宫禁不知外事信然甚驚駭厚
　以金帛遺之龜蒙乃止因徐問龜蒙曰此鴨何言龜
　蒙曰常自呼其名巧㨗多類此
　　茵甞觀其傳誦其文矣龜䝉字魯望居甫里著呉
　　興實録四十卷松陵集十卷笠澤叢書四集以髙
　　士召不至躬自畚鍤品茶評水不與流俗交升舟
　　則蓬席束書筆床釣具徃來江湖間謂江湖散或
　　號天隨子甫里先生自比涪翁漁父江上丈人清
　　風素節凛凛千古因疑談苑所傳之過况茵所居
　視甫里無一舍逺其地荒僻眇在松江之東去
　程猶有數十里使者無由過之自武宗曁昭宗凢
　六十三載未甞遣内養使杭州揆之地理考之唐
　紀信其為誣豈談苑别有所㩀云
周文香嚴云许丹臣为葉九来婿故蔵書
其有渊原来所见五砚楼蔵劉子正其
蔵書也此冊中所有记语皆其手筆其
云先中翰刋扵萬厤癸夘　者即所謂明
代弟弟刻也许以弟弟刻校此抄夲故
云少少序碑銘郡志姑蘇志五篇也
其云云序者或即弟一刻淕釴及嚴景
和云碑銘者必宋胡宿甫里先生碑
銘也兹係舊鈔冝　其舞之也復
甫里先生文集
漢而下史録諸家名集其殘缺不完失滅
不可見如歐陽公所歎者不知其㡬百氏
也方其存時或託以交㳺授之門人付之
孫子豈不𣣔其必傳傳之必逺要之皆不
可必其間乃有出扵破囊敗庋之中㡬廢
而幸存者子雲不必侯芭太白不必陽冰
退之不必李漢子厚不必禹錫千載而後
徃徃不期而淂之是豈偶然者甫里先生
之没去今㡬百載矣遺藁所存僅有松陵
笠澤二書其詩似陳拾遺其文似元道州
平居以文章自怡雖幽憂疾病無旬日生
計未嘗暫輟塗竄則其平生所著豈應止
爾常以棄珠遺璧為恨今呉江　葉君茵
乃作意掇拾而裒益之懇懇勤勤若禇先
生之扵史記張處度之扵冲虚經網羅放
失将必有續得而未已者於先生何忠哉
先生之亡研墨沌筆者雖穉紫溪翁鹿門
子諸賢皆平昔所深交者豈無一人可任
此責苟有焉亦不至散軼如此視葉君殊
有媿矣然史䅶盧攜李蔚素與善及當國
召拜拾遺詔方下而先生卒以史考之盧
李皆相扵乾符元年五年皆罷而叢書自
序乃曰乾符六年卧病笠澤是二人旣罷
而先生猶無恙也若曰六年之冬攜甞再
相則與李蔚無與矣然攜附田令孜以進
卒為所擠而死使先生猶在亦豈斯人可
致哉史氏之云若以此為先生惜者誤矣
寳祜六年冬十有一月朝請郎直寳謨閣
林希逸叙
即列宿卓哉悲秋辭合在風雅右龐公楽
幽隱辟聘無所就秋愛鹿門泉泠泠倚巖
漱孔明卧龍者潜伏躬耕耨忽遭玄徳雲
遂起麟角闘三胡節皆峻二習名亦茂其
餘文武家相望如斥堠緬思齊梁降寂寞
寡清胄疑融爲漪瀾復結作瑩琇不知粹
和氣有得方大受将生皮夫子上帝可其
奏并包數公才用以殿厥後甞聞児童歲
嬉戯陳爼豆積漸開詞源一派分萬溜先
崇丘旦室大懼隳結􁀌次補荀孟垣所貴
亡罅漏仰瞻三皇道蟣虱在宇宙却視五
霸圗股掌弄孩㓜或能醢髋髀或與翼鶵
鷇或喜掉直舌或楽斬邪脰或耨鉏翳薈
或整理錯謬或如百千騎合沓原野狩又
如暁江平風死波不皺幽埋力須掘遺落
貲必購乃於文李中十倍猗頓冨囊乏向
咸鎬馬重遲歩驟專埸射䇿時縛虎當羿
彀歸来把通籍且作髙堂壽未足逞戈矛
誰云𬒳文繡從知偶東下帆影拂呉岫物
象悉摧藏精靈畏雕鏤伊余抱沈疾顦顇
守圭竇方推洪範疇更念大玄首(去)陳詩
採風俗學古窮篆籕朝朝貰薪米往徃逢
責詬旣𬒳鄰里輕亦為妻子陋持冠適甌
越敢怨不得售窘若曬沙魚悲如哭霜狖
唯君枉車轍以逐海上臭披襟兩相對半
夜忽白晝執熱濯清風忘憂飲醇酎驅為
文翰侣駑皁參驥廐有時諧宫啇自喜真
邂逅道孤情易苦語直詩還痩藻匠如見
詶終身致懷袖
　　　　　襲美先輩以龜蒙所獻五百
　　　　　言旣蒙見和復示榮唱至于
　　　　　千字提奨之重蔑有稱實再
　　　　　杼鄙懐用伸詶謝
洪範分九疇轉成天下規河圗孕八卦煥
作玄中竒先𨳩否臧源次築經緯基粤若
魯聖出正當周徳衰越疆必載質歷國將
扶危諸侯恣崛強王室方凌遲歌鳯時不
偶獲麟心益悲始嗟吾道窮竟使空言垂
首賛五十易又刪三百詩遂令篇籍光可
並日月姿向非筆削功未必無瑕疵迨至
夫子没㣲言散如枝(一作/披)所宗旣不同所
得亦異冝名法在深刻虚玄致希夷自從
戰伐來一派縱横馳寒谷生艶木沸潭結
流澌驚奔失壯士好惡随纎児嬴氏并六
合勢尊丞相斯加于挾書律盡取坑焚之
南勒㑹稽頌北恢胡亥阺猶懐徧廵狩不
暇親維持及漢文景後鴻生方鋠摫(出三/都賦)簸
揚堯舜風反作三代吹飄飄四百載左右
為藩籬鄴下曹父子獵賢甚熊羆發論若
霞駁(魏文帝典論/有論文篇)裁詩如錦摛徐王應劉輩頭
角咸相衰(𥘉危/切)或有妙絶賞或為獨歩推或
許潤色美或嫌詆訶癡倐以中利病且非
混醇醨雅當乎魏文麗矣哉陳思不肯少
選妄恐貽後丗嗤吾祖仗才力(士衡/文賦)革車蒙
虎皮手持一白旄直向文埸麾輕(去)若脫鉗
􁘸豁如抽扊扅(上埮/下移)精鋼不足利騕􁑄何勞
追大可罩山岳微堪析毫氂十體免負贅
百家咸起痿爭入鬼神奥不容天地私一
篇邁華藻萬古無孑遺刻鵠尚未已雕龍
奮而為(劉勰有文/心雕龍)劉生吐英辯上下窮髙卑
下臻宋與齊上指軒從羲豈但標八索殆
將包兩儀人謡洞野老騷怨明湘纍立本
以致詰驅宏来抵隵清如朔雪嚴緩若春
煙嬴或欲開户牖或將飾纓緌雖非倚天
劒亦是嚢中錐皆由内史意致得東萖詞
梁元盡索虜後主終亡隋哀音但浮脆豈
望分雄雌吾唐揖譲𥘉陛列森咎䕫作頌
嫓吉甫直言過祖伊明皇踐中日墨客肩
參差岳淨秀擢削海寒光陸離皆能取穴
鳯盡擬乗雲螭邇來二十祀俊造相追随
余生落其下亦值文明時少小不好弄逡
廵奉弓箕雖然若貧賎未省親嚅㖇(一作/唲)秋
倚抱風桂曉烹承露葵窮年只敗𫀆積日
無晨炊逺訪賣薬客閒尋捕魚師歸来蠧
編上得以含情窺抗韻吟比雅覃思念棿
攡因知昭明前剖石呈清琪又嗟昭明後
敗葉埋芳蕤縱有月旦評未能天下知徒
爲強貔豹不免參孤狸誰蹇行地足誰抽
刺天鬐誰作河畔草誰爲洞中芝誰若靈
囿鹿誰猶清廟犧誰輕如舉毛誰蜜如凝
脂誰比蜀嚴静誰方巴賨貲誰能釣抃鼇
誰能灼神龜誰皆如水火誰同若塤箎誰
可作梁棟誰敢驅谷蠡(鹿黎/二首)用此常不怏
無人動交鈹空消病裏骨枉白愁中髭鹿
門先生才大小無不怡就彼六籍内說詩
直解頥顧我迷未逹開懐潰其疑初看鑿
本源漸乃䟽旁支䆳古派泛濫皇朝先赫
㬢揣摩是非際一一如襟期李杜氣不易
孟陳節難移信知君子言可並神明蓍枯
腐尚求律膏育猶謁毉况將太牢味見㗖
逋懸飢今来置家地正枕呉江湄餌薄鈎
不曲跫然守空坻嘿坐無影響唯君歎茅
茨抽書亂籖帙酌茗煩甌檥或伴𥙷缺砌
或偕詣荒祠孤笻倚煙蔓細木横風漪觸
雨妨扉屨臨流泥江蘺旣狎野人調甘為
豪士訾不敢負建皷唯憂掉降旗希君念
餘勇挽䄂登文陴
　　　奉詶襲美先輩呉中苦雨一百韻
微生參最靈天與意緒拙人皆機巧求百
逕無一達家爲唐臣來奕丗唯稷卨只垂
清白風凛凛自貽厥(龜蒙五代祖六代/祖皇朝維在台輔)猶殘賜書
在編簡苦断絶其間忠孝字萬古光不滅
孱孫誠瞢昧有志常榾榾敢云嗣良弓但
𣣔終守節諠譁不入耳䜛佞不挂舌仰詠
堯舜言俯遵周孔轍所貪旣仁義豈暇理
生活縱有舊田園拋来亦蕪没因之成否
塞十載真契闊凍骭一襜褕飢腸少糠籺
甘心付天壌委分任廽斡笠澤卧孤雲桐
江鈎明月盈筐盛芡芰滿釡煑鱸鱖酒幟
風外㩻茶槍露中擷(茶芽未展者曰/已展者曰旗)歌謡非大
雅捃摭爲小說上可𥙷薫莖傍堪跐㸦蘖
(龟蒙嘗著/禆說三卷)方當賣􁉞罩盡以易紙札蹤跡尚
呉門夢魂先魏關尋闻天子詔　怒誅叛
卒宵旰憫烝黎謨(一作/暮)明問征伐王師雖繼
下賊壘未即拔此時淮海波半是生人血
霜戈驅少壯敗屋棄羸耋踐蹋比塵埃焚
焼同藁秸吾皇自神聖執事皆間傑射䇿
亦何為春卿送聊輟伊余將貢技未有耻
可刷却問漁樵津重耕煙雨墢諸侯急兵
食冗䞉方翦截不可抱詞章廵門事干謁
歸来闔蓬楗壁立空豎褐煖手抱孤㷑披
書向殘雪幽憂和憤懣忽愁自驚蹶文兮
乏寸毫武也無尺鐡平生所韜蓄到死不
開豁念此令人悲翕然生内熱加之𬒳皸
瘃况復乆藜糲旣為霜露侵一卧增百疾
筋骸將東縛􁏄理如箠撻𥘉謂抵狂貙又
疑當毒蝎江南多事鬼巫覡連甌粤可口
是妖訛恣情專賞罸良毉只備位薬肆成
虚設而我正萎痿安能致訶咄椒蘭任芳
苾精粣從羅列醆斚旣屢傾錢刀亦隨爇
兼之瀆財賄不止行盗竊天地如知微妖豈
逃殺其時心力㥽益使氣息惙永夜更呻
吟空牀但皮骨君来贊賢牧野鶴聊簪笏
謂我同光塵心中有溟渤輪蹄相壓至問
遺無虚月首到春鴻𪷟猶殘病根茇看花
雖眼暈見酒忘肺渇隱几還自怡逢盧亦
爭喝抽毫更唱和劒㦸相磨戞何大不包
羅何微不挑刮今来值霖雨晝夜無暫歇
雜若碎淵淪髙如破轇轕何勞鼉吼岸詎
要鸛鳴垤秖意江海飜更愁山岳裂𥘉驚
蚩尤陣虎豹爭搏嚙又疑伍胥濤蛟蜃相
蹙拶千家𪷟瀑練忽似好披拂萬瓦垂玉
繩如堪取縈結况余居低下本是蛙蚓窟
邇来增號呼得以恣唐突光夸屋舎好又
恃頭角凸厚地雖直方身能徧穿穴常參
莊辯裏亦造楊玄末偃仰縱無機形容且
相忽低頭増嘆詫到口復嗢咽沮洳漬琴
書莓苔染巾襪解衣換倉粟秕稗猶未脫
飢鳥屢窺臨泥僮苦舂(音伐)或聞秋稼穡
太半沈澎汃耕父蠹齊民農夫思旱魃吾
觀天之意未必洪水割且要虐飛龍又圖
滋跛鼈三呉眀太守左右皆儒哲有力即
扶危懐仁過救暍鹿門皮夫子氣調真俊
逸截海上雲鷹横空下霜鶻文壇如命将
可以持玉鉞不獨扆羲軒便當城老佛顧
余為山者所得纔簣撮譬如飾箭村尚欠
鏃与筈閒将歈兒唱強倚帝子瑟幸淂逺
瀟湘不然嗤賈屈開緘窺寶肆璣貝光比
櫛㓪詠衝楽懸陶匏嚮鏗擖古来愁霖賦
不是不清越非君頓挫才沴氣難摧折馳
情扣虚寂力盡無所掇不足謝徽音秪令
凋鬂髮
　　　奉詶襲羙先輩𥘉夏見寄次韻
積雨晦臯圃門前煙水平蘋蘅增遥吹枕
席分餘清村旆詫酒羙賖来滿鋞程(一作/鋐)未
必減宣子何羡謝公榮借宅去人逺敗墻
連古城愁鴟占枯枿野䑕趨前楹昨日雲
破損晚林先覺晴幽篁倚微照碧粉含踈
莖蠧簡有遺字㪇琴無泛聲蠶寒蠒尚薄
鷰喜雛新成覧物正揺思得君𥘉夏行誠
明復散誕化匠(一作/化三)安能爭海浪刷三㠀天
風吹六英洪崖領玉節坐使虚音生吾祖
傲洛客因言㡬為傖末裔寔漁者敢懷干
墨卿唯思釣璜老遂得持竿情何須乞鵝
炙豈在斟羊羹畦𬞞與瓮醁便可相攜迎
蟠木几甚曲筍皮冠且輕閒心放羈靮醉
脚從欹傾一逕有餘逺一䆫有餘明　皇
苦不達天下何足并(秦)
　　　奉和襲美二遊詩
　　　　徐詩
甞聞四書曰經史子集焉苟非天禄中此
事無由全自從秦火來歷代逢迍邅漢祖
入關日蕭何為政年盡力取圖籍遂持天
下權中興熹乎時教化還相宣立石刻五
經置於太學前賊莽亂王室君臣如轉圜
洛陽且煨燼載籍冝爲煙逮晉武革命生
民纔息肩惠懐亟寡昧戎羯俄腥羶已覺
天地閉競爲東南遷日旣不睱給墳索何
由專爾後國脆弱人多尚虚玄任學者得
謗清言者爲賢直至沈范輩(沈約范雲皆/蔵書數萬卷)始
家藏簡編御府有不足仍令就之傳梁元
渚宫日盡取如蚳蝝兵威忽破碎焚爇無
遺篇近者隋後主搜羅勢駢闐寳函映玉
軸彩翠明霞鮮伊唐受命𥘉載史聲連延
砥柱不我助驚波湧淪漣遂令因去(一作/往古)書
半在餘浮泉貞觀購亡逸蓬瀛漸周旋炅
然東壁光與月爭流天偉矣開元中王道
真平平八萬五千卷一一皆塗鈆(案間)
人間盛傳冩海内奔窮研目云西齋書有
過東臯田吾聞徐氏子奕世皆才賢因知
遺孫謀不在黄金錢揷架㡬萬軸森森若
戈鋋風吹籖牌聲滿室鏗鏘然佳哉鹿門
子好問好除㾓倐来參卿憐𨳩懐展橱簏
唯在性所便素業已千仞今爲峻雲巓雄
才舊百派相近浮曰(一作/百)川君抱王佐圗縱
歩凌陶甄他時若報徳誰在參卿先
　　　　任詩
吴之辟疆園在昔勝槩敵前聞冨脩竹後
說紛怪石(竟陵千陸羽翫月詩云辟/強舊林閬怪石紛相向)風煙慘無主載祀
將六百草色與行人誰能問遺跡不知清
景在盡付任君宅却是五湖光偷來傍簷
隙出門向城路車馬聲􁢌轢入門望亭隈
水木氣岑寂犨墻繞曲岸勢似行無極十
歩一危梁乍疑當絶壁池容澹而古樹意
蒼然僻魚驚尾半紅鳥下衣全碧斜来㠀
嶼隱恍若瀟湘隔雨静挂殘絲煙消有餘
脉朅來任公子擺落名利役雖將禄代耕
頗愛巾隨䇿秋籠支遁鶴夜榻戴顒客說
史足爲師譚禪差作伯君多鹿門思到此
情便適偶䕃桂堪帷縱吟苔可席顧余眞
任誕雅遂中心獲但喜醉還醒豈知玄尚
白甘間在雞口不貴封龍額即此自怡神
何勞謝公屐
　　　　次追和清逺道士詩韻
一代先後賢聲容劇河漢况兹邁古士復
歴蒼崖竄辰經㡬十萬邈與靈壽翫海嶽
尚推移都鄙固蕪漫嬴僧下髙閣獨鳥没
逺岸嘯𥘉風雨來吟餘鍾㖵亂如何鍊精
魄萬祀怱欲半寜為断臂憂肯作秋栢散
吾聞鄷宫内日月自昏旦左右修文郎縱
横灑篇翰斯人乆冥漠得不垂慨歎庶或
有神交相從重興讃
　　　　　𥙷沈恭子詩(并序)
　　　案清逺道士詩題中有沈恭子同遊
　　　旣為神怪之傳得非姓氏謚爲恭子
　　　乎(一/作苦)趙宣子韓獻子之類耶恭子美
　　　謚也而詩中有風流詞翰之稱豈獨
　　　唱而不和者歟疑闕其文以為恭子
　　　之恨乃作一章存于編中亦𥙷亡之
　　　義也
靈質貫軒昊遐年越啇周自然失逺裔安
得怨寡儔我亦小國㣧易名慙見優雖非
放曠懐雅奉逍遥遊攜手桂枝下屬詞山
之幽風雨一以過林麓颯然秋落日倚石
壁天寒登古丘荒泉巳無夕敗葉翳不流
乱翠缺月隱衰紅清露愁覽物性未逸反
為情所囚異才偶絶境佳藻窮冥搜虚傾
寂寞音敢作雜珮詶
唐甫里先生文集卷之一
唐甫里先生文集卷之二
　　　　　　笠澤陸龟䝉字魯望
　五言古詩
　　　　讀隂符經寄鹿門子
清晨整冠坐㓪詠三百言備識天地意獻
詞犯乾坤何事不隱徳降靈生軒轅口衘
造化斧鑿破機關門五賊忽迸逸萬物爭
崩奔虚施神仙要莫救華池源但學戰勝
術相髙甲兵屯龍蛇競起陸闘血浮中原
成湯與周武反覆更為尊下及秦漢得(一作/傳)
瀆弄兵亦煩姦強自林㩀仁弱無枝蹲狂
喉恣吞噬逆翼爭飛翻家家伺天發不肯
匡淫昏生民墜塗炭比屋為冤䰟秪為讀
此書大樸難乆存微臣與軒轅亦是萬世
孫未能窮意義豈敢求瑕痕曾亦爱兩句
可與賢逹論生者死之根死者生之根方
寸了十字萬化皆肧腪身外更何事眼前
徒自喧黄河但東注下見歸崑崙晝短若
夜永勸君傾一樽
　　　　奉和𥘉夏遊楞伽精舎次韻
呉都涵汀洲碧液浸郡郭微雨蕩春醉上
下一清廓竒蹤欲探討靈物先瘵瘼飄然
蘭葉舟旋倚煙霞泊吟譚亂篙艣夢　雜
巘崿纎情不可逃洪筆難暫閣豈知楞伽
會(一作/舎)乃在山水箔金仙著書日世界名極
楽薝蔔冠諸香琉璃代華堊禽言經不輟
象口川寕涸萬善峻為城巉巉扞羣惡清
晨欲登造安得無自愕險穴駭坤牢高蘿
挂天窄池容澹相向蛟怪如可摸苔蔽石
髓根蒲差水心鍔嵐侵荅(一作/建)摩䯻日照狻
猊絡仰首乍眩旋廽眸更煇㸌簷端凝(去)
飛羽磴外浮碧落到迴解風襟臨幽濯雲
屩塵機性非便靜境心所著自取海鷗知
何煩尸祝酢峯圍震澤岸翠浪舞綃幕㶑
灔豈堯遭㟞嵃非禹鑿潜聽鐘𣑽處别有
松桂壑靄重燈不光泉寒網猶薄僮能躡
孤刹鳥慣親摐鐸服道身可遺乞閑心巳
諾人間亦何事萬態相毒蠚戰壘競高深
儒衣謾襃博宣尼名位逹未必春秋作管
氏包霸圗須人解其縛伊余採樵者蓬藋
方索漠近得風雅情聊將聖賢度多君冨
遒采識度兩清恪詎寵生滅詞肯教夷夏
錯未爲堯舜用且向煙霞託我亦擺塵埃
他年附鴻鶴
　　　奉和公齋四詠次韻
　　　　小松
擢秀逋客巖遺根飛鳥逕因求飾清閟遂
得辭危夐貞同栢有心立若珠無脛枝形
短未怪鬛數差難定(名山記云松有两鬛三鬛七鬛/者言如馬鬛形也言粒者非)况密
三尺風方遵四時柄那興培塿嘆免答鄰
里病微霜静可分片月踈堪映竒當虎頭
筆韻叶通明性㑹拂陽烏胷掄材膺帝命
　　　　小桂
諷賦輕八植擅名方一枝才髙不滿意更
自寒山移宛宛别雲態蒼蒼出塵姿煙歸
助華杪雪點迎芳蕤青條坐可結白曰如
奔螭諒無􁠱(鶯)翦憂即是蕭森時洛浦雖
有䕃騷人聊自怡終爲濟川檝豈在論髙卑
　　　　新竹
别塢破苔蘚嚴城樹軒楹恭聞禀璇璣化
質離青冥(竹璇璣玉精受/氣於玄軒之宿)色可定雞頸實堪招
鳯領立窺五嶺秀坐對三都屏晴月窈窕
入曙煙霏微生昔者尚借宅况来處賔庭
金罍縱傾倒碧露還鮮醒若非抱苦節何
以偶惟馨徐觀稚龍出更賦錦苞零
　　　鶴屏
時人重花屏獨即胎化狀叢毛練分彩踈
節笻相望(八公相鶴經云大毛落叢毛生其/色如雪又云高脚踈節則多跛也)曾無氃氋
態頗得連軒様勢擬搶髙尋身猶在函丈
如憂雞鶩鬪似憶煙霞向塵世任縱横霜
襟自閑放空資明逺思不待浮丘相何由
振玉衣一舉棲
　　　　奉和因贈至一百四十言
孔聖鑄顔事垂之千載餘其間王道乖化
作荆榛墟天必授賢哲為時攻翦除軻雄
骨已朽百氏徒趑趄近者韓文公首為閑
闢鋤夫子又維起隂霾終廓如搜得萬古
遺裁成十編書南山盛雲雨東序堆瓊琚
偶此真籍客悠揚兩情攄清詞忽窈窕雅
韻何虚徐唱旣野芳坼詶還天籟踈輕波
掠翡翠暁露披芙蕖儷曲信寡和末流難
嗣初空持一竿餌有意䱷鯨魚
　　　　奉和太湖詩二十首
　　　　　𥘉入太湖
東南具區雄天水合爲一髙帆大弓滿羿
射爭箭疾時當暑雨後氣象仍欝密不如
開雕奴(音奴/龍也)聳趐忽飛出行將十洲近生覺
八極溢耳目駭鴻𪷟精神寒佶栗坑来斗
呀豁涌處驚嵳崒嶮異(一作/險若)拔龍湫喧如破
蛟室斯須風妥怗若受命平秩微茫識端
倪逺嶠疑格(音閣)筆巉巉見銅闕(湖中穹崇/山有銅闕)左
右皆輔弼盤空儼相趨去勢猶横逸甞聞
咸池氣下注作清質至今涵赤霄尚且浴
白日(大湖上禀咸池五車/之氣故一水五名也)又云􁀌浮玉宛與崑閬
匹肅爲靈官家此事難致詰(太湖乃仙家/浮玉之北堂)纔迎
沙嶼好指顧俄已失山川互蔽(虧)魚鳥空
遥通河漢口近撫松桂頂飯薦七白𬞞杯
釃九光杏人間附塵躅固陋真鉗頸肯信
抃鼇傾猶疑夏蟲永玄津蕩瓊壟紫永啼
金鼎尽出氷霜書期君一披省
　　　　入林屋洞
知名十小天林屋當第九(人间三十六洞天知名者/十爾餘二十六天出九微)
(志未行/於丗)題之為左神理之以天后(林屋洞爲左神/幽虚之天即天)
(后真君/之使阙)魁堆(一作/罡)辟邪軰左右専備守自非方
瞳人不敢窺洞口唯君好竒士復嘯忘情
友致(一作/歛)傘在風林低冠入雲竇中深劇苔
井傍坎纔薬臼石角忽支頥藤根時束肘
𥘉為大幽怖漸見微明誘屹若造靈封森
如逹僊薮甞聞白芝秀狀與琅花偶又坐
紫泉先甘如酌天酒(白芝紫泉皆此洞所出乃神/仙之飲餌非常人所能淂)
何人能挹嚼餌以代漿糗却笑探五符徒
勞歩雙斗真君不可見焚盟空遲乆眷戀
玉碣文行行但廻首
　　　　雨中遊包山精舎
包山信神仙主者上眞職及棲鍾𣑽侣又
是清涼域乃知烟霞地絶俗無不淂巖開
一􁦭分栢擁深殿黒僧閒若啚畫像古非
雕刻海客施明珠湘蕤料(手)浄食有魚皆
玉尾有烏盡金臆手携鞞鐸佉(唐言/楊枝)若在中
印囯千峯殘雨過萬籟清且極此時空寂
心可以遺智識知君戰未勝尚倚功名力
却下聴經徒(生石有聽/經石)孤㠶有行色
　　　　毛公壇
古有韓終道授之劉先生身如碧鳯皇羽
翼披䡖輕先生盛驅役臣伏甲與丁勢可
倒五嶽不唯鞭羣靈飄颻駕翔螭白日朝
太清空遺古壇在稠疊烟蘿屏逺懐歩罡夕
列宿森然明四角鎮露獸三層羞羽嬰廻
眸盼七炁運足馳踈星象外真既感區
中道俄成通来向千祀雲嶠空崢嶸石
上橘花落石根瑶草青時時白鹿下此
外無人行我訪岑寂境自言齋戒精如
今君安死(字君/安)魂魄猶羶腥有芨皆緑字
有芝皆紫莖相將望瀛㠀浩蕩􁁶滄𬈑
　　　　三宿神景宫
靈蹤未徧㝷不斍谿色暝廽頭問棲所稍
下杉蘿逕巖居更幽絶澗户相隱映過此
即神宫虚堂愜雲性四軒盡踈逹一榻何
清零(去)髣髴聞王笙𫾣鏗動凉磬風凝古
松粒露壓脩荷柄萬籟旣無聲澄明但心
聽希微辨真語若授虚皇命尺宅按来(平/華)
池漱餘凈頻窺宿羽麗三吸晨霞盛豈獨
冷衣襟便堪遺造請徒探物外趣未脫塵
中病舉手謝靈峯徜徉事歸榜
　　　　以毛公泉獻大諌清河公
先生錬飛精羽毛成翩翻荒壇與古甃隱
軫清泠存四面蹙山骨中心含月魂除非
紫水脉即是金沙源香实灑桂蘂甘惟漬
雲根向耒探幽人酌罷祛䝉昏况公珪璋
質近處諌諍垣又闻虚靜姿早挂冰雪㾗
君對瑶華味重獻蘭薫言當應滌煩暑㓪
詠翬飛軒我願得一掬攀天呌重阍霏霏
散爲雨用以移焦原
　　　　縹緲峯
左右皆跳岑孤峯挺然𧺫因思縹緲称乃在
虗無裏清晨躋磴道便是孱顔(一作/頑)始㩀石
即更歌遇泉還徙倚花竒忽如薦樹曲渾
成几楽静烟靄知忘機猿狖喜頻攀峻過
斗末造平如砥㪯首閡青冥廻眸聊下眎
髙㠶大於鳥廣墠(徒旦)纔類蟻就此㣲茫中
爭先未甞已葛洪話剛氣去地四十里苟
能乗之遊止若道路耳吾将自峯頂便可
朝帝扆尽欲活羣生不唯私一巳超騎明
月餘復弄華星蘂却下蓬萊巔重窺清淺
水身為大塊客自號天随子他日(向/華)陽𫾣
雲問名氏
　　　　桃花塢
行行問絶境貴與名相親空經桃花塢不
見秦時人碩此為東風吹起枝上春此作
流水潜浮蘂中塵願此為好鳥淂棲花際
鄰願此作幽蝶得随花下賔朝為照花日
暮作涵花津試為探花士作此偷桃臣桃
源不我弃庻可全天真
　　　　明月灣
昔聞明月觀(在建業/故臺城)祗傷荒野基今逢明月
灣不值三五時擇此二明月洞庭最看竒
連山忽中断逺樹分毫氂周廻二十里一
片澄風漪見說秋半夜净無雲物欺兼之
星斗藏獨有神仙期𥘉聞鏘鐐跳(音姚)積漸
調參差空中卓羽衛波上停龍螭蹤舞玉
烟莭髙歌碧霜詞清光消不動萬象寒咿
咿此㑹非俗致無由淂旁窺但當乗扁舟
酒瓮仍相随或徹三弄笛或成数聮詩自
然瑩心骨何用神仙為
　　　　練瀆(一云吴王/開以練兵)
越恃君子衆大将壓全吴(越有私卒吴/子六千人)吴将派
天澤以練舟師徒一鏡止千里支流忽然
迂蒼奩東洪波坐似馮夷軀戰艦百万輩
浮宫三十餘平川盛丁寜絶島分儲胥鳯
押半鶴膝錦杠雜肥胡香煙與殺氣浩浩
随風軀彈射盡髙鳥杯觥醉潜魚山靈恐
見鞭水府愁為墟兵利徳日削反為讎囯
屠至今鈎鏃殘尚為泥沙俱照此月倍苦
耒兹烟亦孤丁魂尚有淚合灑青楓枯
　　　　投龍潭
名山潭洞中自古多祕䆳君将神接物聊
用申祀事鎔金象牙角尺木無不備亦既
奉真官因之徇前志持耒展明誥敬以投
嘉瑞鱗光煥水容目色焼山翠吾皇病秦
漢豈独探怪異所貴風雨時民皆受其賜
良田為巨浸汚澤成赤地掌識一不行精
靈又何寄唯貪血食飽但㩀驪珠睡何必
費黄金年年授星使
　　　　孤園寺
浮屠從西来亊者極梁武巖水曲結􁀌無
遺土窮山林斡盡竭海珠璣聚况即侍從
臣敢爱烟波塢幡條玉龍扣殿角金虬舞
釋子厭楼䑓生人露風雨今耒四百載像
設蔵雲浦輕鴿亂馴鷗鳴鐘和朝艣庭蕉
烈旗旆野蔓差纓組石上解空人窓前聽
經虎林虗葉如織水淨沙堪数徧問淂中
天歸修釋迦譜
　　　　上真觀
嘗聞昇三清真有上中下官居乗佩服一
一自相亞霄裙或霞粲侍女忽玉姹坐進
金碧腴去馳飈歘駕今耒上眞觀恍若心
靈訝秖恐暫神遊又疑新羽化風餘撼朱
草雲破生瑶謝望極斍波平行虗信烟藉
閒開飛亀帙静倚宿鳯架俗狀旣能遺塵
冠聊以缷人間方大火此境無朱夏松蓋
䕃曰車泉紳拖天鏬窮幽不知倦𣸪息芝
園舎鏘珮引涼姿焚香礼遥夜無情走聲
利有志依間腵何處好迎僧希将石樓借
　　　　消夏灣
霞㠀㷔難泊雲峯竒未收蕭條千里灣獨
自清如秋古岸過新雨髙蘿䕃横流遥風
吹兼葭折處鳴颼颼昔予守圭竇過於回
禄囚日為籧筁徒(渠曲二音/覃之異名)分作祇禂讎(祇/刀)
(二音並/單衣)願狎寒水怪不封朱轂侯豈知浪
涯坐可思重裘健若数尺鯉泛然双白鷗
不識號火井孰問名焦丘我眞魚鳥家盡
室營扁舟遺名𣸪避世消夏还消憂
　　　　包山祠
靜境林麓好古祠煙靄濃自非通靈才敢
陟羣仙峯百里波浪沓中堂蕭鼓重真君
具瓊轝髣髴来相從清露濯巢鳥隂雲生
晝龍風飄橘柚香日動幡蓋容将命礼且
㓗所祈年不凶終當以䟽聞特用諸侯封
　　　　聖姑廟
渺渺洞庭水盈盈芳嶼神囙知古佳麗不
獨湘夫人流蘇蕩遥吹斜領生輕塵蜀綵
駮霞碎吴綃盤霧匀可憐飛鸞姿合是乗
鸞賓坐想煙雨夕兼知花草春空登油璧
車窈窕誰相親好贈玉條脫堪携紫綸巾
殷勤撥香池重薦汀洲蘋明朝動蘭檝不
翅星河津
　　　　太湖石
他山豈石厥狀皆可薦端然遇良工坐使
天質変或裁基棟宇礧砢成廣殿或剖出
温瑜精光具華瑱或将破仇敵百礮資苦
戰或用鏡功名萬古如㑹靣今之洞庭者
一以非此選槎牙真不材反作天下彦所
竒者嵌崆所尚者葱蒨旁穿參洞穴内竅
均環釧刻削九琳窓玲瓏五明扇新雕碧
霞叚旋剖秋天片無力置池塘臨風口流
眄
　　　　崦裏
山横路若絶轉檝逢平川川中水木幽髙
下兼良田溝塍堕㣲溜桑柘含踈煙處倚
𧖟箔家家下漁筌騃犢卧新笯野禽争折
蓮試招搔首翁共語殘陽邊今来九州内
未得皆恬然賊陣始吉語狂波又凶年吾
翁欲何道守此常安眠笑我掉頭去蘆中
聞刺船余知隱地術可以斉真似終當從

業　脫
動鵰蹲不敢遲戰鋒新缺齾燒岸黑　䵩
鬬死龍骸雜爭奔鹿角差肢銷洪水腦稜
聳𣑽天眉磔索珊瑚湧森嚴獬豸窺向空
分犖指衝浪出鯨鬐揚㒒船橦在蚩尤陣
纛墮下連金粟固髙用鐵菱披挺若符堅
棰浮扵祖納椎崢嶸驚露鶴䟐趣閡雲螭
傍字将支壓撑霄欲抵隵背交蟲臂挶相
向鶻拳追格(音各)筆差(初加/反)猶立階干卓未麾
鬼神應暗畫風雨恐潜移已斍寒松伏偏
冝后土疲好邀清嘯傲堪映古茅茨材大
應容蝎年深必孕䕫後凋依佛氏𥘉植必
僧彌(寺即東晉王家别/墅僧彌王珉小字)擁腫煩莊辨槎牙費庾
詞詠多靈府困㮴苦化權卑類既區中寡朋
當物外推蟠桃標曰域珠草侍仙墀眞宰
誠求夢春工幸可毉若能嘘嶰竹猶足動
華滋
　　　　和秋新三十韻次韻
身閒唯愛靜篱外是荒郊地僻憐同巷庭
喧猒累巢㟁聲揺舴艋窓影辨蠨蛸逕秪
溪禽下關唯野客敲竹岡從古凸池縁本
来䫜早藕擎霜節凉芲束紫梢漁情随錘網
獵興𧺫鳴􁫟好夢經年說名方著處抄木
踈唯自𥙷枝癢欲誰抓牎静常懸䕹鞭閑
不正鞘山衣輕斧藻天籟逸弦匏蕙展風
前帶桃烘雨後膠蘚乾粘晩砌煙濕動農
庖沈約便圗籍楊雄重酒肴目曾窺絶洞
耳不犯征鐃暦外窮飛朔蓍中記伏爻石
林空寂厯雲肆肯嘵譊松桂何妨蠹龜龍
亦任嘲未能丹作髓誰相紫為胞莫把榮
枯異但(平)和大小包由弓猿不捷梁圈虎
忘虓舊友懐三益関山阻二崤道随書簏
古時共釣輪拋好作忘機士須為莫逆交
看君馳諌草憐我卧衡茅出處雖冥黙薫
蕕肯溷殽岸沙從鶴印崖蜜勸人􁠤白􁑚
盈枯枿黄精緑滿莦仙因隱居信禅是凈
名殽勿謂江湖永終浮一大泡
　　　　奉和江南書情二十韻寄祕閣
　　　　韋校書貽之啇洛宋先輩垂文
　　　　二同年次韻
我志如魚楽君詞稱鳯銜暫來從露冕何
事買雲巖水石應容病松篁未聽䜛鑵香
杉蠹膩山信薬苗緘愛鷺敧危立思猿矍
鑠獑謝才偏許眺阮放最憐咸大楽寧志
缶竒工肯顧瑊客愁迷舊隱鷹徤想秋毚
硯缺猶慵琢攵繁却要芟雨餘幽沼淨霞
散逺峯巉洗筆烟成叚培花土作杴訪僧
還覓伴醫鶴自須監荒廟猶懐季清灘㡬
夢嚴背風開蠧簡衝浪試新㠶悶憶年友
酒閒裁古様衫釣家随野舫仙藴逐雕
函度嵗賖羸馬先春買小􁔆共䟽泉入竹
同坐月過杉染翰窮髙致懷賢發至諴不
堪潘子鬢愁促易髟髟
　　　　和憶洞庭觀歩十韻次韵
聞君遊静境雅具更摐摐竹傘遮雲􁦭藤
鞋踏蘚矼杖斑花不一樽大癭成雙水鳥
行沙嶼山僧礼石幢巳甘三秀味誰念百
牢腔逺棹投何處殘陽到㡬牎仙謡珠樹
曲村餉白醅缸地里方吴㑹人風似冉庬
探幽非遯世尋勝肯迷邦爲讀江南傳何
賢過二龐
　　　　和諌議罷郡叙懐六韻
已報東吴政𥘉捐左契歸天應酬苦莭人
不犯寒威江上思重借朝端望載飢紫泥
封夜詔金殿賜春衣對酒情何逺裁詩思
牢腔逺棹投何處殘陽到㡬牎仙謡珠樹
曲村餉白醅缸地里方吴㑹人風似冉庬
探幽非遯世尋勝肯迷邦爲讀江南傳何
賢過二龐
　　　　和諌議罷郡叙懐六韻
已報東吴政𥘉捐左契歸天應酬苦莭人
不犯寒威江上思重借朝端望載飢紫泥
封夜詔金殿賜春衣對酒情何逺裁詩思
極㣲待升鎔造日江海問漁扉
　　　　雜諷九首
紅蠶縁枯桑青繭大如甕人爭捩(力計力/結切)其
臂羿矢亦不中㣲微待賢禄一一希入夢
縦操上古言口噤難即貢蛟龍在怒水拔
取牙角弄丹穴如可游家家畜孤鳯凶門
尚児戯戰血波澒溶社鬼苟有靈誰能遏
秋慟
童麋来觸犀徳力不相及伊無惬心事祗
有碎首泣况将鵬蝨校数又百與十攻如
餓鴟呌勢若脫兔急斯為杇關鍵怒犖抉
以入年来横干戈未見㧞城邑得非佐饔
者齒齒待啜汁羈維豪傑輩四駭方少縶
此㫮乗時利縱舎在呼吸吾欲斧其吭無
雷動幽蟄
􁝱鵝惨于冰陸立懐所適斯人道仍悶不
得不鳴呃當時布衣士亦作天子客至今
東方生滿口自誇白終為萬乗交談笑無
所隔致君非有書乃是堯舜昼秪今侯門
峻日掃貧賤迹朝趨九韶音暮列五鼎食
如聞㳟儉語謇謇事夕惕可拍伊牧肩功
名𬒳金石
赤舌可燒城讒邪易為伍詩人病之甚敢
俾投豺虎長風吹窽木始有音韻吐無木
亦無風笙簧由喜怒女媧錬五石天缺猶
可𥙷當其利口銜鏬漏不𣸪数元精遺萬
類雙目如牖户非是既相參童瞳亦為瞽
　東南有狂兕獵者西北矢利塵白冥冥
獨北清夜止無人語其亊偶坐窺天紀安
淂東壁明洪洪用墳史搜陽好古士一以
罄雲水流堪灑菁英風足去稗秕如能出
竒計坐可平賊壘徐陳羲皇道髙駕太平
軌攫䟽成特雄濯垢為具美貢賢當上賞
景福視所履永播南薫音垂之万年耳
有蘖何青青空城雪霜裏千林盡枯槁苦
莭獨不死他遭匠石顧揔入犧黄羙遂淂
保天年私心未為恥髙從宿梟􁁣下亦容
螻蟻大厦若掄材亭亭託君子
左右佩劒者彼此亦相笑趨時與閉門喧
寂不同調潜機取声利自許臻乎妙志士
以神窺慚然眞可弔天之發遐籟大小随
萬竅魁其鑪冶姿形質惟所召鼗笙罄竽
瑟是必登清廟伊聖不吾欺誰能守蓬藋
〇横笛鳴秋風清啇入䟽越君居不夜城
肯怨孤戍月吴兵甚犀利太白光突兀日
巳費千金廑(一作/僅)聞侵一撥豈無悪年少縱
酒逰侯窟募爲敢死軍去以梟叛卒豈無
中林士貫穿斈問骨兵泫五十家浩蕩如
溟渤髙懸鹿皮睡清潤時依樾分已諾烟
霞全遺亊干謁既非格猛獸未可輕華髪
北面師其謀㡬能止征伐何妨秦堇勇又
有曹劌說堯舜尚徇蒭公乎聽無忽
朝為壮士歌暮為壯士歌壯士心獨苦傍
人謂之何古鐵乆不快倚天無處磨将耒
易水上猶足生寒波捷可摶飛狖徤能超
橐駞羣児被堅利索手安馮河驚飈掃長
溟渤髙懸鹿皮睡清潤時依樾分已諾烟
霞全遺亊干謁既非格猛獸未可輕華髪
北面師其謀㡬能止征伐何妨秦堇勇又
有曹劌說堯舜尚徇蒭公乎聽無忽
朝為壮士歌暮為壯士歌壯士心獨苦傍
人謂之何古鐵乆不快倚天無處磨将耒
易水上猶足生寒波捷可摶飛狖徤能超
橐駞羣児被堅利索手安馮河驚飈掃長
林直木謝　科嚴霜凍大澤僵龍不如蛇
昔者天血碧吾徒安歎嗟
　　　　美人
羙人抱瑶瑟哀怨弹别鶴雌雄南北飛一
旦異栖託諒非金石性安得宛如昨生為
並蔕芲亦有先後落秋林對斜日光景自
相薄猶欲悟君心朝朝佩蘭若
　　　　感事
将軍𬒳鮫函秪畏金矢鏃豈知讒箭利一
中成赤族古耒信簧舌巧韻凄鏘曲君聞
恱耳音盡日聴不足𥘉因𧺫毫髪漸可離
骨肉所以達賢心求人須任目
　　　　素絲
園客麗獨繭詩人吟五緵如何墨子淚反
以悲途窮我意豈如是願參天地功為綫
𥙷君衮為絃繫君桐左右修闕職宫啇还
古風端然潔白心可與神明通
　　　　次幽獨君韵
落日送萬古秋聲含七哀枯株不蕭瑟枝
幹虚崔嵬伊昔臨大道歌鍾醉髙　今已
平地秖有春風廻明月白草死積隂荒壠
摧聖賢亦如此慟絶真悠哉
　　　　贈逺
茱茰匣中鏡欲照心還懶本是細腰人別
耒羅帶緩從君出門後不奏雲和管妾思
冷如簧時時望君暖心期夢中見路永䰟
夢短怨坐泣西風秋牎月華滿
　　　　江墅言懐
病身兼稚子田舎劣相容跡共公卿絶貧
須稼穡供月方行到閏霜始近耒濃樹少
棲禽雜村孤守犬重汀洲藏晚弋篱落露
寒㫪野弁欹還整家書折又封杉篁冥夕
照牎戸憶踈鐘南北唯聞戰縦横未勝農
大春雖苦斈叔夜本多慵直使貂裘弊猶
堪過一冬
　　　　自和
既命時相背才非世所容著書糧易絶多
病薬難供夢為懐山数愁因忌酒濃鳥媒
呈不一魚寨下仍重晚桁簑兼褐晴簷織
帶舂著籖分水味標石認田封此地家三
户何人禄万鍾草堂聊當貴金穴任輕農
把釣竿𥘉冷題詩筆未慵莫憂寒事晚江
上少嚴冬
　　　　村夜
江上冬日短徘徊草堂暝鴻當絶塞来客
向孤村病緜緜𧺫帰念咽咽㒷微詠菊徑
月方髙橘斎霜巳併盤飡𬞞粟粗史籍籖
牌盛目冷松桂閑耳喧児女競開瓶浮螘
浩歌誰䏻少傾聴
　　　　又
世旣賎文章歸来事耕稼伊人著農道(亢/倉)
(子有農/道篇)我亦賦田舎所悲勞者苦敢用辭為
詑秪效芻牧言誰防輕薄罵嘻今居寵禄
各自矜雄覇堂上考華鍾門前竚髙駕纎
洪動絲竹水陸供鱠炙小雨静楼䑓㣲風
動蘭麝吹嘘川可倒盻睞花爭姹万户膏
血窮一筵歌舞價安知勤播植卒嵗無閒
暇種以春鳸(音/扈)𥘉穫從隼下専専望穜稑
搰搰條桑柘日晏腹未充霜繁體猶躶平
生守仁義所病唯狙詐上誦周孔書沈湎
至酣藉豈無致君術尭舜馳(一作/不)上下豈無活
囯方頗牧斉敎化蛟尨任乾孔雲雨終不
借羿臂束如囚徒勞誇善射才能誚箕斗
辯可移嵩華若與甿輩量飢寒殆相亞長
吟倚清瑟孤憤生遥衣自古有遺賢吾容
偏謝稱
　　　　紀事(蜀作本二首)
本作漁釣徒心将遂踈放苦為飢寒累未
淂恣閒暢去年十二月身往霅溪上病裏
賀豊登雞豚聊饋餉巍卞山雪凝冽不可
向痩骨倍加寒徒為厚繒纊晴来露青靄
千仞缺尋杖卧恐玉華銷時時推枕望雖
然榮衛困亦斍精神王把筆強題詩粗言
瓌恠狀吴興鄭太守文律頗清壯鳯尾與
鯨牙紛翍落新唱緘書寄城内唐突無以
况料峭採蓮船縱横簸天浪方傾謝公詠
忽值莊生䘮(鄭貟外仁規是年/受代俄䘮偶)黙黙阻徽音臨
風但惆悵春帰殆秋末固自嬰㣲恙嵗晏
(一作/早)弗躬親何由免欺誑今耒觀刈穫乃在
松江並(歩浪/切)門外两潮過波瀾光蕩漾都
縁新卜築是亊皆草創爾後如有年還應
愜㣲(一作/収)尚天髙氣候爽野逈襟懐矌感物
動牢愁憤時頻骯(口浪/切)髒(子朗/切)平生楽篇翰
至老安敢忘駿骨正牽鹽玄攵終覆醤嗟
今多赤舌見善唯蔽謗忖度大爲防涵容
寛作量圗書筐簏外関眼皆䞉長餓隷亦
勝無薄田家所仰稍離飢寒患斈古眞可
強聖道庻經營丗途多踉蹌近聞天子詔
𣸪許私醖醸趨(促)使奉酒材呼児具盆盎
宵長擁吟褐日晏開書幌我醉郷可還陶
然似元亮
　　　　孤鴈
我生天地間獨作南賓雁哀鳴慕前侣不
免飲啄晏雖蒙小雅詠未脫魚網患矧是
婚禮須憂為弋者篡晴鳶爭上下意氣苦
凌慢吾常嚇鴛雛爾輩何足訕廻頭語睛
鳶汝食腐䑕慣無異駑駘羣戀短豆卓棧
豈知瀟湘岸葭菼蘋萍間有石形狀竒寒
流古耒灣閒看麋鹿志了不愛芻豢丗所
重巾冠何妨野夫丱騷人誇蕙芷易象取
陸莧漆園逍遥萹中亦載尺鷃汝惟才性
下嗜好不可諌身雖慕髙翔糞壌是盼盼
或聞通鬼魅怪祟立可辨硩簇書尚存寕
容恣妖幻(硩蔟周礼秋官司冦下硩蔟氏掌覆夭鳥之巢/硩鄭司農讀為擿又他厯反蔟讀為爵蔟之蔟)
(謂巢/也)
　　　　南涇漁父(一作南溪)
予方任踈慵地僻即所好江流背村落偶
往心已嫪(力報/切)田家相去逺岑寂且縱傲
出户手先笻見人頭未㡌南涇有漁父往
往攜稚造問其所以漁對我真道蹈吾𥘉
簎魚鼈童丱至于耄窟穴與生成自然通
壼奥孜孜戒吾屬天物不可暴大小參去
留候其孳飬報終朝獲漁利魚亦未嘗耗
同覆天地中違仁辜覆燾余觀為政者此
意諒難倒民皆死搜求莫肯與愍悼今年
川澤旱前嵗山源潦牒訴已盈庭聞之類
禽噪譬如豢雞鶩豈不容乳抱孟子譏宋
人非其揠苗躁吾嘉漁父旨雅叶賢哲操
儻遇採詩官斯攵誠敢告
　　　　引泉(睦州龍㒷觀/老君院作)
上嗣位六載吾宗刺桐川余耒拜旌㦸詔
下之明年是時春三月繞郭　聮嵐盤
百萬髻上挿黄金鈿授以道士館置榻于
東偏滿院声碧樹空堂形老仙本性楽凝
澹及耒更虗玄焚香礼真像盥手披靈編
新定山角角烏龍獨巉然除非淨睛日不
見蒼崖巔上有拏雲峯下有噴􁒅泉分数
十汊落處皆崢潺寒声入爛醉聒破西牎
眠支笻𧺫獨尋秖在墻東边呼童具畚􁅗
立鑿莓苔穿　漴一派堕練帶横斜牽乱
石抛落落寒流嚮濺濺狂奴七里瀨縮到
踈㨕前跳花潑半散涌沫飛旋圎勢束三
峽掛㵼危孤磴懸曽聞瑶池溜亦灌朱草
田鳧伯弄翠蘂鵉雛舞丹烟凌風捩桂柂
隔霞馳犀舩况當玄元家嘗著道徳篇上
善可比水斯文參五千精靈若在此肯惡
㣲波傳不擬爭滴􁏏还應㑹淪漣出門後
(一作/復)飛箭合勢浮青天必有斈真子鹿冠秋
鶴顔如能輔余志日使䟽其源
　　　　秋日遣懐十六韻寄道侣
盡日臨風坐雄詞妙略兼共知時世薄寜
恨嵗華淹且把靈方試休憑吉夢占夜燃
燒汞火朝鍊洗金鹽有路求眞隱無媒㪯
孝廉自然成嘯傲不是學沈潜水恨同心
隔霜愁两鬢霑鶴屏憐掩扇烏㡌愛垂簷
雅調冝觀楽清才稱典籖冠㩻玄髪少書
健紫毫尖故􁀣因秋召塵容畏日黔壯啚
須行行儒服謾䄡䄡片石聊當枕横烟欲
代簾蠧根延穴蟻踈葉漏庭蟾薬鼎髙低
鑄雲庵早晚苫胡麻如重寄從誚我無厭
唐甫里先生文集卷之四
　　　　　　苙澤陸龜䝉字魯望
　五言古詩
　　　　紀夢㳺甘露寺(寺在京口/北固山上)
昔卧嵩髙雲雲牎正寒夕披裘忽生夢似
到空王宅峩天一峯立欄楯横半壁級倚
緑巓差関臨赤霄闢捫虚陟孤峭不翅千
餘尺疊掌望罘罳分明袒肩釋凌香稽首
罷嘹嘵　髙戸承北風聲號太波白
光中目難送定驗方可覿樹細鴻𪷟烟㠀
踈零落碧須臾羣籟入空水相噴激積浪
亞寒堆呀如鬬危石跳音簇鞞鼔濺沫交
矛㦸鳥疾㠶亦奔紛紛助勍敵思非水靈
怒即是飢龍擘怯懾不敢前荷襟汗霑霡
廻經定僧處泉木光相射巖嶝雲族栖松
柯露華適逍遥淂眞趨邐迤尋常跡山腹
貯孤亭嵐根四垂帟誰題雪月句乃是曹
劉格(愛樹亭有故/太尉房公詩)閬闕一枝瓊边楼数声笛
吟髙矍然𧺫若自蒼旻擲短燭堕餘花圓
蟾掛斜魄自從神錫境無處不登陟忽上
南徐山心期豁而獲豈伊煩惱骨合到清
涼域暗淂胡蝶身幽竒尽相識柰何有名
氏未列金閨籍飜慙丱頂童得奉真如䇿
雲濤觸風望毫管和烟搦聊紀夢中㳺留
之問禪客
　　　　京口與友生别話
共是悲秋客相逢恨不堪鴈頻辭薊北人
尚在江南名利機𥘉發樵漁亊先諳柗門
穿載寺荷徑繞秦潭(秦潭始/皇所開)繩檢眞難束踈
慵却易耽枕當髙樹穏茶試逺泉甘架上經
唯一樽前雅秖三風雲勞夢想天地入醺
酣暦自堯階数書因禹穴探御龍雖世禄
瓿(藚及/從蜀呼)吴鰕徧發坩(苦甘)玉封千挺藕霜
閉一筒柑惜珮終邀禍辭環好激貪宗溟
雖甽澮成厦必楩柟碧石雕琴薦黄金飾
劒鐔烟縁莎砌引水為薬畦擔博物君能
繼多才我尚慙别離猶得在秋鬢未鬖鬖
　　　　丹陽道中寄友生
煙樹緑微㣲春流浸竹扉短簑携稚去孤
艇載魚歸海俗蘆編室村娃練束衣舊栽
奴橘老新刈女桑肥錦鯉衝風擲絲禽掠
浪飛短亭幽径入陳廟数峯圍地廢金牛
　陵荒石獸稀思君同一望帆上怨餘暉
　　　　寄茅山何道士
終身持玉舄丹訣未應傳况是曽同宿相
違便隔年問顔知更少聴話想踰玄古籙
文垂露新金末絶烟蜂供和餌蜜人寄買
溪銭紫鷰長巢硐青龜忽上蓮篋蔵微隱
詔囊佩攝生篇圃暖芝臺秀巖春乳管圎
池栖子孫鶴堂宿弟兄仙幸閱靈書次心
期賜一編
　　　　江南秋懐寄華陽山人
擳髪涼天曙舍毫故国情歸心一夜極病
體九秋䡖忽𧺫䄡䄖詠因悲絡緯鳴逢山
即堪隱何路可圗榮揲䇿空占命持竿不
釣名忘憂如有待縱嬾似無營小徑纔分
草斜扉劣辨􁉥冷荷承露菂踈菊卧烟莖
譜為聴琴閱圗縁看海憕鷺毛浮㠀白魚
尾撇波頳庭橘低攀嗅園葵旋折烹餓烏
窺食案闘䑕落書棚種豆悲楊惲投瓜憶
衛旍東林誰處士南郭自先生分野星多
蹇連山卦少亨衣𥚑徒博大文籍漫縱横
蘭葉騷人珮蓴絲内史羹鶡冠難適越羊
酪未饒傖倚嘯微抽恨論玄好析酲栖遲
勞皷篋豪俠愛金嬴錬藥傳丹鼎嘗荼試
石􁴾沼蓮枯葦暗牎對脫梧明未逹譏張
翰非才嫉禰衡逺懐魂易黯幽憤骨堪驚
礪缺知矛利磨瑕見壁瑛道源䟽滴􁏏儒
肆售精誠敢歎良時擲猶勝亂世　相秦
猶㡬死王漢尚當黥飲啄期應定窮通勢
莫爭髠鉗為皂隷譚笑得公卿浴日安知
量追風不計程塵埃張耳分肝膽季心傾
平學徒羞說覇佳士耻為跉負杖歌栖畒
操觚賦北征才當能曹斗怯書比惠車盈謝
氏憐児女郗家貴舅甥唯荒稚珪宅莫贈
景山鎗賢彦風流逺江湖思緒縈謳啞揺
舴艋出没漾鵁鶄晚樹參羞碧竒峯邐迤
晴水喧楒紫芡村響　香杭荷笠漁翁古
穿籬守犬獰公衫白紵卷田餉緑筲擎地
與膏腴錯人多冨壽并相懽時帖泰獨坐
歲崢嶸唧嘖蛩吟壁連軒鶴舞楹戍風飄
疊鼔鄰月動哀箏未淂文章力何由俸禄
清和鈆還搰搰持斧自丁丁驚懼疑凋朽
功勤過屑瓊凝神披夕秀尽力取朝英蠹
簡開塵篋寒燈立暁檠靜翻詞客系閒難
史官評天地寜舒山川自変更秪能分跖
恵誰解䒭殤彭項豈重瞳聖䕫猶一足􁒉
阮高酣麴糵莊逹謝犧牲齚舌無勞話寛
心豈可盛但從鑪冶鍜莫受罻羅嬰硯撥
萍根洗舟衝蓼穂撑短床編翠竹低机凭
紅檉霜信催楊桞烟容褭杜衡桁排巢鷰
鷰屏畫醉猩猩嬾檜推嵐影飛泉撼玉琤
􁜝􁟯尋逺近握槊鬪輸贏技壓離披瓠簷
垂礧磊橙忘情及宗柄抱疾過刘楨野饋
夸菰飯江啇賈蔗餳送神枹瓦釡留客上
瓷觥㪯檝揮青劒鳴桹扣逺鉦鳥行沈莽
蒼魚隊破泓澄手㦸非吾事腰鎌且發硎
(音坑)諒難求摽摽(上声)聊欲取錚錚㡬歎蟲
甘蓼還思鹿美苹愁長難自剪歌断有誰賡
未去師黄石空能說白珩性湍休激浪言
莠罷抽萌地僻琴鐏獨溪寒杖屨清物斉
消臆對弋倒共心盟絲曵靈妃瑟金涵太
子笙幽栖膠竹塢仙慮驛蓬灜想像珠𥜗
鳯追飛翠蘂鶯霧簾深杳悄雲磬冷敲鏗
籙字多階品華陽足弟兄焚香凝一室盡
日思曽成匿景崦嵫色呀空渤澥声吾當
營巨黍東去射長鯨
　　　　送宣武從事越中按獄
暁看呈使範知欲敕星軺水囯難驅傳山
城便倚橈秉籌先獨立持法稱髙標旌斾
臨危堞金絲發麗譙別愁當翠巘冤望隔
風潮木落孤帆逈江寒疊鼔飄客鴻吴㠀
盡殘雪剡汀銷坐想休秦獄春應到柳條
　七言古詩
　　　　寄懷華陽道士
華陽門外五芝生飡罷愁君入杳冥遥夜
獨栖還有夢昔年相見便忘形為分科斗
親鈆槧與說蜉蝣竹坐􁂻醮後㡬時歸紫
閣別耒終日誦黄庭間敎辨薬僮名甲靜
識窺巢鶴姓丁絶澗飲羊春水膩傍林焼
石野烟腥深沈谷嚮含疎磬片叚嵐光落
畫屏休採古書探禹穴自刋新歴鬪堯蒖
珠宫鳯合迎䔥史玉藉人誰訪蔡經架上
黒椽長楬穏案頭丹篆小符靈霓軒入洞
斉𥘉月羽莭升壇拜七星當路獨行衝虎
豹向風孤嘨起雷霆凝神宻室多生白叙
事聮編尽殺青匝地山川皆暗冩隱天竽
籟秪間聴分張火力焼金竈拂拭苔㾗洗
酒缾翠壁上吟朝復暮䁔雲邉卧醉還醒
猗身長短裁笻杖倩客髙低結草亭直用
森嚴朝北帝愛将清淺問東溟常思近圃
看栽香擬借鄰峯伴来苓揜樹半扉晴靄
靄背琴殘燭暁熒熒舊来捫虱知王猛欲
去為龍歎管寧蟾魄㡬應臨蕙帳漁竿猶
尚枕楓汀衘烟細草無端緑冐雨閑花作
意馨掠岸驚波沈翡翠入簷斜照礙蜻蜓
𥘉征漢棧冝飛檄待破燕山好勒銘六轡
未収千里馬一嚢空負九秋螢我悲雌伏
眞方枘他騁雄材似建瓴合在深崖斉散
术自求滄海點流萍頻拋俗物心還爽逺
憶幽期目剰瞑見買扁舟束眞詰手披仙
語任揚舲
唐甫里先生文集卷之五
　　　　　　苙澤龜蒙字魯望
　五言八句詩
　　　　螢
肖翹雖振羽戚促尽疑冰風助流還急烟
遮點暫凝不須䡖列宿纔可擬孤燈莫倚
陏家亊曽煩下詔徴
　　　　蟬
秪憑風作使全仰栁為都一腹清何甚雙
翎薄更無伴貂金換酒并雀畫成圖恐是
千年恨偏令落日呼
　　　　秋熱
自昔秋捐扇今来意未衰慇懃付柔握淅
瀝待清吹午氣朱崖近宵聲白羽随揔如
南國候無復婕妤悲
　　　　村中晚望
抱杖柴門立江村日易斜鴈寒猶憶侶人
病更離家短鬢看成雪双眸舊有花何湏
萬里外即此是天涯
　　　漁具(并序)
　　天随子䱷于海山之顔有年矣矢魚
　　之具莫不窮極其趣大凡結繩持網
　　者揔謂之網罟之流曰罛曰􁉞曰巢
(側交/反)圎而縱捨曰罩挾而昇降曰􁴭
(女减/反)緡而竿者揔謂之筌筌之流曰筒
　　曰車横川曰梁承虗曰笱編而沈之
　　曰箄(音/卑)矛而卓之曰矠(音冊/矛巴)棘而中
　　之曰义鏃而諭之曰射扣而騃之曰
　　桹(以薄板置瓦噐上/擊之以驅魚)置而守之曰神(鯉魚滿三/百六十嵗)
(蚊龍輙率而飛去年置一神/守之則不能去矣神鼈也)列竹於海澨曰滬
(吴之滬/瀆是也)錯薪於水中曰􁌙(糝)所載之舟
　　曰艋舴所貯之噐曰笭箕其他或術
　　以招之或藥而盡之皆出於詩書雜
　　傳及今之聞見可考而驗之不誣也
　　今擇其任詠者作十五題以諷噫矢
　　魚之具也如此余旣歌之矣矢民之
　　具也如彼誰其嗣之鹿門子有髙灑
　　之才必為我同作
　　　　網
大罟網目繁空江波浪黒沈沈到波底恰
共波同色牽時萬鬐入已有千鈞力尚悔
不横流恐他人更得
　　　　罩
左手掲圎罛輕橈弄丹子不知潜鱗䖏但
去籠烟水時穿紫屏(一作/萍)破忽值朱衣𧺫(淞/江)
(有朱/衣鮒)貴得不貴名敢論魴与鯉
　　　　􁴭
有意烹小鮮乗流駐孤棹雖然煩取捨未
肯求津要多為蝦蜆誤已分鵁鶄笑寄語
龍伯人荒唐不同調
　　　　釣筒
短短韯筠光悠悠卧江色蓬羞艣相應雨
慢煙交織湏臾中芳餌迅疾如飛翼彼竭
我還浮君看不争得
　　　　釣車
溪上持隻輪溪邊指茅屋閑乗風水便敢
議朱丹轂髙多倚衡懼下有折軸速曷若
載逍遥帰耒卧雲族
　　　　魚梁
能編似雲薄横絶青川口缺處欲随波波
中先置笱投身入籠檻自古難飛走尽日
水濵吟殷勤謝漁叟
　　　　义魚
春溪正含緑良夜才叄半持矛若羽輕列
燭如星爛傷鱗跳宻藻碎首沉遥㟁尽族
染東流傍人作佳翫
　　　　射魚
彎弓注碧潯掉尾行涼沚青楓下晚照正
在澄明裏抨弦斷荷扇濺血殷菱蘂若使
禽荒聞移之暴烟水
　　　　鳴桹
水淺藻荇澁釣罩無所及鏗如木鐸音势
若金鉦急敺之就深處用以資俯拾拽羅
爾甚微遁去将何入
　　　　滬(吴人今謂之簖)
萬植禦洪波森然倒林薄千顱咽雲上過
半随潮落其間風信背更值雷聲悪天道
亦裒多吾将移海若
　　　　􁌙(吴人今謂之叢)
斬木置水中枝條互相蔽寒魚遂家此自
以為生計春冰忽融冶尽取無遺裔所託
成禍機臨川一凝睇
　　　　種魚
鑿池収頳鱗踈踈置雲嶼还同汗漫逰遂
以江湖處如非一神守潛𬒳蛟龍主蛟龍
若無道跛鼈亦可禦
　　　　薬魚
香餌綴金鈎目中懸者㡬盈川是毒流細
大同時死不惟空飼犬便可将貽蟻苟負
竭澤心其他盡如此
　　　　舴艋
蓬棹两三事天然相與閒朝随稚子去暮
唱菱歌還倚石遲後侣徐橈供逺山君看
萬斛載沈溺須臾間
　　　　笭箵
誰謂苓箵小我謂苓箵大盛魚自足飡寘
壁能爲害時将刷蘋浪又取懸藤帶不及
腰上金何勞問蓍蔡
　　　和添漁具五篇
　　　　漁庵
結茅次烟水用以資嘯傲豈謂釣家流忽
同禅室號間憑山叟占晚有溪禽嫪華屋
莫相非各随吾所好
　　　　釣磯
㨂淂白雲根秋潮未曽沒坡陁坐亀背散
漫垂龍髪持竿從掩霧置酒𣸪待月即此
放神情何勞適吴越
　　　　蓑衣
山前渡㣲雨不廢小澗漁上有青襏襫下
有新腒踈滴瀝珠影泫離披嵐彩虚君看
荷製者不淂安吾廬
　　　　篛笠
朝携下楓浦晩戴出烟艇胃雪或平簷聴
泉時仄頂颷移靄然色波亂危如影不識
九衢塵終年居下泂
　　　　背篷
敏手勢江筠随身織烟殻沙禽固不知釣
伴猶𥘉斍閒從翠㣲拂静唱滄浪濯見說
方山潭漁童尽能學
　　　　樵人十詠(并序)
　　環中先生謂天随子曰子與鹿門子
　　應和爲漁具詩信尽其道而羙矣世
　　言樵漁者必聮其命称且常与隠君
　　子事詩之言錯薪礼之言負薪傳之
　　言積薪史之言吏薪非樵者之实乎
　　不可足以寄㒷詠獨闕其詞耶退作
　　十樵以𥙷其闕漏寄鹿門子
　　　　樵谿
山髙谿且深蒼蒼但群木抽條欲千尺衆
亦疑樸樕一朝蒙剪伐万古辝林麓若遇
燎玄穹㣲烟出雲族
　　　　樵家
草木黄落時比鄰見相喜門當清澗尽屋
在寒雲裡山棚日纔下野竈烟𥘉起所謂
順天民唐尭亦如此
　　　　樵叟
自小即胼胝至今凋鬂髪所圗山褐厚所
爱山炉熱不知冠蓋好信但烟霞活冨貴
如疾顛吾從老巖穴
　　　　樵子
生在蒼崖邉能諳白雲飬(去声山家謂飬/柴地力飬)纔穿
逺林去已在孤峯上薪和野芲束步帶山
詞唱日暮不帰耒柴扉有人望
　　　　樵􁦭
石脉青靄間行行自幽絶方愁山嫽嬈更
值雲遮蔵爭推好林浪共約歸時莭不似
名利途相期覆車徹
　　　　樵斧
淬礪秋水清携持逺山曙丁丁在前澗杳
杳無尋處巢傾鳥猶在樹尽猿方去授鉞
者何人吾今易其慮
　　　　樵檐
輕無斗儲價重則筯力絶欲下半巖時憂
襟两如結風高勢還却雪厚疑中拆負荷
誠獨難移之贈来哲
　　　　樵風
朝随早潮去暮帶殘陽返向背淂清颷相
追無近逺採山一何遲服道常苦蹇仙術
信能為年華未将晚
　　　　樵火
積雪抱松塢蠹根燃草堂深炉与逺焼此
夜仍光交或似坐竒獸或如焚異香堪嗟
宦逰子凍死道路旁
　　　　樵歌
縱調為野吟徐徐下雲磴因知負樵楽不
减援琴㒷出林方自轉隔水猶相應但取
天壌情何求郢人稱
　　　和酒中十詠
　　　　酒星
万古醇酎氣結而成晶熒降為嵆阮徒動
與樽罍并不獨祭天廟亦應邀客星何當
八月槎載我逰青冥
　　　　酒泉
𥘉懸碧崖口漸注青谿腹味旣敵中山飲
寜枸一斛春疑浸花骨暮若酣雲族此地
淂封侯終身持美禄
　　　　酒篘
山斎醖方熟野童編近成持来歡伯内坐
使賢人清不待盎中滿旋供花下傾汪洋
日可挹未羡黄金籝
　　　　酒牀
六尺様何竒溪边濯来絜槽深貯方半石
重流还咽閑移秋病可偶聴寒夢缺往往枕眠
時自疑陶靖節
　　　　酒壚
錦里多佳人當壚自沽酒髙低過反坫大
小随圓瓿数錢紅燭下滌噐春江口若得
奉君歡十千求一斗
　　　　酒楼
百尺江上𧺫東風吹酒香行人落㠶上逺
樹􁁃殘陽凝睇復凝睇一觴还一觴湏知
凭欄客不醉难為腸
　　　　酒旗
揺揺倚青岸逺蕩遊人思風欹翠竹杠雨
澹香醪字纔来隔烟見巳斍臨江遲大旆
非不榮其如有王事
　　　　酒樽
黄金即為侈白石又太拙斵淂竒樹根中
如老蛟穴時招山下叟共酌林間月尽醉
两忘言誰能作天舌
　　　　酒城
何代驅生靈築之為醸地殊無甲兵守但
有糟漿氣雉堞圪如狂女墻低似醉必若
㩀而争先登儀狄氏
　　　　酒郷
誰知此中路暗出虗無傺廣莫是鄰封華
胥為附麗三杯聞古樂伯雅逢遺裔自爾
等榮枯何勞問玄弟
唐甫里先生文集卷之六
　　　　　　笠澤陸龜蒙字魯望
　五言八句詩
　　　添酒中六詠(并序)
　　鹿門子示余酒中十詠物古而詞麗
　　旨髙而性真可謂窮天人之際矣余
　　既和而且曰昔人之於酒有注爲池
　　而飲之者象爲龍而吐之者親盗瓮
　　间而卧者将实舟中而浮者可為四
　　荒矣徐景山有酒鎗嵆叔夜有酒杯
　　皆傳於後代可謂二髙矣四荒不得
　　不刺二高不得不頌㬰作六章附于
　　末云
　　　　酒池
萬斛輸曲沼千鍾未為多殘霞入醍斉逺
岸澄白鄼后土亦沈醉姦臣空浩歌邇耒
荒淫君尚事乗餘波
　　　　酒龍
銅雀羽儀麗金龍光彩竒潜傾鄴宫酒忽
似啇庭漦若怒鱗甲赤如酣頭角垂君臣
坐相㓕安用驕奢為
　　　　酒瓮
候煖麴蘖調覆深苫蓋淨溢䖏毎淋漓沈
来还濎瀅嘗聞清凉(酎可)養希夷性盗飲
以為名得非君子病
　　　　酒船
昔人性何誕欲載無窮酒波上任浮身風
来即開口荒唐意难遂沈湎名不朽千古
如比肩問君能繼否
　　　　酒鎗
景山實名士所翫垂清塵甞作酒家語自
言中聖人竒噐質含古挫糟味應醇唯懐
魏公子即此飛觴頻
　　　　酒杯
叔夜傲天壌不将琴酒踈製為酒中物恐
是琴之餘一弄廣陵散又裁絶交書頽然
擲林下身世俱何如
　　　和茶具十詠
　　　　茶塢
茗地曲隈回野行多繚繞向陽就中密背
澗差還少遥盤雲髻慢亂蔟香篝小何處
好幽期滿巖春露暁
　　　　茶人
天賦識靈草自然鍾野姿閒来北山下似
與東風期雨後探芳去雲間幽路危唯應
報春鳥得共斯人知(顧渚山有/報春鳥)
　　　　茶筍
所孕和氣深時抽玉笤短輕煙漸結華嫰
蘂𥘉成管尋来青靄曙欲去紅雲暖秀色
自难逢傾筐不曽滿
　　　　茶籝
金刀劈翠筠織似波文斜製作自野老携
持伴山娃昨日鬪烟粒今朝貯緑華爭歌
調笑曲日暮方還家
　　　　茶舎
旋取山上材架為山下屋門因水勢斜壁
任巖隈曲朝隨鳥俱散暮與雲同宿不憚
採掇勞秪憂官未足
　　　　茶竈(經去茶竈無突)
無突抱輕嵐有煙映𥘉旭盈鍋玉泉沸滿
甑雲牙熟竒香襲春桂嫰色凌秋菊焬者
若吾徒年年看不足
　　　　茶焙
左右擣凝膏朝昏布煙縷方圎隨様拍次
第依層取山謡縱髙下火候還文武見說
焙前人時時炙花脯(紫花焙人/以芲為脯)
　　　　茶鼎
新泉氣味良古鐡形狀醜那堪風雪夜更
值煙霞友曾過頳石下又住清溪口(頳石清溪/皆江南出)
(茶/處)且共薦臯盧(茶名)何勞傾斗酒
　　　　茶甌
昔人謝塸埞徒為妍詞飾(劉孝成集有/謝塸埞啓)豈如珪
璧姿又有煙嵐色光參筠席上韻雅金罍
側直使于闐君從来未嘗識
　　　　煑茶
閒来松間坐看煮松上雪時扵浪花裏併
下藍英末傾餘精爽健忽似氛埃滅不合
别觀書但冝窺玉札
　　　四明山詩(并序)
　謝遺塵者有道之士也甞隱於四明之
　南雷一旦訪余來語不及丗務且曰吾
　得於玉泉生知子性誕逸樂神仙中書
　探海嶽遺亊以期方外之交雖銅牆鬼
　炊虎獄劒餌無不窺也
　子語吾山之竒者有峯最髙四穴在峯
　上毎天地澄霽望之如牖户相傳謂之
　石䆫即四明之目也山中有雲不絶者
　二十里民皆家雲之南北毎相從謂之
　過雲有鹿亭有樊謝有潺湲洞木实有
青櫺子味極甘而堅不可卒破有猿山
　家謂之鞠侯其他在圖籍不足道也凡
　此佳處各為我賦詩余因作九題題四
　十字謝省之曰玉泉生眞不誣矣好亊
者為余傳之因呈襲美
　　　　　石䆫
石䆫何䖏見萬仞倚晴虚積靄迷青璅殘
霞動綺䟽山應列圎嶠宫便接方諸秖有
三奔客時來教隱書
　　　　過雲
相訪一程雲雲深路僅分嘯臺隨日辯樵
斧帶風聞曉着衣全濕寒衝酒不醺㡬囬
歸思静髣髴見蘇君
　　　　雲南
雲南更有溪丹礫尽無泥薬有巴賨賣枝
多越鳥啼夜清先月午秋近少嵐迷若得
山顔住芝􁏤手自携
　　　　雲北
雲北是陽川人家洞壑連壇當星斗下楼
拶翠微邊一半遥風雨三條古井烟金庭
如有路應到左神天
　　　　鹿亭
鹿亭巖下坐時領白麛過草細眠應久泉
香飲自多認聲來月塢尋跡到煙蘿早晩
吞金液騎将上絳河
　　　　樊榭
樊榭何年築人應白日飛至今山客說時
駕玉麟㱕乳蔕懸松嫰芝臺出石微慿欄
虚目斷不見羽華衣
　　　　潺溪洞
石淺洞門深潺潺萬古音似吹双羽管如
奏落霞琴倒穴漂龍沫穿松濺鶴襟何人
乗月弄應作上清冷
　　　　青櫺子
山实號青櫺環岡次第生外形堅緑殻中
味敵瓊英墮石樵兒拾敲林宿鳥驚亦應
仙吏守時取薦層城
　　　　鞠侯
何事鞠侯名先封在四明但為連臂飲不
作斷腸聲野蔓垂纓細寒泉佩玉清滿林
逰宦子誰爲作君卿
　　　和五貺詩
　　　　五㵼舟
様自桐川得詞因隱地成好漁翁亦喜新
白鳥還驚沙際擁江沫渡頭横雨聲尚應
嫌越相遺禍不遺名
　　　　華頂杖
萬古隂崖雪靈根不為枯瘦於霜鶴脛竒
佀黒龍鬚拄訪譚玄客持看潑墨圖湖雲
如有路兼可列仙都
　　　　太湖硯
誰截小秋灘間窺四緒寛繞爲千嶂逺深
置一潭寒坐乆雲應出詩成墨未乾不知
新博物何䖏擬重刋
　　　　烏龍養和
養和名字好偏寄道情深所以親逋客兼
能助五禽倚肩滄海望鈎膝白雲吟不是
逍遥侣誰知世外心
　　　　訶陵樽
魚骼匠成樽猶殘海浪痕外堪欺玳瑁中
可酌崑崙(酒名)水繞苔磯曲山當草閣門此
中醒復醉何必問乾坤
　　　　詶早春病中書事
秖貪詩調苦不計病容生我亦休攵痩君
能叔寳清藥須勤一服春莫累多情欲入
毗耶問無人敵淨名
　　　　又詶次韻
從来多逺思尤向静中生所以令心苦還
應是骨清酒香偏入夢芲落又関情積此
風流亊爭無後世名
　　　　詶秋晩見題二首
爲愛晩䆫明門前亦懶行圖書㸔得熟鄰
里見還生鳥啄琴材響僧傳薬味精縁君
多古思攜手上空城
何亊楽漁樵巾車或倚橈和詩盈古篋賖
酒半寒瓢失雨園𬞞赤無風蚛葉淍清言
一相遣吾道未全消
　　　　别离
丈夫非無淚不灑離别間仗劒對樽酒耻
爲游子顔蝮蛇一螫手壮士疾解腕所思
在功名離别何足歎
　　　　和𥘉冬章上人院
每伴来方丈還如到四禅菊承荒砌露茶
待逺山泉畫古全無跡林寒却有煙相看
吟未竟金磬已泠然
　　　　襲美題郊居十首次韻
近來唯樂静移傍故城居間打修琴料時
封謝薬書夜停江上鳥晴曬篋中魚出亦
啚何亊無勞置棧車
倩人醫病樹看僕𥙷衡茅散髮还同阮無
心敢慕巢簡便書露竹樽待破霜匏日好
林間坐煙蘿僅欲交
倭僧留海紙山匠製雲牀懶外應無敵貧
中直是王池平鷗思喜花尽蝶情忙欲問
新秌計菱絲一畒強
故山空自擲當路竟誰知秖有經時䇿全
無養拙資病深憐乆客炊晚信樵兒謾欲
陳風俗周官未採詩
福地能客壍玄関詎有扉静思瓊枝字閒
洗鐡笻衣鳥破凉煙下人衝暮雨歸故園
秋草夢猶記緑微微
水影沈魚器鄰聲動緯車鷰輕捎墜葉蜂
懶卧燋花說史評諸例論兵到百家明時
如不用㱕去種桑麻
禹穴竒編缺雷平異境殘静吟封籙檢㱕
興削帆竽白石堪為飯青蘿好作冠㡬時
當斗柄同上歩罡壇
強起披衣坐徐行處暑天上階来鬪雀移
樹去驚蝉莫問鹽車駿誰看醤瓿玄黄金
如可化相近買雲泉
野入青蕪巷陂侵白竹門風髙𨳩栗刺沙
淺露芹根迸䑕縁藤桁飢烏立石盆東呉
雖不改誰是武王孫
踈慵眞有素時勢盡無能風月雖為敵林
泉幸未憎酒材經夏闕詩債待秋徴秖有
君同癖間来對曲肱
　　　　和旅泊呉門韻
髙秋能叩觸天籟忽成文苦調雖潜倚靈
音自絶羣茅峯曾醮斗笠澤乆眠雲許伴
山中躅三年任一醺
　　　　次張廣文見酬和詩韻
獨倚秋光岸風漪學簟文玄堪教鳯集書
好換鵞羣葉墮平臺月香消古徑雲強歌
非白紵聊以送餘醺
　　　　延陵張宰
春尽未離関之官亦似間不嫌請薄俸爲
喜帶名山黙禱三眞後髙吟十字還(季子有仲/尼所書十)
(字/碑)秖應江上鳥時下訟庭間
　　　　送人罷官歸茅山
呼僮曉拂鞍㱕上大茅端薄俸雖休入明
霞自足餐暗霜松粒赤踈雨草堂寒又鑿
中峯石重修醮月壇
唐甫里先生文集卷之七
　　　　　　　笠澤陸龜䝉字魯望
　五言絶句詩
　　　　　人日代客子(是日/立春)
人日兼春日長懷復短懷遥知双綵勝併
在一金釵
　　　　築城詞二首
城上一杯土手中千萬杵築城畏不堅堅
城在何䖏
莫歎将軍逼将軍要却敵城髙功亦髙爾
命何勞惜
　　　　古意
君心莫淡薄妾意正栖託願得雙車輪一
夜生四角
　　　　追和幽獨君詩韻
靈氣獨不　尚能成綺文如　何孤　裏
猶自讀三墳
　　　　春暁
春庭暁景列清露芲邐迤黄蜂一過慵夜
夜棲香蘂
　　　　雜興
桃柰傍簷楹無人賞春華時情重不見却
憶菖蒲花
　　　　鴈
南北路何長中間萬弋張不知烟霧裏㡬
隻到衡陽
　　　　寄逺
鬂亂羞雲卷眉空羡月生中原猶将將何
日重卿卿
　　　　庭前
合歡能解恚萱草信忘憂盡向庭前種萋
萋特地愁
　　　　洞房怨
玉揷朝扶鬢金梯晚下臺春衫将別淚一
夜两难裁
　　　　江行
酒旗菰葉外楼影浪花中醉㠶張数幅唯
待鯉魚風
　　　　巫峡
巫峽七百里巫山十二重年年自雲雨環
珮竟誰逢
　　　　歸路
漸入新豊路衰紅映小橋渾如七年病𥘉
得一丸銷
　　　　南塘曲
妾住東湖下郎居南浦邊閒臨煙水望認
得采菱船
　　　　黄金二首
自古黄金貴猶沽駿與才近来簪珥重無
力上髙䑓
平分從滿篋醉擲任成堆恰莫持千万明
明買禍胎
　　　　夕陽
渡口和㠶落城边帶角収如何茂陵客江
上倚危楼
　　　　残雪
桂冷㣲停素峯乾不徧嵐何谿背林處猶
䨱定僧庵
　　　　古意
古態日漸薄新裝心更勞城中皆一尺非
妾䯻鬟髙
　　　　大堤
大堤春日暮緫馬解鏤衢請君留上客容
妾薦彫胡
　　　　金陵道
北鴈行行直東流澹澹春當時六朝客還
道帝郷人
　　　　離騷
天復問招䰟無因徹帝閽豈知千麗句不
敵一䜛言
　　　　對酒
後伐稱歡伯前賢號聖人且須謀日冨不
要道家貧
　　　　寄南岳客乞靈蕪香
聞說融峯下靈香似反䰟春耒正堪采試
為􁱡雲根
　　　　　山陽燕中郊楽録
淮上能無雨回頭揔是情蒲㠶渾未織爭得
一歡成
　　　　偶作
雙眉𥘉出蠒两鬢正藏鴉自有王昌在何
勞近宋家
　　　　有示
相對莫辝貧蓬蒿任塞門無情是金玉不
報主人㤙
　　　　秋思三首
桐露珪𥘉落蘭風珮欲衰不知能賦客何
似枉力児
誰在嫖姚幕能教霹靂車至今思秃尾無
以代寒𦵔
未得同虀杵何時減薬嚢莫言天帝醉秦
暴不靈長
　　　　早春
雨冷唯添暑煙𥘉不著春数枝花纇小愁
殺扈芳人
　　　　懐仙三首
聞道陽都女連姢耳細長自非黄犢客不
得到雲房
但服鐶剛子兼吟曲素詞須知臣漢客還
見布龍兒
神燭光華麗靈祛羽翼生已傳飡玉粒猶
自買雲英
　　　　芙蓉
間吟鮑昭賦更起屈平愁莫引西風動紅
衣不耐秋
　　　　春思
怨鶯新語澁雙蝶闘飛髙作箇名春恨浮
生百倍勞
　　　　風人詩四首
十萬全師出遥知正憶君一心如瑞麥長作
兩岐分
破蘖供朝爨須憐是苦辛曉天窺落宿誰
識獨醒人
旦日思雙屨明時願早諧丹青傳四瀆難
冩是秋懷
聞道更新幟多應廢舊旗征衣無伴擣獨
處自然悲
　　　楽府雜詠六首
　　　　双吹管
長短裁浮筠參差作飛鳯髙楼微月夜吹
出江南弄
　　　　東飛鳧
裁得尺錦書欲寄東飛鳧脛短翅亦短雌
雄戀菰蒲
　　　　花成子
春風等君意亦解欺桃李冩得去時眞歸
來不相似
　　　　　月成弦
孤光照還没轉益傷離别妾若是常娥長
圎不教缺
　　　　孤獨怨
前回邊使至聞道交河戰生想皷鞞聲寸
心攅百箭
　　　　金吾子
嫁得金吾子常聞䡖薄名君心如不重妾
腰徒自輕
　　　子夜四時歌
　　　　春
山連翠羽屏草接煙華席望盡南飛燕佳
人斷消息
　　　　夏
蘭眼擡路斜鶯脣映花老金龍傾漏尽玉
井𫾣冰早
　　　　秋
凉漢清泬寥衰林怨風雨愁聴絡緯唱似
與羈魂語
　　　　冬
南雲走冷赱北籟號空木年年任霜霰不
減篔簹緑
　　　　大子夜歌二首
歌謡数百種子夜最可憐慷慨吐清音明
轉出天然
絲竹發歌響假器揚清音不知歌謡妙聲
勢出口心
　　　　子夜警歌二首
鏤椀傳緑酒雕鑪薫紫煙誰知苦寒調共
作白雪絃
恃愛如欲進含羞出不前朱口發豔歌玉
指弄嬌絃
　　　　子夜變歌三首
人傳歡負情我自未甞見三更開門去始
知子夜变
歳月如流邁春尽秋已至熒熒條上芲零
落何乃駛
嵗月如流邁行已及素秋蟋蟀吟堂前惆
悵使儂愁
　　　　江南曲五首
魚戲蓮葉間參差隱葉扇鵁鶄􁭛鳿窺㶑
灔無因見
魚戲蓮葉東𥘉霞射紅尾傍臨謝山側恰
值清風起
魚戲蓮葉西盤盤舞波急潜依曲岸凉正
對斜光入
魚戲蓮葉南欹危午煙疊光揺越鳥巢影
亂呉娃檝
魚戲蓮葉北澄陽動微漣回看帝子渚稍
背鄂君船
唐甫里先生文集卷之八
　　　　　　笠澤陸龜蒙字魯望
　七言八句詩
　　　　二遺詩(并序)
　　二遺者何石枕材琴薦也石者何松
　　之所化也松者何越之東陽也東陽
　　多名山就中金華為最枝峰蔓壑秀
　　氣磅礴者數百里不啻神仙豋臨草
　　木芬恠永康之地亦蟬聮其間中饒
　　古松往往化而爲石盤根大柯文理
　　曲折盡爲好事者得而致於人間以
　　爲耳目之異太山羊振文得枕材趙
　　郡李中秀得琴薦皆兹石也咸以遺
　　予予以二遺之竒聊賦詩以謝
誰從毫末見參天又到蒼蒼化石年萬古
清風吹作籟一條寒溜滴成穿閒追金帶
徒勞恨静格(音各)朱絲更可憐幸與野人俱
㪚誕不煩良匠更雕鐫
　　　　鵁鶄(并序)
　　客有過震澤得水鳥所謂鵁鶄者貺
　　余黒襟青脛碧爪丹噣(張救反/鳥觜也)色幾及
　　項質甚髙而意卑(一夲/作革)戚畏人余極哀
　　其野逸性又非以能招累者而囚録
　　籠檻逼迫􁶟户俛啄仰飲為活大不
　　快眞天地之窮鳥也為之賦詩擬好
　　事者和
詞賦魯誇鸀(徒角/切)鳿(牛欲/切)流果為名悞别滄洲
雖蒙静置踈籠晚不似閑栖折葦秋自昔
稲粱髙鳥畏至今珪組野人讎防微避繳
無窮事好與裁書謝白鷗
　　　　新秋月夕客有自逺相尋者作
　　　　呉體二首以謝
風𥘉寥寥月乍滿杉篁左右供餘清因君
一話故山事憶鶴互應深溪聲雲門老僧
㝎未起白閣道士遥相迎世間羽檄日夜
急掉臂欲歸巖下行
　　　　又
驚聞逺客訪良夜扶病起坐綸巾欹清談
白紵思悄悄玉繩銀漢光離離三呉煙霧
且如此百越琛賮来何時林端片月落未
落強慰别情言後期
　　　　閒書
病學髙僧置一牀披衣纔暇即焚香閑階
雨過苔花潤小簟風来薤葉凉南國羽書
催部曲(時黄巢圍/廣州告急)東山毛掲傲羲皇升平聞道
無時節試問中林亦不妨
　　　　獨夜
新秋霽夜有清境窮檐病客無佳期坐公
把經向石說而我對月須人為獨行獨坐
亦獨酌獨翫獨吟還獨悲古稱獨立與獨
歩若比羣居終較竒
　　　　寄吴融(字子華)
一夜秋聲入井桐數枝危緑怕西風霏霏
晚砌烟華上淅淅踈簾雨氣通君整輪蹄
名未了我依琴鶴病相攻到頭江畔從漁
事織作中流萬尺篊
　　　　中秋待月
轉缺霜輪上轉遲好風偏似送佳期簾斜
樹隔情無限燭暗香殘坐不辭㝡愛笙調
聞北里漸看星澹失南箕何人為校清涼
力未似𥘉圎欲午時
　　　　重憶白菊(蜀本作两絶)
我憐貞白重寒芳前後叢生夾小堂月朶
暮開無絶艶風莖時動有竒香何慙謝雪
清才詠不羡劉梅貴主粧更憶幽䆫凝一
夢夜来村落有微霜
　　　　别墅懐歸
水國𥘉冬和暖天南榮方好背陽眠題詩
朝憶復暮憶見月上弦還下弦遥爲晚花
吟白菊近炊香稲識紅蓮何人授我黄金
百買取蘇君負郭田
　　　　寄淮南鄭竇書記
記室千年翰墨孤唯君才學似應徐五丁
驅得神功盡二酉捜来秘檢踈煬帝帆檣
留澤國淮王牋奏入班書清詞醉草無因
見但釣寒江半尺鱸
　　　　小雪後書事
時候頻過小雪天江南寒色未曾偏楓汀
尚憶逢人别麥壠唯慿欠雉眠更擬結茅
臨水次偶因行薬到村前隣翁意緒相安
慰多說明年是稔年
　　　　寒夜同襲美訪寂上人
月樓風殿静沈沈披拂霜華訪道林鳥在
寒枝棲影動人依古堞坐禪深明時尚阻
青雲歩半夜猶追白石吟自是海邊鷗伴
侣不勞金偈更降心
　　　　和江南道中懐茅山廣文南陽
　　　　博士三首
一片䡖帆背夕陽望三峯拜七眞堂(三茅二/许一陽)
(一郭是/為七眞)天寒疚漱雲牙浄雪壞晴梳石髮香
自拂煙霞安筆格獨開封檢試砂牀莫言
洞府能招隱㑹輾飈輪見玉皇
　　　　又
壷中行坐可携天何况林間息萬縁組綬
仕垂三品石珮環從落四公泉丹臺已運
隂陽火碧簡須雕次第仙(廣文王季/猶在塲中)想得雷平
春色動五芝煙甲又芊綿
　　　　又
良常應不動移文金醴從酸亦自醺(蓬莱公/洛廣休)
(以金醴口升待主/導主薄恨其味酸)桂父舊歌飛絳雪桐孫新韻倚玄
雲春臨柳谷鸎先覺曙蘸蕪香鶴共
聞珍重雙雙玉條脫盡慿三島寄羊君
　　　　早春雪中作呉體寄襲羙
迎春避臘不肯下欺芲凍草還飄然光塡
馬窟蓋塞外勢壓鶴巢偏殿巔山爐癭節
萬狀火墨突乾衰孤穗煙君披鶴􁐻獨自
立何人解道眞神仙
　　　　和呉中言情見寄韻
菰煙蘆雪是儂郷釣線隨身好坐忘徒愛
右軍遺點畫閒披左氏得膏肓無因月殿
聞移屧秪有風汀去採香莫問江邊漁艇
子玉皇看賜羽衣裳
　　　　和楊州看辛夷花韻
栁踈梅墮少春叢天遣花神别致功髙處
朶稀難避日動時枝弱易爲風堪将亂蘂
添雲肆若得千株便雪宫不待群芳應有
意等閒桃杏即爭紅
　　　　和行次野梅韻
飛棹參差拂早梅強欺寒色尚低徊風憐
薄媚留香與月㑹深情借艶開梁殿得非
蕭帝瑞齊宫應是玉兒媒不知謝客離腸
醒臨水剛添萬恨来
　　　和暇日獨處見寄
謝府殷樓少暇時又抛清宴入書帷三千
餘歳上下右八十一家文字竒(司馬遷書上下/紀三千餘歳太)
(玄有八十一/家廟名奇字)冷夢漢臯懐鹿隱静憐煙㠀覺鴻離
知君滿篋前朝事鳳諾龍奴借與窺
　　　　和襲羙見訪不遇
為愁煙岸老神䖀扶病呼児斸翠苕秖道
府中持簡牘不知林下訪漁樵花盤小墢
晴𥘉壓葉擁踈籬凍未燒倚杖徧吟春照
午一池冰段幾多消
　　　　詶襲羙見寄海蟹
薬盃應阻蟹螯香却乞江邊採捕郎自是
楊雄知郭索(太玄經云/蟹之郭索)且非何㣧敢鋹鍠(河胤侈/於食味)
(稍吹去其甚者/猶有魢腊糟蟹)骨清猶似含春靄沬白還疑帶海
霜強作南朝風雅客夜来偷酔早梅傍
　　　　和開元寺客省早景即事韻
日上罘罳疊影紅一聲清𣑽萬縁空䙰䙕
滿地貝多雪料峭入楼于闐風水榭𥘉抽
寥沈思竹䆫猶掛夢䰟中靈香散盡禅家
接誰共殷源小品同(辨正論/亦有九流一宣禪家者流殷浩讀/小品經下二百籖疑義以問支道林)
　　　　獨夜有懐因作呉軆寜襲羙
人吟側景抱凍竹鶴夢缺月沈枯梧清澗
無波鹿無魄白雲有根虬有鬚雲虬澗鹿
眞逸調刀名錐利非良圗不然快作燕市
飲笑撫肉枅(音磐)眠酒壚
　　　　闔閭城北有賣花翁討春之士
　　　　往往造焉因招襲羙
故城邊有賣花翁水曲舟輕去盡通十畒
芳菲為舊業一家烟雨是元功間添薬品
年年别笑指生涯樹樹紅若要見春歸處
所不過携手問東風
　　　　和襲美病中海石榴花盛發見
　　　　寄韻
紫府眞人餉露囊猗蘭燈燭未熒煌丹華
乞曙先後日金㷔欺寒却照霜誰與佳名
從海曲秪應芳裔出河陽那堪謝氏庭前
見一叚清香染郄郎
　　　　襲羙以春橘見惠因次韻詶謝
到春猶作凢秋鮮應是親封白帝煙良玉
有漿須讓味明珠無纇亦羞圎堪居漢苑
霜梨上合在仙家火棗前珍重更過三十
子不堪分付野人邊
　　　　和襲羙病中書情寄崔諌議韻
或偃虚齋或在公藹然林下昔賢風庭間
有蝶爭煙蘂簾外無人报水筒行藥不離
深幌底(時患/眠疾)寄書多向逺山中西園夜燭偏
堪憶曾為題詩刻半紅
　　　　詶病中見寄
逢花逢月便相招忽卧雲航隔野橋春恨
與誰同酩酊玄言何處問逍遥題詩石上
空廽筆拾蕙汀邉獨倚橈早晚却還巖下
電(襲羙時/有眼疾)共尋芳徑結烟條
　　　　和襲美病中孔雀
懶移金翠傍簷楹斜倚芳叢舊態生唯柰
瘴煙籠飲啄可堪春雨滯飛鳴鴛鴦水畔
廻頭羡荳蔻圗前舉眼驚爭得鷓鴣来伴
著不妨還校有心情
　　　　上元日道室焚修寄襲羙
三清今日聚靈官玉刺齊抽謁廣寒執蓋
冐花香寂歴侍晨交珮嚮闌珊(執蓋侍晨皆/仙之貴侣矣)將
排鳯節分階易欲校龍書下筆難唯有世
塵中小兆夜来心拜七星壇
　　　　正月十五日惜春寄襲羙
六分春色一分休滿眼東波盡是愁花匠
礙寒應束手酒龍多病尚垂頭無窮懶惰
齊中㪚有底機謀敵右侯見織短蓬裁小
檝挐煙閒弄箇漁舟
　　　　次襲羙病中見寄
日華風蕙正交光竭末相携藉草塘(竭謝玄/小字未)
(謝川/小字)佳酒旋傾􁭂醁嫩短船閒弄木蘭香煙
絲鳥拂来縈帶蘂㯼人収去約簧今日好
為聮句㑹不成剛為欠檀郎
　　　　春雨即事寄襲羙
小謝輕埃日日飛(小謝詠雨詣有/㪚漫似輕埃句)城邊江上阻春
暉雖愁野岸花房凍還得山家薬笋肥雙
屐著頻看齒折敗裘披苦見毛稀比隣釣
叟無塵事灑笠鳴蓑夜半歸
　　　　和襲羙見寄韻
雖失春城醉上期下帷裁徧未裁詩因吟
郢岸百畒蕙欲採啇崖三秀芝棲野鶴籠
寛使織施山僧飯别教炊但醫沈約重瞳
健不怕江花不滿枝
　　　　偶掇野𬞞寄襲美
野園煙裏自幽尋嫩甲香蕤引漸深行歇
毎依鵶舅影挑頻時見䑕姑心凌風藹彩
𥘉携籠帶露虚踈或貯襟欲助春盤還愛
否不妨蕭灑似家林
　　　　和襲羙卧疾感春見寄韻
共尋花思極飛騰病帶春寒去未能煙逕
水涯多好鳥竹牀蒲倚但髙僧須知日冨
為神授秖有家貧免盗憎除却數函圗籍
外更將何事結良朋
　　　　徐方平後聞赦因寄襲美
新春旒扆御翬軒海内𥘉傳渙汗恩秦獄
已収爲厲氣瘴江𥘉返未招䰟英材盡作
龍蛇蟄(時停/貢舉)戦地多成虎豹村除却數般傷
痛外不知何事及王孫
　　　　襲美以魚牋見寄因謝
擣成霜粒細鱗鱗知作愁吟幸見分向日
乍驚新繭色臨風時辯白萍文(魚子曰/白萍)好將
花下承金粉堪送天邊詠碧雲見倚小䆫
親襞染盡圗春色寄夫君
　　　　和襲羙病後春思韻
氣和靈府漸氤氲酒有賢人薬有君七字
篇章看月得百勞言語傍花聞閒尋古寺
銷晴日最憶深溪枕夜雲早晚共揺孤艇
去紫屏風外碧波文
　　　　襲羙以公齋小宴見招
早雲纔破漏春陽野客晨興喜又忙自與酌
量煎藥水别教安置曬書牀依方釀酒愁
遲去借様裁巾怕索將唯待𢾗般幽事了
不妨還入少年埸
　　　　京口
江干古渡傷離情㫁山零落春潮平東風
料峭客帆逺落葉夕陽天際明戰舸昔浮
千騎去釣舟今載一翁䡖可憐宋帝籌帷
處蒼翠無言草自生
　　　　潤州送人徃長洲
秋来頻上向呉亭每上思歸意剰生廢苑
池臺煙裏色夜村蓑笠雨中聲汀洲月下
菱船疾楊栁風髙酒斾䡖君住松江多少
日為甞鱸鱠與蓴羹
　　　　潤州江口送人謁池陽衛郎中
山翁曾約舊交懽須拂侯門側注冠月在
石頭揺戍風生江口亞帆竿閒隨野酔溪
聲閙獨伴清譚曉色殘待取新秋歸更好
九華蒼翠入楼寒
唐甫里先生文集卷之九
　　　　　　　笠澤陸龜蒙家魯望
　七言八句詩
　　　　襲羙以紗巾見惠因次韻詶謝
薄如蟬翅背斜陽不稱春前贈咼(女減/反)郎𥘉
覺頂寒生逺吹預憂頭白透新霜堪窺水
檻澄波影好拂花墻亞蘂香知有芙蓉留
自戴(桐柏真人戴/芙蓉冠也)欲峩煙霧訪黄房
　　　　聞襲羙有親迎之期因以寄賀
梁鴻夫婦欲雙飛細雨輕寒拂雉衣𥘉下
雪牎應眷戀次乗煙幰柰光輝參差扇影
分華月㫁續簫聲落翠微見說春風偏有
賀露花千朶照庭闈
　　　　襲羙以巨魚之半見分因以詶謝
誰與春江上信魚可憐霜刃截来𥘉鱗隳
似撤騷人屋腹断疑傷遠客書避網幾跳
山影破逆風曾蹙浪花虗今朝最是家童
喜免泥荒畦掇野𬞞
　　　　和館娃宫懐古韻
􁏫楣消落濯春雨蒼翠無言空断崖草碧
未能忘帝女燕䡖猶自識宫釵江山秖有
愁容在劒珮應和愧色理頼有伍貟騷思
少呉王纔免似荆懐
　　　　同襲羙遊北禪院(院即故司勲/陸郎中舊宅)
連延花蔓映風廊岸幘披襟到竹房居士
秖今開𣑽處先生曽是草玄堂清樽林下
看香印逺岫䆫中挂鉢囊今日有情消未
得欲将名理問思光
　　　　襲羙以紫石硯見贈以詩迎之
霞骨堅来玉自愁琢成飛燕古釵頭澄沙
脆弱聞應伏青鐡沈埋見亦羞㝡稱風亭
批碧簡好將雲竇漬流君能把贈閒吟客
徧冩江南物象酬
　　　　和孫發百篇将遊天台請詩贈行
直應天授與詩情百詠唯消一日成去把
彩豪揮下國歸參黄綬别春卿閒窺碧落
懐煙霧暫向金庭隠姓名珍重興公徒有
賦石梁深處是君行
　　　　和開元寺筍園寄章上人
春龍爭地養檀欒况是雙林雨後看迸出
似毫當垤㙞孤生如恨倚欄干凌虚勢欲
齊金刹折贈光冝照玉盤更待錦苞零落
後粉環髙下挶煙寒
　　　　薔薇
倚墻當戸自横陳致得貧家似不貧外布
芳菲雖笑日中含芒刺欲傷人清香往徃
生遥吹狂蔓看看及四鄰遇有客来堪玩
處一端晴綺照煙新
　　　　和詠開元寺佛鉢
空王𥘉受逞神功四鉢須臾現一重(至今鉢縁/有四重也)
持次想添香積飯覆時應帶歩羅鍾光寒
好照金毛鹿嚮静堪白耳龍從此寳函香
裏見不煩西去詣靈峯
　　　　詶襲羙夏首病愈見招韻
雨多青合是垣衣一幅蠻牋夜款扉葱帶
又聞寛沈約茅齋猶自憶王微方靈秖在
君臣正篆古須抛點晝肥除却伴談秋水
外野鷗何處更忘機
　　　　新夏東郊閒泛有懐襲羙
遲於春日好於秋野客相携上釣舟經略
彴時冠暫亞佩笭箵後帶頻搊兼葭鷺起
波揺笠村落𧖟眠樹挂鈎料得秖君能愛
此不争煙水似封侯
　　　　四月十五日道室書事寄襲羙
烏飯新炊􁝝􁂄香道家齊日以為常月苗
杯舉存三洞雲蘂函開叩九章一掬陽泉
堪作雨𢾗銖秋石欲成霜可中值著雷平
信為覓閒眠苦竹床
　　　　看壓新醅寄懐襲羙
暁壓糟牀漸有聲旋如荒澗野泉清身前
古態燻應出世上愁痕滴合平飲啄断年
同鶴儉風波終日㸔人争樽中若使常能
渌兩綬通侯揔強名
　　　　和登𥘉陽楼寄懐北平郎中
逺䆫浮檻亦成年幾伴楊公晝筵日暖煙
花曾撲地氣和星象却歸天閒将水石侵
軍壘酔引笙歌上釣船無限恩波猶在目
東風吹起細漪漣
　　　　和夏𥘉襲羙見訪題小齋韻
四隣多是老農家百樹維桑半頃麻盡趂
睛明修網架每和煙雨掉繰車啼鸎偶坐
身藏葉餉婦歸来鬢帶花不是對君吟復
酔更將何事送年華
　　　　和襲羙所居首夏適然有作韻
柿隂成列薬花空却憶桐江下釣筒亦以
魚鰕供熟鷺近縁櫻筍識隣翁閒分酒劑
多還少自記書籖白間紅更愛夜来風月
好轉思玄度對支公
　　　　和題逹上人藥圃二首
薬味多從逺客賫旋添花譜旋成畦三椏
舊種根應異九莭𥘉移葉尚低山莢便和
幽澗石水芝須帶本池泥從今直到清秋
日又有香苗㡬畨齊
　　　　又
淨名無語示清嬴藥草搜来喻更微一雨
一風皆遂性花開花落盡忘機教踈兎縷
金絃亂(兔絲/别名)自擁龍芻紫永肥莫怪獨親幽
圃坐病容銷盡欲依歸
　　　　和懐華陽潤卿博士三首
㡬降眞官授隱書洛公曽到夢中無眉間
入静三辰影肘後通靈五嶽圗北洞樹形
如曲蓋東凹山色似熏爐金墟福地能容
否頋作岡前蔣負芻
　　　　又
火景應難到洞宫蕭閒堂冷任天風談玄
塵尾抛雲底服散龍胎在酒中有路還將
赤城接無泉不共紫河通竒編早晚敖傳
授免以神僊問葛洪
　　　　又
終日焚香禮洞雲更思琪樹轉勞神曾尋
下泊(宫名)常經月不到中峯又累春仙道最
髙黄玉籙暑天偏稱白綸巾清齋若見茅
司命乞取朱兒十二斤
　　　　以竹夾膝寄贈襲羙
截得篔簹冷似龍翠光横在暑天中堪臨
薤簟閒慿月好向松䆫卧跋風持贈敢齊
青玉案酔吟偏稱碧荷筒添君雅具教多
著為著西齋譜一通
　　　　和夏景無事因懐章来二上人韻
簷外青陽有二梅折来堪下凍醪盃(離騷注/云盛夏)
(以醇酒/置冰上)髙杉自欲生龍腦小弁誰能寄鹿胎
麗事肯教飽沈謝談微何必減宗雷還聞
擬結東林社爭柰淵明酔不来
　　　　又
怱憶髙僧坐夏堂厭泉聲閙笑雲忙山重
海澹懐中印月冷風微宿上方病後書求
嵩少藥定廽衣染貝多香何時更問逍遥
義(道林有逍/遥逰别義)五粒松隂半石牀
　　　　桐江得一釣車以襲羙樂煙波
　　　　之思因出以為玩俄辱三篇復
　　　　杼詶答
旋屈金鈎劈翠筠手中盤作釣魚輪忘情
不效孤醒客有意閒窺百丈鱗雨似輕埃
時一起雲如髙蓋強相親任他華轂低頭
笑此地終無覆敗人
曽招漁侣下清潯獨蠒𥘉隨一錘深细輾
煙華無轍跡靜含風力有車音相呼野飯
依芳草迭和山歌逗逺林得失任渠但(平)
取楽不曾生箇是非心
病来懸著脆緡絲獨喜髙情為我持𢾗輻
尚凝煙雨態三篇能賦蕙蘭詞雲深石淨
閒眠穏月上江平放溜遲第一莫教諸此
境倚天功業待君為
　　　　和呉中書事寄漢南裴尚書
風清地右帶前朝遺事紛紛未寂寥三泖
凉波漁蕝動(逺祖士衡對晉武帝/以三泖冬温夏凉)五茸春草雉媒嬌
(五茸呉王獵/所茸各有名)雲藏野寺分金刹月在江楼倚玉簫
不用懐歸忘此景呉王看即奉弓招
　　　　和夏景冲澹偶作二首韻
蝉雀參差在扇紗竹襟䡖利籜冠斜壚中
有酒文園㑹琴上無絃靖節家芝畹煙霞
全覆穗橘洲風浪半浮花閒思兩地忘名
者不信人間髮解華
秖於池曲象山幽便是瀟湘浸石樓斜拂
芡盤䡖鶩下細穿菱線小鯢遊閒𨳩茗焙
甞須徧酔撥書帷卧始休莫道仙家無好
爵方詣還拜碧琳侯
　　　　和送李明府之任南海
春盡之官直到秋嶺雲處凭瀧楼居人愛
近沈珠浦候吏多来拾翠洲賨稅盡應輸
紫具蠻童多學佩金鈎知君不戀南枝乆
抛却經冬白罽裘
　　　　和寄題羅浮軒轅先生所居
鼎成仙馭入崆峒百世猶傳至道風暫應
青詞為穴鳯却思丹徼伴冥鴻金公的的
生爐際瓊刃時到夢中預恐浮山歸有日
載將雲室十洲東
　　　　和寄瓊州楊舎人
明時非罪謫何偏鵩鳥巢南更數千酒滿
椰盃消毒霧風隨蕉扇下瀧船入多薬戸
行狂蠱吏有珠官出俸錢秖以直誠天自
信不勞詩句詠貪泉
　　　　和宿報恩寺水閣
峯抱池光曲岸平月臨虚檻夜何清僧穿
小檜纔分影魚擲髙荷漸有聲因憶故山
吟易苦各横秋簟夢難成周顒不用裁書
勸自得凉天證道情
　　　　和酔中偶作見寄韻
海鶴飄飄韻莫儕在公猶與俗情乖𥘉呈
酒務求專判合禱山祠請自差永夜譚玄
侵罔象一生交態忘形骸憐君酔墨風流
甚㡬度題詩小謝齊
　　　　和寄滑州李副使貟外
洛生閒詠正抽毫忽傍旌旗着戰𫀆檄下
連營皆破膽劔離孤匣欲吹毛清秋月色
臨軍壘半夜淮聲入賊壕除却征南為上
将平徐功業更誰髙
　　　　和呉中言懐寄南海二同年
曾見淩風上赤霄盡将華藻赴嘉招城連
虎踞山圗麗路入龍編海舶遥江客漁歌
衝白荇野禽人語映紅蕉庭中必有君遷
樹莫向空臺望漢朝(交州記云有君遷樹有/朝臺尉他望漢所築)
　　　　和傷史拱山人
曾說山西欲去尋豈知霜骨葬寒林常依
浄住師冥目兼事容成學筭心(史斈浮圖/兼善筭術)逋客
預齋還𣑽唱老猿窺祭亦悲吟唯君獨在
江雲外誰誄孤貞置峴岑
　　　　白鷗(并序)
　楽安任君嘗為涇尉居呉城中地纔數
　畒而不佩俗物有池池中有㠀嶼池之
　南西北邊合三亭脩篁嘉木掩隱隈奥
　處其一不見其二也君好竒楽異喜文
　學名理之士所得皆清㪚凝瑩襲羙知
　而偕詣旣坐有白鷗翩然馴於砌下因
　請浮而翫之主人曰池中之族老矣每
　以豪㨿有鷗之始浮輒逐而害之今畏
　不敢入吁昔人之心蓄機事猶或舞而
　不下况害之哉且羽族麗于水者多矣
　獨鷗為閒睱其致不髙耶一旦水有鯨
　鯢之患陸有狐狸之憂儔侣不得命嘯
　塵埃不得澡刷雖䝉人之流賞亦天地
　之窮鳥也感而為詩邀襲羙同作
慣向溪頭漾淺沙薄煙微雨是生涯時時
失伴沈山影往往爭飛雜浪花晚樹清凉
還􁭛鳿舊巢零落寄兼葭池塘信羙應難
戀針在魚脣劔在鰕
　　　　懐楊台文楊鼎文二秀才
秋早相逢待得春崇蘭清露小山雲(崇蘭小山/郡中二堂)
寒花獨自愁中見曙角多同醒後聞釣具
每隨輕舸去詩題閒上小樓分重思醉墨
縦横甚書破羊欣白練裙
　　　　和襲羙謝友人惠人參
五葉𥘉成椴樹隂紫團峯外即雞林名參
鬼蓋須難見材似人形不可尋品第已聞
　　　　懐楊台文楊鼎文二秀才
秋早相逢待得春崇蘭清露小山雲(崇蘭小山/郡中二堂)
寒花獨自愁中見曙角多同醒後聞釣具
每隨輕舸去詩題閒上小樓分重思醉墨
縦横甚書破羊欣白練裙
　　　　和襲羙謝友人惠人參
五葉𥘉成椴樹隂紫團峯外即雞林名參
鬼蓋須難見材似人形不可尋品第已聞
升碧簡槜持應合重黄金慇懃潤取相如
肺封禪書成動帝心
　　　　嚴子重以詩逰於名勝間不幸
　　　　且沒襲美作詩序而弔之余和
每值江南日落春十年詩酒愛逢君芙蓉
湖上吟船倚翡翠巖前酔馬分秖有汀洲
連舊業豈無章䟽動遺文猶憐未卜佳城處
更斸要離冢畔雲
　　　　筭山
水繞蒼山固護來當時盤踞實雄才周郎
計䇿清宵定曹氏楼舡白晝灰五十八年
爭虎視三千餘騎騁龍媒何如今曰家天
下閶闔門臨萬國開
　　　　寄茅山何威儀二首
大小三峯次九華靈蹤今盡屬何家漢時
仙上雲巓鶴蜀地春開洞底花閒傍積嵐
尋瀑眼便凌殘雪探芝芽年來已奉黄庭
教夕錬腥魂暁吸霞
曾向人間拜節旄乍疑因夢到仙曹身䡖
曵羽霞襟狹䯻聳峩煙鹿幘髙山暖不葷
峯上薤水寒仍落洞中桃從聞此日捜竒
話轉覺魂飛夜夜勞
唐甫里先生文集卷之十
　　　　　　笠澤陸龜䝉字鲁望
　七言八句詩
　　　　早秋呉體寄襲羙
荒庭古樹只獨倚敗蝉殘蛩苦相仍雖然
詩膽大如斗爭奈愁腸牽似繩短燭𥘉添
蕙愰影微風漸折蕉衣稜安得彎弓似明
月快箭拂下西飛鵬
　　　　病中秋懐寄襲羙
病容愁思苦相兼清鏡無形未我嫌貪廣
異𬞞行徑窄故求偏薬出錢添同人㪚後
休賖酒雙燕辭來始下簾更有是非齊未
得重慿詹尹拂龜占
　　　　秋賦有期因寄襲羙(時將主/試貢士)
雲似無心水似閑忽思名在貢書間煙露
鹿弁聊懸著隣里漁舠暫解還文章病未
猶滿篋薬苗衰後即離山廣寒宮樹枝多
少風送髙低便可攀
　　　　和新秋即事三首韻
心似孤雲任所之世塵中更有誰知愁尋
冷落驚雙鬢病傳清凉減四支懐舊葉溪
終獨往宿枯杉寺已頻期兼須為月求髙
處即是霜輪殺滿時
帆檝衣裳盡釣徒徃來蹤跡遍三呉間中
展卷興亡小酔後題詩點畫麤松㠀伴譚
多道氣竹䆫孤夢豈良圗還須待致昇平
了即往扁舟放五湖
聲利從來解破除秋灘唯憶下桐廬鸕鷀
陣合殘陽少蜻蛚吟髙冷雨踈辯伏南華
論指指才非玄晏借書書當時任使眞堪
笑波上三年學炙魚
　　　　和南陽潤卿將歸雷平
朝市山林隱一般却歸那減卧雲懽墮堦
紅葉誰収得半盎清醪客酹乾玉笈詩成
吟處暁金沙泉落夢中寒真仙若降如相
問曽歩星罡遶醮壇
　　　　顧道士亡第子奉束帛乞銘於
　　　　襲羙因戯贈
童𥘉眞府召為郎君與抽毫刻便房亦謂
神仙同許郭不妨才力似班楊比於黄絹
朝市山林隱一般却歸那減卧雲懽墮堦
紅葉誰収得半盎清醪客酹乾玉笈詩成
吟處暁金沙泉落夢中寒真仙若降如相
問曽歩星罡遶醮壇
　　　　顧道士亡第子奉束帛乞銘於
　　　　襲羙因戯贈
童𥘉眞府召為郎君與抽毫刻便房亦謂
神仙同許郭不妨才力似班楊比於黄絹
詞尤妙酬以霜縑價未當唯我有文無賣
處筆鋒銷盡墨池荒
　　　　和訪寂上人不遇
芭蕉霜後石欄荒林下無人閉竹房經抄
未成抛素几錫鐶應撼過寒塘蒲團為拂
浮埃㪚茶噐空懐碧餑香早晚却還宗柄
社夜深風雪對禪牀
　　　　秋夕文宴
筆陣𥘉臨夜正清擊銅遥認小金鉦飛觥
壯若逰燕市覓句難於下趙城隔嶺故人
因㑹憶傍簷棲鳥帶吟驚梁王座上多詞
客丑韻甘心第七成(梁昭明甞文宴賦詩各/五韻劉孝威弟七方成)
　　　　代廣文詶襲美見贈韻
不知天隱在何郷且欲煙霞跡暫雙鶴廟
未能齊月馭鹿門聊擬並雲牎蘚衘荒磴
移桑屐花浸春醪挹石缸莫惜查頭容釣
伴也應東印有餘江
　　　　和寄毗陵魏䖏士朴
經苑𥘉成墨沼開何人林下肯尋来若非
宗測圗山後即是韓康賣薬廻溪籟自吟
朱鷺曲沙雲還作白鷗媒唯應地主公田
熟時送君家麴蘖材
　　　　和𥘉冬偶作寄南陽潤卿韻
逐日生涯敢計冬可嗟寒事落然空䆫憐
伴也應東印有餘江
　　　　和寄毗陵魏䖏士朴
經苑𥘉成墨沼開何人林下肯尋来若非
宗測圗山後即是韓康賣薬廻溪籟自吟
朱鷺曲沙雲還作白鷗媒唯應地主公田
熟時送君家麴蘖材
　　　　和𥘉冬偶作寄南陽潤卿韻
逐日生涯敢計冬可嗟寒事落然空䆫憐
返照縁書小庭喜新霜為橘紅衰栁尚能
和月動敗蘭猶擬倩煙籠不知海上今清
淺試與飛書問洛公
　　　　和冬暁章上人院
山寒偏是暁来多况值禅牎雪氣和病客
功夫經未演故人書信納新磨間臨靜案
修茶品獨傍深溪記藥科從此逍遥知有
地更乗清月伴君渦
　　　　和題周尊師所居
見說身輕鶴不如石房無侶共雲居清晨
自削靈香柹獨夜空吟碧落書十洞飛精
應徧吸一簪龝髮未曾梳知君便入懸珠
㑹早晚東騎白鯉魚
　　　　寒夜文宴(淂驚字)
各將寒調觸詩情旋見微澌入硯生霜月
滿庭人暫起汀洲半夜鴈𥘉驚三清每爲
仙題想一日多　累句傾千里建康衰草
外含毫誰是憶昭明
　　　　送潤卿還華陽
何事輕舟近臘回茅家兄弟欲歸来(􁀊司命/以三月)
(十八日十二月二/日㑹于華陽天)封題玉洞虗無奏點檢霜壇沆瀣
杯雲肆先生分氣調山圗公子愛詞才殷
勤爲向東卿薦灑掃含真雪後臺
　　　　和新羅弘惠上人請襲羙爲靈
　　　　鷲山周禪師碑將還以詩送之
一函迢遞過東瀛秖為先生處乞銘已得
雄詞封静檢却懐孤影在禪庭春過異國
人應冩夜讀滄洲怪亦聽遥想勒成新塔
下望空盡碧禮文星
　　　　和寒日書齋即事三首每篇各
　　　　用一韻
不必探幽上欝岡公齋吟嘯亦何妨唯求
　　　　鷲山周禪師碑將還以詩送之
一函迢遞過東瀛秖為先生處乞銘已得
雄詞封静檢却懐孤影在禪庭春過異國
人應冩夜讀滄洲怪亦聽遥想勒成新塔
下望空盡碧禮文星
　　　　和寒日書齋即事三首每篇各
　　　　用一韻
不必探幽上欝岡公齋吟嘯亦何妨唯求
薏苡供僧食别著氍毹待客牀春近帶煙
分短蕙暁来衝雪撼踈篁餘杭山酒猶封在
遥囑髙人未肯嘗
已上星津八月槎文通猶自學丹砂(江文通有丹/砂可斈賦)
仙經冩得空三洞隱士招来别九華静對
眞圗呼緑齒偶開丹室問黄牙方諸更是
憐才子錫賚於君合有差
名價皆酬百萬餘尚憐方丈講玄虚西都
　　　　和寄題玉霄峯葉涵象尊師所居
天台一萬八千丈師在浮雲端掩扉永夜
秖知星斗大深秋猶見海山微風前㡬降
青毛節雪後應披白羽衣南望煙霞空再
拜欲将飛魄問靈威
　　　　南陽廣文博士還雷平後寄
微微春色染林塘親撥煙霞生澗房隂洞
雪膠知未入濁醪風破的偷甞芝臺暁用
金鐺煮星度間將玉鉿量㡬遍侍晨官欲
降曙壇先起獨焚香
　　　　和題支山南峯僧韻
眉毫霜細欲垂肩自說𥘉棲海嶽年萬壑
煙霞秋到一林風雨夜深禅時翻貝葉添
新藏間揷松枝護小泉好是清冬無外事
匡牀齋罷向陽眠
　　　　送少董卿逰茅山
威輦髙懸度世名至今仙裔作公卿將隨
羽節朝珠闕曾佩魚符管赤城(董甞判/台州)雲凍
尚含孤石色雪乾猶墮古松聲應知四扇
靈方在待取歸時緑髮生
　　　　和寄懐南陽潤卿
髙抱相逢各絶塵水經山䟽不離身才情
未擬湯從事玄解猶嫌竺道人霞染洞泉
渾變紫雪披江樹半知春誰憐故國無生
計唯種南塘二畒芹
　　　　襲羙將以緑罽為贈因成四韻
三􁦭風霜利苦刀䄡䄖吹断罥蓬蒿病中
秪自悲龍具世上何人識羽袍狐貉近懐
珠履貴薜蘿遥羡白巾髙陳王輕暖如相
遺免致衰荷效廣騷
　　　　和過張祐䖏士丹陽故居(并序)
　張祐字承吉元和中作宫體小詩辭曲
　艶發當時輕薄之流能其才合譟得譽
　及老大稍窺建安風格誦樂府録知作
　者本意短章大篇往往間出諌諷怨譎
　時與六義相左右善題目佳境言不可
　穆置别䖏此為才子之最也由是賢俊
　之士及髙位重名者多與之㳺謂有鵠
　鷺之野孔翠之鮮竹栢之貞琴磬之韻
　或薦之於天子書奏不下亦受辟諸侯
　府性狷介不容物輒自劾去以曲阿地
　古澹有南朝之遺風遂築室種樹而家
　焉性嗜水石常悉力致之從知南海間
　罷職載羅浮石筍還不蓄善田利産為
　身後計死未二十年而故姬遺孕凍餒
　不睱前所謂鵠鷺孔翠竹柏琴磬之家
　雖朱輪尚乗遺編尚吟未甞一省其孤
　而恤其窮也噫人假之為玩好不根於
道義耶懼其怨刺於神明耶天果不愛
　才没而猶譴耶吾一不知之友人顔弘
　至江南道中訪其廬作詩弔而序之屬
　余應和余汩没者不足哀承吉之道邀
　襲羙同作庶乎承吉之孤倚其傳而有
　憐者
勝華通子共悲辛荒􁦭今爲舊宅隣一代
交遊非不貴五湖風月合教貧䰟應絶地
為才鬼名與遺編在史臣聞道平生偏憂
石至今猶泣洞庭人
　　　　和襲羙寄廣文
忽辭明主事眞君直取姜巴路入雲龍篆
拜時輕誥命霓襟披後小玄纁峯前北帝
三元㑹石上東卿九錫文應笑世間名利
火等間靈府剰先焚
　　　　和襲羙先輩悼鶴
一夜圎吭絶不鳴八公虚道得千齡方添
上客雲眠思怱伴中仙劍解形但掩叢毛
穿古堞永留寒影在空屏居才幸自清如
水更向芝田為刻銘
　　　　幽居有白菊一叢因而成詠呈
　　　　知已
還是延年一種材(菊之/别名)即將瑶朶冒霜𨳩不
如紅艶臨歌扇欲伴黄英入酒盃陶令接
籬堪岸著梁王髙屋好欹來(梁朝有白/紗髙屋㡌)月中若
有閑田地為勸常娥作意栽
　　　　和傷開元觀顧道士
何事神超入杳冥不騎孤鶴上三清多應
白簡迎將去即是朱陵錬更生藥奠肯同
椒醑味雲謡空替薤歌聲武皇徒有飄飄
思誰問山中宰相名
　　　　和酔中即席贈潤卿博士韻
共是虚皇簡上仙清詞如羽欲飄然登山
凡著㡬緉屐破浪欲乗千里船逺夢只留
丹井畔間吟多在酒旗前誰知海上無名
者只記漁歌不記年
　　　　送淅東徳師侍御罷府西㱕
王謝遺蹤玉籍仙三年閒上鄂君船詩懐
白閣僧吟苦俸買青田鶴價偏行次野楓
臨逺水酔中衰菊卧凉煙芙蓉㪚盡西歸
去唯有山隂九萬牋
　　　　送羊振文先輩往桂陽歸覲
風雅先生去一麾過庭才子趣歸期(時使君/丈人自)
(毛詩博/士出牧)譲王門外開帆葉義帝城中望㦸支
郢路漸寒飄雪逺湘波𥘉暖漲雲遲靈均
精魄如能問又得千年賈傅詞
　　　　襲羙留振文宴龜䝉不赴次韵
　　　　詶謝
綺席風𨳩照露晴秖將茶荈代雲觥繁絃
似玉紛紛碎佳妓如鴻一一驚毫健㡬多
飛藻客羽寒寥落映花鸎幽人獨自西牎
晚閒凭香㮒反照明
　　　　和重送圎載上人㱕日本國
老思東極舊巖扉却待秋風泛舶歸膮𣑽
陽烏當石磬夜禪隂火照田衣見翻經論
多盈篋親植杉松大㡬圍遥想到時思魏
闕只應遥拜望斜暉
　　　　和禇家林亭
一陣西風起浪花遶欄干下散瑶華髙牎
曲檻仙侯府卧葦荒芹白鳥家孤㠀待寒
凝片月逺山終日送餘霞者知方外還如
此不要乗秋上海槎
　　　　歸鴈
北走南征像我曹天涯迢遞翼應勞似悲
邊雪音猶若𥘉背岳雲行未髙月㠀栖防
暗繳風灘斜起避驚濤時人不問随陽意
空拾欄邊翡翠毛
　　　　王先輩草堂
松徑隈雲到靜堂杏花臨澗水流香身從
亂後全家隱日校人間一倍長金緑(疑作/籙)漸
加新品秩玉皇偏賜羽衣裳何如聖代弹
冠出方朔曾爲漢侍郎
　　　　句曲山朝眞詞二首(并序)
　歳三月十八日句曲山道士朝真于大
茅峯上學神仙有至自千萬里者余距
華陽天程止信宿塵約不能遂去馳神
旦旦忽若戴昇矣因作朝眞詞迎送客
　二解以自塞意
　　　　迎真
九華磬答寒泉急十蕝幡揺翠㣲濕司命
𥙿旌未下来焚香抱簡凝神立殘星下照
霓襟冷缺月纔分鶴輪影空洞靈章發一
聲春來萬壑煙花醒
　　　　送眞
縈雲鳳髻飄然解王鉞玄干儼先邁朝眞
弟子悄無言再拜碧杯添沆瀣火鈴跳躍
龍毛蓋腦髮青青赮綷萬象銷沈一瞬間
空餘月外聞殘珮
　　　　傷越
越谿自古好風煙盗束兵纏已半年訪戴
客愁隨水逺浣紗人泣共埃捐臨焦頼灑
王師雨欲墮重登刺史天早晚山川盡如
故清吟閒上鄂君舡
唐甫里先生文集卷之十一
　　　　　　笠澤陸龜蒙字魯望
　七言絶句詩
　　　　自遣詩三十首(并序)
　　自遣詩者震澤别業之所作也故疾
　　未平厭厭卧田舎中農夫日以耒耜
　　事相聒每至夜分不睡則百端興懐
　　攪人思益紛亂無緒且詩者特也謂
　　持其情性使不暴去因作四句詩累
　　至三十絶絶各有意旣曰自遣亦何
　　必題為
五年重别舊山村樹有交柯犢有孫更感
卞峰顔色好暁雲纔㪚便當門
雪下孤村淅淅鳴病魂無睡洒来清心揺
秖待東牎暁長媿寒雞第一聲
多情多感自難忘秖有風流共古長座上
不遺金帶枕陳王詞賦為誰傷
甫里先生未白頭酒旗猶可戰髙楼長鯨
好鱠無因得乞取艅艎作釣舟
花瀬𪷟𪷟紫氣昏(紫花瀬在/顧渚/歩)水邊山曲更深村
終須㨂取幽栖䖏老檜成雙便作門
隂洞曾為採藥行冷雲凝絶燭微明玉芝
𫾣折琤然墮合有眞人上姓名
長嘆人間髮易華暗將心事許烟霞病来
前約分明在薬鼎書囊便是家
醖得秋泉似玉容比於雲液更應濃思量
北海徐劉輩枉向人間號酒龍
羊偘(口早口/汗二切)多應自古豪解盤金矟置纎腰縱
然此事敎䨇得不博溪田二頃苗
偶然攜稚看微波臨水春寒一倍多便使
筆精如逸少懶能書字換羣鵝
昔聞莊叟迢迢夢又道韓生苒苒飛知有
姓名聊寄問更無言語抱斜暉
雪侵春事太無端舞急微還近臘寒應是
也疑眞宰恠休時猶未徧林巒
數尺逰絲墮碧空年年長是惹東風争知
天上無人住亦有春愁鶴髮翁
誰使寒鴉意緒嬌雲晴山晚動情憀亂和
殘照紛紛舞應索陽烏次第饒
古往天髙事渺茫爭知靈媛不凄凉月娥
如有相思淚秪待方諸寄两行
本來雲外寄閑身逺與溪雲作主人一夜
逆風愁四㪚曉来零落傍衣巾
淵明不待公田熟乗興先秋解印歸我為
餘糧春未去到頭誰是復誰非
雲擁根株抱石危斵来文似痩蛟螭幽人
帶病慵朝起秖向春山盡日欹
月澹花閑夜已深宋家㣲詠若遺音　思
萬古無人賞露濕清香獨滿襟(宋玉有/微詠賦)
南岸春田手自農往来横截半江風有時
不耐䡖橈興暫欲蓬山訪洛公
賢逹垂竿小隱中我来眞作捕魚翁前溪
一夜春流急巳學嚴灘下釣筒
水國君王又姓蕭風情由是冠南朝靈和
殿下巴江栁十二旒前舞翠條
強梳蓬鬢整斜冠片燭光微夜思闌天意
最饒惆悵事單栖分付與春寒
無多薬圃近南榮合有新苗次第生稚子
不知名品上恐隨春草鬪輸嬴
一派溪隨箬下流春来無處不汀洲漪瀾
未碧蒲猶短不見鴛鴦正自由
山下花明水上曛一橈青翰破霞文越人
但愛風流客繡𬒳何須屬鄂君
妍華須是占時生準擬差肩不近情佳麗
㡬時腰不細荆王辛苦致宫名
奼女精神似月孤敢將容易入洪爐人間
縱道鈆華少蝶翅新篁未肯無
貞白求丹變姓名主恩潜助亦無成侯家
竟換梁天子王整徒勞作外兵
春雨能膏草木肥就中林野碧含滋唯餘
病客相逢背一夜寒聲減四肢
　　　　别墅懐歸
東去滄溟百里餘㳂江潮信到吾廬就中
家在蓬山下一日堪憑兩寄書
　　　　野芹井
朱閣前頭露井多碧梧桐(一本作/桃花)下美人過寒
泉未必能如此柰有銀缾素綆何
　　　　南征
丞相南征定有無幕中誰是騁良圖遥知
賊膽縱横破繞帳生犀一萬株
　　　　北渡
江客柴門枕浪花鳴機寒艣任謳鴉䡖舟
過去眞堪畫驚起鸕鷀一陣斜
　　　　夜泊詠棲鴻
可憐霜月暫相依莫向衡陽趂涿飛同是
江南寒夜客羽毛單薄稲粱微
　　　　早行
冰寒孤棹觸天文直似乗槎去問津縦使
碧虗無限好客星名字也愁人
　　　　木蘭堂
洞庭波浪渺無津日日征帆送逺人㡬度
木蘭舟上望不知元是此花身
　　　　和襲羙春夕陪崔諫議櫻桃園宴
佳人芳樹雜春蹊花外煙𪷟月漸低㡬度
艶歌清欲轉梳鸚驚起不成棲
　　　　和松江早春
栁下江飡待好風暫時還得狎漁翁一生
無事煙波足唯有沙邊水勃公
　　　　和女墳湖(即呉王葬/女之所)
水平波淡遶廻塘鶴殉人沈萬右傷應是
離䰟雙不得至今沙上少鴛鴦
　　　　和㤗伯廟
故國城荒徳未荒年年椒奠濕中堂邇来
父子争天下不信人間有讓王
　　　　和宿木蘭院
苦吟清漏迢迢極月過花西尚未眠猶憶
故山欹警枕夜来嗚咽似流泉
　　　　和重題薔薇
穠華自古不得乆况是倚春春巳空更𬒳
夜來風雨惡滿階狼藉没多紅
　　　　和春夕酒醒
㡬年無事傍江湖酔倒黄公舊酒壚覺後
不知新月上滿身花影倩人扶
　　　和木蘭後池三詠
　　　　重臺蓮花
水國煙郷足芰荷就中芳瑞比難過風情
爲與呉王近紅蕚常敎一倍多
　　　　浮萍
晚来風約半池明重疊侵沙緑罽成不用
臨池重相笑最無根蔕是浮名
　　　　白蓮
素蘤多䝉别艶欺此花眞合在瑶池還應
有恨無人覺月曉風清欲墮時
　　　　和重題後池
曉煙清露暗相和浴鴈浮鷗意緒多却是
陳王詞賦錯枉將心事託微波
　　　　和胥門閒泛
細漿輕撶下白蘋故城花謝緑隂新豈無
今日逃名士試問南塘着屧人
　　　　襲羙𥘉植松桂偶題
軒隂冉冉移斜日寒韻泠泠入晚風煙格
月姿曾不改至今猶似在山中
　　　　和館娃宫懐古五絶
三千雖衣水犀珠半夜夫差國暗屠猶有
八人皆二八獨教西子占亡呉
一宫花渚漾漣漪俀墮鴉鬟出繭眉可料
座中歌舞䄂便將殘節拂降旗
㡬多雲榭倚青冥越㷔焼來一片平此地
最應沾恨血至今春草不匀生
江色分明練遶臺戰帆遥隔綺䟽開波神
自厭荒滛主句踐樓舡穏帖来
寳袜香綦碎曉塵亂兵誰惜似花人伯勞
應是精靈使猶向殘陽泣暮春
　　　　和虎丘寺西小溪閒泛三絶
樹號相思枝拂地鳥語提壷聲滿溪雲涯
一里千萬曲直是漁翁行也迷
荒栁卧波渾似困宿雲遮塢未全癡雲情
栁意蕭蕭㑹若問諸餘揔不知
每逢孤嶼一倚檝便欲狂歌同採薇任是
煙蘿中待月不妨欹枕扣舷㱕
　　　　和天竺寺八月十五夜桂子
霜實常聞秋半夜天台天竺墮雲岑(垂拱中天/台桂于落)
(一百餘/早止)如何兩地無人種却是湘灕是桂林
　　　　戲題襲羙書印囊
鵲衘龜顧妙無餘不愛封侯愛石渠應笑
休文過萬卷至今誰道沈家書
　　　　和釣侣二章
一艇輕撶看曉濤接籬抛下漉春醪相逢
便倚兼葭泊更唱菱歌擘蟹螯
雨後沙虚古岸崩魚梁移入亂雲層歸時
月墮汀洲暗認得妻兒結網燈
　　　　和寄同年韋校書
萬古風煙滿故都清才搜括妙無餘可中
寄與芸香客便是江南地里書
　　　　和𥘉冬偶作
桐下空堦疊緑錢貂裘𥘉綻擁髙眠小壚
低幌還遮掩酒滴灰香似去年
　　　　和酔中寄一壷并一絶
酒痕衣上雜莓苔猶憶紅螺一兩盃正𬒳
遶籬荒菊笑日斜還有白衣来
　　　　和再韻
堦下飢禽啄嫩苔野人方倒病中盃寒𬞞
賣却還沽喫可有金貂換得来
　　　　和重玄寺雙矮檜
可憐煙刺是青螺如到雙林誤禮多更憶
早秋登北固海門蒼翠出晴波
　　　　酔中戲贈襲羙
南北風流舊不同傖呉今日若相通病来
猶伴金盃滿欲得人呼小禇公
　　　　潤卿遣青䭀飯
舊聞香積金仙食今見青精玉斧飡自笑
鏡中無骨録可能飛上紫雲端
　　　　文讌招潤卿博士辭以道侣將
　　　　至一絶寄之
僊客何時下鶴翎方瞳如水腦華清不過
傳逹楊君夢從許人間小兆聽
　　　　再招
遥知道侣談玄次又是文交麗亊時雖是
寒輕雲重日也留花簟待徐摛
　　　　齊梁怨别
寥寥缺月看將落簷外霜華染羅幕不知
蘭棹到何山應倚相思樹邉泊
　　　　玩金雞鵬戍照襲哭
音向溪邉泊摩嘆至令猶憶浪苑友不夕
鏤羽従者霧堪與駑騖覺久闻
　　　間若難遞互甘(双咀十上/虫槃咅)
　　　　鳴蜩早
閒未併仗柴門口鳥下庾杖咏叱各周歩
一池鏡半日十年聴此援如􁦭
　　　　野態眞
君如有慈馳口里千品無蟻向藝能心略
呀健唯夬立人門闻边家义陌
　　　　松𨳩斟
子山園聲隣幽木公幹詞帯敎辛門月上
夙傲市堆甚斗贖何惜王盈槽
　　　　秋巖泉
已甘矛洞三君食夕買桐江一渠山衣子
懶髙沐浪白水禽飛畫的舟还
　　　　當軒鶴
自笑與人華好尚田家山客共柴車干時
未似接盧雀烏道間携相爾書
　　　　薬名離合夏日即事三首
乗屐着来幽砌滑石􁁏煎得逺泉甘草堂
柢待新秋景天色微凉酒半酣
避暑㝡須從朴野葛巾筠席更相當歸来
又好乗凉釣藤蔓隂阥着雨香
窓外曉簾還自春桓烟蘭露思晴空青箱
有意終須續断簡遺編一半通
　　　　和懐錫上藥名離合二首
鶴伴前溪栽白杏人来隂洞冩松枯蘿深
境静日欲落石上未眠聞逺鐘
佳句成来誰不伏神丹愉去亦須防風前
莫怪携詩藁夲是吴吟盪漿郎
　　　　和懐鹿門縣名離合二首
雲客䨱枕無非白水色侵磯直是藍曰種
紫芝飡可夀春来何事戀江南
竹溪深處猿同宿松閣秋来客共登封逕
古苔侵石鹿城中誰解訪山僧
　　　　寄題天台囯清寺斉梁體
峯帶楼臺天外立明河色近罘罳濕松間
石上定僧寒半夜楢溪水声急
　　　　和諫議詶先輩霜菊
紫莖芳艶照西風秖怕霜華掠㫁叢
病夫難強飲應湏速自召車公
　　　　寒食古人名
𥘉寒朗詠徘徊立欲謝玄關早晚開昨日
登楼望秋色魚梁鴻鴈㡬多来
　　　　和臯橋
横絶春流架㫁虹凭欄猶思五噫風今来
未必非梁孟却是無人継伯通
　　　　和襲羙悼鶴
鄷都香稲字重思遥想飛䰟去未飢争柰
野鴉無数健黄昏来占舊棲枝
　　　　和醉中襲羙先起
莫唱艶歌凝翠黛巳通仙籍在金閨他時
若寄相思淚紅粉痕應伴紫泥
　　　　和酒病偶作
桞踈桐下晚牎明秪有㣲風為析醮唯欠
白綃籠解散(解㪚王險髻名/時人皆慕之也)洛生閒詠两三聲
　　　　億白菊
稚子書傳白菊開西成相滯未容廻月明
階下牎紗薄多少清香透入来
　　　　和同潤卿寒夜訪襲羙各惜其
　　　　志韻
酔韻飄飄不可親掉頭吟側華陽巾如能
跂脚南窓下便是羲皇世上人
　　　　和寒夜文醼潤卿有期不至
細雨輕觴玉漏終上清詞句落吟中松斎
一夜懐貞白霜外空聞五粒風
　　　　移石盆
移淂龍泓㶑灔寒月輪𥘉下白雲端無人
盡曰澄心坐倒影新篁一两竿
　　　　石竹花詠
曽看南朝昼国娃古羅衣上碎明霞而今
莫共金錢闘買却春風是此花
　序目至卷六十三日往西山在舟中校舟行欹側筆勢歪斜
　手校幾不成字十五晚帰十六酬應一日至十七始校此卷七至卷十
　一時因山行遇風頸中作痛幾不䏻抝項殊爲困　聊藉校勘以破
　寂寥　小春望後二日　復編
唐甫里先生文集卷之十二
　　　　　　　笠澤陸龜蒙字魯
　七言絶句詩
　　　　和友人許惠酒以詩徴之
凍醪𥘉漉嫰如春輕蟻漂漂雜蘂塵得伴
方平同一醉明朝應作蔡經身
　　　　圎載上人挾儒書歸日本國
九流三蔵一時傾萬軸光凌渤澥聲從此
遺編東去後却應荒外有諸生
　　　　聞吟
閒吟料得三更盡始把孤燈背竹牎一夜
西風髙浪起不教歸夢過寒江
　　　　秘色越噐
九秋風露越寒開奪得千峯翠色来好向
中宵盛沆瀣共嵇中散鬪遺杯
　　　　景陽宫井
古堞煙埋宫井樹陳主呉姬墮泉處舜没
蒼梧萬里雲却不聞將二妃去
　　　　江南二首
便風船尾香秔熟細雨􁉞頭赤鯉跳待得
江飱閒望足日斜方動木蘭橈
村邊紫荳花垂次岸上紅梨葉戰𥘉莫怪
煙中重回首酒家青紵一行書
　　　　溪思雨中
雨映前山萬絇絲艣聲衝破似鳴機無端
織得愁成段堪作騷人酒病衣
　　　　江城夜泊
漏移寒箭丁丁急月掛虚弓藹藹明此夜
離䰟堪射斷更須江笛兩三聲
　　　　宫人斜
草着愁煙似不春晚鶯哀怨問行人湏知
一種埋香骨猶勝昭君作虜塵
　　　　送棊客
滿目山川似勢棊况當秋鴈正斜飛金門
若召羊玄保賭取江東太守歸
　　　　漢宫詞
招靈閣上霓旌絶梁栢臺中珠翠稠一身
三十六宫夜露滴玉盤青桂秋
　　　　上清
玉林風露寂寥清仙妃對月閒吹笙新篁
冷澀曲未盡細拂雲枝棲鳯驚
　　　　秋荷
蒲茸承露有佳色茭葉束煙如効顰盈盈
一水不得渡冷翠遺香愁向人
　　　　有别二首
且將絲䋏繫蘭舟醉下煙汀减去愁江上
有樓君莫上落花随浪正東流
池上已㸔鶯舌黙雲間應即鴈翰開唯愁
别後當風立萬樹將秋入恨來
　　　　病中暁思
月隨霜西竹井寒轆轤絲凍下瓶難幽人
病乆渾成渇愁見龍書一鼎乾
　　　　逆友之湖上
故人溪上有漁舟竿倚風蘋夜不收欲寄
一凾聊問訊洪喬寕作置書郵
　　　　寒日逢僧
瘦脛髙褰𣑽屧輕野塘風勁錫環鳴如何
不向深山裏坐擁閒雲過一生
　　　　冬桞
桞汀斜對野人牎零落衰條傍暁江正是
霜風飄断處寒鷗驚起一雙雙
　　　　寄友
敬亭寒夜溪聲裏同聽先生講太玄上得
雲梯不回首釣竿猶在五湖邊
　　　　㠀樹
波濤漱苦盤根淺風雨飄多着葉遅逈出
孤煙殘照裏鷺鷥相對立髙枝
　　　　頭陀僧
萬峯圍繞一峯深向此長脩苦行心自掃
雪中歸鹿跡天明恐𬒳獵人尋
　　　　晚渡
半波風雨半波晴漁曲飄秋野調清各様
蓮船逗村去笠簷簑𬒮有殘聲
　　　　贈老僧二首
枯皃自同霜裏木餘生唯指佛前灯少時
冩得坐禪影今見問人何處僧
自有家山供衲線不離溪曲取庵茅舊曽
聞說林中鳥定後長来頂上巢
　　　　憶山泉
一夜寒聲来夢裏平明着屐到聲邉心期
盛夏重過此脫却荷衣石上眠
　　　　白芙蓉
澹然相對却成勞月染風裁箇箇髙似說
玉皇親謫墮至今猶着水霜袍
　　　　嚴光釣臺
片帆竿外揖清風石立雲孤萬古中不是
狂奴為故態仲華争得黒頭公
　　　　讀陳拾遺集
蓬顆何時與恨平蜀江衣帶蜀山輕尋聞
騎士梟黄祖自是無人祭禰衡
　　　　呉宫懷古
香徑長洲盡棘叢奢雲艶雨秖悲風呉王
事事湏亡國未必西施勝六宫
　　　　送琴客之建康
蕙風杉露共泠泠三峽寒泉漱玉清君到
南朝訪遺事栁家雙鎻舊知名
　　　　閨怨
白拾行人又逺逰日斜空上映花樓愁絲
堕絮相逢着絆惹春風卒未休
　　　　丁香
江上悠悠人不問十年雲外醉中身殷勤
解却丁香結縦放繁枝散誕春
　　　　種蒲
杜若溪邊手自移旋抽煙劔碧參差何時
織得孤帆去懸向秋風訪所思
　　　　范蠡
平呉專越禍胎深豈是功成有去心句踐
不知嫌鳥喙歸來猶自鑄良金
　　　　山僧二首
山蘚㡬重生草履澗泉長自滿銅缾時將
如意敲眠虎遣向林間坐聽經
一夏不離蒼㠀上秋来頻話石城南思歸
瀑布聲前坐却把松枝拂舊庵
　　　　上雲樂
青絲作筰桂爲船白兎擣藥蝦蟇丸便浮
天漢泊星渚回首笑君承露盤
　　　　眠
一簟臨牎薤葉秋小簾風蕩半離鈎䰟清
雨急夢難到身在五湖波上頭
　　　　行
尋人直到月塢北覓鶴便過雲峯西只今
猶有踈野調但繞莓苔風雨畦
　　　　倚
橘下凝情香染巾竹邊留思露揺身背煙
垂手盡日立憶得山中無事人
　　　　吟
憶山揺膝石上晚懐古掉頭溪畔凉有時
得句一聲發驚起鷺鷥和夕陽
　　　　食
日午空齊帶睡痕水𬞞山藥薦盤飱林烏
信我無機事長到而今下石盆
　　　　坐
偶避蟬聲來隙地忽随鴻影入遼天閒僧
不㑹寂寥意道學西方人坐禪
　　　　新沙
渤澥聲中漲小隄官家知後海鷗知蓬萊
有路教人到應亦年年稅紫芝
　　　　鄴官詞二首
魏武平生不好香楓膠蕙炷㓗宫房可知
遺令非前事却有餘薰在繡囊
花飛蝶駭不愁人水殿雲廊别置春曉日
靚粧千騎女白櫻桃下紫綸巾
　　　　古别
僊人左手把長箭欲射日烏烏不棲何事
離情畏明發一心唯恨汝南雞
　　　　髙道士
峨眉道士風骨峻手把玉皇書一通東逰
借得琴髙鯉騎入蓬莱清淺中
　　　　𬞞食
孔融不要留殘膾庾恱無端恡子鵝香稻
熟来秋菜嫰伴僧飱了聽云何
　　　　寄逺
縹梨花謝鶯口吃黄犢少年牛未歸畫扇
紅絃相揜映獨看斜月下簾衣
　　　　山中僧
手關一室翠微裏日暮白雲棲半間白雲
朝出天際去若比老僧猶未閒
　　　　洞宫秋
濃霜打葉落地聲南溪石泉細泠泠洞宮
寂寞人不寐坐見月生雲母屏
　　　連昌宫詞二首
　　　　門
金鋪零落獸鐶空斜揜雙扉細草中日暮
鳥歸宫樹緑不聞鴉軋閉春風
　　　　階
草没苔封疊翠斜墜紅千葉擁殘霞年年
直為秋霖苦滴䧟青珉隠起花
　　　　懐宛陵舊逰
陵陽佳地昔年逰謝眺青山李白樓惟有
日斜溪上思酒旗風影落春流
　　　　松石暁景圖
霜骨雲根慘澹愁宿煙封着未全収將歸
與說文通後冩得松江岸上秋
　　　　釣車
小輪輕線妙無雙曾伴幽人酒一缸洛客
見時如有問輾煙衝雨過桐江
　　　　漉酒巾
靖節髙風不可攀此巾猶墜凍醪間偏冝
雪夜山中戴認取時情與醉顔
　　　　華陽中
蓮花峯下得佳名雲褐相兼上鶴翎須是
古壇秋霽後静焚香炷禮寒星
　　　　方響
擊霜寒玉亂丁丁花底秋風拂坐生王母
閒看漢天子滿猗蘭殿珮環聲
　　　　白鷺
雪然飛下立蒼苔應伴江鷗拒我來見欲
扁舟揺蕩去倩君先作水雲媒
　　　　溪行
晚天寒雨上灘時他巳揚舲我尚遲自是
檣低帆幅少溪風終不兩般吹
　　　　太湖叟
細漿輕船買石歸酒痕狼藉徧苔衣攻車
戰艦繁如織不肯回頭問是非
　　　　答友
荆卿雄骨化為塵燕市應無共飲人䏻脫
鷫鸘来換酒五湖賖與一年春
　　　　偶作
酒信巧為繰病緒花音長作嫁愁媒也知
愁病堪回避争柰流鶯喚起来
　　　　春思二首
竹外麥煙愁漠漠短翅啼禽飛魄魄此時
憶着千里人獨坐支頥看花落
江南酒熟清明天髙髙緑斾當風懸誰家
無事少年子滿面落花猶醉眠
　　　　訪僧不遇
掉倚東林欲問禪逺公飛錫未應還䝉荘
弟子相看笑何事空門亦有關
　　　　謝山泉
決決春泉出洞霞石壜封寄野人家草堂
盡日留僧坐自向前溪摘茗芽
　　　　洞宫夕
月午山空桂花落華陽道士雲衣薄石壇
香散歩虚聲杉雲清泠滴栖鶴
　　　　峽客行
萬仞峰排千劔束孤舟夜繫峰頭宿蠻溪
雪壞蜀江傾灔澦朝來大如屋
　　　　江邊
江邊日晚潮煙上樹裏鴉鴉桔槹嚮無因
得似灌園翁十畒春𬞞一藜杖
　　　　簾
枕映踈容晚向欹秋煙脉脉雨㣲㣲逆風
障燕尋常事不學人前當妓衣
　　　開元
　　　　玉龍子
何代竒工碾玉英細髯纎角盡雕成煙乾
霧悄君心苦風雨長随一擲聲
　　　　照夜白
雪蚪輕駿歩如飛一練騰光透月旗應笑
穆王抛萬乗踏風鞭露向瑶池
　　　　舞馬
月窟龍孫四百蹄驕驤輕歩應金鞞曲終
似要君王寵回望紅樓不敢嘶
　　　　雜伎
拜象馴犀角觝豪星丸霜劒出花髙六宫
争近乗輿望珠翠三千擁赭𫀆
　　　　雪衣女
嫰紅鈎曲雪花攅月殿棲時片影殘自說
夜来春夣悪學持金偈玉欄干
　　　　繡嶺宫
繡嶺花殘翠倚空碧牎瑶砌舊行宫閒乗
小駟濃隂下時舉金鞭半䄂風
　　　　湯泉
煖殿流湯數十間玉渠香細浪回環上皇
𥘉解雲衣浴珠棹時敲瑟瑟山
　　　　荆溪早景題杜秀才水亭
暁和風露立晴煙秪恐腥魂涴洞天雲肆
有龍君若買便敲𥘉日鑄金錢
　　　　翠碧
紅襟翠翰兩參差徑拂煙華上細枝春水
漸生魚易得莫辭風雨坐多時
唐甫里先生文集卷之十三
　　　　　　　笠澤陸龜蒙字魯望
　雜體詩
　　　　水國
水國不堪旱斯民生甚微直至葭菼少敢
言魚蟹肥我到荒村無食㗖對案又非謝
梁覧况是乾苗結子踈歸時秖得藜羔糝
　　　　井上桐
羙人傷别離汲井常待暁愁因轆轤轉驚
起雙棲鳥獨立傍銀牀碧桐風嫋嫋
　　　　門前路
門前向城路一直復一曲曲去日中還直
行日暮宿何必日中還曲塗荆棘間
　　　　彼農(四言二首)
世路巇險淳風蕩除彼農家流猶存厥𥘉
藁焉而席茨焉而居首亂如葆形枯若腒
大耋既鮐童子未(音魚)以負以載悉薅悉
鉏我慕聖道我躭古書小倦扵學時逰汝
廬有飯一盛莫鹽莫𬞞有繻一緹不襟不
祛所謂飢寒汝何逭歟
　　　　又
禹貢厥田上下各異善人為邦民受其賜
去年西成野有遺穗今夏南畒旱氣赤地
遭其豐凶槩歛無二退輸弗供進訴弗視
號于旻天以血為淚孟子有言王無罪歲
詩之窮辭以嫉悍吏
　　　　曉起即事因成廻文寄襲羙
平波落月吟閑景暗幌浮烟思起人清露
暁垂花謝半逺風㣲動蕙抽新城荒上處
樵童小石蘚分來宿鷺馴晴寺野尋同去
好古碑苔字細書匀
　　　　回文
静煙臨碧樹殘雪背晴樓冷天侵極戍寒
月對行舟
　　　　奉詶苦雨見寄
松篁交加午隂黒别是江南煙靄國頑雲
猛雨更相欺聲似虓號色如墨茅茨裛爛
簷生衣夜夜化爲瑩火飛螢飛漸多屋漸
薄一注愁霖當面落愁霖愁霖爾何錯滅
頂扵余奚所作旣不能賦似陳思王又不
䏻詩似謝康樂(曹有愁霖賦/謝有愁霖詩)昔年嘗過杜子羙
亦得髙歌破印𥿄慣曾掀攪大筆多為我
才情也如此髙揖愁霖詞未已披文忽自
皮夫子哀絃怨柱合為吟㤞我窮棲蓬藋
裏𥘉悲濕翼何由起末欲牋天叩天耳其
如玉女正投壷笑電霏霏作天喜我本曾
無一稜去田平生嘯傲空漁舡有時赤脚
弄明月踏破五湖光底天去嵗王師東下
急輸兵粟盡民相泣伊余不戰不耕人敢
怨烝黎無糝粒不然受性圎如親千姿萬
態分毫氂唾壷虎子盡能執䑛痔折枝無
所辭有頭強方心強直撑柱頽風不量力
自愛垂名野史中寕論抱困荒城側唯君
浩歎非庸人分衣輟飲来相親横眠木榻
忘華薦對食露葵䡖八珍欲窮玄鳯未白
欲懐仙鯨尚隔不如驅入醉鄉中只恐醉
郷田地窄
　　　夏日閒居作四聲詩寄襲美
　　　　平聲
荒池菰蒲深閑堦莓苔平江邊松篁多人
家簾櫳清為書凌遺編調絃夸新聲求懽
雖殊途探幽聊怡情
　　　　平上聲
朝烟涵樓臺晚雨染㠀嶼漁童驚狂歌艇
子喜野語山容堪停杯柳影好隱暑年華
如飛鴻斗酒幸且舉
　　　　平去聲
新開窓猶偏自種蕙未遍書籖風摇聞鈎
榭霧破見耕耘閑之資嘯詠性㝡便希夷
全天眞詎要問貴賤
　　　　平入聲
端居愁無涯一夕髮欲白因為鸞章吟忽
憶鶴骨客手披丹臺文脚着赤玉舄如蒙
清音詶若渇吸月液
　　　詶苦雨四聲重寄三十二句
　　　　平聲
幽棲眠踈窓豪居慿髙樓浮漚驚跳丸寒
聲思重裘牀前垂文竿巢邊登輕舟雖無
東臯田還生魚乎憂
　　　　平上聲
層雲愁天低乆雨倚檻冷絲禽蔵荷香錦
鯉遶㠀影心將時人乖道與隱者静桐隂
無深泉所以逞短綆
　　　　平去聲
烏蟾俱沈光晝夜恨暗度何當乗雲螭靣
見上帝愬臣言隂靈欺詔用利劔付廽車
誅羣姦自散萬籟怒
　　　　平入聲
危簷仍空階十日滴不歇青莎看成狂白
菊即欲沒呉王荒金樽越妾挾玉瑟當時
雖愁霖亦若惜落月
　　　疊韻雙聲二首
　　　　疊韻山中吟
瓊英輕明生石脉滴瀝碧玄鈆仙偏憐白
幘客亦惜
　　　　雙聲溪上思
溪空唯客雲木密不隕雨迎漁隱㫙間安
問謳鴉艣
　　　　疊韻呉宫詞二首
膚愉呉都姝眷戀便殿宴逡廵新春人轉
面見戰箭
　　　　又
紅櫳通東風翠珥醉易墜平明兵盈城弃
置遂至地
　　　　惜花
人夀期滿百花開唯一春其間風雨至旦
夕旋為塵若使花解愁愁扵看花人
　　　　和胥口即事(六言二首)
雨後山容若動天寒樹色如消目送廻汀
隱隠心随挂鹿揺揺白蔣知秋露裛青楓
欲暮烟饒莫問呉趨行樂酒旗竿倚河橋
把釣絲随浪逺采蓮衣染香濃緑倒紅飄
欲盡風斜雨細相逢断岸沈　畧(約略二首/魚網也)隣
村送客􁜝􁟯即是清霜刮野乗閒莫厭來
重
　聮句詩
　　　　寒夜
靜境揖神凝寒華射林缺(龜/蒙)清知思緒断
爽覺心源澈(日/休)髙唱戞金奏㓪詠鏗玉節
(龜/䝉)我思方沈寥君詞復凄切(日/休)况聞風篁
上擺落殘凍雪(龜/䝉)寂爾萬籟清皎然諸靄
滅(日/休)西牎客無夣南浦波應結(龜/䝉)河光正
如劔月魄方似玦(日/休)短燼不禁挑冷毫看
欲折(龜/䝉)何夕重相期濁醪還為設(日/休)
　　　　關元寺樓看雨
海上風雨來掀轟雜飛電登樓一凭檻滿
眼蛟龍戰(龜/䝉)須臾造化慘倐忽堪與變萬
戸響戈鋋千家披組練(日/休)羣飛抛輪石雜
下攻城箭點急似摧胷行斜如中靣(龜/䝉)細
灑䰟空冷横飄目能眩垂􁐺珂珮喧㩧瓦
珠璣濺(日/休)無言九陔逺瞬息馳應遍密處
正垂絙微時又懸綫(龜/䝉)冩作玉界破吹為
羽林旋翻傷列缺勞却怕豐隆倦(日/休)遥瞻
山露色漸覺雲成片逺樹欲鳴蟬深簷尚
蔵燕(龜/䝉)殘雷隱轔盡反照依㣲見天光絜
似磨湖彩熟於練(日/休)踈帆退前渚晚磬分
涼殿接思強揮毫窺詞㡬焚硯(龜/䝉)佶栗烏
皮几䡖明白羽扇畢景好踈吟餘凉可清
宴(日/休)君携下髙登僧引還深院駮蘚浄鋪
筵低松濕垂鬋(龜/䝉)齋明乍虚豁林霽逾葱
蒨早晚重登臨欲去多離戀(日/休)
　　　　北禪院避暑(院昔為戴顒宅後/司勲陸郎中居之)
歊蒸何䖏避來入戴顒宅逍遥脫單絞放
曠抛輕䇿爬搔林下風偃仰澗中石(日/休)殘
蟬煙外響野鶴沙中跡到此失煩襟蕭然
揖禪伯藤懸疊霜蛻桂倚支雲錫(龜/䝉)清隂
竪毛髮爽氣舒筋脉逐幽随竹書選勝鋪
苮席魚跳上紫芡蝶化縁青壁(日/休)心是玉
蓮徒耳為金磬敵吾宗昔髙尚志在羲皇
易豈獨断韋編幾將刓䥫擿(龜/蒙)天書旣屡
降野抱難自適一入承明廬盱衡論今昔
流光不容寸斯道甘枉尺(日/休)旣起謝儒玄
亦翻啇羽翼封章帷幄遍夢寐江湖白擺
落函谷塵髙欹華陽幘(龜/蒙)詔去雲無信歸
來鶴相識半病奪牛公全慵捕魚客少微
光一點落此芒磔索(日/休)釋子問池塘門人
廢幽頥堪悲東序寳忽變西方籍不見歩
兵詩空懐康樂屐(龜/䝉)髙名不可效勝境徒
堪惜墨沼轉踈蕪玄齊踰闐寂遲遅不能
去凉颸滿杉栢(日/休)日下洲㠀清煙生苾蒭
碧俱懐出塵想共有吟詩癖終與净名逰
還来雪山覔(龜/䝉)
　　　　　寂上人院
癭床空黙坐清景不知斜暗數菩提子間
看薜荔花(日/休)有情唯墨客無語是禪家背
日聊依桂甞泉欲試茶(龜/䝉)石形蹲玉虎池
影閃金虵經笥安巖匼缾囊挂樹椏(日/休)傳
滄海外龕寄白雲涯竹色寒凌箔燈光静
隔紗(龜/蒙)趂幽翻小品逐勝講南華莎彩融
黄露蓮衣染素霞(日/休)水堪傷聚沫風合落
天葩若許傳心印何辭古堞賖(龜/蒙)
　　　　開元寺避暑懐魯望
煩暑雖難避僧家自有期泉甘於馬乳苔
滑似龍漦(日/休)任誕襟全散臨幽榻旋移松
行將雅拜篁陣欲交麾(龜/䝉)望塔青􁫟識登
樓白鴿知石經森欲動珠像儼將恰筠簟
臨杉穂紗巾透雨絲静譚蟬噪少凉歩鶴
隨遅(日/休)煙重廻蕉扇風䡖拂桂帷對碑呉
地說開卷𣑽天詞積水魚梁壊殘花病枕
欹懷君蕭灑處孤夢繞罘罳(龜/蒙)
　　　　藥名
為待防風餅湏添薏苡杯(張/賁)香燃栢子後
罇泛菊花來(日/休)石耳泉能流垣衣雨為裁
(龜/蒙)從容犀局静断續玉琴哀(賁)白芷寒猶
採青箱醉尚開(日/休)馬衘衰草卧鳥啄蠧根
廻(龜/蒙)雨過蘭芳好霜多桂末摧(賁)朱兒應
作粉雲母詎成灰(日/休)藝可屠龍膽家曾近
鷰胎(龜/蒙)墻髙牽薜荔障軟撼玫瑰(賁)鸓䑕
啼書戸蝸牛上硯臺(日/休)誰能將藁木封與
玉泉才(龜/蒙)
　　　　寒夜文宴
文星今夜聚應在斗牛間(日/休)載石人方至
乗槎客未還(賁)送觴繁露曲微句白雲顔
(龜/䝉)節奏唯聽竹從容只話山(日/休)理窮傾秘
蔵論猛折玄關(賁)酃酒分中緑巴牋擘䖏
殷(龜/䝉)清言聞後醒強韻壓來艱(日/休)􁚄柄當
風揖瓊枝向月攀(賁)松吟方㗫㗫泉夣憶
潺潺(龜/蒙)一㑹文章草昭明不可刪(日/休)
　　　　報恩寺南池(时穰秀才/嵩起同作)
古岸涵碧落(龜/蒙)虗軒明素波坐來魚陣變
(日/休)吟乆菊　多秋草分杉露(嵩/起)危橋下竹
坡逺峯青髻並(龜/蒙)髯和趙論寒仍講(日/休)
支硎僻亦過齋心曾養鶴(嵩/起)揮翰好邀鵞
(南峯院即故相/囯裴公書額)倚石収竒藥(龜/䝉)臨溪藉淺莎桂花
晴似拭(日/休)荷鏡暁如磨翠出牛頭聳(嵩/起)苔
深馬跡跛(石上有支/公馬跡)傘欹從野醉(龜/蒙)巾側任田
歌跁跒松形矮(日/休)般跚檜樾矬香飛僧印
火(嵩/起)泉急使鑣珂菱鈿真堪帖(龜/蒙)蓴絲亦
好拖㡬時無一事(日/休)相伴着煙蘿(嵩/起)
　　　　夜㑹問答十首
寒夜清(日休問/鲁望)簾外迢迢星斗明况有蕭間洞
中客吟爲紫鳯呼凰聲(時華陽廣文/先生在焉)
癭木杯(龜蒙問/襲美)杉贅楠瘤刳得来莫怪家人
畔邊笑渠心秖愛黄金罍
落霞琴(日休問/潤卿)寥寥山水揚清音玉皇仙馭碧
雲逺空使松風終日吟
蓮花燭(賁問/襲美)亭亭嫰蘂生紅玉不知含淚怨
何人欲問無由得心曲
金火障(日休問/魯望)紅獸飛来射羅幌夜来斜展
掩深爐半睡芙蓉香蕩漾
憶山月(龜蒙問/潤卿)前溪後溪清復絶看看又及
桂花時空寄子規啼䖏血
錦鯨薦(賁問/襲羙)碧香紅膩承君宴㡬度閒眠却
覺来彩鱗飛出雲濤面
懷溪雲(日休問/魯望)漠漠閑籠鷗鷺羣有時日暮
碧將合還𬒳漁舟来觸分
霜中笛(龜蒙問/襲羙)落梅一曲瑶華滴不知青女
是何人三奏未終頭已白
月下橋(日休問/魯望)風外拂殘衰栁條倚欄干䖏
獨自立青翰何人吹玉簫
唐甫里先生文集卷之十四
　　　　　　笠澤陸龜蒙字魯望
　賦
　　　　春寒
宋玉雲夣侍從賦成酒闌君王慘憺顧曰
春寒王少追曰大王之國三分水居其一
大王之宫後庭女子充溢洪波浮其空幽
怨積其中不得不雨不得不風風横雨斜
天地溟𪷟寒之中人有異於嚴冬其来也
低迷其状也惆悵理難辨而詞作色雖荘
而意蕩明以薰鑪㽞連繡帳相逢置酒則
少􁉦顔獨自登樓則偏凌逺望臨窓戸遶
池塘絲輕畏逼花怯愁當逰蜂為之絶跡
好鳥為之深蔵齊紈失色越絮騰光掩抑
兮幽襟更逺連牽兮别緒彌長芳神失職
隂御争強朝耕犢戰暮箔𧖟僵民病如此
君何勿傷襄王於是下席稱謝撤燕戲省
嬪嬙以黄金爲玉夀然後返駕扵髙唐
　　　　後虱(并序)
　余讀玉溪生虱賦有就顔避師之歎似
　未知虱賦以矯之
衣緇守白髮華守黒不爲物遷是有常徳
小人趨時必變顔色弃瘠逐腴乃虱之賦
　　　　杞菊(并序)
　天随子宅荒少牆屋多隙地著圖書所
　前後皆樹以杞菊春苗恣肥日得以採
　擷之以供左右盃案及夏五月枝葉老
　硬氣味苦澁旦暮猶責兒童拾掇不已
　人或歎曰千乗之邑非無好事者家日
　欲擊鮮為其以飽君者多矣君獨閉關
　不出率空腸貯古聖賢道徳言語何自
　苦如此生笑曰我㡬年来忍飢誦經豈
　不知屠沽兒有酒食耶退而作杞菊賦
　以自廣云
惟杞惟菊包寒互緑或頴或苕煙披雨沭
我衣敗綈我飯脫粟羞慙齒牙苟且梁肉
蔓延駢羅其生寔多爾杞未棘爾菊未莎
其如予何其如予何
　　　　苔(并序)
　江文通嘗著青苔賦置苔之狀則有之
　勸之道雅未聞也如此則化下風上之
　㫖廢因復為之以嗣其聲云
天地閉風雨積門徑秋莓苔植離方抱圎
累紫疊碧始分封於危亭之下終絡地於
荒畦之側侵竹塢而縦歩占蘭疇而盈尺
麗色何似嘉名孰為髙有瓦松卑有澤葵
散巖竇者石髮𥙷空田者垣衣在屋曰昔
邪在藥曰陟釐(音黎)質𬒳緑錢之羙香聞艾
納之竒或藫(徒合/切)或(珍)或蘚或菭(丈苔/反)諒含
姿而是類斯感物以随時則有衛霍天姻
金張世族侯以恩澤拜舘以形勝築壁僣
塗椒階縁摵玉牀丹徼之象盡帳蒼梧之
翠秃謂爵禄不必仁守英髦可以力服行
叶四凶身圗五福一日盈滿中年顚覆斯
苔也染婕妤之篲追晚偏青封廷尉之門
經秋更緑彼失寵以亡家者鮮不慟哭則
有林塘踈薄衡泌蕭條茅茨上古机格(巳各)
南朝晝偃則書淫畫聖晡歸則婦餉兒樵
溝通壞壍路隔危橋雨霽而魚驚沫聚霜
乾則鶴刷領飄浪求名而蠖屈虗卜命而
龜焦窓欹癭枕樹挂風瓢山無價買隐有
詞招斯苔也周内史宿酒壷邊烟翍思起
屈大夫搗衣砧上黛點情饒彼遺形而放
志者能無獨謡謡曰苔之生兮自若人有
哀兮有樂哀者貴兮樂者賤貴者危兮賤
者宴噫哀樂兮何時止貴賤循環兮而後
已
　　　　𧖟(并序)
　荀卿子有𧖟賦楊泉亦爲之皆言𧖟有
　功扵世不斥其禍扵民也余激而賦之
　極言其不可能無意乎詩人碩䑕之刺
　於是乎在
古民之衣或羽或皮無得無䘮其㳺熈熈
藝麻績纑官𥘉喜窺十奪四五民心乃離
逮𧖟之生繭厚絲羙機杼經緯龍鸞葩卉
官誕益嚵盡取後已嗚呼旣豢而烹𧖟竇
病此伐桑滅𧖟民下凍死
　　　　自怜(并序)
　余抱病三年扵衡泌之下醫甚庸而氣
　益盛藥非良而價倍髙每一把臂一下
　杵未甞不解衣輟食而後致也其爲窮
　且否亦已至矣聖人云五福六極之数
　曰夀田冨曰康寕曰貧曰疾曰憂既貧
　且疾能無憂乎憂既盈矣䏻無傷乎人
　既傷矣能不奪夀乎是不䝉五福偏𬒳
　六極者也誰其怜之作自怜賦
噫天地兮何徳以生予付遂古之道兮恵
而行諸聖人耕吾亦耕聖人漁吾亦漁聖
人窮或過于是聖人逹曽不依於既不獲
築說莘伊委身而理天下又不及箕巢頴
許散髮而類鶉居率幽憂之情抱將退伏
扵林廬謂之積兮繁其䟽搜羅以虗謂之
枵兮輔其儲涵潢乃瀦旁無垠兮上無𥘉
退不足兮進有餘光寒束縮後燠敷舒首
蓬鬆以半散支棘瘠而枯踈中躁兮􁋛炮
之蟹外撓兮冠帶之狙凌兢兮上坂之馬
帖捻兮撗沙之魚行則左人而右杖卧則
夕擁而晨祛冐忌者即席奮擊責功者越
月紆徐痿寕忘起憤亦懐攄天難致問道
竟何如孟子之言得矣盡信不如無書雖
武成取其三二䇿而已又焉知是歟非歟
臯繇瘖師曠瞽予則視瞻而言語郄子跛
行父秃予則趨蹌而􁆽沐幸固陋而或全
豈乖離乎素躅敢諫皷不陳進善旌不理
布衣之說無由自通乎天子丞相府不開
平津閤不立布衣之說無由自通乎宰執
茍吾君吾相不聞天下之名言則蒼生何
由㢮械而去縶傳云垂之空言不若存之
扵事業易曰未繘井嬴其缾凶歎水徳之
莫及哀吾材之不試徒抱影以中泣一蠋
在木兮柯瘍葉痿寒暑三病兮吾寕禦衰
服猛鷙兮捕龍螭吾無力支大舜禹兮張
孔姬吾其庶㡬託斯文之赴愬冀君子之
攸冝苟家聾戸塞之弗寤老死空山兮巳
而
　　　　田舍
江上有田田中有廬屋以菰蔣扉以籧篨
笆籬揵微方竇虚踈簷卑欹而立傴僂户
偪側而行趑趄蝸旋頂隆龜拆旁塗夕次
入靣朝陽曝膚左有牛棲右有雞居將行
瞪遮未起啼驅冝從野逸反若囚拘天隨
子愀然而吁復自諌曰禄以代耕如無禄
歟無祿禄　無耕為工啇歟有沮溺之賢
以仁易農乎有輪扁之道以仕易工乎有
弦髙之義以仕易啇乎今則不然䏻無說
焉蓋仕不愧禄而揣政咸率人以奉已使
農工之泊啇民弃其守而趨仕農之仕堕
扵力而希歲工之仕巧於文而幸貴啇之
仕射其肥而㗖利所以國靡凶荒之儲家
乏完堅之噐人闕有無之備莫不由是加
以上多而下寡不勝剥䘮之苦轉徒盗聚
而充熾焉嗚呼吾丁此時何以逭之將提
新書抱野史上干天子之有司如怒鼃之
跳梁扵風雨自謂登乎龍籍不其逺而逺
而有牛角角有田棊棊不值嵗惡未甞孔
飢今則陽亢而驕苗渇而萎十穗百粒穫
夫涕洟饘於是粥於是信夫鼎銘之我欺
彼為聖人儉者茅茨勞者胼胝顧余懦夫
勤陋何疑有鰥在下者舉舜之徳母惟汝
諧者授禹之辭不舉不授雖聖明為乃維
而為詩道不可不若天不可不樂謹爾溝
塍利我錢鏄聊以卒歲更俟東作
孔子曰　求志(并序)
　　　吾志在春秋予以求聖人之志莫
　尚乎春秋得文通陸先生所纂之書伏
　而誦之作求志賦
語稱人之所好必舉嗜慾以為志余之生
也百無一厚者唯古學庻㡬乎可媚嗚呼
師道之不存安能盡識乎疑義樂夫子之
春秋病三家之若讎得郯趙䟽鑿之與損
益然後知微㫖之可求乃服膺而誦之見
聖人之逮猷長風廓其羣翳赫日臨乎大
幽又似車堅馬良善御者渉乎康莊髙驃
臣舟工泛者順其安流如魚之就貫如繭
之獲抽伊尹和齊於五鼎箕子區分乎九
疇酌大中扵萬古偉聖心之獨斷冝乎沮
齊使扵夾谷斬正卯扵兩觀溝公墓以淹
廢逐隳私城而防僣亂用千載之遺法發
一辭而可判况先生之指帰屹波濤而畔
岸雖戇昧而不開亦思之而過半范武子
曰君子之於春秋也沒身而已矣吾謂斯
言之不誕
　　　　㮋李花(乹符三年作)
試問花翁得㮋李之春叢移來砌下出自
山中長霑澗雨逈灑巖風曾不得次玉堂
而展低艶承畫閣而逞㣲紅虚在芳菲之
數徒干造化之功弱植欹危繁梢襞積一
枝上能萬其虜蕚一蕚中自參其丹白互
桃以夭而蕣以華芍藥爲贈兮芙蓉可嘉
誰爲剪緗綺碎明霞鳯葆璁瓏扵水殿霓
襟掩苒扵雲車静倚庭楹徐飄蕋氣落幽
閨怨别之夢冩空谷遺榮之思𥘉侍東陵
聖母冶態嫣妍近辭北燭僊人愁客委墜
嗟其結莓苔之地抱林麓之姿蝶善舞而
相畧鶯䏻言而見欺香憐墜少蔕戀飄遲
當盃者不顧守道老應知請看嵇康髙士
傳莫信長安䡖薄兒
　　　　微凉(戊戌七月作)
椒梧旣謝(越椒/閒梧)屈原増傷菱先鴈敗栁徇
蟬荒日落深宫十四等皆為䴡絶雲愁大
澤九百里盡欲飛揚暑退宵長未長傍寳
階(一作/曲檻)以尋冷當綺䟽而薦香飄飄拂拂悄
悄悵悵省圍扇以揺清泥瑶琴而泛雅石
穏將卧笻輕欲把沈尹見王筠佳詠不覺
書之謝傅感栢伊哀筝無端涕下單栖悟
早共賞情多應從逺壑定降明河病樹一
枝度日空懐越奏輕帆十幅乗秋好唱湘
歌殷浩休談楊弘自舞粉𥘉漬而題媚塵
適消而盡古正在安榴館裏寂寞饒潘暫
登酸棗臺時凄凉付庾潜生翠𬒳暗着金
楼銖銖减癖斛斛量愁草玄者逐貧無暇梯
附者結客而㳺暮兩陵邊有魏主常聞之
楽夕陽池上有蔡姬曾蕩之舟恨鎻踈煙
衿披遠水露桂方澹風篁或倚鄂侯之餘
冷猶在江令之宿酲𥘉起道氣全衰離情
遍駛許玉斧神超碧落仰接應難成花君
怨别青宫追傷未巳
　　　　中酒
書編百氏病載千名將有濵扵九死諒無
敵扵餘酲窓間落月枕上賤更意欲問而
無閒夢將成而不成心悄悄目瞠瞠愛靜
中而人且語愁曙後而雞已嗚才遭轥轢
適别㤙情屈大夫之獨醒應難共語阮校
尉之連醉不可同行氣縷支綿神離色沮
前歡己誓於抛擲往事空經乎思慮有馘
卓擒靈(與伶/同)之伍我願先登有殛狄放杜之
君臣䏻執御筆疑當拔酒樹平麴封培仲
榼碎尭鐘先刋羙禄次削真龍編虎鬢者
寕教畔去持蟹螯者不要相逢欲倚還眠
將詞又黙深窮寂寞之境别有凄凉之域
黄昏細而迷途而不到長亭白晝繁華失
意而𥘉歸故國背枕求穏牽幃就黒愁應
平子分與渇是相如傳得感物逾嗟懐仁
又惻謝月鏡共王清去去不乏風流杜蘭
香别張碩來來更無消息冠纓不御杯按
空陳徒殱鷰鷰之髀漫費猩猩之唇牛心
表異㷱掌稱珎剪雲夢䔇(豈)採泮宫芹周
子之菘向晚庾郎之薤𥘉春加以歐川桂
蠹頴谷榆人雖馳心扵䔍品且忘味扵兹
辰莫話三年誰云五斗從齊奴車騎如水
任阿寗風姿似桞仙莫得而媒艶何能而
有麟毫簾近遮雲母不足驚心琥珀釧將
還玉兒未能廽首或乃強迎賔友力答牋
書落魄不啻厭伊有餘䄡䄖猶嬾整解散
固傭梳卞士蔚專諷蝦蟇誡堪竊笑荘周
子化為蝴蝶實是慿虚客曰雖鯖鮓能珍
微風可析豈比夫榴花竹葉之味酃水之
清中山之碧必能醺骨􁉦顔潜消暗釋况
前覆乃後車之警獨行為衆人之僻不然
吾將受教於聖賢敢忘歡伯
唐甫里先生文集卷之十五
　　　　　　笠澤陸龜䝉字魯望
　賦
　　　　幽居(并序)
　陸子居全呉東距長洲故苑一里闔關
　不通人事且欲吟詠情性曰燕居則仲
　尼有之矣曰卜居則屈原有之矣曰閒
　居則潘岳有之矣郊居則沈約有之矣
　既抱幽憂之疾復為低下之居乃作幽
　居賦其序云
　余少學窮立早持堅白其生也懸贅附
　疣其材也戴癭衘瘤居無飬拙之資出
　有倦游之歎𥘉張蓬矢嘗逞志扵四方
　末佩　敢違仁扵一日雖家風未泯
　而卋徳全衰門等韋平材兼魏邴激清
　芬而鎭俗追雅望扵圖形荀朂乃天下
　表儀裴秀為朝端領䄂朱輪十乗紫誥
　千篇炳若星辰煥乎竹帛俯觀圖諜謬
　辱孫謀五鼎蕭條賜書零落􁇀工酒保
　㡬欲沈淪故栗空桑屡瞻摧折劉起劉
　毅俱無儋石之儲許邁許詢但有山林
　之志思鑿坏而遁聊倚樹而吟師道氣
　扵龜腸扣兵鈐於魚腹窮年學劒不遇
　白猿隔日伏痁未逢黄鷁止則葭墻艾
　席行則葛屨柴車仲宣方翫於碁枰叔
　夜還眠於鍜竈旣知草知晦朔木譲榮
　枯因推墨别為三始悟儒分至八何晏
　之言道徳不及王生鄭玄之注春秋才
　同伏氏𥘉陳梗槩漸入精㣲探栢範之
　智嚢掘張慿之理窟遺其耳目然復為
　之聦明差若毫氂焉足言乎大小加以
　病惟闕蟻力止戡蟬簾幃非翡翠之榮
　鍾鼓豈鶢鶋所樂退惟衡泌(毗必/切)聊以
　棲遲建一畒之宫忝稱儒者置十金之
　産雅叶中人晏子以囂塵可容曹公以
　泥水自蔽羅含(宋/玉)常苦出於荆蠻薦相
　武侯亦潜居於僻陋楊徳祖家惟弱桞
　殷忡文庭只枯槐馮列薑辛繁欽蕙碧
　精脩竹乃生雲母潘岳館裏甞聞柰素
　瓜甘度信園中亦話棗酸梨酢(且故/切)切
　觀留詠惟尚清風今古攸同聖賢何逺
　武仲㳺扵沛澤伊尹耕扵有華子欲無
　言回不願仕神交六位方為賣卜之人
　歌動五噫始作賃舂之客况布縚綸㡌
　尚足朝昏羽扇貂裘猶堪寒暑得以書
　抽虎僕射用牛螉自理茶租閒披釣褐
　經稱小品還下二百籖賦謂名都略點
　八十處下問得犂塗之義涂聽聞愬怒
　之詩旣已逢原遂成摛翰非因授簡𥘉
　擬遺鞭不䏻粉飾大猷且用玄黄稗說
　貽扵好事希從得意而傳責以壯夫甘
　受子雲之笑賦云
㤗伯勾呉通侯舊里地接虎丘門臨鶴市
比顔巷兮非陋方賜墻兮猶峙楽令有名
教之楽必以仁行莊生乃道家者流咸從
逹起彼既得矣余何謝焉欲神㳺扵浩氣
法天隱扵遺編魯仲孫衣止七升之布欒
武子食無一卒之田賤不容憂貧惟可賀
冥心而姑務蔵疾卷舌而誰能擊惰爭先
敢脫乎牛車自給方營扵馬磨噫秦時亡
命競作帝師吁漢末遺臣皆稱王佐吾焉
用此僕病未䏻藝合歡求解表之力餌陟
釐明攻冷之懲悲少歌扵趙壹喜長嘯扵
孫登萬古騷人逺追乎橘浦百金䱷事近
出扵松陵亦慕偷桃還怜嗜艾(芰)何悲尺
蠖之屈未損丈夫之志投簮隱几聊思夷
甫談玄搦札彈毫聊效文通奏記夫静者
躁之君名者實之賓進不參扵多士退冝
追乎逸人頌厥土之三壤託髙風之四鄰
纔袪燥濕稍逺囂塵以日繫時且復窮扵
魯穿池種樹正欲類扵齊民室乏崇壇墉
非縮板因坎宿以爲洫謝䝉籠而表限孟
介無是非之心阮通能青白之眼龜牀鹿
幘訝將隱兮何遲橡飯菁羔笑謀生之太
簡是知名安可釣筆不堪耕有白鳯之才
乃先為贅客有雕龍之辯然後為狂生雄
自投而㡬死禰流慟而將行外嬖方施孟
子虗陳乎仁義中䜛既勝韓非徒恃其從
横况復文離壹鬱尫陋蹇吃才甚㣲而寡
文體素嬴而多疾隂鏗藥銚披曉幌以皆
來徐邈酒鎗擁寒爐而必出自然忘物我
混窮通將大宗師理叶與　眞宰情同優
㳺塞馬脫落冥鴻竊慕王晞眷戀扵芳辰
美景深符謝眺留連扵明月清風得不分
碕岸而飾荒臺輟金錢而貿佳樹蓴絲兮
欲流千里草帶兮𥘉圍十歩頽垣抱碧無
非海髮山衣暗座飄香盡是松肪桂蠹加
以籬邊種菊後堂生萱覆林之新桐乍引
臨窓之舊竹猶存花妨過㡌桞礙移門夢
去而雲遮絶洞樵歸而水遶孤村遇境逍
遥就魚鳥之性楽開襟散誕見羲皇之道
尊卑濯玄泉屢㳺庭苑憂廢度而將落懼
無文而不逺豿管閒窺羊岐忘返搜束晢
之亡缺𥙷陳農之遺遁梁世祖府充名畫
或得竒蹤任敬子家聚羣書率多異本何
甞髣髴莫究分毫徒羡玉杯珠柱(上書名/下琴名)之
號羙象格犀簮之態髙寕容朴野不稱蓬
蒿悵殘編之未構奚雅具之爲勞况乎栖
平蕪古木之地壯披褐擁篇之事冝其稡
合巾箱藤交餅笥炊粃粺以爲食割瓠瓢
而作噐荷蓧而行㩀梧而睡妖寕勝徳休
占賈誼乗塵醉可全真但舞王戎如意其
間豁爾此外蕭然姜肱則惟眠一𬒳江革
則還留夾氊望夫子之門墻仍過数仞顧
先生之履襪不啻雙穿敢驚時而獨行聊
収視而返聽豈可浪發志関虚揺譚柄夜
將半而誰客月每旦而誰評(去声)清言不屈
孫劉減扵中軍善講無窮支許那輕扵小
令或抽易軸(或/叩)玄端演精㣲扵簡易甘淡
泊扵危難澄如止水畟(音測)若長竿與(去声)牛
心者赴敵持塵尾者登壇交衡而矛㦸𥘉
利頓挫而風霜正寒興公雅韻忡祖旁觀
始信何才當指地扵丞相方知習健抗彌
天之道安彼濩落而無容且蕭條而髙寄
兼耳目以咸外曷丘園之足賁幸春物之
向榮列天姿而見遺隂者負而陽者勝謂
兩儀瘠者緩而腴者先奚云一氣真宰難
問洪釣肯留人間未適象表何求縦使陶
煙霞而傲睨騎日月以嬉逰乗剛直上躡
景冥搜縦横兮四海飛揚兮十洲閱仙苑
之琅書安能解愠傾洛公之金醴㡬得銷
憂不假大招寜馳别國悲故郷之何在望
平原之無極(陸卿在平原乃/逺祖所封之地)歎鍾鼎之沈光向漁
樵而騁力庚桑有道猶居㟪㠥之顔接輿
佯狂亦取杶(音樁)櫨之食徐誇下舎陶愛吾
廬上法於陵之畦圃旁分建業之村墟時
牽殗殜自把渠䟽友乏惠施莫觧連環之
義醫無文摯誰知方寸之虛存其道而或
通失其居而或旅才將命兮分坎窞性與
時兮甘齟齬閒游廣澤願斈弋於蒲且(弋或/作戈)
終蹈滄溟更移家於苧嶼夫動以勞吾身
静以沭吾神苟能推於用捨自足究乎天
人思任誕於窮檐何辭井􁀋不求容於側
徑何患荆榛湛(音沈)冥者朴素之源毀譽者
浮華之轍蓍名聚雪仍招死草之譏琴號
落霞亦𬒳枯桐之說值聖則幽賛成功逢
賢則雅音攸發同於徳者大亦冝然殷宗
命相於嵓下周武迎師於渭邊有東山北
郭之風纔能養素有左車右侯之計未足
圗王嗟浩嘆而哀吟畏蘭雕而蕙歇清罇
方灔於瑶水寶瑟坐凝於華月歸田少接
猶疑斥鷃追飛羽獵相逢可謂蕪菁唐突
　　　　採葯(并序)
　葯白芷也香草美人得此比之君子定
情屬思聊爲賦云
日上融冷春歸飾荒覩一時之流恨撫萬
古之遺香問人則不屈不宋說地則非瀟
非相搴其榮煙携而動色擢其體雪挺而
騰光諷畔牢愁子雲於焉華皓吟衰時命
曼倩由是摧藏清思矜年慵情畏晚胡繩
繫晷以難駐曷車載春而不返陋君折楊
柳須爲送行陋君採芙蓉仍勞贈逺豈如
隂晴互出稚豔相迎隈回鳯喜怨盼鴻驚
侍笑者青琴作號頋喟疑者碧玉為名偷
襞積競縈盈目斜河而水怯鬢疊葉而雲
争蘭在口以時聞嬌如連瑣蕙牽心而不
定飄若懸旌契叩難申融怡自許石能潜
遁以求偶山亦浮來而命侣誓不為巖阿
竹冉冉孤生誓不為澗底松亭亭獨處於
是欺皓本掩緗㽔房紅者自破帶縹者誰
披望懐沙之浦詠遺襟之詞煙分而麝墨
猶濕綺㫁而龍刀合知只言長信長門年
年可恨未必傾國箇箇生悲臨階躑躅以
虚徐當户薔薇兮綽約(一作/約弱)蜂咋葉西先盡
鶯踶枝而易落未若北堂公子樹芳草忘
憂南國佳人佩生香辟惡露茁煙冶風條
翠謔不知海傍之期遠不信人間之命薄
休為上計掾空尋寳釵聊作侍中郎且乗
金絡别有廬江小吏屬(一作/蜀)郡長卿或支離
而築恨或調笑以囊情不同乎禀簮𥚑而
霧悄秉礼義以霜明鄭交甫則江邊珮解
蕚緑華刻席上詩成彼怡神而致問皆護
節而含貞竦懼趨前(一作竦/擢自持)雖陳辭而往愬
遷延却立終結抱而难平淚滴堪穿腸廻
好繫蟲絲織怨以成叚象酒蠲愁而判劑
江僕射之孤灯向壁不少凄迷張記室之
少婦當壚還應細麗景方駘蕩思已低摧
酒疲於子建爲使芲困於靈均作媒何庻
物之相負痛妍華而未廻莫與心傷瑶圃
從驚鵜鴂(弟桂/二音)如防膽怯空屏冝畫魁堆(獸名/也)
剰欲追尋徒嗟𬗟邈杯形連理而終在扇
様合歡而可斈若遇劉公伯雅夢亦沈沈
如逢(一有/西字)王母少兒書还数數
　　　　書帶草
彼碧者草云書帶名先儒旣沒後代還生
有味非甘莫共三山芝校無香可媚難將
九畹蘭爭叨詞林畔種在經苑中榮翠影
臨波恐𬒳芙蓉見鄙貞􁌚傍砌愁為芍薬
相輕發葉(一作/地)抽英因天授性紛稚圭池上
之宅拂仲蔚門前之徑不省教施異術安
得返魂未甞輙入明廷何當指佞㡬臨寒
日幸到青春莎蘂未傳扵漁父蒲葺竊詠
扵詩人霜亦曾霑潘令偏知白薤風常遍
𧺫宋生惟道青蘋栽培只倚扵賢隣搴擷
長憂乎雉戲出慙無用舒還有異當琴操
發伯牙山水之情值儒編動鑿齒陽秋之
思敢曰求友寕忘慕義呉娃楫上空羡苔
滋魏主帷中惟通蕙氣或乃蘭熒越徼堇
茂周原幽搜莫及興詠徒存此則對仲舉
蕭踈之室處子山揺落之園不識深宫豈
是曾為帝女非侵逺道誰言能憶王孫徒
愛其歛踈煙披暁露弱可攬結匀能布護
蕭蕭而不計榮枯漠漠而何干好惡金燈
照灼尚驚秦帝之焚粉蝶留連眞謂羽陵
之蠹爾乃髙推籬菊瑞許階􁅁我則惟親
志士每聚流螢豈便離蒿萊於隙地希杜
若扵遥汀儻遇翰林主人之一顧庶長保
於青青
　　　　秋蟲
敗壁秋立昆蟲夜鳴蠆者角者旁行却行
一不知其詭狀空太息扵繁聲俱霑品彚
共費生成穴隂階而負固抱枯蘚以圖榮
退無力役進不爭名體肖翹而易動音嗚
咽而難平深宫淚迸逆旅䰟驚香殘漏永
月昊樓明謝臨川行楽微呤應侵古調劉
越石登陴坐嘯更裊餘清唧噴懷䜛悽嘶
往愬縷急如斷絃么欲怒或自竒而不屈
或相先而並妬亦有騷客裁録詞人暫賦
已矜床下之光輝遽笑草間之霜露悲夫
病枕潜移愁屏屢顧耿耿宵夢悠悠逺趣
朱雲没後方知直氣無前馮衍㱕來始嘆
髙才不遇
　　　　麈尾
謝文静栢靈武王東亭郄北府相與叩易
論古驅今駕古㪚入神明之賾中稽道徳
之祖理窟未窮詞源漸吐支上人者浮圗
其形左擁竹杖右提山銘於焉就坐引若
潜聽俄而齧缺風行逍遥義立不足稱異
纔能企及公等盡矚當仁咸云俯拾道材
乃攝艾納而精爽捉犀柄以禪揖天機發
而萬目張大壑流而百川入嗟乎世路﨑
衰藏訛掩瑕陽矜莊而静嘿暗奔競而喧
嘩貞襟柴棘奥㫖泥沙雖然絶代清談客
置此聊同王謝家
唐甫里先生文集卷之十六
　　　　　　笠澤陸龜蒙字魯望
　雜著
　　　　叢書序
叢書者叢脞之書也叢脞猶細碎也細而
不遺大可知其所容矣自乾符六年春卧
病于笠澤之濵敗屋數間蓋蠧書十餘篋
伯男兒纔三尺許長䃣(音毀)齒猶未徧教以
薬劑象梧子大小外研墨沌筆供𥿄札而
已體中不堪嬴耗時亦隠几強坐内壹鬰
則外揚爲聲音歌詩頌賦銘記傳序往往
雜發不類不次混而載之得稱爲叢書自
當(去声)緩憂之一物非敢露世家耳目故凡
所諱中略無避焉笠澤松江之名
　　　　送小雞山樵人序
小雞山在震澤西出呉胥門背朝日行四
十里得野歩布曰光福光福西五里得土
山山土多石寡無大林木率生小檪樸樕
皆薪材直呉之㸑此爲助焉連延廣袤不
一其主爲言畫疆界以相授自家至麓凡
二百弓東北倍髙而加半焉余所置多少
如此予家大小之口二十月費米十解飯
成理魚蔌輩十解薪然後已四時賔　沭
浴瀚濯疾病湯薬糜粥在外歳入五千柬
足矣其掌而供事曰顧及小雞之樵甿也
乹符六年春弗雨夏支流將絶八月暴雨
而巨艑可實而行之矣九月朔方置薪二
百五十扵門召而責之曰吾一夏來撤敗
屋拔庭草以炊雨之明日望爾來矣何數
廉而至晚得非赭吾山而爲汝之利耶吾
而欺如名惡何及笑曰吾年餘八十矣元
和中嘗從　部遊京師人言國家用兵帑
金窖粟不足用當時江南之賦已重矣迨
今盈六十年賦數倍於前不足之聲聞於
天下得非專地者之欺甚乎吾有丈夫子
五人諸孫亦有丁壯者自盗興己來百役
皆在亡無所容又水旱更害吾稼未即死
不忍見兒孫寒餒之色雖盡售小雞之木
不足以濡吾家矧一二買名爲偷乎今子
一焬竈不給而責吾之深吾將欲移其責
於天下之守則吾死不恨矣予歎之曰汝
之言信也然不當發於予汝始歸與之酒
繼之以歌云長其船兮利其斧輸予薪兮
勿予侮田予登兮糓予庾突晨煙兮蓬縷
縷䆫有明兮編有古飽而安兮惟編是伍
時不用兮吾無汝撫
　　　　送豆盧處士謁宋丞相序
龜蒙讀揚雄所爲書知太玄準易法言準
論語晚得文中子王先生中說又如其書
與法言相類道之始塞而終通子雲軋軋
不足當也何者子雲仕於西漢末屬莽賢
用事時皆進符命取寵雄獨黙黙以窮愁
著書病不得免人希至其門止一侯巴從
之受太玄法言而已文中子生於隋代知
聖人之道不行歸河汾間修先王之業九
年而功就謂之王氏六經門徒弟子有若
鉅鹿魏公清河房公京兆杜公代郡李公
咸北面稱師受王佐之道隋亡文中子没
門人歸于唐盡發文中子所授之道左右
其治太宗毎歎曰魏徴教我功業如此恨
不使封徳彝見之逮今十八聖舉其君必
曰太宗舉其相必曰房魏上下之心恥不
及貞觀則生人受賜足矣豈非文中子之
道始塞而終通乎丈人文中子外諸孫也
誦文中子書不絶于口率兄弟耕稼以自
給一旦訪龜䝉曰呉中兵荒來人不足犬
豕之食安能遂退藏那吾從子相天下矣
吾西而見之龜䝉曰丈人外族之門人實
作良輔今復家有丞相必以房魏之道致
君中興是内外有徳於四海也此行徒東
歸乎昔丞相未升甲科時年纔弱冠龜䝉
幸得參㳺中以兄事之許與膠固形於歌
詠及丞相爲朝鉅儒居侍從之列龜蒙江
湖邉病不能起一耒而耕一船而漁有文
三十編有書數千幧未甞干求諸侯故沒
沒無一人道著名字今丞相方築太平之
基架羣材立漬廟丈人承閒宴語幽仄試
丞相意復念以小謝城北秋霖聲髙中夜
對榻有苦吟生耶因丈人之行叙房魏得
王佐之道丞相追貞觀之風小子復言曩
日之分雜而書之用以爲送
　　　　送侯道士還太白山序
侯生甞應舉名彤作七言詩甚有態度不
見十年自云載貴扵有司藝不中度輙得
黜齟　不與丗合去入老子法中作道士
更名雲多居太白山在雍西南梁州之地
苦寒霜雪常積雖夏五六月赫日在上羣
峯若焚我獨皓然玉聳巖壁澗壑之水不
數百年不能爲材及其堅良不與他等民
乗是氣皆夀而不衰况養生者耶吾南遊
天台旣將復而老焉予曰夫物命乎天者
人不能有存乎人者天不能奪推其氣則
謂之一考其命則有懸絶不類者焉居恒
寒之地而不夭者吾不信也處恒燠之地
而不夀者吾不信也信其命乎天者人不
能有而已矣傳曰仁者夀則恒寒之地不
仁者夭而死矣恒燠之地仁者夀而生矣
茍恒寒之地夀其不仁者恒燠之地夭其
仁者是寒燠爲不祥之氣天何以佐天地
生植乎哉如此則居寒而夀居燠而夭吾
益不信也信乎存乎人者天不能奪而已
矣或曰仁者夀不仁者益夀不仁者夭仁
者亦夭吾又不知命乎天存乎人果可信
乎未也無乃自夀自夭自仁自不仁耶天
不能與之又安能奪耶信矣姑務乎仁無
以山寒自欺吾亦信子之夀矣
　　　　江湖散人傳
散人者散誔之人也心散意散形散神散
旣無覊限爲時之怪民束於禮楽者外之
曰此散人也散人不知耻乃從而稱之人
或笑曰𬒳病子之散而目之子反以爲其
號何也散人曰天地大者也在太虚中一
物耳勞乎覆載勞乎運行差之晷度寒暑
錯亂望斯須之散其可得耶水土之散皆
有用乎水之散爲雨爲露爲霜雪水之局
爲瀦爲洳爲潢汙土之散封之可崇穴之
可深生可以藝死可以入土之局塤不可
以爲埏甓不可以爲孟得非散能通於變
化局不能耶退若不散守名之筌進若不
散執時之權筌可守耶權可執耶遂爲散
歌散傳以志其散
　　　　甫里先生傳
甫里先生者不知何許人也人見其耕於
甫里故云(甫里松江/上村墟名)先生性野逸無覊檢好讀
古聖人書探六籍識大義就中楽春秋抉
摘㣲㫖見文中子王仲淹所爲書云傳作
而春秋散深以為然貞元中韓晉公甞著
春秋通倒刻之于石(今在潤卿/文宣王潮)意以是學爲已
任而顛倒漫漶(胡館/切)翳塞無一通者殆將百
年人不敢指斥疪纇先生恐疑悟後學乃
書撫而辨之先生平居以文章自怡雖幽
憂疾病中落然無旬日生許未甞暫輟點
竄塗抹者𥿄札相壓投于筐箱中歴年不
能浄冩一本或好事者取去後於他人家
見亦不復謂己作矣少攻謌詩欲與造物
者争柄遇事輙變化不一其體裁始則夌

轢波濤穿穴險固囚鎻惟異破碎陣敵卒
造平澹而後己好㓗几格(音閣)牎户硯席剪
然無塵埃得一書詳熟然後寘于方冊值
本即校不以再三爲限朱黄二毫未甞一
日去手所藏雖少咸精寔正定相傳借人
書有編簡斷壊者緝之文字謬誤者刋之
楽聞人爲學講評通論不倦有無賴者毀
坼揉汙或藏去不返先生戚然自咎先生
貧而不言利問之對曰利者啇也今旣士
矣柰何亂四人之業乎且仲尼孟軻氏所
不許先生之居有地數畒有屋三十楹有
田竒十萬歩(呉田一畒當/二百五十歩)有牛不減四十蹄有耕
夫百餘指而田汙下暑雨一盡夜則與江
通　無别己田他田也先生由是苦飢困
倉無斗升蓄積乃躬負畚鍤率耕夫以爲
具(具區/之具)且每歳波雖狂不能跳吾防溺吾稼
也或譏别之先生曰尭舜黴(明飢/切)瘠大禹胼
胝彼非聖人耶吾一布衣耳不勤劬何以
爲妻子之天乎且與蚤虱名器雀䑕倉庾
者何如哉先生嗜茶粗十許薄爲甌檥之
實自爲品弟書一篇繼茶經茶訣之後(茶經/陸羽)
(撰茶訣/故然撰)南陽張又新甞爲水說凡七等其二
曰惠山寺石泉(無錫/縣)其三曰虎丘寺石井其
六曰呉松江是三水距先生逺不百里髙
僧逸人時致之以助其好先生始以喜酒
得疾血敗氣索者二年而後能起有客至
亦㓗罇置觶但不復引滿向口爾性不喜
與俗人交雖詣門不得見也不置車馬不
務慶吊内外姻黨伏臘喪祭未甞及時往
或寒暑得中體性無事時乗小舟設篷席
賫一束書茶竈筆牀釣具櫂船郎而已所
詣小不㑹意徑還不留雖水禽戞起山鹿
駭走之不若也人謂之江湖散人先生乃
著江湖散人傳而歌詠之由是混毀譽不
能入利口者亦不復致意先生性情急遇
事發作輙不舎忍尋復悔之屢改不能矣
先生無大過亦無出入事不傳姓名無有
得之者豈涪翁漁父江上丈人之流者乎
　　　　戰秋辭
八月空堂前臨隙荒抽關散扇晨烏未光
左右物態森踈強梁天随子爽騀(五可/切)恂慓
恍軍庸之我當濠然而溝壘然而墻纛然
而桂隊然而篁杉巉攅矛蕉摽建常槁艾
矢束矯蔓絃張鼃合助吹鳥分啓行者革
進而金正固違隂而就陽無何雲顔師風
㫖伯蒼茫慘澹隳危摵劃煙䝉上焚两陣
下棘如濠者注如壘者闢如纛者亞如隊
者析如矛者折如常者拆如矢者仆如弦
者磔如吹者瘖如行者惕石有髮兮盡纍
木有耳兮咸馘雲風雨煙乗勝之勢驕杉
篁蕉蔓敗北(踏)之氣摵天隨子曰吁秋無神
則己如其有神吾為爾羞之南北㡬圻盗
興五朞方州大都虎節龍旗瓦解冰碎瓜
分豆離斧扺耋老干穿乳兒昨宇今燼朝
人暮尸萬犢一㗖千倉一炊擾踐邊朔殱
傷蜑夷制質守帥披攘城池弓弮不刓甲
綴不離兇渠歌笑裂地無疑天有四序秋
爲司刑少昊負扆親朝百靈蓐収相臣太
白將星可霾可電可風可霆可壍溺顚䧟
可夭札迷冥曽忘鏖剪自意澄寜苟蜡禮
之云責觸天怒而誰丁柰何欺荒庭凌壊
砌摋崇茞批宿蕙掲編茅而逞力斷緯蕭
而作勢不過約弱欹垂戕殘廢替可謂棄
其本而趨其末捨其大而從其細也辭猶

未已色若媿耻於是墮者止偃者起
　　　　祝牛宫辭(并序)
　冬十月耕牛爲寒築宫納而皁之建之
　前日老農請乞靈于土官以從郷教予
　勉之而為之辭
四牸三牯中一去乳天霜降寒納此室處
老農　拘度地不畒東西幾得七舉其武
南北幾何丈二加五偶楹當間載尺入土
太歳在亥餘不足數上締蓬茅下逺官府
耕耨何時飲食得所或寢或卧風　雨冝
爾子孫實我倉庾
　　　　迎潮送潮辭(并序)
余耕稼所在松江南旁田廬門外有溝
通浦溆而朝夕之潮至焉天弗雨則軋
而留之用以條濯灌漑及物之功甚鉅
其羸壯遲速繫望晦盈虚也用之則順
　而進捨之則黜而退有類乎君子之道
　翫而感之作迎潮送潮二辭聊寄聲於
　騷人之末云
　　　　迎潮
江霜嚴兮楓葉丹潮聲髙兮墟落寒鷗巢
卑兮漁箱短逺岸没兮光爛爛潮之徳兮
無際旣充其大兮又充其細蜜幽人兮欵
柴門寂寞流連兮依稀舊痕濡餘澤槁兮
潮之恩不尸其功兮歸于混元
　　　　送潮
潮西來兮人東下日染中流兮紅灑灑汀
葭蒼兮嶼蓼枯風騷牢兮愁煙孤大幾望
兮微將晦翳晲瀛溶兮歛然而退爱長波
兮數數一幅巾兮無纓　帆生塵兮檝
有衣帳潮之還兮吾猶未歸
　　　　問呉宫辭(并序)
　甫里之郷曰呉宫在長洲苑東南五十
　里非夫差所幸之别舘耶披圖籍不見
　其說詢故老不得其地其名存其跡滅
　悵然興懷古之思作問呉宫辭云
彼呉之官兮(江/之)郍涯複道盤兮當髙且斜
波揺踈兮霧濛箔菡蓞國兮　鴦家鸞之
簫兮蛟之琴瑟駢筠參差兮界絲密讌曲
房兮上𥘉日月落星稀兮歌酣未畢越山
叢叢兮越溪疾美人雄劔兮相先後出火
姑蘇兮沼長洲此宫之麗人兮留乎不留
霜氛重兮孤榜逺暁樹枯踈兮愁煙悄眇
欲摭愁煙兮問故基又恐蟋煙兮推白鳥
唐甫里先生文集卷之十七
　　　　　　笠澤陸龜蒙字魯望
　雜著
　　　　登髙文
金行告窮日御初九桐隂雨壓乎泥沙菊
氣風揚乎户牖寒無以衣病不得酒茫洋
于心噎嗢在口稚子拱而進曰古往滔滔
人生實勞或暇或逸以嬉以遨兹辰甚良
足嘯吾曹趨山選䑓席餌樽醪旣可逭乎
災青亦聊釋乎鬰陶齊諧之流載此所謂
夫豋髙者也甞有意乎予曰吁稚子之言
止扵是耳曾不探乎奥㫖吾數畒之間門
常晝關學無端倪宛若循環時孤笑以獨
憤楽正直而非險艱為書摭之與善治(音/林)
頑有行同而跡類者尚憤疾乎聲顔一驥
在坂百駑在閑傳嘶振秣侮病擠孱仲尼
登東山而小魯况肆逺目而務周旋者哉
陽專奥䆳假竊名器有土有人前呵後騎
佞舌吚啞所向上下鏜威介私放蕩侈哆
如此者又欲見耶崇閎大居墍粉塗朱脊
㑹螭屹扉環獸鋪輪鮮蹄驕羽翼成徒繡
碧其内絲篁彼姝主張何人庸兒賈夫如
此者又欲見耶纓弁外飾悔吝中積簡弃
信行附比凶徳仁澤乾枯義路塡塞權之
所憎始厚終斥權之所怜昨罵今惜反掌
背靣天遼海隔如此者又欲見耶國金鑄
兵赤子聚盗殺人無慚罪人何躁造化不
象名稱同暴隳頽墻垣不塡堂奥生靈㡬
何過半減耗殘存伶俜輸輓犒勞嬴豪偏
頗伇使顚倒胥敺吏笞不舎重耄如此者
又欲見耶古所謂豋髙能賦者賦物之姿
慘戚在下吾寜忍欺爾以災眚可逭鬱陶

可披我中(去聲)時病言開怒隨我感物悴遐
瞻邇噫是使災眚彌熾鬱陶愈悲惟爾教
我百無一冝我榖未實我𬞞未肥弗視農
圃吾將曷歸無重我梅吾方憒憒稚子不
楽惴縮而退
　　　　告白蛇文
田廬西北偏有古丘焉髙可四望予将昇
之以眺逺舒鬱農民遮言曰不可是丘有
虵巨如井缶而白忤之能爲崇不利人多
矣冝無往予取酒沃其立告之曰生而白
者犬雞馬牛而已其餘則老而後白狼孤
兎鹿烏雀鷰雉龜蛇之類是也人老而毛
髮皓白耗眊昏倒不能記子孫名字形朽
神潰以至于死物老而鱗毫羽甲盡白白
而後有靈非以聖賢存乎上徳光𬒳于下
則不爲之出出必人奉之以獻不敢隠匿
唯蛇不在瑞典雖然神而且靈尚矣故漢
之興神姥謂之白帝子得非天命志恠者
必曰自然多穴老墳竅大木要野甿盤肴
甌酒之享作小兒女子寒暑瞢眩淫巫倚
之彈絲瞋目歌舞其妖怛駭其惑考鼓用
幣僣冒其上歳時奔走畏在人後疾病不治
飢寒不辭悉爾輩之為也古者鑄鼎象物
使知神姦若之姦吾知之矣况旅吾之地
由我進退蟄出以時無越昆蟲之職無雜
鬼神之事吾宫居若野䖏各有分齊故不
相害然斬翳通巓為睱日慿藉之所則不
當與人爭也如不用吾言吾當籲天霆擊
斷裂首尾焉吾誠不移無易爾爲
　　　　祭梁鴻墓文(并序)
　梁伯鸞墓在呉西門金昌亭下㡬一里
余過之作文而吊以酒為奠其辭曰
先生為五噫之歌漢天子聞而病之南走
乎大江之波客臯氏之宇下志沈潜而靡
他自呉粲以舉􁀋曰夫人之勤亦多不懐志
於将没適乎道之無頗比要離之烈魄冡
雖夷而不磨嗟余後先生之千祀聊奉奠
而來過俯灌地而仰語顧先生之謂何心
𥚹性誕客他人之宇下不得故築垣而自
翰身病妻弱自呉民之粲不得故力耕而
自穫所以泫先王之義者庶五噫兮可作
　　　　哀茹筆工文
天與之肱力何緜耕不能耒漁不能船截
筠束毫旣勝且便晝夜今古惟毫是鐫爰
有茹夫工之良者責其精觕在價髙下缺
齧义互尚不能捨旬濡數鋒月秃一把編
如𧖟拏(女加反說/文云持也)汝實助也我書竒竒渾元未衰
惟汝是賴如何巳而有兎千萬拔毛止皮
散澁鈍鋩緡觚獄辭圎而不流銛而不欹
在握方染亦茹之為斵輪運斤傳之者誰
毫健身殞吾寧不悲(一本悲/作噫)
　　　　散人歌
江湖散人天骨竒短髮搔来蓬半垂手捉
孤篁曵寒繭口誦太古滄浪詞詞云太古
萬萬古民性甚野無風期夜棲止與禽獸
雜獨自構架縱横枝因而稱曰有巢氏民
共敬貴如君師當將只效烏鵲輩豈是有
意陳尊卑無端後聖穿鑿破一派前導千
流隨多方惱亂元氣死日使文字生姦欺
聖人事業轉消耗尚有漁者存熈熈風波
不獨困一士凡百器具皆能施罛踈扈腐
鱸鱖脫正失檢馭非䜛疵人間所謂好男
子我見婦女留鬚眉奴顔婢膝眞乞丐反
以正直為狂癡所以頭欲㪚不散弁峩巍
所以腰欲㪚不㪚珮陸離行㪚任之適坐
㪚從傾欹語散空谷應笑㪚春雲披衣散
單複便食散酸鹹冝書散渾眞草酒㪚甘
醇醨屋散勢斜直樹㪚行參差客散忘簮
屨禽㪚虚籠池外物一以㪚中心散何疑
不共諸依分邑里不與天子專隍陴静則
守桑柘亂則逃妻児金鑣具帶未甞識白
刃煞我窮生為或聞蕃將負恩澤號令鐵
馬如風馳大君年小丞相少當軸自請都
旌旗神鋒悉出羽林仗繢晝日月蟠龍螭
太宗基業甚牢固小醜背叛當殱夷禁軍
近自肅宗置㧕遏輔國争雄雌必然大叚
剪兇逆須召勁勇扶君麾四方賊壘猶占
地死者暴骨生寒飢歸来輙擬荷鋤笠詬
吏已責租錢遅興師十萬一日費不啻千
金何以支秖今利口且箕歛何暇俛首哀

惸婺均荒𥙷敗豈無術布在方冊撑頽隵
冰霜襦袴易反掌白面諸郎殊不知江湖
散人悲古道悠悠幸寄羲皇傲官家未議
活蒼生拜賜江湖散人號
　　　　五歌(并序)
　古者歌詠言詩云我歌且謡傳曰勞者
　願歌其事吾言之拙艱不足稱詠且謡
　而歌其事者非吾而誰作五歌以自釋
　意
　　　　放牛
江草秋窮似秋半十角呉牛放江岸隣肩
揺尾乍依偎横去斜奔忽分散荒陂斷壍
無端入背上時時孤鳥立日暮相將帶雨
歸田家煙火微茫濕
　　　　水鳥
水鳥山禽雖異名天工各與雙翅翎鶵巢
吞啄即一例游處髙卑殊不停則有觜鈹
(普皮/切)瓜㦸勁立直眎者　搏挽裂圗羶腥如
此䓁色恣豪横聳身往往凌青冥為人羅
絆取材力韋韝綵綬懸金鈴三驅不以鳥
捕鳥矢下先得聞諸經超然可繼義勇後
恰似有志行天刑鷗閑鶴散兩自遂意思
不受人丁寧今朝櫂倚寒江汀舂鉏翡翠
參鵁鶄孤翹側睨瞥滅没未是即肯馴軒
楹婦女衣襟便佞古始得金籠日提挈精
神卓犖背人飛冷抱兼葭宿煙月我與時
情太乖刺秖是江禽有眉髮慇懃謝汝莫
相猜歸來長短同羣活
　　　　刈穫
自春徂秋天弗雨廉廉早稲纔遮畒芒粒
稀踈熟更䡖地與禾頭不相拄我耒愁築
心如堵更聽農夫夜深語凶年是物即為
災百陣野鳧千穴䑕平明抱杖入田中十
穗簫然九穗空敢言一歲囷倉實不了如
今朝暮㫪天職誰司下民籍苟有區區冝
扸扸本作耕耘意若何蟲豸兼教食人食
古者為邦須蓄積魯飢尚責如齊糴今之
為政異當時一任流離恣徴索平生幸遇
華陽客向日飡霞轉肥白欲賣耕牛弃水
田移家直傍三茅宅
　　　　雨夜
屋小茅乾雨聲大自疑身著簑衣卧兼似
孤舟小泊時風吹折葦來相佐我有愁襟
無可那纔成好夢剛驚破背壁殘燈不及
螢重桃却向燈前坐
　　　　食魚
江南春旱魚無澤歳晏未曽腥鼎鬲今朝
有客賣鱸魴手提見(呼見/反)我長於尺呼児舂
取紅蓮未䡖重相當加十倍且作呉羔助
早飡飽卧晴􁐺曝寒背横戈負羽正紛紛
秖用驍雄不用文争如曉夕謳吟様好伴
滄洲白鳥群
　　　　丁隱君歌(并序)
　隱君姓丁氏字翰之濟陽人也名飛舉
　讀老子莊周書善養生能鼓琴居錢塘
　龍泓洞之左右或曰憇館耳别業在深
　山中非得得行不可適到其下畜妻子
　事耕稼如常人余甞南浮桐江途而詣
　龍泓憇舘獲見綸巾布裘貌古而意潜
　好古文樂聞歌詩見待加厚因曰他時
　願為山中僕丁笑而不應問之年曰七
　十二當咸通丙午歳逮十四年矣雷平
　道士葛參寥話興翰之熟至今齒髪不
　衰氣力益壯䟽繁導蒙灌漑剉　皆自
　執綆缶斤斸輩升髙望逺不翅履平地
　時時書細字作文紀事皆有楷法意義
　夜半山静取琴彈之奏雅弄一二而已
　少睡寡言語與人相接禮簡而情至周
　旋累年未甞有罷倦之色不唯疾病也
　非養生之效歟又不見有所服餌或問
　之對曰治心修身之外復有何物予始
　嘉其遯丗又聞其老而益精又恱其治
　心脩身之說孔子所謂楽而壽者斯人
　也歟旣樂而壽則仁智充乎其内充乎
　其内者非有徳者歟有徳而不耀於世
　者非隱君子歟乃作丁隱君歌以寄其
　聲云
華陽道士南遊歸手中半卷青蘿衣自言
逋客持贈我乃是銭塘丁翰之連江大抵
多竒岫獨話君家㝡竒秀盤燒天竺春筍
肥琴倚洞庭秋石痩草堂暗引龍泓溜老
樹根株若蹲獸霜濃果熟未容収徃往兒
童雜猿狖去歳猖狂有黃冦官軍解㪚無
人鬪滿城奔迸翰之閒只把枯松塞圭竇
前度相逢正賣文一銭不直虚云云今来
利作採樵客可以抛身麋鹿羣丁隱君丁
隱君叩頭旦莫變名氏即日更尋丁隱君
　　　　紫溪翁歌(并序)
　紫溪翁過甫里先生舉酒相屬醉而歌
　曰
一丘之木其栖深也屋吾容不唇一溪之
石其居平也席吾勞以息一竇之泉其音
清也絃吾方在懸得乎人得乎天吾不知
所以然而然先生弁而賡之曰
採江之魚兮朝船有鱸採江之𬞞兮暮筐
有蒲左圖且書右琴與壼壽歟夭歟貴歟
賤歟歌闋而去
　　　　鶴媒歌
偶繫漁舟汀樹枝因㸔射鳥令人悲盤空
野鶴忽然下背翳見媒心不疑媒閑静立
如無事清唳時時入遥吹徘徊未忍過南
塘且應同聲就同類􁕳翎宛若相逢喜秪
怕纔來又驚起窺鱗啄藻乍低昻立定當
胷流一矢媒懽舞躍勢離披似謟功能邀
弩兒雲飛水宿各自物妬侣害羣猶爾為
而况世間有名利外頭笑語中猜忌君不
見荒陂野鶴䧟良媒同類同聲眞可畏
　　　　慶封宅古井行(并序)
　春秋左氏傳云襄二十八年齊慶封亂
　而耒奔旣而齊人來讓奔呉呉句餘與
　之朱方聚族而居之冨於其舊後七年
　荆人使屈申圍朱方執慶封而盡滅其
　族按圖經潤之城南一里則封所居之
　地詢諸故老井尚存焉因覧其遺甃故
　歌之以志其惡
古甓團團蘚花碧鼎濙寒泉深百尺江南
戴白盡能言此地曽爲慶封宅慶封嗜酒
荒齊政齊人剪族封奔道雖過魯儒羞鲁
儒欲弄呉民竊呉柄吳分巖邑號朱方子
家負固心彊梁澤車豪馬馳似水錦鳯玉
龍森若牆一朝雲夢圍兵至胷䧟鋒鋩腦
塗地因知冨徳不冨財顔氏簞瓢有深意
宣父嘗違盗泉水懦夫立事貪夫止今歌
此井示呉人㫁綆沈缾自兹始
唐甫里先生文集卷之十八
　　　　　　笠澤陸龜䝉字魯望
　雜著
　　　　兩觀銘
兩觀雉門雖僣天子聖人在朝姦佞誅死
姦首擲地姦血如水政不得亂國是以理
下及千祀澆風四起内荏外賢舉丗称羙
赫奕皇都象魏天倚豈無姦邪佩玉蘂蘂
聖人弗生兩觀如砥以石鑱辭著于闕里
　　　　卜肆銘
蜀嚴之託蓍龜也以忠孝仁義後來之託
蓍龜也以媮佞險詖美之使怡愉怛之使
駭畏小人惟惡是嗜惟禍是避惟福是覬
惟蠱是媚曽不究得失之所自故幽賛之
蓍前列之龜乃化為庸妄之器嗚呼成都
吾不知古為市之地况君平之卜肆耶強
為之銘以刻其意
　　　　陋巷銘
魯國千乗豈無康逵傳載陋巷以顔居之
鄙委側僻樞桑覆茨簞瓢屢空其楽怡怡
聖人之言終日不違易賛獨入云顔庻㡬
門直道大堂如翬飛梁肉在御狼貪豕肥
陋巷相去不其逺而我實狂狷蓬蒿所冝
勒于柴荆賢哉是冝
　　　　馬當山銘
言天下之險者在山曰太行在水曰吕梁
合二險而爲一吾人聞乎馬當彼之爲險
也屹于大江之旁恠石慿怒跳波發狂日
黯風助推牙折檣血和蛟涎骨横魚吭幸
而脫死神魂飛揚殊不知堅輪蹄者夷于
太行仗忠信者通于吕梁便舟檝者行于
馬當合是三險而爲一未敵小人方寸之
包藏外若脂韋中如劔鋩蹈藉必死鉤𠢐
必傷在古已極於今益昌敬篆巖石俾民
勿忘
　　　　書銘
太古之時何甞有欺逮乎結繩民始相疑
畫卦造書聖人之為圖載文字厥功弗知
惟簡惟牘斷竹析木累必充庭負必折軸
韋編一絶錯亂名目寖務䡖(去聲)省搗枲剥
榖膠綴畨畨恣其析便蟲篆更隷形模易
宣上下今古卷舒蟬聮薰曝蠹鬰疵乎不
堅又取珉石篆琢雕鐫由簡牘下其存四
邊璽印章號殷勤識(音志)焉其巧益甚其說
益繁盟契質要朝成夕反(平聲)誥晳制令尾
違首言牋檄奏報離方就圎傳録注記醜
讎羙憐銘誄碑表虚功妄賢歌詩賦頌多
思謟權在簡牘者埋没爛壞無遺一編副
以枲榖其留㝡延繆戾顚倒尨蒙弗刪在
珉石者固寵納賂惟辭是妍鑱鑿旣畢名
聲泯然尭舜之道以人爲傳有死必繼流
乎億年冝斥詐僞焚燒弃捐復以太古結
繩之前
　　　漢三髙士賛
　　　　前漢一人
王覇仲儒清節是理有息躬耕黄頭歴齒
故人令狐奉書遣子從以車徒入耀閭里
既徃覇卧日􁀈不起其妻訊之以息塊耻
君遁世榮抗節不仕子規耒耜固其宜矣
我實信道曷足慚彼霸乃忻然恬淡如水
夫髙婦賢可謂其羙
　　　　後漢二人
摯先生恂伯陵之孫學通五經居于渭濵
弟子累百焉融服勤以子妻之師而益親
融爲大儒恂乃知人和帝之世公卿以聞
季直才器冝當輔臣公車就徴禮備玄緟
守道不至終爲遶民
外黄申屠少負名節義女報仇令欲論祋
蟠以同縣陳情上讞廷尉宥之旌彼孝烈
慱通羣書復善談說漢衰政荒時實暮末
隱于碭山遂與世絶獻帝即位徴爲三公
邈若不應冥冥一鴻時人之重賢者蔡邕明哲
終始嗟乎子龍
　　　　恠松圗賛(并序)
　有道人自天台來示予恠松圗披之甚
　駭人目根盤于巖穴之内輪囷偪側而
　上身大數圍而髙不四五尺礧(浴罪/切)碋
(力可/切)然蹙縮然榦不暇枝枝不暇葉有
　老龍孿虎跛壯士囚縳之状道人曰是
　何物恠之如是耶子能辯之乎予曰草
　木之生安　恠耶茍肥瘠得於中寒暑
　均於外不為物所凌折未有不挺而茂
　者也矧松栢乎今不幸出於巖穴之内
　脞脆者則䃘然其牙伏死其下矣何自
　奮之能為是松也雖稚氣𥘉拆而正性
　不辱及其壯也力與石鬪乗陽之威悲
　已之軋拔而将昇卒不勝其壓擁勇鬱
　遏坌憤激訐然後大醜彰於形質天下
　指之爲怪木吁豈異人乎哉天之賦才
　之盛者早不得用於丗則伏而不舒薰
　蒸沈酣日進其道權擠勢奪卒不勝其
　阨號呼呶拏發越赴訴然後大竒出於
　文彩天下指之爲恠民嗚呼木病而後
　恠不恠不能圗其眞文病而後竒不竒
　不能駭於俗非始不幸而終幸者耶道
　人曰然爲我賛之賛曰
松生隂隘巖獄穴械病乎不快卒以爲恠
擁腫支離神羞鬼疑道人嗟咨援筆傳奇
或恠其形或竒于辭目爲恠魁是以賛之
　　　　野廟碑(并詩)
碑者悲也古者懸而窆用木後人書之以
表其功徳因留之不忍去碑之名由是而
得自秦漢以降生而有功徳政事者亦碑
之而又易之以石失其稱矣余之碑野廟
也非有政事功徳可紀直悲夫甿竭其力
以奉無名之土木而已矣甌越閭好事鬼
山椒水濵多淫杞其廟貌有雄而毅黝而
碩者則曰將軍有温而愿哲而少者則曰
某郎有媪而尊嚴者則曰姥有婦而客豔
者則曰姑其居䖏則敞之以庭堂峻之以
陛級左右老木攅植森拱蘿蔦翳于上梟
鴞室其間車馬徒隷叢雜恠狀甿作之甿
怖之大者惟牛次者擊豕小不下雞犬魚
菽之薦牲酒之奠缺於家可也缺於神不
可也一日懈息禍亦隨作耄孺畜牧慄慄
然　病死喪甿不曰適丁其時耶而自惑
其生悉歸之於神雖然若以古言之則戾
以今言之則庶乎神之不足過也何者豈
不以生能禦大災扞大患其死也則血食
於生人無名之王永不當與禦災扞患者
為比是戾於古也明矣今之雄毅而碩者
有之温愿而少者有之升階級坐堂進耳
絃匏口梁肉載車馬擁徒隷者皆是也解
民之懸清民之暍未甞怵子胷中民之當
奉者一日解怠則發悍吏肆滛刑敺之以
就事較神之禍福孰為䡖重哉平居無事
指為賢良一旦有大夫之憂當報國之日
則佪撓脆怯顚躓竄踣乞為囚虜之不暇
此乃纓弁言語之土木　又何責其眞土
木耶故曰以令言之則庻乎神之不足過
也旣而為詩以紀其末
土木其形竊吾民之酒牲固無以名土木
其智竊吾君之禄住如何可儀禄位頎頎
酒牲甚微神之饗也孰云其非視吾之碑
知斯文之孔悲
　　　　祀竈解
竈之壞者請新之旣成又請擇吉日以祀
之曰竈在祀典聞之舊矣祭法曰王為羣
姓立七祀其一曰竃逹于庶人庶士立一
祀或立户或立竈飲食之事先自火化以
來生民賴之祀之可也說者曰其神居人
間伺察小過作譴告者又曰竈鬼以時録
人功過上白於天當祀之以祈福祥此僅
出漢武帝時方士之言耳行之惑也苟行
君子之道養老而慈糿寒同而飽均喪有
哀祭有敬不忘禮以約已不忘樂以和心
室闇不欺屋漏不媿雖歳不一杞竃其誣
我乎苟為小人之道盡反君子之行父子
兄弟夫婦人執一㸑以自糊口專利以飾
詐崇姦而樹非雖一歳百祀竈其私我乎
天至髙竈至下帝至尊嚴鬼至幽反果能
欺而告之是不忠也聽而受之是不明也
下不忠上不明又果何以為天帝乎
　　　　大儒評
世以孟軻氏荀卿子為大儒觀其書不悖
孔子之道非儒而何然李斯甞學於荀卿
入秦乎始皇帝并天下用為左丞相一旦誘
諸生聚而坑之復下禁曰天下敢有藏百
家語詣守尉燒之偶語詩書者棄市昔孔
子之扵弟子也自仲由冉求已下皆言其
可使之才且其仁則曰不知也斯聞孔子
之道於茍卿位至丞相是行其道得其志
者也天楚滅詩書坑殺儒士為不仁也甚
矣不知不仁孰謂况覧知而傳之以道是
昧觀聽也雖斯具五刑而荀卿得稱大儒
乎吾以為不如孟軻
　　　　書李賀小傳後
玉溪生傳李賀字長吉常時旦日出遊從
小奚奴騎駏驢背一古破錦囊遇有所得
即書投囊中暮歸足成其文予為児童時
右溧陽聞白頭書佐言孟東野貞元中以
前秀才家貧受漂陽尉漂陽普為平陵縣
南五里有投金瀬瀬南八里許道東有故
平陵城周千餘歩基址坡陁裁髙三四尺
而草木勢甚盛率多大櫟合數夫抱叢篠
蒙翳如鳴如洞地窪下積水沮洳深處可
活魚鼈軰大秪幽䆳岑寂氣候古澹可嘉
除里民樵罩外無入者東野得之忘歸或
比日或間日乗驢願小吏徑驀投金渚一
往至則䕃大檪隱叢篠坐于積水之傍苦
吟到日西而還爾後衮衮去曹務多㢮廢
令季操卞急不佳東野之爲立白上府請
以假尉代東野分其俸以給之東野竟以
窮去吾聞滛畋漁者謂之暴天物天物旣
不可暴又可抉擿刻削露其情状乎使自
萌卵至于槁死不得隱伏天能不致罸耶
長吉夭東野窮玉溪生官不挂朝籍而死
正坐是哉正坐是哉
　　　　復友生論文書
辱示近年作者論文書二篇使僕是非得
失於其間僕雖極頑冥亦知惴息汗下見
詆詞之甚難招禍患之甚易也况僕少不
攻文章止讀古聖人書誦其言思行其道
而未得者也每涵咀義味獨坐日昃案上
有一盃藜羙如五鼎七牢饋於左右加之
以撞金石萬羽蘥也未甞干有司對問希
品第未甞歴王公丐貸飾車馬故無用文
䖏江湖間不過羙泉石則記之聳節槩則
傳之觸離㑹則序之值巾罍則銘之簡散
(上聲)澹誕無所諱避又安知文之是歟非歟
生過聴德我太甚苟黙黙不應非朋友切
切偲偲之義也故扶病把筆一二論之曰
我自小讀六經孟軻楊雄之書頗有熟者
求文之指趣視矩無出於此及子史則曰
子近經經語古而微史近書書語直而淺
所言子近經近何經史近書近何書書則
記言之史也史近春秋春秋則記事之史也六
籍中獨詩書易象與魯春秋經聖人之手
耳禮樂二記雖載聖人之法近出二戴未
能退一純實故時有齟齬不安者蓋漢代
諸儒争撰而獻之求購金耳記言記事參錯
前後曰經曰史未可定其體也案經解則悉
謂之經區而别之則詩易為經書與春秋
實史耳學者不當混而言之且經解之篇
句名出於戴聖耳王輔嗣因之以易為經
杜元凱因之以春秋爲經孔子曰學詩乎
學禮乎易之為書也原始要終知我以春
秌罪我以春秋未甞稱經稱經非聖人㫖
也蓋出於周公謚法經緯天地曰文故也
有經書必有緯書聖人旣作經亦當作緯
譬猶織也經而不緯可成幅乎緯者且非
聖人之書則經亦後人名之耳非聖人之
㫖明矣苟以六籍謂之經習而稱之可也
指司馬遷班固之書謂之史何不思之甚
乎六籍之内有經有史何必下及子長孟
堅然後謂之史乎孔子曰吾猶及史之闕
文也又曰質勝文則野文勝質則史又曰
董孤古之良史也此則筆之曲直體之是
非聖人悉論而辯之矣豈須班馬而後言
史哉以詩易為經以書春秋為史足矣無
待於外也謂經語古而皆微則易曰履霜
堅氷至𥘉筮告再三瀆瀆則不告苦節不
可真之頻果純古而徴乎謂史語直而淺
則春秋書考仲子之宫𥘉獻六羽及齊師
戰于乾時我師敗績辛巳有事于太廟仲
子遂卒于垂壬午猶繹萬八去籥之類果
純直而淺乎經不純微史不純淺又可見
也　文之不可立諭則曰春秋不當君無
使滋蔓又云春秋舉軍旅㑹盟豈非叙事
耶引左氏傳語徴左氏叙事悉謂之春秋
可乎春秋大典也舉凡例而褒貶之非周
公之法所及者酌在夫子之心故㳺夏不
能措一辭若區區於叙事則魯國之史官
耳孰謂之春秋哉前所謂自小讀六經頗
有熟者求文之㫖趣規矩不出於此妄矣
又一篇云某文也某辭也文旣與辭異是
又復而辭劣耳易之繫辭曰齊大小者存
乎卦辯吉凶者存乎辭故卦有大小辭有
險易又曰觀其彖辭則思過半矣易之辭
非文耶書載帝庸作歌臯陶賡歌又歌五
子之歌皆辭也書之辭非文耶屬辭比事
春秋教也春秋之辭非文耶禮有輙聘之
辭娶夫人之辭楽有登歌薦之辭禮楽之
辭非文耶法言曰楊墨塞路孟子辭而闢
之廓如也孟軻之辭非文耶太玄之辭也
沈以窮乎下浮以際乎上楊雄之辭非文
耶是知文者辭之揔辭者文之用天之將
喪斯文也天之未喪斯文也不當稱辭古
人之辭多不當稱文文辭一也但所適有
冝耳何異塗云之㢤又曰聲病之辭非文
也夫聲成文謂之音五音克諧然後中律
度故舜典曰詩言志歌永言聲依永律和
聲聲之不和病也去其病則和和則動天
地感鬼神反不得謂之文乎猶繪事組繡
中一精觕耳大凡解人之說不敢避墉垣
膚瓜而自矜於堂奥心腑也要在引學者
當知之事以明之而已矣師道不行後生
多泥於所習有䧟而溺者力能援之可也
如或不同請觀過而後罸
唐甫里先生文集卷之十九
　　　　　　笠澤陸龜䝉字魯望
　雜著
　　　　象耕鳥耘辯
丗謂舜之在下也田于歴山象爲之耕鳥
爲之耘聖徳感召也如是余曰斯異術也
何聖徳歟孔子叙書於舜曰濬哲文明聖
徳止於是而足矣何感召之云云乎然象
耕鳥耘之說吾得於農家請試辯之吾觀
耕者行端而徐起墢欲深獸之形魁者無
出於象行必端履必深法其端深故曰象
耕耘者去莠舉手務疾而畏晚鳥之啄食
務疾而畏奪法其疾畏故曰鳥耘試禹之
績大成而後薦之於天其爲端且深非得
於象耕乎去四凶恐害於政其爲疾且畏
非得於鳥耘乎不然則雷澤之漁河濵之
陶一無感召何也豈聖徳有時而不徳耶
孟子曰尭舜與人同耳而好事者張以就
其恠恠非聖人之意也吾病其書之異端
敺之使合於道人其從我乎雖不從吾亦
不能變其說
　　　　寒泉子對秦惠王
寒泉子(秦之/處士)對秦惠王曰客有自趙来以約
從連横事說大王者誰惠王曰東周人蘇
秦也寒泉子曰書十上王不聽有之乎曰
然其道如何王耶覇耶曰黜其覇以躋王
乎曰不然則何上書之煩而用之踈乎惠
王曰醯雞不能混雷霆嬰兒不能抗烏獲
者響與力懸絶故也蘇子誠辯安能以三
寸舌謀山東諸侯使西面朝秦者乎寡人
非不知不破一領甲不折一隻矢之爲利
也顧其猶捕風耳諸侯不可以一非一朝
也齊相晉文之伯也始若膠附終若冰拆
豈連雞不能俱止於棲而已哉寡人塞耳
義弗聞也寒泉子曰不然夫齊荆三晉之
人疾於兵乆矣方城之金十九爲兵一爲
鏄銚董澤之蒲十九爲榦一爲箕捲父子
兄弟之血前後濺野草齊魂爲燕氛趙骨
化魏土悽痛之聲入金石出絃匏聞之者
悄慼酸屑泣不自禁一旦有人謂曰朝與
秦連横暮得帖帖安卧秦亦厭戰雖鼓牙
頰未能吞諸侯秦休而強吾亦勇而奮矣
設有辯口奚能反覆乎大王不用秦詔一
武士斷其頸無令車輪輾關下土使關東
諸侯聞其言合從散横東向以倍秦大王
出則奪氣入則包羞及其殆也披土地以
奉讎國獨不念秦仲之業艱難乎春秋祀
事何靣目見宗廟惠王卒弗用寒泉子耕
於鄙趙即封蘇李子為武安君六國果拒
秦秦閉關十五年
　　　　耒耜經(并序)
　耒耜者古聖人之作也自乃粒以耒至
　于今生民賴之有天下國家者去此無
　有也飽食安坐曾不求命称之義非楊
　子所謂如禽者耶余在田野間一日呼
　耕甿就而數其目恍若登農皇之庭受
　播種之法淳風泠泠聳竪毛髮然後知
　聖人之㫖趣朴乎其深哉孔子謂吾不
　如老農信也因書為耒耜經以備遺忘
　且無愧於食
經曰耒耜農書之言也民之習通謂之犂
冶金而為之者曰犂鏡(本作/鑱)曰犂壁斵木而
為之者曰犂底曰壓鑱曰䇿額曰犂箭曰
犂輾曰犂栺曰犂評(去声)曰犂建曰犂槃木
與金凡十有一事耕之土曰墢墢猶塊也
起其墢者鑱也覆其墢者壁也草之生必
布于墢不覆之則無以紀其本根故鑱引
而居下壁偃而居上鑱表上利壁形下圗
負鑱者曰底底𥘉實于鑱中工謂之鼈肉
底之次曰壓鑱背有二孔係于壓鑱之两
旁鑱之次曰策額言其可以扞其壁也皆
貤然相載自策額逹于犂底縦而貫之曰
箭前如程而樛者曰轅後如栖而喬者曰
梢轅有越加箭可弛張焉轅之上又有如
槽形亦如箭焉刻為級前髙而後庳所以
進退曰諀進之則箭下入土也淺以其上
下類激射故曰箭以其淺深類可否故曰
評評之上曲而衡之者曰建建揵也所以
柅其轅與評無是則二物躍而出箭不能
止横於轅之前文曰槃言可轉也左右繫
以樫乎軛也轅之後末乎梢中在乎所以
執耕者也轅車之胷梢取舟之尾止乎此
乎鑱長一尺四寸廣六寸壁廣長皆尺㣲
橢(音堕)底長四尺廣四寸評底過壓鑱二尺
䇿減壓鑱四寸廣狹與(底同箭髙三/尺評尺有三)寸槃増評
尺七焉建雄稱絶轅脩九尺梢得其半轅
至梢中間掩四尺犂之終始丈有二耕而
後有爬(去聲)渠踈之義也㪚墢去芟者焉爬
而後有礰(乎/格)礋(宅)焉有磟碡(音鹿/毒)焉自爬至
礰礋皆有齒磟碡觚稜而已咸以木爲之
堅而重者良江東之田器盡於是耒耜經
終焉
　　　　冶家子言
武王旣勝殷懸紂首有泣於白旗之下者
有司責之其人曰吾冶家孫也數十年間
載易其鎔範矣令又將易之不知其所業

故泣吾祖始鑄田器歲東作必大售殷賦
重秉耒耜者一墢不敢起吾父易之爲工
器屬宫室臺榭侈其售益倍民凋力窮土
木中輟吾易之以爲兵器㑹諸侯殷師旅
戰陣興其售又倍前也今周用鈛斬獨夫
四海將奉文理吾之業必壊吾亡無日矣
武王聞之懼於是包干戈勸農事冶家子
復祖之舊
　　　　招野龍對
昔豢龍氏求龍之嗜慾幸而中焉得二龍
而飲食之龍之於人固類異以其若已之
性也席其宫沼百川四溟之不足游甘其飲
食洪流夫鯨之不足味施施然優於其爱
弗去一旦值野龍奮然而招之曰爾奚為
者茫洋乎天地之間寒而蟄晹而昇能無
勞乎識從吾居而宴安乎野龍矯首而笑
之曰若何齪齪乎如是耶賦吾之形冠角
而𬒳鱗賦吾之徳泉濳而天飛賦吾之靈
嘘雲而乗夙賦吾之職抑驕而澤枯觀乎
無極之外息乎大荒之墟窮端倪而盡變
化其楽不至耶今爾茍容於蹄涔之間惟
沙泥之是拘惟蛭螾之與徒牽乎嗜好以
希飲食之餘是同吾之形異吾之楽者也
狎於人㗖其利者扼其喉胾其肉可以立
待吾方哀而暖之以手又何誘吾納之䧟
穽耶爾不免矣野龍行未㡬果為夏后氏
之醢
　　　　說鳯尾諾
或問予曰鳯尾諾為何等物圗耶書耶對
曰予之呼聞自晉訖於梁陳已來藩邸之
書也凡封子弟為王則開府辟僚屬取當
時士有學行才藻者中是選其所下書東
宫則曰令上書則曰牋諸王下書則曰教
上書則曰啓應和文章則曰應令應教下
其制一等故也其事行則曰諾猶漢天子
肯臣下之奏曰可也鳯尾則所諾牋之文
也綷䌨然䙰褷然織與繪莫的知旣肯其
行必有襄異之辭若今之批答案晉元帝
爲瑯瑘王時帝羙其才令通習外事甞使
批鳯尾諾南齊江夏王鋒(降)髙帝第十二
子甚憐之年五歳使學鳯尾諾下筆便工
帝大悅以玉麒麟賜之餘未見其出鳯尾
牋當畨薄縷輕其制作　精妙靡麗而非
罕固者也治將五百年必不能保而存之
好事者或云識意妄矣且傳云仲尼在魯
與陳有問缶羊楛矢者皆知之及修春秋
則逺者略近者詳故曰立於定哀而指隠
栢之日逺矣蓋聖人作大與不可不愼則
前所傳亦妄矣予學聖人之文者求其誠
而已矣又安可詐則數百年前事自以爲
賢哉君子愼所傳無易
　　　　禽暴
冬十月予視穫于甫里旱苗離離年無以
搘憂傷盈懐夜不能寐徃徃聲類暴雨而
疾至者一夕凡數四明日訊其甿曰鳧鷖
也其曹蔽天而下蓋田所留之禾必竭穗
而後去曰得無弋羅者捕而耗之耶對曰
江之南不能弋羅常薬而得之􁖤􁈤(一箆/下西)塗
枝叢植于陂一中千萬膠而不飛是薬也
出於長沙豫章之涯行賈貨錯歳售於射
鳥兒盗興已來蒙衝塞江其誰敢啇是藥
旣絶羣鳧恣翔幸不充乎口腹反侵人之
稻糧予曰嘻失馭之民化而爲盗關梁急
征啇不得行使江湖小禽亦肆其暴以害
民食古聖人敺害物之民出乎四裔矧害
民之物乎俾生靈死乎飢吾不知安用馭
者爲
　　　　蟹志
蟹水族之㣲者其爲蟲也有籍見於禮經
載於國語楊雄太玄辭晉春秋勸學等篇
者於易象爲介類與鼈剛其外者皆乹之
屬也周公所謂旁行者歟參於薬録食䟽
蔓延乎小說其智則未聞也唯左氏紀其
爲災子雲譏其躁以爲郭索後蚓而已蟹
始窟穴於沮洳中秋冬交必大出江東人
云稻之登也率執一穗以朝其魁然後從
其所之蚤夜觱沸指江而奔漁者緯蕭承
其流而障之曰蟹斷(鍜)断(短)其江之道焉
爾然後扳援越軼遯而去者十六七旣入
于江則形質寖大於舊自江復趨于海如
江之狀漁者又断而求之其越軼遯去者
又加多焉旣入于海形質盖夭海人亦異
其稱謂矣嗚呼穗而朝其魁不近於義耶
捨沮洳而之江海自微而務著不近於智
耶今之學者始得百家小說而不知孟軻
荀楊氏之道或知之又不汲汲於聖人之
言求大中之要何也百家小說沮洳也孟
軻荀楊氏聖人之瀆也六籍者聖人之海
也苟不能捨沮洳而求瀆由瀆以至于海
是人之智反出於水蟲下能不悲夫吾是
以志其蟹
　　　　記稲䑕
乾符己亥歳震澤之東曰呉興自三月不
雨至于七月當時汙拗沮洳者埃塵勃濯
檝支派者入扉屨無所汙農民轉逺流漸
(平声)稲本晝夜如乳赤子欠欠然救渇不暇
僅得葩拆穗結十無一二焉無何羣䑕夜
出齧而僵之信宿食殆盡雖廬守版擊毆
而駭之不能勝若宫督户責不食者有刑
當是而賦索愈急棘械束榜箠木肌體者
無壯老吾聞之於禮曰迎猫爲食田䑕也
是禮缺而不行乆矣田䑕知之後歟物有
時而暴歟政有貪而廢歟國語曰呉稻蟹
不遺種豈呉之土䑕與蟹更伺其事而效
其力殱其民歟且魏風以碩䑕刺重歛斥
其君也有䑕之名無䑕之實詩人猶曰逝
將去汝適彼楽土况乎上捃其財而下㗖
其食率一民而當二䑕不流浪轉徒聚而
為盗何哉春秋螽蝝生大有年皆書是聖
人於豐凶不隱之驗也余學春秋又親蒙
其災於是乎記
　　　　記錦𥚑(一作裙)
待御史趙郡李君好事之士也因予話上
元瓦棺寺有陳後主羊車一輪天后武氏
羅𥚑佛旛皆組繡奇妙李君乃出古錦裾
一條示余福長四天下廣上狹下闊六寸
上减下三寸半皆周尺如直其前則左有
鶴二十勢若飛起率曲折一脛口中銜莩
葩輩右有一鸚鵡聳肩舒毛數與鶴相等
二禽大小不類而又以花卉圴布無餘地
界道四向五色間雜道土累細鈿點綴其
中微雲璅結互以相帶有若駮霞殘虹流
烟墮霧春草夾􁦭逺山截空壞墻古苔石
泓秋水印丹浸(上声)漏蘂粉塗染盩縆(父魯切急/也駛疾也)
(或作/桓)環珮雲隱涯岸濃淡霏拂靄抑冥密始
如不可辯别及諦視之條叚斬絶分畫一
一有去䖏非繡非繪縝緻柔美又不可狀
也裏有繒綵下制綫尚仍舊兩旁皆解散
蓋拆滅零落僅存此故耳縱非齊梁物亦
不下三百年矣昔時之工如此妙耶曵其
𥚑者復何人焉因筆之為辭繼于錦𥚑之
後俾善詩者賦之
　　　　蠹化
橘之囊大如小指首負特角身蹙然類蝤
蠐而青翳葉仰齧如飢𧖟之速不相上下
人或桭觸之輙奮角而怒氣色桀鷔一旦
視之凝然弗食弗動明日復往則蛻爲蝴
蝶矣力力拘拘其翎未舒䄡黒韝蒼分朱
間黄腹眞而橢(墮)緌纎且長如醉方寤附
枝不揚又明日徃則倚薄風露攀縁草樹
聳空翅䡖瞥然而去或隠蕙隙或留篁端
翩旋軒虚颺曵粉拂甚可愛也須臾犯蝥
網而膠之引絲環纏牢若桎梏人雖甚怜
不可解而縱矣噫秀其外類有文也嘿其
中類有徳也不朋而游類㓗也無嗜而食
類廉也向使前不知爲橘之蠹後不見觸
蝥之網人謂之釣天帝居而來今復還矣
天下大橘也名位大羽化也封略大蕙篁
也茍㓕徳忘公崇浮飾傲榮其外而枯其
内害其本而窒其源得不爲大蝥網而膠
之乎觀吾之蠧化者可以惕惕
　　　　雜說
先儒曰瞽瞍憎舜使塗廩浚并酖于觴酒
欲從而殺之舜謀於二女二女教之以鳥
工龍工薬浴注豕而后免矣尖勢之重壯
夫不能不畏位之尊聖人不得不敬况舜
壻于天子頑嚚嫚戾者獨不畏之又從而
殺之耶且尭之妻二女帥九子觀舜之徳
舜反受教於女子其術怪且如是是不教
人以孝道教人以術免也故尭使朂之非
觀徳也何足以天下付
邰俟姜女之生子也始棄之命之曰棄宋
芮司徒之生女也始棄之亦命之曰棄邰
棄爲稷官烝民頼之宋棄羙而生佐㡬移
於宋國名之同也奚傷舜重瞳子項羽亦
重瞳子形之類也奚病擇其道如何耳
季札以楽卜趙孟子以詩卜㐮仲歸父以
言語卜子游子夏以威儀卜沈尹戍以政
卜孔成子以禮卜其應也如響無他圖在
精誠而已不精誠者不能自卜况吉凶他
人乎
傳曰武王罷朝而襪繫絶顧左右無可使
結者衛禇師呼聲子結襪而登席漢廷尉
爲王生結襪襪之有帶其来尚矣今獨亡
之嗚呼古之制亡者十九奚襪帶之足云
抑下惠之妻誄其夫門人不能竄一字吕
不韋作春秋秦人不敢損一字徳與刑如
何哉
唐甫里先生文集卷二十
甫里先生吾邦　先賢也出處大節已見
本傳獨著述散漫未有善本今傳于丗者
笠澤叢書松陵集以篇計之僅四百八十
一茵居其郷誦其文且和其絶句百八十
餘首遂扵文籍中裒集得一百七十一篇
合叢書松陵集計六百五十二篇凢可助
