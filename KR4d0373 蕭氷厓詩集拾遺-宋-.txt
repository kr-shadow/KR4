#+TITLE: 蕭氷厓詩集拾遺-宋-
#+DATE: 2016-06-11 12:25:05
#+SOURCE: github.com/kanripo/KR4d0373 master 75e265ec                
　蕭氷厓先生詩集叙
　詩非為傳世作也本乎
　情性止乎禮義詩不能
　以不傳也若三百五篇
　是巳當周之盛國風之
　詩多出扵田夫閨婦之
　口而其辭義之奥音節
　之正皆可以𬒳扵弦歌
　而為法扵天下夫豈學
　而能㢤盖先王仁義禮
　樂之教自閨門而逹扵
　邦國由朝廷而下扵閭
　巷所以漸其心志而形
　諸四體和其聲音而發
　扵文章有不自知其如
　此之盛也王迹既熄風
　雅道䘮宏材碩士句攻
　字琢用意非不精用力
　非不勤卒無異空花之
　眩目好音之過耳夫豈
　才之相逺㢤所以教而
　化之者無其本也然太
　極之運不息則人心之
　天不䘮是故豪傑之士
　間生其中亦無愧扵古
　者若靈均之憂憤杜陵
　之忠愾陶彭澤之冲澹
　皆本乎性情之真庶乎
　禮義之正関扵民彛物
　則之大視風雅不知何
　如惡可以後世之詩例
　視之㢤宋氏有國三百
　餘年治教之羙逺過漢
　唐道學之懿上承孔孟
　南渡以後國土日蹙文
　氣日卑而道徳忠義之
　士接踵扵東南其間以
　詩詞鳴者格律之工雖
　未及唐而周規折矩不
　越乎禮義之大閑又非
　流連光景者可同日語
　也若氷厓蕭公亦其一
　人矣公諱立等寕都蕭
　田人登進士科仕至通
　守遭世搶攘未及上迺
　自放扵詩當其意到
　若觀岳馬矯若凌雲鶴
　媚若春園之桃李蒼若
　冬嶺之松筠視三君子
　者不知何如亦南渡以
　後之髙品也公詩宗江
　西派澗泉趙公章泉韓
　公推愛澗谷羅公公為
　澗谷所知則其詩可知
　矣同世以道徳鳴者草
　廬呉公以忠義著者疊
　山謝公公納交扵草廬
　又見知扵疊山則其人
　可知矣公子士贇註李
　太白詩今行扵世公集
　舊板燬于兵嗣孫儀鳯
　繼顯前聞欲重夀諸梓
　属其叙扵予予嘗病科
　舉之業詞賦之工害天
　下之學術欲變之而未
　能乃為公叙而傳之何
　也喜其近扵本而不為
　無益之空言也
　峕
　成化壬辰秋八月望吉
賜進士及第翰林脩撰吉
　豐湖西羅倫書
蕭氷厓詩集拾遺目録
　七言古體　已下卷上
　　贈裱禙匠
　　黄景純社倉求詩
　　錦雞送陳廣文
　　花朝同劉同年判簿登蘇山
　　同年劉仲山和送錦雞長韻再用韻
　　　為侍綵泛幕之行餞
　　府教和章狎至再用韻為謝
　　桂東行次劉提屬同年見寄山行韻
　　次陳府教喜晴古句且踐蘇山之韻
　　雨中過北湖戯作
　　邵中立六香吟屋歌
　　虎皮送周竹友
　　送陳廣文西山楮衾
　　頒春曲
　　郴幕得告歸桂東
　　贈龍張泉醫為灼艾
　　寄題李叔誼蓮峯書院
　　還李世修槐隂書院稽古堂詩軸
　　送周竹友紅椒
　　鍾乳粉送趙簿
　　題陳廣文蘇山小草
　　題左尉死節本末
　　周府判送錦雞陳廣文古風見示次
　　　韻二十句
　　秋胡婦歌
　　勉友人歸廬陵
　　春日長
　　自桂東入城餞使長移節東廣路過
　　　　雲頭嶺作
　　　周宰賞蓮席上
　　　次韻荅周宰
　　　再韻荅周宰
　　　再韻前人請斷来章之作
　　　再韻荅前人送梅實
　　　次韻荅廬陵張新恩
　　　送周竹友虎皮時權郡事
　　　客有談淮土縱獵之樂因為之歌
　　　贈談星數謝秀才
　　　酃縣女子廟
　　　送人之常徳
　　　野鶻行
　　　𥘉見郴倅院雲心
　　　雲心遣示雨凉古句用舊韻再次奉
　　　　荅
　　　次彭介山韻
　　　賦周斗祥愛竹
　　　郴旱檄北湖龍
　　　題山城劉先生花史後
　　　贈醫士
　　　春寒家
　　　贈周材叔能畫號蒼厓
　　　賦李士明古香
　　　八駿圖
　　　送人
　　　鄧梅臞雪籬圖
　　　閣皂山杉節歌為士真■作
　　　有感戯隱括曹景宗語
　　　賦陳新伯秋潭
　　題丁松岡詩集
　　題侯氏雲軒
　　題黎平父月潭
　　贈相士劉跛子
　　謝包宏齋著述科目之薦
　　送沈時父随沈使君歸西湖
　　贈煉丹士
　　賀歐西湖登第兼呈宏齋
　　夀何府判易齋
　　送厚齋陳持正歸括蒼効山谷體有贈
　　砥柱亭同寮分韻得雨字
　　銅瓶歌為趙廣文生日
　　邀同寮飲鍾學正第一枝
　　馬順文裒金買登仕為漕試計戯題
　　　其取青劵
　　紅糟送陳廣文
　　再韻荅前人
　　月下觀梅獨酌
　　郡圃欄梅分韻得手字同寮邀飲
　五言古體　巳下卷中
　　　賦曽氏江亭
　　　賦曽氏醉月亭
　　　蒼玉洞分韻得淺字
　　　焼榾柮
　　五言律詩
　　　歲晚
　　　觀趙月林春雨詩卷有感次韻
　　　江上有懷
　　　近有
　　　淅江亭
　　歸至三衢懷芸荘兄留京
　　陳西崦挽詞二首
　　北林羅樞使挽詞
　　病起
　　舶幹陳祥卿挽詞二首
　　出郭
　　丙辰歲起
　　太平寺元羅㓂故基
　　過吉水
　　茶陵道中
　　　次阮雲心泛湖
　　　再韻荅前人二首
　　　又荅前人二首
　　　已未作
　　　趙玉牒夫人挽章
　　　落日
　　　和洪倅陳元徳韻同庚
　　　還陳倅盖山集
　　　次黃後谷送呉實堂中韻
　　　樹老
　　　湖海
　　　題危叔陽蘭雪詩卷下
　　　又次見寄韻
　　　次韻謝呉宜齋
　　　次韻曽楚山見寄
　　　挽龍梅癯
　　　次李鶴雲見寄
　　　送惠教諭之興國任
　　　食盤兎
　　七言絶句
　　　右七夕
　　　右武陽渡
　　　右西林寺
　　　右踈山道中
　　　右方廣寺
　　　東西林二首
　　　圎通寺
　　　靖節先生祠
　　　太平宫賦聽雨
　　　琵琶亭二首
　　食蟹九首
　　失題
　　毛竹山四首
　　一翠亭二首
　　失題二首
　　題掲梅牎詩卷二首
　　題東畈陳上舎吟藁二首
　　題黃立軒西湖百詠三首
　　題危定之芳洲吟卷
　　題穆叔晦雨净風香亭三首
　　　老嘆
　　　寄題鄒氏觀梅亭二首
　　　次韻鄭琴山併謝中書君之貺三首
　　　送雪溪徐髙士之越三首
　　　題楊逹可梅樓二首
　　　校文京庠呈黃立軒朱南湖十首
　　　題脩水黃公端梅溪二首
　　　偶成
　　　絶句四首
　　　題仇人近山村圖
　　　夏夜納凉
　　　題傅徳藻月湖小舟集
　　　九月十日府委撞點廵鋪馬上得四絶
　　　北新橋發舟
　　　垂虹橋三首
　　　范蠡祠二首
　　　姑蘇䑓五首
　　　第四橋二首
　　　出船
　　　市■■
　　燈蛾
　　蝇虎
　　蛙
　　蠧魚
　　太湖石
　　　　　姪送曽立道韻三首
　　和曽楚山憶蒼山韻五首
　　題黎橫舟詩卷二首
　　至日
　　和黃立軒梅詩十首
　　　謝周平洲花粢雪餅之貺
　　　贈陳子正造墨
　　　雪夜作
　　　題黎泉山吟卷二首
　　　寄楊隱巖二首
　　　贈畫魚者
　　　贈丁髙士三首
　　　題丁虚江詩卷二首
　　　題曽菊居吟卷
　　　丁節林吟卷
　　　贈熊古月
　　　贈崇仁呉㓜清迯儒入老三首
　　　贈談隂陽者二首
　　　贈廬陵張濟夫陳子豪二首
　　　題曹怡軒樵笛吟藁四首
　　　邀季竹堂過厓下
　　　題玉庭觀二首
　　　收護贈墨者廖景瑞
　　　題梅墨荘
　　　題梅友吟藁二首
　　　病起行散
　　　題劍江姚叔宏吟卷三首
　　　題劍江丼元英詩號溪山畫譜
　　　妖燭
　　　燈婢
　　　氷山
　　　玉有太平字
　　　美人呵筆
　　　射團
　　　風流陣
　　　　失題
　　　　逰仙枕
　　　　失題
　　　　金凾
　　　　移春檻
　　　　辟寒犀
　　　　有脚陽春
　　　　紅氷
　　　　失題
　　　　長湯十六所
　　　　失題
　　　　逰仙枕
　　　　失題
　　　　金凾
　　　　移春檻
　　　　辟寒犀
　　　　有脚陽春
　　　　紅氷
　　　　失題
　　　　長湯十六所
　　　失題　巳下卷下
　　七言律詩
　　　贈鄧景憲
　　　次李玉峯見寄
　　　赴官舟中
　　　東郡中立
　　　逰蘇仙山
　　　至日次韻
　　　次府教一覧亭韻
　　　興寜界上
　　　縣圃白蓮
　　　丁巳除夕
　　　贈人
　　　過衡山
　　　次丁宣尉韻
　　　題雲心適楚吟藁
　　　報恩荷池納凉呈雲心
　　　七月十五夜雲心邀泛北湖
　　　再韻呈雲心
　　　次趙東林韻
　　寄曽翠屏
　　梅
　　再為梅賦
　　雪
　　挽彭復雅二首
　　送吕秘書中歸清凉二首謫汀自便
　　又吕有十圗行于世
　　次龔象湖韻二首
　　送易齋何倅官滿歸括蒼
　　歸自城外
　　次使長勸農喜晴韻
　　山下
　　次使長蒼玉亭
　　使長𥘉約客觀文殊寺牡丹忽有走
　　　數種自小洛陽来者觴于東山堂
　　　席上賦
　　使長遣和再韻
　　和張倅韻
　　睡起
　　和孫竹雲道士先墳種松韻
　　孺子亭
　　送實堂呉帥歸天台二首
　　次黃園漕幕韻
　　蘇雲卿
　　和晏司法呉城山道中韻三首
　　和李後林賀黃後谷漕薦韻
　　送孫竹雲住浮雲觀
　　豊城慮囚和滕倅壁間韻
　　次滕倅夜登樓韻
　　題王衡甫吟藁
　　漕園古梅
　　代同官送方蛟峯二首
　　贈張南溪
　　輅新帥出城見梅
　　送婁髙士歸渝
　　送黃仲與之崆峒任
　　送曽寺簿知南安二首
　　李鶴林田惠詩有孤山探梅之句用
　　　韻為謝
　　陳蒲塘送端硯用韻為謝
　　再韻
　　再韻賀得闕
　　和蒲塘鄊飲酒席上韻
　　和羅澗谷寄以姑蘇舊逰韻
　　送官出守平江二首
　　同林城山楊學舟逰虎丘
　　九日拉管西䆫諸丈㳺鳯石洞天酒
　　　邉用草堂韻
　　寄曽牧菴
　　次曽漁磯賀得士贇音問韻
　　請兵道中作
　　漁磯惠詩適聞王師過邑次韻作歡
　　　喜口號
　　春晴試筆
　　和本縣黎月罔勸農韻
　　再韻謝黎月罔筆墨丹砂之貺
　　寄羅澗谷
　　再韻
　　又和
　　次黎宰併柬曽楚山二首
　　讀文山詩
　　和周平洲韻
　　左臂痛
　　與劉兩峯
　　贈道士湖古澹
　　次頼可竹見寄三首
　　四月蓮雨
　　重午剥粽懷靈均
　　江行得水壓青天下小橋一句足成
　　　唐律
　　　次曾楚山
　　　早起
　　　次曽楚山見寄
　　　觀楚山關廟長篇記舊讀史成唐律
　　　次使長蒼玉洞韻
　　　書罷偶成
　　　巳卯秋社
　　　寄楚山
　　　寄題崇仁呉甫伯夀康堂
　　　次劉蒼涯見訪
　　和燒搰　韻
　　題陳氏西園
　　壬午元日試筆有懷十翁楚山先生
　　　兩章奉寄
　　秋燕
　　壬午九日士資自廣運鉄南雄歸途
　　　過家士贄士贇有詩因用韻
　　逰鳯石道院
　　寄彭梅荘
　　次韻荅徐毅齋
　　溪行見落梅為賦
蕭氷厓詩集拾遺卷上
　　　　　　　　　九世從孫蕭(毓謹編/敏拜刋)
　七言古體
　　贈裱禙匠
牙籖玉軸新未觸何如頽簷燈火讀季成
驟雨郭熈山何如一藤煙火間書畫移人
亦尤物寳繪堂中長公說子持此藝将歸
時霜刀正足供刈葵争名埸中困機械學
古悠悠晚知悔殘編料理數能来了我明
䆫讀書債
　　黄景純社倉求詩
黄君為善不近名九鼎大吕荆溪評賊奴
金印棄如唾未用富民侯漢廷只今作倉
北原北肯與貧人供年榖乖厓夣中𬗋府
客君家世羙如喬木題詩徃徃来逹官錦
標玉軸烏絲攔知君見詩應怒罵百萬摴
蒲乞鵝炙
　　錦雞送陳廣文
舞鸞失鏡啼秋影文鸞白頭翠交頸山雞
誰遣雙入籠走送書堂春睡醒霜濃木脫
生驚雷翩翩飛下平岡来錦囊礧磈碧釵
文■之而隱身之灾岩呼谷應深雲裏歲
晩斕斑落城市吟邉憐汝怱自憐我亦江
南客千里
　　花朝同劉同年判簿登蘇山
欹眠困蕭寺暁視天宇晴細馬金盤陀路
出東南城獰飈碾花作紅埃十里八里青
松栽雲埋塔影鈴鐸語水落石洪風雨来
仙君一去今㡬年㫁碑蒼蘚留層巔鶴歸
華表作人語石臥沉香生晚煙蟻穴蜂房
三萬户山上清明山下霧可怜當日跨龍
人依舊思歸入城去我願山頭拾桃顆歸
種雲根春妸娜從渠一實三千年不向人
間食煙火
　　同年劉仲山和送錦雞長韻再用韻
　　為侍綵泛幕之行餞
世人論心畫冩影傾盖誰能交刎頸慈恩
夣事風花飛一見八年肝膽醒錦雞山上
霜皚皚機動穽發從何来騎牛澗谷未必
惡古来鐡馬無非灾綵衣蹁躚晴畫裏䑓
上曲髙傾倚市囬鴈峯頭一笑春来緼儻
可煩隣里
　　府教和章狎至再用韻為謝
平生故人誰綈𫀆元龍湖海風裁髙吟詩
倉卒供十手清水新淬龍文刀壮如沙埸
馳百馬竒如甘蝇飛如射寒箋字字明華
星掩耳不及春霆驚一天風月四方錢冷
淡未必輸華鮮人生端有不杇事虚名豈
足驚烏鳶小年擔書走京國腕中一筆萬
斛力近来言語不驚人出户誰復思安仁
何當觧韉飼我驢嬌兒喜歸争挽鬚来時
雪花大如席繅車卷玉鳴桑枯一年春風
又如客山中無人吟不得煩君逺致北海
秋鴈䳱行中洗朱墨
　　桂東行次劉提屬同年見寄山行韻
桂東有山何髙㢤牽蘿挽葛登嵬崔桄榔
屯雲白日暗瘴霧颯颯吹黄埃懸厓峭壁
穴鼯狖碎啄争食嗚争隈平生忍饑北䆫
臥瘦馬却載青衫来江南觧作断腸句更
生年少今多才曲江座上倚寒玉落月下
照秋千厓北湖尊酒誰主客公榮不飲從
渠猜鴈峯䑓前羣玉府檄羽忽作先春雷
烏公取士有巨眼十里祖道梨花杯蒲團
覊我着蕭寺官梅雪盡萱榴開凝香閣下
得休告雨坐十日無輿䑓新吟大軸忽到
手懸氷跨雪秋皚皚請從今日　慰
我相思腸九囬
　　次陳府教喜晴古句且踐蘇山之韻
梅花樹頭春雪晴長廊僧定客夣醒娥眉
豆熟櫻笋老兩月風雨云屏屏暄寒倐忽
變氣候客衣單夾煩調停移船避漏送白
日一根露草棲風蜓鼃衣陵屯分變化蘇
山雲中㡬秋夏欲携吟卷相追随呈佛不
堪仙可嚇歸期得請那可料炊米僧厨猶
欠賈吞腥啄臭欲可為快理紅藤趂今暇
　　雨中過北湖戯作
玉虹飲湖湖欲乾蒼林揺落金彈丸黄泥
坂深沒白馬野渡落日人争船山城草草
魚菜市乳鶯呼雛飛不起練花暁薄客棲
寒自買湘羅裁半臂誰家玉手鳴象床藕
絲夜織芙蓉裳等得船成㸔花■一屏秋
色楚雲香
　　邵中立六香吟屋歌
百原山頭鶴不歸逺孫流落滄江湄深衣
大帶冠嵬巍勁氣崷崪崆峒低平生不俛
俗子首食蕈懸墻歌吾伊蒔香環屋供吟
弄冷石幽雲選春夣吞腥逐臭暍黄塵笑
殺世人無鼻孔濂溪愛蓮陶愛菊和靖梅
花子猷竹楚騷蘭桂有不同昔所難并今
所足問君是中有何好君言妙處難爲道
四時風味一家春八䆫玲瓏三徑暁金精
故山深冥冥芝田术圃無人耕㡬時脫我
馬口䘖與君煎茶祇愁■老天忌君取數
多皚霜塗屋氷塞河竹門肩輿不得施閉
户且賦踈影横斜詩
　　虎皮送周竹友
南山有虎額欲白當年馮婦搏不得牛羊
食盡麋鹿無樵蘇不来道榛棘莫徭客子
心膽雄雞翎䘖矢山桑弓憑林翳樹斃一
發狐鳴雀噪寒山空向耒霧雨不下食也
知文采真足惜蕭森素壁動斕斑猛氣雄
姿見風格我如杜陵不願施錦鯨琢詩包
卷送贈君知君家學有太極自是臯比席
上人剪裁更入革工手髙堂寢處魑魅走
尊前一色老莱衣為大夫人千載夀
　　送陳廣文西山楮衾
谿工夜斵蒼匡藤麻姑山前砧杵鳴千金
學得不龜手并刀剪水裁寒氷人間不數
兠羅軟齊紈蜀錦焉足算一池明月白雲
深四壁東風晴與暖道人家風此受用贈
君也作清净供梅花帳裏春茫茫休遣淡
妝美人来入夣
　　頒春曲
頒春亭上羅官斑黛泥骨碎鞭影間蒼虬
争走青帝勅閶闔軋損玻璃環花神謝事
即■起東畔賜緋南賜𬗋細腰學舞圓■
歌旗亭竹根枯野水防江戰士臥不驚風
吹雨洗淮土青街頭父老說新事城裏倍
放今年燈
　　郴幕得吿歸桂東
濯枝雨乾溪水碧西南天髙月斜白誰家
醉竹生莓墻一本風煙三十尺去時蕭鼓
紅梅燈青秧白水蝌蚪鳴夣㝷北湖弄素
月一葉醉度琉璃城殘編断硯煙雨濕短
衣小冠塵土澁回頭不敢望前程九十九
峯如笋立
　　贈龍張泉醫為灼艾
留侯逺孫腹䏺肛載儒家書雜岐黄桂山
木落秋蒼蒼畫簾西風杵臼香瘴煙癘雨
吹南荒弱兒倒臥瘦女僵藥石不入市賈
箱利專巫祝司禱禳磨刄雐雐向猪羊見
君似人喜跟蹡圭刀遣贈出錦嚢我怜此
身無牢強外邪客氣弩矢張君言扶衰艾
火良有得不計腕肉瘡世間何事非膏肓
白晝二竪行跳梁案脉駭走扁與倉餒腹
可復湏㯽榔請君乞我嚢中方
　　寄題李叔誼蓮峯書院
髙原陸地無蓮花此峯刻畫天與状李君
下構三千楹讀書月明調悲壮向来濂溪
卜廬山蓮花峯下溪之源半山争墩未苦
賢掘地何處無流泉
　　還李世修槐隂書院稽古堂詩軸
稽古堂中書作種兒孫班𬒳文章宏平園
誠齋老詞伯至今　讀書
飽秋月木鑚石磐有時徹不見王家種樹
時兒子二郎如玉雪
　　送周竹友紅椒
交枝積翠鋩鑚鏃薫風一根萬倉粟炎雲
蒸作丹砂紅黒瞳欲堕秋玲瓏楚人論香
不論味風流僅足儕蘭蕙長秋宫壁堊未
鏝一粒蠙珠未為貴野人摘贈持滿筐吐
霞噴霧囬晶光我生食藉豈識此藜羔糝
莧填飢膓練嚢離■撑欲破益味養神公
所課他年填用調羔手請佐塩梅供五和
　　鍾乳粉送趙簿
知君肺氣如少陵十年鬢髪秋風生九韶
山前石鍾乳坐致不得心峥嶸玲瓏鵝管
截玉肪黄金鐺裏然枯桑連明更僕百萬
杵朔風捲海凝朝霜清詩濁酒橋亭別此
日身心等瓜葛為君一涴書院胸要㸔筆
尾生長虹
　　題陳廣文蘇山小草
學詩學仙将無同昔聞此語求志翁逺孫
青春文字工九仙城裏鞭㳺龍三年朗吟
洞天白湖光一區開醉墨向来雪壁涴髯
秦未許斜陽今徳色短韻急雨鳴瓦溝大
障沙塲鼙鼓秋蘇君欲語道未得山鬼呌
嘯江靈愁請君急與棗木刻空明下有蜿
蜓宅昇天倘要■朝詞夜半風雷留不得
　　題左尉死節本末
　　　尉諱譽登壬辰進士任復州景陵
　　　城䧟尉死之全家殱焉事聞于朝
　　　賜廟岳陽仍官其子
江頭鐡騎飛腥塵孤城釡沸􁴡㳺鱗景陵
少府赤心膽直與海嶽争輪囷食窮矢盡
空弮起生為南臣死南鬼百三十指閉門
中血翦羶刀如踐蟻巴陵城下丹青明孤
兒襁褓今簮纓雖然惜不援漢制尉印有
子侯于鉼有生必死理之常以義䖏死君
之剛雪䆫細字燈前卷髪竪毛寒雙淚濺
愧無李瀚筆如椽傳㸔人間配廵逺
　　周府判送錦鷄陳廣文古風見示次
　　韻二十句
潥陽寒尉飢欲啼擁爐一席鷦鷯枝鴟夷
取醉與唾冝持書推户知為誰抽緘讀書
哦新詩如渴得飲夣得歸妓圍婉轉嬌鶯
詞也復感此山梁悲文禽只合長交頸着
語嫵媚相携持當年飲啄擅山澤十歩百
歩相追随清波照影輒自愛竟日堕此畢
者機怜渠求牡着樊籞輒贈可使炫朝飛
于魔不忍仁者事豈此玩物心冥迷三邉
風寒鐡爲衣白日黯黯天無輝室家憂煩
怨矌起新婚之別歸何時存心愛物一命
耳公漸柄用酧隆知蒼芒獨立将疇依勿
諉大家聾與癡
　　秋胡婦歌
　　　秋胡婦之事載于傳記顔延年作
　　　詩髙之夫却行道者之金而不受
　　　信其潔矣然憤其夫之說棄婦而
　　　卒以是死焉推其意也殆不類世
　　　之所謂妬婦者邪因為之歌
君家作婦三日強錦衾未暖鴛鴦床阿郎
遽作逺逰別三載菽水空𥜗裳採桑忽忽
春風陌郎歸相逢不相識攔囊贈妾雙黄
金妾心如氷介如石阿郎歸来坐堂前低
頭相視黙不言郎心如此不易保醜君一
死滄波寒􁁓􁁓勁節秋霜句㫁簡風流映
千古後来一種可怜人却遣江津名妬婦
　　勉友人歸廬陵
雲深雨黒山潦渾菸莵噑風吹野昏短衣
蹀躞面黧􁇠欲指石鼓窮湘源祝融峯髙
九萬尺五更三點看日出何如矮屋一星
燈宇宙千年書四壁啼䳌催客槐自黄江
濵蟹舎魚蝦香古来貧者士之常白鷺洲
前春草長
　　春日長
春日長長安貴㳺踏春陽㳺龍八尺黄金
装狎客沈宋交金張真珠結屋貝作堂錦
䄄七十二鴛鴦呉姬趙女羅絲篁熊蟠豹
胎桂為漿主客一飲累百觴幃風幕日綺
繡香白晝銅盤飛蠟光行樂未足光隂忙
恨無長䋲繋扶桑何曽得知春日長山中
腐儒鬢欲霜蝸牛廬中獅子床二十七種
飯瘦郎過午一枕無何郷起来煎茶竹風
凉半絲不掛萬慮忘從渠門外塵如馬落
絮逰絲相枕藉斜陽窓户一編書日長只
在茅簷下
　　自桂東入城餞使長移節東廣路過
　　雲頭嶺作
雲頭山中石頭路三年石上行三度歲衣
十疋飯兩盂有底踉蹡走風雨来得郁然
無白鬚鳴弲跨馬東南趨夣回楚徼隔鴻
鴈日落贑江思鯉魚苔香草舎雲生處青
璧無梯鳥飛去山根野店酒旗風似我江
南桃葉渡渡頭翠浪吹長鯨蘭舟欲渡不
得停蒼梧陳詞呌帝子天髙水濶心怦怦
邅余車兮遺余褋倒卷緇塵入衣褶山中
春去不歸来苦笋生孫蕨生葉
　　周宰賞蓮席上
急風吹月月魄堕幻作玉蓮三百箇水花
亭上暁光寒主人捧觴客滿座周郎朗朗
屋百間讀書下簾春晝閑坐中仙人左元
放寒氷結佩玉刻環位髙金多責山重萬
里風煙摇醉夣何如野水酌花隂疾雷到
天色不動安得太華十丈花乗風夜至玉
仙家老農有種来入土鞭起臥龍天下雨
　　次韻荅周宰
半生身名今甑堕吟膓寸斵字一箇三年
風雨楚山寒落日行窩㸔草座藕塘着亭
花中間酒邉消此半日閑詩成索醉坐不
起立馬嚼損黄金環薤花簟凉殘唾重詩
来破我■時夣長風萬里一筆追字如韝
鷹欲飛動人生髙下如風花奎啼未必真
堪家村沽如水賤如土何當携来說今雨
　　再韻荅周宰
天孫失眠錦機堕剪落溪藤不論箇神光
下照茅屋東驚倒閑庭馬韀座我如寒蜩
吟樹間時来有啄不得閑塗煙抺墨學梳
洗敢與媚嫵争彎環天畿雨乾顧憂重剪
瓜桒林勞帝夣却傳賀表通銀䑓小臣拜
舞驩雷動銀茄欲實豆亦花一鮑巳属窮
吟家莫将蘇合比糞土隔簾不是催花雨
　　再韻前人請㫁来章之作
我本金精仙謫堕雪厓劖天玉萬箇有時
採藥白雲深亦有樵夫㸔棋座湘波射鴨
愁黄間茅堂晝隂秋几閑前山有詩招不
入嗔我齧户銅龍環辱君三貺拜已重又
遣吟筒𫾣逺夣今我閉户風月埸如㸔觧
鼋食指動烏絲弄筆揺松花棘端破鏃真
當家石鼎章成色如土穴居由来未知雨
　　再韻荅前人送梅實
狂風一月吹幘堕眼底梅花無一箇酒邉
餉我黄金團飣餖閈干忽驚座来禽青李
季孟間玉池生肥柘漿閑長卿肺渇正湏
此不用玉魚供玉環江梅纍垂壓枝重三
年空作吞江夣遥知未老憶歸来身落湘
南飛不動潘郎只種桃李花他年種梅說
君家湏知調羔蘇下土更洗一瓶秧稻雨
　　次韻荅廬陵張新恩
庭户無人闘鵲堕蘚徑屐痕無半箇玲瓏
一騎薫風前驚起胡床槖駝座長身蒼髯
江梅間麒麟𥘉脫十二閑誰教驅䇿落何
處水石齟齬山連環筆頭不識周鼎重學
古胸寛有雲夣才大萬牛挽不前時来八
風吹不動寒香含着西風花漢宫夀斚傾
天家不愁旱火成焦土黄頭奴来請行雨
　　送周竹友虎皮時權郡事
桂東山中何所有菸莬嘷風阿香吼鬼行
狙伏塵不驚石八強弓射生手去年臘月
雪塞村射公家家肉滿門有皮斑斑五花
文鬚爪完具無箭痕向来鹿豕一口吞四
蹄如瓠八尺身扣門邀我酧萬錢猛氣尚
欲凌蒼煙深山大澤誰得前摩娑忽此驚
華顛喜君風骨清且妍贈君春風𬗋茸氊
蠹鑚塺潤與愛惜風簷展上雪色壁知君
為政今渡河欲寄他時恐難得
　　客有談淮土縱獵之樂因為之歌
雪雲厭天㝷丈低将軍觀兵出打圍彎弓
數肋射走鹿刀槊不减并州兒盤空徤鶻
皆欲裂落日洗空狐兔穴将軍白馬錦貂
榆奏凱歸耒清夜月
　　贈談星數謝秀才
紛紛卜肆深五行子以逢掖能知星兒時
上學眼如燭夜夜仰面看天庭埃風壒雨
彬雲裏日晏膓鳴市無米百錢下惟學君
平窓户中有吾伊聲亦知東坡磨硯厄梅
荒孤吟鬢霜白安知神竒亦有臭腐時不
見春秋書隕石
　　酃縣女子廟
贑江昔有賢女祠湘江今見女子廟蒼厓
直下五千尺落日晴沙媚葵蓼蒼茫傅說
不足徴深山大澤龍蛇生君不見尭家二
女祠祀古或言洞庭天帝女
　　送人之常徳
秋風原頭桐葉飛幽篁翠冷山鬼啼海圗
折𥙷兒女衣輕衫笑指秦人溪秦人得知
晉已前降唐臣宋誰為言怱逢桃花照溪
源請君停篙莫囬船編蓬便結溪上宅採
桃為薪食桃實山林黄塵三百尺不用歸
来說消息
　　野鶻行
空山落日見野鶻千仭峯尖巢嵂屼脚根
不受絛鏇縈眼底熟知狐兎窟翻雲掠草
驚萬人招呼不来難可馴不来未必非君
福飢啄君家雞與鶩
　　𥘉見郴倅院雲心
蘭枝蕙蔕交西風北湖欲秋蓮子紅金精
山前種荒客騎馬又逐湘雲東三年湖上
招秦七醉墨題詩秋露濕老蚊起舞聽吟
哦幻作青童傍船立仙人吹笙調鳯凰引
手贈我青瑶章黄心木断海塵起山鬼無
路啼幽篁慈恩玉槿飛晴雪龍居鏡泉潄
香月佳人歸去暮雪深白鳥飛来新雨歇
子城鶴語樓頭煙平分風月今吟仙石桃
花映綵衣發橘井筆倒寒蟾乾半生辨君
床下拜昔日褁頭今鬢改世無此樂三百
年為君起舞秋風前
　　雲心遣示雨凉古句用舊韻再次奉
　　荅
黒猪渡河天不風蒼龍㗸燭不敢紅一缾
何處馬背倒芰堘藕蕩漫西東西風佳時
數重七乾鵲橋成雲■濕蘭膏香冷夣𥘉
囬花舘月寒秋又立岐山千歲無鳯凰玉
帝夜行龍虎章九仙拍手一佛笑橘花多
䖏開笄篁卓劍泉深酌晴雪叉魚亭空倚
寒月秦郎掾笔玉虬飛雪璧流雲香味歇
三年兩鬢吹蠻煙浪說梅福能神仙金精
秋寒木鶴瘦銀灣水落芝田乾乞身歸去
望雲拜蓬莱淺清風物改停雲有賦應年
年相思起立梅花前
　　次彭介山韻
丹厓老屋金精秋玉虬駕我萬里逰黄岑
山下有小洞北湖一曲三年留山猿無聲
鶴不舞種玉田荒長琪樹仙人驚恠不歸
来閑却劉郎金掌露蛩音忽爾聞空虚吟
交憶此湖上居賦詩繫賊啄三尺愧死李
志羞曹蜍玉雪亭邉無點熱飛昇䑓上留
仙轍訊速相就君不来射工含沙能宗孽
大篇雋永西風前谷簾水共曽坑煎半生
吟事入勲業力田那不逢豐年十八灘頭
喚歸棹彫胡米香蘋葉老簿書塵裏眼生
花徑欲推𫾣㝷瘦島
　　賦周斗祥愛竹
平生愛蓮無極翁而孫愛竹将無同豈期
野䳱有遺憾善學下惠猶家風問君竹亦
有何好蟠胸世好百無有黔婁先生生不
邪西山遺民窮得瘦向来結交王子猷一
日不見如三秋叩門不共主人語徃徃竟
日肩輿留先生河陽種花手耿耿氷霜含
宇宙從渠紅𬗋競春陽留眼相㸔歲寒後
　　郴旱檄北湖龍
北湖三百頃其下神龍蟠常時泛湖人不
敢笑語喧龍居祠下龍王廟碧瓦朱甍映
清湫邦人四時迎送神牲肥醴香神醉飽
開慶元年秋七日山中從前無此熱早禾
焦死晚禾枯百姓相㸔眼如血去年淫雨
冬無收私科官糴紛徴求薯粮掘盡蕨根
㫁一飽謂有今年秋州家差官走田里奉
佛迎仙取龍水南村北郭皷鼕鼕㡬日街
頭無䖏避爾龍位置尊鱗䖝鬚髯如㦸聲
如鍾人間風日不到處珎珠室屋珊瑚宫
蝦蟹為儔鰍鼈伍耳如無聞目無覩捍灾
禦患則祀之安得神龍食兹土我有旌陽
在時劍能磔爾龍為萬叚徐将鮓法問張
華普施農民供一飯刑鵝投虎終無𥙷爾
龍有知胡不雨如問只守過湖船塊坐教
人送錢楮
　　題山城劉先生花史後
山城先生窮到死老作人間花大史縑箱
未許上蘭䑓堪着洛陽園囿裏雖然儒先
有公是菊花隱逸蓮君子只今同傳李與
韓豈亦負公千斛米
　　贈醫士
桂山藥石不入市土風割牲謟非鬼巫師
懷肉飫妻孥醫師衡門冷如水子今挑囊
入深雲如以章甫投文身吾詩昜得藥難
售子規語人傳藉手
　　春寒家
一月春寒縮牛馬束桂薪芻不當價去年
霜早榖蕃熟雨爛秧青無日曬深山處處
人夷齊鋤荒飯蕨填朝飢干戈滿地此樂
土不謂乃有㐫荒時今年有田誰力種恃
牛為命牛亦凍君不見鄰翁八十不得死
昨衣哭牛如哭子
　　贈周材　能畫號蒼厓
昔見蒼厓畫今讀蒼厓詩問今十日水石
間幻作五字七字何能竒君言詩畫本一
律等以造化供娯嬉閉門磐礡天耆定徃
徃清氣流詩脾急将畫意入詩律兔起鶻
落無由追有聲無聲強兮別妙處正不差
毫釐人言精藝不兩能似亦可洗千年疑
梅花江頭窮竹枝遥指八境窮煙霏勿云
詩工畫師耻老瓊笑人焉用彼江南和糴
米如珠急圗流民獻天子
　　賦李士明古香
君家種桂知㡬年輪囷老幹秋風前小山
荒凉汨江冷此樹亦有幽人便君家讀書
今㡬世持取科名如左契他年留話與人
間王家種槐李家桂
　　八駿圗
穆王八駿真八龍萬里歴塊追長風齊州
羶惡塵土境夜宴阿母瑶池宫人間亦有
千年絹包褁神竒夜光現畫師那計馬腹
羞當時下筆親曽見詩人多事管閑愁却
笑重来不到頭一聲黄竹㫁歸夣枉使徐
土成荒丘尤物移人吁可怕此圗至今負
髙價君不見華陽有馬閑且都無人畫作
武成圗
　　送人
扊扅吚啞語風竹抱琴年少如紅玉湘山
馬背弓刀塵三年歸来門户俗愛君不肻
憎家鷄期君樹立終嵬巍媚淵潤水發至
寳萬里轉軸辭門畿故山西風動禾黍檠
燈坐凉日卓午而翁問我今行藏一榻牛
衣映秋雨
　　鄧梅臞雪籬圖
夜凉北風三尺雪懸厓凍崩樹凍折此時
梅花獨清絶箕山髙風首陽節何人花下
騎蹇驢風雪堕面氷吟鬚唐巾飄蕭紵𫀆
窄識者指以為梅臞屋山􁁓􁁓出林罅雙
鶴忍寒追不下欲㝷門巷訪梅仙人言此
是苔磯畫
　　閤皂山杉節歌為士真姪作
右玄仙翁開洞府手掇靈杉種煙雨一根
磈礧獨千年其榮不生枯不死前年木價
愁逹官一枝堕地琤琅玕斧斤肻為盤錯
赦夭矯尚欲丹霄干𥘉疑雷公下林壑夜
取乖龍截頭角又言石家鐡如意撃損珊
瑚半凋落神剜鬼断何可求摩娑徃徃驚
吟眸犧尊詎是材所願爾囿扵數将奚尤
神仙靈物生風雹寕與塵凡供翫謔請君
持用懸丹厓留𥙷金精飛去鶴
　　有感戯隱括曹景宗語
少年快馬如㳺龍鼻尖出火耳生風柘弓
放箭餓鴟呌數肋射麞平澤中渇飢食肉
飲血乳甜如天厨薦甘露誰能揚州稱貴
人閉置車中作新婦
　　賦陳新伯秋潭
人間四時秋最清九秋之水寒潭明先生
竒骨二難并十指忽忽風濤生麻姑山前
書滿屋讀書夜長跋見燭汪汪陂度牛醫
兒未抵寒潭一泓玉我家厓前十丈氷𫾣
氷夜作玻瓈聲愛君有此秋一潭璧月下
照琉璃城從来負舟湏積水置杯拗堂安
足擬期君渺渺泛天津萬斛龍驤纔一葦
　　題丁松岡詩集
松岡胷中亦磊磈勁氣少與崆峒平白頭
一脫力百斛中有徂徕風雨聲芸兄兒時
戯同隊宰木隂風吹晝晦翁身與詩夀而
昌細讀燈前為九拜
　　題侯氏雲軒
太空有雲不可覊君家有軒雲所棲黄埃
壓帽聽朝鷄坐軒人閑琴一枝眼前白衣
與蒼狗萬事悠悠且杯酒是間不涴俗子
塵客有𫾣門急揺手
　　題黎平父月潭
金精山人蒼月軿夜半影落秋潭明詩人
飲潭并吞月醉墨冩出風濤聲驪珠忽堕
春風𥿄烱如寒梅照清泚㡬時脱我簿書
塵細嚼君詩酌潭水
　　贈相士劉跛子
廬陵跛子代有聲相法如鏡開玄冥喙長
三尺不稱身翻江倒海驚座人崆山盡頭
秋色晚椎髻梭花隱門限􁤉􁚂𫀆布揖使
前塞屋堵墻驚差見桑葉杉枯懷楚歸十
年讀書良未非逢君嘖嘖三箇好豈亦見
吾衡氣機
　　謝包宏齋著述科目之薦
有羙人兮天一方欲徃從之道阻長翩其
乗風来帝旁巍然一桂扶明堂氷盤玉果
君賜酒進講歸来坐清晝却從閩嶠望蓬
莱海氣渾黄天影瘦春風一箋入明光牛
鐸可使調宫商低頭再拜避三舍世謂唐
晋無文章先生閱人亦多矣定不㝷常種
桃李法鼓一震波旬驚㸑下之桐作焦尾
爾来世道婙喧啾百練化作繞指柔茫茫
萬古落我後傳世豈必皆王侯紅泉碧澗
石齒齒菖蒲著梅弄徑蘃我思脫我馬口
衘歸去從公給薪水
　　送沈時父随沈使君歸西湖
臥龍山下仙人家瓊璫玉佩明春華平生
所聞蒼玉洞投老有意窮煙霞妄希刀圭
亦仙去仙人掉頭不我顧天荒地老厓谷
寒九虎關深隔雲雨向耒結客江湖裏走
馬䭾金花下醉酒邊題字墨猶香已堕黄
壚兩行淚眼前吟友今㡬人東陽公子下
筆親胷中風味見大雅徃徃有似吾元賔
半年同徃仙人國書来相知不相識豈不
欲徃畏簡書𬗋騮䘖口鳥鷙翼西湖藕香
鱸鱠肥錦囊一路載詩歸天津橋上望閩
嶠落日惟有南鳶飛漫郎空復蕪城住風
雨荒寒舊瓜圃蕭蕭短髪簿書塵慎勿湖
邉語鷗鷺
　　贈煉丹士
女媧錬石丹之源𥙷天破碎天亦完後来
此方世不傳仙家之丹說九還君今採藥
湏名山却老起死攔嚢丸世間塵勞空自
煩徃逐鷄犬㝷劉安
　　賀歐西湖登第兼呈宏齋
去年君上西湖船白紵如雪春風前今年
君上天街馬柳汁澆𫀆生色畫人生窮逹
那得知宰相正用時来為愛君負大積者
厚萬里轉軸辭門畿蹇予食籍閩州飯書
按塵深鬢絲短西風一夜入山城南鴈無
情秋夣逺宏齋老師魯靈光乞身不許猶
周行老臣政爾仗經濟世道亦復関行藏
零陵千官閑言語重見箋詩出烏府瀼西
白石渡頭船且喚漫郎聽夜雨一官局束
為人鞿宇宙風物皆危機短章醉墨江南
路却愛當年未第時
　　夀何府判易齋
我欲夀公酒酒薄不敢斟我欲夀公詩詩
調不成音酌公試酌鄞江水頌公請頌鄞
人心江氷之清有涇渭人心之同無古今
紛紛巧捷褰裳趍公獨坦履垂紳𥚑研桑
心計論錙銖公獨一飯不碩餘王謝子弟
山澤癯葵莧之腹貯詩書燕居如齊好嗜
無澹然文君對相如試從邦人數前後監
州頗見有此否日邉催整早朝車堂上且
傾𥘉度酒欲晴未晴霜淡濃欲香未香梅
信風眼前時事好閉口只折梅花来夀公
　　送厚齋陳持正歸括蒼効山谷體有
　　贈
贈君白紵白且鮮絡綉機杼秋風前為君
裁作山人衣披雲拂石弄潺湲贈君𥿄帳
清且華機綃水底溪工家夜深擁𬒳蝴蝶
床滿身明月臥蘆花聊厚不為薄中有故
人心平生湖海交詎得商淺深飛鳶亭下
䦨干雨蒼玉洞前斜日樹詩来一鏃箭鋒
直直置本𥘉何足數恨我不與柴桑期多
君且賦羗村詩細君迎笑兒女舞床頭酒
香鷄䳱肥一城行色人催動囬首龍山煙
翠重𫾣推不定起㝷君前度莓苔千里夣
　　砥柱亭同寮兮韻得雨字
西風吹老寒香圃痩碧林塘秋㡬許官閑
飲思生渇吻載酒聮翩無客主亭深城逺
地自寒鴈䳱不来蘚苔古秋枰争道較一
勝長纓颯颯翠𥚑舞百年有㡬開口笑底
用妍桑枉心膂吟情正属杯中物暮色已
催城上鼓嗟予負愧斗粟恋出位乖逢鑊
焦苦向来胸中亦磊磈書傳消磨着塵土
徑湏太白得我醉歸臥黄紬聽夜雨
　　銅瓶歌為趙廣文生日
平生愛此雙瓶古千里携持走塵土滑如
女膚色馬肝間着花枝相媚嫵鄞江慱士
諸王孫無氊坐客今三年羣仙招手喚歸
去𬗋薇怨殺春風前華堂此日春風酒顧
我覊窮無一有發囊得此雙銅瓶啄詩包
褁為君夀瓶之體兮正而不阿瓶之質兮
朴而無華虚中不足稱儲粟汲冷澗水供
煎茶此君清苦於君似擬人以倫正如此
相看一笑姑置之金石結交從此始
　　邀同寮飲鍾學正第一枝
前溪後溪兩玉虹半村半郭地百弓上有
車盖青童童下有一畒幽人宫築亭方方
羅十客八面玲瓏受風日楣間誰扁第一
枝雪裏寒梅破孤寂我如愛竹王子猷不
問主人携共逰衙聲已送白鳥逺醉倒更
為斜陽留馬嘶人㪚橋南道燈火匆匆城
閉早一川風雨酒醒時明月簿書塵壓帽
　　馬順文裒金買登仕為漕試計戯題
　　其取青劵
馬君杭人堕汀角杭試不收汀不着少年
落筆易進取萬里孤雲天一握捐金爵試
亦假途寒士探嚢桃藥無平生故人于節
度買山尚肯周窮符編藤褁錦如行卷持
以取青真左劵惜哉掘墓逢伯夷捧土塞
河吾自􁂦君才十倍空冀北長鯨變化滄
海窄人生幸得各有地古来不見虬鬚客
　　紅糟送陳廣文
小槽無聲簷溜歇銀缸滿貯猩紅血撑嚢
礧磈腹果然壓以千鈞枯欲裂麵生有味
取試甞粉身不惜糜成漿春風徃徃醉入
骨賜以𦵔醢猶能香贈君活火烹錡釡笔
以青葱渫薑縷食之以匙不以筯白玉盤
中漲紅霧
　　再韻荅前人
我窮嗜客如黄歇藜藿家風曽㰱血公田
稻秫五十畆倒盡空樽雙眥裂床頭有甕
不忍甞麵塵爛爛蒭無漿知君亦笑肉食
鄙輟贈一鼎春風香有燋尚足供轑釡顛
倒柔青縈菜縷㸔看雙頰上紅潮絶勝㯽
榔驅瘴霧
　　月下觀梅獨酌
北風掠地天欲晴街東街西人不行山城
早閉燈火静霜月自照鴟鴉鳴一簷梅意
春欲動星斗䦨干天宇空一生愛梅復欲
月獨酌月明花作供南樓鼓寒聲重遲醉
眼看花越更竒牽衣兒女催翁歸翁醉正
賦寒梅詩
　　郡圃欄梅分韻得手字同寮邀飲
江南不見梅花乆一夜寒香吹户牗明朝
十客山下亭萬里春風一杯酒霜痕卷水
天不動月逼雲收净如帚花枝圍燭白紅
吐艶歌聒醉捿烏走坐䆫不遨今㡬日簿
書厭人目生垢茲晨不待折簡招行車纍
纍魚貫柳廣文玉碎磨不磷令尹風生談
滿口幕中佳士檄颯颯着我其間慙老醜
龍門風流千載事歐梅賔客文禧守便湏
畫作欄梅圖却恨丹青無好手

蕭氷厓詩集拾遺卷上
蕭氷厓詩集拾遺卷中
　　　　　　　　　九世從孫蕭(毓謹編/敏拜刋)
　五言古體
　　賦曽氏江亭
江國愜幽尚復此塵外亭朱䦨出煙雨掩
苒交回汀野鶩自争食霜鷗飛冥冥如何
漁翁醉大浪揺不醒
　　賦曽氏醉月亭
開元盛時月曽照謫仙醉有月尚可飲仙
人渺千祀不恨仙人死恨此明月非徘徊
復徘徊目㫁青山磯
　　蒼玉洞分韻得淺字
霜林無留紅石氣寒翦翦春風何時来玉
樹破花蠒聊持一樽酒陟此雲外巘流香
入詩脾汲影潄清淺
　　焼榾柮
何人斧空谷㫁根委柯莖或如蛟虬蟠或
如虎豹獰首尾鬚鬛具一一皆可名老夫
傍地爐温與挾纊并彼美紅爐獸光彩生
簷楹出處諒所同竅鑿非天成我今不作
我卿亦自用卿
　五言律詩
　　歲晚
歲晚仍為客朝晴故作隂雨花添浪白雲
樹隱江深留滯寕吾土艱危獨此心一瓢
終藉汝投老遂追尋
　　觀趙月林春雨詩卷有感次韻
天上湏名託人間好句休忽看疑子在翻
閱得予愁斜日吟身獨酸風冷涙流不忘
人亦夀月淡百城秋
　　江上有懷
凍雨年催盡覊愁夣作歸風塵雙鬢短宇
宙寸心微長此憂危集終然計慮非甲裳
生已免未得怨無衣
　　近有
近有西来報愁心渺夕陽南荒仍要害大
理隔存亡應變諸公屡防秋四序忙古来
形勝地豹虎謾披猖
　　淅江亭
塵世無窮事寒潮徃復来江流限呉越海
道接蓬莱多難期如客縁情故得哀誰令
天柱昃浩浩不能回
　　歸至三衢懷芸荘兄留京
午熱猶疑夏宵寒不似秋獨歸仍念逺乆
客得無愁白酒村村市黄花處處樓不縁
風雨色吾欲理扁舟
　　陳西崦挽詞二首
去國年猶在深城早卜居寜尋少㳺語不
作子公書晚日靈光殿春風下澤車空同
有生意千載愧曹蜍
　　又
不盡胸中藴康時與致君未應才執㦸忽
去作修文清節梅花屋閑身馬鬛墳銘旌
瞻不及雙淚落南雲
　　北林羅樞使挽詞
扶日勲庸大公胡遽止斯人間何可棄天
下尚堪為太史春秋筆蒼珉徳政碑不遺
毫髪恨塵宇自生悲
　　病起
柳暗春歸近牎明夕照囬悠悠度長日稍
稍逺飛埃山霧晴仍濕園花落更開經旬
欲㫁酒門巷只蒼苔
　　舶幹陳祥卿挽詞二首
練練才如許蒼蒼不可求憂時一編墨賫
志九京秋薦語諸公重危機百慮周風塵
仍歲歲恨與大江流
　　又
與我生同月君鞭着便先艱難期用大植
立想無前功在通閨近身随薦墨顛􁑔然
怨此世非止故人憐
　　出郭
野徑村平樹人家石㫁流南雲偏有瘴楚
水欲無秋素履行忠信浮生任去留尊前
古今意吾道信悠悠
　　丙辰歲起
雪意蘇寒瘴雲隂失夕陽微官逺兄弟愁
鬢入風霜故國梅花夣新年竹葉觴不眠
應守歲燈影隔鄰墻
　　太平寺元羅冦故基
歲月吾生晚兵戈此地曽山川如有數險
阻爾何能煙雨桑麻利簟瓢粥飯僧憑閑
供一嘯深谷或為陵
　　過吉水
路暗元非夕山明忽作隂年荒官糴重野
逈客愁深逺水分漁窟飢烏集社林終更
眠未穏感慨起長吟
　　茶陵道中
山深迷落日一徑窅無涯老屋茅生菌饑
年竹有花西来無道路南去亦塵沙獨立
蒼茫外吾生何處家
　　次阮雲心泛湖
湖上三更酒西風一葉身水明花近眼燭
暗月窺人識面頻驚晚論交未覺新清詩
如雪露一洗簿書塵
　　再韻荅前人二首
畸客殘僧寺匡床獨夜身乾坤為正統獦
獠爾何人夣破驚秋短愁多入鬢新望霓
空感慨赤日雨如塵
　　又
逺道人懷古長愁属有身青燈猶念客白
髪不饒人牢落家何在顛危事轉新種桃
堪借地吾欲離風塵
　　又荅前人二首
落日騷蘭國滄洲水鶴身淮南招隱賦同
谷念歸人離落秋聲入西南局勢新可憐
潘岳軰只待拜車塵
　　又
水氣收荷影䦨干出榭身可憐秋月下不
着夜吟人花冷侵衣薄茶丼汲井新滿懷
黄葉夣正堕九街塵
　　已未作
鄊夣三年闊秋風一月深雲寒衣納納沙
逺樹涔涔茲事寜無古斯人更有今夕陽
江上路飛鳥尚争林
　　趙玉牒夫人挽章
天胄中良貴刑家入閫儀青山驚托體白
髪負齊眉命世堅珉筆懷仁雜佩詩茂林
封不朽落月度漣漪
　　落日
落日橋明水煙斜垣遶村筧泉魚養子樊
棘竹生孫蝌蚪古文字鷓鴣人語言仙翁
蕨薇共聊復且清樽
　　和洪倅陳元徳韻同庚
仕隔同年面詩㝷晚歲盟猶堪永今夕未
覺負餘生湖近官居好梅寒客意清何湏
愁夜雨百草為春榮
　　還陳倅盖山集
讀盡三更雨凄其萬古心義霑風賦見工
到柳韋深湖海誰同味乾坤屬苦吟東家
顰亦醜吾力自難任
　　次黄後谷送呉實堂中韻
投老湏㣲禄謀生後計然燕寒無空壘犢
倦有閑田白髪猶行役青山莫使年秧疇
遽知許心折馬蹄前
　　樹老
樹老仍初葉山寒正晚花孤舟雙港水新
燕舊人家何處依劉表誰歟異孟嘉西山
供拄頰随意數歸鴉
　　湖海
湖海千年夣家山亥日虛舊巢新燕入今
雨故人踈貧賤猶湏祿行藏不失書卿如
用卿法吾亦愛吾廬
　　題危叔陽蘭雪詩卷下
閩號詩應似蘭清雪與研時妝羞倚布古
調入無絃谷派如氷冷驪翁此道傳客牎
寒燭短吟到暁鍾前　又次見寄韻
道路空愁我湖山喜得君客閑詩有思春
重樹無痕遮日怜頭白治書怯雨昏可人
期未得馬頸
　　次韻謝呉宜齋
風誼今湖海交逰獨子推軟塵勝道戰清
氣壓囊詩谷派誰能續靈風漸許卑劘堅
吾豈敢猶欲起疲師
　　次韻曾楚山見寄
我爾梅花國書来歲月深熟知生世理老
盡別時心鴈信邊聲落霜空海氣沉鬢毛
相對白可惜不同吟
　　挽龍梅癯
湖海青燈舊山林白髪長進書猶秘府封
斧怱崇岡文墨流千古功名付二郎長年
不忘念哀些謾悲凉
　　次李鶴雲見寄
老病吟詩廢愁煩送日過時危江陸變路
㫁虎狼多昔夣来今雨長懷入短歌行藏
吾自了匣鏡不湏磨
　　送惠教諭之興國任
縣官崇化育君復一氈青吾道春回谷諸
生刄發硎岷山開浩蕩　水見儀刑要使
民鄒魯飛騰邁迅翎
　　食盤兎
獵户初登網庖丁亦奏刀毛皮盡剥落風
味足烹熬喜有開樽適誰知逐野勞微吟
供一笑爾狡謾稱豪
　七言絶句
　　越一月復以憲檄按死事于撫之溪
　　暑中望踈山不得徃歸宿永興寺拜
　　象山先生墓而後行兼旬得詩如前
　　之數可發一笑為後山行云
偃仰當日謾能工刻楮何如造化功乞巧
從渠兒女道自書拙賦上屏風
　　右七夕
落日平江晚最竒白龍鱗換𬗋玻璃老兵
絶呌客争渡催得船来失却詩
　　右武陽渡
㝷僧閑事為官忙人指雲生是上方少避
歸牛㝷曲徑野田黄雀閙斜陽
　　右西林寺
日日北風江倒流木綿着花人索裘西津
渡口半船月秋在芙蓉十里洲
昨夕凉颸半點無也無林影避行車秋雲
一崦踈山暁欲徃從之畏簡書
　　右踈山道中
客子入門鍾梵喧菩提樹老不知年竹牎
有月無人管一夜秋風落筧泉
　　右方廣寺
轉枕移書就晚風晴牎雲掩樹重重如何
客裏無詩得日聽鳴蟬夜聽蛩
　　九月以檄至九江雜賦
　　東西林二首
廬山山裏石頭路我自舍車便杖藜西林
雲物古時塔東林秋聲堂下溪
逺公與客亦從容未至當年似懶慵送過
虎溪元不惡不妨門外聽松風
　　圎通寺
江南開山松十圍石耳徳色坡翁詩胡孫
夜半呌絶壁宿客夣回風雨時
　　靖節先生祠
柴桑祠前松菊秋清風天地與同流它山
之石可攻玉攛掇先生是督郵
　　太平宫賦聽雨
僊人喜作狡獪事幻此溪聲成雨聲我聽
以心非以耳是溪是雨本分明
　　琵琶亭二首
天涯偶爾傷流落聊復吟情寄水雲說夣
癡兒千載後郵亭有曲不堪聞
魯男子事無人記此地琵琶更結亭獨倚
闌干成一笑晚風低鴈着寒汀
　　食蟹九首
嗔目相如長是怒它膓衛綰本来無江湖
結客知多少識面微生只蔡謨
横行頗有壮士氣黄中似是君子人當年
水底縁誰怒此日樽前有許珍
人間族系遍湖海豈亦避秦之子孫似是
外黄坑向盡内黄一種至今存
諸公爼豆亦風流肥腯何曽為彘謀欲免
鑊湯君自擇速營将老有糟丘
紛紛炙熱㧾成擒束縛歸来若不禁出涸
隂鄊奚所恨煌煌堂上禍機深
新酒黄花秋滿城看渠觳􁁥可憐生前身
豈亦為書悞死則從人五鼎烹
霜前入市勿増價闘㨂團臍作席珍知味
　　失題
人事㡬何千載長南州一夣亦荒凉浮雲
忽㪚秋空暁雙井如今水亦香
　　毛竹山四首
租地編茅且數椽孤懸浮寄亦堪憐山深
無復農桑事別有人間種藥田
山圍水匝徑百里樹老苔封知㡬春誰遣
五丁開棧徑當時疑有避秦人
雲間樵子罕曽逢時有携鑱採藥翁樹樹
山猿揺落日榧林無實老秋風
道傍虎迹大如盌落日平林客子驚問宿
轉灣知有店山根一路筧泉聲
　　一翠亭二首
隔水山青欲染衣一簷雲影樹髙低白鷗
似笑客塵土飛過亭前却下溪
縁雲覔路石鈎衣山谷曽来尚有碑黄㡌
打船催客去一欄秋思是誰詩
　　失題
涿水茫茫何處邊此䑓名姓為誰傳未論
跨鯉當年事有許溪山意亦僊
䑓上秋風草木踈䑓前清泚數逰魚謫僊
他日騎鯨去未必三生不是渠
　　題掲梅牎詩卷二首
吟得秋痕入鬢髭梅花牎下一編詩梅花
竒處君知否不在春風爛熳時
金膏水碧湏滄海萬里揚㠶東更東我軰
欲為千歲計古人還是㡬生功
　　題東畈陳上舎吟藁二首
后山詩法似叅禪叅到無言意巳傳莫以
家鷄踈野鶩短檠踈雨月光前
君家詩有簡齊翁南渡流離語更工好繼
翁詩致華要墨梅題入御屏風
　　題黄立軒西湖百詠三首
東南詩境有湖山愛子𫾣成百詠看歴歴
眼中都過盡一檠風雨客牎寒
欲雕好句老經行讀子清吟客夣醒意象
見前無筆力一如前軰說西銘
王氣随潮到海壖出湖車馬下湖船可憐
萬事如春夣艶舞清歌過百年
　　題危定之芳洲吟卷
　　　危涴書燈蛾詩云三生炙手權門
　　　者此日趨炎態未除汝自燃臍何
　　　所恨可憐遺臭入詩書
篝燈細讀芳洲卷清似江南雪外枝吟到
蛾燈最竒崛猩毛筆後有君詩
　　題穆叔晦雨净風香亭三首
壓簷秋影玉參差小小游亭面面詩扁着
净香堪一笑渠香元不要人知
風標王謝佳子弟氣岸夷齊舊典刑騎馬
紛紛塵及腹㡬人愛此竹間亭
別乆重来有此亭鳴球𫾣筑碎風櫺却憐
客鬢垂垂白不柰霜枝冉冉青
　　老嘆
學不前人生謾前老来嫌怕占人先只便
歲晚屠蘇酒後飲翻成最少年
　　寄題鄒氏觀梅亭二首
歲晚纔花花已遲於春何意獨先知由来
遲底應偏耐不看南枝看北枝
詩人愛梅說道理弄影團香未覺難枝上
乾坤參得透不妨来此倚闌干
　　次韻鄭琴山併謝中書君之貺三首
詩来執熱濯寒淙剪剪西風破玉蓉二十
年間四方恨不教東野化為龍
我屋梅花為客裁吟梅君獨未能来山中
欠了連床約却對西湖笑口開
落筆何能觀堵墻山間只合傲羲皇慙君
遺我湘枝束愁與吟䯲一様霜
　　送雪溪徐髙士之越三首
清吟未了又成行是處青山入痩藤兩䄂
暁風荷葉露自揺明月渡西興
鴈鴈欲啼江上秋舊題詩在水邊樓潮風
一夜移㠶去明日書来是越州
團扇應堪障夕暉暁凉猶嫩且綀衣去時
寛着秋風擔留貯千岩萬壑歸
　　題楊逹可梅樓二首
何椽向来吟有閣楊家今日築為樓看他
壓盡凡花倒只放詩人出一頭
倒捲西湖水一夜滿城荷氣香
逺枕驚回昨夜秋月痕依約去年愁移床
欲避梧桐去誰有西風背處樓
籠鼕飯鼓動囬廊乍換生綀浴晚凉雙鵲
自閑来又去不知簾底有人忙
雪繞氷圍不可支䡖紈那得敵炎威雷公
惡發夜来雨試問熱官何處歸
山水宜秋風雨後坐䆫得瘦柰愁何傳聞
近長湖船價天氣乍凉逰子多
頭腦涔涔醉夣中起梳短髪受西風青綀
要換秋来着自汲寒泉濯軟紅
月過䦨干客䁘遲官河桐葉學鴉飛鬢絲
不了三千丈也費秋蟲促夜機
　　題脩水黄公端梅溪二首
種近春風鼎鼐家竹籬茅舍亦光華開時
不作㝷常實着眼溪頭看此花
此地梅花非隱淪向来雙井屬詩人如今
添着調梅手却與江南作好春
　　偶成
雨妬遊人故作難禁持閑了下湖船城中
豈識農耕好却恨慳晴放𥿄鳶
　　絶句四首
月落雲牎黒如漆一𥿄家書燈下筆不知
昨夜秋淺深五更枕前啼蟀蟋
官河中有去来舟舟上無人記得愁千年
城郭送白日舊雨客来今雨樓
風雨城中秋㡬家城根細草亦秋花一聲
緑樹烏啼晝睡起隔簾人賣茶
翠玉玲瓏朶朶嬌熟衣裁得替生綃都人
不識悲秋苦只等西風出看潮
　　題仇仁近山村圗
帝城誰有青山夣洗眼新圗竹樹村此地
何湏户司馬㫁無人與子争墩
　　夏夜納凉
竹夫人有專房想麯秀才難折柬招一卷
桐隂風不動避燈坐過月平橋
　　題傅徳藻月湖小舟集
龍驤百斛與湖宜舟小何堪月四圍認取
拗堂置杯意漆園此語是詩機
　　九月十日府委撞點巡鋪馬上得四
　　絶
更䦨持檄走烏衣立馬堦除月上時急喚
睡魔君且去天街聊作看燈嬉
天上斜河星㓕明人間宫漏隔重城老兵
㡬度攙前立一簇寒燈聽點名
家家門巷月徘徊洗净街聲鼻觀雷㡬處
狹斜和夣過喝更人逐馬蹄来
雲母燈光夜向䦨乾坤都在夣中間街頭
月好無人看十二䦨干相對閑
　　北新橋發舟
看詩未了不成眠自掲吟蓬月滿川㡬日
秋晴夜来雨五更半港木犀船
　　垂虹橋三首
湖光秋色渺蒼寒一似前時畫得看畫裏
人家渾不覺夕陽留客倚闌干
湖天已闊秋更闊收拾不得難為題欲把
平生詩擔子換三間屋住橋西
三百里湖橋柱西誰将并剪上秋機短船
不愛閑風月載得呉松落照歸
　　范蠡祠二首
響屧廊空王氣銷五湖煙雨送歸橈鴟夷
出自呉宫裏却載沉胥起怒潮
載得蛾眉共五湖風流應是阿甄如越王
不作曹瞞語殺賊今年正為渠
　　姑蘇䑓五首
金楣玉几翠雲裘那識春風半點愁麋鹿
也疑知正色不應還上此䑓逰
間關薪膽有誰知正是蘇䑓歌舞時可惜
不如陳後主呉宫無井號臙脂
當年忠死亦堪冤千古遺編為断䰟此恨
老天疑未了長教明月照胥門
娃舘䌓華事㡬年堕鈿遺珥尚依然流香
膩粉歸何處都入春風小砑牋
荒荒灌木長煙苔人道呉王此築䑓一望
等閑三百里未應無見越兵来
　　第四橋二首
黄㡌牽船客自揺水花壓岸送歸潮晚風
忽断踈蓬雨秋在煙波第四橋
自折孤樽擘蟹斟荻花洲渚月平林一江
秋色無人管柔艣風前語夜深
　　出船
筆床茶竈且追随不管征塵涴客衣三百
里秋詩卷裏擔頭挑得大湖歸
　　市■■
西風無夣此江頭落日䦨干小畫樓鄉信
不来秋信早鴈奴閙在荻花洲
　　畫卷四蟲
　　燈蛾
是兒欲踞吾火上自是從来被眼迷只道
近前貪炙熱不知流禍及然臍
　　蝇虎
攘臂胥䟽自長雄投機巧中疾如風死諸
葛走生仲逹却與淮南䇿雋功
　　蛙
君王坐底有揖客未覺當年一部譁可恨
人間失蝌蚪却從月裏着蝦蟆
　　蠧魚
生無一點煙火食死有千年書傳香飲墨
為何疑罰謫成僊縁此信荒唐
　　太湖石
曽共銅駝荆棘裏也看金谷艶陽時漢唐
　　　　　　著興亡却
　　　　　姪送曽立道韻三首
　　　　　帝醉時節㑹逢人日隂塵世
滄江變平陸孤臣白髪照丹心
長蛇猛虎當道路度宻穿青且意行王謝
風流不牢落諸郎還復以詩鳴
山中無復物外想梅花開落又新年人生
已分事多少擬結詩翁向上縁
　　和曽楚山憶蒼山韻五首
詩来讀罷亦傷神惆悵兩翁蒼與芸聚首
當時慙我少秪今一老獨深雲
芸翁到死不停筆死去蕭然一室居不似
王恭無長物半樓詩板半樓書
梅邊石磴竹邊亭尚記談諧歩晚晴夣断
猶疑翁未死小牎如聽讀書聲
人謂蒼翁只有詩却扵世道早知㡬
韃舞胡■句辛有伊川後有■
兩翁教■句中眼語到
　　　　　　揺松露冩溪藤
　　題黎横舟詩卷二首
筆力真能囬萬牛不應肻作夜光投都将
碧澗紅泉好壓倒金精水石秋
老来漸不喜狡獪輸與麻姑却少年擲地
丹砂忽璀粲不知　有新編
　　至日
急景自忙人自閑小䆫趺坐對南山雪花
到地無㝷處都在詩翁兩鬢間
　　和黄立軒梅詩十首
波流茅靡正堪悲能㓗能汚墨子絲冬令
自玄梅自白此花還有獨醒時
不肻托根桃李埸千林揺落正孤芳莫将
香影生分別說着香時影亦香
如梅合是花君子未論孤髙壓衆芳不以
玉堂矜富貴何曽茅舍怨荒凉
清絶霜枝冠頂開𬒳人俗了說花魁此花
骨相神仙做市卒能僊為姓梅
讀老子章花似道不嫌雪惡與霜麄能知
其白守其黒長入人間墨畫圗
蒼天變色雪漫漫樹樹江頭帶恨㸔舊讀
史来今記憶白衣冠客從燕丹
誰折一枝千里信江南曽寄與人誇如今
不柰城頭角僝僽花神也撒花
移竹移松半死生移梅便可主花盟何當
繞屋三千樹撰出人間白玉京
八表同昏江換陸孤山今日又花時感時
濺淚無人見只有當年杜老知
古今有許興亡恨出自煌煌入涸隂惆悵
雪花如席處見梅時節又傷心
　　謝周平洲花粢雪餅之貺
染鸚鵡粒作春華霜粉熬成亦當家厓下
老翁今　誇張盤飣對梅花
　　贈陳子正造墨
昔人論墨陳為貴子姓為陳業更專問子
去玄知㡬世童烏有藝亦能玄
　　雪夜作
頽雲不動天如醉與夜為謀雪似羞明日
詩成春五鼓一年甲子又從頭
　　題黎泉山吟卷二首
君吟康樂曽吟處澗碧泉紅秋一春安得
此泉成雨去洗空人世撒花塵
杜說在山泉水清泉山詩好稱詩名如今
山外正多事泉出山来應太平
　　寄楊隱巖二首
終日垂帷一卷書隱巖名字滿江湖何時
見子華隂道拍手西風下寋驢
老去将詩替却愁誰将此集落巖幽鷄林
增價君能徳夭閼溪藤我自羞
　　贈畫魚者
人言畫馬落馬腹畫魚湏畫北溟鯤化作
大鵬應不惡九萬里翼摩乾坤
　　贈丁髙士三首
洞門鎻冷秋風歸江頭不作玄裳飛我家
鳯石調蕭史他家金精期令威
參詩安用走天涯學詩學仙同一家何處
歸来有詩法麻姑擲米作丹砂
山中秋老芋栗肥君歸慚我病支離全椒
逺餉不得酒彌明相逢惟有詩
　　題丁虚江詩卷二首
江以一虚涵萬象人於方寸著千年勿實
所無空所有亦知詩法似叅禪
華表千年化鶴歸歸来言語亦成詩當時
城郭人民句想見如今更可悲
　　題曽菊居吟卷
蒼翁宰栢今㡬尺菊居詩来雙眼明金精
夜半風雨過竹石草木皆成聲
　　丁節林吟卷
節林三生華表鶴乞身歸来羊角山羣仙
御風落何處惟有玉佩留人間
　　贈熊古月(能卜筭)
千載虚中無法傳授之握筭子能玄老夫
後死今為累更欲蘄生又問年
　　贈崇仁呉㓜清迯儒入老三首
向来百尺樓上客此日崖前藤一枝賀監
心期人不識越中惟有鑑湖知
風流不落正始後書傳琳琅學古􁔿收拾
乾坤萬里眼歸来䆫下註參同
生天不問靈運後魯公葛洪皆成仙誰能
與我粥飯劵持送酒家還酒錢
　　贈談隂陽者二首
葬書醜唾窶與賤只為人間覔貴饒試問
胡椒八百斛何如陋巷一簞瓢
神工可改命可奪未有人言郭語誣千載
誠翁獨遺恨君能命過日中無
　　贈廬陵張濟夫陳子豪二首
凝霜截曉小春寒争道鞭靴行路難客有
儒官𫾣竹户老夫猶得漢儀㸔
枉子過從寂寞濵蕭然薄飯薺生孫竒􁔿
寕有楊雄字重㑹空留李白樽
　　題曹怡軒樵笛吟藁四首
曹家詩有黄𥘉脚江出岷山日夜東機妙
斵輪君爾巧計窮齧鏃我何功
梅未能花雪作難争春春意為誰慳詩翁
壓倒梅和雪春在一編樵笛間
吟到古人詩近道洗空凡馬畫通神浣花
溪上驚人句剪緑裁紅不當春
論詩厭共流俗語少學衰頽又老来三百
篇中有曹國一千年後欠蕭䑓
　　邀季竹堂過厓下
君是尋詩是探梅柴門㡬日為君開厓前
路近行春好只為梅花直一来
　　題玉庭觀二首
僊家舊錧玉為庭白日山前笙鶴鳴我来
願乞丹井水為洗詩書雙眼明
江南絶頂真境界僊子珊珊鳴珮環千年
古井丹不死夜吐玉虹明屋山
　　收護贈墨者廖景瑞
世界人心黒如墨君持此墨将安適欲磨
君墨上箋天天公憒憒無皂白
　　題梅荘墨
子墨玄玄梅白白以梅號墨豈其情年来
黒白無分暁墨作梅花賣得行
　　題梅友吟藁二首
三友風流巳畫圗梅猶君友意何如梅言
母友不如已定是君詩也似渠
出處間関似少陵流離顚沛得詩成一編
䆫下秋風夜中有蜀江濤浪聲
　　病起行㪚
分得紅腰半日晴蒼苔蠟屐竹間亭平疇
白水斜陽外都在黄梅雨裏青
　　題劍江姚叔宏吟卷三首
寳劍䏻神雙玉龍地靈人亦萬夫雄千年
𬗋氣不消歇吐向筆頭生白虹
一編鼻祖晩唐詩姚許齊名岱華低天外
鳯凰湏得髄可嗔兒軰厭家鷄
薄飯不羔春薺老枉君逺道轡玲瓏金膏
氷碧湏滄海萬里揚帆東更東
　　題劍江丼元英詩號溪山畫譜
一幅亭前溪與山畫無好手記蒼寒如今
有問名亭意只就君家畫譜㸔
　開元天寳雜詠
　　妖燭
　　　寕王好聲色有人獻燭百炬夜筵
　　　賔妓間坐酒酣作狂則昏昏然如
　　　物所掩罷則復明莫測其恠
燭似無情還有情酒邊故故弄昏明宴酣
盡道誰能覺　玉笛聲
　　燈婢
　　　寜王扵帳前列木雕矮婢飾以綵
　　　繪各執華燈自昏逹旦目為燈婢
風流㸔盡當時事夜夜擎燈繡帳前野草
荒田自他日㫁無外傳與怜玄
　　氷山
　　　楊國忠權傾天下有勸進士張彖
　　　謁國忠圗顕榮彖曰汝軰以楊國
　　　忠如太山吾所見乃氷山也皎日
　　　太明則此山誤人爾及第授華隂
　　　尉令守不法彖曰大丈夫拘扵下
　　　位若立身矮屋中使人擡頭不得
　　　遂拂衣歸嵩山
氷山難倚子䏻知如此嵩山只合歸莫恨
有頭擡不得得擡頭處更危機
　　玉有太平字
　　　開元元年内中雨過地裂有光宿
　　　衛奏之上令鑿地得玉一片如拍
　　　板様上有古篆天下太平字百僚
　　　稱賀收之内庫
瑞玉天開此日竒分明中有篆文題翠華
不作西南幸肻信漁陽有鼓鼙
　　美人呵筆
　　　李白扵便殿撰詔誥時天寒筆凍
　　　莫能書字帝敕宫嬪十人侍左右
　　　執牙筆呵之遂取而書其受聖眷
　　　如此
凍筆能囬雪殿春君恩珍重遣宫嬪金花
牋上清平樂倚得詞工却誤人
　　射團
　　　宫中造粉團貯金盤中以小角弓
　　　射之中者得食盖滑膩而難射也
四海昇平征戰息宫中行樂外間無粉團
滑膩猶　愁殺胡兒憶塞酥
　　風流陣
　　　明皇與貴妃酒酣統宫妓小中貴
　　　排兩陣扵掖庭目為風流陣攻擊
　　　以戯
兩陣雌雄禁掖間紛紛攻擊寸心寒風流
天子貪行樂不作伊川𬒳髪㸔
　　失題
膩粉匀成玉筯垂春風面面暁粧遲粧成
圗得君王顧却為君王䜟別離
　　逰仙枕
　　　龜茲國進枕一枚若枕之則十洲
　　　三島四海五湖皆在夣中帝名為
　　　逰仙枕
一枕仙逰足自娯蕭然清思離塵區十洲
三島經行處知有岷峨劍閣無
　　失題
　　　　　　　　　　　至上元
　　　■炬紅燭圍扵左右
六軍難觧驛門圍此日囬頭事事非千炬
揺紅成底用腥䰟夜逐月明歸
　　金凾
　　　明皇憂勤國政諌無不從或有章
　　　䟽規諷貯金凾中日置左右時取
　　　讀之
山水有圗無逸換錦坊興廢變初終咸陽
父老能言語不在金凾諌䟽中
　　移春檻
　　　楊國忠子弟每春至求名花異木
　　　植扵檻中板為底木為輪使人牽
　　　之所至檻在目前即便歡宴目爲
　　　移春
東来西去木爲輪異草名花易地春未必
乾坤關氣數世間何事不由人
　　辟寒犀
　　　開元二年冬至交趾國進犀一株
　　　色黄如金盤置扵殿中温温然有
　　　暖氣襲人上問其故對曰此辟寒
　　　犀也
迢迢交趾到長安黄色如金眼不㸔闔殿
春囬人未覺外間何處不風寒
　　有脚陽春
　　　宋璟愛民䘏物朝野歸美謂璟為
　　　有脚陽春○宋璟求致仕表云臣
　　　霜毫生領雪刺滿頥求退
有脚　開元人物暁天星滿頥
雪刺歸何處坐㸔秋風入禁庭
　　紅氷
　　　楊貴妃初承恩與父母別泣涕登
　　　車時天寒淚結為紅氷
當年召入即承恩何事登車却㫁䰟只道
紅氷生別淚不知殺氣滿乾坤
　　失題
　　　　　　　　　　　　　　　　三
　　　五擲金錢為戯盖孤悶無所遣也
六宫粉黛謾三千妃子椒房寵自專應恨
長門鎻秋鬢君恩也賜洗兒錢
　　長湯十六所
　　　華清宫中除供奉兩湯外別有長
　　　湯十六所嬪御之類浴焉
賜浴華清緫有名長湯十六更泠泠可憐
洗　洗胡塵一點腥
　　失題
　　　　　貴妃至七月七日夜　清
　　　宫逰宴各捉蜘蛛閉小合■視蛛
　　　網為得巧之候
蛛絲卜巧對西風歲歲佳期此夕同誰道
禁宫天共逺他時言語出臨卭
蕭氷厓詩集拾遺卷中
蕭氷厓詩集拾遺卷下
　　　　　　　　　九世從孫蕭(毓謹編/敏拜刋)
　七言律詩
　　贈鄧景憲
兩山不隔一層雲金鯽池邊夜打門䄂有
新詩期短鬢室無竒字枉芳樽客程懷抱
仍春潦人事間關可夣魂離合悠悠自生
理別情吟恨不堪論
　　吹李玉峯見寄
四方上下忽相從君信西来我信東剡雪
不乗清夜興軍山依舊夣魂中合離有數
機如髪歲月無情鬢欲翁斜照一林雲百
樹吟筒翻作逓愁筒
　　赴官舟中
蟄龍初動雨峥嶸黄濁連宵與樹平路入
峽頭天一握夣囬蓬背月三更江村無復
魚塩市客飯初甞菌蕨羔小泊橋南沽斗
酒一街燈火灌嬰城
　　柬邵中立
金鯽池邊傷晚風蓮花峯下倚長松水程
半月孤蓬雨客飯渾家野寺鍾心事歲寒
詩眷屬鬢根秋色老形容片雲影裏湖湘
隔莫愛新吟寄短封
　　逰蘇仙山
壇下松聲江上潮壇前天近北風髙山腰
洞黒藏丹竈雲頂秋深落石桃逆理偷生
雖世論離羣獨立亦人豪仙家儘有青精
飯不與吟翁緑鬢毛
　　至日次韻
混闢無窮運以剛積隂打底有微陽驅馳
道路年光晚收拾身心意味長三日南風
天不雨一編周易鬢微霜乾坤只在梅花
上梅不能言心自香
　　次府教一覧亭韻
秋膺重疊有誰編客意難憑燕子傳欲送
寒衣仍冷雨稍疑飛霧近南天楊花舞歇
春無力湖水空明晚自煙日日詩筒星火
急吟䆫秃盡筆鋒尖
　　興寜界上
壓腦文書坐得牢偶然㪚誕此江臯一春
冷雨鶯花老十日新睛麻麥髙鳥跡窵留
倉頡字草香擷出屈平騷不知何許繅車
動又送新絲入鬢毛
　　縣圃白蓮
四柱茅亭秋一間礲氷琢玉照乾坤香分
韓夀春衫味花帶萇弘冷䄂㾗奔月蛻餘
仙去骨凌波招得別来䰟今宵睡足敲窓
雨家在西湖水滿門
　　丁已除夕
攽春過了雪猶勍枝北枝南開未曽風雨
閉門人守歲江淮㫁道士椎氷說三生夣
溪橋酒抄一年詩𥿄帳燈世事正長雙鬢
短客床無寐曲寒肱
　　贈人
湘埜源頭笻一枝黄雲黒霧雨淋漓天公
有眼能青白世路無情謾嶮巇塲屋秋風
三島夣江湖夜雨四愁詩蒼苔翠竹簷聲
裏重㵸茶甌當酒巵
　　過衡山
此是湘南第㡬程楚天空曠入深溟九千
丈月照衡嶽八百里程歸洞庭恨入江籬
騷骨冷夣回湘竹淚花青客中揔為貪程
熟落棗風髙我自醒
　　次丁宣尉韻
城郭秋深鵲樹空練衣不抵夜来風鴈何
去處有書下蟹㡬時来無酒中生事比梅
仍向北歸心如水只流東蒼厓翠竹雲根
屋擘畫殘年飯韭松
　　題雲心適楚吟藁
凉透秋衣不忍眠更何處覔蘂珠仙水光
夜氣無三伏人影花隂共一船菱藻有香
風四合地天無際月雙圎碧筒賸對青山
吸此樂人間㡬百年
　　再韻呈雲心
西風日日枕書眠自笑仙城着懶仙溧水
巳無東野俸剡溪空趂子猷船詩名入社
平生欠鄊夣驚秋昨夜圎念我衰頽君萬
里可怜懷抱更中年
　　次趙東林韻
錦𫀆公子三生夣又堕歌羅古驛中天上
無情覆手雨人間有恨打頭風晚花留日
明深樹枯澤囬潮起蟄龍草草官稱今髪
白年時悔不事猿公
　　寄曽翠屏
天亦何曽忘此翁頰紅留待醉春風剰吟
詩在何妨老只欠官稱未是窮五夜月痕
雲一角十年風物鬢雙蓬
■倘有江船吾亦東
　　梅
不受世間塵土涴山之南北水之涯識中
庸裏有素隱恠小雅中無白華半點精神
春滳淅一寒風骨雪槎牙淡粧人去羅浮
逺膓㫁東風壁月斜
　　再為梅賦
誰遣巫陽招爾䰟春從九地到孤根靈均
清節離騷囷司馬深衣獨樂園吟客謾能
工水月先儒曽此識乾坤鴈行却以山􁧢
進未許涪翁謂至言
　　雪
吹萬不同無數風人間遂有水晶宫玉龍
夜戰三更月鐡馬秋行萬里空老盡蓬心
松栢獨起来蒿目地天通蘭亭儘足方金
谷只詫麄人論未公
　　挽彭復雅二首
已哭芸兄又哭君眼中何得更沾巾死無
家貨營磚甓生有詩名動縉紳豈亦雕鎪
傷你夀不然𬈑漠妬斯人不忘有子今傳
業依舊寒林一氣春
　　又
隔月日前猶得書說貧說病兩劬媮祗言
未晚休文痩不料竟成長吉殂空有淚花
愁宿草可無哀些折生芻平生交舊銘幽
筆今代蕭䑓有大蘇
　　送吕秘書中歸清凉二首謪汀自便
曽剔寒燈讀奏篇先生有膽大如天忠言
流落古無此佳士行藏今偶然諸老與公
扶一世十圗為世作千年向来䰟夣江閩
隔信有三生問字縁
　　又吕有十圗行于世
蒼玉亭邊借屋居春風忽許賦歸歟鄰翁
争挈葫蘆酒息女催擎篛籠書百世不磨
公論在一城相語笑顔舒茲行竒絶君恩
重壓落梅花照笋輿
　　次龔象湖韻二首
一盂野飯落閩州篁竹煙莎屋壓頭學問
無窮吾軰老乾坤䏻大此身浮客䆫書傳
青燈雨故國溪山黄葉秋羡子清吟如玉
雪枯膓塵土不堪捜
　　又
剰水殘山欲盡頭肻披蓬藋訪深幽買塩
沽酒三家市劈箭驚雷一水秋䄂裏我無
區冊序脚跟君有子長逰是間尚有堪吟
處莫向西風怨滯留
　　送易齋何倅官滿歸括蒼
壁立屏星照古鄞兩年霹靂快嚬呻圓珠
山下月初暁蒼玉洞前梅自春氷雪要教
醒醉眼乾坤何可少斯人葛強舊是樽前
客欲化為龍柰此身
　　歸自城外
山圍不㫁似勾闌路入蒼雲八百盤塔頂
受風鈴語急樓髙有日鵲巢寒薄書衮衮
蟻旋磨歲月匆匆船下灘兩度梅花猶是
客夣随飛翼度㠝岏
　　次使長勸農喜晴韻
日日廵簷聽雨聲春郊忽爲使車晴醉翁
之意不在酒造物扵人亦有情天日開明
吾道泰詩書談笑孽囚驚吟成自對春風
笑却恐髙瓊意未平
　　山下
山下人門白板扉畦𬞞遶屋水田肥五更
花信雷初動一月春晴燕未歸官滿不儲
囊粟俸兒寒猶𥙷海圗衣山禽不語如相
好聽我勞歌賦式㣲
　　次使長蒼玉亭
詩律峥嶸壓島郊險如百二㨿秦殽鄒枚
一座風流集陳郭千年道義交公筆欲傾
河漢倒我才如種石田磽山城斗大春風
足阿閣終湏着鳯巢
　　使長𥘉約客觀文殊寺牡丹忽有走
　　數種自小洛陽来者觴于東山堂席
　　上賦
野寺留花待使君山堂忽放洛陽春數根
緑護封枝蘚一騎紅飛置驛塵金帶巧傳
天上信玉酥終作鼎中珍預愁㡬日都飛
去定■梁公是正人
　　使長遣和再韻
胡床少住許諸君綵服移来有脚春濃露
洗空妝帶酒暖風吹動襪生塵聖賢清濁
杯中物賔主東南席上珍品格只從根撥
見先生端是識花人
　　和張倅韻
微官元不療寒飢憂樂相從頼有詩萬里
功名㸔末路百年事業有殘碑文嫌累氣
傷雕組語要驚人欠崛竒湖海平生有今
日白頭何處覔新知
　　睡起
薄酒匆匆與睡謀夜長無寝怯更籌要嗔
早起還多事浩笑春来失自由雪禁好花
偏耐晚雨肥枯澗已堪舟自怜跬歩元嬰
閣未有新詩續舊逰
　　和孫竹雲道士先墳種松韻
秦嶺蒼髯鐡色僊却将翁仲作忘年移将
根去親陪土化作楊公種玉田客子有懷
悲故壟清明無酒哭蒼天感君此計䏻千
載獨立斜陽詠此篇
　　孺子亭
湖上花藤絡樹身傍湖鷗鳥識逰人兩京
寂寞有前哲一榻風流無後塵史牒不名
為隱逸公心豈自少經綸卷藏獨向茲丘
老歲歲祠前荷芰春
　　送實堂呉帥歸天台二首
歸韉怱報出山城笳鼓旌旗送若迎滿擔
圗書仍語録全家風雨又山程行湏有用
藏非損来本無心去亦輕家裏湖山元不
惡知公乆矣憶蓴羔
　　又
天台一萬八千丈玉立人間第一流士要
著書歸亦樂道堪傳世外何求䏻令不作
三公耳且共相㸔一笑休渺渺層雲雙目
短㡬時歸鴈落滄洲
　　次黄園漕幕韻
花如堕珥草遺簮次第東風轉作南巢􁈸
欲飛㸔八八徑香不㫁勝三三着亭屈折
誰心計隔竹推𫾣客手談安得身閑携斗
酒趂他姚魏戰紅酣
　　蘇雲卿
洪厓仙人舊隱處遶舎畦𬞞藤一枝君房
自致台鼎位伯也差為児女知鴻飛千里
避戈繳魚潜九淵驚釣絲歆寕優劣金在
地世上只賞桐江祠
　　和晏司法呉城山道中韻三首
椎鼓發船催出城平安街子報歸程紅䦨
碧水旗招醉綠樹黄鸝畫冩生為有詩情
渾不惡便無官事也堪行一樽細共燈前
說此夕星河爛熳明
　　又
十幅風㠶十丈桅空明雙眼洗塵開壓枝
梅大冝羔鼎貫柳魚肥更酒杯檣燕可䏻
留客住沙鷗只道為詩来剡舟不作興盡
返見說龍公也自猜
　　又
蹴天浪入白雲層四野都無一寸青挾萬
斛行風有力着千人聚地成形廬峯映日
開天繪石砮沉淵記廟靈欲洗吏塵何日
得摩娑坡句傍危亭
　　和李後林賀黄後谷漕薦韻
愛君滿腹貯精神王翰當年願卜鄰一日
雄文諠上國三生太史属前身獵心勃鬰
驚殘夣新榜誇張說古人早作功名歸舘
閣詩情莫涴薄書塵
　　送孫竹雲住浮雲觀
城郭塵埃心自村一生吟褐任乾坤江湖
處處客曽席風雨瀟瀟人閉門蕙帳暁空
雲出岫蕪城春老竹生孫詩囊挑入蒼烟
去誰管斜陽到韻軒
　　豊城慮囚和滕倅壁間韻
畧犳横波壓石安小亭誰占此溪灣晨装
帶月猶長道乆夣随雲又別山不敢告勞
怜歲晚未䏻免俗覺詩慳梅花樹下春風
酒小醉歸来未掩關
　　次滕倅夜登樓韻
湖邊四面小雲樓城上三更漏鼓秋月淡
無痕詩共好官清有味境䏻幽人間路絶
蓬瀛近木末天低宇宙浮喚醒塵勞椀中
茗西風黄葉正颼颼
　　題王衡甫吟藁
君家冠冕半山翁晚唱漓波一洗空萬世
尚湏觀徃復一江元不隔西東松精入地
千年魄鵬翼垂雲萬里風安得共君秋月
底朗吟峯頂撼松公
　　漕園古梅
花身恠恠復竒竒㡬度春風未入詩列璺
有文蛇蛻殻刳心不死豹留皮風流不在
宫妝稱冷淡偏扵晚歲宜為怕清寒欺客
䄂一簷斜月立多時
　　代同官送方蛟峯二首
除書飛舞下元正人在金鰲背上行班笋
歩聮黄閣近槖荷先照綵衣明文章華國
三千牘樽殂籌惟十萬兵宣室席前應有
問願培元氣厚蒼生
　　又
蟠木離竒誰是客詎圗燕谷亦春風方臯
相馬鸝黄外康節識花根撥中投士泥途
公為國讀書城旦我何功只今一瓣南豊
在夾袋他年願始終
　　贈張南溪
長鬛張郎詩骨■幅巾藜杖氣仇仇老坡
言語妙百世子美經行半九州自笑我猶
為口累不應君亦有覊愁眼㸔塵土羞形
穢夣抝梅花雪上頭
　　輅新帥出城見梅
城裏康衢三寸埃出城江上有踈梅問公
安在見何晚似客可人期不来質白不随
玄令改枝南還受北風開花前不作匆匆
醉却有新詩藉手回
　　送婁髙士歸渝
我無可送全椒酒君有堪傳石鼎詩客裏
歸忙雲亦㪚吟邊相憶月明知出山似已
鑄成錯煑石尤来療得飢別挹未成先一
笑湖元交割付他誰
　　送黄仲與之崆峒任
平生塲屋㡬秋風三尺詞綾上界中筆力
徤凌黄鷂子劍心雄邁白猿公羞交人指
原夫軰蚤慕史稱儒者功夜半南雲瞻𬗋
氣知君長劍倚崆峒
　　送曽寺簿知南安二首
倦随龍尾踏■撾却愛山城放早衙官好
何曽嘯篁竹州清第一管梅花濂翁道脉
猶今日鐡漢風聲想故家君去我留人自
恨春風祖帳滿東華
　　又
南豊事業炳如丹振起斯文一代㸔霄漢
行飛上鴻鴈畫圗盛事入衣冠旌幢有喜
春郊滿劍槊無聲夜峒寒小試淮陽君且
召金狨湖外等歸鞍
　　李鶴林田惠詩有孤山探梅之句用
　　韻為謝
向来山裏讀書房便是人間白玉堂地有
梅花三百本春回𥿄帳五更霜山林有約
狐淘令歲月無情老子長欲起林逋說香
影急湏同買月中航
　　陳蒲塘送端硯用韻為謝
龍淵打底為誰来半瓦殘磚愧不才天上
分星􁁃水鏡人間有石等輿䑓忽驚萬里
詩翁眼如發千年地媪胎鬼奪客偷関夣
寐吟邊時與理烟煤
　　再韻
真塩鐡使有雲来多少人怜白檏才合趂
閨班髙處籍尚携檄筆外間䑓勞君海恠
探龍頷贈我厨珍得豹胎又俸前詩清似
水通羣辟盡鎻牎煤
　　再韻賀得闕
日日邊書帶羽来時艱撑拓正需才我猶
不定轉五木君巳髙翔長一䑓此日知心
魚在水他時得路鶴離胎江東日暮深雲
裏人醉氷䑓擁麝煤
　　和蒲塘鄊飲酒席上韻
洛社當年留様子客中正可飲亡何樽前
聊復會真率殿上相期侍馺娑事意舊逰
忘鬢改坐分前席覺年多西風管取都長
徤更挿茱茰上嵬峩
　　和羅澗谷寄以姑蘇舊逰韻
為雲舊欠四方從投老相逢稇載空吟榻
㡬時今雨客塵襟一夏故人風長江秋色
煙波外落日漁家醉夣中無計事君吟得
好詩来面摺欲生紅
　　送官出守平江二首
天上紅雲第二班乞身秪要覔祠官清朝
得路古来有晩節全名人所難歇馬重来
森㦸近携龜已放去船寛待公過闕争留
相温國風流此日㸔
　　又
班玉通明散早朝春風桃李滿江皐自然
着我塵勞沒安得如公勇退髙地近黄扉
纔一武天教清夣更三刀儀刑渴想催歸
衮只借䦨門水半蒿
　　同林城山楊學舟逰虎丘
虎踞名丘徃事賖勝逰千載梵王家山靈
舊出點頭石地妬曽埋觧語花佛國憑空
雲入座劍池共汲水随車吟人謾有興亡
感雪壁淋漓落陣鴉
　　九日拉管西䆫諸丈㳺鳯石洞天酒
　　邊用草堂韻
巨靈擘畫境䏻寛吟似追随亦可歡地有
此山開宇宙天留今日㑹衣冠石交可與
論千載歲晚相期共一寒山外黄塵深沒
馬澄潭聊復倚䦨㸔
　　寄曽牧菴
丹林自語葉騷騷寒入江南入緼𫀆丘壑
風流湏我軰弓刀事業付兒曹神靈助晉
天機轉姙姒興周廟筭髙相不當侯吾事
了不妨羔泡煑溪毛
　　次曽漁磯賀得士贇音問韻
時危多難合驅除安見嬌兒競挽鬚支厦
可䏻扶緒漢誓江猶欲活全呉疑從馬革
無還璧忽得蝇頭似串珠君有詩来逾骨
肉為君吟罷酒三呼
　　請兵道中作
八表同昏草露深西風愁絶不成吟申包
胥有傷時涙南霽雲無食肉心日月重光
天與子山河正統古猶今微生千里間關
意净洗妖氛待相霖
　　漁磯惠詩適聞王師過邑次韻作歡
　　喜口號
不是迯名韓伯休避兵聊欲蔽林丘天公
悔禍有今日臣子扶顛無半籌蒼玉硤鳴
春意動紅綿襖出霧痕收詩来適喜王師
至醉挿梅花舞白頭
　　春晴試筆
為喜逢春亦自憐新晴風物此花前蝶狂
有意如耽色樹老無枝莫記年鍾虡塵深
唐九廟金銅涙盡漢中天二三豪俊今何
在愁絶孤臣雪滿天
　　和本縣黎月罔勸農韻
白髪衰翁且翠顛傷心難問屈原天當時
一聚如金谷此日數間惟玉川勸諌只今
猶樂土耕犂何地不炊煙欲親偃室無公
事一段蛆心似壅泉
　　再韻謝黎月罔筆墨丹砂之貺
今君好賜及層顛怜我幽篁不見天束縛
遣前浮月窟品題稱絶重黟川藥来南海
増新價劑入西䆫煑晚烟惟有吟哦相報
荅為君滌硯試新泉
　　寄羅澗谷
同是人間七十餘相思無地問何如倉皇
空憶歸時別契闊都無落■書■去避兵
長蓐食邇来古地且巢居題詩甲子應同
集便鴈相逢頼啓予
　　再韻
詩去詩来只月餘渴心頓觧沃心如居然
咫尺有萬里如此亂離無一書山裏黄虀
猶可飽天涯白草更堪居漢宫舊日煙花
遶造化胡寜亦忍予
　　又和
東南文物古遺餘不料冠紳忽棄如門外
逢人作胡跪官中投牒見畨書誰教天女
觧作俑欲倩漁郎㝷卜居更欲乆留觀此
世昌黎此語倍愁予
　　次黎宰併柬曽楚山二首
誰道行年值小逰轉添白髪上人頭擅公
上計無多子潘令吟情第一流四海交逰
驚鬼録一身生死寄岑樓因公喚醒推𫾣
夣此夕燈前忘却愁
　　又
我耕枯旱不逢年君觧畨瓢漲九淵道義
相忘床上下詩書有味蜜中邊向来湖海
魚千里此去功名馬一鞭坐想晝簾公事
少時将詩逓破蒼煙
　　讀文山詩
退未能休進未前英雄到此亦堪怜此心
耿耿赤如日吾道悠悠蒼若天顧我尚堪
輸九死觀公端可愧諸賢新詩讀罷無誰
語欲折梅花意不傳
　　和周平洲韻
此日舊無靈運屐參差今有盖頭茅自怜
後死罹兵革枉有閑愁上鬢毛淚盡不堪
懷故國詩来端喜得同𫀆梅花夾雪無饒
景惜許吟情與病遭
　　左臂痛
人生兩臂重天下濠上仙翁語意髙不以
拾遺曽墜馬可教吏部廢持螯風寒欠護
知誰過藥褁頻更藉汝曹安得慈悲有千
手一枝才是九牛毛
　　與劉兩峯
可竹詩来為說君采蘋宫冷尚疑塵人生
不幸有竒禍天道終當與善人蔡琰援琴
應製曲夀昌見母足娯親兩峯座上客常
滿芋粟杯盤日夜春
　　贈道士湖古澹
江湖千載吊沉筒楚俗今仍楚節供已分
三生委魚鼈肻争一飽為蛟龍怜君客死
非吾土顧此首丘猶故封試問厭厭曹李
軰人間膏沐若為容
　　江行得水壓青天下小橋一句足成
　　唐律
老去無心任一瓢意行聊復侣漁樵雲迷
逺樹昏殘照水壓青天下小橋物我境空
鷄巳木功名夣㫁鹿猶蕉挿秧緑遍江南
岸又送年光入畫橈
　　次曽楚山
自笑憂兵閱四州此身只為苦吟留林栖
㡬見蘆穿膝室毀欲無茅盖頭歲月巧将
吾軰老江山喚起故人愁詩来忽作山隂
想問字𫾣門可得不
　　早起
參差曙色走歸雲落月猶髙欲近人客鬢
已随時事改風光猶逐世情新孔方不是
折簡客白堕真成入幕賔忽有微吟生眼
界山光遥映雨如塵
　　次楚山見寄
穿青度宻且衡門剪𥿄誰招客子䰟少不
若人傷老大死無容力為乾坤一枰孰與
危機活千古難磨此道存前有長蛇後猛
虎少陵只合老羌村
　　觀楚山關廟長篇記舊讀史成唐律
振世威名一寳刀𬗋髯欝欝見人豪受恩
劉氏心非二報效曹公義亦髙湏信千年
存廟食不應一死誤兒曹江南處處新祠
屋可使雄兵嘆不遭
　　次使長蒼玉洞韻
不是仙源不是村千年霜壁樹蟠根半山
魚鼓動城郭一日龍雷出洞門雲似世情
翻覆變石如尊宿典刑存摩娑蘚刻無窮
意時聽逰人自細論
　　書罷偶成
書眼猶明返照牎西風離落已啼螀放慵
自覺閑居好渉難争期末路長稍觧忽飢
知道進未䏻守口坐詩狂世間萬事如蓬
轉且對青山進晚凉
　　已卯秋社
社公水又一畨新陣陣秋風入白蘋歸燕
去如秦逐客覊鴻哀似楚纍臣青山有約
堪娯老紅樹無情強作春好為麻姑問人
世如今㡬見海楊塵
　　寄楚山
別後梅花㡬度春催人年紀亦匆匆長如
此日易百歲未覺吾衰成兩翁暁鏡拂鬚
無可白霜顔壓酒不■紅莫㸔談笑封侯
得留眼江皐送㫁鴻
　　寄題崇仁呉甫伯夀康堂
五福難并夀且康如君有此扁斯堂喬松
歲晚不改色隹菊霜寒彌有香身徤清樽
供笑詠眼明細字辨毫芒風流萬一成圗
畫容兩詩翁作鴈行
　　次劉蒼涯見訪
山裏清懷人得知地爐灰冷雪来時七年
有別君仍壮一事無成我自悲履唏應爲
天下計縛鷄曽見故人詩欲談世事難相
就不爲衝寒脚力疲
　　和燒搰　韻
樵子歸来頳擔肩長鑱作我地爐縁深山
大澤蟄蛇虺冷窓凍壁生雲煙暗室長明
天不夜團茶自煑客堪延窮吟自笑成寒
色不到琉璃玳瑁邊
　　題陳氏西園
舊賦西園墨尚新西園風物又精神子孫
相望百年事宇宙重回一氣春獨樂風流
今寂寞平泉言語謾悲辛兩家子弟材智
下撞破煙樓有㡬人
　　壬午元日試筆有懷十翁楚山先生
　　兩章奉寄
年似渭濵人様子竹房深夜一燈青老来
有婦䏻言語元亮無言亦典刑詩到䕫州
尊絶倡人瞻魯殿兀蒼冥寫添澗谷成三
老洛下風流可得成
　　又
記前壬午甫䏻冠甲子周回有此年方寸
可耕寕要地湏臾母死尚觀天史無一事
賢黄憲士有終身感魯連萬里梅花一樽
酒清山不盡水無邊
　　秋燕
猶記東風社雨晴歩欄辛苦得巢成依劉
信美非吾土去魯雖遲在此行生也有涯
同是客逝将去汝得無情烏衣巷陌休回
首興廢人間又一秤
　　壬午九日士資自廣運鉄南雄歸途
　　過家士贄士贇有詩因用韻
驚心節物首重回尚覺昏雲黯未開舊向
醉餘狂客㡌今猶徤在倒蓮䑓菊如杜老
開偏晚客勝后山期不来碌碌阿奴俱在
目剰鋤菘韭種蒿莱
　　逰鳯石道院
山外西風掣大船懸崖一席鏡中天鳯何
年化石班駁龍有時回潭碧鮮礨空似經
靈運鑿䓹筤競着祖生鞭人知漁樂誰知
我度度歸時月滿川
　　寄彭梅荘
懶似嵇康多㡬分緘情乆不報慇懃人言
歲暮扵吾子今見梅花疑是君歲月尚湏
留我軰乾坤何可少斯文相期不作草中
腐付與後来楊子雲
　　次韻荅徐毅齋
文印詩燈自正宗不忘生死訪衰翁樽前
談笑有此客眼底輪囷亡是公兩世交逰
明月共百年人物大江東吾生榮悴乖逢
爾昨夜春風梅信中
　　溪行見落梅為賦
玉龍輕軟雪䏻乾好在晴沙野水看舞翠
夣回仙𬒮逺射鵰人去露簷寒連環骨冷
香猶暖如意痕輕𥙷未完花自年年人自
老春風滿䄂獨凭闌
蕭氷厓詩集拾遺卷下
附蕭粹齋庸言序
觀書貴乎有識而學者之病有二卑者安
扵故常髙者喜扵新竒安故常則踵訛而習
陋喜新竒則創意而鑿說二者皆非也予
扵贑蕭君粹可交㳺二十載聽其議論輙推
服焉盖其觀書如法吏刻深情偽立判搜
抉微杳毫髪畢露有評詩廿餘篇條曰粹
齋庸言乃其善者機耳如是而觀書真有
識者也非安扵陋喜扵鑿者也君名士贇
詩人氷厓公之子䏻詩固其餘事云臨川
