#+TITLE: 白石道人歌曲-宋-姜夔
#+DATE: 2018-05-12 10:21:30
#+SOURCE: github.com/kanripo/KR4j0047 master ebbf6f38                
欽定四庫全書　　　　　集部十
　白石道人歌曲　　　　　詞曲類一(詞集之屬/)
　　提要
　　　　(臣/)等謹案白石道人歌曲四巻别集一巻宋
　　　　姜䕫撰䕫有綘帖平續書譜詩集詩説俱别
　　　　著録此其樂府詞也䕫詩格髙秀為楊萬里
　　　　等所推詞亦精深華妙尤善自度新腔故音
　　　　節文采並冠絶一時其詩所謂自製新詞韻
　　　　最嬌小紅低唱我吹簫者風致尚可想見惟
　　　　其集久無善本舊有毛晉汲古閣刋板僅三
　　　　十四闋而題下小序往往不載原文康熙甲
　　　　午陳撰刻其詩集以詞附後亦僅五十八闋
　　　　且小序及題下自註多意為刪竄又出毛本
　　　　之下此本從宋槧翻刻最為完善巻一宋鐃
　　　　歌十四首越九歌十首琴曲一首巻二詞三
　　　　十三首總題曰令巻三詞二十首總題曰慢
　　　　巻四詞十三首皆題曰自製曲别集詞十八
　　　　首不復標列總名疑後人所掇拾也其九歌
　　　　皆註律吕于字旁琴曲亦註指法于字旁皆
　　　　尚可解惟自製曲一巻及二巻鬲溪梅令杏
　　　　花天影醉吟商小品玉梅令三巻之霓裳中
　　　　序第一皆記拍于字旁宋代曲譜今不可見
　　　　亦無人能歌莫辨其節奏安在然歌詞之法
　　　　僅僅留此一線録而存之安知無懸解之士
　　　　能尋其分别者乎魯鼓薛鼓亡其音而留其
　　　　譜亦此意也舊本巻首冠以詩説僅三頁有
　　　　餘殆以不成巻帙附詞以行然䕫自有白石
　　　　道人詩集列于詞集殊為不類今移附詩集
　　　　之末此不複錄焉乾隆四十六年十月恭校
　　　　上
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　總　校　官　(臣/)　陸　費　墀
欽定四庫全書
　白石道人歌曲巻一
　　　　　　　　　　　　　宋　姜䕫　撰
　歌曲
　　聖宋鐃歌鼓吹曲十四首
　　　慶元五年青龍在己亥番陽民姜夔頓首上尚
　　　書臣聞鐃歌者漢樂也殿前謂之鼓吹軍中謂
　　　之騎吹其曲有朱鷺等二十二篇由漢逮隋承
　　　用不替雖名數不同而樂紀罔墜各以詠歌祖
　　　宗功業唐亡鐃部有栁宗元作十二篇亦棄弗
　　　錄神宋受命帝績皇烈光耀震動而逸典未舉
　　　迺政和七年臣工以請上詔製用中更否擾聲
　　　文罔傳中興文儒薦有擬述不麗於樂厥誼不
　　　昭臣今製曲辭十四首昧死以獻臣若稽前代
　　　鐃歌咸叙威武衂人之軍屠人之國以得土疆
　　　乃矜厥能惟我太祖太宗眞仁高宗或取或守
　　　罔匪仁術討者弗戮執者弗劉仁融義安厯數
　　　彌永故臣斯文特唱盛德其辭舒和與前作異
　　　臣又惟宋因唐度古曲墜逸鼓吹所録惟存三
　　　篇譜文乖訛因事製辭曰導引曲十二時六州
　　　歌頭皆用羽調音節悲促而登封岱宗郊祀天
　　　地見廟耕藉帝后册寶發引升祔五禮殊情樂
　　　不異曲義理未究乞詔有司取臣之詩恊其清
　　　濁被之簫管俾聲暢辭達感藏人心永念宋德
　　　無有紀極海内稱幸臣夔頓首上尚書
　上帝命太祖受命也五季亂極人心戴宋太祖無心
　而得天下也
上帝命惟皇皇俶作宋祚五王不綱陳橋之夕帝服自
黄惟帝念民惟民念靖八紘一春不曰予聖璇題玉除
龍路孔盖得之非心遜亦云易有弟聖賢我祚萬年十
世之後乃復其天
　河之表破澤州也李筠不知天命自慿其勇不能降
　心以至於叛而死也
河之表曰上黨彼耽耽踞奥壤交韔百斤不如一仁撥
汗千里莫能脫身帝整其旅疇曰汝武心飛太行膽落
戰鼓
　淮海濁定維揚也李重進自謂周大臣不屈於太祖
　作鐡券以安之猶據鎮叛
淮海濁老將戾帝心堯舜信在券外汝胡弗思與越豨
輩皇威壓之燕壘自碎維宋佐命維周碩臣汝獨狐疑
用殱厥身
　沅之上取湖南也湖南有難乞援於我至則拒焉我
　師取之
沅之上故王都今焉在空雲蕪勢危則嘑勢謐則叛背
予德心繄爾作難東屆巴丘西盡九疑蠻師委伏願還
耕犂岧岧鎮山火德之紀真人方興百神仰止
　皇威暢得荆州也我師救湖南道荆州高繼冲懼歸
　其土
皇威暢附庸讋渚宫三月春草發漢家旌旗繞城堞小
臣不敢煩天威再拜敢以荆州歸帝得荆州不為喜百
萬愁鱗濯春水
　蜀山䆳取蜀也孟昶恃其國險且結河東以拒命兵
　加國除
蜀山䆳蜀主肆謂當萬年不亮天意帝曰全斌汝征自
秦闗門不守吏啼白雲帝曰光誼汝征自峽瞿唐反波
助我肆伐蜀人號呼乞生於師蜀囚素衣天子憐之
　時雨霈取廣南也劉鋹淫虐我師弔其民俘鋹以歸
時雨霈旱火絶聖人出虐政滅五嶺之君盲風怪雲毒
蛇臻臻相其不仁南兵象陳自謂孔武有獻在廟僞臣
僞主降者榮之叛者生之將不若是彼死爭之十僞之
夷一用此道天祐烈祖仁以易暴
　望鍾山下江南也李煜乍臣乍叛勢窮乃降而我師
　未嘗戮一人也
望鍾山睇揚子波湯湯雲靡靡主歌臣謡樂未巳詔書
屢嘑不為起釣絲夜緯匪魴鯉長虹西徠波可履嗚呼
憑凌果何恃辯士疾馳拜前陛曰臣有罪當萬死帝曰
盍歸予宥爾我師入其都矢不踐螻蟻至今鍾山雲猶
帶仁義氣
　大哉仁吳越錢俶獻其國也
大哉仁萬世輔后皇明明監于下俶若曰亶為民封殖
一世吁不仁瞻彼日月爝火敢出震震皇皇帝命是式
吏其稅租府其版圖爾豈負固俾民作俘維宋之仁中
天建國吳山越濤衛我帝宅維俶之仁世世麗澤子孫
來朝車馬玉帛
　謳歌歸陳洪進以漳泉來獻也
謳歌歸兮四海一强國潰兮弱國入彼無諸兮計將安
出天不震兮民不荼象齒貢兮沈水輸保室家兮長娭
娛
　伐功繼克河東也始太祖之伐河東誓不殺一人又
　哀劉氏之不祀故緩取之至太宗始得其地
伐功繼吁以時烈祖有造太宗濟之河東雖微方命再
世河東雖强卒奪其帥惟漢之葉保于此都烈祖念爾
乃貸未鉏一夫殘生帝也不取雨露既洽河東自舉河
東既平九有以寧嗚呼太宗繼伐有聲
　帝臨墉親征契丹於澶淵也
帝臨墉六師厲冦如雲暗九地帝曰吁冦儆予凖曰帝
毋庸虞晉之謝彼宅夏驕弗懲薄兹野我謀臧我武揚
帝在兹冦且亡椎虞機激流矢一人仆萬人靡勝不戰
惟唐虞魄斯褫無穹廬帝曰吁棄汝過粤明年使來賀
　維四葉美致治也
維四葉聖承烈羣生熙德施浹吁嗟仁兮帝垂衣澹無
為日月出照玉墀吁嗟仁兮帝乗輅六龍儛神示下繹
鐘鼓吁嗟仁兮周八區耆以醇稼如海桑如雲吁嗟仁
兮
　炎精復歌中興也
炎精復天馬度人心和冦滋懼洛水深深漠雲隂隂維
帝傷心帝心激烈大軍是敕天地動色惟哀盡劉馳使
之輈包將之矛皇基再峙有統有紀施于孫子天醻帝
仁遹符夢靈遹臻太平
　越九歌
　　　越人好祠其神多古聖賢予依九歌為之辭且
　　　系其聲使歌以祠之
南蕤林南林黄太姑蕤姑太姑林(黄太黄/清清清)　應南林南
央央帝旂羣冕相輿聿來我嬀我芸綠滋　維湘與楚
黄太黄姑㽔姑太姑林黄太黄　南(黄/清)應南㽔林蕤姑
謂狩在陼雲横九疑帝若來下　我懐厥初孰耕孰漁
黄太黄姑應南林南　(太黄/清清)應南㽔林㽔姑姑太黄姑
勿忘惠康疇匪帝餘　博碩于爼維錯于豆瑤灑玉離
㽔林黄(黄/清)
侑此桂酒
　　　右帝舜楚調
林南林仲夾林南無黄林仲夾　(黄太黄/清清清)無南(黄/清)無南
登崇丘懐美功窋䆛在雲其濛　享維德輯萬國轍轇
林夾仲林　仲太黄夾仲林無(黄太黄/清清清)南無南林　仲
轕蹇時宅　珠為橇玉為車報我則腆不當厥拘　王
夾林仲太黄林仲林無南林(黄太黄/清清清)林仲夾
斾返風偃偃山鳥呼觚棱晩豐予椹菲可薦
　　　右王禹吳調　　夾鐘宫
(黄太黄/清清清)南林南姑太黄南無(黄/清)　姑南(太黄/清清)無南林姑
雲蒼涼山嶻嶭瞻靈旗闖越絶　故宫凄凄生綠蕪謀
太姑黄姑太姑林南(太黄/清清)無南(黄/清)　(太黄/清清)南(黄/清)無南林
臣安在空五湖酹君君毋西入吳　洪濤巻地龍工呼
南林南黄姑太姑林南(太/清)林(黄太黄/清清清)　無南林姑無林
函堅操剡何睢盱彼茁竹箭楊梅朱　壺觴有酎盤有
南仲姑太姑林姑太黄(黄/清)
魚千春萬春勿忘此故都
　　　右越王越調　　無射商
應(黄/清)應南蕤應南應(太/清)應南㽔姑太黄太　太南應南
凄其我思永矢弗遊鳬曰予肖以璗與鏐　載尸載謁
(太/清)㽔南應(太/清)應南蕤姑太黄太
子惠思越翩其來而乗濤駕月
　　　右越相側商調　　黄鍾商
無(黄/清)無仲太仲南林仲林(太黄/清清)無林南林仲無太姑太
民荼嬴天紀瀆羣雄横徂君逐鹿博懸於投匪智伊福
　仲太仲林(太黄/清清)無(太/清)仲林南林無(太/清)仲無　仲太仲
　或肉以昌或斧以亡謂予復歸有如大江　我無君
林(太黄/清清)無(太/清)仲林南林南無黄太　仲太仲林無(太黄/清清)
尤君胡我慊亦有子孫在阿在崦　靈兮歸來築官崔
無
嵬
　　　右項王古平調　　無射宫
林仲(黄/清)無南林仲太黄林仲夾仲南林仲南黄太仲太
海雲碧兮崔嵬潬上去兮潬下來予乗舟兮遲女目屢
夾仲林仲　林仲黄太仲南(黄太黄/清清清)南林仲林南黄太
眩兮漚飛　白馬駃兮素驂舞驅銀山兮疉萬鼓汨予
仲太夾太黄無南林仲太夾仲　南黄太仲黄太仲南
從天兮南逝經西陵兮掠漁浦　夫在舶兮婦在房風
林仲南(黄太黄/清清清)南林南(黄/清)夾太黄林仲黄太仲林仲
浩浩兮波茫茫瀝予酒兮神龍府我征至兮無所苦
　　　右濤之神雙調
仲夾仲(黄/清)林夷(黄太黄/清清清)林仲夾仲太夾太黄夾林夷黄
玉副笄錦結褵含清揚兮鬱翠眉嚶嚶歌兮有待柳屢
夾仲(折中/字)　(黄太黄/清清清)無夷(黄/清)仲太夾太黄夾仲夾仲林
舞兮僛僛　昔何止兮水湄今何徵兮未來吾無欲兮
(黄/清)無黄夷黄夾仲仲(折/字)仲　(黄太黄/清清清)夷(黄/清)仲太夾太黄
女之佩羌猶豫兮而裵囘　黄頭兮呼風旗尾兮栩栩
仲夾仲林夷仲夾仲(折/字)仲　仲夾(黄/清)林夷林仲太夾仲
潮枯兮沙遲將子兮無怒　舟去兮無歸花落兮鳥啼
　　　右曹娥蜀側調　　夷則羽
應南應(太/清)太姑應林㽔姑(折/字)姑　應(折/字)應林南應㽔林
鞭卧龍躍鏡浦靈之來曀如雨　環玉廂翠繽紛靈之
蕤姑太姑　南應(折/字)應南應南林㽔姑㽔林太㽔太姑
逝扉出雲　我行其野有□有稌入其闉闍載歌載舞
　南應(折/字)應林南林應(折/字)應南林太蕤太姑　南應(折/字)
　祓我家室曰予父母高田萊蕪下田舄鹵　爾澤毋
應㽔林南應林(太/清)太姑(折/字)姑
三爾煦毋五益嚴祀其終古
　　　右龎將軍高平調　　林鍾羽
夷南夷蕤夾姑蕤夾夷南夷㽔夾(折/字)夾夷㽔夾蕤姑夾
師環城兮鳥不度萬夫投戈兮子獨武車轍厲兮螗螂
大㽔夷㽔(太/清)應(太/清)應　(太/清)應南夷蕤夷夾蕤夷夾南夷
怒抗予義兮出行伍　詩書發冢兮嗟彼傖父父老死
㽔夾夷應夾(折/字)夾夾南夷蕤姑夾大應(太/清)應夷㽔夷應
兮後生莫知其故廟無人兮鼠穴堵歌予詩兮詔萬古
　　　右旌忠中管商調　　南吕商
無(太黄/清清)無林夷無無夷林仲仲夾仲黄(太黄/清清)無大夾仲
愛予親兮保予體將臨淵兮髮上指子青衿兮父為史
夷無夷林仲夷無(折/字)無　(太黄/清清)無(黄/清)無夷無太夷林仲
不如緹縈兮鬱陶以死　豺為政兮吾已矣望奫淪兮
太夾仲無(太黄/清清)無夷林仲夾仲夾太無(折/字)無　無(太黄/清清)
倏以逝卧龍山兮若耶水靈不歸兮父思子　雨鳴荷
無林夷無無夷林仲大夾仲夷無(太黄/清清)無仲夷(黄/清)無夷
兮風入葦若伊優兮泣未已率我子兮與弟屋陽阿兮
(折/字)無
招爾
　　　右蔡孝子中管般瞻調　　　大吕羽
　　　　古今譜法
　合下四四下一一上勾尺下工工下凡凡六下五五一五
　黄大太夾姑仲㽔林夷南無應(黄大大夾/清清清清)
　　　　折字法
　箎笛有折字假如上折字下無字即其聲比無字㣲
　高餘皆以下字為凖金石弦匏無折字取同聲代之
　琴曲
　　側商調
　　　琴七弦散聲具宫商角徵羽者為正㺯慢角清
　　　商宫調慢宫黄鍾調是也加變宫變徵為散聲
　　　者曰側㺯側楚側蜀側商是也側商之調久亡
　　　唐人詩云側商調裏唱伊州予以此語㝷之伊
　　　州大食調黄鍾律法之商乃以慢角轉弦取變
　　　宫變徵散聲此調甚流美也葢慢角乃黄鍾之
　　　正側商乃黄鍾之側它言側者同此然非三代
　　　之聲乃漢燕樂爾予既得此調因製品弦法并
　　　古怨
　　　　調弦法
　　慢角調(慢四一暉取二弦十一暉應/慢六一暉取四弦十暉應)
　　大弦黄鍾宫　二弦黄鍾商　三弦黄鍾角
　　四弦黄鍾變徵側　　　　　五弦黄鍾羽
　　六弦黄鍾變宫側　　　　七弦黄鍾清商
　　　　古怨
􁕱□􁕱□􁕱􁕖􁕱□五􁕱□七□(丗已/)􁕖􁕱□(□上七/)□(一下令/)􁕗
日暮四山兮烟霧暗前浦將維舟兮無所追我前兮不
􁕰􁕱□□􁕙􁕮□□□□
逮懷後來兮何處屢囘顧
　　　　泛聲
􁕱􁕖􁕱􁕖􁕱􁕖􁕱􁕗五􁕱□七□􁕖􁕱□七一七六五􁕖
􁕰□□二三□□□
□二□□􁕭□二□􁕭□􁕭□二□□(上十/)􁕣□□􁕤□
世事兮何據手翻覆兮雲雨過金谷兮花謝委塵土悲
四□四(六九/)􁕔□□􁕔□旬五六□(下七/)□□六(上□七/)􁕙□□
佳人兮薄命誰為主豈不猶有春兮妾自傷兮遲暮髮
□□
將素
(上七/)□(下八/)□􁕖􁕱□□□(□/)􁕗􁕰□六七□□□􁕙□􁕭
歡有窮兮恨無數弦欲絶兮聲苦滿目江山兮淚沾屨
□􁕭□􁕭□􁕭□□□□□勻□畢
君不見年年汾水上兮惟秋雁飛去
　
　
　
　
　
　
　
　
　
　
　
　
　
　白石道人歌曲巻一
欽定四庫全書
　白石道人歌曲巻二
　　　　　　　　　　　　　宋　姜夔　撰
　令
　　　小重山令
　　　　賦潭州紅梅
人繞湘臯月墜時斜横花樹小浸愁漪一春幽事有誰
知東風冷香逺茜裙歸　鷗去昔遊非遥憐花可可夢
依依九疑雲杳斷魂啼相思血都沁綠筠枝
　　　江梅引
　　　　丙辰之冬予留梁溪將詣淮而不得因夢思
　　　　以述志
人間離别易多時見梅枝忽相思幾度小窓幽夢手同
攜今夜夢中無覔處漫徘徊寒侵被尚未知　濕紅恨
墨淺封題寶箏空無雁飛俊遊巷陌算空有古木斜暉
舊約扁舟心事已成非歌罷淮南春草賦又萋萋漂零
客淚滿衣
　　　驀山溪
　　　　題錢氏溪月
與鷗為客綠野留吟屐兩行柳垂陰是當日仙翁手植
一亭寂寞烟外帶愁横荷冉冉展涼雲横卧虹千尺
才因老盡秀句君休覔萬綠正迷人更愁入山陽夜笛
百年心事惟有玉闌知吟未了放船囘月下空相憶
　　　鶯聲繞紅樓
　　　　甲寅春平甫與予自越來吳攜家妓觀梅于
　　　　孤山之西村命國工吹笛妓皆以柳黄為衣
十畝梅花作雪飛冷香下攜手多時兩年不到斷橋西
長笛為予吹　人妒垂楊綠春風為染作仙衣垂楊却
又妒腰肢近(平/聲)前舞絲絲
　　　隔溪梅令(仙吕調/)
　　　　丙辰冬自無錫歸作此寓意
□□□□□□□□□□一□□□□□□□□一□
好花不與殢香人浪粼粼又恐春風歸去綠成陰玉鈿
□□□□□□□□□□□□□□一□□□□□□
何處尋　木蘭雙槳夢中雲小横陳漫向孤山山下覔
□□一□□□□
盈盈翠禽啼一春
　　　阮郎歸
　　　　為張平甫夀是日同宿湖西定香寺
紅雲低壓碧玻瓈惺愡花上啼静㸔樓角拂長枝朝寒
吹翠眉　休涉筆且裁詩年年風絮時繡衣夜半草符
移月中雙槳歸
　　　又
旌陽宫殿昔裵徊一壇雲葉垂與君閒㸔壁間題夜涼
笙鶴期　茅店酒夀君時老楓臨路岐年年强健得追
隨名山遊遍歸
　　　好事近
　　　　賦茉莉
涼夜摘花鈿苒苒動搖雲綠金絡一團香露正紗㕑人
獨　朝來碧縷放長穿釵頭罣層玉記得如今時候正
荔枝初熟
　　　㸃絳唇
　　　　丁未冬過吳松作
燕鴈無心太湖西畔隨雲去數峰清苦商畧黄昏雨
第四橋邊擬共天隨住今何許凭䦨懷古殘柳參差舞
　　　又
金谷人歸綠楊低掃吹笙道數聲啼鳥亦學相思調
月落潮生掇送劉郎老淮南好甚時重到陌上生春草
　　　虞美人
　　　　賦牡丹
西園曽為梅花醉葉剪春雲細玉笙涼夜隔簾吹卧㸔
花梢搖動一枝枝　娉娉嫋嫋教誰惜空壓紗巾側沈
香亭北又青苔惟有當時蝴蝶自飛來
　　　又
摩挲紫葢峰頭石下瞰蒼厓立玉盤搖動半園花花樹
扶疎一半白雲遮　盈盈相望無由摘惆悵歸來屐而
今仙迹杳難㝷那日青樓曽見似花人
　　　憶王孫
　　　　番陽彭氏小樓作
冷紅葉葉下塘秋長與行雲共一舟零落江南不自由
兩綢繆料得吟鸞夜夜愁
　　　少年遊
　　　　戲平甫
雙螺未合雙娥先斂家在碧雲西别母情懷隨郎滋味
桃業渡江時　扁舟載了匆匆歸去今夜泊前溪楊柳
津頭梨花牆外心事兩人知
　　　鷓鴣天
　　　　己酉之秋苕溪記所見
京洛風流絶代人因何風絮落溪津籠鞋淺出鴉頭韈
如是凌波縹緲身　紅乍笑綠長嚬與誰同度可憐春
鴛鴦獨宿何曽慣化作西樓一縷雲
　　　又
　　　　予與張平甫自南昌同遊西山玉隆宫止宿
　　　　而返盖乙邜三月十四日也是日即平甫初
　　　　度因買酒茅店並坐古楓下古楓旌陽在時
　　　　物也旌陽嘗以草屨懸其上土人以屨為屩
　　　　因名曰挂屩楓蒼山四圍平野盡綠隔澗野
　　　　花紅白照影可喜使人採擷以藤糺纒著楓
　　　　上少焉月出大於黄金盆逸興横生遂成痛
　　　　飲午夜乃寢明年平甫初度欲治舟往封禺
　　　　松竹間念此遊之不可再也歌以夀之
曾共君侯歴聘來去年今日踏莓苔旌陽宅裏疎疎磬
挂屩楓前草草盃　呼煮酒摘青梅今年官事莫裵徊
移家徑入藍田縣急急船頭打鼓催
　　　又
　　　　丁已元日
柏緑椒紅事事新隔籬燈影賀年人三茅鐘動西窗曉
詩髩無端又一春　慵對客緩開門梅花閒伴老來身
嬌兒學作人間字鬱壘神荼寫未真
　　　又
　　　　正月十一日觀燈
巷陌風光縱賞時籠紗未出馬先嘶白頭居士無呵殿
只有乗肩小女隨　花滿市月侵衣少年情事老來悲
沙河塘上春寒淺看了遊人緩緩歸
　　　又
　　　　元夕不出
一昨天街預賞時柳慳梅小未教知而今正是歡遊夕
却怕春寒自掩扉　簾寂寂月低低舊情惟有絳都詞
芙蓉影暗三更後卧聽鄰娃笑語歸
　　　又
　　　　元夕有所夢
淝水東流無盡期當初不合種相思夢中未比丹青見
暗裏忽驚山鳥啼　春未緑髩先絲人間别久不成悲
誰教嵗嵗紅蓮夜兩處沈吟各自知
　　　又
　　　　十六夜出
輦路珠簾兩行垂千枝銀燭舞僛僛東風歴歴紅樓下
誰識三生杜牧之　歡正好夜何其明朝春過小桃枝
鼓聲漸逺行人散惆悵歸來有月知
　　　夜行船
　　　　己酉歳寓吳興同田幾道㝷梅北山沈氏圃
　　　　載雪而歸
畧彴横溪人不度聽流澌佩環無數屋角垂枝船頭生
影算惟有春知處　囘首江南天欲暮折寒香倩誰傳
語玉笛無聲詩人有句花休道輕分付
　　　杏花天影
　　　　丙午之冬發沔口丁未正月二日道金陵北
　　　　望淮楚風日清淑小舟挂席容與波上
□□□□□□□□□□□□□□□□□一□□□
緑絲低拂鴛鴦浦想桃葉當時喚渡又將愁眼與春風
□□□□□□□□　□□□□□□□□□□□□
待去倚蘭橈更少駐　金陵路鶯吟燕儛算潮水知人
□□□□□□□□□□□□□□□□□
最苦滿汀芳草不成歸日暮更移舟向甚處
　　　醉吟商小品
　　　　石湖老人謂予云琵琶有四曲今不傳矣曰
　　　　濩索(一曰/濩弦)梁州轉闗緑腰醉吟商湖渭州歴
　　　　弦薄媚也予每念之辛亥之夏予謁楊廷秀
　　　　丈於金陵邸中遇琵琶工解作醉吟商湖渭
　　　　州因求得品弦法譯成此譜實雙聲耳
□□□□□□□□□□□□□□□□□□□□□
又正是春歸細柳暗黄千縷暮鴉啼處夢逐金鞍去一
□□□□□□□□□
㸃芳心休訴琵琶解語
　　　玉梅令(髙平調/)
　　　　石湖家自製此聲未有語實之命予作石湖
　　　　宅南隔河有浦曰范邨梅開雪落竹院深静
　　　　而石湖畏寒不出故戲及之
□□□□□□□□□□□一□□□□□□□□□
疎疎雪片散入溪南苑春寒鎖舊家亭館有玉梅幾樹
□□□□□□一□□□□□□　□□□□□□□
背立怨東風高花未吐暗香已逺　公來領客梅花能
□□□一□□□□□□□□□□□□□一□□□
勸花長好願公更健便揉春為酒剪雪作新詩拌一日
□□□□
繞花千轉
　　　踏莎行
　　　　自沔東來丁未元日至金陵江上感夢而作
燕燕輕盈鶯鶯嬌軟分明又向華胥見夜長爭得薄情
知春初早被相思染　别後書辭別時針線離魂暗逐
郎行逺淮南皓月冷千山冥冥歸去無人管
　　　訴衷情
　　　　端午宿合路
石榴一樹浸溪紅零落小橋東五日凄涼心事山雨打
船篷　諳世味楚人弓莫冲冲白頭行客不採蘋花孤
負薰風
　　　浣溪紗
　　　　予女須家沔之山陽左白湖右雲夢春水方
　　　　生浸數千里冬寒沙露衰草入雲丙午之秋
　　　　予與安甥或蕩舟採菱或舉火罝兎或觀魚
　　　　簺下山行野吟自適其適凴虛悵望因賦此
　　　　闋
著酒行行滿袂風草枯霜鶻落晴空銷魂都在夕陽中
　恨入四弦人欲老夢㝷千驛意難通當時何似莫匆
匆
　　　又
　　　　己酉歳客吳興收燈夜闔戸無聊俞商卿呼
　　　　之不出因記所見
春㸃疎梅雨後枝剪燈心事峭寒時市橋攜手步遲遲
　蜜炬來時人更好玉笙吹徹夜何其東風落靨不成
歸
　　　又
　　　　辛亥正月二十四日發合肥
釵燕籠雲晩不忺擬將裙帶繫郎船別離滋味又今年
　楊柳夜寒猶自舞鴛鴦風急不成眠些兒閒事莫縈
牽
　　　又
　　　　丙辰歳不盡五日吳松作
雁怯重雲不肯啼畫船愁過石塘西打頭風浪惡禁持
　春浦漸生迎棹綠小梅應長亞門枝一年燈火要人
歸
　　　又
　　　　丙辰臘與俞商卿銛朴翁同寓新安溪莊舍
　　　　得臘花韻甚二首
花裏春風未覺時美人呵蕋綴横枝隔簾飛過蜜蜂兒
　書寄嶺頭封不到影浮盃面悞人吹寂寥惟有夜寒
知
　　　又
剪剪寒花小更垂阿瓊愁裏㺯粧遲東風燒燭夜深歸
　落蕊半粘釵上燕露横斜映髩邊犀老夫無味已多
時
　
　
　
　
　
　
　白石道人歌曲巻二
欽定四庫全書
　白石道人歌曲巻三
　　　　　　　　　　　　　宋　姜夔　撰
　慢
　　　霓裳中序第一
　　　　丙午歲留長沙登祝融因得其祠神之曲曰
　　　　黄帝鹽蘇合香又於樂工故書中得商調霓
　　　　裳曲十八闋皆虚譜無辭按沈氏樂律霓裳
　　　　道調此乃商調樂天詩云散序六闋此特兩
　　　　闋未知孰是然音節閒雅不類今曲予不暇
　　　　盡作作中序一闋傳於世予方羇遊感此古
　　　　音不自知其辭之怨抑也
□□□一□□□□□□□□一□□□一□□一□
亭臯正望極亂落江蓮歸未得多病却無氣力況紈扇
□□□□□□□□□□□□□□□□□□□□□
漸疎羅衣初索流光過隙歎杏梁雙燕如客人何在一
□□□□□□□□　□□□□□□□□□□□□
簾淡月彷彿照顔色　幽寂亂蛩吟壁動庾信清愁似
□□□□□□□□一□□□一□□□□□□□□
織沈思年少浪跡笛裏關山柳下坊陌墜紅無信息漫
□□□□□□□□□□□□□□□□□□
暗水涓涓溜碧漂零久而今何意醉卧酒壚側
　　　慶宫春
　　　　紹熙辛亥除夕予别石湖歸吳興雪後夜過
　　　　垂虹嘗賦詩云笠澤茫茫雁影㣲玉峰重疊
　　　　䕶雲衣長橋寂寞春寒夜只有詩人一舸歸
　　　　後五年冬復與俞商卿張平甫銛朴翁自封
　　　　禺同載詣梁溪道經吳松山寒天迥雪浪四
　　　　合中夕相呼步垂虹星斗下垂錯雜漁火朔
　　　　吹凛凛巵酒不能支朴翁以衾自纒猶相與
　　　　行吟因賦此闋葢過旬塗藁乃定朴翁咎予
　　　　無益然意所耽不能自已也平甫商卿朴翁
　　　　皆工於詩所出竒詭予亦强追逐之此行既
　　　　歸各得五十餘解
雙槳蓴波一蓑松雨暮愁漸滿空濶呼我盟鷗翩翩欲
下背人還過木末那囘歸去蕩雲雪孤舟夜發傷心重
見依約眉山黛痕低壓　采香涇裏春寒老子婆娑自
歌誰答垂虹西望飄然引去此興平生難遏酒醒波逺
政凝想明璫素韈如今安在唯有闌干伴人一霎
　　　齊天樂(黄鍾宫/)
　　　　丙辰歲與張功父㑹飲張達可之堂聞屋壁
　　　　間蟋蟀有聲功父約予同賦以授歌者功父
　　　　先成辭甚美予徘徊茉莉花間仰見秋月頓
　　　　起幽思㝷亦得此蟋蟀中都呼為促織善鬭
　　　　好事者或以二三十萬錢致一枚鏤象齒為
　　　　樓觀以貯之
庾郎先自吟愁賦凄凄更聞私語露濕銅鋪苔侵石井
都是曽聽伊處哀音似訴正思婦無眠起㝷機杼曲曲
屏山夜涼獨自甚情緒　西窗又吹暗雨為誰頻斷續
相和碪杵候館迎秋離宫弔月別有傷心無數豳詩漫
與笑籬落呼燈世間兒女寫入琴絲一聲聲更苦(宣政/間有)
(士大夫製/蟋蟀吟)
　　　滿江紅
　　　　滿江紅舊調用仄韻多不恊律如末句云無
　　　　心撲三字歌者將心字融入去聲方諧音律
　　　　予欲以平韻為之久不能成因泛巢湖聞逺
　　　　岸簫鼔聲問之舟師云居人為此湖神姥夀
　　　　也予因祝曰得一席風徑至居巢當以平韻
　　　　滿江紅為迎送神曲言訖風與筆俱駛頃刻
　　　　而成末句云聞珮環則協律矣書以緑箋沈
　　　　于白浪辛亥正月晦也是歲六月復過祠下
　　　　因刻之柱間有客來自居巢云土人祠姥輙
　　　　能歌此詞按曹操至濡須口孫權遺操書曰
　　　　春水方生公宜速去操曰孫權不欺孤乃撤
　　　　軍還濡須口與東關相近江湖水之所出入
　　　　予意春水方生必有司之者故歸其功於姥
　　　　云
仙姥來時正一望千頃翠瀾旌旗共亂雲俱下依約前
山命駕羣龍金作軛相從諸娣玉為冠(廟中列坐如夫/人者十三人)
向夜深風定悄無人聞珮環　神竒處君試看奠淮右
阻江南遣六丁雷電別守東關却笑英雄無好手一篙
春水走曹瞞又怎知人在小紅樓簾影間
　　　一萼紅
　　　　丙午人日予客長沙別駕之觀政堂堂下曲
　　　　沼沼西負古垣有盧橘幽篁一逕深曲穿逕
　　　　而南官梅數十株如椒如菽或紅破白露枝
　　　　影扶疎著屐蒼苔細石間埜興横生亟命駕
　　　　登定王臺亂湘流入麓山湘雲低昂湘波容
　　　　與興盡悲來醉唫成調
古城陰有官梅幾許紅萼未宜簮池面冰膠牆腰雪老
雲意還又沈沈翠藤共閒穿徑竹漸笑語驚起卧沙禽
野老林泉故王臺榭呼喚登臨　南去北來何事蕩湘
雲楚水目極傷心朱戸黏雞金盤簇燕空歎時序侵㝷
記曽共西樓雅集想垂楊還裊萬絲金待得歸鞍到時
只怕春深
　　　念奴嬌
　　　　予客武陵胡北憲治在焉古城野水喬木參
　　　　天予與二三友日蕩舟其間薄荷花而飲意
　　　　象幽閒不類人境秋水且涸荷葉出地㝷丈
　　　　因列坐其下上不見日清風徐來綠雲自動
　　　　間于疎處窺見遊人畫船亦一樂也朅來吳
　　　　興數得相羊荷花中又夜泛西湖光景竒絶
　　　　故以此句寫之
閙紅一舸記來時嘗與鴛鴦為侶三十六陂人未到水
佩風裳無數翠葉吹涼玉容銷酒更灑菰蒲雨嫣然搖
動冷香飛上詩句　日暮青葢亭亭情人不見爭忍凌
波去只恐舞衣寒易落愁入西風南浦高柳垂陰老魚
吹浪留我花間住田田多少幾囘沙際歸路
　　　又
　　　　謝人惠竹榻
楚山修竹自娟娟不受人間袢暑我醉欲眠伊伴我一
枕涼生如許象齒為材花藤作面終是無真趣梅風吹
溽此君真恁清苦　須信下榻殷勤翛然成夢夢與秋
相遇翠袖佳人來共看漠漠風烟千畝蕉葉窗紗荷花
池館別有留人處此時歸去為君聽盡秋雨
　　　眉嫵(一名百宜嬌/)
　　　　戲仲逺
看垂楊連苑杜若侵沙愁損未歸眼信馬青樓去重簾
下娉婷人妙飛燕翠樽共欵聽艷歌郎意先感便攜手
月地雲階裏愛良夜㣲暖　無限風流疎散有暗藏弓
履偷寄香翰明日聞津鼓湘江上催人還解春䌫亂紅
萬㸃悵斷魂烟水遙遙又爭似相攜乗一舸鎭長見
　　　月下笛
與客攜壺梅花過了夜來風雨幽禽自語啄香心度牆
去春衣都是柔荑剪尚沾惹殘茸半縷悵玉鈿似掃朱
門深閉早見無路　凝竚曽遊處但繫馬垂楊認郎鸚
鵡揚州夢覺彩雲飛過何許多情須倩梁間燕問吟袖
弓腰在否怎知道悞了人年少自恁虚度
　　　清波引
　　　　予久客古沔滄浪之烟雨鸚鵡之草樹頭陀
　　　　黄鶴之偉觀郎官大別之幽處無一日不在
　　　　心目間勝友二三極意吟賞朅來湘浦歲晚
　　　　凄然步繞園梅摛筆以賦
冷雲迷浦倩誰喚玉妃起舞歲華如許野梅弄眉嫵屐
齒印蒼蘚漸為㝷花來去自隨秋雁南來望江國渺何
處　新詩漫與好風景長是暗度故人知否抱幽恨難
語何時共漁艇莫負滄浪烟雨况有清夜啼猿怨人良
苦
　　　法曲獻仙音(俗名大石/)　(黄鍾商/)
　　　　張彦功官舍在鐡冶嶺上即昔之教坊使宅
　　　　高齋下瞰湖山光景竒絶予數過之為賦此
虚閣籠寒小簾通月暮色偏憐高處樹隔離宫水平馳
道湖山盡入尊俎奈楚客淹留久砧聲帶愁去　屢囘
顧過秋風未成歸計誰念我重見冷楓紅舞喚起淡粧
人問逋仙今在何許象筆鸞牋甚而今不道秀句怕平
生幽恨化作沙邊烟雨
　　　琵琶仙(黄鍾商/)
　　　　吳都賦云户藏烟浦家具畫船惟吳興為然
　　　　春遊之盛西湖未能過也已酉歲予與簫時
　　　　父載酒南郭感遇成歌
雙槳來時有人似舊曲桃根桃葉歌扇輕約飛花蛾眉
正竒絶春漸逺汀洲自綠更添了幾聲啼鴂十里揚州
三生杜牧前事休説　又還是官燭分烟奈愁裏匆匆
換時節都把一襟芳思與空階榆莢千萬縷藏鴉細柳
為玉樽起舞囘雪想見西出陽關故人初別
　　　玲瓏四犯(此曲雙調世別有大石調一曲/)
　　　　越中歲暮聞簫鼔感懷
疊鼔夜寒垂燈春淺匆匆時事如許倦遊歡意少俛仰
悲今古江淹又吟恨賦記當時送君南浦萬里乾坤百
年身世唯有此情苦　揚州柳垂官路有輕盈換馬端
正窺戸酒醒明月下夢逐潮聲去文章信美知何用漫
贏得天涯羇旅敎説與春來要尋花伴侣
　　　側犯
　　　　詠芍藥
恨春易去甚春却向揚州住㣲雨正繭栗梢頭㺯詩句
紅橋二十四總是行雲處無語漸半脫宫衣笑相顧
金壺細葉千朶圍歌舞誰念我髩成絲來此共尊俎後
日西園緑陰無數寂寞劉郎自修花譜
　　　水龍吟
　　　　黄慶長夜泛鑑湖有懷歸之曲課予和之
夜深客子移舟處兩兩沙禽驚起紅衣入槳青燈搖浪
㣲涼意思把酒臨風不思歸去有如此水況茂陵遊倦
長干望久芳心事簫聲裏　屈指歸期尚未鵲南飛有
人應喜畫闌桂子留香小待提攜影底我已情多十年
幽夢畧曽如此甚謝郎也恨飄零解道月明千里
　　　探春慢
　　　　予自孩㓜從先人宦于古沔女須因嫁焉中
　　　　去復來幾二十年豈惟姊弟之愛沔之父老
　　　　兒女子亦莫不予愛也丙午冬千巖老人約
　　　　予過苕霅歲晚乗濤載雪而下顧念依依殆
　　　　不能去作此曲別鄭次臯辛克清姚剛中諸
　　　　君
衰草愁烟亂鴉送日風沙囘旋平野拂雪金鞭欺寒茸
帽還記章臺走馬誰念漂零久漫贏得幽懷難寫故人
清沔相逢小窗閒共情話　長恨離多㑹少重訪問竹
西淚珠盈把雁磧波平漁汀人散老去不堪遊冶無奈
苕溪月又照我扁舟東下甚日歸來梅花零亂春夜
　　　八歸
　　　　湘中送胡德華
芳蓮墜粉疎桐吹緑庭院暗雨乍歇無端抱影銷魂處
還見篠牆螢暗蘚階蛩切送客重㝷西去路問水面琵
琶誰撥最可惜一片江山總付與啼鴂　長恨相從未
欵而今何事又對西風離别渚寒烟淡棹移人逺縹緲
行舟如葉想文君望久倚竹愁生步羅襪歸來後翠尊
雙飲下了珠簾玲瓏閒看月
　　　解連環
玉鞭重倚却沈吟未上又縈離思為大喬能撥春風小
喬能移箏雁啼秋水柳怯雲鬆更何必十分梳洗道郎
攜羽扇那日隔簾半面曽記　西窗夜涼雨霽歎幽歡
未足何事輕棄問後約空指薔薇筭如此溪山甚時重
至水驛燈昏又見在曲屏近底念唯有夜來皓月照伊
自睡
　　　喜遷鶯慢
　　　　功父新第落成
玉珂朱組又占了道人林下真趣窗户新成青紅猶潤
雙燕為君胥宇秦淮貴人宅第問誰記六朝歌舞總付
與在柳橋花館玲瓏深處　居士閒記取高卧未成且
種松千樹覔句堂深寫經窗靜他日任聽風雨列仙更
教誰做一院雙成儔侣世間住且休將雞犬雲中飛去
　　　摸魚兒
　　　　辛亥秋期予寓合肥小雨初霽偃卧窗下心
　　　　事悠然起與趙君猷露坐月飲戲吟此曲葢
　　　　欲一洗鈿合金釵之塵他日野處見之甚為
　　　　予擊節也
向秋來漸疎班扇雨聲時過金井堂虚已放新涼入湘
竹最宜欹枕閒記省又還是斜河舊約今再整天風夜
冷自織錦人歸乗槎客去此意有誰領　空吟得今古
三星炯炯銀波相望千頃柳州老矣猶兒戲瓜果為伊
三請雲路迥漫説道年年野鵲曽竝影無人與問但濁
酒相呼疎簾自捲㣲月照清影
　
　
　
　
　
　
　
　
　
　
　
　
　
　白石道人歌曲巻三
欽定四庫全書
　白石道人歌曲巻四
　　　　　　　　　　　　　宋　姜䕫　撰
　自製曲
　　　揚州慢(中吕宫/)
　　　　淳熙丙申至日余過維揚夜雪初霽薺麥彌
　　　　望入其城則四顧蕭條寒水自碧暮色漸起
　　　　戍角悲吟予懷愴然感慨今昔因自度此曲
　　　　千巖老人以為有黍離之悲也
□□□□□□□□一□□一□□□□□□□□□
淮左名都竹西佳處解鞍少住初程過春風十里盡薺
□□□一□□□□□□□□□□□□一□一□□
麥青青自胡馬窺江去後廢池喬木猶厭言兵漸黄昏
□□□□□□□□　□□□□一□□□□□□□
清角吹寒都在空城　杜郎俊賞算而今重到須驚縱
□□□□□□□□□□□□□□□□□□□□一
荳蔻詞工青樓夢好難賦深情二十四橋仍在波心蕩
□□□□一□□□□□□□□□□
冷月無聲念橋邊紅藥年年知為誰生
　　　長亭怨慢(中吕宫/)
　　　　予頗喜自製曲初率意為長短句然後恊以
　　　　律故前後闋多不同桓大司馬云昔年種柳
　　　　依依漢南今看搖落悽愴江潭樹猶如此人
　　　　何以堪此語予深愛之
□□一□□□□□□□□□□□一□□□□□一
漸吹盡枝頭香絮是處人家綠深門戸逺浦縈囘暮帆
□□□□□□□□□□□一□一□□□一□□□
零亂向何許閲人多矣誰得似長亭樹樹若有情時不
□□□□□□　□□□□□□□□□□□□□□
㑹得青青如此　日暮望高城不見只見亂山無數韋
□□□□一□□□□□□□□□□□□□□□□
郎去也怎忘得玉環分付第一是早早歸來怕紅萼無
□一□□□□□□□□□□□□
人為主算只有并刀難剪離愁千縷
　　　淡黄柳(正平調近/)
　　　　客居合肥南城赤闌橋之西巷陌凄涼與江
　　　　左異唯柳色夾道依依可憐因度此曲以紓
　　　　客懷
□□□□□□□一□□□□□□□□□□□□□
空城曉角吹入垂楊陌馬上單衣寒惻惻看盡鵞黄嫩
□□□□□□□□　□□□□□□□□□□□□
緑都是江南舊相識　正岑寂明朝又寒食强攜酒小
□□□□□□□□□□□□□□□□□□□□□
喬宅怕梨花落盡成秋色燕燕飛來問春何在唯有池
□□□
塘自碧
　　　石湖仙(越調/)
　　　　夀石湖居士
□□□□□一□□一□□□□□□□□□一□□
松江烟浦是千古三高遊衍佳處須信石湖仙似鴟夷
一□□一□□□□□□□□□□□□□一□□□
翩然引去浮雲安在我自愛緑香紅舞容與看世間幾
□□□　一□□□□□一□□□□□□□□□□
度今古　盧溝舊曽駐馬為黄花閒吟秀句見説燕兒
□□一□□□□□□□□□□□一□□□□□□
亦學綸巾欹羽玉友金蕉玉人金縷緩移箏柱聞好語
□□□□□□
明年定在槐府
　　　暗香(仙吕宫/)
　　　　辛亥之冬予載雪詣石湖止既月授簡索句
　　　　且徵新聲作此兩曲石湖把玩不已使工妓
　　　　肄習之音節諧婉乃名之曰暗香疎影
□□□□□□□□□□□□□□□□□□□□□
舊時月色算幾番照我梅邊吹笛喚起玉人不管清寒
□□□□一□□□□□□□□□□□□□□□□
與攀摘何遜而今漸老都忘却春風詞筆但怪得竹外
□□□□□□□　□□□□□□□□□□一□□
疎花香冷入瑤席　江國正寂寂歎寄與路遙夜雪初
□□一□□□□□□□□□□□□□□□□□□
積翠樽易泣紅萼無言耿相憶長記曽攜手處千樹壓
□□□□□一□□□□□□□□
西湖寒碧又片片吹盡也幾時見得
　　　疎影
□□□□□□□□□□□□□□□□□□□□□
苔枝綴玉有翠禽小小枝上同宿客裏相逢籬角黄昏
□□□□□□□□□□□□一□□□□□□□□
無言自倚修竹昭君不慣風沙逺但暗憶江南江北想
□□□一□□□□□□□□　□□□□□□□□
珮環月夜歸來化作此花幽獨　猶記深官舊事那人
□□□□□□□□一□□□□□□□□□□□□
正睡裏飛近蛾綠莫似春風不管盈盈早與安排金屋
□□□□□□一□□□□□□□□□□□一□□
還教一片隨波去又却怨玉龍哀曲等恁時再覔幽香
□□□□□□
已入小窗横幅
　　　惜紅衣(無射宫/)
　　　　吳興號水晶宫荷花盛麗陳簡齋云今年何
　　　　以報君恩一路荷花相送到青墩亦可見矣
　　　　丁未之夏予遊千巖數往來紅香中自度此
　　　　曲以無射宫歌之
□□□□□□□□□□□□□□□□□□□□□
簟枕邀涼琴書換日睡餘無力細灑冰泉并刀破甘碧
□□□□□□□□□□□□□□□□□□□□□
牆頭喚酒誰問訊城南詩客岑寂高樹晩蟬説西風消
□　□□□□□□□□□□□□□□□一□□□
息　虹梁水陌魚浪吹香紅衣半狼籍維舟試望故國
□□□□□□□□□□□□□□□□□□□□□
眇天北可惜柳邊沙外不共美人遊歴問甚時同賦三
□□□□□
十六陂秋色
　　　角招(黄鍾角/)
　　　　甲寅春予與俞商卿燕遊西湖觀梅於孤山
　　　　之西邨玉雪照映吹香薄人已而商卿歸吳
　　　　興予獨來則山横春烟新柳被水遊人容與
　　　　飛花中悵然有懷作此寄之商卿善歌聲稍
　　　　以儒雅緣飾予每自度曲吟洞簫商卿輙歌
　　　　而和之極有山林縹緲之思今予離憂商卿
　　　　一行作吏殆無復此樂矣
□□□□□□□□□一□□□一□□□□□□□
為春瘦何堪更繞西湖盡是垂柳自看烟外岫記得與
□一□□□□□□□□□□□□□□□□□□□
君湖上攜手君歸未久早亂落香紅千畝一葉凌波縹
□□□□□□□□□□□□　□□□一□□□□
緲過三十六離宫遣遊人囘首　猶有盡船障袖青樓
□□□□一□□□一□□一一□□□□□□□□
倚扇相映人爭秀翠翹光欲溜愛著宫黄而今時候傷
□□□□□□□□□□□□一□□□□□□□□
春似舊蕩一㸃春心如酒寫入吳絲自奏問誰識曲中
□□□□
心花前後
　　　徵招
　　　　越中山水幽逺予數上下西興錢清間襟抱
　　　　清曠越人善為舟巻篷方底舟師行歌徐徐
　　　　曳之如偃卧榻上無動搖突兀勢以故得盡
　　　　情騁望予欲家焉而未得作徵招以寄興徵
　　　　招角招者政和間大晟府嘗製數十曲音節
　　　　駁矣予嘗攷唐田畸聲律要訣云徵與二變
　　　　之調咸非流美故自古少徵調曲也徵為去
　　　　母調如黄鍾之徵以黄鍾為母不用黄鍾乃
　　　　諧故隋唐舊譜不用母聲琴家無媒調商調
　　　　之類皆徵也亦皆具母弦而不用其説詳於
　　　　予所作琴書然黄鍾以林鍾為徵住聲於林
　　　　鍾若不用黄鍾聲便自成林鍾宫矣故大晟
　　　　府徵調兼母聲一句似黄鍾均一句似林鍾
　　　　均所以當時有落韻之語予嘗使人吹而聽
　　　　之寄君聲於臣民事物之中清者高而亢濁
　　　　者下而遺萬寶常所謂宫離而不附者是巳
　　　　因再三推㝷唐譜并琴弦法而得其意黄鍾
　　　　徵雖不用母聲亦不可多用變徵蕤賓變宫
　　　　應鍾聲若不用黄鍾而用蕤賓應鍾即是林
　　　　鍾宫矣餘十一均徵調倣此其法可謂善矣
　　　　然無清聲只可施之琴瑟難入燕樂故燕樂
　　　　闕徵調不必補可也此一曲乃予昔所製因
　　　　舊曲正宫齊天樂慢前兩拍是徵調故足成
　　　　之雖兼用母聲較大晟曲為無病矣此曲依
　　　　晉史名曰黄鍾下徵調角招曰黄鍾清角調
□□□□一□□□□一□□□□□□□□□□□
潮囘却過西陵浦扁舟僅容居士去得幾何時黍離離
□□□一□□□□□□□□□□□□□□□□□
如比客途今倦矣漫贏得一襟詩思記憶江南落帆沙
□一□□□　□□□□□□□□□□一□□□□
際此行還是　迤邐剡中山重相見依依故人情味似
□□□□□□□□□□□□□□□□□□□□□
怨不來遊擁愁鬟十二一丘聊復爾也孤負幼輿高致
□□□□□□一□□□□□
水葓晩漠漠搖烟奈未成歸計
　　　秋宵吟(越調/)
□□□□一□□□□□□□□□□□□□□□□
古簾空墜月皎坐久西窗人悄蛩吟苦漸漏水丁丁箭
□□□□□□□一□□□□□□□□□□一□□
壺催曉引涼颸動翠葆露脚斜飛雲表因嗟念似去國
□□□□□□　□□□□一□□一□□□□□□
情懷暮帆烟草　帶眼銷磨為近日愁多頓老衛娘何
一□□□□□□□□□□□□□□一□□□□□
在宋玉歸來兩地暗縈繞搖落江楓早嫩約無慿幽夢
□□□□□□□□□□□□□□□□
又杳但盈盈淚灑單衣今夕何夕恨未了
　　　凄涼犯(仙吕調犯商調/)
　　　　合肥巷陌皆種柳秋風夕起騷騷然予客居
　　　　闔戸時聞馬嘶出城四顧則荒烟野草不勝
　　　　凄黯乃著此解琴有凄涼調假以為名凡曲
　　　　言犯者謂以宫犯商商犯宫之類如道調宫
　　　　上字住雙調亦上字住所住字同故道調曲
　　　　中犯雙調或於雙調曲中犯道調其他凖此
　　　　唐人樂書云犯有正旁偏側宫犯宫為正宫
　　　　犯商為旁宫犯角為偏宫犯羽為側宫此説
　　　　非也十二宫所住字各不同不容相犯十二
　　　　宫特可犯商角羽耳予歸行都以此曲示國
　　　　工田正德使以啞觱栗吹之其韻極美亦曰
　　　　瑞鶴仙影
□□□□□□□□□□□□□□□□□□□□□
緑楊巷陌秋風起邊城一片離索馬嘶甚逺人歸甚處
□□□□□□□□□□□□□□□□□□□□□
戍樓吹角情懷正惡更衰草寒烟淡薄似當時將軍部
□□□□□□　□□□□□□□□□□□□□□
曲迤邐度沙漠　追念西湖上小舫攜歌晩花行樂舊
□□□□□□□□□□□□□□□□□□一□□
遊在否想如今翠凋紅落漫冩羊裙等新雁來時繋著
□□□□□□□□□□
怕匆匆不肯寄與悞後約
　　　翠樓吟(雙調/)
　　　　淳熙丙午冬武昌安逺樓成與劉去非諸友
　　　　落之度曲見志予去武昌十年故人有泊舟
　　　　鸚鵡洲者聞小姬歌此詞問之頗能道其事
　　　　還吳為予言之興懷昔遊且傷今之離索也
□□□□□□□□□□□□□□□□□□□□□
月冷龍沙塵清虎落今年漢酺初賜新翻小部曲聽氊
□□□□□□□□□□□□□□□□□□□□□
幕元戎歌吹層樓高峙看檻曲縈紅簷牙飛翠人姝麗
□□□□□□□□　□□□□□□□□□□□□
粉香吹下夜寒風細　此地宜有詞仙擁素雲黄鶴與
□□□□□□□□□□□□□□□□□□□□□
君遊戲玉梯凝望久歎芳草萋萋千里天涯情味仗酒
□□□□□□□□□□□□□□□□□□
祓清愁花銷英氣西山外晩來還捲一簾秋霽
　　　湘月
　　　　長溪楊聲伯典長沙檝櫂居瀕湘江窗間所
　　　　見如燕公郭熙畫圖卧居幽適丙午七月既
　　　　望聲伯約予與趙景魯景望蕭和父裕父時
　　　　父恭父大舟浮湘放乎中流山水空寒烟月
　　　　交映凄然其為秋也坐客皆小冠練服或彈
　　　　琴或浩歌或自酌或援筆搜句予度此曲即
　　　　念奴嬌隔指聲也於雙調中吹之隔指亦謂
　　　　之過腔見晁無咎集凡能吹竹者便能過腔
　　　　也
五湖舊約問經年底事長負清景暝入西山漸喚我一
葉夷猶乘興倦網都收歸禽時度月上汀洲冷中流容
與畫橈不㸃清鏡　誰解喚起湘靈烟鬟霧鬢理哀弦
鴻陣玉麈談𤣥歎坐客多少風流名勝暗柳蕭蕭飛星
冉冉夜久知秋信鱸魚應好舊家樂事誰省
　
　
　
　白石道人歌曲巻四
欽定四庫全書
　白石道人歌曲別集
　　　　　　　　　　　　　宋　姜夔　撰
　　　小重山令
　　　　趙郎中謁告迎侍太夫人將來都下予喜為
　　　　作此曲
寒食飛紅滿帝城慈烏相對立柳青青玉階端笏細陳
情天恩許春盡可還京　鵲報倚門人安輿扶上了更
親擎看花攜樂緩行程爭迎處堂下拜公卿
　　　念奴嬌
　　　　毁舍後作
昔遊未逺記湘臯聞瑟澧浦捐㻡因覔孤山林處士來
踏梅根殘雪獠女供花傖兒行酒卧看青門轍一丘吾
老可憐情事空切　曽見海作桑田仙人雲表笑汝真
癡絶説與依依王謝燕應有涼風時節越只青山吳惟
芳草萬古皆沈滅繞枝三匝白頭歌盡明月
　　　卜算子
　　　　吏部梅花八詠䕫次韻
江左詠梅人夢繞青青路因向凌風臺下看心事還將
與　憶別庾郎時又過林逋處萬古西湖寂寞春惆悵
誰能賦
　　　又
月上海雲沈鷗去吳波迥行過西泠有一枝竹暗人家
靜　又見水沈亭舉目悲風景花下鋪氊把一盃緩飲
春風影(西泠橋在孤山之西水/沈亭在孤山之北亭廢)
　　　又
蘚榦石斜妨玉蕊松低覆日暮冥冥一見來略比年時
瘦　涼觀酒初醒竹閣吟纔就猶恨幽香作許慳小遲
春心透(涼觀在孤山之麓南北梅/最竒竹閣在涼觀西今廢)
　　　又
家在馬城西曽賦梅屏雪梅雪相兼不見花月影玲瓏
徹　前度帶愁看一晌和愁折若使逋仙及見之定自
成愁絶(馬城在都城西北/梅屏甚見珍愛)
　　　又
摘蕊暝禽飛倚樹懸冰落下竺橋邊淺立時香已漂流
却　空逕晩烟平古寺春寒惡老子㝷花第一番常恐
吳兒覺(下竺寺前磵石/上風景甚妙)
　　　又
緑萼更横枝多少梅花様惆悵西村一塢春開過無人
賞　細草藉金輿歲歲長吟想枝上么禽一兩聲猶似
宫娥唱(緑萼横枝皆梅別種凡二十許名/西村在孤山後梅皆阜陵時所種)
　　　又
象筆帶香題龍笛吟春咽楊柳嬌癡未覺愁花管人離
別　路出古昌源石瘦冰霜潔折得青鬚碧蘚花持向
人間説(越之昌源古/梅妙天下)
　　　又
御苑接湖波松下春風細雲緑峩峩玉萬枝別有仙風
味　長信昨來看憶共東皇醉此樹娑娑一惘然苔蘚
生春意(聚景官梅皆植之高松之下花䕃歲久萼盡緑/夔舊觀梅於彼所聞於園官者如此末章及之)
　　　洞仙歌
　　　　黄木香贈辛稼軒
花中慣識壓架玲瓏雪乍見緗㽔間琅葉恨春風將了
染額人歸留得箇裊裊垂香帶月　鵞兒真似酒我愛
幽芳還比酴醿又嬌絶自種古松根待看黄龍亂飛上
蒼髯五鬛更老仙添與筆端春敢喚起桃花問誰優劣
　　　驀山溪
　　　　詠柳
青青官柳飛過雙雙燕樓上對春寒捲珠簾瞥然一見
如今春去香絮亂因風霑徑草惹牆花一一教誰管
陽關去也方表人腸斷幾度拂行軒念衣冠尊前易散
翠眉織錦紅葉浪題詩烟渡口水亭邊長是心先亂
　　　永遇樂
　　　　次韻辛克清先生
我與先生夙期巳久人間無此不學楊郎南山種豆十
一徵㣲利雲霄直上諸公袞袞乃作道邊苦李五千言
老來受用肯教造物兒戲　東崗記得同來胥宇歲月
幾何難計柳老悲桓松高對阮未辦為鄰地長干白下
青樓朱閣往往夢中槐蟻却不如窪尊放滿老夫未醉
　　　虞美人
　　　　括蒼烟雨樓石湖居士所造也風景似越之
　　　　蓬萊閣而山勢環繞峰嶺高秀過之觀居士
　　　　題顔且歌其所作虞美人夔亦作一解
闌干表立蒼龍背三面攙天翠東遊纔上小蓬萊不見
此樓烟雨未應囘　而今指㸃來時路却是冥濛處老
仙鶴馭幾時歸未必山川城郭是耶非
　　　永遇樂
　　　　北固樓次稼軒韻
雲隔迷樓苔封很石人向何處數騎秋烟一篙寒汐千
古空來去使君心在蒼厓緑嶂苦被北門留住有尊中
酒差可飲大旗盡繡熊虎　前身諸葛來遊此地數語
便酬三顧樓外冥冥江臯隱隱認得征西路中原生聚
神京耆老南望長淮金鼓問當時依依種柳至今在否
　　　水調歌頭
　　　　富覽亭永嘉作
日落愛山紫沙漲省潮囘平生夢遊不到一葉眇西來
欲訊桑田成海人世了無知者魚鳥兩相猜天外玉笙
杳子晉只空臺　倚闌干二三子總仙才爾歌逺遊章
句雲氣入吾杯不問王郎五馬頗憶謝生雙屐處處長
青苔東望赤城近吾興亦悠哉
　　　漢宫春
　　　　次韻稼軒
雲曰歸歟縱垂天曳曳終反衡廬揚州十年一夢俛仰
差殊秦碑越殿悔舊遊作計全疎分付與高懷老尹管
弦絲竹寧無　知公愛山入剡若南㝷李白問訊何如
年年雁飛波上愁亦關予臨臯領客向月邊攜酒攜鱸
今但借秋風一陣公歌我亦能書
　　　又
　　　　次韻稼軒蓬萊閣
一顧傾吳苧蘿人不見烟杳重湖當時事如對奕此亦
天乎大夫仙去笑人間千古須臾有倦客扁舟夜泛猶
疑水鳥相呼　秦山對樓自綠怕越王故壘時下樵蘇
只今倚闌一笑然則非與小叢解唱倩松風為我吹竽
更坐待千巖月落城頭眇眇啼烏
　
　
　
　
　
　
　
　
　白石道人歌曲别集
白石道人歌曲跋
歌曲特文人餘事耳或者少諧音律白石留心學古有
志雅樂如㑹要所載奉常所録未能盡見也聲文之美
槩具此編嘉泰壬戌刻於雲間之東巖其家轉徙自隨
珍藏者五十載淳祐辛亥復歸嘉禾郡齋千嵗令威夫
豈偶然因筆之以識嵗月端午日菊坡趙與訔書
至正十年嵗在庚寅正月望日閲葉君居仲本於錢唐
之用拙幽居既畢因以識其後云天台陶宗儀九成
此書俾他人抄録故多有悞字今將善本勘讎方可人
意後十一年庚子夏四月也
