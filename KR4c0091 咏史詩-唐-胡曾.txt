#+TITLE: 咏史詩-唐-胡曾
#+DATE: 2016-06-11 12:24:30
#+SOURCE: github.com/kanripo/KR4c0091 master 36bb994b                
注詠史詩揔一百五十首
　　　　　　　　　前進士胡　曽　著述并序
　　　　　　　　　邵陽叟陳　蓋　注詩
　　　　　　　　　京兆郡米崇吉評注并續序
夫詩者蓋美盛德之形容刺衰政之荒怠非徒尚綺麗
瑰琦而巳故言之者無罪讀之者足以自戒觀乎漢
子晉宋詩人佳句名篇雖則妙絶而發言指要亦巳踈
齊代旣失軌範(史記云南齊武帝不好詩書謂侍臣曰朕/巫祝之安用讀此鬼錄謂書中古人皆鬼)
(梁武帝朝/却興文也)梁朝文加穿鑿八病興而六義壞聲律(崔)
雅崩良不能也曽不揣庸陋轉采前王得失古今
成一百五十首爲上中下三卷便以首昌相次不以
先雖則譏諷古人實欲裨補當代庶幾與大雅相近者也
　　　　　　　米公續序
余聞玉就琢而成器人從學以方知是乃車胤聚螢孫康
映雪毎思百氏爰及九流皆由博識於一時故得馨香於
千古余非士族跡本和門徒堅暗昧之材謬積討論之志
莫不采㝷往䇿歷覽前書黄帝方立史官蒼頡始爲文字
旣有墳籍可得而言近代前進士胡公名曽著詠史律詩
一百五十篇分爲三卷余自丱歳以來備甞諷誦可爲是
非㒺墜襃貶合儀酷究佳篇實深降歎管窺天而智小蠡
測海而理乖敢課顓愚逐篇評解用顯前賢之旨粗裨當
代之聞取誚髙明庶幾奉古云爾
新彫注胡曽詠史詩第一
烏江　章華臺細腰宫　長城　沙苑　矩橋
沙丘　石城　洞庭　江夏　荆山　陽臺
赤壁　居延　吳宫　阿房宫沛中　金谷園
湘川　夷門　田横墓鴻門　黄金臺夷陵
漢江　蒼梧　陳宫　南陽　即墨　渭濵
五湖　易水　長平　西園　長沙　圯橋
汩羅　青門　銅雀臺東晉　吳江　凾谷關
武關　垓下　郴縣　東海　首陽山姑蘓臺
(夜間楚歌皆思<折 t="33"/>家郷遂乃各分散矣夫項羽徒負英雄之志全无慷慨/之心于時再入江東復興戈㦸零靈日月撥乱寰/瀛得失未知由勝束)
(手盖无機略/只以勢景)章華臺
茫茫衰草没章華因笑靈王昔好奢臺圡未乾簫管
絶可怜身死野人家(史記曰時楚靈王好大奢乃役万姓<折 t="33"/>築臺/起宫以金玉裝飾号章華臺常与美人燕樂)
(於此後出軍伐陳靈<折 t="33"/>王之兄患<折 t="33"/>弟王不治囯政乃勒兵閉城攻王王敗/軍/獨騎奔投野人之家/遇鋗人曰与我一食我不食三日矣鋗人謂曰)
(新王下令有飼王者<折 t="33"/>罪及三族不可置食也旣不得食因枕其股而/卧鋗人畏人知之乃以土代/股而去靈王飢甚莫能起身死於申亥)
(之家也凡夫勢尽道窮人之常數可以空山就死何/以下託甘言此之謂見危而求安不居安而慮危也)
　　　　　　　細腰宫
楚王辛苦戰無功國破城荒霸業空唯有　春花上露至
今猶泣細腰宫(史記曰楚莊工負蒭好細腰美人王左右并闔囯/美人皆為之約食乃起宫常与美人宴此宫不治)
(囯政秦始皇遣將王剪將兵伐之剪/九解楚將項燕擄王入秦楚遂滅也)
　　　　　　　長城(案十道圖今在臨兆<折 t="33"/>縣/也初起築在城東二十里)
祖舜宗堯自太平秦皇何事苦蒼生(堯舜有天下也土堦/不髙三尺采椽不)
(苑茨不剪而天下㱕伏故述始/皇无端勞役蒼生蒼生酷怨也)不知禍起簫牆内虚築防
胡萬里城(春秋後語云秦始皇滅六囯後天下一統有童子云亡秦/者胡也乃遣太子扶蘇將軍蒙恬領/兵役万始築万里)
(長城以防胡胡乃畨也後始皇崩丞相李斯乃<折 t="33"/>立少子胡亥為/二丗皇帝用佞臣趙髙/讒殺李斯不修囯政天下乃乱秦遂滅)
　　　　　　　沙苑
馮翊南邊宿霧開行人一歩一徘徊誰知此地凋殘栁盡
是髙懽敗後栽(北史云魏侯信都太<折 t="33"/>守髙驩驩制朝廷魏帝避驩入/関/驩將兵追帝至沙苑長安太守宇文泰/出兵迎)
(帝於長安与驩戦大敗失馬乃騎駱駞㱕信都乃立清河王子為魏帝/遂二分驩為相封神武將軍驩子洋滅魏自立号北齊追驩為神武皇)
(帝宇文泰㓕西魏於長安自稱周文帝其時西号永熈元年東号天平/元年皆尽㓕矣宇文泰乃於戰勝之地人各種栁一株以旌武功人皆)
(号為武林者也論云永熈西道嘆河川之/亦㱕天平此移落業西之俱巳可謂悲矣)鉅橋
積粟成塵竟不開(殷紂於此起倉聚粮/年乆多変成塵也)誰知拒諌剖賢才(史/記)
(云紂之妃妲巳乃妖精惑於紂作酒池肉林使男女躶形飲酒醉相逐/紂兄比干進諌妲巳云賢人心有九竅竅而九毛可剖而觀之如其言)
(妲巳大笑紂巳言定益而信之時兄二人皆賢懼剖所以微/子去紂而奔箕子佯在截髪為紂之奴群臣无復敢諌也)武王兵
起無人敵遂作商郊一聚灰(史記云帝紂名章又名受智足以/拒諫曰足以飾非倒拽九牛暴搏)
(猛獸幸惑於妲巳造瓊室鹿臺飾以羙玉大宫百里中有九市一百二/十日為就晝夜与崇侯費仲戲焉又置炮烙之刑又刳剔孕婦/積粟)
(糗粮不思民弊是時六月雨雪又雨血又雨石鬼哭山鳴乃周武王聞/紂兄三人皆去乃以太公為將起兵伐紂囚於商郊而後殺之殷遂滅)
(矣論曰紂王非布衣草創之<折 t="33"/>君撥乱主時之宇盖是太平<折 t="33"/>業所置膏/腴外无師傅之嚴内乏自然之智罔知稼穡不㑹艱難為主之道不計賢)
(愚近善即<折 t="33"/>染情近惡/即感意胡不博識者乎)沙丘
年年遊覧不曽停天下山川欲遍經堪笑沙丘纔過處鑾
輿風起鮑魚腥(史曰秦始皇三十<折 t="33"/>六年頻有乖祥於是十之兆得/遊從耶吉遂西游江上㑹/稽望平南海至北琅耶)
(是時始皇至平原津病而惡其疾甚乃將璽書賜長子扶蘇求㑹咸陽而/葬付璽書於趙髙未授於扶蘇始/皇便崩趙髙/不欲令他人知恐天)
(下變未發䘮百官奏事上食如常故棺載輼輬車時暑至沙丘東臭/乃詔從官載鮑魚一石以混其氣夫豈不惜位於旬時不生付扶蘇)
(趙髙之詐謀故/頽於宗社者哉)石城
古郢雲開白雪樓漢江還遶石城流何人知道寥天月曽
向朱門送莫愁(晉書石城有女/名莫愁善歌舞)洞庭
五月扁舟過洞庭魚龍吹浪水雲腥軒轅黄帝今何在廻
首巴山蘆葉靑(古史云軒轅遊蜀見蜀中多水決之䟽下江湖/皆溢乃鑿五湖貯水今洞庭䓁是也又於洞庭)
(鑄鼎鼎成黄帝上昇群臣<折 t="33"/>攀龍髯而号勤遺劒履而去遂葬劒履於/巴山丘也皇帝莫不䟽恤万民感伏天下致屈軼生瑶騏驎巢園万代)
楚國城池颯巳空陽臺雲雨去無蹤何人更有襄王夢寂
寂巫山十二重(史記云楚襄王夢与巫山神/女㑹陽臺乃神女庿号者也)赤璧
烈火西焚魏帝旗周郎開國虎爭時交兵不假揮長劒巳
挫英雄百萬師(吴志云魏帝者曹公名操也周郎乃吴將周瑜也/後漢末曹公為丞相南征劉表卒少主劉琮乃使)
(程昱送欵降曹公乃治劉表荆南水軍八十万飛雲戦舩五千隻集/欲東征孫權權乃遣將軍周瑜將水軍三万人逆公於赤壁漢軍敗)
(吳小將黄蓋說周瑜曰冦衆我寡難与持乆冝急破之今彼岸有大戦/舡岸有百万軍營又北軍不習水土/多病將軍且將五千隻舡舡中)
(多以乾葦脂膏灌之每隻大舡繫十隻小舩君自領三千餘人告云欲/降略而自放火燒舩將乗小舩其時東/風吹舩燒岸下戰舩并悉燒)
(軍營相次渡兵攻之所以大破果如其詐曹公遂大/敗北㱕不復圗吴矣其江岸亦名赤壁近江陵也)
　　　　　　　居延(單于之界蘇/武放牧之地)
漠漠平沙際碧天問人云此是居延停驂一顧猶䰟斷蘇
武爭禁十九年(漢書曰使蘇武入匈奴界到彼堅執漢莭不拜/單于乃留滯十九年以全大莭後得㱕帝乃以)
(武為典属囯令之鴻臚卿是也莫不事明史策/名煥古今若或苟且身名豈可志堅大莭也)吴宫
草長黄池千里餘㱕来宗廟巳丘墟出師不聽忠臣諌
徒耻窮泉見子胥(史記曰昔吴王名夫差時兵強云我是周/天子太伯之後今合為諸侯之長乃与晋)
(侯㑹兵於黄池投盟伐齊取石田伍子胥諌曰三月破越不滅<折 t="33"/>之越/王任賢相范蠡君臣同心乃是王心腹之疾也今齊乃是王之手足之)
(疾也願王捨齊而治心腹之疾王不聽<折 t="33"/>乃賜子胥死子胥乃謂使者/曰吾死後其取吾眼置吴囯東門懸之以觀越兵入吴矣明年春吴王)
(遂舉兵至黄池未返越興兵伐吴<折 t="33"/>破城燒吴宫庿擄吴太子諸王妃/王還越矣吴王乃罷兵㱕吴吴囯巳破臨死謂左右曰我不用子/胥)
(之言今囯滅我泉下羞見子胥我死可作靣衣横掩靣至今傳曰/夫差以弃忠臣而取佞豈不嗟乎/恃威力而自亡至道窮也)
　　　　　阿房宫(音旁史曰秦始皇三十五年越宫在阿之/旁未有其名故時人謂之阿房宫呼之)
新建阿房壁未乾沛公兵巳入長安帝王苦竭生人力大
業沙崩固不難(春秋後語云阿房宫東西五百歩南北五十丈上/可以坐万人下可以立五丈旌旗也修營未竟崩)
(於沙丘漢王興兵入<折 t="33"/>長安也秦遂滅也故書/云恃德者昌恃力者亡始皇恃力霸道傾䧟也)沛中(漢髙祖所居鄉/井在沛中豊邑)
漢髙辛苦事干戈帝業興隆俊傑多猶恨四方無壯士還
郷悲唱大風歌(漢書云髙祖初爲泗上亭長<折 t="33"/>常居芒碭山每有紫/雲為蓋後起軍入長安感五星聚於東井按文選有)
(漢髙祖功臣頌列輔佐共平天下者三十一人陸士乃所潠後天下定/因思郷乃還郷制大風歌詞顯於史漢髙皇帝盖以選賢任能好生惡)
(殺施帝王之道示秦人之恩也帝王論中云漢髙興之有五德一曰堯/之苗裔二曰躰皃多竒三曰神武有徴四曰寛明仁恕五曰知乆善如)
(之不用人如田巳從諫如水之順流然尚有深幾亡社稷/有大臣父賛免遭女子啚謀帝崩劉章周勃陳平立代王)金谷園
一自佳人墜玉樓繁華東逐洛河流唯餘金谷園中樹殘
日蟬聲送客愁(晋史云石崇字季倫仕晋官至太保素有文才備/在文選家富敵囯在洛陽都郭号金谷園每有豪)
(貴者結二十四反燕樂於此有美妾名緑珠能歌舞声音遶梁今凡号/曰遶梁之声也後惠帝昏聞賈皇后嬌殺太尉并楊太后又誅太傅衛)
(雍奔越王倫怨望㪯兵廢賈皇后權制朝庭用吏人孫秀爲太尉秀乃遣使於/石崇家/取緑/珠崇曰緑珠/乃吾爱妾/遂不与秀秀乃謂趙王倫曰石)
(崇家大富可殺之取財帛將用贍軍<折 t="33"/>遣兵士取崇崇在樓上謂緑/珠曰吾今謂汝死緑珠乃与崇飲樂而别云妾當去樓下而死終不)
(能事孫秀也崇乃𬒳秀誅之矣夫美何殞身苟德則留重士之之/名佳人弃命知恩别顯好色之過此者只冨其家/不冨其囯也)
　　　　　　湘川
虞舜南捐萬乗君靈妃揮涕竹成紋不知精魄遊何處落
日瀟湘空白雲(古史云舜有虞氏髙陽之後姓姚瞽叟之子父頑母/囂舜少而孝堯聞聪明禅位与之天下太/平故尚)
(書云元首明哉股肱良哉庶士康哉又愽物志云帝舜南捐不反舜/有二妃一曰娥皇二曰女英並帝堯之二女也於洞庭憶舜揮涕洒)
(竹成紋投瀟湘水而死也今乃班竹是也夫舜受堯譲位日/月光華郷雪於灯不二妃之泣想亦感万民之懸思也)
　　　　　　夷門(在梁城/之東門)
六龍冉冉驟朝昬魏國賢才杳不存唯有侯羸在時月
來空自照夷門(後語云夷門乃魏囯之郭門也今汴州東<折 t="33"/>門是/也六龍者謂秦時山東趙魏燕齊韓楚䓁六囯也)
(魏有賢人侯生名羸隱在夷門作門監魏公子信陵君名无忌是魏/王弟也聞侯生賢乃往謁之与公具載逰市訪故人朱亥亥即屠者)
(操刀於市以觀公子之德公子乃下車謁之无愧色也後秦始皇伐/趙囯邯郸趙王遣使求救於魏魏王乃命將軍晋鄙將兵二十万救)
(趙兵未發秦王乃下令曰寡人伐趙即曰破諸侯敢將兵救便移兵遵/之魏王聞之驚乃勒晋鄙於頰城屯駐不敢行取武苻軍印於卧内趙)
(圍急平原君發書曰趙囯一旦亡即君之姉亦為秦君虜將矣何不/勸王令發兵救也信陵領諌王伯秦終不敢發兵信陵曰乃約東門)
(下客百餘人間赴邯郸臨行往辝侯生生无言而遺公子行一日所巳來/乃歎曰吾聞侯生賢吾常賢之吾今往趙死生无一言而遣/吾乃/廽)
(車生笑曰羸知公子廽也乃謂公子曰羸聞晋鄙武苻軍印在王卧内/无人得知惟王愛妃如姬姬父知云昔如姬父𬒳賊殺如姬常構/十)
(金求賊无能得之者後公子為誅其賊如姬常思報公子之德令可言於/如姬令竊/晋鄙武苻軍/印而交兵晋鄙若遟疑即令朱亥袖四十斤)
(金鍾擊之煞勒兵便發公子如其言並依獲矣公子勒兵臨發<折 t="33"/>侯生/曰老不獲攀隨乃投輪死而公子至趙大破秦軍邯郸遂解令人將兵)
(還魏信陵恨王不返遂留趙後十年秦伐魏信陵方返㑹諸侯之軍/救魏大破秦軍後十五年秦軍不敢出関也夫侯生朱亥雖有鄙人)
(名懷竒氣苟非留恩四治養士三千/豈於窮廹之間付以安危之計也)田横墓
古墓崔嵬約路歧歌傳薤露到今時也知不去朝黄屋秖
爲曽烹酈食(音/異)其(音機者漢王𥘉定大下諸侯各稱王齊有田/横稱齊王漢王遣韓信収趙未伐齊漢王使)
(􁉋生說斉令降漢横乃罷兵降漢􁉋生在齊未還李左車說韓信曰/將軍興兵百万半年方収趙五十城今􁉋生軍呈言舌下主七十城)
(功不如􁉋生也且漢王曽有詔令將軍<折 t="33"/>伐齊今齊雖降王未詔士令/伐斉有紹使任彼心不設備宜㪯兵伐之但執前詔信納其言乃發兵)
(横怒謂􁉋生曰漢王汝存慰於吾而今韓信求汝若為可止韓信之汝/若不止當烹之􁉋生曰信執漢王前詔亦登城觀之乃曰韓信計/巳)
(成之乃就烹而死後天下定諸侯皆<折 t="33"/>朝田横懼誅引徒属五百餘人入/海島中漢帝以斉囯向來賢皆附之信詔横横与二客洛陽三十里謂)
(人曰吾曽烹􁉋生帝雖不罪我乃不愧心今帝在洛陽請斬吾頭馳/往三十里形容未改与生見不别遂自刎今二客奉頭進髙祖帝嗟)
(曰有似也夫有兄弟三人更王齊中豈不賢哉田横田榮田横三人乃/与二千人以王葬之其二客穿其/塚傍作孔皆自刎而入義上感而)
(不敢哭乃作薤露歌詞寄其哀情今挽歌是也夫愛/人重義可謂賢哉雖身謝也中實名光簡日者巳)鴻門
項籍鷹揚六合晨鴻門開宴賀亡秦樽前若取謀臣計豈
作隂陵失路人(史曰楚漢巳滅秦祚項羽遂於鴻門致宴欲有約項/荘欲舞劒擊煞髙祖漢相張良素与羽叔項伯乃見)
(良具言羽意良因引見髙祖髙祖知意乃得項伯亦起舞劒以身蔽/髙祖羽意乃定此張良之力也項羽雖負㧞山之力常饒虎齒之心)
(有賢臣范曽不能用後垓下大敗單馬走㱕江東至隂山失路乃嘆/曰憶鴻門㑹不用范曽言誰知今日獨歩如在荒山言訖大路豁開)
(遂至烏江漢王乃鍳識之心執寛弘之志蕭<折 t="33"/>何運籌策於幃幄之内/韓信言曰百万戦必取功漢王能以恩信用之也夫書云得賢者昌失)
(賢者/亡也)黄金臺
北乗羸馬到燕然此地何人復礼賢欲問昭王無處所黄
金臺上草連天(後語云昔燕噲王𬒳斉大王所殺燕昭王次立乃/謂大臣曰安得賢士与同大以報先王之郭/隗)
(曰王能築臺於碣石山前尊隗為玄王即天下賢士以王好賢必自至/也王如其言作此臺多以金玉/崇之号黄金臺巳尊隗為賢隗賢不)
(賢以招天下賢士也樂毅聞之自雒而往邹衍自斉而往劇辛自趙/而往天下賢士並湊於燕王乃以樂毅為將伐斉六旬之内大破七)
(十城殺閔王於陣上齊太子与田單東走即墨矣是為/得賢而能在之委士而无猜之上下相於无不利也)
　　　　　　夷陵(在陜州劉伯莊内/楚囯芫君之大也)
夷陵城闕倚朝雲戰敗秦師縦火焚何事三千珠履客不
能西禦武安君(武安君秦將白起也楚囯<折 t="33"/>列王不修囯政秦昭/王乃交白起將兵伐楚楚王大敗了乃有兵大破)
(夷陵焚之宫殿楚王東奔陳令使入秦<折 t="33"/>請割南山之地秦兵遂退楚/相黄歇号春申君門下養三千客无計拒白起也夫/春申徒彰/之)
(名計寡重言之志於云冨貴必昧鍳知不聆迸耳之言多采徇瘠/之說一朝失之四頋无人疾雷无掩耳之方囯士有攅眉之歎也)
　　　　　　漢江
漢江一帶碧流長兩岸春風起緑楊借問膠舩何處没欲
停欄棹祀昭王(春秋云昔周昭王道䘮楚人不朝敬王自去征済/於漢江舩人惡之乃作舩以膠粘合進王王乗舩)
(至中流膠之沉水而崩也故曰道在即昌道䘮即亡運去而禍来/事之常大非積仁累聖澤及四方侯伯同盟匡臣竭節下可堅固)
　　　　　　蒼梧
有虞龍駕不西還空委簫韶洞壑間無計得知陵寢處
愁雲長滿九疑山(史記曰舜帝葬於此山其山有九峯常<折 t="33"/>有愁雲/浮罩莫/辨陵之所在呼為九疑山也舜昇天下)
(也弹五絃琴之治詠南風之詩聖德穹/隆惠和夐絶陵寢之所故与凡殊也)陳宫
陳國機權未可涯如何後主恣嬌奢不知即入宫前井猶
自聽吹玉樹花(南史云後主名叔宝常躭内寵不治囯政伯隨開/皇九年隋文帝遣髙頻䓁將兵南代後主乃令蕭)
(磨訶任蛮奴䓁拒之戦於蔣山之下陳軍大敗後主猶酔於後庭玉/樹花侍臣奏云隋軍至君欲何計後主云我當入井避之及髙頻䓁)
(兵至金陵不獲後主云下先鋒將<折 t="33"/>韓擒虎乃登樓望見一婦人戴盤/入後園隋將乃云此必是陳主在彼乃令捜獲之果有一大井後主在)
(中隋人呼之不出即欲投石後主乃叫隋人遂欠䋲引之乃曰何太/重乎乃出有三人同來一處後主及張䴡華趙貴人皆後主愛妃也)
(陳<折 t="33"/>遂滅也常覧帝王略論陳祖永定元年<折 t="33"/>將受梁帝禪位史傳得夢/有一人着朱衣武冠自天而下手執金/牌上有文曰陳氏五主三十四)
(年驚斍与孔宗範說曰此夢善若驗吾子孫當憂也自武帝至後主/果五主從永定之初及至之去年共計三十四年此寶神驗陳末之)
(時史傳尚/載者也)南陽
丗亂英雄百戰餘孔明方此樂耕鋤蜀王不自垂三顧爭
得先生出舊廬(蜀志云諸葛亮字孔明漢末天下䘮乱孔明南/陽不仕閑居今鄧州也乃先主劉備寄寓於劉)
(表時有徐庶先生此有諸葛亮字孔明号卧龍<折 t="33"/>先生此人先主可就不/可屈先主乃三度自頋孔明於苑/廬之間咨以當代之事/孔明起從)
(先主封武侯後將兵南征北討秦中皆云臣昔樂居南陽而先主三頋/臣於茒廬故南征北伐不憚勞苦恐負先主之盟也文選名臣賛曰沉)
(魚釋水髙鳥候柯也雖藴機籌猶湏際遇孟子曰有時无道時即/歎嗟賈誼曰有時无君即嗟蓋孔明出於遇時而更得聖主也巳)
　　　　　　即墨(蔡州有即/墨之縣也)
即墨門開縱火牛燕師營裏血波流固存不得田單術齊
國㝷城一土丘(後語云昔燕噲/毅將兵伐斉斉王<折 t="33"/>湣<折 t="33"/>王所殺燕昭王次立遣樂/大兵掠之𬒳樂毅破之王崩毅)
(得勝阱陷斉七十城唯莒与王曰即墨两城未拔斉公子田單乃<折 t="33"/>保/護太子守於即墨立為王燕將樂毅以單賢不敢攻即墨且收斉七十)
(城尽<折 t="33"/>輸於燕後昭王死太子立謚為惠王惠王信讒乃疑樂毅猶<折 t="33"/>未/伐之田單令人作貨/於燕讃之斉不怕樂毅毅雖収七十城而數年不)
(敢圍即墨人云我即畏騎刼惠王乃令騎刼將兵代毅毅遂奔趋矣/騎刼至縱兵攻即墨軍且不出戰令人謂騎刼曰我斉人惟怕燕人)
(投而割耳鼻我不忍當降騎刼信之斉人益固不敢出之又曰<折 t="33"/>我人/懼燕先入墳墓出骸骨鎚之我不忍當降騎刼不信之斉人益怒老少)
(皆出戦乃令人告云欲降啚其不備乃㨂牛五千<折 t="33"/>頭束刀於角五綵/纏身繫葦於尾以火燒之夜穿城四面繫鼓威牛牛奔而出於後大破)
(燕君斬騎刼併復七十城乃<折 t="33"/>田單之功也固存者斉王字也田單者/斉王之兄弟故曰公子封為安平君夫田單同処危中見機而作旣就)
(所見之略乃成/千載之名也)渭濵
岸草靑靑渭水流子牙曽此獨垂鈎當時未入非熊兆幾
向斜陽嘆白頭(史曰姜子牙即吕望也隱迹於渭濵垂鈎周文/王因夜夢見獵得一熊王出果於渭濵遇逢文)
(王子牙以車載而同㱕<折 t="33"/>拜為太公後用謀伐<折 t="33"/>殷也帝王略論曰吕望王/佐之竒才師曠之資之德明也余觀說命之書一千年一聖/人出五百年)
(一賢人生若夫有賢聖所生即有命丗之才其<折 t="33"/>姜子牙實謂命丗之/才矣孔聖巳後生可畏焉知來者不如今又曰一衬年如日出之光壯)
(年如日中之光暮年如日入之光天命之年矣吕望八十方遇文王莫不/色衰力敗心怠神疲縱/令食庿乗車入師出相任/成大事焉能乆長)
(若不一筮有徴豈不<折 t="33"/>百年/虚度雖胤後人成爲巳有也)五湖
東上髙山望五湖雲濤煙浪起天隅不知范蠡乗舟後
更有功臣継踵無(史記曰昔越王句踐与吴王夫差戦吴用伍子胥/為將大破越軍圍越王於㑹稽山越王用范/蠡)
(言得免後子胥死越王用范蠡為將而復滅吴吴滅後范蠡功成乃曰/越王句踐烏啄烏頸斯人也可与同危不可同樂也吾今功成名立不)
(退伏必遭刑戮遂言於王請退相位逰泛五湖斈道乃隱五湖不知生/死矣乃功名万代傳矣以吴為陶公也自蠡泛五湖後更无功臣如范)
(蠡之見機也故陸士衡豪士賦序云禍積起於寵感而/不知也辝寵而招其福范蠡若非竒人寜知斯道也)
　　　　　　　易水
一旦秦皇馬角生燕丹㱕此送荆卿行人欲識無窮恨聽
取東流易水聲(後語云昔燕太子名丹入質於秦<折 t="33"/>秦皇不礼太子/怨後燕王病太子請/㱕侍養秦王不聽乃謂曰馬)
(生角乃放子還太子志感馬生角秦王乃放太子還燕太子由是<折 t="33"/>怨/秦王謀欲挾客之謂壯士田光光曰聞騏驥少壯曰行千里乃其老矣)
(駑馬先之光今年老慮不済事衞人荆軻志勇願為太子結之太子乃/贈千金詔軻軻喜而行光謂軻曰願速執太子嘱勿泄光致死以不泄)
(乃枳輪而死軻至燕燕太子甚敬重之乃言人秦之事軻云欲要燕/地啚進之又要秦將樊於期首進太子曰地啚可於期首不可但於)
(期事窮投寡人寡人不忍殺之軻乃私謂於期曰將軍得罪於秦人/家族尽𬒳秦誅滅今秦搆千金邑万戸求將軍頭今願得將軍首并)
(燕地啚而進秦王秦王必喜軻得近而刺殺之以報將<折 t="33"/>軍之讎荅燕/太子耻於期乃自刎太子聞之奔往乃見於期巳死矣太子乃伏屍而)
(哭悲不勝<折 t="33"/>忍遂乃以凾盛之詔士十人以秦武陽為使太子与賔餞/送至易水之上置酒大宴髙/漸離擊筑宗意知為壯之声感悲歌衆)
(皆涕泣或慷愷髮上衝冠文選云荆軻擊劒而歌曰風蕭蕭兮易水寒/壯士一去兮不復還士皆淚荆軻至秦乃進地圖王乃以御掌接之武)
(陽捧於期首盛戦懼不敢進軻乃復取進之秦王又以御掌接之軻/乃擒秦王䄂秦王大驚軻謂曰欲作秦地之鬼欲作燕囯之囚秦王)
(懼死荅之願為燕囯囚軻乃不煞秦王謂軻曰請与别後宫軻許遂/置酒与軻飲秦宫女乃鼔琴送酒琴曲中歌云軻酔教王掣御䄂越)
(屏走軻不㑹琴音而秦王㑹之遂掣䄂而走軻以七首擊之不中中銀/柱火出軻大笑秦王左右遂煞荆軻秦王大怒後兵伐燕燕王与太子)
(東保遼東秦將李斯攻之宗意燕王乃煞太子送首於秦秦王怒不解/圍遂發大軍併滅六囯矣此爲燕太子恨於秦王无窮猶如易水之声)
(也夫勇士者懷須其智先立其功荆軻雖/决烈之心臨事因循豈不勞而无功者哉)長平
長平瓦震武安初趙卒俄成戲鼎魚四十萬人俱下丗元
戎何用讀兵書(後漢語云昔秦昭王伐韓上黨韓不能救上黨太守/馮髙乃/遣使投趙請救之韓遂不阻隔秦軍不能)
(救臣今民不願入秦今願以上黨城市邑十七城降趙趙王乃詔趙豹/議豹諌不令受之王曰今發/兵攻諸侯猶不獲尺寸之地今人以城)
(邑十七降安可不受乎豹曰秦攻韓數年只啚上黨今不得而趙得/之此謂无故之利秦禍必集於趙/王勿受王問平原君上黨之地)
(接近邯鄲<折 t="33"/>取之以益邯鄲而多秦敵秦將白起臣前後王於㑹上/見之臣觀白起形相頭尖而銳視瞻下轉執而強此人難与爭鋒可)
(与持乆令廉頗敵之趙王乃許馮髙降遣趙勝將兵救上黨因之秦/軍遂退自此秦趙相攻秦令白起攻趙趙遣廉頗拒之於長平數年)
(不下秦乃罷白起令王齓將兵与頗相守又且使人行貨於趙<折 t="33"/>賛亷/頗令趙改將云秦將只畏馬眼子趙括不畏廉頗趙孝成王信之命趙)
(括令將兵代亷頗拒秦括母見王諫王不令妾男將兵拒秦王曰何/故對曰妾夫趙奢在日男括每念兵書与父論兵法其父謂妾曰此)
(子乆後不可為將若為將必敗破軍也今王必若使將兵拒秦或有/所失妾請不立其罪上許之乃遣趙括將四十万人往長平城代廉)
(頗頗怒奔齊矣括乃与秦將王<折 t="33"/>齓戦齓敗括縱兵逐之秦乃令武安/君白起將兵從間道邀/擊趙軍又約軍中不令漏泄云武安君白起)
(將兵至長平邀截趙括絶其粮道遮括㱕路括乃与秦軍大戦武安君/臨陣乃於陣上謂趙軍曰我是武安君白起也趙卒聞之皆戦懼/哭)
(悉不敢戦括乃倒戈降白起起曰趙多変易乃斬括並坑趙卒四十/万人血流成水又縱兵攻趙趙王大懼乃使蘇代入秦說應侯范睢)
(睢姤白起功大乃諫秦王令罷兵昭王乃抽武安君兵廻趙遂不滅也/元戎謂趙括好讀兵書而䧟於長平也乃趙王恨不用趙豹之言/也)
(藺相如曰趙王以名使人如膠柱而鼔<折 t="33"/>瑟讀得兵書時/未熟機変也夫智小謀大事之失也才輕任重得不危乎)
　　　　　　　西園
月滿西園夜未央金風不動鄴天涼髙情公子多秋興更
領詩人入酔鄉(魏志云昔曹操次子名植字子建封東河王後轉/封陳思王有大才能七歩成章常与陳琳徐幹楊)
(循王粲應璩劉真䓁七人並有才藝与公子為諸友後魏囯公子<折 t="33"/>与/鄴乃置西園与諸才子夜遊賦詩時号喜客魏文帝立乃欲誅之公子)
(公子乃何作雙<折 t="33"/>陸初進之帝方令七歩作詩乃免其誅詩曰<折 t="33"/>煑荳燃/荳箕豆在釡中泣一種同根生相煎何太急遂/免罪初爲太后怜愛公)
(子文帝欲殺白於太后太后吾不意此子若是此乃由汝囯法也後乃/免死夫至靈者人至重者斈不以孔愚才智用之即通漢之即昏此覩)
(前賢寧无/惕勵也)長沙
江上南風起白蘋長沙城郭異咸秦故郷猶自嫌卑濕何況
當時賦鵩人(漢書云昔賈誼洛陽人也有大才<折 t="33"/>孝武帝用之帝/所問之事諸老夙未言賈誼皆謂其對尽合其節帝)
(以賈誼才能迁太中大夫漸<折 t="33"/>委公卿之任後景帝舅王信无功帝欲封/侯而周亞夫与/賈誼皆諌曰髙祖有約非劉氏不封王非功臣不封王)
(非功臣不封侯今信雖皇后兄而无功由是信恨誼乃譛於帝令左/遷誼於長沙郡爲長沙王大傅誼至長沙爲土地卑濕不習水土乃)
(疾病有鵋鳥來止誼坐隅誼甚惡之乃作鵬鳥之賦後/卒於長沙也夫天子䡖賢時不容哲蓋時不用明者也)圯橋
廟筭張良獨有餘少年逃難下邳初逡巡不進泥中履争
得先生一卷書(漢書云留侯張良字子房也代代相韓韓為秦滅/良欲為韓報讎不克秦𣣔誅之良逃匿更圯橋見)
(一老人衣黄衣朱履見良擲其履於泥中良遂取履跪而進之老人如/此三擲其履良亦三進之老人曰好少年可教之謂良曰來早就/此)
(當授汝兵法良至來早至此老人巳在此矣乃口敎良素書三略良/授之謂良曰授汝此訣當為王者之師至明視之不見唯有一黄石)
(遂号黄石公素書三略也乃鎮星之精也夫張良籌略衆莫可借非/髙祖以不知非張良之不仕故後漢末叔无与彭寵書曰智者順時)
(而動逢理而謀蓋猶君/臣道合風雲際㑹也)汨羅
襄王不用直臣籌放逐南來澤國秋自向波間葬魚腹楚
人徒倚濟川舟(按史記云騷經曰屈原名平与楚同姓<折 t="33"/>也為楚襄/王佐屈原有大智才能時不可及楚王任之大事當)
(使屈原操憲令之書原操藁未畢文曰創憲令之夲也衆莫能知有上/官大夫与原争寵欲取憲草讀之屈原不与因此之由大夫乃/讒於)
(王曰王旣令屈原<折 t="33"/>憲令入衆皆知之原又云非<折 t="33"/>我不作也楚王聞之/怒甚/漸踈放之後屈原累遭上官大夫䜛佞以至放遂乃作離騷之)
(辝文曰離者别也騷者愁也屈原至江畔披髪行吟形容枯槁漁父問/曰三閭大夫乎何故而至此原曰㪯丗皆濁唯我獨清衆人皆酔唯我)
(獨醒是以見放漁父曰何不渾其泥而揚其波何不餔其<折 t="33"/>槽而啜其/醨而佯其酔原曰吾寧葬江魚腹中矣遂投水而死其江名曰汨羅江)
(也乃五月五日投江後弟子宋玉祭之原託夢云𬒳水族奪之玉乃造/舡裝畫之以竹筒盛飯五色線繫之以祭也夫同馬迁書曰凡人有致)
(命者或重於太山或輕於鴻毛若生不遇明君義不相及命重太山/也若事賢君相及以義命如鴻毛也三閭大夫此之一死宴為命重)
(矣旣懷深恨/万古不銷也)青門(漢囯/東門)
漢皇提劒滅咸秦亡國諸侯盡是臣唯有東陵守陽節靑
門甘作種瓜人(漢書云昔秦東陵侯邵平也漢髙祖<折 t="33"/>㓕秦定天下/諸侯入仕漢稱臣唯平不肯仕髙祖甘守閑居自種)
(爪園髙祖議之不能屈之也夫主憂則臣辱主辱即臣死此乃忠臣義/士之端故文選曰猛虎處於深山百獸震恐若於陷穽掉尾求義也想)
(滅囯諸侯雖復仕漢食禄取/榮豈異半虎於䧟穽者也)銅雀臺
魏武龍輿逐逝波髙臺空按望陵歌遏雲聲絶悲風起飜
向鐏前泣翠娥(後漢末魏武帝姓曹名操字孟德為漢相封魏王/王於魏囯築髙臺号銅雀臺常与妃女美人登臺)
(望囯内按歌樂後帝崩葬於囯西号西陵其臺上望見而陵美人妃/后每登臺望陵而悲泣今在魏郡也夫曹公漢代末年四方鼎沸群)
(雄競奮三主爭興虞丗南魏吴蜀三主優劣論云曹公姧雄多忌至/北殺伏后鴆荀卿誅孔融戮崔琰此實謂弃賢得乱丗之才也鼎足)
(之中曹公最劣且死者人之畢饗者礼/之規盖恋意一時顯愚千古者矣)東晉
石頭城下浪摧嵬風起聲疑出地雷何事符堅太相小欲
投鞭䇿過江來(南史云昔西晋惠王夫取胡羯陵中原蕩覆/琅瑘王奔渡江群臣王導等之謀於金陵号曰)
(東晋後数代晋孝武帝時囯小兵弱苻堅乃畨人據長安稱帝囯号/秦兵強天下无敵九州之地乃有其八堅持囯大兵強欲興戈兵滅)
(東晋晋有謝安為相秦群臣諌堅云晉有謝安在不可伐也堅曰朕/今興兵伐晋如㪯泰山墜一小卵也又諌曰南有大江之隔阻晋未)
(可伐堅又曰朕今興天下之兵二百万衆投鞭於江江可絶流何乃不/済遂興兵南伐以弟苻/融為將堅亦親征軍至壽陽晋謝安乃㪯姪)
(謝玄并男琰將兵八千拒之至肥水兩岸軍隔岸玄乃遣使告堅請/退軍玄漹渡肥水堅揮軍退玄乗勢擊之大勢傾挫遂至囯滅身亡)
(矣此謂堅不良天道<折 t="33"/>但恃兵強也夫謝安<折 t="33"/>籌/用合聖之旨謀深輔囯之機實為良將而賢佐也)吴江
子胥今日委東流吳國　朝亦古丘大笑夫差諸將相
更無人解守蘇州(史記云吴王夫差兵強奢侈伍子胥於江上看越兵渡/来請懸臣首於囯門上以觀越軍攻破王城吴王如其)
(言賜子胥死而出軍往黄池伐斉未返越相范蠡將兵伐吴不克城上乃有蜂起/蠆越軍兵不得惟乃子胥頭懸於此中而有蜂出拒越軍越王巳祭之子胥乃託)
(夢謂越王曰我頭在此由不忍見我吴囯破矣此謂子胥更无人拒也吴人怜之/乃為立祠在吴江太湖邊見有子胥山也夫吴王聽讒而殺良臣不祥也䡖才而)
(重佞者執愚也旣亡囯/之端乃弃賢之過者也)
　　　　　　凾谷關(司馬迁曰秦斉二囯/之間守見在東山也)
寂寂凾關鏁未開田文車馬出秦來朱門不養三千客
誰爲鷄鳴得放廻(史記曰斉囯孟常君門下養三千賔客不計貴賤皆分/上中下三等因夜食人邀火明者客怒以飰不等輟食)
(謂辝孟常君乃起自持巳食飰比諸賔食皆无異客慙而四方賢士多㱕付之後/因使秦秦人說之王曰孟常君族而賢可以因之君乃使人投秦王愛妃得免秦)
(王釋之㱕斉得出奔馳夜半至此関閲法至鷄鳴方開関有下客馮諼乃法鷄鳴/是時群鷄皆鳴方出関湏臾秦王果悔令騎追之使至関追不及也故脫秦昭王)
(難也夫孟常君富貴不驕於天下又養/士不侍其恩故禍遂身危寧无賢士也)
　　　　　　　武關
戰國相持竟不休武關才掩楚王憂出門若取靈均語
豈作咸陽一死囚(史記曰七囯有諸侯多懼秦王王乃遣使命楚王入武/關好㑹楚王従命而行群臣霊均等諫王曰秦乃虎狼)
(之囯今邀入關必不㑹好願王勿去秦未必便興兵入楚楚王曰秦命寡人㑹必/无憂苦諌不聽而往至㑹王果𬒳秦虜㱕囚於咸陽不放還楚楚王終丗含悲恨)
(不用靈均之言也春秋後語云智者逹於未萠愚者昧於成事且兩囯<折 t="33"/>征伐成敗/未明各懷/耻之辝便言信㑹明之約此謂束腐葦而投烈焰縛鼩鼩而付群猫也)
　　　　　　垓下
抜山力盡勢圗隳倚劒空歌不逝騅明月滿宫天似水
那堪廻首別虞姬(漢書云項羽垓下大敗漢相張良唱吴楚之歌将士/潰散王欲起軍軍巳散矣王乃攬轡備烏騅而出身)
(穿金甲五仗兼備則别虞姬虞姬問曰大王欲/何䖏去王曰寡人欲㱕江東起兵虞姬曰妾)
(不能従王亦不能為漢臣妾請王腰間劒王賜美人劒乃將劒自刎/而死也夫項羽有抜山之力而震霸道之威運去禍來人之常数也)
　　　　　　　　　郴縣
義帝南遷路入郴國亡身死乱山深不知埋恨窮泉後幾
度而陵片月沈(漢書云昔秦始皇崩天下乱亡囯諸侯子孫<折 t="33"/>各復/㪯兵楚懷王兵強乃遣劉項二將分兵入秦自約之)
(曰先到為君後到為臣沛公先到項王兵強不伏為臣二主相背共立/懷王義帝於江南及劉指鴻溝中分天下項王乃迁義帝於郴縣而殺)
(之帝臨死恨項王不忍為臣殺君漢王聞義帝死乃㪯哀三軍縞素天/下聞之並皆㱕漢漢王德之義也夫髙祖經營天下約義成功政四海)
(之頽風為帝王/之至禀者也)東海
東廵玉輦委泉臺徐福艛舩尚未廻自是祖龍先下丗不
閞无路到蓬萊(史記曰秦始皇併天下後好仙有道士徐福上言/東海有三神山山上有仙藥帝乃選童男童女各)
(五百人隨福入海採仙薬未廻始皇東巡沙丘身崩後天下乱徐福不/知何之竟不廻矣始皇字祖龍此為仙藥未廻始皇先死也夫蓬萊者)
(群仙窟宅衆聖栖遊參差隱碧玉之樓縹緲見赤龍之駕若非仙侣何/以㝷真徐福登舡以暢平/之忘祖龍下丗堪嗟温駭之神每觀前書)
(可為/蚩笑)首陽山
孤竹夷齊耻戰争望塵遮道請休兵首陽山倒爲平地應
始无人說姓名(史記云昔伯夷叔齊乃孤竹君二子皆譲<折 t="33"/>囯位聞周/武賢求仕之時紂毒流天下武王伐之夷齊諌王不使)
(伐紂云臣聞王賢固來仕王今王伐紂為臣伐君臣不忠也武王曰紂/昏弃天下暴虐无親皇天降禍朕須伐之二子乃隱首陽山誓不食周)
(粟採白薇而食遂餓死為諌武王不納也此乃襃夷齊之廉節余已為/悲也且紂无道誅戮兄弟剖賢人心刳剔孕婦天下怨苦而武王伐之)
(為救憶兆之苦也夫士者有五烈於君子之林修身者智之府推/位者仁之端耻辱者勇之決謙謹者義之表立名者行之極也)
　　　　　　　　　姑蘇臺
吴王恃霸弃雄才貪向姑蘇醉醁醅不覺錢塘江上月一
宵西送越兵來(史記云吴王夫差取越越敗乃進西施請退軍/越吴王許之旣得西施王甚寵之謂築姑蘇臺)
(囯内珠玉以崇飾之初王用子胥而覇天下後得西施多遊姑蘇臺宴/樂少見子胥子胥謂謀日臣恐姑蘇不乆為麋鹿之遊王不聽子胥遂)
(賜子胥死越王果与范蠡將兵三千一夜西渡至明越兵當吴中軍下/營烈陣吴王不意遂𬒳大破之吴囯遂滅矣夫吴囯傾覆而何也且外)
(无良將内乏謀臣聽間茸之儒言棄長者之忠諌/聽秦宰伯噽言殺子胥也積年代業一旦沙崩也)息城
息亡身入楚王家廻首春風一靣花感舊不言長掩淚秪
應飜恨有容華(春秋云昔息侯𬒳楚王滅擄其妻納為嬪終身不/伏笑語感/舊夫之意也又烈女傳曰楚擄息囯)
(君使守門欲納夫人夫人作記曰生則同室死則同穴謂我深言其如/皎月遂自殺也息君聞之亦自殺矣又近代才子之句息夫人為楚王)
(生二子其理難明蓋斈淺未周也夫上古結繩而治軒轅文字而興以/立史官相其褒貶莫不懲惡勸善以激將來諷詠之中尢宜小細/若)
(成大謬有誤後人根究/其源實難尽美者矣)故冝城
武安南伐勒秦兵踈鑿功將夏禹并誰爲長渠千載後蠻
流猶入故冝城(後語云秦將武安君南伐楚一戦而拔鄢郢再戦而/楚宫庿三戦而辱/楚王後秦以郢為南郡也夫踈鑿)
(長渠以運粮食故帝王略論曰夏禹治水不重尺璧而重寸隂一沬握/髪乃一食二吐飱陸行/載車泥行乗撬而水行載舟治水十三年經)
(過巳門聞兒泣声不能入恐滯時乃鑿龍伊闕導九江所存者七百/囯而鼎天下有何出啚洛出書至壽百歳在位九年夫武安君生於)
(郿人起於秦中善用用功顯於兵甲之陣止於一將之身/故胡公豈將咫尺之清流此沙弘之鴻業/實見謬矣哉)
胡曽詠史詩卷第一
胡曽詠史詩卷第二　五十首
成都　濡須塢　檀溪　青塚　李陵臺河梁
軹道　上蔡　漢宫　豫譲橋漢中　華亭
彭澤　武昌　鴻溝　東山　涿鹿　雲夢
孟津　七里灘　霸陵　殺子谷　馬陵　嶓冢
玉門關昆陵　長安　淲沱河望夫石　黄河
東門　鳯皇臺廻中　五丈原　泣水　襃城
平城　汴水　金陵　昆明池　蘭臺宫金牛驛
望思臺邯鄆　箕山　洛陽　髙陽　㑹稽山
邵陵　不周山　成都
杜宇曽爲蜀帝王化禽飛去舊城荒年年來叫桃花月似
向春風訴囯亡(昔蜀王姓杜名宇按蜀王/羽化為鳥今杜䳌鳥是也)
　　　　　　濡須塢
徒向濡須欲受降英雄才略獨无雙天心不与金陵便髙
歩何由得渡江(後漢末三囯時吴王遺魯<折 t="33"/>肅収江南擒蜀將關/羽先主怒大㪯兵伐吴吴王孫權發兵拒蜀又恐)
(魏發兵攻之乃遣使作魏文帝曹丕興兵百万伐吴至此江江水/波濤望見彼岸吴將下營乃歎曰彼有人也吴未可啚抽軍㱕魏)
(故論云興兵百万無尺寸之功/乃其將也濡湏乃江名者也)檀溪
三月襄陽緑草齊王孫相引到檀溪滴盧何處埋龍骨流
水依前遶大堤(後漢末先主劉備在南陽時夜走<折 t="33"/>過檀溪溪水深/急先主乃乘之馬名滴盧謂妨主也先主臨難急抱)
(馬髪呼之曰滴盧滴盧今日果<折 t="33"/>敗於吾也馬乃竦身躍過此溪先/主遂免難其溪也按史記云溪闊三丈二尺見今在㐮陽者是也)
　　　　　　青塚
玉皃元期漢帝招誰知西嫁怨天嬌至今靑塚愁雲起疑
是佳人恨未銷(前漢書云昔王昭君有絶丗之色為漢<折 t="33"/>元帝妃時/西藩強請㛰於漢帝乃嫁昭君於藩昭君到藩怨藩)
(腥醜非昊也百日而死藩怜之遂葬於漢/界今号青塚乃王昭君墓也姓王名嬌已)李陵臺
北入單于万里疆五千兵敗滯窮荒英雄不伏蠻夷死更
築髙臺望故郷(前漢將李陵五千歩卒深入虜<折 t="33"/>庭戦匈奴大/敗後数日救軍不至陵兵計窮人无才鐵乃降)
(單于後武帝誅陵老母少妻一男一女陵求<折 t="33"/>㱕漢不得乃於藩中築/臺髙望漢関也臺今見在於藩界也前漢望鄉臺也文選曰李陵与蘇)
(武書曰吾以五千之衆敵十万之師勞疲乏兵闘斬覇之馬斯言寡矣/且東晉行軍謝安以八千之士破百万之師陵訴五千之士對十万之)
(師未為多矣故六乃曰用兵有五危十過者將之罪也孤兵深入此/之一危將有勇而輕死此之一過也皆由自作余觀李陵臨危苟命)
(与藩為属雖有勇/才未為良將者也)河梁
漢家英傑出皇都擕手河梁話入　不是子卿全大節也應
低首拜單于(前漢武帝命蘇武持節北入藩而公卿餞送於何梁而李/陵執蘇武手謂曰子至虜/庭无低大囯之節武曰至彼)
(欲平交於單于不伏先拜<折 t="33"/>𬒳囚於北海之上牧羊一十九年而返終不/伏拜也子卿乃/蘇武字也夫堅貞之質/雖百錬而不銷欝荗之姿實)
(四時而弥翠此皆志/節之士方以比倫也)軹道
漢祖西來秉白毛子嬰宗廟委波濤誰怜君有翻身術解
向秦宫殺趙髙(後語云昔秦皇崩趙髙事少子胡亥帝用髙為丞/相天下乱盗賊起帝頻以盗賊之事責髙懼誅乃)
(煞帝而立子嬰為王及漢軍至髙頻請子嬰出欲害之子嬰不往髙自/至見子嬰乃煞趙髙於秦宫以謝天下漢軍乃至子嬰乃銜璧而降漢)
(王漢王不煞後項羽至乃煞之軹道為子嬰伏於路傍車跡中矣此謂/趙髙北入煞子嬰不疑翻𬒳子嬰煞之夫趙髙姧佞為機虐毒為主文)
(選選曰人忌盈滿下之陵上則鬼神<折 t="33"/>之此之是也秦皇酷法峻刑弃/人人縦志有焚籍坑儒之過信長城泛海之愚二主囯亡巳為晚矣)
　　　　　　上蔡
上蔡東門狡兎肥李斯何事忘南㱕功成不解謀身退直待
雲陽血染衣(史記云昔李斯相秦始皇用斯計破六囯後秦皇拜斯為/丞相及始皇崩斯与趙髙謀胡亥充二丗皇帝/帝用趙)
(髙䜛而殺李斯斯臨刑歎息謂子曰吾与<折 t="33"/>汝常出黄大臂角鷹出上蔡/東門无日矣此李斯莊路謂斯佐始皇破六囯功成不解退身㱕/閑遂)
(遭刑戮夫功成名遂事立家全捨富貴而㱕故園者/此之賢人也君不見越相鴟夷子家全而名存者也)
　　　　　　漢宫
明妃逺嫁泣西風玉莇雙垂出漢宫何事將軍封万户却
令紅粉爲和戎(前漢元帝遣王昭君出和藩昭君泣而奏曰大將軍/封万户何不為囯平戎却令臣妾和也玉筯雙垂乃)
(昭君泣/淚而去)預譲橋
預譲酬恩歳巳深髙名不朽到如今年年橋上行人過誰有
當時囯士心(史記云預譲義士也先仕晉卿范中<折 t="33"/>行後中行伐祖智/伯滅之譲回仕智伯智/伯亦晉卿也智伯兵強請地於)
(韓韓宣与之又攻魏魏侯不与或諌曰与之以驕智伯智伯捐必凌大/囯是必危矣魏候与之智伯果驕請地於趙趙㐮子不与智伯乃驅韓)
(魏二軍圍趙晉陽城引水而浸趙城令韓魏之軍守堤㐮子患之乃使/人說韓魏囯智伯恃強軍衆一旦破趙即韓魏豈存也今可魏反於内)
(趙攻於外韓翻決水而灌智伯不然我三囯必破滅也韓魏許之遂滅/智伯韓趙魏三囯分智伯之地危智伯遂滅預譲感智伯恩欲/㐮子)
(潜伏劒於厠襄子欲登厠恐有人乃令<折 t="33"/>捜之獲預譲襄子感其義士不/煞賜金而遣之譲投金於水乃/入山漆身吞炭為啞㱕家妻子不識唯)
(友人識之謂曰何不回仕襄子而啚之譲曰若仕之能忍殺主也遂伏/劒於橋下候襄子過㐮子又謂左右曰馬驚无辜得无預譲也乃令捜)
(之果獲預譲㐮子曰卿先仕范中行也而智伯所滅何不為范中行報/讎今寡人滅智伯而子獨為智伯報讎譲曰昔/范中行以衆人遇我)
(我以衆人報之今智伯以囯士遇我我以囯士報之襄子感其義又捨/之不煞譲曰君前放臣又今捨臣臣生不能報智伯可以泉下報之願)
(得君衣擊而死矣㐮子義之乃解謝身衣与之譲乃三呼三擊其衣然/後而自刎也古書云冤成避海讎不共天夫𬗟想囯士之心倍激匹夫)
(之志/也)漢中
荆棘蒼蒼漢水湄將壇煙草覆餘基適來投石空江上
猶似龍顔納鍊時(昔漢王初興時蕭何諌請築壇拜韓信為將而定/天下其壇今在菅漢中興元府為郡鄭縣也此美)
(漢王之聖明一納蕭何之諌/拜韓信為將巳得天下遂定)華亭
陸機西没洛陽城吴囯春風草又青惆悵月中千歳鶴夜來
猶為唳華亭(西晉史云昔陸機并弟<折 t="33"/>陸雲並有才祖父昔<折 t="33"/>為吴/囯將相後晉滅吴陸機兄弟仕晉及恵帝/時八王牙)
(㪯機為晉成都士潁之將与長沙王又戦夫利𬒳譛潁煞之<折 t="33"/>臨刑謂/弟曰華亭鶴唳不復聞矣華亭乃是陸機夲莊宅池亭也夫日月虧盈)
(人道興廢此之常也何更歎哉尔雅云君子居安思危小/人臨禍待死故可追求事之前不可追求事之後者也)
　　　　　　彭澤
英傑那甘屈下寮便栽門栁事蕭條鳯凰不共雞争食莫
恠先生懶折腰(史曰陶潜字淵明為彭澤令時<折 t="33"/>郡遣督郵至縣縣吏/當來束帶見之潜/歎曰我不能以五斗米折腰/閭)
(渠兒哉乃解印綬遂㱕田門植<折 t="33"/>五栁慕采菊之娱命筆作㱕去來篇在/文選二十三卷也夫囯之任人由匠之用木先/度材噐令合規儀且陶)
(潜之噐能何以一令之可乎致使捨位㱕田豈不是囯有弃賢之名哉/于時若令陶先生位列公卿名當廟食歩彤摨而揖譲/入青瑣而雍)
(容未必有㱕去來辝蓋由/噐重位卑屈求英俊也)武昌
王濬戈鋋發上流武昌鴻業土崩秋思量䥫鏁真兒戲誰
爲吴王劃此籌(西晉書云昔吴王孫皓不修囯政躭惑酒色晉龍􁑂/將軍王濬字上治為/益郡太守詔令造戰舩東下)
(伐吴吴王使人於江險處悉以鐵鏁横截其江又作鐵錐暗置水中以/拒舡舸王濬乃作水筏十數万廣百餘歩縛草爲人𬒳甲持器/令善)
(水者以筏先行至中流果遇鐡錐筏錐筏輒生又作炬長十丈小圓灌/以麻油在舩前遇錐燃炬以燒之湏臾銷融断絶是以舡流悉无所礙)
(乃破武昌擒吴王㱕晉封歸命侯吴遂滅矣武昌今鄂州也夫治囯者/務在人牢人牢則囯固設巨功而為備及事極以无功故曰在德不在)
(險此之是也/豈得謬矣)鴻溝
虎倦龍疲白刃秋兩分天下指鴻溝項王不覺英雄挫欲
向彭門酔玉樓(劉項爭天下指鴻溝水為<折 t="33"/>二囯之界亭分天下漢/取水之西項取水之東項王徐州彭城後垓下大破)
(項王囯滅身亡也彭門今徐州也夫項羽持其威力𣣔取天下是故揮/㦸万夫不如一德德者立囯之夲力者亡囯之原盖无良佐謀臣益致)
(銷樂/者也)東山
五馬南浮一化龍謝安入相此山空不知擕妓重來日幾樹
鸎啼谷口風(晉史云惠帝不修朝政只多誅戮忠良是八王遞相/㪯兵相持所以胡賊憑陵擄天子入平陽焚燒京邑)
(時王子五人出奔南渡其王子姓司馬時号王馬也中有<折 t="33"/>瑯瑘王子一/人聰明竒偉納忠臣王導之/謀遂營都金陵号東晉立為元帝帝/後)
(数代至孝武<折 t="33"/>帝時有謝<折 t="33"/>安隱於東山乃賢士也入晉為武帝之相帝/任謝安之謀大破胡賊秦王符堅百万之兵於肥水東安後携華盛㱕此)
(故為重來東山今信都郡越州是也夫非賢不輔/其聖非聖不任其賢故得士者昌前主所重也)
　　　　　　涿鹿
涿鹿茫茫白草秋軒轅曽此破蚩尤丹霞遥映祠前水疑
是成川血尚流(史記軒轅皇帝垂衣治天下為舟檝以濟不通乗馬/伏牛始立陳宇作杵曰以利万民制孤矢以威天下)
(時蚩尤爲暴黄帝造戈㦸鼙<折 t="33"/>鼔破蚩尤於涿鹿自此漸有兵甲也夫/先聖之宗以物利人前王之英冝囯/者不可不設備不可不上師是)
(乃戈於武庫偃甲於戎/利用之取捨唯在德乎)雲夢(在楚/西界)
漢祖聽䜛不可防僞遊韓信果罹殃十年辛苦平天下何事
生擒入帝鄉(漢書云髙祖定天下後封韓信為楚王有人告云韓信/欲反髙祖乃謂陳平曰如何平曰今陛下兵与信如何)
(帝曰不如也平曰人告信反陛下<折 t="33"/>信耶帝曰奈何平曰古者天子廵狩/諸侯㑹朝而楚有雲夢/澤可詐逰之信必來朝乃令武士擒之靣斬也)
(髙祖從其計遂遊雲夢信果<折 t="33"/>朝帝帝令武士擒之信曰何罪帝曰卿欲/反信曰臣若意反豈朝陛下帝遂不斬乃縛於車中載㱕長安捨而封淮)
(隂也信本无反意為此之後常傷心為无罪楚王也故文選有功臣頌/曰竒謀六出嘉慮四迴言陳平也周易曰見機而作不俟終日也且韓)
(信在楚即漢懼在漢即楚怕二君之命計/在巳為奈何不為致遭羅網豈不痛哉)孟津
秋風颯颯孟津頭立馬沙邊看水流見說武王東渡日
戎衣曽此叱陽侯(史記云昔周武王伐紂至孟津河天下諸侯人一日/不期而㑹/同往伐紂惟陽侯後至武王河北之諸)
(侯莫不驚懼武王之威德旣剋紂封比干之墓釋箕子囚㱕頌故宫人/散鹿臺之財㱕馬于華山之陽放牛於桃林之野戈鋋不復用也夫囯)
(者以賢為夲弃/賢則囯亡也)七里灘
七里青灘映石層九天星象感嚴陵釣魚臺上无絲竹不
是髙人誰解登(後漢史云嚴光字子陵南陵人也与光武皇帝<折 t="33"/>布/衣時交友後帝定天下而子陵之賢不仕常垂釣於)
(南陽七里灘帝<折 t="33"/>詔入闕与帝<折 t="33"/>語話令至夜与帝同塌而卧以膝壓帝胸/腹明旦太史奏云昨夜客星犯帝座請防慎帝大笑而曰乃朕故人子陵昨)
(夜以膝壓朕腹也後却㱕南陽閑居垂釣不貪榮禄名位也夫嚴子陵/者无好爵之心有清閑之興莫不欶流枕石折在紐蘭誰无譲位之名)
(寔有隠淪之節也初王躬不至帝後車駕並館省子陵子陵/不起帝撫其背曰子陵不相助為政故自守志何相追乎)
　　　　　　　霸陵
原頭日落雪邊雲猶放韓廬逐兎羣況是四方无事日
霸陵誰識舊將軍(漢書<折 t="33"/>將軍李廣有罪免官私第莊居覇上/廣遊獵㱕夜過覇橋橋令曰何人犯夜/廣)
(曰舊將軍也令曰今將軍猶不<折 t="33"/>得誰知你舊將軍遂縛廣於橋柱至/明始放廣後復/為將乃捉橋令而射煞之也夫騏驎垂耳於坰放鴻)
(鵠戢翼於汚池飛即摩宵行即/千里何駑騫䲭鳶之所欺者也)殺谷子
舉國賢良尽淚垂扶蘇屈死樹邊時至今谷口泉嗚咽猶
似秦人恨李斯(後語云秦皇无道有太子扶蘇頻諌帝帝怒遣往胡/監蒙恬築長城後始皇臨崩使趙髙/賫詔詔扶蘇)
(㱕咸陽立之為嗣髙乃与丞相李斯謀藏詔書<折 t="33"/>而遣使詐勅賜扶蘇/死使至蘇受詔蒙恬曰今天子出逰於外而賜殿下死朝廷必有変今)
(北有四十万軍請伏兵問罪然後死之太子孰知煞罪且為人之子安/欲抗其父蘇乃自煞之秦囯賢良皆垂淚而憶太子而恨李斯/詐敕)
(蓋囯相不為綱紀益致<折 t="33"/>於斯也夫懐才受死在惡/誅賢忠臣譲齊/以无甘義士負戈而長歎者乎)
　　　　　　馬陵
墜葉䔥䔥九月天駈嬴獨過馬陵前路傍古木䖝書處記
得將軍破敵年(史記云孫臏与龎㳙為友而臏事魏先達乃薦㳙/為將㳙乃負心譛魏王令刖孫臏手足臏乃膝奔)
(投齊於馬陵㳙乃將兵進臏圍馬陵臏乃刻樹而篆<折 t="33"/>書云龐㳙死於此/樹下魏人而見不識報㳙㳙曰此孫子/之書非吾不識/乃夜秉燭往)
(看之而臏乃排万弩候㳙㳙果至乃以万弩齊射煞㳙魏軍大敗乃孫子/之計許子新書曰善陣不戦者良將也夫魏衆於馬陵先謀滅/龍韜龐)
(㳙於樹下破自書文莫不/取敵㪍聞持名万代也)嶓塚
夏禹崩來一万秋水從嶓塚至今流當時若訴胼胝苦更
使何人別九州(史曰夏禹氏之墓也禹治水九年<折 t="33"/>其功不成堯放之於/羽山至舜乃㪯禹治水/苦身戮力足有胼胝不訴/其)
(苦乃成功矣帝王略論曰夏禹之世敷九士乗四載立万囯定九州其/功至矣夫禹帝之王天下也兢兢而有如馭朽惕惕而无異履/氷莫)
(不以義治幽/化周動植也)玉門關
西戎不敢過天山定逺功成白馬閑　夜帳中停燭坐唯思
生入玉門関(後漢云班超有鷰<折 t="33"/>鎮遂投/鎮邊四十/年西戎未敢<折 t="33"/>従戎征西戎有㓛封定逺侯/之囯家不差/替超乃/修書)
(与其姊曰超鎮北年深身老疾病囯家无替人當恐死於邊塞每想得/生入玉門閞死无恨矣其後伐秦遂得替㱕生入閞矣夫功髙定逺業)
(重安邊莫不揔衿帶以/靜壃据喉咽而設險也)昆陽
師克猶來在恊和䔥王兵馬固无多誰知大敵昆陽敗
却笑前朝用楚歌(後漢書云王莾時劉聖公稱漢帝於兖郡光武/興於昆陽而莽乃興發大軍討之遣弟/王㝷)
(王邑將兵百万乃悉徴天下兵法六十餘家六百餘人駈猛戦以助軍/威鼙鼔動地干聞二百餘里㝷邑至昆陽圍光武數十重光武兵弱而)
(欲降㝷邑㝷邑不肯光武乃益堅諸將出兵却戦㝷邑㝷邑大敗光武/乃斬㝷邑悉坑百万之衆弃甲斉山劉聖公以光武功封為䔥王王後)
(自立稱後丗祖皇帝天下遂定夫師克在和不在衆將士在機不在猛/雖為籌略由託天時也蓋王莽撥乱中原淩掠四靣雖為結衆不義者)
(多故孔子曰不義而富且貴於我如/浮雲此之是也何將妖而勝德乎)長安
関東新破項王㱕赤幟悠揚日月旗從此漢家无敵囯爭
教彭越受誅夷(史記列傳曰彭越字仲初起於巨野也為群盗尔/雅曰魯時漢初楚越有人言越天下豪傑相立叛)
(也秦公可効之越觀時未動也方令<折 t="33"/>兩龍在巨野盛闘且待觀時也後/漢髙人伐武越乃明之言英曰之才巳盛吾可/出矣後佐漢平項羽功)
(畢乃封越為梁王旣四万无敵髙祖疑越作乱故以隂謀誅之彭越遭/戮於長安也夫英雄􁓨力豺虎當逺列戈㦸於江山布棔霾以日月赴)
(于時㢙秋霜之㦸盡忠節之誠一旦/清平翻禍及巳𬗟思効積深為下哉)望夫石
一上清山便化身不知何代怨離人古來節婦皆銷朽獨
尔不爲泉下塵(按列女傳曰昔有貞婦以其夫従征逺方相餞至此/山望其夫去乃化身為石丗/說望夫山在昌武郡)
(新野縣北不記年代故胡公云不知何代之句也夫/至霊者人至堅者石心堅而化石致万/古不銷也)
　　　　　　滹沱河
光武經營業未興王郎兵革整慿陵須知後漢功臣力不
及滹沱一片氷(後漢書云光武皇帝<折 t="33"/>征河北𬒳賊王郎子敗於邯鄲/帝欲南奔過河時氷銷黄河流浪起不可/過帝使王)
(霸視之霸至河河水猛流霸乃祝河神令凍河果凍合霸廻見帝奏云/河凍冰結後渡得矣皇帝与諸將兵丁遂過免難後復大破王郎即此)
(皆王霸之智術也/滹沱河乃黄河也)黄河
博望沉埋不復旋黄河依舊水茫然㳂流欲共牛郎語只
待霊槎送上天(按博物志云天何与海通海濵年年至八月有孚/槎來往不失斯信此人乃是博望侯張騫也多賫)
(粮<折 t="33"/>食乗槎去忽忽不斍晝夜奄至一處見城郭居室望見室中多織女只有/丈夫牽牛臨渚不飲乃問之此人何由至此騫乃問此何処/所荅曰/君可)
(往蜀問嚴君平乃如其言君平曰某年<折 t="33"/>月日有客星犯斗牛恰是至今/天河是也夫天地玄隔仙俗道/殊旣犯斗牛豈非凡士必是竒人也)
　　　　　　東門
何人知足反田廬玉管東門餞二踈豈是不榮天子禄後賢
那使乆閑居(昔漢太子少傅踈廣太子少傅踈壽/乃廣之兄也語免官退位樂閑居也)
　　　　　　鳯凰臺
秦娥一別鳯凰臺東入青冥更不廻空有玉簫千載後
遺声時到丗間來(史記云秦穆公女<折 t="33"/>名弄玉善吹蕭与其夫蕭史共登/樓吹/蕭作鳳凰之音感鳯凰従天而降/迎之昇仙)
(也莫知所止夫迎縹緲之姿入青冥之路往瑶池而/不返翫玄圃以忘㱕莫不玉質見天清名不朽也)
　　　　　　　廻中
武皇无路及崑丘青鳥西沉隴樹秋欲問生前躬祀日幾
煩龍駕到涇州(漢書云武帝好神仙之術乃築靈臺設祭西王母感/得王母与帝將仙桃下至漢宫初王母欲下/先有)
(青鳥一雙凾書報帝後帝与王母相見後昇雲駕而去帝於涇州立祠/親幸祭祀竟不現矣廻中乃立祠處地名也夫仙者杳冥之路崆峒之)
(門非乗龍而莫往何恃貴而能求始皇恱思於三山終殯骸於沙丘漢/武懃心於无轉竟埋骨於茂陵非積功累德錬行修真志感生靈名顯)
(瑶冊/也)五丈原
蜀相西駈十万來秋風原下乆徘徊長星不為英雄住半夜
流光落九垓(志云武侯諸葛亮將蜀軍曰北伐魏魏明帝遣司馬仲逹/拒之仲逹蜀軍於五丈蜀原下營即死地也遂関城不出)
(戦武侯患之居歲夜有長星墜落於原武侯病卒而㱕臨終為/儀曰吾死之後可以米七粒并水於口中手把筆并兵書心前安鏡)
(下以土明燈其頭坐昇而㱕仲逹占之云未死有百姓告云武侯巳死仲/逹又占之云未死竟不敢趂之遂全軍㱕蜀也夫諸葛孔明者/佐時囯)
(囯立事持名有金石不朽之功實<折 t="33"/>鍾鼎名勲之望/而又威楊四海責/盛而朝数尽善終可謂美也)
　　　　　　　泜水
韓信經營按鏌鎁臨戎叱吒有誰加猶疑轉戰逢勍敵更向
軍中問左車(漢書云韓信伐趙趙王号成安君有謀臣李左車封廣武/君多智足計趙王不用其計𬒳韓信破之信破趙乃令軍)
(中曰有人生獲李左車當賞千金若煞之當加罪<折 t="33"/>左車乃生投信信得/左車置於軍中而取其計䇿後用左車計伐斉斉王投楚/霸王遣龍沮二)
(十万軍伐信<折 t="33"/>信乃作土嚢擁水渡兵攻斉城而信佯敗是軍乃<折 t="33"/>進軍/渡水逐信信乃决土嚢水泛浸/楚軍軍大敗斬楚將龍沮於陣上逐斉)
(王田横奔海島信乃為斉王此李左車/諆也夫韓信者従師之取計智益如矣)襃城
恃寵嬌多得自由􁏿山舉火戲諸侯秖知一笑傾人囯不覺
塵滿玉楼(史記云周幽王將兵伐襃囯襃侯以女進之名褒姒姒有/妖艶王好寵之王遂廢由皇后遣兵伐申侯申侯乃与西)
(戎攻王而欲殺王王与諸侯期約曰若有寇即於􁏿山之上擊鼔㪯烽/火須㑹兵相救後幽王寵褒姒姒不笑王欲要其笑乃擊鼔㪯烽告為)
(有寇諸侯乃奔於􁏿山救主諸侯兵至无冦褒姒乃大笑後果申侯与/西戎伐王王急連㪯烽告諸侯諸侯皆為王只欲要褒姒大笑而並不)
(至王城遂破太子東走投晉晉侯立為洛陽号東周<折 t="33"/>謚為平王也夫/王愚重色而囯亡主聖任賢而祚永每觀上古皆因声色而至禍焉)
　　　　　　平城
漢帝西征䧟虜塵一朝圍解議和親當時巳有吹毛劒何
事无人殺奉春(漢書云髙祖親佂北畨三十万人䧟於平陽城乃𬒳/畨軍圍七日絶粮時奉/春君婁敬設計欲以魯无)
(公主和畨畨圍不解陳平乃上計此生軍囯城乃燕支皇后后始可報云/欲送美人一雙上单于令奪汝寵/也汝苦解圍放我㱕我當不献美人)
(遂刻木作美女一雙衣以錦綺之衣繫以繩掣令作舞於樓上畨后信/之許開圍放髙祖至閞髙祖又不去后謂曰吾開圍放你漢帝㱕去何)
(乃不行陳平謂曰我軍𬒳圍絶粮七日今將士飢去不得尔番后乃送/牛羊粮食而送城内漢帝得食遂宴設六軍而㱕遂免難乃用陳平之)
(竒計今儡傀子是也其時奉春君以公主許单于乃/畨后益怒也又髙祖西征乃奉春之君婁敬之封也)汴水
千里長河一旦開亡隋波浪九天來錦帆未落干戈起惆悵
龍舟更不廻(史記云隋煬帝初生有赤光<折 t="33"/>照室紫氣盈庭有智仙后曰/非常/之子也後果授禅天下役天下万姓開鑿/渭河穿)
(入汴河通淮長安千里兩岸築堤堤上栽栁帝乃造舡二千隻皆作龍獸/之形五彩裝畫号曰龍舟繫以錦帆号/曰錦䌫至大業十三年春三月)
(帝与䔥皇后及後宫妃諸王六宫乗舟歌舞東下渭水至於淮陽注江/都未返而天下大乱盗賊李宻䓁三十六処皆稱王是歲唐髙祖為太)
(源留守乃㪯義兵討賊入長安煬帝在江東而六軍思㱕長安乃反䕶/軍軍將宇文化及兄弟䓁為逆滅煬帝於江都隋遂滅矣而帝東逰錦)
(帆未卷而唐義兵巳起六宫妃主竟不還長安矣旣𬒳殺而䔥后折官/門作棺埋帝後天下定髙祖立使葬帝於吴公臺下也夫煬帝錦帆泛)
(舸五𬋩沸空雖為當代之/奢華深作後賢之嗤誚)金陵
侯景長駈十万人可怜梁武坐蒙塵生前不得空王力
徒向金田自捨身(南史云梁武帝姓蕭名衍字升達重項駢頭右手/有文郁閏州金陵縣人侯景即北斉神武帝髙驩)
(下將也驩崩景不伏事驩子澄澄遣慕容紹宗討景景敗而降梁梁朝/群臣皆諌武帝不使受景降帝不納諫而受侯景降後二年景㪯兵圍)
(攻武帝帝好佛法仍与群臣閉城每景攻城時帝集群臣於善法堂擊/天鼔大念摩訶般苦波羅宻𣣔令賊退帝謂群臣曰經中云阿修羅每)
(攻天帝釋帝釋天鼓自鳴念佛修羅自退及侯景攻倫臺城帝彼景廢/囚於金田餓煞之故論云昔趙城納馮亭有長平之禍梁受侯景成水)
(旱之災梁囯為因侯景之禍梁遂滅矣夫万乗之君為匹夫之好而志/堅十善性酷二空兾彰弱懦之名果有篡奪之事帝王之道凡欲修善)
(以弘済為懷以寛恕為躰一物失所如巳不達/此之道也何煩髓腦之勞𣣔致昇平之代也)
　　　　　　昆明池(在長安/西門外)
欲出昆明万里師漢皇習戰此穿池如何一靣啚攻取不念
生靈氣力疲(漢書云孝武帝好征伐而𣣔過海征昆菕囯其囯逺去/万里隔海四面懸絶帝乃於長安開池廣四十里号昆)
(明池帝於池中教習漢軍水戦意在速征天下生靈疲困為帝勞役也/後竟不往其池今見在焉夫帝道者澤𬒳死恨化行有荒行災星退往)
(沵氣潜銷流舜海而閏祜布堯恩而煦物自/可四夷入貢九士歡心何假中興鄱為習戦)蘭臺宫
遟遟春日滿長空立囯離宫蔓草中宋玉不憂人事變從
遊那賦大王風(史記云楚襄王好於離宫遊旣多与宋玉遊此時怱/登樓有微風起王謂宋玉曰此風頻調宋玉素有文)
(才乃對曰此實大王風也王曰風者无情何以知之曰風實别臣請賦之/在文選中也夫宋玉者斈/窮義府文瞻詞林不假絲桐自合宫啇之韻)
(无劳機杼能為/錦繡之文也)金牛驛
山嶺千重擁蜀門成都別是一乾坤五丁不鑿金牛路秦惠
何由得併吞(蜀記曰昔蜀中无路入秦秦惠王聞蜀有五丁力士壯/勇乃以鐵作牛五頭詐揚其牛雖食粟而每日糞金各)
(三斗矣蜀侯聞之貪金乃使五丁開小作路入秦取牛五丁旣入秦得牛/視之果知是詐路且通矣後五丁死秦惠王乃遣張儀/將兵伐蜀蜀遂)
(滅矣夫産蚕食者囯之夲牛糞金者事之妖何/弃是而取非蓋貪利而致害何愚/騃之甚邪)望思臺
太子銜冤去不廻臨皐從築望思臺至今漢武銷魂處猶
有悲風木上來(漢史云武帝時佞臣江充与太子戾有隙乃讃太子/座辜作木人埋之帝使充於太子宫掘得桐木人太)
(子无以自明乃謂充曰趙廣欲乱王父子也乃斬之帝怒遣丞相擊之/太子敗奔胡自殺後帝知太子冤乃追念之為築/臺於胡地号望思)
(臺/也)邯鄲
曉入邯鄲十里春東風吹下玉樓塵青娥莫恠頻含笑記
得當年失歩人(史曰趙囯公子平原君名勝門延賔客数千人君/家樓臨市市有躄者槃散行急平原美人居樓上)
(笑之明日躄者至君門謂曰臣聞君子好事不逺千里而至者以君能/貴士而賤妾也臣不幸有罷􁲢之疾史曰腰曲是也而使美人笑臣臣)
(願得笑臣者頭也平原笑曰觀此竪子欲以一笑煞吾美人也經歳而/門下賔客去何多也門下一人前白君曰不殺笑躄者謂君爱色而賤)
(士士即去矣平原乃斬笑躄者首送躄者賔客乃仍<折 t="33"/>舊復集矣故文/選孔子㪯曰夫玉珠无足而自至者以人好之豈賢士有足者平也)
　　　　　　箕山
寂寂箕山春復秋更无人到此溪頭弃瓢岩畔中宵月千
古空聞屬許由(古史云許由賢人隱<折 t="33"/>於箕山讀書堯帝使人召之/欲以天下禪位於由由曰不願聞喧煩之事/遂臨)
(河洗耳常以手掬泉飲之後巢父取一瓢贈由令由<折 t="33"/>盛泉飲之由掛/瓢於樹其瓢空𬒳風吹之作声由以其瓢鳴喧乃弃之於岩下也夫皓)
(鶴者非幽墳而下栖鴛鶵者非醴泉而<折 t="33"/>不飲/若処之於煩小/食之以珎羞者豈可得之也)洛陽
石勒童年有戰機洛陽長笑倚門時晉朝不是王夷甫大
智何由得預知(晉史曰石勒者是胡奴也少童時為人把馬於洛陽城/東門倚門長笑晉相王夷甫入朝遇見乃/曰胡鶵乱)
(中原也乃令捕之不獲勒後為劉聦下將將兵入洛陽打晉懷帝而殺/夷甫天下遂大乱矣此謂王夷甫先預知石勒後乱中原也去志大必)
(有巨德王行雖言異志豈/可拘後故在將來者矣)髙陽
路入髙陽感􁉋生逢時長揖便論兵最怜伏軾東遊日下
盡齊王七十城(史記列傳曰􁉋食其身長八尺生好<折 t="33"/>讀書家夲落魄/无以為衣食人皆以為狂生後因沛公慢人而易人多)
(大略此真吾所願願見之乃見沛公沛公方使二女洗足見酈生酈生/入即長揖不拜曰足下待欲勒秦攻諸侯破秦也沛公罵曰咄竪儒今)
(天下司滅秦乆矣向謂助秦耶􁉋生曰必𣣔殺陡合義兵殊无道不宜/踞見長者乎沛公起輟洗足貝衣延􁉋生坐慙謝之後為漢王下斉七)
(十城也夫􁉋生者舌有如篁之巧志唯金石之/堅雖日下斉之功老子曰大辨苦訥故不謬哉)
　　　　　　㑹稽山
越王軍敗巳山捿豈望全生出㑹稽何事夫差无逺慮更開
羅網放鯨鯢(史記越王勾踐與吴王夫差戦越王敗走投㑹稽山/吴王圍之乃用范蠡之計便將西施献吴王請退之)
(吴王許之伍子胥諌曰今越王軍敗弃城投山此乃兵困甚矣願王勿/退急攻之越滅即西施自至其吴不然後恨且越王任於范蠡賢/相)
(也吴王不納子胥諌遂取西施而開圍放越王㱕越王旣免難乃群/臣同心候子胥死子胥果𬒳誅之越王知子胥死乃遣范蠡將兵滅)
(吴吴破而西施却㱕越也夫越用<折 t="33"/>范蠡獲囯再/興趙用陳餘致身遂滅是以賢与不賢相去逺哉)
　　　　　　邵陵
小白匡周入楚郊楚王雄霸亦咆哮不師管仲爲謀主爭
敢言徴縮酒茅(春秋云齊桓公名小白用管爲將一匡天下諸侯/有不貢問王而桓公征之王有相滅者桓公救之)
(時楚成王恃兵強不肯包茅桓公乃征楚成王王拒之於南陵戰楚王/遣屈原謂公曰何罪而見征桓公曰包茅不貢王祭器不金昔昭王不)
(返吾所問罪楚王曰包茅不入寡君之過也昭王不返請問諸水/濵楚之濵也令請入貢昭王返自是先伐請問水濵桓公遂退)
　　　　　　　不周山
共工爭帝力窮秋因此捐生觸不周遂使丗間多感客至
今哀怨水東流(史記云共工氏兵強兇暴而与堯帝爭功戰敗/力窮乃以頭觸不周山而死天柱為之折也女)
(媧煉五色石而𥙷天/也故東傾而水流也)
胡曽詠史詩卷第二
胡曽詠史詩卷第三　五十首
磨笄山　官渡　虞坂　秦庭　延平津　金義嶺
瑶池　啇郊　銅柱　関西　畨禺　咸陽
髙陽池　瀘水　云亭　細栁營　葉縣　射熊館
頴川　八公山　夾谷　杜郵　柯亭　綿山
葛陂　鄧城　驌驦陂　栢舉　緱山　塗山
䂊州　愽浪沙　隴西　白帝城　灞岸　濮水
魯城　房陵　牛渚　癈丘山　朝歌　谷口
武陵溪　流沙　大澤　傅巖　澠池　峴山
四皓　滎陽　磨笄山
春草綿綿岱曰低山邊立馬歎磨笄黄鸎也似追前事
來向夫人死處啼(春秋云昔趙侯其子㐮子伐岱侯侯戰㐮子於/岱山之下岱侯𬒳襄子煞之岱/侯妻乃趙侯)
(之女也聞夫𬒳擒乃將兵往救之至此山聞夫巳死乃下馬於頭上/抽笄磨而自刺死趙雖併國矣今之岱州鴈門郡是也夫見危致命)
(視死无難緬惟琴瑟之情不異/椿松之節此實謂大夫之女也)官渡
夲初屈指定中華官渡相持勒虎牙若使許悠財用足山河
爭得属曹家(魏志云兾州袁紹字夲𥘉兵強而欲啚天下曹公拒/之官渡兵強粮壯曹公兵弱粮少曹公患之紹下臣)
(許悠多計貪財而好色不治紹留逢紀佐其子知留後而許悠犯法逢紀/收許悠家産悠奔曹公公聞許悠至乃倒屣絶食而迎之撫其/背子來)
(吾事讎矣曹公乃用許悠之計絶袁紹後軍輜重紹/軍大敗紹乃憤恨而死天下/遂㱕曹氏皆悠計也)
　　　　　　　虞坂
悠悠虞坂路欹斜遟曰和風簇野花未省孫陽身殁後
幾多騏驥困塩車(史記云李伯樂字孫陽善相馬行至虞之山坂/有塩車亦至此歇其駕車中有一馬乃龍馬而)
(人不别用駕塩車遥見伯樂乃嘶伯樂遂以所騎之馬換之乃行千里之/蹄也此謂自伯樂死後人多不别不知有幾疋駿馬困於塩車/之下也)
　　　　　　　秦庭
楚國君臣草莽間吳王戈甲未東還包胥不動咸陽哭争
得秦兵出武関(春秋云昔五子胥將吴軍攻楚囯路至於<折 t="33"/>郢有申/包胥楚人也入秦乞兵救楚秦王不許包胥乃入秦)
(庭倚墻大哭七日七夜聲不暫歇九頓首於地秦王感其志切乃發兵/救楚於戦吴軍遂退楚囯獲存包胥㱕楚楚王封之五千戸包堅不受)
(㱕楚爲有先人墳墓在楚地也夫申包者<折 t="33"/>憂囯誠堅請師志/切慟秦庭之終疾遂干戈之解/圍觀此之尽忠可知臣節也)
　　　　　　　延平津
延平津路水溶溶峭壁巍岑一万重昨夜七星潭底見分
明神劒化爲龍(晋書太史云有碧氣一條上衝牛斗<折 t="33"/>問客張華曰/此是寳劒之氣在豊城/縣乃謂雷煥曰可掘而㝷)
(之此劒煥至豊城縣乃修獄掘得石函函中有二寳劒煥乃送一劒与華/而留一劒自/佩後佩劒行至延平津其劒空而墜水後張華次子佩一)
(劒亦至此其劒<折 t="33"/>乃於水躍出似龍形<折 t="33"/>其一劒在函中而化為龍二龍/相逐皆沉於水故号神劒化為/龍也夫非常之丗即非常之士必遇非)
(常之物此之至/寳不可遇/焉)金義嶺
鑿開山嶺引湘波上去昭回不校多无限鵲臨橋畔立
適來將道過天河(此水連湘江其源髙故曰天河丗說七夕鵲/填天河故胡氏有斯句未見穿鑿之始不書)
(表節/之丈)瑶池
阿母瑶池宴穆王九天仙樂送瓊漿謾矝八駿行如電
㱕到人間國巳亡(史記云周穆王有八駿各有名稱皆日行千里穆/王每乗之往瑶池与西王母宴㑹四海奔逐不治)
(囯政宗廟<折 t="33"/>廢㱕至人間周囯巳破矣夫物類過常者訛也自古帝王/用言節/故使淳風𬒳於寰海儉約化於黎无祥瑞者非醴泉/芝草)
(之分皆/為然也)啇郊
鸎轉啇郊百草新殷湯遺跡在荒榛誰知継傑爲天子
便是當時呪網人(史記曰湯王姓姒名履字天乙未遇時至商郊/見野人張綱而呪之曰欲東來者入吾網中欲)
(南來者入吾網中欲西來者入吾網中欲北來者入吾網中邑令乃王/宻為昌從天來者從地來者四維上下悉皆入吾網中而湯聞之失聲)
(曰尽矣乃除其網四靣只留一靣而呪之曰欲東任東欲西任西欲南/任南欲北任北欲上欲下四維八方一任所往吾取其犯命者矣天下)
(聞之皆為湯王仁德四十餘囯並㱕於湯夏帝桀/紂无道遂舉兵伐之湯自稱天子号殷武帝也)
　　　　　　　銅柱
一柱髙標險塞垣南蠻不敢犯中原功成自合分茅土
何事飜銜薏苡冤(後漢書云伏波將軍馬援征南蠻於安南道/立銅柱以為漢界而南蠻攝侯不敢浸漢為)
(功成罷兵歸闕而接遇南地瘴而有疾遂䭾載<折 t="33"/>南地薏苡于㱕瘴疾彼/賢臣竇憲譛援投蠻金以䭾載/㱕援遂獲罪不得封侯矣此為援征蠻)
(有功不得分茅列土/而翻得罪謂援冤矣)關西
楊震幽魂下北邙関西蹤跡遂荒涼四知美譽留人丗
應與乾坤共乆長(漢書云楊震字伯起華隂人也為漢太守忠賢/常謂帝曰臣恨生囯外帝乃移關西退五百里)
(令震居関内故号楊震閞西四知者震常㪯王宻美後懷金与震/用荅深恩云无人知震曰有天知地知子知我知四知遂不受金也)
　　　　　　畨禺
重崗復嶺勢崔嵬一卒當関万卒廻不是大夫多辯說
尉他爭肯築朝臺(漢書云趙他為南越尉故曰尉他也自據南越/獨稱天子不伏朝漢漢欲伐之/為路阻險乃)
(使大夫陸賈<折 t="33"/>往說之令降<折 t="33"/>他遂於蠻地遥築臺朝漢主至今見在管嶺/南邕府也大夫陸賈者/楚人也漢帝以有辯/詞常留左右令說趙他趙)
(他乃信見陸賈賈乃下說詞尉他大恱乃築臺望漢帝乃拜他為越王/陸賈為太中大夫也夫小不事大而春秋所誅善說者能成大事善)
(謀者能立功是知一分之/明言不役万夫之舉甲也)咸陽
一朝閻樂統群兇二丗朝廷掃地空唯有渭川流不盡至
今猶遶望夷宫(後語云秦始皇崩趙髙謀立胡亥為<折 t="33"/>帝号二丗/皇帝帝用趙髙為丞相髙欲􁑖權恐人心不随乃)
(取苑中鹿進与帝以為馬帝曰鹿髙曰馬而帝問左右左右皆隨髙言/是馬輒有言是鹿者髙必煞之髙遂專摧縱暴左右无敢言者後天下)
(乱盗賊起帝頻以盗賊事責髙不治髙懼誅乃令女婿閻樂領兵入宫/煞矣兵遂至樂謂帝曰奉命取足下惟足下裁帝曰願為一郡王樂曰)
(不可帝曰願封万戸侯樂曰不可帝曰願作一黔首樂曰不可揮劒進/前帝自殺矣樂遂不掠宫殿也望夷宫乃秦王之宫在咸陽也夫帝王)
(登佐納籙丞乾返衆為之混元致羣生於人壽遂使玄功下騭聲/德昇間何縦逸於奢華乃致危亡於宗社千兵咸至一死何逃也)
　　　　　髙陽池
古人未遇即銜盃所貴愁腸得酒開何事山公持玉節等
閑深入酔郷來(晋書曰山濤字子簡<折 t="33"/>為荆州牧荆士豪庻有園池名/髙陽池于簡/每遊焉故歌曰置酒/酔酩酊倒載千)
(戈㱕時時能騎馬倒着白接籬也夫㝷興追遊放情縱/懌泛中山之九醖秦妙寺之八音承酔嵬昻實為暢矣)
　　　　　　瀘水
五月驅兵入不毛月明瀘水瘴煙髙誓將雄略酬三顧豈憚
征蠻七縱勞(蜀志云諸葛武侯五月驅兵征雲南雲南瀘水五月渡/之不得多瘴氣也/武侯渡之其蠻地其瘴毒燋奦无)
(草生故曰不毛也武侯戦擒蠻王而問汝伏我也蠻王曰我不伏我/失計為君擒之武侯乃放令㱕治兵再戦又擒之如是七度後蠻乃)
(叩頭曰某實伏將軍之神武故号七擒七縱謂武侯放而七度擒之也/三頋者謂武侯昔居南陽先主三度自至武侯之家咨以當/時之事)
(武侯方起佐於先生故曰三頋也是三遇<折 t="33"/>也夫勤節酬君盗陽/去難展七擒之略/酬三頋之恩每觀作用之機實為英賢之事)
　　　　　　云亭
一上髙亭曰正晡青山重疊片雲无万年松樹不知數若箇
蚪枝是大夫(秦始皇封禅於太山值其<折 t="33"/>夜雨昏暗不知道路乃住軍不/行至昏霧/開乃見有五株松樹因封為大夫在雲亭/也)
　　　　　　細栁營
文帝鑾輿勞(去/声)北征條侯此地整嚴兵轅門不峻將軍令
今日爭知細栁營(漢書云文帝時遣周亞夫䓁三將將兵北伐帝/曰勞軍於城外約到棘門徐厲勞軍棘門將音)
(樂迎帝帝至霸上霸上劉礼亦迎帝帝至細栁營細栁周亞夫乃閉營/門号令三軍嚴俻而帝乃遣告云上親勞軍於細栁亞夫乃令門吏皆)
(執銳弓持弩滿天子前駈至不得入前駈者曰天子且至軍門都尉曰/軍中/聞將軍之令不聞天子之詔也於是帝使人持莭詔將軍亞夫)
(乃傳令開門尉曰軍内不得駈馳天子乃按轡徐行至中營見亞夫亞/夫揖帝曰介胄在身不拜亞夫命帝座而令三軍上自勞軍士䓁莫惮)
(駈馳<折 t="33"/>勞訖帝出亞夫曰介胄之士不送<折 t="33"/>帝乃歎曰此真軍也適來霸/上棘門乃童/兒戲也細栁地名乃周亞夫之營也條侯乃封周亞夫也)
(夫軍法將身正不令而行將身不正雖/令也不行周亞夫身正行令豈不峻哉)葉縣
葉公丘墓巳塵埃雲矗崇墉亦半摧借問往年龍見日幾
多風雨送將來(史記曰葉公悉好看龍其門庭宇皆盡看之後感/得天爲之現龍公見而驚懼失䰟其不措矣是故)
(子張云葉公好<折 t="33"/>龍似龍其龍/也乃真龍降而公驚失魂魄矣)射熊館
漢帝荒唐不解憂大誇畋獵廢農收子雲徒献長楊賦肯
念髙皇沭雨秋(漢書曰漢帝荒政治好畋獵田外田籌皆廢農收楊/雄字子雲蜀人也有間出之才仕漢漢帝畋獵/起)
(射熊館而不農桑雄乃作長楊賦字髙祖初定天下艱<折 t="33"/>難之事進以諌/帝帝賢之也夫帝道者玄風暗運至德流通/使道冠三皇功逾五/帝)
(永隆鴻業廣奐清篇何荒/政鼓特致諷言顯過也)頴川
古賢髙尚不爭名行止由來動沓冥今曰浪爲千里客看花
慙上德星亭(古史云頴川郡陳寔賢髙尚不仕夜与諸子話論道德/之事感德星為之聚見大史官占曰陳寔之分野乃築)
(亭於<折 t="33"/>寔家陳之德義号曰德星亭夫德者/上感星辰下服神道故曰災福/一德也)八公山
符堅㪯囯出西秦東晉危如累夘晨誰料此山諸草木
盡能排難化爲人(南史云東晉孝武時胡賊苻堅稱秦於長安堅/㪯囯興兵代晉先於長安賔舎而俟擄晋帝㱕)
(而封之堅甚敬道安法師道<折 t="33"/>安勸帝不令伐晋曰今牛斗鎮四星行渡/皆在於南方翼/之間又君平日方越乃陛下之重臣乎陽公融帝弟皆)
(言晋不可伐况又侯王猛存日臨死嘱陛下曰臣死之後願陛下勿与/南方構患令彼有謝安晋不可圖也堅曰秦強若泰山披東晋弱如鴻)
(毛也彼不伏於朕朕今滅之一同天下豈不美也乃㪯兵伐晋晋謝安/乃㪯弟玄將兵八千拒之肥水玄乃謀曰彼有百万之衆今臨肥水當)
(謂令退軍五里我過江而戦堅人却魚侯我軍半渡而擊之且彼若揮/軍而却首尾不應後軍必謂前敗而走我乗而破之堅果許立渡而揮)
(軍退後軍不知將道軍敗而走晋軍乗其便而擊之大破秦軍斬堅弟/融射傷堅走是日南風吼於秦軍之上若交戦於擊闘之声山煙木樹)
(皆如人馬故論曰風驚鶴唳盡爲戦闘之声草木山煙悉爲人/馬之狀晋自避賊南渡至此一百餘年此方雪積/代之耻也)夾谷
夾谷鸎啼三月天野花芳草整相鮮來遟不見朱儒死
空笑齊人失措年　杜郵
自古功成禍亦侵武安冤向杜郵深五胡煙月無窮水何
事迁延到陸沉(文選曰平地而䧟身爲陸沉<折 t="33"/>也後語云秦昭王以白/起爲將伐/韓魏於伊闕斬二十四万又伐/楚取冤)
(郢復武鄢郢燒夷陵宫以郢爲南郡秦王封起爲武安君君又攻<折 t="33"/>魏於/華陽北入圍大梁擄三晋將斬首十三万復与趙將賈/夔戦坑趙卒三)
(万人於河自是白起威震天下爲秦攻城略地侵諸侯七十餘城十七/年秦遂大霸後与趙將馬服子趙括戦於長平祚敗以四十万降/起)
(起並坑之進軍圍趙邯郸而軍粮不属乃遣使告<折 t="33"/>秦王請益軍粮滅趙/秦玉許之𬒳原侯范睢知其滅/趙功髙位居於上乃謂昭王曰今趙軍)
(雖破秦亦傷衆白起但爲巳身夲使成功不能連爲社稷<折 t="33"/>憂万姓困於/逺輸囯内空虚臣恐楚魏乗虚攻秦願王釋趙且息万姓一二年/復攻)
(滅趙未晚王遂罷白起之兵後年復欲攻趙武安君諫曰不可王曰前/以囯虚民困君不量万姓之力求益軍粮而滅趙今秦人息民養兵士)
(積粮食三軍二俸有倍於前而君曰不可也武安君奏曰長平之事秦/軍大剋趙卒大敗不遂其時乗機破之今王發軍雖倍於前趙之備守)
(者十倍矣趙自長平之後君臣憂懼上下困心早朝晏退崇籂子女四靣/出嫁結親燕魏連好齊楚積慮并心備秦爲務其囯實其城堅人心/固)
(以此觀之趙未可伐也王曰寡人巳興師矣遣王陵伐趙陵戦敗王欲/使武安君去起稱有疾不行王使范睢責之睢曰楚地方五千里帶甲)
(軍百万人君前將軍十万人入楚一戦而扳鄢郢再戦而燒其宫庿三/戦而辱楚王又韓魏二囯興兵甚衆君將兵不能其半破之於伊闕斬)
(首二十四万天下莫不震怒沉今趙軍死扜長平十巳七八矣其囯弱/是以王發軍人数多趙囯之衆願使君將而滅趙且君常以少擊衆取)
(勝如神况以強擊寡武安君曰昔楚上持囯大不恤而羣臣妬功良臣遂/百姓離心兵无闘志又无偹守起所以得便引兵入深入韓魏二囯/爭)
(便其力不斉故起得設將兵破之是故立功者計万刑勢何之有爭且秦/滅趙軍於長平不逺此時乗其恐懼破之且冝捨之其今得耕稼以益孤)
(㓜以益其衆治甲兵以益其強髙壘後地以益其囯<折 t="33"/>而今伐趙排其軍/必不出戦圍其都必不剋攻其城必不捉兵乆无功諸侯心生外起必至)
(起見其害不見其利有病不能行應侯慙退告王王怒曰无白起寡人不/能滅趙乎乃益發軍更使王齓將伐趙王陵圍趙数月不下頻戦不/利)
(武安君曰不取<折 t="33"/>我計今果中矣秦王聞之怒自至見武安君王曰君雖病/強起為/寡人計而將兵戦之有功无功寡人願也如君不允寡/人恨之)
(武安君頓首曰臣強行无㓛得免於罪不行雖无罪不免誅然猶大王/聽臣愚計釋趙且養民以觀諸侯之変而誅滅无道而今天下王業可)
(定<折 t="33"/>何先趙<折 t="33"/>為先乎王必<折 t="33"/>若決心於趙而致臣二人罪㱕為天下笑願王深察/已聞明主憂其囯忠臣憂其名寜伏受重誅不忍茍生為辱之將願大/王察/之)
(王不荅而去於是魏信陵君矯奪晉鄙兵至楚王亦遣春申君將兵救/趙並㑹邯郸解圍秦軍大敗秦王謂應侯曰果為白起笑遂克武安君)
(子大在迁於隂宻白起病不能行而諸侯之兵攻秦急秦乃遣君使白/起出留咸陽起西出咸陽十里至杜郵館應侯乃譛曰白起之迁其意)
(怏怏不伏有餘言願王察之王遂賜起劒令自刎起遂將劒自刎秦人/憶之多怨於范睢也此謂武安君功成名立不能退身至杜郵之禍也)
　　　　　　　　　柯亭
一宿柯亭月滿天笛亡人殁事空傳中郎在丗无甄別爭得
名垂尓許年(漢書云蔡邕小字伯皆宿於柯亭見竹一根有節或似/龍鳯之交乃曰此好用作笛吹之果有龍鳯之音矣此)
(竹不是邕之所别誰能别之中郎謂邕<折 t="33"/>為漢中郎將/也夫笛者声調邪穢韻納邪音雖金石与絲莫可借也)綿山
親在邀君召不來乱山重疊使空廻如何堅執尤人意甘向岩
前作死灰(春秋云昔晉献公有用後妻孋姐之言煞太子申生而復欲/誅公子取年十七乃出奔有士五人従乃/趙襄孤毛孤侵)
(各子介子推等五人皆囯士也隨公子重耳奔經歴諸侯二十三年後/献公死惠公立惠公死德公立德公无道秦穆公乃遣兵送重耳㱕晉)
(乃煞德公而自立是謂文公立定而趙襄等從公在外危難歴險而多/論功以子推一人不言功亦不言禄而亦未及推推乃曰献公之子九)
(人皆死惟文公一人獨存而命晉祚未絶也非文公誰彼二三子貪天/之功以為巳力我實耻之乃入綿山隠身不出文公頻召不得乃放火)
(燒山恐子推令出子推乃抱樹而死之文公乃封/綿山為介子推今寒食断火三日為子推者也)葛陂
長房迴到葛陂中人已登眞竹化龍莫道神仙難積學嵆
生自是不遭逢(史記云費長房仙人也行至葛陂之地乃投杖於水/杖化為龍長房乗而登仙矣又神仙傳/云費長房)
(在市見壷公賣藥不二價常懸一<折 t="33"/>空壷於樹上見跳入壷中人莫測之/惟/長房於樓上見之知是非常之人也乃曰掃除公座進餌受之不謝)
(如此積乆公知長房篤信語曰日暮无人時便來長房如期便往公語/房曰見我跳入長房承其言誠跳即入壷矣乃見有楼五色重門左右)
(待者<折 t="33"/>數十人公曰我是仙人忝為天豊職而公多事統後見房不斈仙/道与一竿/竹遣長房乗之得㱕到家後投竹於葛陂中乃化為龍者矣)
　　　　　　　鄧城
鄧侯城壘漢江干自為深根百丗安不用三甥謀楚計臨
危方斍噬臍難(史記云昔鄧侯據鄧城其臣三甥謀曰君今地居楚/之上流方用而可㪯兵伐之不然必來/攻劉侯不)
(用其計後果𬒳楚王將兵伐鄧/而滅之悔不用三生之計也)驌驦
行行西至一荒陂因笑唐公不見機莫惜驌驦輸令尹漢
東宫闕早時㱕(楚囯有驌霜二馬左傳曰唐成公之馬融曰馬名/鴈似之也楚子常欲之唐公不与三年止之不得)
(㱕囯子常即余尹子<折 t="33"/>從者自竊馬与之唐成公乃得㱕囯/竊馬者謝之唐成公曰寡人之過彼物累身何愚至甚者也)栢舉
野田極目草茫茫吴楚交兵此路傍誰料五貟入郢後大
開陵寢撻平王(春秋云昔楚平王无道而趙相伍奢諌而𬒳誅并子/尚惟少子貟逃於吴後為吴相乃將兵伐楚楚平王)
(巳死昭王將兵戦子胥於此楚昭王軍敗伍子胥乃其郢圍昭王而開/平王墓出平王屍骸磓碎以報父兄之讎也後秦軍救楚子胥遂退也)
　　　　　　　緱山
緱山崗翠孕仙靈古栢新松滿洞馨借問吹笙王子晉定
從何處上　冥(史記曰昔周靈王太子名晋有非常之相好吹笙後/遊緱山夜翫月吹笙作鳯皇音鳯至王乃乗鳳昇仙)
(山在/洛陽)塗山
大禹塗山御座開諸侯玉帛走如雷扶風謾有專軍骨何
事兹晨最後來(昔夏禹帝娶塗山氏女為后乃与諸侯㑹<折 t="33"/>於此/燕樂唯有扶風氏待強而其最後至帝乃呵而煞)
(之使傳負以長戈断其囯也後魯公修造而掘得人脛骨一股車載之/而問孔子孔子曰此乃扶風氏脛骨也音扶風氏身長五丈持/諸)
(侯㑹於此<折 t="33"/>山朝禹帝帝怪其/後至而煞之於此今餘骨在也)豫州
䇿馬行行到豫州祖生寂寞水空流當時更有三年壽石
勒㝷爲闕下囚(晋史云祖逖者晋豫州刺史遇胡羯乱於中原祖/逖有當代之才在豫州治兵計方戦於石勒勒頻)
(敗兵因勢窮逃竄无路而或有妖星現於分野逖夜觀之乃嘆曰天下/欲使我守賊也而妖星現吾分野天若更与我三年壽我當生擒石勒)
(也是歲逖死石勒復盛而稱帝号後趙矣故燕公張<折 t="33"/>說才命/諭云當其時也天下与華夏兮何咎与戎羯兮何親此之謂也)
　　　　　　　　愽浪沙
羸正鯨吞六合秋削平天下擄諸侯山東不是无公子何
張良獨報讎(漢書曰張良家住韓囯代代<折 t="33"/>為韓相也秦始皇滅/囯而韓囯亦滅良時年/十九為囯報讎欲謀煞秦)
(皇良散家財結天㘭壯士募得三百餘人皆<折 t="33"/>豪俠之士於愽浪山候始皇/東遊於此山下過良乃与壯仕在山上墜石打始皇/車不中而中副)
(始皇怒使兵捜獲壯士而煞之張良乃逃走避難後遇黄石公<折 t="33"/>授良兵/法而佐漢王滅秦也當時山東六囯公子不少而无報讎之心唯良獨為)
(韓囯/者也)隴西
乗春來到隴山西隗氏城荒碧草齊好笑王元不量力凾
関那受一丸泥(後漢書曰時隴西太守隗囂<折 t="33"/>據隴西稱天子及光/武帝定天下而囂欲/降其日有謀臣王元乃說囂)
(曰可以將一丸泥東封凾開此乃万代一時也奈何欲降囂納王元之言/遂不/㱕光武光武乃使吴漢將兵伐之破而遂滅隗氏乃絶矣乃取隴)
(西路伐公孫述乃滅天下遂㱕光武定矣夫智小而言大者愚/也言弱而志強者賢也故君子不言言必有中苟言而似戲矣)
　　　　　　　　白帝城
蜀江一帶向東傾江上巍峩白帝城自古山河㱕聖主子
楊虚共漢家爭(後漢書曰王莽時蜀郡太守<折 t="33"/>公孫述字子楊乃武/帝龍興述/在蜀稱天子初有善相者謂述曰君若)
(據蜀尽十二年矣其妻問述述曰只十二年妻曰朝聞道夕死可矣况/十二年乎述納其言㪯号稱白帝乃遣王滿田戎將兵守/據荆門築)
(城守界号曰白帝<折 t="33"/>城今在破口夔州也光武遣吴漢將兵從隴山路入/蜀又使/岑彭將水軍從江陵上伐之岑彭大破田戎等於荆門煞之吴)
(漢破公孫述於新津天下遂定子楊乃公孫述也聖/生謂光武帝也謂公孫述虚共光武皇/帝爭戦也)灞岸
長安城外白雲秋蕭索悲風灞水流因想漢朝離乱
曰仲宣從此向荆州(魏史云王粲字仲宣長安人也有大才學後漢/末中原大/乱粲乃於灞水江岸嘆息遂乃南)
(行至荆州投江南太守劉表於表門下為上賔粲在/江南与表登樓宴樂乃作登樓賦思憶長安也巳)濮水
青春行役思悠悠一曲汀蒲􁀞水流正見塗中龜曵尾
令人特地感莊周(莊周賢釣於此水楚大夫上人徴之願以境内貴/之莊周但以持竿而釣略不願焉楚大夫又堅而)
(徴之莊周曰吾聞楚有神龜死巳三年王將龜骨衣巾箱中常<折 t="33"/>處庿堂/之上其龜寧死留骨處貴寧生曵尾塗中耳楚大夫曰寧生曵尾塗中也)
(莊周曰吾今曵尾塗中也故逺寵/辱之憂保全生之志實爲賢哉)魯城
魯公城闕巳丘墟荒草无由認玉除因笑臧孫才智少東
門鍾鼓祀鶢鶋(左傳曰臧孫有三不智作慮蕭<折 t="33"/>縱逆祀之鶢鶋鶢鶋/海中大鳥也伐/鍾鳴鼓而祀之孔子謂之不智君臣)
(門弱囯乃丘墟/卒致季氏之乱)房陵
趙王一旦到房陵國破家亡百恨増魂断叢臺㱕不得夜
來明月為誰昇(後語云趙王迁𬒳秦始皇使<折 t="33"/>王剪將兵伐趙滅其囯擄/趙王迁於房/陵囚也王𬒳囚每見月夜乃/悲恐思憶)
(本囯也初秦兵伐趙趙王使廉頗拒之趙王<折 t="33"/>有寵臣郭開与頗有隙乃/譛之王使樂乗代之頗恐奔魏後樂乗敗王乃使李牧將兵拒秦秦兵頻)
(敗秦乃隂使人多与趙王寵臣郭開金帛令改將開乃譛云李牧欲反/乃使趙䓗顔聚伐之牧不受譛王乃使巳斬牧秦始皇大發兵使王剪)
(將兵伐趙大破䓗等入邯鄲擄趙/王㱕秦囚將房陵矣趙氏遂絶矣)牛渚
温嶠南㱕輟棹晨燬牛犀渚照通津誰知万丈洪流下更
有朱衣躍馬人(東晋史云成帝時蘇峻反攻破都城<折 t="33"/>時武昌太守/温嶠斈兵勤王討蘇峻䓁賊㱕鎮武昌至牛渚灘治)
(舡水底常似有音樂之聲嶠乃以治水犀角照而看之其水深千万丈/明見底下有人騎馬來去或朱或紫也至夜嶠夢見有人謂嶠曰幽冥)
(有殊君何意相照也甚惡之/嶠舊有齒痛是如齒痛而卒)
　　　　　　　　廢丘山
此水雖非禹鑿開廢丘山下重縈迴莫言只解東流去
曽使章邯自殺來(漢史云項王兵入秦秦遣章邯將兵二十万拒項王於此/山下隔水而陣項王夜潜渡江烈陣而/進那不意項王)
(軍渡遂以二十万人倒戈而降後項王疑秦不/降乃詐而坑/之而不殺章邯邯之乃自殺矣)
　　　　　　　　朝歌
長嗟墨翟少風流急管繁絃似冦讎若解聞韶知肉味
朝歌欲到肯廻頭(史記云墨翟不好音樂常懷悲怨為少孤也行至朝歌/縣翟問左右曰此是何處也左右曰前至朝歌城也翟)
(乃廻車以其地名朝歌而不好樂也孔聖自大返有三月不知肉味為聞詔/戸之意重舜之王文也夫樂者正乎政治計𬒳囯風非怡情滛泆之宗也)
　　　　　　　　　谷口
一旦天眞逐水流虎爭龍戰爲諸侯子眞獨有煙霞趣
谷口耕鋤到白頭(漢朝之子真隠於此至老也夫隠逸者消声煙/水沌跡鋤耕雖无憂相之名自取夫車之至也)
　　　　　　　　武陵溪
一溪春水徹雲根流出桃花片片新若道長生是虚語
洞中爭得有秦人(史記云武陵溪水従桃源洞而流出在朗州也秦始皇/時滅六囯平天下勞役万姓北築万里長城民怨多逃)
(避入山或有逃人入此洞洞中多有桃樹无五榖逃人乃喫桃或因此得道/今傳桃源洞有仙謂秦人避秦乱得道今在也今武陵溪在朗州属荆南也)
　　　　　　　　流沙
七雄戈㦸亂如麻四海無人得坐家老氏却思天竺住
便將徐甲去流沙(七雄者後語云秦趙韓魏燕斉七囯並稱王各㪯兵甲/相持天下茫茫老子云中原兵革整乱惟思天竺可居)
(乃遂与徐甲遊天竺囯至流沙不知所/在矣左氏謂老子道人也徐甲弟子也)
　　　　　　　　大澤
白蛇初斷路人通漢祖龍泉血刃紅不是咸陽將瓦解素
靈那哭月明中(漢書云髙祖布衣時􁌏欲龍興之際當秦末䘮乱之/始有一大白蛇於大澤當路行人不得過有/人告)
(於髙祖髙祖乃提劒往而看之乃聳身縱毒髙祖乃舉如揮劒而斬之/其夜有素衣婦人於蛇死處哭之髙祖問何故哭之婦人曰吾子是白)
(龍也故秦氏欲滅其龍先現乃𬒳髙祖斬之音秦号金天氏乃金德王/属西方之位乃帝也漢髙祖乃火德王火属南方之位乃赤/帝也白)
(蛇死後秦遂滅於咸陽也素衣/謂白衣婦人也夜哭於蛇也)傅岩
岩前板築不求神方寸那希據要津自是武丁安寢夜
一宵宫裏夢賢人(史記云殷湯武帝夜子孫𬒳逆<折 t="33"/>臣作乱帝道/哀徴至武丁帝夜夢天賜与賢人於傅巖板築)
(求此人乃見一人姓傅名說形皃似夜夢中天賜者賢人乃載於車中而/㱕以/為上相說乃致治天下大定帝業復盛殷乃重興武丁曰和羮用)
(汝爲塩梅大川用汝為舟檝元旱用汝為霖雨乃傅說之賢治也故千/文云說感武丁謂傅說未逹感帝夢見也夫用賢者不問微賤然取艮)
(能祗於吕望興周百里霸/道皆因一箇以至窮隆也)澠池
日照荒城芳草新相如曽此挫強秦能令百二山河主便作
罇前擊缶人(後語云秦昭王強盛乃遣使命趙惠<折 t="33"/>王開㑹宴於/趙王祗欲不赴又/恐違秦王之命祗欲赴又恐秦王)
(擄入咸陽城乃与羣臣論之藺相如亷頗皆勸王令赴趙王乃令藺相/如為將將兵從王赴秦囯頗与羣臣送王至河臨别頗秦曰王赴秦往)
(返祗可三十日如三十日不㱕臣請立太子為王以絶秦望王許之便/行至㑹燕樂秦王曰寡人聞趙王善琴請鼔之趙王乃為秦王鼔琴送)
(酒秦御史乃書之相如耻之乃前曰趙王善鼓琴請秦王擊缶秦王怒/不許是日相如缶進秦王王不肯擊相如乃按劒曰五歩之内請秦王)
(辱相如請以頷血濺大王矣<折 t="33"/>秦王左右欲殺相如相如張目叱之左右/皆退秦王惧乃為/擊缶相如乃召趙御史亦書記某月曰秦王為趙王)
(擊缶秦羣臣日請以趙十五城為秦王壽相如曰亦請以咸陽爲趙王/壽秦終不能勝於趙趙立㦸投兵待秦秦亦不敢動旣趙㱕遂趙王以)
(相如勲大拜為<折 t="33"/>上卿似此謂相/如能為挫秦昭王為趙王/擊缶也)峴山
曉曰登臨感晉臣古碑零落峴山春松間殘露頻頻滴酷
似當初墮淚人(晋書羊祜字叔子位至三公後卒是日聞祜䘮者号/慟相撓民皆罷市㐮陽百姓常於峴山廼祜生平遊)
(憇之地祜樂山水每風景必造其山後民追念於彼建庿立碑歳時祀/焉杜預名曰墮淚碑民避其諱稱門戸為門屋改戸曹為辝曹其遺爱)
(有如/此者)四皓
四皓忘機飲碧松石岩雲電隱髙蹤不知俱出龍樓後多
在啇山第幾重(前漢書髙祖欲廢太子立戚夫<折 t="33"/>人之子趙王吕后曰/留侯張良善劃/計合召良至上曰今易太子君/不)
(可安枕髙卧也良曰臣難以口舌<折 t="33"/>爭也有能致四人在商山即東園/公綺里季夏黄公角里先生謂之四皓今令太子里書原札迎之迺至)
(士果見四人從太子眉髪皓曰衣冠甚偉上怪問曰各奏名姓上曰吾/求公䓁不至今從太子何也陛下䡖士臣䓁義不爱辱故隱今太子仁)
(敬天下莫不延頸而望上曰煩公調護太子遂出上目送之召戚夫人/指示曰吾欲易太子四人為輔/羽翼巳成欲難動也戚夫人流涕帝)
(為作楚歌其辝道震不能尽/錄不易太子者四皓之力也)滎陽
漢祖東征屈未伸滎陽失律紀生焚當時天下方龍戰誰
爲將軍作誄文(漢書云髙祖与項王戦敗乃是投滎<折 t="33"/>陽城𬒳項王/圍晝夜急攻之時髙/祖粮尽奔走无路計窮欲降)
(紀信曰臣形躰類王今信乗車夜出降楚必信之而抽軍旣東信出降/而/圍解王可突走㱕漢矣王納其言立令紀信出降楚王累解圍)
(祖乃奔走㱕漢㱕於王矣/信遂死矣今即用是此言)
胡曽詠史詩
此宋板詠史诗卷数與文獻
通考合與　四庫提要異昔
年從　文瀾閣鈔得一夲(不分/卷)诗
之次序及註皆與此不同盖别行
之本故卷首無序亦不載註者名
氏知此夲甚秘可寳已胡珽
