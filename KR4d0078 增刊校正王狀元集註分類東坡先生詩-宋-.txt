#+TITLE: 增刊校正王狀元集註分類東坡先生詩-宋-
#+DATE: 2016-06-11 12:24:40
#+SOURCE: github.com/kanripo/KR4d0078 master f3d02528                
増刋校正王狀元集註分類東坡先生詩姓氏
　　　　　　　狀元王公　十朋龜齡纂集
　　豫章黄氏(庭堅字魯直)東溪詩僧(祖可字/正平)
　　　　黄氏(少度)汪氏(洋字養源)
　　后山陳氏(師道字無己一字/履常号彭城居士)汪氏(革字信民)
　　　　陳氏(希仲)汪氏(彦章)
　　　　陳氏(元龍)汪氏(端本)
　　　　陳氏(體仁)季氏(錞字希聲)
　　　　陳氏(德溥)晁氏(冲之字/叔用)
　　　　潘氏(大臨字邠老)髙氏(荷字子勉)
　　　　潘氏(大觀字仲逹)韓氏(駒字子蒼)
　　　　謝氏(逸字無逸)楊氏(符字信祖)
　　　　謝氏(邁字㓜盤)夏氏(倪字均父)
　　　　洪氏(芻字駒父)蘄陽林氏(敏功字子仁)
　　　　洪氏(朋字龜父)林氏(敏修字子敬)
　　　　洪氏(炎字玉父)林氏(子來)
　　　　饒氏(節字德操)林氏(明仲)
　　臨安李氏(堯祖字唐卿)林氏(致約)
　　　　李氏(彭字商老)何氏(覬字人表)
　　　　李氏(厚字德載)眞隱詩僧(善權字巽中)
　　　　徐氏(俯字師川)曽氏(公衮)
　　　　徐氏(持晦)秦氏(少儀)
　　苕溪胡氏(仔)蘇氏(養直)
　　　　胡氏(邦衡)元氏(不伐)
　　西蜀趙氏(夔字堯卿前/知榮州)西蜀孫氏(淖字瞻民)
　　西蜀趙氏(次公字彦材)孫氏(子尚)
　　　　趙氏(若拙)崔氏(肅之)
　　　　趙氏(元序)賈氏(巖老)
　　建安劉氏(子翬字彦冲号/屏山先生)薛氏(士昭)
　　　　劉氏(珙字共父)薛氏(元肅)
　　　　沈氏(敦謨)萬氏(先之)
　　　　曹氏(夢良)萬氏(申之)
　　　　程氏(縯字季長)萬氏(大年)
　　　程氏(天祐)永嘉甄氏(雲卿)
　永嘉丁氏(鎭叔)龔氏(實之)
　　　丁氏(惠安)芮氏(國器)
　漢陽張氏(拭字欽夫号/南軒先生)馮氏(方字圎仲)
　歷陽張氏(孝祥字安國号/于湖居士)喻氏(叔竒)
　永嘉張氏(器先)毛氏(叔度)
　　　呉氏(憲)朱氏(邦翰)
　　　呉氏(季南)永嘉項氏(用中)
　　　呉氏(明可)西蜀宋氏(援字正輔)
　　　呉氏(少雲)宋氏(彦材)
　永嘉孫氏(彦忠)周氏(成祖)
　　　　　鹿氏(伯可)永嘉葉氏(思文)
　　　　　師氏(尹字民瞻)葉氏(堯卿)
　　　　　任氏(居實字文孺)
　　　　　傅氏(藻字薦可撰紀年)
　　東萊吕氏(祖謙字伯恭分詩門類)
　　　　　王氏(直方字立之)
　　　　　王氏(性之)
　　永嘉王氏(十朋字龜齡集百家註)
　　　　　王氏(壽朋字夢齡)
　　　　　王氏(百朋字昌齡)

増刋校正王狀元集註分類東坡先生詩姓氏
増刋校正王狀元集註分類東坡先生詩目録
　宋禮部尚書端明殿學士兼侍讀學士贈太師謚文忠公蘇
第一卷
　紀行
　　詩九十一首
　　　奉詔減決囚禁記所經歷
　　　太白山下早行至横渠鎭
　　　行至磻溪未明
　　　自磻溪憇翠麓亭
　　　自平陽宿南山蟠龍寺
　　　懷賢閣
　　　李節推留風水洞見待
　　　風水洞二首和李節推
　　　新城道中二首
　　　別黄州
　　　過淮
　　　過江夜行武昌山上聞黄州鼔角
　　　自興國往筠宿石田驛南野人舎
　　　將至筠寄三猶子遲适逺
　　　端午遊眞如遲适逺從
　　　雪中過淮謁客回作二首
　　　築髙麗亭館一絶
　　　過密州次韻趙明叔喬禹功
　　　再過常山和昔年留別再過超然臺贈霍守
　　　相視新河次張秉道韻泛頴
　　　淮上早發　宿泗間次張天驥舊韻
　　　自廣陵召還汶公乞詩復用前韻三首
　　　臨城道中作　過湯隂市得豆麥粥
　　　過髙郵亭寄孫君孚　泊金陵得泉公書
　　　慈湖峽阻風五首　過廬山下
　　　西江　𥘉入贛過惶恐灘
　　　過大庾嶺　宿建封寺三首
　　　舟行至清逺縣見顧秀才
　　　發廣州　𥘉到惠州
　　　謫海南作詩示子由
　　　行瓊儋間肩輿坐睡夢中得句
　　　次前韻寄子由　澄邁驛通潮閣
　　　六月二十日夜渡海　自雷適廉宿浄行院
　　　藤州江上夜起對月　將至廣州寄邁迨二子
　　　余昔過嶺而南題詩龍泉鍾上
　　　過嶺二首　鬱孤臺
　　　䖍州守倅見和復次前韻
　　　𥘉發嘉州　過宜賔
　　　夜泊牛口　牛口見月
　　　戎州　泊南井口期任遵聖
　　　入峽　遊三遊洞
　　　再賦二首　出峽
　　　荆州十首　浰陽早發
　　　白塔鋪歇馬　壽陽岸下
　　　過范縣訪徳孺　𥘉貶英州贈馬夢得
　　　夜雨宿浄行院　過海得子由書
卷之二
述懐
　　詩六首
　　　秋懷二首　次韻子由述懷四絶
　詠史
　　詩八首
　　　和劉道原詠史　王莽
　　　董卓　八陣圗
　　　開元遺事三首　戲作賈梁道
　懐古
　　詩二首
　　　襄陽樂　朱亥墓
　古跡
　　詩三十七首
　　　鳯翔八觀(石鼔/咀楚文/王維呉道子畫)
(塑維摩像/東湖/眞興寺閣)
(李氏園/秦穆公墓)
　　　濠州七絶(塗山/彭祖廟/逍遥臺/觀魚臺)
(虞姬墓/四望亭/浮山洞)
　　　遊東西巖　䖍州八境圗八首
　　　王齊萬寓居武昌劉郎洑
　　　金山妙髙臺　鬱孤臺
　　　廉泉　塵外亭
　　　天笁寺　碧落洞
　　　白水山佛迹巖　嚴顔碑
　　　諸葛鹽井
　　　過巴東聞萊公遺迹　隆中
時事
　詩二首
　　聞黄河巳復北流二首
卷之三
宫殿
　詩十七首
　　將如終南太平宫讀書洞霄宫
　　祭太一和韓川韻四首
　　次韻子由五月一日同轉對
　　次韻王晉卿上元侍燕端門
　　次韻蔣頴叔錢穆父從駕景靈宫二首
　　次韻蔣頴叔二首(扈從景靈宫/凝祥池)
　　上元侍飲樓上三首　永安宫
　　渚宫
省宇
詩八首
　　次韻張昌言給事省宿和三舎人省上
　　次韻劉貢父省上　再和
　　和子由省宿致齋三首直玉堂詔賜官燭法酒
陵廟
詩四首
　　白帝廟　神女廟
　　黄牛廟　頴大夫廟
墳塋
　詩三首
　　同年程德林求先墳二首(思成堂/歸眞亭)
　　葉待制求先墳永慕亭
居室
　詩十四首
　　和蔡景繁海州石室
　　過建昌李野夫公擇故居
　　遷居
　　白鶴峯新居欲成夜過西鄰翟秀才二首
　　次韻子由所居六詠
　　遷居之夕聞鄰舎兒誦詩
　　新居　貧家浄掃地
堂宇
　詩四十一首
　　中隱堂五首　避丗堂
　　秀州僧本瑩静照堂　石蒼舒醉墨堂
　　次韻子由緑筠堂　傅堯俞濟源草堂
　　越州張中舎壽樂堂　海㑹寺清心堂
　　刁同年草堂
　　　平山堂次王居卿祠部韻
　　　蘇州姚氏三瑞堂　西齋
　　　張安道樂全堂　張寺丞益齋
　　　杜介熈熈堂　鄆州新堂月夜二首
　　　雪齋　王鞏清虚堂
　　　趙閱道髙齋　南堂五首
　　　陶子駿佚老堂二首　溪隂堂
　　　登州孫氏松堂
　　　與趙陳同過歐陽叔弼小齋
　　　谷林堂　衆妙堂
　　　景德寺榮師湛然堂
　　　寒食與器之游寂照室
　　　張競辰永康所居萬卷堂
　　　劉壯輿長官是是堂　歐陽永叔至喜堂
卷之四
城郭
　　詩二首
　　　石鼻城　芙蓉城
　壁塢
　　詩二首
　　　郿塢　寄題刁景純藏春塢
　田圃
　　詩八首
　　　東坡八首
　宗族
　　詩五首
　　　小兒　姪安節逺來夜坐三首
　　　冬至日贈安節
　婦女
　　詩十一首
　　　薄命佳人　於潜女
　　　錢安道席上令歌者道服
　　　朝雲　與數客野歩求觀林氏
　　悼朝雲　昭君村
　　趙成伯家麗人　戲贈田辯之琴姬
　　韓康公坐上侍兒求書扇二首
仙道
　詩十六首
　　次韻回先生三首　張先生
　　三朶花　贈梁道人
　　贈李道士　送喬仝寄賀君六首
　　夢與人論神仙道術　安期生
　　過安樂山
釋老上
　　詩四十首
　　　記呉道子畫佛滅度　讀道藏
　　　成都進士杜暹出家　過永樂文長老巳卒
　　　題雲闍梨壁　僧惠勤𥘉罷僧職
　　　贈上天笁辯才師　次韻僧潜見贈
　　　書黁公詩後
　　　繼子由頌石臺長老二首
　　　次韻樂著作天慶觀醮次韻荅寳覺
　　　玉帶施元長老二首　送金山郷僧歸蜀開堂
　　　龜山辯才師　就僦蒜山松林中卜居
　　贈常州報恩長老二首
　　參寥得智果院分韻得心字
　　　送小夲禪師赴法雲　留別蹇道士拱辰
　　　贈月長老　送芝上人遊廬山
　　　見長蘆夫禪師三首　贈清凉寺和長老
　　　贈蒲澗長老　寄鄧道士
　　次韻定慧欽長老見寄八首
　　　過逍遥堂何道士宗一問疾
卷之五
釋老下
　詩十六首
　　　呉子野絶粒不睡　和合浦愈上人留題
　　　贈龍光長老　乞數珠贈南禪湜老
　　　再用數珠韻贈湜長老
　　　重賦數珠督南禪和二首
　　　清都觀謝道士求詩　贈詩僧道通
　　　次舊韻贈清凉長老　荅徑山長老
　　　贈曇秀
　　　過楊州壽寧文覺顯公房
　　　送佛靣拄杖與羅浮長老
　　　贈䖍州慈雲寺鑒老　碣石菴寄贈湛庵主
　寺觀
　　詩五十九首
　留題延生觀後山上小堂
　樓觀
　自清平鎭遊南山十一首(樓觀/五郡/授經臺)
(大秦寺/餘見别卷)
　遊金山　甘露寺
　遊靈隱寺
　雨中遊天笁靈感觀音院
　宿臨安浄土寺　自浄土寺歩至功臣寺
　報本禪院文長老方丈　獨遊冨陽普照寺
　自普照遊二菴
　佛日山榮長老方丈五絶
　　宿海㑹寺　夜至永樂文長老院
　　虎丘寺　同柳子玉遊鶴林招隱
　　遊鶴林招隱二首　書普慈長老壁
　　書焦山綸長老壁
　　與毛令方尉遊西菩提寺二首
　　留題石經院三首　遊浄居寺
　　宿黄州禪智寺一絶　定惠院寓居月夜偶出
　　次韻前篇　安國寺浴
　　遊武昌寒溪西山寺　顒師開嘯軒
　　雪後到乾明寺遂宿　宿圎通禪院
　　石塔寺　月華寺
　　　南華寺　峽山寺
　　　廣州蒲澗寺　遊博羅香積寺
　　　與正輔遊香積寺　次韻劉湜峽山寺見寄
　　　入寺　留題顯聖寺
　　　留題仙都觀　過木櫪觀
　　　留題峽州甘泉寺　寄題淸溪寺
　　　雙鳬觀　次周燾韻
　　　題惠州靈惠院
卷之六
　塔
　　詩四首
　　　泗州僧伽塔　北寺悟空禪師塔
　　　遊靈隱髙峯塔　屈原塔
　節序
　詩四十三首
　　　四時詞四首　新年五首
　　　次韻楊襃早春　次韻元日立春三首
　　　元日次韻張子野見和七夕
　　　元日過丹陽寄魯元翰次韻劉景文路分上元
　　　次韻曽仲錫元日見寄上元夜
　　　上元夜過赴儋守召獨坐有感
　　　追和戊寅上元　元夕夜遊
　　　春日　和子由寒食
　　　寒食雨二首　送春
　　　三月二十九日二首　首夏官舎郎事
　　　次韻朱光庭𥘉夏　上巳與老符秀才飲
　　　七月五日二首　九日次韻王鞏
　　　次韻蘇伯固主簿重九九日次定國韻
　　　丙子重九二首
　　　歳暮思歸寄子由弟三首(餽歳/别歳/守歳)
　　　除夜宿常州城外二首
　夢
　　詩十首
　　　石芝(并引)記夢回文二首
　　　秦少游賀劉發首薦次韻
　　　金山夢中作　記夢
　　　夜夢
　　　夢蘇伯固手持乳香嬰兒
　　　夢中作寄朱行中　夢雪
　月(星河附)
　詩十七首
　　　與述古有美堂乗月夜歸
　　　中秋月三首　中秋見月寄和二首
　　　十月十五觀月黄樓席上次韻
　　　臺頭寺歩月得人字
　　　趙德麟餞飲湖上舟中對月
　　　酒醒歩月理髮而寢　江月五首
　　　妬佳月　夜行觀星
卷之七
　雨雪
　　詩四十六首
　　　九月微雪懷子由弟二首
　　　病中大雪荅虢令趙薦
　　　追和子由洛下所寄五首
　　　立秋日檮雨宿靈隱寺
　　　癸丑春分後雪　有美堂暴雨
　　　和柳子玉喜雪　雪後至臨平見陳尉列
　　　雪後書北臺壁二首　謝人見和前篇二首
　　　次韻章傳道喜雨　雪夜獨宿柏山庵
　　　除夜大雪元日早晴遂行
　　　大雪懷東武園亭寄孔周翰
　　　次韻李公擇以詩相迎二首
　　　和田國博喜雪　祈雪霧猪泉贈舒堯文
　　　次韻舒堯文祈雪霧猪泉
　　　荅郡中同僚賀雨　蔡州道上遇雪二首
　　　次韻乆旱巳而甚雨三首
　　　過萊州雪後望三山　次韻王覿正言喜雪
　　　次韻朱光庭喜雨　次韻張昌言喜雨
　　　微雪與子由再飲淸虚堂
　　　次韻毛滂法曹感雨　聚星堂雪
　　　禱雨張龍公旣應次韻劉景文
　　　用前韻作雪詩留景文
　　　和劉景文雪　次韻陳履常雪中
　　　江上值雪効歐陽體　大雪獨留尉氏
　風雷
　詩八首
　　　將至渦口遇風留宿
　　　發洪澤中塗遇大風復還
　　　十月六日記所見　天目山上不聞雷震
　　　大風留金山兩日　舶趠風
　　　迨作淮口遇風戲用其韻
　　　次韻王郎子立風雨有感
　山岳
　詩三十六首
　　　出潁口𥘉見淮山　龜山
　　　登玲瓏山　宿九仙山
　　　廬山五詠(盧敖洞飲酒臺聖燈巖三泉障日峯)
　　韓太祝送遊太山　登雲龍山
　　　與客遊道埸何山得鳥字
　　　𥘉入廬山三首　贈柬林揔長老
　　　題西林壁
　　　廬山二勝(開先漱玉亭/栖賢三峽橋)
　　　木山(梅聖俞/次韵)
　　　次韻王忠玉遊虎丘三絶
　　　上巳遊塗山荆山記所見
　　　靈隠前一首贈唐林夫同正輔表兄遊白水山
　　　次韻正輔同遊白水山　江上看山
　　　巫山　峴山
　　　萬山　驪山
　　　驪山絶句三首
卷之八
　江河
　　詩十首
　　　　湯村開運盬河雨中督役
　　　　河復　百歩洪二首
　　　　江漲用過韻　連雨江漲二首
　　　新灘　新灘阻風
　　　漢水
　湖
　　詩二十六首
　　　次韻子由柳湖感物
　　　和蔡凖郎中見邀遊西湖三首
　　　夜泛西湖五絶　湖上夜歸
　　　寒食未明至湖上　懷西湖寄晁美叔同年
　　　去杭州十五年復遊西湖
　　　次韻劉景文周次元遊西湖
　　　次韻荅王忠玉
　　　次韻曹子方雪中遊西湖
　　　次韻仲殊雪中遊西湖二首
　　　西湖戲作
　　　西湖成趙德麟見懷次韻
　　次韻趙德麟見懐絶句
　　再次韻趙德麟新開西湖
　　許州西湖　西湖絶句
泉石
　詩三十一首
　　磻溪石　周公廟後潤徳泉
　　調水符　和子由木山引水二首
　　焦千之求惠山泉詩　韓子華石淙莊
　　虎跑泉　留別雩泉
　　浚井　過温泉
　　戲徐凝瀑布詩　楊康公有石如醉道士
　　　取彈子渦石飬石菖蒲
　　　文登白石遺梅子明次韻
　　　和楊次公惠徑山龍井水
　　　雙石　以仇池石借王晋卿
　　　王晉卿欲奪海石復次前韻
　　　以石易畫晉卿難之復次韻
　　　次韻滕大夫三首(雪浪石同前沈香石石芝)
　　　壷中九華　詠湯泉
　　　鑿井遇磐石石盡得泉泂酌亭
　　　和壷中九華詩韻　蝦蟆培
　　　荆門惠泉
　溪潭
　　詩十首
　　　留題仙遊潭中興寺　仙遊潭五首
　　　六和寺冲師閘山溪爲水軒
　　　故周茂叔先生濂溪　次韻陳履常張公龍潭
　　　江郊
卷之九
　池沼
　　詩三首
　　　題興州晁太守新開古東池
　　　道者院池上作　和宋肇遊西池次韻
　舟楫
　　詩二首
　　　七月一日出城舟中苦熱
　　　舟中夜起
　橋梁
　　詩三首
　　　海神廟板橋不果遷　兩橋(東新橋西新橋)
　樓閣
　　詩二十七首
　　　吉祥寺僧求閣名　望湖樓醉書五絶
　　　宿望湖樓再和　望海樓晚景五絶
　　　李公擇求黄鶴樓詩　南寺千佛閣
　　　法惠寺横翠閣　聚逺樓三首
　　　九日黄樓作
　　　過賈牧水閣見其子三首
　　　蔡景繁官舎小閣　寓居合江樓
　　　和黄秀才鑒空閣　留獨秀峯
　　　犍爲王氏書樓
　亭榭
　　詩四十五首
　　　次韻劉京兆石林亭
　　　和劉長安題薛周逸老亭
　　　姚氏山亭　招隱亭
　　　凌虚臺　孫莘老求墨妙亭詩
　　　天慶觀園亭道士乞名與詩
　　　於潜令刁同年野翁亭僧淸順新作垂雲亭
　　　東陽水樂亭　李行中醉眠亭三首
　　　次韻陳海州乗槎亭　登常山絶頂廣麗亭
　　　種徳亭　城南縣尉水亭得長字
　　　遷居臨臯亭　徐大正閑軒
　　　泗州蕭淵東軒二首　劉乙新作射亭
　　　留題蘭臯亭　南都妙峯亭
　　　壽星院寒碧軒　西湖壽星院此君軒
　　　次韻林子中蒜山亭　再和并荅楊次公
　　　次韻劉景文登介亭
　　　袁公濟和登介亭詩復次韻荅之
　　　閱丗亭詩贈任仲微　浴日亭
　　次韻子由三首(東亭/東楼/椰子冠)
　　望夫臺　阮籍嘯臺
　　陳徳任占山亭二首　寄傲軒
　　薝蔔亭醉題　望湖亭
　　　次韻半山亭　和廬仙芝上人竹軒
　　觀臺
卷之十
　園林
　　詩五十七首
　　　和子由園中草木十一首
　　　新城陳氏園次晁𥙷之韻
　　　和文與可洋州園池三十首
(湖橋/横湖/書軒/冰池/竹塢)
(荻蒲/蓼屿/望雲楼天漢臺/待月臺)
(二樂榭/灙泉亭/吏隱亭/霜筠亭無言亭)
(露香亭/涵虚亭/溪光亭/過溪亭/披錦亭)
(禊亭/菡蓞亭/荼䕷洞篔簹谷/寒芦港)
(野人廬/此君庵/金橙徑/南園/北園)
　　　和孔密州五絶
(見邸家園留題/春歩西園見寄東欄梨花)
(和流杯石上草書小詩/堂後白牡丹)
　　　司馬君實獨樂園　滕縣時同年西園
　　　寄題梅宣義園亭　三月二十日開園三首
　　　小圃五詠(人參/地黄/枸𣏌/甘菊/薏苡)
　果實
　　詩九首
　　　送鄭户曹賦席上果得榧子
　　　食柑　橄欖
　　　次韻曽仲錫食蜜漬生荔枝
　　　再和曽仲錫荔枝
　　　次韻劉燾撫句蜜漬荔枝
　　　𥘉食荔枝　荔枝歎
　　　食荔枝二首　廉州龍眼質味殊絶
　　　荅晉卿傳柑
　燕飲上
　　詩二十七首
　　　微雪南谿小酌至晚　陪歐陽公燕西湖
　　　用前韻求述古移厨　飲湖上𥘉晴後雨二首
　　　與臨安令宗人同年劇飲
　　　述古召飲介亭以病先起
　　　重九亦以病不赴述古㑹
　　　次韻述古過周長官夜飲
　　　述古以詩見責屢不赴㑹
　　　和王蘇州侍太夫人觀燈之什不及赴此㑹二首
　　　金山寺與栁子玉飲醉書其壁
　　　蘇州閭丘江君二家雨中飲酒二首
　　　聞喬太博換左藏知欽州以詩招飲
　　　與梁左藏㑹飲傳國博家
　　　約公擇飲是日大風　座上賦戴花得天字
　　　夜飲次韻畢推官
　　　聞李公擇飲傳國博家大醉二首
　　　月夜與客飲酒杏花下陳州與文郎逸民飲別
　　　與潘三失解後飲酒　二月三日點燈㑹客
　　　與歐育等六人飲酒
卷之十一
燕飲下
　詩十七首
　　　次韻王定國謝韓子華過飲
　　　次韻韓康直置酒見留
　　　次韻王定國㑹飲清虚堂
　　　與莫同年雨中飲湖上
　　　次韻詹適宣德小飲巽亭
　　　次韻劉景文西湖席上
　　　次韻督兩歐陽破陳酒戒
　　　勸陳履常飲　以病在告獨酌
　　　獨酌試藥玉滑盞有懷諸君子
　　　竹間亭小酌懷叔弼季黙
　　　次韻張朝奉仍招晚飲次韻錢穆父㑹飲
　　　立春日小集戲李端叔用過韻冬至與諸生飲
　　　小飲公謹舟中　與閑山居士小飲
　試選
　　詩八首
　　　監試呈諸試官　試院煎茶
　　催試官考校戲作
　　復登望海樓和前韻五首
書畫上
　詩六十三首
　　和子由論書　和人求筆跡
　　過廣愛寺三首
　　荅李頎秀才以畫山見寄
　　栁氏二外甥求筆跡二首
　　贈冩眞何充秀才
　　次韻周邠鴈蕩山圗二首
　　書韓幹牧馬圗　章質夫寄惠崔徽眞
　　韓幹十四馬　贈冩御容妙善師
　　續麗人行
　　鮮于子駿見遺呉道子畫
　　李思訓畫長江絶島圗
　　陳季常所蓄朱陳嫁娶圗
　　郭祥正家醉畫竹石壁上
　　髙郵陳直躬處士畫鴈二首
　　雍秀才畫草蟲八物(促織/蟬/蝦蟇蜣蜋)
(天水牛/蠍虎/蝸牛/鬼蝶)
　　王伯􁧑所藏趙昌畫四首(梅花黄葵芙蓉山茶)
　　墨花　書文與可墨竹
　　　虢國夫人夜遊圗　題文與可墨竹
　　　趙令晏崔白大圗幅徑三丈
　　　書李伯時所藏韓幹馬郭熈畫秋山平逺
　　　書晁𥙷之所藏與可畫竹三首
　　　書李丗南所畫秋景二首
　　　書鄢陵王所畫折枝二首
　　　次韻米黻二王書跋尾二首
　　　郭熈秋山平逺二首
　　　謝賜燕并御書進詩一首
　　　書艾宣畫四首(竹鶴杏花白鷴黄精鹿蓮龜)
　　　次韻魯直畫馬試院中作
　　柏石圗
　　　和王晉卿題李伯時畫馬
　　書歸去來陽関二圗後二首
　　　戲書伯時畫御馬好頭赤
卷之十二
書畫下
　詩五十一首
　　　題李伯時畫琴鶴圗二首
　　　書王定國所藏煙江疊嶂圗
　　　王晉卿所藏著色山二首
　　　次韻王晉卿和煙江疊嶂圗
　　書王晉卿畫著色山二首
　　書王子敬帖絶句
　　書宗少文一筆畫　書渾令公宴魚朝恩圖
　　次韻王晉卿畫山水二首
　　又書王晉卿畫四首(山隂陳迹/雪谿乗興)
(四明狂客/西塞風雨)
　　題王晉卿畫後
　　次韻子由晉卿所和畫山水二首
　　六觀堂老人草書　閻立本職貢圗
　　和叔盎畫馬次韻　書晁說之考牧圗後
　　書丹元子所示李太白眞
　　題毛女眞
　　書清汶老所傳秦湘二女圗
　　次韻李端叔鴛鴦竹石圗
　　子由新修龍興寺呉畫壁
　　題過所畫枯木竹石三首
　　和曹子方歐陽晦夫畫茅菴
　　書韓幹二馬
　　王晉叔所藏畫跋尾五首(徐熈杏花趙昌四季)
　　韋偃牧馬圗　李亮功舊隱宅圗
　　畫車詩二首
　　宋復古畫瀟湘晚景圗三首
　　題黄筌畫翎毛花蝶二首
　　申王畫馬圗　書伯時所畫王摩詰
　　邢房悟前生圖
筆墨
　詩九首
　　次韻荅舒教授觀余所藏墨
　　贈潘谷　孫莘老寄墨四首
　　歐陽季黙以油煙墨見餉
　　明日復以大魚爲餽　謝宋漢傑送李承晏墨
硯
　詩八首
　　龍尾硯歌
　　以銅劒易張幾仲龍尾子石硯
　　張作詩送硯反劒乃和歸劒
　　眉子石硯歌　和范子功月石硯屏
　　次韻范純父涵星硯月石風林屏
　　龍尾石硯寄猶子逺　驪山沉泥硯
音樂
　詩十一首
　　宋叔逹家聽琵琶　古纏頭曲
　　聽僧昭素琴　聽賢師琴
　　潤州甘露寺彈筝　破琴
　　聽武道士彈賀若
　　九月十五日觀月彈琴西湖
　　缾笙　次韻子由彈琴
　　舟中聽大人彈琴
卷之十三
器用
　詩十首
　　次韻栁子玉二首(地炉/𥿄帳)
　　荅胡穆秀才遺古劒器無錫道中賦水車
　　以雙刀遺子由有詩次韻
　　鐵拄杖
　　　觀杭州鈐轄歐育刀劒戰𫀆
　　　送竹几與謝秀才　秋詠石屏
　　　和張耒髙麗松扇
　燈燭
　　詩三首
　　　祥符寺九曲觀燈
　　　上元過祥符僧房無燈火
　　　次韻頴叔觀燈
　食物
　詩五首
　　　和黄魯直食筍次韻
　　攜白酒魲魚過詹史君食冷陶
　　　狄韶州煑蔓菁蘆菔羹
　　　玉糝羮
　　　山中笋出戲語器之同參玉板長老
　酒
　詩十二首
　　　送碧香酒與趙明叔教授
　　　趙旣見和復次韻荅之
　　　趙往莒縣還以一壷遺之
　　　送錢道士酒二壷　新釀桂香酒
　　　惠守詹君見和復次韻
　　薄薄酒二首　眞一酒
　　嘗天門冬酒二首　竹葉酒
茶
　詩十二首
　　月兎茶　佛舎飲茶戲作
　　和錢安道寄惠建茶　和蔣夔寄茶
　　惠山謁錢道人烹小龍團登絶頂望太湖
　　以大龍團報垂雲新茶
　　次韻荅程朝奉謝送新茶
　　次韻曹輔寄壑源試焙新芽
　　種茶　汲江煎茶
　　　　送南屏謙師　又贈老謙
　禽
　　詩十三首
　　　僧爽白雞　五禽言五首
　　　　異鵲　鶴歎
　　　　五色鵲　巫山廟烏
　　　　野鷹來　食雉
　獸
　　詩四首
　　　　竹􁊓　烏觜
　　　　涪州得山胡　仙都觀鹿
　蟲
　　詩二首
　　　　蠍虎
　魚
　　詩六首
　　　　渼陂魚　次韻潜師放魚
　　　　戲作鮰魚　戲作放魚
　　　　復次放魚前韻　鯿魚
　竹
　　詩三首
　　　於潜僧竹筠堂　次韻劉貢父西省種竹
　　　此君軒
木
　　詩十一首
　　　塔前古檜
　　　王復秀才所居雙檜二首
　　　種松得徠字　戲作種松
　　　萬松亭　和趙貺栽檜
　　　杜輿秀才學種松法二首
　　　種稺栝禮曹北垣下　宥老楮
卷之十四
　花
　　詩七十九首
　　　吉祥寺賞牡丹　和陳述古拒霜花
　　　吉祥寺花將落而述古不至
　　述古明日即來復用前韻
　　李鈐轄座上分題戴花　陌上花三首
　　和述古冬日牡丹四首　次韻刁景純賞瑞香花
　　　天笁山送桂花分贈元素
　　謝郡人田賀二生獻花　惜花
　　玉盤盂二首
　　留別釋迦院牡丹呈趙倅
　　次韻李公擇梅花　梅花二首
　　　定惠院海棠　雨中看牡丹三首
　　　岐亭道上見梅花　紅梅三首
　　　問大治長老乞桃花茶栽
　　　和秦太虚梅花　再和潜師
　　　海棠
　　　玉堂栽花周正孺有詩次韻
　　　和王晉卿送梅花
　　　垂雲花開荅順闍梨以詩見招
　　　菩薩寺南漪堂杜䳌花題楊次公春蘭
　　　題次公蕙
　　　次韻錢穆父紫薇花二首
　　次韻楊公濟秦議海花十首
　　再和楊公濟梅花十絶　㯶筍
　　眞覺院瑞香花　臘梅一首贈趙景貺
　　贈朱遜之　次韻同賞田曹梅花
　　三月二十日多葉杏開　松風亭下梅花盛開
　　再用前韻　花落復次韻
　　次韻程正輔江行見梅花
　　和子由石菖蒲忽生九花
　　次韻子由月季花再生贈嶺上梅
　　净土院觀牡丹　三蕚牡丹
　　雨中賞牡丹　山茶
菜
　　詩五首
　　　春菜　元脩菜
　　　雨後行菜　和子由種菜乆旱不生
　　　煑菜
菌蕈
　　詩一首
　　　與參寥師行園中得黄耳蕈
卷之十五
投贈
　　詩二十七首
　　　贈孫莘老七絶　至秀州贈錢端公安道
　　　贈治易僧智周　除夜病中贈叚屯田
　　　喬太博見和復次韻荅之
　　　二公再和亦再荅之　贈王仲素寺丞
　　　贈寳覺長老　贈惠山僧惠表
　　　贈錢道人　贈黄山人
　　　贈袁陟　贈章黙
　　　贈葛葦　贈王寂
　　　贈杜介　慶源宣義王文求紅帶
　　　贈王子直秀才　贈鄭清叟秀才
　　　贈嶺上老人　贈楊耆
　戲贈
　　詩三十二首
　　　戲子由　鹽官部役戲呈同事
　　　將之湖州戲贈莘老　戲贈
　　　戲贈賈収秀才三首　戲魯少卿二首
　　　張子野年八十五尚聞買妾
　　　戲錢道人雨絶　贈張刀二老
　　　戲毛國華長官　戲喬太博飲客
　　　戲問辯才法師復歸上天笁
　　　夜過舒堯文戲作　戲作陳孟公詩
　　　戲徐君猷孟亨之不飲酒
　　　戲子由五首　戲周正孺二絶
　　　戲用晁𥙷之韻
　　　東川清絲寄魯冀州戲贈
　　　章質夫送酒書至而酒不逹戲作小詩問之
　　　作六蟲篇荅南禪長老戲孫公素
　　　和趙成伯兼戲禹功
卷之十六
簡寄
　　詩五十九首
　　　鄭州別後馬上寄子由
　　　病中聞子由得告不赴三首
　　　和子由苦寒見寄　將往終南和子由見寄
　　　華隂寄子由　次韻柳子玉見寄
　　　和子由𥘉到陳州見寄二首
　　　𥘉到杭州寄子由二絶　和劉道原見寄
　　　和劉道原寄張師民
　　　是日宿水陸寺寄北山清順僧二首
　　　用和人求筆跡韻寄莘老
　　　寄劉孝叔　寄吕穆仲寺丞
　　　寄黎眉州　代書荅梁先
　　　次韻舒教授寄李公擇作詩寄王晉卿
　　　罷徐州往南京馬上走筆寄子田五首
　　　過淮三首贈景山兼寄子由
　　　寄浄慈夲長老
　　　次韻和劉貢父登黄樓見寄并寄子由二首
　　　今年正月十四日與子由別於陳州五月子由復
　　　至齊安未至以詩迎之
　　　曉至巴河迎子由　陳季常見過三首
　　　𥘉秋寄子由　寄蘄簟與蒲傳正
　　　寄怪石石斛與魯元翰寄呉德仁兼簡陳季常
　　　謝王澤州寄長松兼簡張天覺二首
　　　寄蔡子華　和錢四寄其弟龢
　　　次韻謝趙景貺陳履常見和兼簡歐陽叔弼兄弟
　　　召還至都門先寄子由
　　　次韻穆父烏上寄頴叔二首
　　　寄餾合刷餅與子由　寄虎兒
　　　桄榔杖寄張文潜　聞正輔將至以詩迎之
　　　再和　夜坐違曉寄子由
　　　得邁寄書酒用過韻寄子姪
　　　渝州寄王道矩　和寄夫選官長
　　　和子由除日見寄
　懷舊上
　　詩二十三首
　　　和子由澠池懷舊　曽氏閣懷趙薦
　　　宿餘杭法喜寺懷孫莘老
　　　看月懷子由并崔賢良
　　　常潤道中有懐錢塘寄述古五首
　　　捕蝗至浮雲嶺山行疲苦有懷子由弟二首
　　　宿逍遥堂追感前約二小詩
　　　和子由㑹宿兩絶
　　　六年正月二十日復出東門仍用前韻
　　　岐亭五首
　　　西太一見荆公詩偶次其韻二首
卷之十七
懐舊下
　　詩十三首
　　　武昌西山　再用前韻
　　　次韻子由與孔常父唱和詩
　　　圉空和都㕔舊題呈二通守(前詩/今和)
　　　和唐彦猷詩送其子埛二首
　　　感舊
　　　東堂次諸公舊詩韻三首
　　　遇定國有感　憶中和堂
　㝷訪
　　詩十七首
　　　遊孤山訪惠勤惠思二僧
　　　李𣏌見和復用前韻荅之
　　　再和　湖上㝷周李二君不見
　　　九日㝷臻闍梨遂泛舟至懃師院二首
　　　過雲龍山人張天驥
　　　訪張山人得山中字二首
　　　雨中過舒教授
　　　出郊㝷春和女王城詩韻
　　　大寒歩至東坡贈巢三　殘臘獨出二首
　　　𬒳酒獨行三首
　酬荅上
　　詩五十九首
　　次韻王誨夜坐　次韻張安道讀杜詩
　　和柳子玉過陳絶糧二首
　　徑山回招吕察推宿湖上
　　荅任師中次韻
　　沈諌議召遊湖不赴二絶
　　和歐陽少師㑹老堂次韻
　　和歐陽少師寄趙少師次韻
　　次韻孔文仲推官見贈　和致仕張郎中春晝
　　雜興荅鮮于子駿　次韻荅章傳見贈
　　有美堂和周邠見寄二首
　　獨遊浄慈荅周長官見寄
　　徑山道中次韻荅周長官
　　次韻汪覃秀才見寄
　　景純見和復次韻贈之二首
　　柳子玉亦和因以送之
　　荅子玉家宴用前韻見寄
　　次韻景純見和二首
　　刁景純席上和謝生三首
　　次韻沈長官三首　和劉孝叔㑹虎丘二首
　　次韻陳海州書懐　次韻孫職方蒼梧山
　　次韻孫巨源見寄五絶　莫笑銀杯小荅喬太博
　　和叚屯田荆林館　遊廬山次韻章傳道
　　　和頓教授見寄　荅陳述古二首
　　　和章七出守湖州二首　和張子野見寄三絶
　　　荅李邦直　和潞公超然臺次韻
　　　次韻劉貢父李公擇見寄二首
　　　和趙郎中捕蝗見寄次韻
　　　趙郎中見和戲復荅之　和晁同年九日見寄
　　　和孔郎中荆林馬上見寄
　　　和孔君亮郎中見贈
卷之十八
　酬荅中
　　詩九十一首
　　　次韻劉貢父見戲
　　　和李邦直沂山祈雨有應
　　　宿州次韻劉涇　和趙郎中見戲二首
　　　和子由遊百歩洪　次韻李邦直感舊
　　　次韻荅邦直子由四首　荅任師中家漢公
　　　陽關詞三首　次韻吕梁仲屯田
　　　次韻荅王鞏見寄　次韻仲屯田見寄
　　　次韻呉正字王户曹二首
　　　荅吕梁仲屯田　荅孔周翰求書與詩
　　　聞李公擇過雲龍張山人
　　　寒食日荅公擇三絶　次韻荅劉涇
　　　和孫莘老次韻　次韻荅文與可見寄
　　　次韻秦觀秀才見贈
　　　次韻黄魯直見贈古風二首
　　　荅仲屯田次韻　次韻荅密州宋國博
　　　荅范祖禹　次韻荅王定國
　　　戲王鞏自謂惡客　次韻王定國馬上見寄
　　　次韻荅頓起二首　謝太虚以黄樓賦見寄
　　　次韻荅王鞏　張安道見示近詩
　　　次韻王鞏顔復同泛舟
　　　次韻張十七九日贈子由
　　　次韻王鞏獨眠　次韻王鞏留別
　　　荅王定民　次韻王庭老九日見寄
　　　次韻參寥師寄秦觀三絶
　　　次韻庭老退居見寄二首
　　　和黄魯直次韻粲字詩
　　　次韻田國博部夫南京見寄
　　　再次韻田國博部夫還二首
　　　荅國博見示石炭詩　次韻曹九章見贈
　　　次韻秦太虚見戲耳聾荅李公擇見戲
　　　和孫同年卞山龍洞禱睛
　　　次韻徐祕丞見贈　次韻周開祖長官見寄
　　　次韻荅孫倅　重寄
　　　次韻樂著作野歩　次韻荅子由
　　　和何長官六言次韻五首
　　　次韻子由病酒肺疾發杭州故人信至齊安
　　　和王鞏六首並次韻　次韻陳四雪中賞梅
　　　和子由題孔平仲草庵　次韻荅元素
　　　次韻孔毅父集句見贈五首
　　　次韻子由種杉竹
　　　次韻王鞏南遷𥘉歸二首
　　　孔毅父以詩戒飲酒次韻
　　　次韻王郎見慶生日并寄茶
卷之十九
　酬荅下
　　詩一百四十三首
　　　次韻道潜留別　次韻葉致逺見贈
　　次韻杭人裴維甫　次韻叚縫見贈
　　次韻滕元發許仲途秦少游
　　次韻蔣頴叔　和王游二首
　　次韻張琬　和人見贈
　　次韻王定國南遷回見寄
　　　和王勝之三首　和田仲宣見贈
　　　和仲伯逹　次韻荅賈耘老
　　　次韻許遵　次韻孫莘老斗野亭
　　　次韻送徐大正　次韻徐積
　　　次韻趙令鑠
　　　次韻王定國得頴倅二首
　　　次韻王震　次韻周邠
　　　次韻胡完夫　次韻錢穆父
　　　次韻荅完夫穆父　次韻荅滿思復
　　　和蔣發運　和人假山
　　　次韻錢舎人病起　次韻和王鞏
　　　次韻李脩孺留別二首次韻黄魯直赤目
　　　和周正孺墜馬傷手　和魯直燒香四首
　　　次韻曽子開別駕四首荅孔常父見訪
　　　次韻劉貢父獨直省中　次韻王定國倅楊州
　　　次韻張舜民倅􁄹州留别
　　　和王晋卿
　　　次韻劉貢父所和憶持國二首
　　　次韻劉貢父叔姪扈駕次韻荅張天覺二首
　　　次韻王都尉偶耳病
　　　次韻荅錢穆父作詩見及
　　　次韻黄魯直嘲小德　次韻謝景仁和賜酒燭
　　　次韻劉貢父春日賜幡勝
　　　再和　荅葉公秉王仲至見和
　　　再和　次韻秦少章和錢蒙仲
　　　次韻錢越州　次韻荅劉景文左藏
　　　次韻錢越州見寄
　　　次韻子由涿州見寄四首
　　　次韻荅劉景文見贈　次韻袁公濟謝芎椒
　　　次韻林子中王彦祖唱酬
　　　復次溽字韻記龍井之游
　　　次韻林子中見寄　次韻參寥同前
　　　次韻荅馬忠玉
　　　次韻黄安中兼簡林子中
　　　次韻劉景文見寄　次韻荅錢穆父見寄
　　　荅王定國　和劉景文見贈
　　　新渡寺席上次韻送叔弼
　　　次韻趙景貺春思且懷呉越山水
　　　次韻王滁州見寄　和趙景貺求東齋榜銘
　　　謝二鮮于以詩文見寄　和陳傳道雪中觀燈
　　　次韻徐仲車　次韻林子中春日書事
　　　次韻和晁無咎學士相迎
　　　次韻劉景文贈傅曦秀才
　　　次韻定國見寄
　　　和錢穆父蔣頴叔王仲至四首(見寄西湖月下聽琴)
(見和仇池玉津園/藉田)
　　　次天字韻荅岑巖起　次秦少游韻贈姚安丗
　　　次丹元姚先生韻
　　　次韻王晉卿奉詔押髙麗燕射
　　　次韻丹元子　次韻聦上人見寄
　　　次韻王雄州還朝留别
　　　詹守攜酒見過用前韻和之
　　　荅周循州　次韻惠循二守相㑹
　　　又次韻二守同訪新居二首
　　　循守臨行出小鬟復用前韻
　　　次韻贈呉子野先生二絶
　　　次韻王鬱林
　　　和孫叔静兄弟李端叔唱和
　　　荅廣倅蕭大夫借前韻見贈二首
　　　次韻鄭介夫二首
　　　次韻韶守狄大夫見贈二首
　　　次韻韶倅李通直二首　和陽行先
　　　和猶子遲韻贈孫志舉用前韻再和霍大夫
　　　用前韻再和許朝奉　用前韻再和孫志舉
　　　崔文學甲携文見過　次韻江晦叔二首
　　　次韻江晦叔兼呈器之　次韻郭功甫二首
　　　次韻法芝舉舊詩
　　　次韻和子由聞予善射
　　　次韻馬元賔　次韻荅李端叔
　　　和晁美叔　和穆父新凉
卷之二十
　惠貺
　　詩三十五首
　　　送筍芍藥與公擇二首次韻關令送魚
　　　丁公黙送蝤蛑　次韻樂著作送酒
　　　送牛尾狸與徐使君　酴醿花菩薩泉二首
　　　徐使君分新火　謝陳季常惠一揞巾
　　　次韻周穜惠石棹
　　　除夜黄師是送酥酒二首
　　　章錢二君見和復次韻荅之二首
　　　次韻趙令鑠惠酒　杜介送魚
　　　次韻宋肇惠澄心𥿄二首
　　　次韻王晉卿惠花栽
　　　謝關景仁送紅梅栽二首
　　　以屏山贈歐陽叔弼　洞庭春色
　　　趙德麟惜梅且餉柑三首
　　　戲謝毛正仲惠茶
　　　謝劉景文以畫松鶴爲壽
　　　謝程德孺惠海中柏石
　　　呉子野出家贈扇山枕屏
　　　中山松醪寄雄守王引進
　　　歐陽晦夫惠枕琴
　　　謝歐陽晦夫遺接䍦琴枕
　　　謝人惠雲巾方舄二首
　送別上
　詩三十九首
　　　送曽子固倅越得燕字王頥錢監求詩及草書
　　　送安惇秀才失解西歸送任伋通判黄州
　　　送劉攽倅海陵
　　　送錢藻出守婺州得英字
　　　送吕希道知和州　送文與可出守陵州
　　　送劉道原歸覲南康　送張安道赴南都留臺
　　　頴州𥘉別子由二首
　　　壽州李定出餞城東龍潭上
　　　送蔡冠卿知饒州　送岑著作
　　　送張職方吉甫赴閩漕送張軒民寺丞赴省試
　　　次韻孫莘老見贈　贈别
　　　席上代人贈別三首
　　　送杜戚陳三椽罷官歸郷
　　　次韻周長官同餞魯少卿
　　　次韻杭州周令見寄二首
　　　送叚屯田分得于字　送李供備席上和李詩
　　　送趙寺丞寄陳海州　送喬施州
　　　送范景仁遊洛中　次韻景仁留別
　　　送魯元翰少卿知衛州
　　　次韻送蔣夔赴代州學官
　　　送顏復兼寄王鞏　𥘉別子由
　　　雨中送李邦直赴史館二首
　　　送李公恕赴闕
卷之二十一
　送别中
　詩七十五首
　　　送鄭户曹　送孔郎中赴陜郊
　　　送李公擇
　　　和子由送將官梁左藏仲通
　　　送胡椽　送將官梁左藏赴莫州
　　　又送鄭公曹
　　　次韻子由送趙㞦歸覲錢塘
　　　送頓起　送孫勉
　　　送參寥師　次顔長道韻送傅倅
　　　臺頭寺送宋希元
　　　送蜀人張師道赴殿試二首
　　　送劉寺丞赴餘姚　送孫著作赴考城
　　　送淵師歸徑山　送表忠觀錢道士歸杭
　　　送俞節推　送安節十四首
　　　送沈逹赴廣南　送楊傑
　　　送穆越州　送范純粹守慶州
　　　送戴蒙赴成都玉局觀送陳睦知潭州
　　　用前韻荅西掖諸公見和
　　　送表弟程六知楚州　送王伯敡守􁄹
　　　次韻子由送千之姪
　　　用王鞏韻送其姪知蔡州
　　　用舊韻送魯元翰知洺州
　　　次韻子由送陳侗知陜州
　　　送賈訥倅眉二首　送程建用
　　　送杜介歸楊州　送楊孟容
　　　送錢承制赴廣西路分都監
　　　送顧子敦奉使河朔　諸公餞子敦以病不往
　　　送家退翁知懷安軍　送宋彭州迎侍二親
　　　送張天覺河東提刑　送張天覺得山字
　　　送歐陽辯監澶州酒　送安家國教授歸成都
　　　送李方叔
　　　次韻送成都髙士敦鈐轄
　　　次韻送程六表弟
　　　送錢穆父出守越州二首
　　　送程七表弟知泗州　送曹輔赴閩漕
　　　送蹇道士歸廬山　送周朝議守漢州
　　送千乗千能兩姪還郷送周正孺知東川
　　次前韻再送周正孺　送吕昌明知嘉州
　　送子由使契丹　跋姜公弼課冊
　　送仲素寺丞致政歸潜山
　　送都監北歸　送柳宜歸
　　送蘇伯固効韋蘇州
卷之二十二
送别下
　詩五十六首
　　送岢嵐軍通判葉朝奉送鄧宗古還郷
　　次韻送周山人歸彭城　送仲元貺王元直五首
　　次韻劉景文送錢蒙仲三首
　　介亭餞楊傑次公
　　送表弟程懿叔赴夔州運判
　　送張嘉州　送程之邵簽判赴闕
　　送李陶通直赴淸溪　送江公著知吉州
　　送歐陽主簿赴官韋城四首
　　送歐陽推官赴華州監酒
　　送歐陽季黙赴闕　次前韻送劉景文
　　送王竦朝散赴闕　送路都曹
　　新渡寺送任仲微　送運判朱朝奉入蜀
　　和趙德麟送陳傳道　送陳伯脩察院赴闕
　　　送張嘉父長官　次韻范淳父送秦少章
　　　送李孝博奉使嶺表　送晁美叔
　　　送陳德林赴眞州　送蔣頴叔帥熈河
　　　再送二首
　　　送襄陽從事李友諒歸錢塘
　　　送黄師是赴兩浙憲　送范中濟經略侍郎
　　　送王敏仲北使　送曽仲錫通判如京師
　　　和錢穆父送別并求頓逓酒
　　　送翟安常赴闕兼寄子由
　　　次韻王雄州送侍其涇州
　　　追餞正輔至博羅賦詩爲別
　　　再用前韻
　　　送鮮于都曹歸蜀灌口舊居
　　　送邵道士彦肅還都嶠
　　　送㧕子玉赴靈山
　留別
　　詩十四首
　　　和董傳留別　和沈立之留別二首
　　　次韻代留別
　　　留別金山寳覺圎通二長老
　　　子由自南都來陳三日而別
　　　過新息留示郷人任師中
　　　別子由三首　𥘉別子由至奉新
　　　東府雨中別子由　留別廉守
　　　贛上留別王子立
　慶賀
　　詩十五首
　　　賀朱壽昌郎中得母所在
　　　次韻錢穆父侍祠郊丘　郊祀慶成
　　　次韻王仲至喜雪御筵表弟程德孺生日
　　　以檀香觀音爲子由生日壽
　　　借前韻和子由第四孫　子由生日
　　　以黄子木拄杖爲子由生日壽
　　　聞陜西兵殺西夏　獲鬼章二十韻
　　　無咎生日置酒見留
　　　樂全先生生日以鐵拄杖爲壽二首
　　　賀陳述古弟章生子　虎兒
卷之二十三
　遊賞
　　詩五十六首
　　　和子由踏青　和子由𧖟市
　　　自金山放船至焦山　遊徑山
　　　冬至獨遊吉祥寺　後十餘日復至
　　　遊道埸山何山
　　　病後述古邀往城外㝷春
　　　自昌化雙溪館下歩㝷溪源至治平寺二首
　　　與吕仲甫等同泛湖遊北山
　　　病中遊祖塔院　遊徑山次韻二首
　　　再遊徑山　與梁先舒煥泛舟二首
　　　携妓樂遊張山人園　遊張山人園
　　　與頓起孫勉泛舟得未字
　　　遊惠山三首　端午遍遊諸寺得禪字
　　　泛舟城南得人皆苦炎字四首
　　　遶城觀荷得月明星稀字四首
　　　與胡祠部遊法華山　又次韻贈賈耘老
　　　安國寺㝷春
　　　雨晴後歩至四望亭二首
　　　與子由同遊寒溪西山上巳出遊隨所見作句
　　　日日出東門　同王勝之遊蔣山
　　　至眞州再和二首
　　　與孟震同遊常州僧舎三首
　　　同秦仲二子雨中遊寳山
　　　與劉景文賞枇杷　又和劉景文韻
　　　遊羅浮山一首示兒子過
　　　遊羅浮道院及栖禪精舎
　　　次韻程正輔遊碧落洞徐元用同遊浮金堂
　　　上渚吟　重遊終南
　　　杭州遊山
　　　柳子玉以詩見邀同刁文遊金山
　射獵
　　詩五首
　　　㑹獵葦園　和梅户曹獵鐵溝
　　　祭常山回小獵　人日獵城南得鳥字
　　　將官雷勝得過字代作
　題詠上
　　詩三十二首
　　　題南溪竹上小詩　和所乗船上小詩八首
　　　寳山晝睡　孤山二詠(栢堂/竹閣)
　　　跋李留臺與二錢唱和四絶句
　　書雙竹湛師房二首　寳山新開徑
　　　俞康直郎中所居四詠(退圃逸堂遯軒逺樓)
　　　戲書呉江三賢畫像三首(范蠡/張翰/陸龜蒙)
　　　青牛嶺小寺人迹罕到留題薰儲郎中故居
　　　和孔周翰二絶(再觀邸園留題觀浄觀堂効韋蘇州)
　　　遊戲馬臺二首
卷之二十四
　題詠下
　　詩四十二首
　　書泗州孫景山西軒　題織錦圗上回文三首
　　書李公擇白石山房　題孫思邈眞
　　歸宜興留題竹西寺三首
　　惠崇春江晚景二首　書皇親扇
　　郭明父頴州西齋二首　戲書樂天身心問荅後
　　書丹元子寕極齋　題靈峯寺壁
　　題馮通直明月湖詩後和子由𡵨下二十一詠
　　和魯人孔宗翰題詩二首
　　光禄庵
醫藥
　詩三首
　　贈眼醫王生彦若
　　次韻子由清汶老龍珠丹
　　紫團參寄王定國
卜相
　詩二首
　　贈善相程傑　贈䖍州術士謝晉臣
傷悼
　詩四十九首
　　陸龍圗詵挽詞　胡完夫母周夫人挽詞
　　姚屯田挽詞
　　哭歐公僧惠思示小詩次韻
　　　弔天笁海月辯師三首　孔長源挽詞二首
　　　余主簿母挽詞　張文𥙿挽詞
　　　同年王中甫挽詞　蘇潜聖挽詞
　　　京師哭任遵聖　哭刁景純
　　　弔李臺卿　曹旣見和復次其韻
　　　孔毅父妻挽詞　任師中挽詞
　　　鄧忠臣母周挽詞　徐君猷挽詞
　　　哭幹兒二首　葉致逺見和復次其韻
　　　張庖民挽詞　王中父挽詞
　　　李献仲哀詞　蘇子容母陳夫人挽詞
　　　神宗皇帝挽詞三首　潘推官母李氏挽詞
　　　故李承之待制挽詞　韓康公挽詩三首
　　　王鄭州挽詩
　　　哭王子立次兒子迨韻三首
　　　滕達道挽詞二首　王文玉挽詞
　　　吕與叔學士挽詞　大行太皇后挽詞二首
　　　聞太后升遐二首　弔徐德占
　絶句
　　詩二十一首
　　　山村五絶　八月十五日看潮五絶
　　　臨安三絶(將軍樹/錦溪/石照)
　　　東坡　次荆公韻四絶
　　　臂痛謁告作三絶
　歌
　　詩十首
　　　畫魚歌　呉中田婦歌
　　　武昌銅劒歌　蜜酒歌
　　　又一首荅二猶子與王郎中見和
　　　安州老人食蜜歌　次韻王傳正枯木歌
　　　秧馬歌　眞一酒歌
　　　竹枝歌
　行
　　詩三首
　　鴉種麥行　鐵溝行贈喬太博
　　　起伏龍行
卷之二十五
雜賦
　　詩九十五首
　　　歐陽少師令賦所蓄石屏
　　　廣陵㑹三同舎三首(劉貢父/孫巨源/劉莘老)
　　　𣑽天寺僧守註小詩次韻
　　　客位假寐
　　　妙庭觀發地得丹鼎二首
　　　送客不及歩至溪上二首
　　　讀孟郊詩二首　石炭
　　　雲龍山觀燒得雲字　遊栢山得澤字
　　　戴道士得四字代作　㑹松江得風字二首
　　　追和林子中寄文與可𥘉到黄州
　　　雨中熟睡至晚強起　觀張師正所蓄辰砂
　　　往岐亭郡人潘古郭送余
　　　偶至汪氏居仍用前韻魚蠻子
　　　聞子由爲郡寮所捃　和李太白一首
　　　豆粥　漁父四首
　　　題王逸少　書林逋詩後
　　　登州海市　遺直坊
　　　玉堂獨坐懷王定國　次韻魯直歳寒知松栢
　　　書李端叔詩後　贈劉景文
　　　別諸山作三絶句
　　　到頴公帑巳竭齋厨索然
　　　兩歐陽許唱和以此句挑之
　　　歐陽叔弼見訪誦淵明事歎其絶識感而賦詩
　　　喜劉景文至　病中夜讀朱博士詩
　　　沐浴啓聖僧舎與趙德麟邂逅
　　　劉醜厮詩　自笑
　　　和子由次月中梳頭韻　聞子由瘦
　　　客爼無肉又子由勸不讀書
　　　觀棊　糴米
　　　次韻子由浴罷　獨覺
　　　謫居三適三首(旦起理髮午䆫坐睡夜卧濯足)
　　　倦夜　縱筆三首
　　　夜燒松明火
　　　吕承事讀書作詩不巳貧甚
　　　聞米元章到送麥門冬飲子
　　　郭綸　御史臺榆槐竹栢四首
　　　繫御史臺獄云子由二首
　　　再和二首　出局偶書
　　　病後醉中　足柳公權聮句
　　効永叔瑞鷓鴣　夜坐與邁聮句
　　歸去來集字十首　問淵明
増刋校正王狀元集註分類東坡先生詩目録
増刋校正百家註東坡先生詩序
　　　　　　　　狀元王公十朋龜齡譔
昔秦延君註堯典二字至十餘萬言而君子譏其
繁丁子襄註周易一書纔二三萬言而君子恨其
略訓註之學古今所難自非集衆人之長殆未易
得其全體况東坡先生之英才絶識卓冠一丗
平生斟酌經傳貫穿子史下至小說雜記佛經道
書古詩方言莫不畢究故雖天地之造化古今之
興替風俗之消長與夫山川草木禽獸鱗介昆蟲
之屬亦皆洞其機而貫其妙積而爲胷中之文不
啻如長江大河汪洋閎肆變化萬狀則凡波瀾於
一吟一詠之間者詎可以一二人之學而窺其涯
涘哉予舊得公詩八註十註而事之載者十未能
五故常有窺豹之嘆近於暇日捜索諸家之釋裒
而一之剗繁剔冗所存者幾百人庶幾於公之詩
有光雖然自八而十自十而百固非略矣而亦未
敢以繁言蓋以一人而肩烏獲之任則折筋絶體
之不暇一旦而均之百人雖未能舂容乎通衢張
王乎大都而北燕南越亦不難到此則百註之竟
也若夫必待讀遍天下書然後荅盡韓公䇿則又
望諸後人焉
　　　　　　　西蜀趙公　夔　堯卿譔
昔杜預註春秋左傳顏籕註班固漢書時人謂
征南祕書爲丘明孟堅忠臣又李善於梁宋之
間開文選學註六十卷流傳於丗皆僕所喜而
慕之者此註東坡詩集所以作也東坡先生讀
書數千萬卷學術文章之妙若太山北斗百丗
尊仰未易可窺測藩籬况堂奥乎然僕自㓜歳
誦其詩文手不暫釋其𥘉如渉大海浩無津涯
孰辨淄澠涇渭而魚龍異狀莫識其名旣窮山
海變怪然後了然無有疑者崇寧年間僕年志
於學逮今三十年一句一字推䆒來歷必欲見
其用事之處經史子傳僻書小說圗經碑刻古
今詩集本朝故事無所不覽又於道釋二藏經
文亦常遍觀抄節及詢訪耆舊老成間其一時
見聞之事有得旣巳多矣頃者赴調京師繼復
守官累與小坡叔黨遊從至熟叩其所未知者
叔黨亦能爲僕言之僕旣慕先生甚切精誠感
通一日夢先生野服乗驢若丗之所畫李太白
者惠然見訪僕方坐一室中書史環列起而迎
見先生顧僕喜曰天下之樂莫大於此了無它
語又一日夢與先生對談因問水仙王事即荅
以茫昧之語殊不可曉不知何意也僕於此詩
分五十門緫括殆盡凡偶用古人兩句用古人
一句用古人六字五字四字三字二字用古人
上下句中各四字三字一字相對止用古人意
不用字所用古人字不用古人意能造古人意
能造古人不到妙處引一時事一句中用兩故
事疑不用事而是用事疑是用事而不用事使
道經僻事釋經僻事小說僻事碑刻中事州縣
圗經事錯使故事使古人作用字成一家句灋
全類古人詩句用事有所不盡引用一時小話
不用故事而句灋髙勝句灋明白而用意深逺
用字或有未穩無一字無來歷點化古詩拙言
間用夲朝名人詩句用古人詞中佳句改古人
句中借用故事有偏受之故事有參差之語言
詩中自有竒對自撰古人名字用古謡言用經
史註中隱事間俗語俚諺詩意物理此其大略
也三十年中殫精竭慮僕之心力盡於此書今
乃編寫刋行願與學者共之若乃事有遺誤當
竢博雅君子𥙷而䥴之庶俾先生之詩文與左
傳漢書文選並傳無窮而僕於杜預顔籕李善
三子亦庶幾焉雖然尚有可以言者先生之用
事不可謂無心先生之用古人詩句未必皆有
意耳蓋胷中之書汪洋浩博下筆之際不知爲我
語耶它人之語也觀者以意逹之可也
増刋校正王狀元集註分類東坡先生詩卷之一
　　　　　　　　　　　　　　　　　　　蘇軾
　紀行
　　詩九十二首
　　　壬寅二月有　詔令郡吏分往屬縣减決
　　　囚禁自十三日受命出府至寳雞虢郿盩
　　　厔四縣旣畢事因朝謁太平宫而宿於南
　　　溪溪堂遂並南山而西至樓觀大秦寺延
　　　生觀仙遊潭十九日乃歸作詩五百言以
　　　記凡所經歷者寄子由(趙次公曰壬寅嘉祐七/年也鳯翔有十縣曰天)
(興曰歧山曰扶風曰盩厔曰郿曰寳雞曰虢曰麟遊曰/普潤曰好畤故有詔減決囚禁則令郡吏分往屬縣而)
(先生所得則寳雞虢郿盩厔四縣也○王十朋曰按年/譜嘉祐七年壬寅先生年二十七在鳯翔任二月奉詔)
(決囚故/有此詩)
逺人罹水旱王命釋俘囚分縣傳明認(次公曰前漢/書發德音下)
(明/詔)循山得勝遊(次公曰温飛卿詩承平事勝遊/趙堯卿曰韓愈詩江山得勝遊)蕭條初出
郭(次公曰杜詩此意竟蕭/條又云岀郭少塵事)曠蕩實消憂(次公曰漢書有曠/蕩之恩選言王師)
(曠蕩陶潜云樂/琴書以消憂)薄暮來孤鎮登臨憶武侯(程縯曰鎮即/武成鎮也俗)
(謂之石鼻寨孔明所築蓋其鎮在寳雞東相傳/孔明甞圍郝昭於陳倉築此城以拒魏兵也)崢嶸依絶壁
(次公曰選有南北崢嶸刻削/崢嶸又詩云晨䇿㝷絶壁)蒼茫瞰奔流(次公曰蒼茫兩字古/人用之皆是平聲而)
(先生所用乃是仄聲蒼字廣韻音麄朗切茫字上聲之/莽去聲之漭皆不收不知先生用之所岀以竢傳聞)半夜人
呼急橫空火氣浮天遥殊不辨風急巳難収曉入
陳倉縣(縯曰陳倉秦漢舊縣唐改爲寶雞○次公曰前漢地/理志係之右扶風即鳯翔府矣地志載三秦記云陳)
(倉以山得名山有石雞與山雞不別趙髙燒山山雞飛去而石雞/不去晨鳴山頭聞三十里蓋玉雞也自唐至德二載更名寳雞)
猶餘賣酒樓煙煤巳狼籍(次公曰史記/盃盤狼籍)吏卒尚呀咻
(公自注曰十三日宿武成鎮即俗所謂石鼻寨也云孔/明所築是夜二鼔寳雞火作相去三十里而見於武成)雞嶺雲
霞古龍宫殿宇幽(公自注曰縣有雞瓜峯龍宫寺○師曰雞/瓜峯在寳雞之東秦文公獲若石云于陳)
(倉北阪城祠之其神從東方來光輝若雄雌雉集于祠城/其聲殷殷野雉皆鳴秦因立寳雞祠雞瓜峯盖以此得名)南山
連大散(李厚曰縣南乃大散関秦蜀通/途○任曰大散関在寳雞縣南)歸路走吾州(次公/曰指)
(言蜀中也韓退之赴江陵詩胡爲首歸路走音奏/漢書文帝指示慎夫人新豊道曰此走邯鄲道也)欲往安能遂
将還爲少留(次公曰易云不能進不能遂楚辭云曽/何足以少留已上盖述在寳雞事也)回趨西
虢道(縯曰西虢虢叔所封平王東/遷虢徙上陽故謂之南虢)却渡小河洲聞道磻溪
石猶存渭水頭蒼崖雖有跡大釣夲無鈎(自注十/四日自)
(寳雞行至虢聞太公磻溪石在縣東南十八里猶有投竿跪餌两/膝所著之處○師曰太公以直鈎釣盧仝詩人鈎曲我鈎直嗟哉)
(我鈎反無食〇堯卿曰楚辭曰以直針而爲鈎兮又何魚之/能得盖古人所釣其意不在魚耳若任公之釣其幾是乎)東去
過郿塢孤城象漢劉(自注十五日至郿縣有董卓城象長/安俗謂之小長安〇縯曰董卓築塢)
(於郿號/萬歳塢)誰言董公健(縯曰按卓傳卓議廢立袁紹/勃然曰天下健者何必董公)竟復伍
孚讎(李厚曰越騎校尉伍孚忿卓凶毒懷佩刀刺之不/中左右執孚孚大言曰恨不得磔裂姦賊於都市)白刃
俄生肘(師曰王允與吕布謀誅卓令李肅以㦸刺之衷甲不入/卓驚呼布所在布曰有詔遂殺卓〇次公曰生肘字諸)
(葛亮所謂變生於肘腋之下言布甞與卓結爲父子而卒殺卓也/○黄魯直曰潘子真詩話𥙷遺曰杜詩當知肘腋事自及樂鏡徒)
(肘腋是趙/滅智伯事)黄金謾似丘(師曰卓郿塢中珍藏有金二三万/斤銀八九萬斤錦綺積如丘山)平
生聞太白(縯曰太白山在武功縣諺云武功太白去天三百言/其髙也乃往郿縣之道○謝無逸曰唐柳宗元太白)
(山祠堂碑云雍州西南界于梁其山曰太白○洪駒父曰三十六/洞天記第十一太白山洞周回五百里鬼谷子於此授蘇秦佐囯)
(之術祠廟/皆在長安)一見駐行騶鼔角誰能試風雷果致不嵓
崖巳竒絶冰雪更琱鎪(次公曰選賦/云大不琱鎪)春旱憂無麥山
靈喜有湫蛟龍懶方睡缾罐小容偷(自注是日晚自/郿起至清湫鎮)
(宿道過太白山相傳云軍行鳴鼔角過山下輒致雷雨山上有湫/甚靈以今歳旱方議取之〇次公曰偷字韻蓋方言取龍水謂之)
(偷湫也〇洪龜父曰莊列禦㓂篇河上有子得珠其父曰珠在驪/龍頷下子能得珠者必遭其睡也〇饒曰北夢鎻言江南㳂江多)
(蘆荻冬月縱火/焚多焼起睡龍)二曲林泉勝(次公曰此下皆是述盩厔縣事/也西京賦右極盩厔并卷鄷鄠)
(之下李善注云盩厔山名寰宇記長安志/皆云山曲曰盩水曲曰厔故今云二曲也)三川氣象侔(縯曰/古謂)
(伊􁅅河爲三川唐以劒南東西及山南西/道爲三川〇堯卿曰退之詩氣象難比侔)近山麰麥早臨水
竹篁脩(自注十六日至盩厔以近山地美氣/候殊早縣有官竹園十數里不絶)先帝膺符命
(次公曰此下一叚專言翊聖将軍事先帝/謂宋太宗皇帝也掦雄傳爰清淨作符命)行宫畫冕旒(次公曰/玉藻天)
(子之冕藻/十有二旒)侍臣簪武弁女樂抱箜篌(次公曰箜篌之制二/十三絃李賀箜篌引)
(云二十三絲動紫皇也釋名曰箜篌師延所作○堯卿曰論語云/齊人饋女樂又左傳晉悼公賜魏絳女樂二八釋名曰箜篌師㳙)
(所作靡靡之樂盖空國之侯淫聲也史記今上祠太一后土用樂/作箜篌漢書禱祠太一后土作坎侯應劭注使樂工侯服作之謂)
(其聲坎坎應節因以其姓號名作坎侯蘇林注作箜篌續漢紀靈/帝好胡舞作箜篌數說不同要之皆非雅聲也○陳无巳曰許亨)
(周云箜篌狀如張箕探手摘絃岀聲○/潘邠老曰盧仝詩云捲却羅䄂彈箜篌)袐殿開金鏁神人
控玉蚪(堯卿曰司馬相如賦/曰乗鏤象六玉蚪)黒衣橫巨劒𬒳髪凛雙眸
(自注十七日寒食自盩厔東南行二十餘里朝謁太平宫宋二聖/御容此宫乃太宗皇帝時有神降於道士張守真以告受命之符)
(所爲立也神封翊聖将軍有殿○徐師川曰翊聖保徳真君傳云/乾徳中/太宗皇帝在晉邸頗聞靈應遣近侍致醮/太祖皇帝)
(設醮於建隆觀真君降言曰吾乃髙天大聖玉帝輔臣降衛宋朝/社稷來定遐長基業凡百餘言○僧祖可曰劉燾曰翊聖像皆𬒳)
(髪跣足仗劎擾/龍相氶舊矣)邂逅逢佳士(次公曰詩邂逅相遇杜/詩必逢佳士亦冩真)相将
弄綵舟(次公曰選詩/交頭轉相将)投篙披緑荇濯足亂清溝(次公/曰孟)
(子云濁斯濯足韓退/之云清溝映汚渠)晚宿南溪上森如水國秋遶湖栽
翠宻終夜響颼飀(自注是日與監宫張杲之汎舟南溪遂留/宿放溪堂〇堯卿曰南溪之上遶湖松竹)
(翠宻成林廣雅曰小風曰颼凉風曰飀孟郊詩/云颼飀卧江㑀又不枯亦颼飀並退之聮句)冒曉窮幽邃
操戈畏炳彪(自注十八日循終南而西縣尉以甲卒見送或/云近官竹園往往有虎〇次公曰炳彪以言虎)
(則揚子云大人虎變其文/炳也說文云虎文曰彪)尹生猶有宅(十朋曰本篇公自注/云崇聖觀謂樓觀乃)
(尹喜舊/宅也)老氏舊停輈(厚曰尹喜爲函谷関令尹候氣知真人西/遊當過此老子乗青牛薄板車出関喜曰)
(子将隱矣爲我著/書乃授道徳經)問道遺蹤在登山往事悠馭風歸
汗漫(縯曰列子馭風而行淮南子曰有若士者謂/盧敖曰子處矣吾與汗漫期於九垓之上)閱丗似蜉
蝣(淳曰郭璞詩借問蜉蝣軰寕知龜鶴年○次公曰劉禹錫云/閱丗甚東流○堯卿曰樂天云長生無得者舉丗如蜉蝣)
羽客知人竟瑶琴繫馬鞦不辭山寺逺來作鹿鳴
􁇔(堯卿曰舊注云有太平宫道士趙宗有抱琴見送至寺作鹿/鳴之引乃去又太白詩云明朝有意抱琴來以琴繫於馬鞦)
(之上/故云)帝子傳聞李(次公曰帝子即先生本注唐玉真公主也/帝子指言天子之女九歌於湘夫人云帝)
(子降兮北渚言堯之女也堯卿曰唐睿宗之女字持盈始封長昌/縣主俄進號上清元都太洞三景師天寶三年上言曰妾髙宗之)
(孫睿宗之女陛下之女弟於天下不爲賤何必名係主號資湯沐/然後爲貴請人數百家之産延十年之命帝許之與金仙公主皆)
(爲道士○林子仁曰青城山記玉真公主肅宗之/姑也築室丈人觀玉真金仙二公主真容見在)嵓堂髣像緱
(次公曰女仙列傳載西王母姓緱其所居有玄碧之堂○師曰周/靈王太子晉乗白鶴於緱氏山頭舉手謝時人而去其地即今何)
(南緱氏縣㑹/稽緱嶺也)輕風幃幔卷落日䯻鬟愁(次公曰此以狀/玉真遺迹之景)
(而追傷/之也)入谷(音/浴)驚蒙密登坡費挽摟(次公曰選詩有遵渚/攀蒙宻挽摟一義摟)
(亦挽也孟子謂摟/東家之處子之樓)亂峯巉似槊(洪玉父曰唐王建温門山詩/云曉入温門山羣峯亂如㦸)一
水淡如油(堯卿曰樂天詩噴時/千點雨澄處一泓油)中使何年到金龍自古
投(次公曰此言朝廷遣内官投金龍於潭以祈禱者也自唐以來/謂之中使杜詩云中使日継夜○韓曰東齋記事道家有金龍)
(玉簡學士院撰文具一歳中齋醮投於/名山洞府金龍以銅制玉簡以階石制)千重横翠石(堯卿曰謝/靈運詩云)
(石横水分流故此/用一横字爲工也)百丈見游鯈(次公曰鯈者浮陽之魚音紬莊/子與惠子遊於濠上鯈魚出遊)
(故謂之游鯈○堯卿曰/沈約詩云百丈見游鱗)最愛泉鳴洞𥘉甞雪入喉滿缾
雖可致洗耳歎無由(自注是日游崇聖觀俗所謂樓觀也/乃尹喜舊宅山脚有授經臺尚在遂)
(與張果之同至大秦寺早食而别有太平宫道士趙宗有抱琴見/送至寺作鹿鳴之引乃去又西至延生觀觀後上小山有唐玉真)
(公主修道之遺跡下山而西行十數里南入黑水谷谷中有潭名/仙游潭上有寺三倚峻峯面清溪樹林深翠怪石不可勝數潭水)
(以繩縋石數百尺不得其底以瓦礫投之翔揚徐下食頃乃不見/其清澈如此遂宿於中興寺寺中有玉女洞洞中有飛泉甚甘明)
(日以泉一鉼歸至郿又明日乃至府〇師曰堯聘許由爲九州/長由聞耻之洗耳於頴水○十朋曰詳見愛玉女洞中水詩注)忽
憶㝷蟆培(縯曰唐張又新水記言峽州扇子峽石中突而洩水/獨清冷石狀如龜頭俗謂蝦蟆石其水煎茶爲第一)
(○次公曰昔先生與子由自眉州郷里舟行趍京師過峽州蝦蟆/培皆有詩見南行集○謝㓜槃曰黄魯直豊南題名云蝦蟆培從)
(舟中望之頥頷口吻甚類蝦蟆也㝷泉源/入洞中石氣清寒流泉岀石骨若虬龍吼)方冬脫鹿裘(師曰/東漢)
(虞延傳晏子輔齊鹿裘不完晏子布衣鹿裘以/朝公曰夫子之家若此其貧也奚衣之惡也)山川良甚似
水石亦堪儔惟有泉傍飲無人自獻酬(自注昔與子/由遊蟆培時)
(方冬洞中温温如二三月○次公曰先生與子由㝷蟆培時必同/飲其傍今日山川雖似水石雖侔而子由不在焉無人云者乃所)
(以懷/之也)
　　　太白山下早行至横渠鎮書崇夀院壁(次/公)
(曰此篇并第五卷樓觀篇乃先生長篇叙事/之外所專賦也〇十朋曰太白山見前詩注)
馬上續殘夢不知朝日昇亂山横翠幛落月淡孤
燈奔走煩郵吏安閑愧老僧再遊應眷眷聊亦寄
吾曽(次公曰吾曽字韻如韓/詩云一蛇雨頭見未曽)
　　　二十六日五更起行至磻溪未明(任曰嘉祐/七年先生)
(在鳯/翔作)
夜入磻溪如入峽照山炬火落驚猿山頭孤月耿
猶在石上寒波曉更喧至人舊隠白雲合(次公曰至/人舊隠以)
(言太/公也)神物巳化遺蹤蜿(次公曰神物言龍蟠溪有/龍所以於此地禱雨也)安得
夣隨霹靂駕(縯曰酉陽雜爼李鄘在北都介休百姓送解牒/上晉祠宇下夜有人叩門云介休王暫借霹靈)
河奔馬困嘶青草僧留薦晚飱我來秋日午旱乆
石牀温安得雲如蓋(次公隋孔範賦白雲抱幽石詩云白/雲浮逺蓋飄飄遶石飛董思詠雲帝)
(郷白雲起飛蓋止天衢〇師曰三水小牘唐皇甫収撰云安定郡/有峴陽峯峯上有池若雨則雲起池中若車蓋然故里諺曰峴山)
(張蓋雨/霶霈)能令雨瀉盆(縯曰杜詩白帝城頭雲/若屯白帝城下雨翻盆)共看山下
稻涼葉晚翻翻
　　　二十七日自陽平至斜谷宿於南山中蟠
　　　龍寺
横槎晚渡碧澗口(次公曰謝靈運詩銅陵映/碧澗杜詩香芹碧澗羮)騎馬夜入南
山谷(音/浴)谷中暗水響瀧瀧嶺上踈星明煜煜寺藏
嵓厎千萬仞路轉山腰三百曲風生饑虎嘯空林
月黒驚麏竄修竹入門突兀見深殿(次公曰杜甫/宿賛上人房)
(詩夜深殿突兀/風動金琅璫)照佛靑熒有殘燭媿無酒食待逰人
旋斫杉松煑溪蔌板閣獨眠驚旅枕木魚曉動隨
僧粥起觀萬瓦鬱參差日亂千巖散紅緑門前商
賈負椒荈山後咫尺連巴蜀何時歸耕江上田一
夜心逐南飛鵠
　　　是日至下馬磧憇於北山僧舎有閣曰懷
　　　賢南直斜谷西臨五丈原諸葛孔明所從
　　　出師也
南望斜谷口三山如犬牙西觀五丈原鬱屈如長
蛇(次公曰按長安志引水經注曰斜水北歷斜谷過五丈原亦謂/之武功水又曰武功蓋在渭水南郿縣北是今先生禱雨於號)
(縣之磻溪故所經由望見郿縣之五丈原○李商/老曰唐李筌曰營壘三法據山憑岡如蟠龍走蛇)有懷諸葛公
　　　往冨陽新城李節推先行三日留風水洞
　　　見待(注曰按冨陽縣圖經云縣管十鄉前地理志秦/分三十六郡冨春属㑹稽漢哀帝封河間孝王)
(爲子元爲冨春侯晉武帝太元/中避簡文鄭太后諱改曰冨陽)
春山磔磔鳴春禽此間不可無我吟路長漫漫傍
江浦此間不可無君語金鯽池邊不見君(夏曰按先/生詩話云)
(舊續蘇子美六和塔詩松橋待金鯽竟日獨遟留初不喻此語及/倅錢塘乃知寺後池中有此魚如金色也昨日復遊池上投餅餌)
(乃略岀不食復入則此魚自珍貴盖乆矣○晁曰按圗經開化寺/開寳三年建僧智曇即此建六和塔金魚池在寺後山間水厎有)
(金鯽/魚)追君直過定山村(張孝祥曰按杭州圖經定山在錢/塘舊治之西南四十七里〇揚曰)
(太平寰宇記云定山/突岀浙江數百丈)路人皆言君未逺騎馬少年清且
婉風巖水穴舊聞名只隔山溪夜不行溪橋曉溜
浮梅蕚知君繫馬巖花落(次公曰杜詩/繫馬林花動)出城三日尚
逶遟妻孥怪罵歸何時丗上小兒誇疾走如君相
待今安有(次公曰先生詩案云熈寕七年二月二十七日在/杭州遊風水洞留題詩言丗上小兒誇疾走意在)
(譏諷丗人多務急/進不頋大體也)
　　　風水洞二首和李節推(髙曰按杭州圖經云洞/去錢塘縣舊治五十里)
(在楊村慈巖院洞極大流水不竭洞頂又有一洞清風/微岀故名曰風水洞白樂天長慶三年秋九月來游觀)
(泉石竹/木留詩)
風轉鳴空穴泉幽冩石門虚心聞地籟(縯曰莊子南/郭子綦謂顔)
(成子游曰汝聞人籟而未/聞地籟地籟則衆竅是也)妄意覔桃源(厚曰陶潜桃源記晉/太元中武陵人捕魚)
(爲業縁溪而行忘路之逺近忽逢桃花林林盡水源便得一山山/有小口彷彿若有光便捨舟從口入行數十步豁然開朗土地平)
(曠其中往來種作男女衣着悉如外人自云先丗避秦來此停/數/日辭去旣出得其船便指回路處處誌之及郡下詣太守說如此即)
(遣人隨其往遂迷不復得路〇十朋曰桃源/事第八卷留題仙遊潭云秦人今在武陵溪)過客詩難好居
僧語不繁歸瓶得冰雪淸冷慰文園(縯曰司馬相如/爲孝文園令有)
(消渴之/疾也)
山前乳水隔塵凡山上仙風舞檜杉細細龍鱗生
亂石(任曰郭景純遊仙詩閶闔西南來潜波渙鱗起/注云兊爲閶闔風水波渙然如魚鱗之起也)團團羊
角轉空巖(縯曰羊角風也莊子摶扶摇羊角而上者九万里○/次公曰淮南子言扶摇抮抱羊角而上許慎注云扶)
(攀也摇動也抱了戾也扶摇如羊/角轉如曲縈行而上也抮讀如眕)馮夷窟宅非樑棟(厚曰馮/夷弘農)
(華隂人也服八石得水仙帝錫爲河伯〇宋/援曰離騷紫具闕兮魚鱗宫此馮夷窟宅也)禦㓂車輿謝轡
衘(縯曰列子御風而行冷然善也○次/公曰楚詞惜往日篇無轡衘而自載)丗事漸艱吾欲去永
隨二子脫譏䜛(厚曰列子師老商氏并伯高子尽二子之道/乗風而歸○次公曰盖言丗態可厭欲從馮)
(夷之水居禦㓂之風馭爲可以脫譏䜛先生詩案一項熈寕七年/八月望逰風水洞文云丗事漸艱吾欲岀意謂行新法之後丗事)
(日益艱難小人爭進各務䜛毁軾度思之不可以合又不可以容/故欲弃官卜隱居之地也詩集作吾欲岀詩案作欲去從詩案)
　　　新城道中二首(王曰按新城縣圖經縣管十二郷/呉文帝黄武五年置東安郡新城)
(属焉害髙宗永淳元年分冨春西境置新城号/上縣皇朝仍之拒杭州之西南一百三十三里)
東風知我欲山行吹斷簷間積雨聲嶺上晴雲披
絮帽(厚曰退之詩晴雲如擘絮〇任曰杜牧詩云晴雲以絮惹/低空○潘仲逹曰前周勃傳勃下廷尉太后以冒絮提文)
(帝晉灼曰巴蜀異志/謂頭上巾爲冒絮)樹頭𥘉日掛銅鉦(厚曰張平子賦右素/威以司鉦○次公曰)
(銅鉦今所謂鑼也先生日喻云生而眇者/不識日問之或告之曰日之狀如銅鉦)野桃含笑竹籬短
溪栁自揺沙水清西崦人家應最樂(次公曰杜牧有/西崦人家篇)煑
葵燒笋餉春耕
身丗悠悠我此行溪邊委轡聽溪聲散材畏見捜
林斧疲馬思聞卷斾鉦細雨足時茶戸喜亂山深
處長官清人間𡵨路知多少試向桑田問耦耕(次/公)
(曰耦耕字即長沮/桀溺耦而耕也)
　　　過淮(任曰按水經注及山海經云淮水岀南陽平氏/縣桐栢山東過江夏平春縣北又東過新息縣)
(南期思縣北至厚/鹿縣南與汝水合)
朝離新息縣𥘉亂一水碧暮宿淮南村巳渡千山
赤麏鼯號古戍霧雨暗破驛回頭梁楚郊永與中
原隔黃州在何許想像雲夣澤(厚曰雲夣澤在安州安/陸縣○任曰杜牧之斉)
(安郡詩云雲夣澤南州盖齊/安即黄州而在雲夢澤之南)吾生如寄耳𥘉不擇所適但
有魚與稻生理巳自畢獨喜小兒子少小事安佚
相從艱難中肝肺如鐡石(何人表曰皮日休桃花賦序云/宋廣平正資勁質疑其鐵腸石)
(心不解/吐婉辝)便應與晤語何止寄衰疾(自注時家在子由処/獨與兒子邁南來)
　　　别黃州(仔曰先生以元豊三年二月至黄居黄/五年至是量移汝州盖元豊七年八月)
病瘡老馬不任鞿(次公曰杜詩云日/暮不収烏啄瘡)猶向君王得敝幃
(任曰敝帷不弃爲埋馬也〇次公曰曲禮乃是帷字在之字/韻今微字韻中幃字注云單帳也今豈乃單幃之義乎)桑下
豈無三宿戀(厚曰後漢襄楷言浮屠不三宿/桑下不欲乆生恩爱情之至也)樽前聊與一
身歸長腰尚載撑腸米(次公曰楚人云長腰粳米縮項鯿/魚言美味也盧仝云惟有撑腸拄)
(腹文字五/千卷也)闊領先裁蓋癭衣(林子敬曰韻語陽秋云汝人多/苦癭故歐陽公汝癭詩云傴婦)
(垂瓮盎嬌癭食卵殻無由辨肩頸有類龜縮/殻梅聖喻詩云女慚髙掩襟男大闊裁領)投老江湖終不
失(任曰王羲之言王述/曰投老可得僕射)來時莫遣故人非
　　　過江夜行武昌山聞黄州鼔角
淸風弄水月衘山(任曰李太白云青/山猶衘半邊日)幽人夜渡呉王峴
(任曰呉王峴在武昌西山九曲亭下○汪信民曰志林云/孫仲謀泛江自樊口鑿山通道歸武昌今猶謂之呉王峴)黄州
鼔角亦多情送我南來不辭逺江南又聞出塞曲
(次公曰晉史劉疇傳曽避亂塢壁賈胡百數欲害之疇無懼色援/笳而吹之爲岀塞入塞之聲以動其游客之思於是羣胡皆垂泣)
(而/去)半雜江聲作悲健(劉子翬曰杜詩五/更鼔角聲悲壯)誰言萬方聲
一槩(縯曰杜詩鼔角縁邊郡川原欲/夜時萬方聲一槩吾道竟何之)鼉憤龍愁爲余變
我記江邊枯柳樹未死相逢真識面他年一葉泝
江來(次公曰退之詩共/泛清湘一葉舟)還吹此曲相迎餞
　　　自興國往筠宿石田驛南二十五里野人舎
溪上青山三百曡快馬輕衫來一抹倚山脩竹有
人家横道清泉知我渴芒鞋竹杖自輕軟蒲薦松
床亦香滑夜深風露滿中庭惟見孤螢自開闔
　　　将至筠先寄遟适逺三猶子(任曰元豊七年/甲子至筠作)
露宿風飡六百里(次公曰風俗通古人草居露宿杜詩風飡/江柳下○倬曰晉文類中詩阻風飡柳下)
(值兩坐蓬䆫句法妙絶不知誰詩東坡與魯/直讀至此疑杜子美亦法此二句而作也)明朝飲馬南江
水未見豐盈犀角兒(縯曰鄭語史伯言幽王惡/角犀豊盈而近頑童窮固)先逢玉
雪王郎子(自注時道逢王郎於建昌方北行也○厚曰太平廣/記王仙客㓜寄其舅家舅女曰無双皆㓜穉相狎舅)
(母常戯呼仙客爲王郎子○次公曰韓/退之馬繼祖墓誌云肌肉玉雪可怜也)對床欲作連夜語(次/公)
(曰公懷逺驛讀韋蘇州詩云/那知風雨夜復此對床眠)念汝還湏戴星起夜來夣見
小於莵(遠小名虎兒○任曰/左傳楚人謂虎於莵)猶是髧髦垂兩耳(次公曰詩/云髧彼兩)
(髦華岳靈姻傳/中雲䯻垂耳)憶過濟南春未動三子出迎殘雪裏
我時移守古河東酒肉淋漓渾舎喜而今憔悴一
羸馬逆旅檐夫相汝爾(次公曰孔融禰衡爲尔汝交/老杜醉時歌云忘形到尔汝)出城
見我定驚嗟身健窮愁不須耻我爲乃翁留十日
掣電一歡何足恃(次公曰掣電言疾也/禪家有掣電之機)惟當火急作新
詩一醉兩翁勝酒美(次公曰杜牧之/詩酒旗誇酒美)
　　　端午游真如遲适逺從子由在酒局
一與子由别却數七端午身隨綵絲繫(任曰五月五/日以五綵絲)
(繫臂辟兵及鬼令人/不病瘟名長命縷)心與昌歜苦(次公曰昌歜昌蒲也周礼醢/人云昌本麋臡古注曰昌本)
(昌蒲根切之四寸爲𦵔/藥性論云昌蒲味辛苦)今年匹馬來佳節日夜數兒童
喜我至典衣具雞黍水餅旣懷郷飯筒仍愍楚(厚/曰)
(續齊諧記屈原以五月五日投汨羅水而/死楚人哀之至此日以竹筒貯飯祭之)謂言必一醉快作
西川語寜知是官身糟麴困薫煑(次公曰言子由/之爲酒官也)獨
攜三子出古刹訪禪祖髙談付梁羅詩律到阿虎
歸來一調笑慰此長齟齬(梁羅遲/适小名)
　　　正月一日雪中過淮謁客回作二首
十里清淮上長堤轉雪龍冰崖落屐齒(次公曰屐齒/以狀冰崖上)
(之窠謝靈運着屐看山上山/則去前齒下山則去後齒)風葉亂裘茸(次公曰左傳云/狐裘蒙茸一國)
(三公○子來曰杜雪詩隨/風且開葉帶雨不成花)萬頃穿銀海(次公曰銀海以狀水/也先生雪詩云光摇)
(銀海眩生花乃用/道書眼爲銀海耳)千㝷渡玉峯從來脩月手(縯曰酉陽雜/爼云鄭仁本)
(與其中表遊山迷路見一人枕一幞而坐因問之云君知月七宝/合成乎常有八萬三千户脩之我其一也因開幞示之有斧斤數)
(事玉屑飯兩褁分遺/鄭曰食此可無疾)合在廣寒宫(厚曰十州記冬至月伏廣/寒之宫養魄於廣寒之地)
攅眉有厎恨得句不妨清霽霧開寒谷饑鵶舞雪
城橋聲春市散塔影暮淮平(次公曰塔影/指僧伽塔也)不用殘燈
燭船牎夜自明
　　　元豐七年上有詔京東淮南築髙麗亭館
　　　宻海二州騷然有逃亡者明年軾過之歎
　　　其壯麗留一絶云
簷楹飛舞垣墻外桑柘蕭條斤斧餘盡賜昆邪作
奴婢(縯曰前漢汲黯傳匈奴渾邪王來降賈人與市者坐當死/者五百餘人黯乃請間見武帝曰夫匈奴攻當路塞絶和)
(親中國舉兵誅之死傷不可勝計而費以鉅萬百數臣愚以爲陛/下得胡人皆以爲奴婢賜從軍死者家鹵獲因以與之以謝天下)
(塞百姓之心今縱不能又以微文殺無/知者五百餘人臣竊爲陛下弗取也)不知償得此人無
　　　過宻州次韻趙明叔喬禹功
先生依舊廣文貧(次公曰指言趙明叔也先生曩在宻州時/所謂趙教授者也鄭䖍爲廣文舘博士當)
(時號之曰鄭廣文杜詩云甲第/紛紛厭梁肉廣文先生飯不足)老守時遭醉尉嗔(任曰李廣/屏居藍田)
(南山中射獵甞夜從一騎岀從人田間飲還至亭覇陵尉醉呵止/廣廣騎曰故李将軍尉曰今将軍尚不得夜行何故也宿廣亭下)
(〇次公曰指言喬禹功也禹功必以别處/太守替罷或致仕而歸故以故将軍比之)汝輩何曾堪一笑
(縯曰杜詩何當官/曹清爾輩堪一笑)吾儕相對復三人(次公曰此則先生謂/其與趙明叔喬禹功)
(也〇仔曰李白詩舉杯/邀明月對影成三人)黃雞催曉凄凉曲(厚曰白樂天醉歌/示妓人啇玲瓏黄)
(雞/鳴白日/催年酉前没)白髪驚秋見在身(援曰白樂天𥘉見白髪/感秋詩云白髪映朱顔)
(○次公曰見在身字牛僧/孺詩且對樽前見在身)一别膠西舊朋友(次公曰膠西/即宻州也)
扁舟歸釣五湖春(次公曰范蠡泛/扁舟游五湖)
　　　再過常山和昔年留别詩
傴僂山前叟(次公曰左傳正考父/一命而僂再命而傴)迎我如迎新那知
夣幻軀(次公曰佛經/如夣亦如幻)念念非昔人江湖乆放浪朝市
誰相親却㝷泉源去桃花逢避秦(任曰陶潜桃源記晋/武陵人捕魚忽逢桃)
(花林林盡水源其中有人言先丗/避秦來此詳見前風水洞詩注)
　　　再過超然臺贈太守霍翔(倬曰超然/䑓在宻州)
昔飲雩泉别常山天寒嵗在龍蛇間(縯曰後漢鄭玄傳/玄夣見孔子告之)
(曰起起今年歲在辰來年歳在已旣寤以䜟合之知命當終注引/北齊劉晝言玄曰辰爲龍巳爲蛇歲在龍蛇賢人嗟〇堯卿曰公)
(辰年冬未罷知宻/州正在辰巳之間)山中兒童拍手笑(次公曰李白㐮陽歌曰/襄陽小兒齊拍手攔街)
(爭唱白銅鞮傍人借問笑/何事笑殺山公醉似泥)問我西去何當還(厚曰後漢郭伋/行部到西河美)
(稷有兒童數百騎竹馬/迎拜且問何日當還)十年不赴竹馬約扁舟獨與漁
蓑閑重來父老喜我在扶挈老㓜相遮攀當時襁
褓皆七尺(次公曰周礼卿大夫辨夫家之可任者國中自七尺/以至六十野自六尺以及六十有五䟽云七尺謂年)
(二十六尺謂年十五許先生離宻上云歳在龍蛇間由辰年至/今乙丑元豊八年才十年耳而云襁褓皆七尺則亦誇言之也)而
我安得留朱顔(次公曰白樂天云/又無大藥駐朱顔)問今太守爲誰歟
護差充國鬢未斑(自注翔自言在熈河作屯田有功/〇縯/曰漢護羗校尉趙充國擊先零上屯田策)躬
持牛酒勞行役無復𣏌菊嘲寒慳(厚曰先注甞作後𣏌/菊賦以譏公使庫之)
(險/陋)超然置酒㝷舊迹尚有詩賦鑱堅頑孤雲落日
在馬耳(次公曰馬耳山在密州先生/雪詩云試掃此䑓看馬耳)照耀金碧開煙鬟
却淇自古北流水(援曰水經注却淇之水出西南常山東北/流入濰濰自箕縣北逹東武西北流合却)
(淇之水漢琅琊有扶/縣盖却與扶同音)跳波下瀬鳴玦環願公談笑作石
埭坐使城郭生溪灣
　　　與葉淳老侯敦夫張秉道同相視新河秉
　　　道有詩次韻二首
君不見元帥府前羅萬㦸濤頭未順千弩射(无巳/曰呉)
(越備史云梁開平四年武肅王錢氏始築捍海塘在候潮通江門/之外潮水晝夜衝激版築不就因命強弩數百以射潮頭又致禱)
(於晋山祠旣而潮水避錢/塘東擊西陵遂成堤岸)至今鳯皇山下路(祖謙曰按舊/註云鳯皇山)
(在城中○張拭曰郭璞臨安地記云天月山前两乳長龍盤/鳯舞到錢塘山下有鳯皇門趙抃詩云老來重守鳯皇城)長借
一箭開兩翼我鑿西湖還舊觀(縯曰晋書庾翼言王羲/之書云煥若神明頓還)
(舊/觀)一眼巳盡西南碧又將回奪浮山險(師曰潤州金/山寺舊名浮)
(玉山○饒曰按圖經浮山在錢塘舊治東南四十里先生開河/奏狀云潮水自海東來勢若雷霆而浮山峙於江中以亂潮水)千
艘夜下無南北坐陳三䇿本人謀(師曰漢哀帝時賈讓/奏言治河有上中下)
(三䇿見/溝侐志)惟留一諾待我畫(援曰後漢汝南太守范/孟博南陽宗資主畫諾)老病思
歸真暫寓功名如幻終何得從來自笑畫虵足(師/曰)
(史記楚丗家人有遺其舎人一巵酒者舎人相謂畫地爲虵虵先/成者獨飮之一人舉酒而起曰吾虵先成吾能爲之足人奪之酒)
(而飲之曰虵固無足/今爲之足是非虵也)此事何殊食雞肋(縯曰楊脩曰雞肋食/之無所得弃之如可)
(惜)憐君嗜好更迂闊得我新詩喜折屐(厚曰晉謝安/傳玄旣破符)
(堅有驛書至安過户限/心甚喜不覺屐齒之折)江湖粗了我徑歸餘事後來當
潤色一庵閑卧洞霄宫(堯卿曰杭州/有洞霄宫)井有丹砂水長
赤(縯曰抱扑子臨汜縣有廖氏丗老夀後移居子孫輒殘折他人/居其故宅復累丗夀疑其井水赤乃掘井左右得古人埋丹砂)
(數十斛丹汁入井/是以飲水而壽)
荆溪父老愁三害下斬長蛟夲無頼(師曰晉史周處陽/羡人也膂力絶人)
(縱情肆慾州曲患之自知爲人所惡乃慨然有改勵之志謂父老/曰今時和歳豊何苦而不爲樂邪父老歎曰三害未除何樂之有)
(處曰何謂也荅曰南山白額虎長橋下蛟并子爲三矣/處曰吾能除之乃入山刺虎投水斬蛟而反鄉里相慶)平生倔
強韓退之文字猶爲鳄魚戒(次公曰韓愈刺史潮州知鰐/魚爲害乃爲文戒之鰐乃南)
(徙)石門之役萬金耳首䑕不爲吾巳隘江湖開塞
古有數兩鵠飛來告成壞(厚曰前漢童謡曰壞陂誰翟子/威飯我豆羹芋魁反乎覆陂當)
(復誰云者/两黄鵠)勸農使者非常人一言巳破黎民駭上饒
史君更超逸(堯卿曰鄱陽郡/地名爲上饒)坐睨浮山如累塊髯張乃
我結襪生(次公曰張釋之傳王生者處士也常召居廷中公卿/盡㑹立王生謂釋之曰爲我結襪釋之跪而結之人)
(或譲王生王生曰吾自度終無益於張廷尉故/聊使結襪以重之者帝聞之賢王生而重釋之)詩酒淋漓出
狂怪我作水衡生作丞(次公曰水衡與丞事别是一王生/乃議曹也教龔遂之謙對上笑拜)
(遂爲水衡都尉王生爲水衡丞或曰此兩王生/事而先生併用之豈誤記爲一事耶更􁚦明識)他日歸朝同
此拜(次公曰陳叔逹太宗時拜礼部尚書帝曰武德/時内難僣搆知公有讜言今之此拜有以相荅)
　　　泛頴
我性喜臨水(次公曰宋玉云登/山臨水送将歸)得頴意甚竒到官十
日來(厚曰白樂天詩到官/來十日覧鏡生二毛)九日河之湄(次公曰尓雅/水草交曰湄)吏民
笑相語使君老而癡使君實不癡流水有令姿(次/公)
(曰傳長虞贈何劭王/濟詩惶煌發令姿)遶郡十餘里不駃亦不遲(厚曰陶淵/明詩不駃)
(亦不遲飄/飄吹我衣)上流直而清下流曲而漪畫船俯明鏡笑
問汝爲誰(次公曰論/語子爲誰)忽然生鱗甲(厚曰白樂天詩伊/水細浪鱗甲生)亂我
鬚與眉散爲百東坡頃刻復在兹(沈曰傳燈録良价禪/師遇水觀影大悟有)
(好飲也曰/無事也)著書自要且窮愁(縯曰史記虞卿傳太史公曰虞/卿非窮愁亦不能著書以自見)
(於丗/云)孤松早偃元非病(任曰酉陽雜爼丗傳松千歲方傾平/偃盖然有數年輒偃但於根下遇石)
(則偃耳又劉禹錫偃松詩引云侍中後閣前有小松不待年而偃/〇丁鎮叔曰遯齋閑覧云蘇伯才云凡欲松偃極不難㘽時當去)
(松中大根唯留四/旁須根則無不偃)倦鳥雖還豈是休(援曰淵明歸去來/云鳥倦飛而知還)更
欲河邊幾來往秪今霜雪巳蒙頭
　　　七年九月自廣陵召還復館于浴室東堂
　　　八年六月乞㑹稽将出汶公乞詩乃復用
　　　前韻三首
乞郡三章字半斜(次公曰蓋/乞越州也)廟堂傳笑眼昏花上人
問我遲留意待賜頭綱八餅茶(自注尚書學士得賜頭/綱龍茶一斤八餅今年)
(綱到/最遟)
夢繞呉山却月廊白梅盧橘覺猶香(自注杭州𣑽天/寺有月廊數百)
(間寺中多白/楊梅盧橘)㑹稽且作須臾意從此歸田䇿最良(次/公)
(曰文選張平/子有歸田賦)
南來去此幾時歸倦鳥孤雲豈有期(縯曰陶淵明歸去/來云雲無心而出)
(岫鳥倦飛/而知還)斷送一生消厎物(厚曰退之詩断/送一生唯有酒)三年光景
六篇詩
　　　臨城道中作
　　予𥘉赴中山連日風埃未甞了了見太行也
　　今将適嶺表頗以是爲恨過臨城内丘天氣
　　忽清徹西望太行草木可數岡巒北走崖谷
　　秀傑忽悟歎曰吾南遷其速返乎退之衡山
　　之祥也書以付邁使志之(張噐先曰按年譜紹聖/元年先生年五十九知)
(定州就任降知英州未/到任再貶惠州安置)
逐客何人着眼看(厚曰史記秦宗室大臣皆言秦王請一切/逐客李斯議亦在逐中上書秦王乃除逐)
(客之/令)太行千里送征鞍未應愚谷能留柳(縯曰柳子/厚謫居永)
(州名其溪曰愚溪谷曰/愚谷其說具見愚溪對)可獨衡山解識韓(援曰退之謁衡岳/廟詩我來正逢秋)
(雨節隂氣晦昧無清風潜心黙禱若有應豈非正/直能感通須臾净掃衆峯出仰見突兀撑青空)
　　　過湯隂市得豌豆大麥粥示三兒子一首
朔野方赤地(張安囯曰呉㒷雜録/載/諺云春雨甲子地赤千里)河壖但黄塵秋霖
暗豆􁇀夏旱臞麥人(厚曰本草蕎麥取人作飯/食之下氣盖麥之心曰人)逆旅唱
晨粥行庖得時珍青斑照匕筯脆響鳴牙齦玉食
謝故吏(次公曰前漢陳咸傳咸奢侈玉/食師古曰玉食美食如玉也)風飱便逐臣
(厚曰選鮑明逺詩風飱委/松宿杜詩風飱兼露宿)漂零竟何適浩蕩寄此身爭
勸加飲食(次公曰有詩上言加/飱飯下言長相憶)實無負吏民何當萬里
客歸及三年新(次公曰左傳成十年曰不食新/矣杜預注言公不得食新麥)
　　　過髙郵寄孫君孚
過淮風氣清一洗塵埃容水木漸幽茂菰蒲雜游
龍(次公曰詩隰有游龍注云游龍紅/草也以其放縱枝葉故謂之游龍)可怜夜合花(厚曰本草/云合歡即)
(夜合也人家多植於庭際間/葉似皂角槐等極細而繁宻)青枝散紅茸美人游不歸
一笑當誰供故園在何處巳偃手種松我行忽失
路(次公曰自傷其行/止蹭蹬如失路也)歸夣山千重聞君有負郭二頃
収横從(縯曰史記蘇秦曰使我有洛陽負郭田二頃吾豈/能佩六國相印乎次公曰詩横從其畒從讀如蹤)卷
野畢秋穫殷牀聞夜舂(厚曰杜詩𣑽放時/出寺鍾殘猶殷牀)樂哉何所
憂杜酒粥面醲官游豈不好母令到千鍾
　　　六月七日泊金陵阻風待鍾山泉公書寄
　　　詩爲謝
今日江頭天色惡礮車雲起風欲作(厚曰國史𥙷暴/風之候有砲車)
(雲/也)獨望鍾山喚寳公林間白塔如孤鶴寳公骨冷
喚不聞却有老泉來喚人電眸虎齒霹靂舌(次公/曰王)
(戎眼爛爛如嵓下電集仙録載王母虎/齒善嘯韓退之譴瘧鬼云舌作霹靂飛)爲予吹散千峯雲
南行萬里亦何事一酌曹溪知水味(次公曰曹溪六/祖道場在韶州)
(南華/寺)他年若畫蔣山圗(次公曰蔣山/即鍾山也)爲作泉公喚居士
　　　慈湖峽阻風五首
捍索桅竿立嘯空(次公曰桅竿兩邊索謂之/捍索此江湖間常語也)篙師酣寢
浪花中故應菅蒯知心腹(厚曰左傳云雖有/絲麻無弃菅蒯)弱䌫能争
萬里風
此生歸路愈茫然無數青山水拍天(任曰退之詩海/氣昏水拍天)猶
有小舡來賣餅喜聞墟落在山前
我行都是退之詩真有人家水半扉(縯曰退之宿曽/江口詩云暮宿)
(投民村髙/處水半扇)千頃桑麻在舡底空餘石髮挂魚衣(厚曰尓/雅釋草)
(篇潭石衣注水苔也/一名石髪江東食之)
日輪亭午汗珠融(厚曰太平御覧/日在午曰亭午)誰識南訛長飬功
(縯曰書平秩南/訛注訛化也)暴雨過雲聊一快未妨明月却當空
(厚曰梅聖俞詩須臾断㓕/不復見唯有明月常當空)
卧看落月横千丈起喚清風得半帆(次公曰喚清風是/江湖間舟子之常)
(事彼中舟子善相風舟/行則呼風以飽帆也)且並水村欹側過(厚曰杜詩巴童蕩/漿欹側過水雞衘)
(魚來/去飛)人間何處不巉巖
　　　過廬山下一首(并序)
　　予過廬山下雲物騰涌黙有禱焉未午衆峰
　　凛然故作是詩
亂雲欲埋山勢與飄風南(縯曰詩卷阿/飄風自南)羣隮相應和
勇往爭驂驔可憐薈蔚中(厚曰詩薈兮蔚/兮南山朝隮)時出紫翠
嵐(次公曰杜詩/千峯横紫翠)鴈没失東嶺龍騰見西龕一時供坐
笑百態變立談暴雨破坱圠(援曰賈誼鵩賦大鈞播物坱/北無垠注坱塵也圠山曲也)
(○甄曰廬山記太虚簡寂觀宋陸先生隠居也其間一峯秀卓者/曰紫霄峯過白氏草堂半山有二泉出石間名曰雙玉澗萬夀院)
(南三里至下白石又三里至上白/石詠真洞天五老峯正在其後)清飈掃渾酣廓然歸何
處陋矣安足戡亭亭紫霄峯窈窈白石庵五老數
松雪雙谿落天潭(次公紫霄峯自石庵五/老峯雙溪皆廬山事也)雖云黙禱應
(縯曰退之謁衡岳廟/詩潜心黙禱若有應)顧有移文慙(厚曰周彦倫隱於北山後應/詔出仕又欲過舊隠孔德璋)
(假山靈之辭以責/之謂之北山移文)
　　　江西一首
江西山水真吾邦白沙翠竹石厎江(縯曰杜詩白沙翠/竹江村暮項曰唐)
(柳宗元江西小石潭記云下見/小潭水尤清冽金石以爲厎)舟行十里磨九瀧(次公曰南/方謂奔水)
(曰瀧蓋/即灘也)篙聲犖确相舂撞(次公曰退之云山/石犖确行逕微)醉卧欲醒
聞淙淙真欲一口汲老龐(厚曰傳燈録龐居士藴參馬祖/云不與萬法爲侣者是什麽人)
(祖云待汝一口吸尽/西江水即向汝道)何人得雋窺魚矼(次公曰聚石渡水曰/矼今言魚矼盖聚石)
(抵魚處也左傳得嶲曰克/退之义魚詩得嶲語時囂)舉义絶呌尺鯉雙(次公曰袁彦道/傳云投馬絶呌)
　　　八月七日𥘉入贛過惶恐灘
七千里外二毛人(厚曰潘安仁秋興賦余春/秋三十有二始見二毛)十八灘頭一
葉身山憶喜懽勞逺夣(自注蜀道有錯喜/歡鋪在大散関上)地名惶恐
泣孤臣長風送客添帆腹積雨浮舟减石鱗(次公曰/㠶以其)
(受風故云腹水在石上流/其波如魚鱗故曰石鱗)便合與官充水手此生何止
略知津(縯曰論語長沮桀溺耦而耕孔子/過之使子路問津焉曰是知津矣)
　　　過大庾嶺
一念失垢汙身心洞清浄浩然天地間惟我獨也
正(縯曰莊子受命於/天惟舜獨也正)今日嶺上行身丗永相忘(任曰白樂/天詩可憐)
(身與丗從/此兩相忘)仙人拊我頂結髮受長生(次公曰此二聮乃李/白流夜郞贈韋太守)
(詩全語先生用/此盖有所感也)
　　　宿建封寺曉登盡善亭望韶石三首(厚曰/郡國)
(志韶州有詔石者/舜登此奏韶樂焉)
雙闕浮光照短亭(次公曰地載韶石/云兩相峙如闕也)至今猿鳥歗青
熒(若拙曰劉夢得九華山歌云軒皇封禪登雲亭大禹/㑹稽臨東溟乗樏不來廣樂絕獨與猿鳥愁青熒)君王自
此西廵狩(縯曰尚書舜典八月西廵狩至于西岳〇次公曰西/廵狩之意以地理考之韶州在南之東而岳州洞庭)
(在韶州/之西也)再使魚龍舞洞庭(次公曰莊子言黄帝張咸池之/樂於洞庭之野而魚龍舞焉〇)
(崔曰按山海經云洞庭地穴在長沙巴/陵湖水廣圎五百里日月若岀没其中)
蜀人文賦楚人辭堯在崇山舜九疑(厚曰司馬相如大/人賦歷唐堯於崇)
(山兮過虞舜於九疑注云崇山狄山也又海外經云狄/山帝堯葬於其陽九疑山任零陵營道縣舜所葬也)聖主若
非真得道南來萬里亦何爲(次公曰崇山九/疑皆在南方)
嶺海東南月窟西(厚曰揚雄長雄賦西/厭月窟東震日域)功成天巳錫玄
圭(縯曰書禹錫玄/圭告厥成功)此方定是神仙宅(厚曰孫綽天台山賦云/玄聖之所逰化靈仙之)
(所窟/宅)禹亦東來隠㑹稽(援曰史記禹廵狩至于會稽而崩/○次公曰㑹稽越州也禹所葬先)
(生以終前篇堯舜事/皆言其夲不死耳)
　　　舟行至清遠縣見顧秀才極談惠州風物
　　　之美
到處聚觀香案吏(厚曰唐史若仗在紫宸内閤則起居舍人/夾香案分立殿下○次公曰元微之詩云)
(我是玉皇/香案吏)此邦冝着玉堂仙(次公曰翰林院公廳謂之玉堂/李肇翰林誌云時居翰苑豈止)
(於登瀛洲哉亦曰/登玉署玉堂焉)江雲漠漠桂花濕(賈曰王元之小畜集載/江豚詩云江雲漠漠江)
(雨/來)梅雨翛翛荔子然(厚曰周處風土記夏/至之雨名爲黄梅雨)聞道黃柑常
抵鵲(縯曰塩鐡論云崑/山之旁以王抵鵲)不容朱橘更論錢(次公曰杜詩/朱橘不論錢)
恰從神武來弘景(援曰陶弘景脫朝服/挂神武門上書辤禄)便向羅浮見稚
川(縯曰晉書葛洪字稚川聞交趾岀丹砂求爲岣嶁/令子姪俱至刺史鄧嶽留不聽去洪乃止羅浮山)
　　　發廣州
朝市日巳逺此身良自如三杯軟飽後(自注浙人謂/飲酒爲軟飽)
一枕黒甜餘(自注俗謂/睡爲黒甜)蒲澗踈鐘外黃灣落木𥘉(厚/曰)
(退之南海神廟碑云在廣州治之東/南道八十里扶胥之口黄木之湾)天涯未覺逺處處各
樵漁
　　　十月二日𥘉到恵州(十朋曰按年譜實紹/聖元年十月三日也)
彷彿曽遊豈夢中欣然雞犬識新豐(縯曰西京雜記髙/祖旣作新豊并移)
(舊社衢巷棟宇物色推舊男女老㓜相攜路道/各知其室放犬羊雞鴨於通衢亦競識其家)吏民驚怪坐
何事父老相攜迎此翁蘇武豈知還漠北(厚曰蘇武/使匈奴在)
(匈奴中十九年/後竟得歸漢)管寜自欲老遼東(援曰三國志管寕北海/朱虚人方天下大乱寕)
(聞公孫令行於海外遂與邴原王/烈等避亂于遼東遂不復徙矣)嶺南萬户皆春色(嶺南/萬户)
(酒)㑹有幽人客寓公(次公曰礼記諸侯不臣寓/公盖言公爵而寄寓者也)
　　　吾謫海南子由雷州𬒳命即行了不相知
　　　至梧乃聞其尚在藤也旦夕當追及作詩
　　　示之(呉憲曰按年譜紹聖四年丁丑先生年六十二在/惠州五月再責瓊州别駕昌化軍安置即儋州也)
(是歳子由亦貶雷州五月相遇於藤同行/至雷六月相别渡海七月十三日至貶所)
九疑聮綿屬衡湘(厚曰李太白逺別離云九疑聮綿皆相似/〇薛曰九疑山圗記道州寕遠縣南六十)
(里有九疑山山有九峯一曰簫韶二曰女英三曰石城四曰娥皇/五曰朱明六曰桂林七曰華盖八曰巴林九曰石樓周回百餘里)
(其形相似見者/疑之故曰九疑)蒼梧獨在天一方(次公曰杜詩我行山/川異忽在天一方)孤城
吹角煙樹裏(次公曰李遠晚泊潤州聞/角詩孤城吹角水茫茫)落月未落江蒼茫
幽人撫枕坐歎息(厚曰古樂府白紵歌愁來夜/遲猶歎息撫枕思君終反側)我行忽至
舜所藏(次公曰蒼梧郡今梧州也前志/云舜葬於此記曰葬者藏也)江邊父老能說子
白鬚紅頰如君長莫嫌瓊雷隔雲海聖恩尚許遥
相望(厚曰文選古詩两宫/遥相望雙闕百餘尺)平生學道真實意豈與窮
逹俱存亡天其以我爲箕子(縯曰今之髙麗/古箕子之國也)要使此意
留要荒(厚曰蠻夷要/服戎狄荒服)他年誰作輿地志(厚曰唐藝文志頋/野王有輿地志三)
(十/卷)海南萬里真吾郷
　　　行瓊儋間肩輿坐睡夢中得句云千山動
　　　鱗甲萬谷酣笙鐘覺而遇淸風急雨戯作
　　　此數句
四州環一島(次公曰四州言瓊崖儋萬也賈損之傳/曰朱崖儋耳郡皆在南方海中洲居也)百洞蟠
其中我行西北隅如渡月半弓登髙望中原(厚曰阮/籍詠懷)
(詩登髙望九州/悠悠分曠野)但見積水空此生當安歸(縯曰晉書謝/安甞與孫綽)
(等泛海風起浪湧諸人皆懼安吟嘯/自若風轉急安徐曰如此将安歸耶)四顧真途窮(援曰晉書/阮籍率意)
(獨駕不由逕路車迹/所窮輒慟哭而反)眇觀大瀛海(援曰史記孟軻傳鄒衍言中/國名曰赤縣神州乃有大瀛)
(海環其/外也)坐詠談天翁(援曰史記齊人/頌曰談天衍)區區魏中梁(援曰莊/子雜篇)
(則陽通逹之中有魏於/魏中有梁於梁中有王)一米誰雌雄(次公曰莊子北海若之/辝云計中國之在海内)
(不似稊米之/在大倉乎)幽懷忽破散永嘯來天風千山動鱗甲
萬谷酣笙鐘安知非群僊鈞天宴未終(援曰史記趙/簡子寤語大)
(夫曰我之帝所甚樂與百神遊於鈞/天廣樂九奏萬舞不類三代之樂)喜我歸有期舉酒屬
青童(次公曰青童神/仙靑童君也)急雨豈無意催詩走羣龍(次公曰/杜詩片)
(雲頭上黑應是雨催詩○孝/祥曰易乾卦見群龍无首吉)夢雲忽變色笑電亦改容
(次公曰楚詞神女謂之朝雲楚王夢之故謂之夣/雲神異傳玉女投壷天爲之笑則電故謂之笑電)應怪東坡
老顔衰語徒工乆矣此妙聲不聞蓬萊宫
　　　次前韻子由
我少即多難邅回一生中(次公曰邅回迍/蹇不進之皃)百年不易滿
(援曰李白短歌/行百年苦易滿)寸寸彎彊弓老矣復何言榮辱今兩
空泥丸尚一路(自注古語云十方薄伽𣑽一路涅槃門○援/曰此本岀楞嚴經之語又隋書經籍志佛書)
(二月十五日入涅/槃涅槃一曰泥丸)所向餘皆窮似聞崆峒西仇池迎此
翁(次公曰崆峒䖍州山也其西乃歸蜀之路仇他在同谷縣/是洞天之地先生甞夣游之有意居焉正在崆峒之西也)胡爲
適南海復駕垂天雄(次公曰莊子大鵬翼垂天之/雲李太白鵬賦云雄無所争)下視九
萬里浩浩皆積風(次公曰莊子言鵬摶風九万里而上又云/天之蒼蒼其正色邪其視下也亦若是又)
(云風之積也不厚則/其負大翼也無力)回望古合州屬此琉璃鐘(援曰李賀/將進酒琉)
(璃鐘琥/珀濃)别離何足道我生豈有終渡海十年歸方鏡
照兩童(次公曰童即瞳也項羽賛云舜重童子項羽又重童子/〇丁惠安曰西京雜記漢髙祖入咸陽獲方鏡廣四尺)
(寸表裏有明人直來照之影則倒見/以手掩心即見五藏有病則知所在)還郷亦何有暫假壼
公龍(援曰後漢費長房辝壼公歸公與一竹杖曰騎此任所之/則自至矣長房乗杖須臾而歸以杖投葛陂中即化爲龍)
(也)峨眉向我笑錦水爲君容(援曰水經云錦江織錦則濯/之江流而錦至鮮明濯以它)
(江則錦色弱矣/遂命爲錦里)天人巧相勝(援曰史記申包胥曰人衆/者勝天天定亦能勝人)不獨
數子工指點昔遊處(祖謙曰杜詩指/點虚無是征路)蒿萊生故宫
　　　澄邁驛通潮閣二首
倦客愁聞歸路遥眼明飛閣俯長橋貪看白鷺横
秋浦不覺青林没晚潮(十朋曰令齋夜話云余游儋耳登/望海亭柱間有擘窠大字曰貪看)
(白鳥横秋浦不覺/青林没暮潮)
餘生欲老海南村帝遣巫陽招我䰟(縯曰宋玉爲屈/原作招䰟詞其)
(中曰帝告巫陽曰有人在下我欲輔之魂魄離散汝筮與之〇思/文曰王逸楚詞章句曰帝謂天帝也女曰巫陽按山海經開明東)
(巫彭巫陽巫凡/皆神醫/也)杳杳天低鶻没處青山一髮是中原
　　　六月二十日夜渡海(十朋曰注見前謫海/南作詩示子由詩)
參横斗轉欲三更(任曰曹子建善哉行/月没參横北斗䦨干)苦雨終風也解
晴(次公曰左傳昭四年申豊論藏/冰曰秋無苦雨詩有終風篇)雲散月明誰點綴(縯/曰)
(晉書㑹稽王道子夜月色無玷歎以爲佳謝重率尔曰意/謂不如微雲點綴道子曰卿居心不淨乃欲滓穢太清邪)天容
海色夲澄清(次公曰楞嚴經云譬/如澄清百千大海)空餘魯叟乗桴意
(援曰孔子曰道不行乗桴浮于海/〇次公曰李白詩魯叟非匏瓜)粗識軒轅奏樂聲(縯曰/黄帝)
(張樂於/洞庭野)九死南荒吾不恨(次公曰楚辤離騷經有余心/之所善今雖九死其猶未悔)兹遊
竒絶冠平生
　　　自雷適廉宿於興廉村浄行院
荒凉海南北佛舎如雞栖(次公曰借用朱伯厚/之車如雞栖也)忽此榕
林中(任曰嶺表異録榕樹/葉如冬青秋冬不凋)跨空飛栱枅當門冽碧井
洗我兩足泥髙堂磨新甎洞户分角圭(次公曰退之/詩磨淬出角)
(圭)倒床便甘寢鼻息如虹霓僮僕不肯去我爲半
日稽(任曰李渉題鶴林寺詩云因過/竹院逢僧話又得浮生半日閑)晨登一葉舟(次公曰退/之詩共泛)
(清湘一葉舟樂天/詩波上一葉舟)醉兀十里溪醒來知何處歸路老更
迷(任曰杜詩山晚浮/雲合歸時恐路迷)
　　　藤州江上夜起對月贈邵道士(十朋曰按先/生送邵道人)
(彦肅還都嶠/詩即此人)
江月照我心江水洗我肝端如徑寸珠墮此白玉
盤(仔曰李白詩少時不/識月呼作白玉盤)我心本如此月滿江不湍起
舞者誰歟(縯曰晋祖逖聞/雞鳴而起舞)莫作三人看(援曰李白詩㪯杯邀/明月對影成三人)
嶠南瘴癘地(子仁杜詩南/方瘴癘地)有此江月寒乃知天壤間何
人不清安牀頭有白酒盎若白露漙(次公曰詩零露漙/兮○子仁曰古樂)
(府白紵歌秋風/蕭瑟白露漙)獨醉還獨醒夜氣清漫漫(次公曰史記/鄒陽傳應劭)
(注載寗戚歌曰長/夜漫漫何時旦)仍呼邵道士取琴月下彈相将乗一
葉(次公曰一葉/見前首注)夜下蒼梧灘
　　　將至廣州用過韻寄邁迨二子
皇天遣出家臨老乃學道北歸爲兒子破戒堪一
笑披雲見天眼(次公曰晋書衛瓘言樂廣曰/瑩然若披雲霧而睹青天)迴首失海
潦蠻唱與黎歌餘音猶杳杳大兒牧衆穉四歳守
孤嶠次子病學醫三折乃粗曉(縯曰左傳齊髙弘曰三/折肱知爲良毉唯伐君)
(爲不可民/弗與也)小兒耕且養(援曰前漢藝文志古之學/者耕且養三年而通一藝)得暇爲
書繞我亦困詩酒去道愈茫渺紛紛何時定所至
皆可老莫學柳儀曹(次公曰聀林魏有儀曹郞唐改爲礼/部栁子厚唐貞元中以禮部貟外郎)
(貶永州司馬/徙栁州刺史)詩書教蠻獠(次公曰退之爲子厚墓誌云衡湘/以南爲進士者皆以子厚爲師其)
(經氶子厚口講指畫爲文詞者悉有法度又/爲碑云栁侯爲州不鄙夷其民動以禮法云)亦莫事登陟(次/公)
(日子厚在永州有西山而下八記其在/栁州又有記柳州山水近治可游者)溪山有何好安居與
我游閉户淨洒掃
　　　予昔過嶺而南題詩龍泉鐘上今復過而
　　　北次前韻(即前過大庾嶺詩)
秋風卷黄落(次公曰月令季冬之月草木黄落漢/武帝秋風詞云草木黄落兮鴈南飛)朝雨洗
緑浄(次公曰退之詩瞰臨/眇空闊緑浄不可唾)人貪歸路好節近中原正下
嶺獨徐行艱嶮未敢忘遥知叔孫子巳致魯諸生
(縯曰前漢叔孫通爲博士説上曰臣願徴魯諸生與臣弟子共起/朝儀於是招魯諸生三十餘人其所不能致者二人〇次公曰此)
(言建中靖國間新天/子即位必新定禮儀)
　　　過嶺二首
暫着南冠不到頭(縯曰楚鍾儀爲囚於晉它日晉侯見之曰/南冠而縶者君子也與之琴操南音遂釋)
(之使歸〇厚曰柳子厚六字詩云/一生判却歸休爲着南冠到頭)却隨北鴈與歸休(援曰月/令季冬)
(之月鴈/北向)平生不作兎三窟(縯曰晉書王衍爲宰輔以弟澄爲/荆州族弟敦爲青州曰荆州有江)
(漢之固靑州有輔海之險卿二人在外吾留此足以爲三窟識者/鄙之〇次公曰戰國䇿馮讙謂孟甞君曰狡兔有三窟兾得免死)
(耳)今古何殊貉一丘(援曰前漢楊惲曰秦時但任小臣竟以/㓕亡令親任人臣即至今耳古與今如)
(一丘/之貉)當日無人送臨賀(次公曰唐書楊憑貶臨賀尉交親/無敢送者獨徐晦至藍田慰餞宰)
(相權徳輿稱之於朝李夷簡遽表爲監/察御史曰君不負楊臨賀肯負國乎)至今有廟祀潮州(次/公)
(曰韓退之責潮州潮人爲/之立廟先生嘗爲作記也)劒關西望七千里乗興真爲
玉局遊(養源曰按天師二十四化記玉局化在益州城南門西/回百歩漢桓帝永壽元年正月七日天師與老君自鶴)
(鳴山來息此化時地上忽湧出玉局玉床方廣一/丈老君升座重述道要却自升天玉局䧟入地中)
七年來往我何堪(邦衡曰按年譜公以紹聖元年自定州貶/惠州凡四年再貶儋耳明年改元元符至)
(三年乃量移/㢘州凡十年)又試曹溪一勺甘夢裏似曽遷海外醉
中不覺到江南(次公曰江南/則䖍州也)波生濯足鳴空澗霧繞
征衣滴翠嵐誰遣山雞忽驚起半嵓花雨落毿毿
　　　鬱孤臺(自注再過䖍/州和前韻)
吾生如寄耳(次公曰魏文帝樂府云人生如寄多憂何爲/法苑珠林云謝安與攴遁書云人生如寄耳)嶺
外亦閑遊贛石三百里(仔曰孟浩然下贛石詩贛石三百/里㳂江千嶂間〇喻曰國史𥙷蜀)
(之三峽南康之贛/石皆險絶之所)寒江尺五流(次公曰唐語云城/南韋杜去天尺五)楚山微有
霰(次公曰詩曰先集惟/霰盖雪之微者耳)越瘴乆無秋(次公曰農夫以田熟/爲秋書云乃亦有秋)
(〇馮曰通真子瘴氣論曰嶺南瘴猶如嶺北傷寒也/從仲春訖仲夏行靑草瘴李夏訖孟冬行黄茅瘴)堅斷横雲
嶠魂飛咤雪洲(次公曰横雲嶠以言五嶺咤雪洲以瓊崖儋/萬四州也賈捐之傳云儋耳珠崖皆在南方)
(海中洲居南越地炎瘴而/無雪有雪則以爲希咤也)曉鍾時出寺暮鼔各鳴樓歸
路迷千嶂勞生閱百州不随猿鶴化(厚曰抱朴子周穆/王南征乆而不歸)
(一軍皆化君子爲/猿鶴小人爲䖝沙)甘作賈胡留(縯曰後漢馬援傳耿舒與其兄/弇書曰伏波類西域賈胡到一)
(處輒止是/以失利)秪有貂裘在(援曰史記蘇秦衣弊黑貂/裘岀遊數歳大困而歸)猶堪買釣
舟(次公曰杜牧詩陽/羡溪中買釣舟)
　　　䖍守霍大夫監郡許朝奉見和此詩復次
　　　前韻
大邦安静治小院得閑逰贛水雨巳漲廉泉春未
流同烹貢茗雪一洗瘴茆秋(十朋曰注/見上首)秋思生蓴鱠
(縯曰晉張翰在洛陽見秋風起思/呉中蓴羹鱸魚鱠遂命駕而歸)寒衣待橘洲(任曰三國志/李衡毎欲治)
(家妻輒不聽後密遣人於武陵龍陽汎州上作宅種柑橘千樹死/謂児曰汝母惡我治家故窮如是然吾州里有千頭木奴不責汝)
(衣食歳上一疋/絹亦可用矣)楊雄未有宅(縯曰揚雄傳云岷山之/下有田一廛有宅一區)王粲且
登樓(援曰王粲避董卓之亂依劉表於荆/州登江陵城樓上思歸作登樓賦)老境無多日歸
心夣幾州敢因逃酒去(堯祖曰漢書劉章爲髙后行酒諸/吕一人亡酒師古注曰避酒逃亡)
端爲和詩留舊篋藏新語清風自滿舟
　　　𥘉發嘉州(仔曰嘉祐巳亥冬先生與/子由侍老泉舟行適楚)
朝發鼔闐闐西風獵畫旃故郷飄巳逺往意浩無
邊錦水細不見蠻江清更鮮奔騰過佛脚曠蕩造
平川(子仁曰錦水岷江也蠻江陽山與青衣江也三江合/流于嘉州城東南過九頂山凌雲寺大像閣而下)野市
有禪客釣臺㝷暮煙相期定先到乆立水潺潺(自/注)
(曰期郷僧宗/㑹别釣魚臺)
　　　過冝賔見夷中亂山(任曰嘉祐/四年作)
江寒晴不知逺見山上日朦朧含髙峯晃蕩射峭
壁横雲忽飄散翠樹紛歴歴行人挹孤光飛鳥投
逺碧蠻荒誰復愛穠秀安可適豈無避丗士髙隠
錬精魄誰能從之遊路有豺虎迹
　　　夜泊牛口
日落江霧生繫舟宿牛口民居偶相聚三四依古
柳負薪出深谷見客喜且售煑𬞞爲夜飡安識肉
與酒朔風吹茆屋破壁見星斗兒女自咿嚘亦足
樂且乆人生本無事苦爲丗味誘冨貴耀吾前貧
賤獨難守誰知深山子甘與麋鹿友置身落蠻荒
坐意不自陋今予獨何者汲汲強奔走
　　　牛口見月(任曰時嘉祐元年始/舉進士至京師作)
掩牎寂巳睡月脚垂孤光披衣起周覽飛露洒我
裳山川同一色浩若渉大荒幽懷耿不寐四顧獨
彷徨忽憶丙申年(子仁曰時先生/舉進士在京)京邑大雨􁋏蔡河中
夜决横浸國南方車馬無復見紛紛操栰郞新秋
忽巳晴九陌尚汪洋龍津觀夜市燈火亦煌煌新
月晈如晝踈星弄寒芒不知京國喧謂是江湖郷
今來牛口渚見月重凄凉却思舊遊處滿陌沙
塵黄
　　　戎州
亂山圍古郡市易帶羣蠻痩嶺春耕少孤城夜漏
閑往時邊有警征馬去無還自頃方從化年來亦
欵關頗能貪漢布但未脫金鐶何足爭彊弱吾民
盡玉顔(子仁曰子由詩亦同/比韻獨關與顔不次)
　　　泊南牛口期任遵聖長官到晚不及見復
　　　來
江上有微逕深榛煙雨埋﨑嶇欲取别不見又重
來下馬未及語顧巳慰長懷江湖渉浩渺安得與
之偕
　　　入峽
自昔懷清賞今兹得縱探長江連楚蜀萬派㵼東
南合水來如電黔波緑似藍餘流細不數逺勢競
相參入峽𥘉無路連山忽似龕縈紆収浩渺蹙縮
作淵潭風過如呼吸雲生似吐含墜崖鳴窣窣垂
蔓緑毶毶冷翠多崖竹孤生有石楠飛泉飄亂雪
怪石走驚驂絶澗知深淺樵僮忽兩三人煙偶逢
郭沙岸可乗籃野戍荒州縣邦君古子男放衙鳴
晚鼔留客薦霜柑聞道黃精草叢生緑玉篸盡應
充食飲不見有彭聃氣候冬猶暖星河夜半涵遺
民悲昶衍(自注孟昶從此入覲○/縯曰孟昶王衍皆蜀主)舊俗接魚蠶(縯曰/蠶叢)
(魚鳬先/爲蜀主)板屋漫無瓦巖居窄似菴伐薪嘗冒險得
米不盈甔歎息生何陋劬勞不自慙葉舟輕逺泝
大浪固嘗諳矍鑠空相視嘔啞莫與談蠻荒安可
駐幽䆳信難妉獨愛孤棲鶻髙超百尺嵐横飛應
自得逺颺似無貪墜翮遊霄漢無心顧雀䳺塵勞丗
方病局束我何堪盡解林泉好多爲冨貴酣試看
飛鳥樂髙遁此心甘
　　　遊三遊洞
凍雨霏霏半成雪遊人屨冷蒼崖滑不辭携𬒳巖
厎眠洞口雲深夜無月
　　　遊洞之日有亭吏乞詩旣爲留三絶句於
　　　洞之石壁明日至峽州吏又至意若未足
　　　乃復以此授之(子仁曰三絶句老泉及東坡子由/各一也按南行集老泉詩云洞門)
(蒼石流成乳山下寒溪冷欲冰天寒二子苦求去我欲/居之爾不能子由詩云昔年有遷客携手過嵌巖去我)
(歳巳百遊/人忽復三)
一徑遶山翠縈紆去似蛇忽驚溪水急爭看洞門
呀滑磴攀秋蔓飛橋踏古槎三扉迎北吹一穴向
西斜歎息㷑雲老追思歳月遐唐人昔未到古俗
此爲家
洞暖無風雪山深冨鹿猳相逢衣盡草環坐髻應
髽竈突依巖黒樽罍就石窪鴻荒無傳記想像在
羲媧此事今安有遺蹤我獨嗟山翁勸留句強爲
冩槎牙
　　　出峽
入峽喜巉巖出峽愛平曠吾心淡無累過境即安
暢東西徑千里勝處頗屢訪幽㝷逺無厭髙絶毎
先上前詩尚遺略不録乆恐忘憶從巫廟回中路
寒泉漲汲歸真可愛翠碧光滿盎忽驚巫峽尾巖
腹有穿壙仰見天蒼蒼石室開南嚮宣尼古廟宇
叢木作幃帳鐡楯横半空俯瞰不計丈古人誰架
構下有不測浪石竇見天囷瓦棺悲古葬新灘阻
風雪村落去携杖亦到龍馬溪茆屋沽村釀玉虚
悔不至實爲舟人誑聞道石最竒寤寐見怪狀(以/上)
(並記所/聞見)峽山冨竒偉得一知幾䘮苦恨不知名歷歷
但想像今朝脫重險楚水渺平蕩魚多客庖足風
順行意王追思偶成篇聊助舟人唱
　　　荆州十首(子仁庚子正月先生與子/由侍老泉自荆州游大梁)
遊人出三峽楚地盡平川北客隨南賈呉檣問蜀
舩江侵平野斷風卷白沙旋欲問興亡意重城自
古堅
南方舊戰國慘澹意猶存慷慨因劉表凄凉爲屈
原廢城猶帶井古姓聚成村亦解觀形勝升平不
敢論
楚地闊無邊蒼茫萬頃連耕牛未甞汗投種去如
捐農事誰當勸民愚亦可憐平生事遊惰那得怨
凶年
朱檻城東角髙王此望沙江山非一國烽火畏三
巴戰骨淪秋草危樓倚斷霞百年豪傑盡擾擾見
魚鰕
沙頭煙漠漠來往猒喧卑野市分麞閙官帆過渡
遲遊人多問卜傖叟盡携龜日暮江天静無人唱
楚詞
太守王夫子山東老俊髦壯年聞猛烈白首更雄
豪食鴈君應猒驅車我正勞中書有安石慎勿賦
離騷(子仁曰指時相有如謝安則王守/不當如屈原放逐而作離騷也)
殘臘多風雪荆人重歳時客心何草草里巷自嬉
嬉爆竹驚鄰鬼驅儺聚小兒(子仁曰爆竹見荆楚歳時/記驅儺見月令皆殘歳事)故
人應念我相望各天涯
江水深成窟潜魚大似犀赤鱗如琥珀老枕勝玻
瓈上客舉雕爼佳人揺翠箆登庖更作器何以免
屠刲
北鴈來南國依依似旅人縱横遭折翼感惻爲沾
巾平日誰能挹髙飛不可馴故人持贈我三嗅若
爲珍
柳門京國道驅馬及春陽野火燒枯草東風動緑
芒北行連許鄧南去極衡湘楚境横天下懷王信
弱王(子功曰見/竹枝歌注)
　　　浰陽早發
冨貴本無定丗人自榮枯囂囂好名心嗟我豈獨
無不能便退縮但使進少徐我行念西國巳分田
園蕪南來竟何事碌碌隨商車自進苟無𥙷乃是
懶且愚人生重意氣出處夫豈徒永懷江陽叟種
藕春滿湖(子仁曰江陽/指眉州也)
　　　白塔鋪歇馬
甘山廬阜鬱相望林隙熹微漏日光吳國晚蠶𥘉
斷葉占城早稻欲移秧迢迢澗水隨人急苒苒巖
花撲馬香望眼儘窮千里逺白雲深處是吾郷
　　　夀陽岸下絶句
街東街西翠帷成池南池北緑錢生幽人獨來帶
殘雨聞得黄鸝第一聲
　　　過范縣訪德孫
漸覺東風料峭寒青蒿黄韭試春盤遥想慶州千
嶂裏暮雲衰草雪漫漫
　　　𥘉貶英州贈馬夢得
萬古仇池穴歸心負雪堂殷勤竹林夣猶自數山
王(山濤王戎)
　　　夜雨宿淨行院
芒鞋不踏利名埸一葉虚舟寄渺茫林下對床聽
夜雨(子功曰見後馬/上寄子由注)静無燈火照凄凉
　　　過海得子由書
經過廢來乆有弟忽相求户外三竿日江關一葉
秋蕭踈悲白髮漫浪散窮愁丗事江聲外吾生幸
且休
增刋校正王狀元集注分類東坡先生詩卷之一
東坡紀年録
　　　　　　　　僊谿傅　藻　編纂
公姓蘇諱軾字子瞻一字和仲眉州眉山縣人也
蘇氏出髙陽而蔓延於天下唐神龍𥘉長史味道
刺眉一子留眉眉有蘇氏自此始公髙大父祐曽
大父杲大父序三丗皆不顯序三子曰澹曰渙曰
洵洵字明允公父也澹渙皆以文學舉進士而渙
至都官郎中序以渙官故任大理評事致仕累贈
尚書職方貟外郎明允少不喜學年二十有七始
發憤讀書六年而大䆒六經百家之書娶大理寺
丞程文應之女生三子曰景先曰軾曰轍景先早
丗嘉祐間明允與公同其季子由至京師父子皆
知名時號三蘇而以老蘇别其父歐陽文忠公得
老蘇著書二十二篇以爲荀卿子文也乃繳進之
召試紫微閣辤不就遂除祕書省校書郎㑹修纂
建隆以來禮書授霸州文安縣主簿食其禄與陳
州項城令姚闢同著太常因革禮一百卷書奏未
報卒年五十八　英宗聞而哀之特贈光禄寺丞
公曽大父以公與子由登朝贈太子太保大父贈
太子太傳父贈太子太師程氏追封成國太夫人
公娶郷貢進士王方之女諱弗亦眉人也追封通
義郡君繼室以其從女弟諱閠之字季章封同安
郡君子三人長曰邁雄州防禦推官知瀛州河間
縣次曰迨次曰過皆承務郎孫男十四人簞符箕
筌籌簣　籥籍節笈篳　笁公有東坡集四十卷
後集二十卷奏議一十五卷内外制一十卷責齊
安日因宫師之學作易傳九卷又作論語說五卷
儋耳又作書傳𥘉公與子由師其宫師最好賈誼
陸贄書後讀莊子以爲得其心晚讀釋氏書深有
所悟參之孔老博辯無礙浩然不見其涯也宫師
公慶曆間宦學四方成國夫人親授公書問古今
成敗輒能語其要比冠學通經史日數千言嘉祐
二年唱第錫宴瓊林與蔣魏公接席情話約卜居
陽羡𥘉倅錢塘諉親黨單君貺問田及移臨汝自
言有田陽羡建中靖國𥘉奉祠玉局留毗陵居無
何請老而終公生岷峨負當丗大名道德文學政
事輝映今昔自居雪堂遂成求田之計而文登謝
表云買田陽羡誓畢此生乃卒如其言夫豈偶然
者公之薨也呉越之民相與哭於市君子相與弔
於家訃聞四方人皆咨嗟出涕太學士人數百相
率飯僧惠林佛舎公之於文得之於天山谷嘗評
云公文字言語歷劫贊揚有不能盡者
景祐三年丙子
　十二月十九日卯時公生於眉山縣紗縠行私第
景祐四年丁丑
寳元元年戊寅
寳元二年已卯
康定元年庚辰
慶曆元年辛巳
慶曆二年壬午(先生七歳)
　是年公知讀書上韓太尉與梅直講書云某七
　八歳知讀書祭歐陽文忠公曰某自齠齓以學
　爲嬉童子何知惟公我師晝誦其文夜夢見之
慶暦三年癸未(先生八歳)
是年公入小學道士張易簡爲師見書陳太𥘉
　事范文正公文集序曰某始緫角入郷校士有
　自京師來者以魯人石守道所作慶曆聖德詩
　示郷先生某從旁竊觀則能誦習其詞問先生
　所以頌十一人者何人也先生曰童子何用知
　之某曰此天人也邪則不敢知若亦人耳何爲
　其不可先生竒某言盡以告之且曰韓范冨歐
　陽此四人者人傑也時雖未盡了則巳私識之
　矣又曰以八歳知敬愛公
慶曆四年甲申
慶曆五年乙酉
慶曆六年丙戌
慶曆七年丁亥(先生十二歳)
　是年公祖父亡與曽子固書云某逮事祖父祖
　父之殁某年十二矣鍾子翼哀詞曰慶曆丁亥
　某始年十二先君宫師歸自江南曰吾南游至
　䖍有隱君子鍾君與其弟槩從吾游
　是年於所居紗縠行宅隙地中與羣児鑿地爲
　戲得天石研而用之且爲之銘
慶曆八年戊子(先生十三歳)
皇祐元年巳丑
皇祐二年庚寅
皇祐三年辛卯
皇祐四年壬辰
皇祐五年癸巳
至和元年甲午
至和二年乙未
　是年公至成都樂泉先生文集序云某年二十
　以諸生見公成都公一見待以國士作後正統論
嘉祐元年丙申(先生二十一歳)
　公自蜀舉進士入京鳯鳴驛記云嘉祐丙申舉
　進士過扶風六祖贊云嘉祐𥘉舉進士館於興
　國寺浴堂老僧德香之院范文正公文集序云
　嘉祐元年始舉進士至京師牛口見月詩云忽
　憶丙申年京師大雨滂
嘉祐二年丁酉(先生二十二歳)
春赴禮部文忠公知舉患時文以詭異相髙思
欲救之梅聖俞與其事得公論刑賞以示文忠
公公驚喜欲以冠多士疑曽子固所爲子固文
忠公門下士也乃寘第二復以春秋義第一文
忠公嘗令晁美叔與公定交謂公必名丗且以
書抵聖俞曰讀軾書不覺汗出快哉快哉老夫
當避此人放出一頭地文忠公未嘗以此許人
也公上梅直講書云今年春天下之士羣至于
禮部執事與歐陽公實親試之誠不自意獲在
第二殿試中丙科升一甲章衡爲牓首賜進士
及第遂上所業及上韓魏公富鄭公曽丞相并
兩制等書乞應制舉上韓魏公書曰某生二十
　有二年矣上曽丞相書云某自爲學至于今十
　有五年祭文忠公曰十有五年乃克見公公爲
　撫掌歡笑改容此我輩人餘子莫羣我老將休
　付子斯文四月八日成國太夫人亡訃至公丁
　憂歸
嘉祐三年戊戌
嘉祐四年巳亥(先生二十四歳)
　公服除冬侍宫師適楚南行前集叙曰巳亥之
歳侍行適楚時十二月八日江陵驛書是年
　荆州上王兵部書曰自蜀至楚舟行六十日過
　郡十一縣二十有六公由水路至嘉州入嘉陵
　江由瀘渝涪忠夔等州入峽江故作嘉州過宜
賔泊牛口望夫臺仙都觀入峽出峽等詩自荆
門岀陸由宜城襄鄧唐許尉氏至京故作浰隔
早發漢水竹葉酒留尉氏阮籍嘯臺許州西湖
等詩
嘉祐五年庚子(先生二十五歳)
公正月過唐作新渠詩過許見范堯夫文正公
文集序曰其後過許始識公之仲子今丞相堯
夫是年入都授河南府福昌簿不赴
嘉祐六年辛丑(先生二十六歳)
　是年應制科文忠公薦公祕閣試六論舊不起
草故文多不工公始具草文義燦然時以爲難
　又荅制䇿復入三等授大理評事簽書鳯翔府
簽判詩序有曰嘉祐六年予與子由同舉制䇿
寓懷逺驛時年二十有六而子由年二十有三
　上呉内翰書云今年春天子將求直言之士而
某適來調官京師舎人楊公不知其不肖而採
其鄙野之文五十篇奏之於天子使與明詔之
末上吕龍圗書云某西蜀之鄙人㓜承家訓長
　知義方粗識名教遂堅晩節兩登進士舉一中
　茂材科　冬赴鳯翔任十一月十九日與子由
　别於鄭西門之外作詩　十二月作鳯翔八觀
　詩其石鼔詩云冬十二月歳辛丑我𥘉從政見
　魯叟
嘉祐七年壬寅(先生二十七)
　公在鳯翔二月分决属縣囚十三日出府至
　寳雞􁄹郿盩厔四縣旣畢事因朝謁太平宫宿
　於南溪遂並南山而西至樓觀大秦寺延生觀
　仙游潭十九日乃歸所過作詩又作樓觀等十
　一題寄子由　七月二十四日禱雨磻溪宿虢
縣二十五日渡渭宿於僧舎二十六日至磻溪
　自磻溪往陽平二十七日至斜谷由下馬磧懷
　趙薦及磻龍寺等詩重九不與府㑹獨遊普
　門寺僧閣有懷子由作詩二十日微雪懷子由
　作詩　是年作喜雨亭記又荅趙薦并餽歳等
　詩并子由不赴商州及和子由𧖟市等詩
嘉祐八年癸卯(先生二十八歳)
　英宗即位　公在鳯翔覃恩轉大理寺丞　是
　年作思治論又作授經臺調水符往南溪等詩
治平元年甲辰(先生二十九歳)
　公在鳯翔磨勘轉殿中丞冬任滿還京至華隂
作詩寄子由
治平二年乙巳(先生三十歳)
公在京師差判登聞鼔院
英宗在藩邸聞公名欲以唐故事召入翰林宰
相限以近例召試祕閣及試二論皆入三等除
直史館　五月二十八日夫人王氏卒六月六
日殯于京城外夫人有子邁
治平三年丙午(先生三十一歳)
公在京師是年始見范彛叟文正公文集序云
　又六年始見其叔彛叟京師四月二十五日
　丁父宫師憂奉柩歸蜀
治平四年丁未(先生三十二歳)
　神宗即位九月十五日題摹夲蘭亭記後
熈寜元年戊申(先生三十三歳)
　公服除十月二十六日作四菩薩閣記是
　年和子由記園中草木木山引水寄題古東池
　緑筠堂等詩
熈寜二年已酉(先生三十四歳)
還　朝差判官誥院兼尚書祠部　三月送錢
藻守婺詩是年送任伋倅黄王頥赴建董傳留
别安惇西歸醉墨堂等詩
熈寜三年庚戌(先生三十五歳)
　公在京師　三月送劉攽倅海陵曽鞏倅越詩
　十一月二十日送章子平岀牧鄭州作詩及叙
　是年送吕希道守和文與可守陵王晦夜坐等詩
熈寧四年辛亥(先生三十六歳)
　遷太常博士攝開封府推官有能吏聲以言事
議論大不恊乞外任除通判杭州　五月作張
方平赴南京留臺詩又次韻讀杜詩詩七月
二日作渦口遇風詩來陳和舟中八詩至陳同
子由過汝隂見歐陽公作石屏燕西湖詩(十/月)六
　日記所見作詩是月作潁州别子由出潁口壽
州李少卿出餞濠州七絶泗州塔龜山洪澤遇
風廣陵㑹三同舎遊金山等詩十一月到杭
　州作寄子由詩臘月遊孤山訪僧作詩又和李
　𣏌并自和
熈寧五年壬子(先生三十七歳)
　公在杭州　二月作蔡冠卿知饒詩三月二
　十二日觀花吉祥寺作牡丹記序并詩閠七
　月哭歐陽公於孤山次韻惠思詩是月監試作
　呈試官煎茶催考校榜出後等詩八月十日
　夜登望海樓作詩十七日復登作詩重九日
　遊西湖及諸寺所至有詩及不赴府㑹詩十
　月十日作送進士詩序冬至日遊吉祥寺作
詩後十日復至作詩十二月以事至湖州與
　孫守約有言及時事者罰一大盞作詩云若對
　青山談丗事直湏舉白便浮君又作莘老求墨
妙亭詩并記及贈寄等詩畫魚歌是年作墨
寳堂記并和沈立之留别蔡凖見邀次韻子由
柳子玉等詩又作送杜子方陳珪戚秉道詩
熈寜六年癸丑(先生三十八歳)
　公在杭州　正月九日作雜興荅鮮于子駿上
元祥符寺九曲觀燈作詩過僧可乆房無燈火
作詩二十一日述古邀城外㝷春作詩二十七
　日遊風水洞作詩又作李佖留待及和等詩
五月望與吕仲甫輩泛湖留北山作詩八月
望觀潮作詩又再遊風水洞作詩并臨江仙
九月和劉攽詩十二月與李杞因獵遊孤山
作詩冬以事至姑蘇爲王誨作仁宗御飛
白記又作三瑞堂詩　是年作和陳述古十月
牡丹劉恕見寄錢顗送茶及寄孫覺等詩除
　夜宿常州城外作詩
熈寜七年甲寅(先生三十九歳)
　元日以事過丹陽作寄魯元翰又柳子玉鶴林
招隱并與子玉景純唱和等詩是月秀州贈錢
端公文長老等詩二十九日過毗陵跋李後主
　書五月作錢公輔哀詞又次韻周邠詩　六
　月自常潤還所至作詩　秋捕蝗至浮雲嶺作
　懐子由詩至於潜作贈毛國華野翁亭緑筠軒
　於潜女詩又同年臨安令劇飲并所至諸縣有
　詩九月移知密州是月作勤上人詩集序
　十月赴密州早行馬上作沁園春　十一月三
　日到任　十二月作鳬繹先生文集序是年
　常潤道中懷述古并答述古詩蘇州雨中飲酒
　金山飲醉大風留金山留别金山二長老留京
　口和蘇守王規甫觀燈什次韻孫巨源水車等
　詩自京口還寄述古作卜筭子行香子杭妓迓
　新守楊元素寄規甫作菩薩蠻送述古赴南都
　作清平樂南郷子菩薩蠻江神子送述古迓元
　素作訴衷情述古將去作虞美人荅元素浣溪
　沙和元素泛金船移守密和元素南郷子再過
　蘇贈閭丘公顯作浣溪沙過呉興李公擇生子
　作减字木蘭花作六客詞爲定風波别公擇作
　蝶戀花赴密過蘇有門這回來不來者其色淒
　然蘇守嘉之令求詞作阮郎歸潤州和元素菩
　薩蠻多景樓與孫巨源相遇作採桑子送巨源
　作更漏子離京口呈元素作醉落魄訴衷情得
　郷書作蝶戀花代人寄逺作少年遊金山送子
　玉作昭君怨贈潤守許仲塗作減字木蘭花别
　潤守作南郷子海州寄巨源作永遇樂除夜
　作贈叚屯田詩曰龍鍾三十九勞生已強半
熈寜八年乙卯(先生四十歳)
　公在密州上元作蝶戀花二十日記夢作江
神子春禱常山得雨次韻章傳道喜雨詩首
夏作官舎即事詩　四月十一日作送劉述詩
六月和李常詩中夏旱再禱雩泉皆應如響
作雩泉記留别詩　以旱蝗齋素方春牡丹盛
開不獲賞九月忽開一朶雨中特置酒作雨中
花冬祭常山回與同官習射放鷹作詩和梅
　戸曹㑹獵鐵溝行荅喬太博莫笑銀杯小并唱
　和詩又作江神子　是年作趙倅成伯家宴贈
楊姐詩又成伯室誕辰口號後𣏌菊賦増治城
上故臺名之曰超然作記又作大悲閣記又於
超然臺作望江南送東武令趙晦之歸海州作
减字木蘭花贈晦之吹篴侍兒作水龍吟
熈寜九年丙辰(先生四十一歳)
　公在密州遷祠部貟外郎　正月五日跋赤溪
山主頌七日書琅琊篆後立春日請成伯主㑹
　作詩上已日流觴於南禪小亭作滿江紅
　四月作玉盤盂詩　六月作山堂銘　中秋歡
　飲逹旦作水調歌頭　十一月朔作李氏山房
　藏書記祭山神有文十二月移知徐州别徐
州東武雪中送章傳道東武道中皆作江神子
除夜留濰州
熈寜十年丁巳(先生四十三歳)
元日早晴離濰州作詩青州道上大雪作詩
二月三日作送范鎭遊洛詩并次韻是月復與
子由㑹於澶濮之間相從赴彭城到京作送范
蜀公詩　三月一日與王詵㑹四照亭有倩奴
者求曲遂作洞仙歌喜長春與之明日晉卿送
韓幹畫馬跋以詩五月到徐州范德孺作滕
　縣文正公集序曰其後十一年與其季德孺同
　僚于徐五月六日作寄題司馬君實獨樂園
　詩六月十一日保母楊氏卒七月十七日
　河決八月十一日水及徐城十月五日水退作
　河復詩修城捍水以活徐人作黄樓東門之上
　二十一日作王詵寳繪堂記重九邀仲屯田
　爲大水所隔作詩是月作送李邦直修國史詩
　十月作表忠觀碑　是年荅任師中詩曰我今
　四十二衰髮不滿梳過齊時公擇守齊席上作
　南郷子又作蝶戀花别公擇　子由過中秋而
　别作水調歌頭又作書黁公詩後彭城感前約
逍遥堂别觀百歩溪詩放鶴亭記
元豐元年戊午(先生四十三歳)
公在徐州　三月始識王子髙作芙蓉城詩春
旱置虎頭石潭中作起伏龍行謝雨道中作浣
溪沙　四月九日書鮮于子駿楚辭後是月次
韻潜師放魚詩六月題王禹偁碑隂　七月
望觀月黄樓作詩又作眉州逺景樓記二十二
日作滕縣公堂記　八月作詩題張方平詩卷
末　九月王鞏來先作定國將見過詩定國十
日往返作詩幾百篇及登松山荅定國見過見
寄次韻同泛舟獨眠留别等詩九日黄樓作詩
　又次韻定國詩又作千秋歳晦日黄樓作鹿鳴
燕詩并叙十月十二日作日喻望日觀月黄
樓作詩十一月八日作雲龍(山/人)放鶴亭記十
九日作莊子祠堂記十二月遣人訪獲石炭
作詩又荅田國博詩　冬祈雪出城馬上作詩
是年作登雲龍山石盤遊戯馬臺過張天驥山
人訪遊園與梁先左藏舒煥教授顔復長道孫
勉頓起泛舟及唱和又李公擇唱和送梁知莫
州送孫頓顔李等詩又作陽關詞又藏春園贈
田楚州小鬟送顔梁作浣溪沙
元豐二年巳未(先生四十四歳)
　人日獵城南㑹者十人以身輕一鳥過槍急萬
　人呼爲韻分得過字又代雷勝鳥字詩十五日
　作王鞏之祖懿敏公眞贊二十四日作思堂記
　晦日遊桓山作記㑹者十人以春水滿四澤夏
　雲多竒峯爲韻分得澤字又代戴道士四字詩
　二月移知湖州别徐州作江神子　三月至南
　京馬上作詩二十七日作靈壁張氏園亭記是
　日作宿州次韻劉涇泗州孫景山西軒舟中夜
　起次韻髙郵秦太虚去金山五年而復至遊常
　州無錫惠山贈惠山僧惠表秦觀參寥㑹松江
　詩　四月二十日到湖州　五月五日遍遊諸
　寺作詩是月過賈収耘老水閣作詩又次前
　韻耘老小妓號雙荷葉作詞七月七日作與可
　畫篔簹谷偃竹記是月太子中允權監察御史
　何大正舒亶諌議大夫李定言公作爲詩文謗
　訕朝政及中外臣寮無所畏憚囯子博士李宜
　之狀亦上七月二日崇政殿進呈奉　聖旨後
　批四狀三日進呈奉　聖旨送御史臺根勘二
　十八日皇甫遵到湖州追攝過南京文定張公
　上劄范蜀公上書救之　八月十八日赴臺獄
　中作寄子由二詩時獄吏必欲寘之死地煆煉
　乆之不决子由請以出身官爵贖之而　上亦
　終憐之促具獄　十二月二十四日得旨責
檢校尚書水部貟外郎黄州團練副使本州安
置二十九日受勑
元豐三年庚申(先生四十五歳)
　正月過陳子由自南都來三日而别與文郎逸
　民飲作詩十八日蔡州道上遇雪作詩過新息
示任師中過淮作詩　二月一日到黄州寓居
定慧院之東作𥘉到黄月夜偶出安囯寺浴安
　囯㝷春海棠土人不知貴二十六日雨中熟睡
雨晴後(歩至四望/亭雨中看)牡丹樂著作野歩王齊萬寓
居竹下開嘯軒杜沂見餉五禽言等詩　四月
　上文潞公書云某始就逮赴獄有一子稍長徒
　歩相隨其餘守舎皆婦女㓜稺至宿州御史符
　下就家取文書州郡望風遣吏發卒圍船捜取
　老㓜幾怖死旣去婦女恚罵曰是好著書書成
　何所得而怖我如此悉取燒之比事定重復㝷
　理十亡其七八矣到黄無所用心輒復覃思於
　易論語端居深念若有所得遂因先子之學作
　易傳九卷又自以意作論語說五卷　五月子
　由來齊安以詩迎之又作暁至巴河同遊西山
　次韻等詩十一夜夢遊何人家食石芝明日作
　詩是日遷居臨臯亭作詩九月望讀戰囯䇿
　書商君事二十五日書杜羔事贈朱康叔十
　月九日孟亨之置酒秋風亭有雙拒霜獨向君
　猷而開坐客喜笑以爲非史君莫當此花作定
　風波又作守倅不飲詩十二月二日作石氏
　畫苑記十八日書蒲永昇畫後是月荅秦大虚
　書曰𥘉到黄廪入旣絶人口不少私甚憂之但
　痛自節倹日用不得過百五十毎月朔便取四
　千五百錢斷爲三十塊掛屋梁上平旦用畫义
　挑取一塊却藏去义仍以大竹筒别貯用不盡
　者以待賔客此賈耘老法也荅李端叔書云得
　罪以來深自閉塞扁舟草屨放浪山水間與樵
漁雜處往往爲醉人所推罵輒自喜漸不爲人
識　是年作勝相院經藏記
元豐四年辛酉(先生四十六歳)
　公在黄州正月二十日往𡵨亭郡人潘古郭
送於女王城道上見梅花作詩　四月八日飯
僧于安國寺作應夢羅漢記端午作少年遊
贈徐君猷十二日作評書唐林夫六家書後
十月二十二日作聞捷詩并叙是月姪安節來
作夜坐冬至日贈安節等詩安節歸以伯父送
先人詩人希野店休安枕路入靈關穩跨驢之
句爲韻作詩送之　十二月二日雨後微雪君
猷携酒見過作浣溪沙明日酒醒大雪又作二
十五日大雪始晴夢人以雪水烹小團茶以献
夢中作回文詩雪後乾明寺宿杭州故人信至
作詩是年馬正卿爲於郡中請得故營地數
十畒使得躬耕其中地旣乆荒墾闢之勞釋耒
而歎乃作東坡八詩自是始號東坡居士
元豐五年壬戌(先生四十七歳)
　公在黄州　正月二日書歐陽公黄牛廟詩後
　又作文祭與可及堂兄子正十七日夢扁舟渡
　江中流回望栖霞樓中歌樂雜作舟中人言公
顯方㑹客覺而異之乃作水龍吟二十日與潘
　郭二生出郊記去年是日同至女王城作詩乃
　和前韻又因至汪氏居作詩寒食作雨詩有
　曰我自來黄州巳過三寒食徐守分新火作詩
　春躬耕東坡築雪堂居之擬斜川之遊以淵明
　歸去來詞櫽括爲哨遍五月以怪石供佛印
　作怪石供詩　七月六日與文甫飲家醸白酒
　集古人句作墨竹詞爲定風波十二日書伯父
　中都公啓事後旣望泛舟於赤壁之下作赤壁
　賦又懐古作念奴嬌九月彭城曹煥子文將
　往筠見子由求詩贈行重九涵暉樓作南郷子
　呈君猷　十月望歩自雪堂歸於臨皐二客從
之過黄泥之坂復遊赤壁之下作赤壁後賦
十二月十九東坡生日也置酒赤壁磯下踞髙
峯俯鵲巢酒酣笛聲起於江上客有郭古二生
頗知音謂坡曰笛聲有新意非俗工也使人問
之則進士李委聞坡生日作新曲曰鶴南飛以
獻呼之使前則青巾紫裘腰篴而巳旣奏新曲
又快作數弄嘹然有穿雲裂石之聲坐客皆引
滿醉倒委求詩作一絶句王郎以詩見慶次其韻
元豐六年癸亥(先生四十八歳)
公在黄州　正月二十日復岀東門用前韻作
詩二月三日點燈㑹客作詩上巳日與二
三子出遊隨所見作數句明日集爲詩七月
望書劉廷式事二十七日生小子遯小名幹兒
閠八月作土琴詩居黄三見重九毎歳與君
猷㑹子栖霞樓君猷將去念此憫然故作醉蓬
萊文作好事近送君猷　十月望書唐林夫筆
說　十一月十二日爲張夢得書昆陽賦十九
日書四箴在于快哉亭作水調歌頭贈張偓佺
元豐七年甲子(先生四十九歳)
正月二十五日特授汝州團練副使本州安置
　四月一日將自黄移汝以留别雪堂鄰里作滿庭
芳五月作黄州安國寺記又作別黄過江行
　武昌用𡵨亭韻𥘉入廬山二十四日宿廬山廬
　山二勝自興國往筠先寄遟适逺　端午遊眞
　如別子由至奉新等詩　六月九日作石鍾山
　記略云余自齊安舟行適臨汝而長子邁將赴
　饒之德興尉送之至湖口二十三日舟過蕪湖
　七月十八日㓜子遯病亡於金陵作詩哭之曰
　吾年四十九覊旅失㓜子又作同王勝之遊蔣
　山詩賞心亭送勝之作漁家傲至眞州再和蔣
　山詩　十月二十六日書韓魏公詩後　十一
　月晦日與劉仲逹相逢泗上同遊南山作滿庭
　芳　十二月同泗州太守遊南山過十里灘作
行香子蕭淵東軒作詩二十四日從劉倩叔遊
南山作浣溪沙二十八日浴雍熈塔下戲作如
夢令　除夜黄師是送酥酒作詩冬作水龍
吟記子微太白之事　是年和李太白㝷陽紫
極宫感秋詩
元豐八年乙丑(先生五十歳)
　元日雪中過淮謁客作詩四日離泗州表請常
　州居住略云一從吏議坐廢五年近蒙恩移汝
　州累重道逺不免舟行自離黄州風濤驚恐舉
家重病一子䘮亡今雖至泗州而貲用罄竭去
汝尚逺難於陸行二十餘口飢寒朝夕與其強
　顔忍恥干求於衆人不若歸命投誠控告於君
　父臣有薄田在常州宜興縣粗給飦粥欲望
　聖慈許常州居住書朝奏夕報可二月葬保
　母楊氏于宋作銘又作薦誠院五百羅漢記妙
　峯亭詩蒙恩放歸陽羡復作滿庭芳至髙郵作
　陳處士畫鴈詩七月二十五日金山贈杜介
　詩又作妙髙臺夢中作與元老等詩京口作王
　中父哀詞至常州作與孟震遊僧舎贈報恩老
　歸宜興留題竹西寺等詩哲宗即位復朝奉
　郎八月十七日得旨除知登州　九月書楞
　伽經後過密題髙麗亭次韻趙明叔喬禹功和
昔年留別超然臺贈密守霍翔詩十月十五
　日到登州二十日召爲禮部貟外郎作孫氏松
堂遺直坊等詩晦日作海市詩過萊州雪後望
二山作詩過濟州作眞相院舎利塔銘　十一
　月七日書呉道子畫後　是月到京供禮部職
十二月以七品服入侍延和賜緋魚除起居舎人
元祐元年丙寅(先生五十一歳)
　公在京師　正月除中書舎人辤免狀云臣頃
自貶所起知登州到任五日而召以省郎半月
而擢爲右史(云云)今又冒榮直授躐等驟遷非
惟其人旣難以處不試而用尤非所安　二月
八日朝退獨在起居讀儒林傳感申公事作小
詩　閏二月八日題子由日本扇詩後　四月
作法堂寺鍾銘　九月一日司馬温公薨作祭
文行狀　十月十二日書黄泥坂辭遺王晉卿
是日除翰林學士知制誥　十一月供翰林學
士職㝷除侍讀召入院九日考試館職與聖求
㑹宿玉堂作武昌西山詩　十二月五日與狄
詠同館北客書狄武襄事
元祐二年丁卯(先生五十二歳)
公在翰苑　毎時各有内制　九月一日作石
舎人北使序十五日邇英殿講論語終篇賜御
　書詩翌日進詩又進讀故事八說十九日作祭
　王宜甫文　十二月作送喬仝寄賀水部詩賀
　五代人得道不死仝曰吾師嘗於密州識君於
　常山道上意若喜君　是年作司馬温公神道
　碑又作富鄭公神道碑又作趙清獻公神道碑
鄭公以元豐六年閠六月二十一日薨于洛陽
　至是其子紹庭請于朝命公撰碑清獻公以元
　豐七年八月二十六日薨于杭至是其子㞦請
　于朝命公撰碑又作贈冩眞道士李得素曰五
　十之年𥘉過二衰顔記我今如此
元祐三年戊辰(先生五十三)
　公在翰苑　毎時各有内制知貢舉㑹大雪
　士坐庭中噤不能言公寛其禁約而廵鋪内臣
　過爲凌辱傷動士心公奏撻而逐之士皆恱服
　試院次韻魯直畫馬送李方叔作詩　二月八
　日夜㑹于伯時齋舎書鬼仙詩　三月三十日
　同錢穆父遊金明池始見其雪中詩因次韻
　四月五日跋宋漢傑畫　五月一日與子由同
　轉對次韻子由詩　九月十八日作文驥字說
　卧病逾月請郡不許復直玉堂　十一月一日
　鏁院是日苦寒詔賜官燭法酒呈同院作詩
　十二月六日書詩人冩物之功付過八日龍興
節侍宴前一日微雪與子由王定囯清虚堂小
飲作詩立春日賜幡勝次韻劉貢父詩
元祐四年巳巳(先生五十四歳)
上元日侍宴端門次韻王晉卿詩内制止於
　三月二月二十二日奏告東太一宫十神
　祝文　是月三上章乞越州三月得旨以龍圗
閣學士左朝奉郎知杭州
　　公直玉堂有贈送次韻和荅之詩幾數百篇
　　以歳月未分先後難辨姑輙闕之以俟它日
四月十六日跋邢敦夫賦十七日書　太宗賜
守臣御書扇子後二十一日作范文正公文集
　叙所謂又十三年乃克爲之者也　重九日和
　蘇堅點絳唇冬至日作書文登石渦遺(垂/慈)堂
　老人詩是年作范蜀公墓誌銘蜀公以元祐三
　年閏十二月薨又作去杭十五年復游西湖莫
　同年雨中飲湖上同秦仲二子游寳山書辨才
　白雲堂壁文登石遺梅子明參寥得智果院分
　韻等詩又送子由使契丹詩云單于若問君家
　丗莫道中朝第一人子由過虜往往有問公安
　否子由至涿州寄詩曰誰將家譜到燕都識底
　人人問大蘇莫把聲名動蠻貊恐妨它日卧江
　湖又次韻子由涿州詩
元祐五年庚午(先生五十五歳)
　公在杭州　二月十七日書髙麗公案二十六
　日過金文寺再觀李西臺詩書其後二十七日
作參寥泉銘寒食次韻劉景文周次元同游
　西湖詩　三月八日同楊次公過劉景文題文
忠公墨跡　四月十八日眞覺院賞枇杷作詩
　又和景文韻　重九日再和蘇堅前年點絳唇
　韻又次韻伯固詩十七日書醉道士石詩十八
　日書朱象先畫後十二月八日作六一泉銘
十二日同景文義伯聖從遊七寳寺題詩竹上
除夜作獄空詩和通守時韻　是年作垂雲花
　開雜花開盡賞牡丹遊虎丘怡然餉新茶謝曹
子方惠茶曹輔寄新芽新茶送程簽之邵登垂
雲亭寒碧軒此君軒蒜山亭南漪堂龍井泉過
溪亭介亭題蘭蕙紫薇花梅花等詩又與劉景
文楊次公袁公濟楊公濟程之邵林子中葉教
授次韻和荅等詩又送張山人歸彭城之邵赴
闕詩又仲天貺自眉來詩
元祐六年辛未(先生五十六歳)
　上元次韻劉景文詩二十三日題伯時畫支遁
養馬圗二月三日作詩并㯶筍餉殊老九日
𬒳旨再除翰林承旨次韻劉景文西湖席上詩
　三月六日作別南北山道人詩九日罷杭守辤
　天笁作詩十九日宿呉江常州太平寺觀牡丹
　作詩四月到闕二日作送聦師歸孤山叙
　五月入院作六月朔祭劉氏文　六月十八日
　作上清宫碑二十四日跋呉君采琴說是月作
　破琴詩東堂次諸公韻閏六月十三日跋張
　乖崖書後八月十三白作茶說是月除龍圗
　閣學士知潁州九月望觀月聽琴西湖作詩
　又作祭歐陽文忠公文秋作昭靈廟碑　十
　月二十五日以旱請教授陳師道并男迨迎張
　龍公作文　十一月一日作聚星堂雪詩禱雨
　旣應次景文韻十日作送張龍公文十四日在
　告獨酌試滑盞有懷諸君子以詩招之　十二
　月八日爲文定張公舉哀於薦福院文定公以
　是月二日薨於南都將屬纊不問後事但言伸
　意子瞻兄弟二十三日作李簡夫詩集序祭辯
　才文　是年作感舊別子由詩序云元祐六年
　予自杭召還寓子由東府數月復出領汝隂時
　予年五十六矣又作趙德麟字說又作泛潁到
　潁公帑竭禱雨旣應潁大夫廟喜景文至屏山
　贈叔弼雪詩留景文送王竦及季黙赴闕及與
　趙景貺陳履常劉景文趙德麟歐陽季黙叔弼
次韻贈送等詩生日景文以古畫松鶴爲壽且
　貺佳篇次韻謝
元祐七年壬申(先生五十七歳)
上元和履常雪中觀燈詩二月十五夜與德
麟小酌聚星堂作减字木蘭花十七日書柳子
厚瓶賦後是月移知楊州淮上早發作詩　三
　月上巳日過濠與迨過遊塗山荆州記所見次
韻王滁州見寄作詩十六日到任是月作韓文
　公廟碑　四月二十七日跋醉翁亭記是月次
韻徐仲車德麟湖成見懷詩無咎以詩相迎乆
不暇荅昨日始次其韻　五月端午小集石塔
作詩二十四日㑹無咎隨齋汲泉漬白芙蓉不
復有病暑意作减字木蘭花七月和淵明飲
酒詩二十首以土物寄少游作詩八月作張
　文定公滕元發誌銘九月以兵部尚書召兼
侍讀郊祀爲鹵簿使㝷除端明殿學士兼翰林
侍讀學士守禮部尚書行宿泗間見張天驥
重九與定國相遇于宋至都門先寄子由作詩
冬至作郊祀慶成次韻錢蔣從駕郊丘瞻望天
光退而相慶作詩
元祐八年癸酉(先生五十八歳)
　元日立春次韻秦少游詩上元侍飲樓上呈同
　列詩十六日贈别潁叔詩　六月汶公乞詩用
　前韻八月一日夫人王氏卒子過夫人所生
　二日作祭文是月以二學士知定州　九月十
　四日東府雨中別子由詩曰庭下梧桐樹三年
　三見汝前年適汝隂見汝鳴秋雨去年秋雨時
　我自廣陵歸今年中山去白首歸無期自杭還
　京和子功月石屏純父涵星硯邂逅德麟叔盎
　畫馬等詩及與王定國蔣頴叔錢穆父王晉卿
　王仲至秦少游等次韻詩　十一月作祭韓忠
　獻公文又作釋迦文佛頌　十二月二十三日
　到定州
紹聖元年甲戌(先生五十九歳)
立春日小集作詩呈李端叔次韻曽仲錫元日
　見寄二月二十日子由生日以檀香觀音像
　及新合印香銀篆盤爲壽作詩二十三日作松
醪賦　三月二十日開園作詩　四月十六日
作北嶽祈雨祝文二十日作雪浪齋銘二十四
　日題三國名臣贊是月奉命追一官落兩職以
承議郎知英州公在定州作送王敏仲北使求
穆父逓酒雪浪石沈香石劉醜厮石芝送翟安
常赴闕中山松醪寄王引進謝端叔鴛鴦竹石
圗等詩又次韻及留別王雄州詩馬教授文登
　人甞食石芝詩請同賦南遷過湯隂得豆麥粥
　作詩臨城道中作詩叙云始予赴中山連日風
　埃未甞了了見太行也今將適嶺表頗以爲恨
　過内丘天氣清澈西望太行草木可数忽悟歎
　曰予南遷其速返乎退之衡山之祥也途中寄
　定武同僚過𣏌贈馬夢得過髙郵寄孫君孚過
　長蘆贈夫老次韻聞復憶中和堂作詩　六月
　七日泊金陵阻風蔣山泉老召食不及往作詩
　九日阿彌陁像成奉安于金陵清凉寺作贊并
　贈和老詩慈湖夾阻風作詩至太平當塗縣奉
　告責授寕逺軍節度副使惠州安置過南康望
　湖亭過廬山下廬山壽師竹軒湖口壷中九華
　江西江水煎茶作詩過廬陵作秧馬歌八月
　七日入贛過惶恐灘作詩九日評孔文舉淵明
　詩十七日過䖍州作鬱孤臺訪樂天天笁寺詩
　書八境圗廉泉塵外亭贈慈雲老等詩過大庾
　嶺過韶州南華望韶石英州碧落洞作詩　九
　月十三日遊廣州清逺峽山寺舟中寄耘老顧
　秀才談惠風物浴日亭蒲澗寺發廣州等詩二
　十六日艤舟泊頭肩輿于羅浮山入寳積寺禮
　天笁瑞像作羅浮題名及游羅浮示過詩　十
　月二日到惠州寓合江樓作詩十三日與程郷
令侯晉叔歸善簿潭汲游大雲寺野飲萬家春
於松下設松黄湯作浣溪沙十八日遷于嘉祐
寺松風亭作詩二十日作思無邪齋銘食㯽榔
作詩　十一月作自笑戲朝雲詩二十六日松
風亭下梅花盛開作詩造桂酒成詩詹守見和
復次韻　十二月十二日與過遊白水山佛跡
院浴於湯池作記并詩和詹守攜酒見過詩
紹聖二年乙亥(先生六十歳)
公在惠州　正月十日寄鄧道士詩十二日跋
王右軍斫鱠圗及逺近景圗十三日書東皐子
傳後上元夜作詩有曰前年侍王輦端門萬枝
燈又曰去年中山守老病亦宵興今年江海上
雲房託山僧亦復舉膏火松間見層層十六日
飲嘉祐寺野人家作詩二十四日和過羅浮栖
禪韻寄邁迨二十六日林媪家雜花開作詩三
月(四/日)再遊佛跡巖歸卧旣覺聞過誦淵明歸田
園居詩六首乃悉次其韻始予在廣陵和飲酒
詩二十首今復爲此要當盡和其詩乃巳爾
九月書外曽祖程公逸事十三日書桂酒頌後
云僕眼五十後頗昏今復瞭然天意復令見子
由與平生故人耶十九日遷居合江樓二十九
日攜酒魚過詹史君食槐葉冷淘作詩　四月
十一日𥘉食荔枝作詩十三日再書五十年前
所作梁處士緑筠亭詩　五月二十七日作䖍
州崇慶院藏經記　六月九日書柳子厚大鍳
禪師碑隂十二日酒醒歩月作詩　十九日跋
大鍳碑尾　八月一日書金光明經後二十七
日書養生說　九月和淵明貧士詩七首又作
江水詩以殘夜水明樓爲韻　十一月一日菊
花始開和淵明巳酉歳重九詩九日夜夢論神
仙道術作詩　是年與陳季常書略云自當塗
聞命便遣還骨肉陽羡獨與㓜子過及老雲并
二庖婢過嶺到惠將半年風土食物不惡吏民
相得甚厚孔子云雖蛮貊之邦行矣豈欺我哉
與徐得之書云到惠巳半年凡百粗遣旣習其
水土風氣絶俗息念之外浩然無疑殊斍安健
也與呉子野次韻等詩
紹聖三年丙子(先生六十一)
　公在惠州作新年詩二月八日過逍遥堂作
詩二十一日飲醉食飽黙坐思無邪齋兀然如
睡旣斍和淵明東方有一士詩　三月二日卓
契順至惠州以諸子書來得書徑還問其所求
荅曰契順惟無所求而後來惠州若有所求當
走都下矣苦問不巳乃曰昔蔡明逺鄱陽一校
　耳顔魯公絶糧江淮之間明逺載米以賙之魯
　公憐其意遺以尺書天下至今知有明逺也今
　契順雖無米與公然區區萬里之勤儻可以援
　明逺之例得数字乎公爲書淵明歸去來詞以
　遺之五日作祭寳月大師文　四月八日卜新
　居五月十七日作詩示過二十日復歸于嘉祐
　寺時卜新居于白鶴峯作遷居詩又和淵明移
　居詩　五月二十七日過水西買筆作詩　六
　月作東西新橋詩七月五日朝雲亡作悼朝
　雲詩遯朝雲所生八月三日葬於栖禅寺之東
　麓爲亭名六如作銘　重九作詩曰三年瘴海
上越嶠眞我家登山作重九蠻菊秋未花又𥙷
龍山文　十一月二十日記野吏亭　十二月
十一日記呉子野所示李承晏墨　二十五日
酒盡米竭和淵明歳暮和張常侍詩有曰我年
六十一頽景薄西山
紹聖四年丁丑(先生六十二)
正月六日題劉景文詩後　三月十四日白鶴
新居成自嘉祐寺遷和淵明時運詩又作三馬
圗贊新居欲成過翟秀才循惠二守相㑹二守
訪新居新居鑿井二十九日作詩　四月𬒳命
責授瓊州別駕昌化軍安置太守方子容自攜
　告身來且曰此固前定乎無恨吾妻沈素事泗
　洲僧伽謹甚一夕夢和尚告別問所往荅云當
　與蘇子曕同行七十二日當有命今適七十二
　日豈非前定乎吾謫海南子由雷州𬒳命即行
　了不相知至梧聞其尚在藤旦夕當追及作詩
　示之　五月十一日與子由相遇於藤同行至
　雷州作雷州詩　六月十一日與子由相別渡
　海和淵明止酒詩行瓊儋間坐睡夢中得句作
　詩過海得邁書酒作詩七月至儋州作儋耳
　詩十三日作夜夢詩叙云至儋十餘日矣初僦
　官舎居之有司猶謂不可買地築室三間於城
之南士人畚士運甓助之飮鹹食腥陵暴颶霧
人不堪其憂公恬然著書爲樂
元符元年戊寅(先生六十三歳)
公在儋州　上元過赴使君召獨坐有感作詩
二十三日書淵明形影神詩付過仍和其韻
上巳日與老符飲作詩十五日作衆妙堂記二
十日祭妹夫承議柳仲逺作文　五月望造眞
　一酒成拜奠北斗作朝斗記及詩歌　七月十
六日跋淵明祭文後　九月七日書温嶠問郭
文語八日和淵明九日閑居詩　九日次韻魯
直食笋詩　冬至日書阮籍傳後與諸生飲用
過􁭵
元符二年已卯(先生六十四歳)
公在儋州　立春日作减字木蘭花四月十
五日作十八羅漢贊中元日書跋　九月二十
日嘉魚亭下作送邵進士詩　十二月十七日
夜坐逹暁作詩二十八日記所作墨　是年和
淵明與殷晉安別王撫軍座上送客荅龐參軍
三詩送昌化軍使張中又作謫居二適家貧浄
掃地夜燒松明萬安守約遊岺公洞等詩
元符三年庚辰(先生六十五歳)
徽宗即位　正月朔記養黄中曰歳次庚辰朔
　日戊辰是日辰時則丙辰也三辰一戊四土㑹
　焉丙土母而庚其子也土之富未有過於斯時
　吾當以斯時肇養黄中之法又曰非謫居嶺外
　安得此慶耶又曰十二日天門冬酒熟上元追
　和戊寅韻作詩　二月二十日書黎子雲道唐
　村老人言過黎君郊居詩三月清明日聞過
　誦書聲節閑美感念少時悵然追懷先君宫師
　之遺意且念淮德二㓜孫無以自遣乃和淵明
　酬郭主簿詩七日書王光禄送行詩後十五日
　書柳子厚牛賦後是月放魚於城北作記　五
　月𬒳命移廉州安置作靈峻王伏波將軍廟碑
　六月十七日過瓊州作惠通井記太守陸公乞
　瓊山泉上之亭名與詩名之曰泂酌作詩又澄
　邁驛通潮閣烏觜泅濟　二十日渡海作詩二
　十五日與秦少游相別於海康作自雷適廉夜
　雨宿浄行院廉州龍眼留別廉守合浦愈上人
　等詩七月四日記渡合浦曰予自海康適合
　浦連日大雨橋梁盡壞水無津涯自興廉浄行
　院下乗小舟至官寨聞自此而西皆漲水無復
　橋船或勸乗蜒舟並海即白石是年六月晦無
　月碇宿大海中天水相連星河滿天起坐四顧
　太息曰吾何數乗此險也旣濟徐間復厄於此
　乎所撰昜書論語皆以自隨而丗未有別書拊
　之而歎曰天未欲喪是也吾儕必濟　八月二
　十二日書臞仙帖二十四日題合浦清樂軒是
　月𬒳命授舒州團練副使永州安置二十八日
　劉幾仲餞飲作瓶笙詩鬱林次韻王守藤州江
　下對月將至廣寄邁迨和廣倅作詩　十月十
　四日過清逺寳林寺頌禪月十八羅漢　十一
　月十五日呉子野輩追餞於廣慶寺贈子野詩
　是月𬒳命復朝奉郎提舉成都府玉局觀在外
　軍州任便居住　十二月十九日書南華重辯
　長老逸事次韻韶守狄韶倅李狄守東坡羮
伯固南華相待作詩
建中靖國元年辛巳(先生六十六歳)
　正月朔作九成臺銘又作南華題名記五日過
南安法椽呉君示昔所作石鍾山記復題其後
又作至南安詩九日作南安常樂院法藏銘再
過鬱孤臺和前韻又與䖍守霍倅許南禪湜老
唱和詩又作鍾子翼哀詞又贈孫志舉吕倚次
韻江晦叔等詩　二月八日過龍光求竹作肩
輿作詩　三月一日書宗人養直詩後四日作
南安軍學記寒食與劉器之遊南塔寂照堂戲
器之同訪玉版師發䖍至永和清都觀留別王
子直等詩過湖口九華石巳爲好事者取去和
前韻四月四日艤舟呉城山順濟王祠下得
石砮作記八日艤舟豫章彭蠡之間　五月一
日舟至金陵作崇因院觀音頌次韻清凉老詩
是月至常州睡起聞米元章到東園送麥門冬
飲作詩　六月以疾告老于朝以夲官致仕
七月疾頗革折簡錢丗雄云昨夕齒中岀血如
蚯蚓者無數若專是熱毒根源不淺即今諸藥
盡却惟取人參茯苓麥門冬瀹湯渇即飲之莊
生云在宥天下未聞治天下也三物可謂在宥
矣此而不愈則天也徑山老惟琳來說偈荅曰
　與君皆丙子各巳三萬日一日一千偈電往那
　能詰大患縁有身無身則無疾平生笑摩什神
　呪眞浪岀琳問神呪事索筆書昔鳩摩羅什病
　亟出西域神呪三番令弟子誦以免難不及事
　而終併出一帖云某嶺海萬里不死而歸宿田
　里有不起之憂非命也耶蓋絶筆於此後二日
　殆將屬纊而聞觀先離琳叩耳大聲云端明宜
　勿忘西方不無但箇裏著不得丗雄云固先生
　平時履踐至此更須著力曰著力即差語絶而
　逝二十八日公薨享年六十六崇寜元年閠六
　月邁葬公于汝州郟城縣釣臺郷上瑞里嵩陽
　峨眉山遵公治命也
公自齠齓知讀書始入郷校便有大志及游埸屋
爲名進士試館閣應制科皆中髙等臨事以正不
能與時卷舒而名益重天下翕然宗師之平生出
處遊歷悲歡感歎一寓於詩與其雜著其文集行
於丗者不但東坡集與後集又有蘭臺毗陵備成
大全者矣其間詩文顛倒錯亂不可勝紀覽者病
焉汴陽叚仲謀編爲行紀清源黄德粹撰爲系譜
一則擇焉而不精一則語焉而不詳予於暇日因
二家之述徧訪公之文集採其標題與其歳月芟
夷繁乱翦截浮辭而質諸名士大夫以求其當足
以觀公宦游窮逹之節吟詠著作之時名之曰東
坡紀年録又將因此而類公之詩文使成次序固
有志焉姑少俟之
東坡紀年録
增刋校正王狀元集注分類東坡先生詩卷之二
　述懷
　　詩六首
　　　秋懷二首
苦熱念西風(次公唐文宗聮句人皆苦炎/熱○堯祖古樂府有苦熱行)常恐來無時
及兹遂凄􁎢又作徂年悲(次公淮南子木/葉落長年悲)蟋蟀鳴我
牀黃葉投我幃(厚阮嗣宗詩開秋兆凉氣蟋蟀鳴/床帷豳國風十月蟋蟀入我床下)䆫前有
棲鵩夜嘯如狐狸(縯賈誼傳誼爲長沙王傳有鵩鳥飛入/誼舍止於坐隅鵩似鴞不祥鳥也〇次)
(公先生詩語直以鴞爲鵩更不論其/似也傳云鵂鶹嘯夜正所以言鴞)露冷梧葉脫孤眠無
安枝(次公魏武帝樂府月明星稀烏/鵲南飛遶樹三匝無枝可依)熠燿亦求偶(厚詩東/山熠燿)
(宵行注熠/燿螢火也)髙屋飛相追定知無幾見迫此清霜期(曾/曰)
(杜甫螢火詩十月清/霜重飄零何處歸)物化逝不留我興爲嗟咨(次公曰詩/我興視夜)
便當勤秉燭(縯古詩晝短苦夜/長何不秉燭遊)爲樂戒暮遲(次公退之/詩汲汲來)
(窺戒/遟緩)
海風東南來(龔李白詩海/風吹不斷)吹盡三日雨空堦有餘滴
(厚古詩夜/雨滴空堦)似與幽人語(次公易幽人貞吉杜/詩志士幽人莫怨嗟)念我平生歡
寂寞守環堵(縯儒有環堵之室〇次公張景陽詩環堵/日摧毀杜詩車馬入鄰家蓬蒿翳環堵)壼
漿慰作勞(縯載記作勞耳鳴非不祥徴也〇陶潜詩壼漿勞/近鄰〇援曰楊惲云田家作勞○次公尚書不昬)
(作/勞)裹飯救寒苦(次公莊子裹/飯而往食之)今年秋應熟過從飽雞
黍(厚論語殺雞/爲黍而食之)嗟我獨何求(厚詩不知我/者謂我何求)萬里渉江浦
居貧豈無食自不安畎畒念此坐逹晨(縯陶詩念此/懐悲悽終曉)
(不能/靜)殘燈翳復吐(厚杜詩曵雲蒙清/晨初日翳復吐)
(之爲相疑其鐵腸石心不解吐婉媚之辭然其梅/花賦清便冨艶得南朝徐庾體不類其爲人也)定似香山老
居士(師香山寺在洛都龍門白居易晚年自稱香山居/士言以儒教飾其身佛教治其心道教飬其壽)丗縁
終淺道根深(自注樂天自江州司馬除忠州刺史旋以主客/郎中知制誥遂拜中書舎人軾雖不敢自比然)
(謫居黄州起知文登召爲儀曹遂忝侍從出處老/少大略相似庶幾復享此翁晚節閑適之樂焉)
　詠史　詩八首
　　　　和劉道原詠史(十朋道原劉居士渙子也渙筠州/人天聖中進士第居官有直氣不)
(屑輒去卜/居星渚)
仲尼憂丗接輿狂(次公楚狂接輿歌/而過孔氏之門)臧榖雖殊竟兩亡
(縯莊子駢拇篇藏與榖二人相與牧羊而俱亡其羊臧則挾/䇿讀書榖則博塞以遊二人者事業不同其於亡羊均也)呉客
謾陳豪士賦(厚晉史陸機傳齊王囧旣矜功自伐/受爵不讓機惡之作豪士賦以刺之)桓侯𥘉
笑越人方(援扁鵲姓秦名越人客齊見桓侯曰疾在腠理不/治将深桓侯不信復見退走曰疾在骨髓雖司命)
(無如之何/桓侯遂死)名髙不朽終安用(厚晉張翰甞曰使我有身後名/不如即時一盃酒時人貴其曠)
(逹〇縯叔孫豹曰太上立德其/次立功其次立言此之謂不朽)日飲無何計亦良(援袁盎爲/呉相兄子)
(種謂曰絲能日飲無河說王無/反而巳如此幸得脫盎從其言)獨掩陳編弔興廢䆫前山
雨夜浪浪(子仁退之別知賦/雨浪浪其不止)
　　　王莽
漢家殊未識經綸入手功名事事新(堯卿劉夢得詩/云不改南山色)
(其餘事/事新)百尺穿成連夜井(厚王莽居攝時劉京上書言齊郡/臨淄縣昌興亭長夢曰吾天公使)
(也天公使我告亭長曰攝皇帝即真即不信我此亭/中當有新井亭長晨起視亭中誠有新井入地百尺)千金購得
解飛人(次公莽募有竒藝可以攻匈奴者或言能飛一日千里/可以窺匈奴莽輒試之取大鳥翮爲两翼頭與身皆着)
(毛通引環細飛數百歩堕莽知其不可用苟欲獲其名拜/爲理軍先生詩意盖言莽以詭詐事爲經綸而希功名)
　　　董卓
公業平時勸用儒諸公何事起相圖(援後漢鄭太字/公業卓擅朝太)
(與周珌伍瓊共說卓以韓馥劉岱孔伷張資袁紹爲牧守及義兵/起卓大怒曰卓𥘉入朝珌瓊勸用善士故相從而諸君到官舉兵)
(相啚此二君賣卓卓何相負遂/斬珌瓊而鄭太以詭辤獲免)只言天下無健者(縯曰後漢/袁紹傳卓)
(欲廢立紹勃然曰天/下健者豈惟董公)豈信車中有布乎(援王允與吕布謀誅/卓有人書吕字於布)
(荷而行於市歌曰布/乎有告卓者卓不悟)
　　　八陣圖(縯諸葛亮推演兵法作八陣圗於魚復平沙/之上壘石爲八行相去二丈桓温見之謂常)
(山蛇勢也文武/皆莫能識之)
平沙何茫茫髣髴見石蕝縱横滿江上歲嵗沙
水齧孔明死巳乆誰復辨行列神兵非學到自
古不留訣至人巳心悟後丗徒妄說自從漢道
衰鋒起盡姦傑英雄不相下禍難乆連結(仔謂/袁紹刘)
(一孫權/表之属)驅民市無煙戰野江流血萬人睹一擲殺盡
如沃雪不爲乆逺計草草常無法孔明最後起
意欲掃羣孽﨑嶇事節制隠忍乆不决志大遂
成迂嵗月去如瞥六師紛未整一旦英氣折唯
餘八陣圖千古壯䕫峽
　　　開元遺事三首
姚宋亡來事事新一官銖重萬人輕朔方老将風
流在不取西蕃石堡城(縯王忠嗣䇿石堡/之得不當所亡)
潭裏春船百倍多廣陵銅器越溪羅三郞官爵如
泥土爭唱弘農得寳歌
琵琶絃急衮梁州羯鼔聲高舞臂韝破費八姨三
百萬大唐天子要纏頭(縯明皇自擊羯鼔謂八姨曰覔一纏/頭八姨献三百万爲大唐天子纏頭)
　　　戯作賈梁道詩(并引)
　　王凌謂賈充曰汝非賈梁道之子耶乃欲以
　　國與人由是觀之梁道之忠於魏也乆矣司
　　馬景王旣執凌歸過梁道廟凌大呼曰我亦
　　大魏之忠臣也及司馬病見凌與梁道守而
　　殺之二人者可謂忠義之至精貫於神明矣
　　然梁道之靈獨不能巳其子充之姦至使首
　　發成濟之事此又理之不可曉者也故予戯
　　作小詩云(子仁成濟盖賈充/使弑魏明帝者也)
嵇紹似康爲有子郄超叛鑒似無孫(縯晋惠帝之進/嵇紹死之血汚)
(御衣惠帝曰此嵇侍中血勿洗紹嵇康子也郄超死有遺書一篋/乃與桓温奸謀之書父方回見之不哭曰恨汝死晚超鉴孫也)
如今更恨賈梁道不殺公閭殺子元(子仁公閭賈充字/子元司馬景王字)
　懐古　詩二首
　　　襄陽樂(子仁南史/劉道産爲襄陽太守善於臨聀蛮/夷服順百姓樂業由此有襄陽樂歌自道産始)
使君未來襄陽愁提戈入市褁氊裘自從氊裘南
渡沔襄陽無事多春遊襄陽春遊樂何許峴山之
陽漢江浦使君朱斾來翻翻人道使君似羊杜(子/仁)
(羊祜杜預皆鎮/㐮陽有徳政)道邊逢人問洛陽中原苦戰春田荒
北人聞道襄陽樂目送征鴻應斷腸
　　　朱亥墓(自注俗謂/屠兒墓)
昔日朱公子雄豪不可追今來遊故國大塚屈稱
兒平日輕公相千金弃若遺梁人不好事名字寄
當時(子仁史記朱亥大梁人隠於屠間丗莫知其賢魏遣晋鄙/教趙信陵君自請朱亥與俱亥䄂四十斤鐡椎椎殺晋鄙)
(遂奪其兵符/進軍救趙)魯史盗齊豹求名誰復知慎無怨丗俗
猶不遭仲尼(子仁春秋書齊豹盗/左氏謂之永名而亡)
　古跡　詩三十七首
　　　鳯翔八觀(并叙)
　　鳯翔八觀詩記可觀者八也昔司馬子長登
　　㑹稽探禹穴不逺千里而李太白亦以七澤
　　之觀至荆州二子蓋悲丗悼俗自傷不見古
　　人而欲一觀其遺跡故其勤如此鳯翔當秦
　　蜀之交士大夫之所朝夕往來此八觀者又
　　皆跬歩可至而好事者有不能徧觀焉故作
　　詩以告欲往觀而不知者
　　　石鼔歌
冬十二月歳辛丑我𥘉從政見魯叟(次公魯叟指言/孔子李白贈裴)
(十七詩云魯叟悲匏瓜石鼔/周宣王時物在孔子廟云爾)舊聞石鼔今見之文字鬱律
蛟蛇走(次公西京賦隠轔欎律/甘泉賦雷欎律於巖窔)細觀𥘉以指畫肚(縯虞/丗南)
(學書常於被/下以指畫肚)欲讀嗟如箝在口(次公箝在口以言讀之難也/退之苦寒詩云濁醪沸入喉)
(口角如衘箝○堯卿永叔/詩云有口欲說嗟如箝)韓公好古生巳遟(厚退之石鼔/歌云嗟予好)
(古生苦晚對此/涕淚雙滂沱)我今况又百年後強㝷偏傍推點畫
時得一二遺八九我車旣攻馬亦同其魚維鱮貫
之桞(自注其詞云我車旣攻我馬亦同又云其魚維何維鱮維/鯉何以貫之維楊與柳惟此六句可讀餘不可通○次公)
(先生詩後段云憶昔周宣歌鴻鴈當時籕史變蝌蚪則石鼔之字/盖蝌蚪之變者韓愈有蝌蚪書後記一篇云李陽冰之子服之授)
(余以其家蝌蚪孝經漢衛宏官書兩部合一卷且曰古書得其依/據盖可讀如是則退之冝識蝌蚪書者而石鼔歌乃云辭嚴義宻)
(讀難曉字體不類隷與蝌而先生令詩乃能通其六句則先生爲/精於詩學矣歐陽集古跋尾盖謂韋應物以爲文王之鼔韓退之)
(以爲宣王之鼔不知何所據而然卒取退之好古不妄者爲可信/然未甞載其文至子由和先生詩乃云形雖不具意可知有云楊)
(柳貫魴鱮先生詩注其文云維鱮維鯉而子由云魴鱮豈各以所/辨之字言之乎○堯卿永叔云石鼔有十今在鳯翔孔子廟中𥘉)
(弃于野鄭餘慶徙于廟其一無文其九有文可/見者四百一十七字可識者二百七十二字)古器縱横猶
識鼎衆星錯落僅名斗(次公以言衆字不可識而獨識六/句若古器中之鼎衆星中之斗耳)
糢糊半巳似瘢胝詰曲猶能辨跟肘(次公以言字中/之漫滅缺損者)
(如瘡痏之瘢痕手間之肼胝與夫/形體不完全但餘足跟臂肘者耳)姢姢缺月隠雲霧濯濯
嘉禾秀稂莠(次公又以言字之見存者如雲/霧中之缺月稂莠間之嘉禾也)漂流百戰偶
然存獨立千載誰與友上追軒頡相唯諾下挹冰
斯同鷇㝅(次公鷇音血候切鳥子生/哺者榖音乃候切乳也)憶昔周宣歌鴻鴈
(苪曰宣王/有鴻鴈詩)當時籕史變蝌蚪(縯軒軒轅也頡蒼頡也斯李斯/也氷李陽氷也頡爲黄帝史因)
(觀鳥跡始作書契古文是也周宣王時史籕著大篆十五篇與古/稍異謂之籕書秦相李斯取籕文或頗省改謂之小篆焚先典而)
(古文絶矣漢魯共王壞孔子宅得尚書春秋論語孝經時以不復/知古文故謂之蝌蚪書而斯號爲二篆諸山刻石荆玉璽文及銅)
(人銘皆斯所書謂之玉筯體唐李陽氷獨得斯/用筆意議者謂氷愈於斯也鷇㝅鳥哺乳其子)厭亂人方思
聖賢中興天爲生耆耇(次公厭亂則夷王厲王之亂也中/興則宣王中興也生耆耇則指史)
(籕及方召申甫/尹吉甫之属)東征徐虜闞虓虎(縯常武詩省此徐土又/云進厥虎臣闞如虓虎)
北伐犬戎隨指嗾(次公按國語穆王将征大戎祭公謀父諌/之不聽遂征之而詩載宣王北伐則曰北)
(伐儼狁而巳嗾蘇后切使大之聲也左/傳載晉靈公欲攻趙盾曰嗾夫獒焉)象胥雜沓貢狼鹿
(厚周官象胥掌蠻夷閩貉戎狄之國使掌傳王之言/而諭說焉周穆王征伐犬戎得四白狼四白鹿以歸)方邵聮翩
賜圭卣(次公方叔召虎也按詩崧髙曰王遣申伯錫爾介圭江/漢曰王命召虎釐爾圭瓉秬鬯一卣方叔雖不見錫圭)
(卣明文而可以/召虎推之矣)遂因鼔鼙思將帥(縯記曰聽鼔鼙之/聲則思將帥之臣)豈爲
考擊煩矇瞍(次公詩子有鐘鼓弗鼔/弗考又曰矇瞍奏公)何人作頌比崧髙
(次公崧髙尹吉甫美宣王之詩也詩尾云/吉甫作頌其詩孔碩故云作頌比崧髙也)萬古斯文齊岣嶁
(援退之詩岣螻山尖神/禹碑字青石赤形摹竒)勲勞至大不矜伐文武未逺猶
忠厚欲㝷年歳無甲乙豈有名字記誰某(次公宣王/在位四十)
(六年而史冊無載石鼓之事宣王之詩其見於經所作者/有曰仍叔有曰尹吉甫今石鼔之上又無名氏故云爾也)自從
周衰更七國竟使秦人有九有(次公七國秦楚韓趙魏/燕齊也其後秦并六國)
(遂有天下書曰/以有九有之師)掃除詩書誦法律投弃爼豆陳鞭杻
當年何人佐祖龍(縯秦本紀始皇三十六年秋使者從関東/夜過華隂平舒道有人持璧遮使者曰爲)
(吾遺滈池君明年祖龍死使者問其故忽不見使者奉璧見以聞/始皇嘿然良乆曰山鬼故不過知一歳事也退言曰祖龍者人之)
(先也使御府視璧乃二十/八年行渡江所沉璧也)上蔡公子牽黃狗(厚上蔡公子/李斯也斯岀)
(獄與其中子俱執/頋謂其中子曰吾欲與若/復牽黄犬俱岀上蔡東門逐狡兎豈可得乎)登山刻石頌功
烈(次公秦二十八年始皇東行郡縣上鄒嶧山刻石頌秦德其詞/揔三十六句以三句爲韻又南登琅邪作琅邪臺刻石頌秦德)
(其詞揔七十二句以兩句爲韻二十九年登之罘/刻石其詞揔三十六句復以三句爲韻具見史記)後者無繼前
無偶皆云皇帝廵四國烹滅彊暴救黔首(次公之罘/之詞曰皇)
(帝東遊廵登之罘又曰/烹滅強暴振救黔首也)六經旣巳委灰塵此鼔亦當遭
擊掊(次公莊子掊/擊於丗俗)傳聞九鼎淪泗上欲使萬夫沉水
取(援周末九鼎没泗水始皇過彭城齋戒/禱祠欲出鼎使千人没水求之弗得)暴君縱欲窮人力
神物義不汙秦垢是時石鼓何處避無乃天工令
鬼守(縯退之石鼔歌亦云雨淋日/炙野火燎鬼物守護煩撝呵)興亡百變物自閑冨
貴一朝名不朽細思物理坐歎息人生安得如汝
夀(次公上兩句盖言興亡雖有百變而物則自閑冨貴止乎一朝/而名不能朽也此詩人因物起興以結一篇之成也自周宣即)
(位歳在甲戍至/大宋英宗踐祚之𥘉歳在癸卯時巳幾二千/年矣更秦漢魏晉隋唐之代其物宛然而存豈不謂之壽乎)
　　　　詛楚文(自注碑獲於開元寺土下今在太守便聽秦/穆公葬於雍橐泉祈年觀下今墓在開元寺)
(之東南數十歩則寺豈祈年之故基邪淮南王遷於蜀/至雍道病卒則雍非長安此乃古雍也○次公問咀楚)
(文於學古文者云有數本其文皆同唯神名異開元寺/下所得乃咀于巫咸神者是數本中唯巫咸之文筆法)
(最精其家無之唯有此詛于亞駝神一本詳其篆文乃/先生詩中語也今載干此字有不可識者則書闕以補)
(之其文曰秦嗣王敢用吉玉宣璧使其祝宗邵鼛布懇/告于丕顯大神亞駝以底楚王熊相之多罪者我先君)
(穆公及楚成王是戮力同心兩邦若壹絆以婚姻袗以/齊盟曰萬葉子孫母相爲不利親印丕顯大神亞駝而)
(質焉今楚王熊相庸回無道淫伐湛亂宣侈競縱變渝/盟制内之則虣虐不宰刑殺孕婦幽刺親戚拘圉其叔)
(父寘諸冥室犢棺之中外之則冒改乆闕不畏皇天上/帝及丕顯大神亞駝光烈威神而兼倍十八丗之盟詛)
(率諸侯之兵以臨加我欲剗伐我社稷闕㓕我百姓闕/蔑我皇天上帝及丕顯大神亞駝之郊祠圭玉犧牲闕)
(取我邊城新􁆚及鄔闕􁆚及鄔闕不敢曰可今又悉興/其衆張矜怠怒闕甲闕兵奮上盛帥以偪我邊境將欲)
(覆其闕亦應受皇天上帝及丕顯大神亞駝之幾靈德/賜克剗楚帥復略我邊城敢數楚王熊相之倍盟闕詛)
(著諸名章以盟大神/之烕神其文如此)
崢嶸開元寺髣髴祈年觀(元肅秦始皇帝本/紀注祈年宫在雍)舊築掃
成空古碑埋不爛(堯卿杜子美詩跡藉臺觀舊言其乆也/盖自秦至宋朝嘉祐十餘年舊日版築)
(掃地盡矣甯戚之歌/曰南山粲白石爛)詛書雖可讀字法嗟乆換詞云秦
嗣王敢使祝用瓉先君穆公丗與楚約相捍質之
於巫咸(堯卿鄭有神名曰季咸知人之死生/存亡禍福壽夭期以歳月旬日若神)萬葉期不叛
今其後嗣王乃敢搆多難刳胎殺無罪親族遭圉
絆計其所稱訴何啻桀紂亂(次公自註云秦嗣王/自此皆詛楚文中語)吾聞
古秦俗面詐背不汗豈惟公子卬(縯史記啇鞅傳孝公/使衛鞅將而伐魏使)
(公子卬將而擊之軍旣相距衛鞅遺魏將公子卬書曰吾始與公/子驩今俱爲兩國將不忍相攻可與公子面相見盟樂飲而罷兵)
(以安秦魏魏公子卬以爲然㑹盟以飲而衛鞅伏/甲士而襲虜公子卬因攻其軍盡破之以歸秦)社鬼亦遭謾
遼哉千載後(堯卿新論雍門周謂孟甞君曰千秋萬歳之後髙/臺巳傾曲他巳平又羊祐云千秋萬歳之後魂魄)
(猶應登此漢髙祖曰吾/千秋萬歳魂魄猶思沛)發我一笑粲(次公公羊傳軍士粲然/皆笑○師古詩靈妃頋)
(我笑粲然/啓玉齒)
　　　王維呉道子畫(堯卿唐米景元畫斷以道子爲神/品上上摩詰爲妙品上上○季南)
(名畫記王維字摩詰太原人年十九進士/擢第以詞學知名官至尚書右丞工畫)
何處訪呉畫普門與開元(次公普門開/元二寺名)開元有東塔
摩詰留手痕吾觀畫品中莫如二子尊道子實雄
放浩如海波翻當其下手風雨快(堯卿杜詩筆/落驚風雨)筆所
未到氣巳吞亭亭雙林間(次公佛書佛說法於双林樹下/○堯卿釋迦在丗救化四十九)
(年天龍人鬼並來聽法後於拘尸郍城婆羅雙林間二月十五日/入般涅盤者譯言滅度又謂之常樂我淨弟子迦葉追共撰集其)
(教爲十/二部)彩暈扶桑暾(次公扶桑日所出之處暾日光也○堯/卿山海經云大荒之中暘谷上有扶桑)
(日始岀之地也朝日始岀謂之暾故謝靈運詩云晚見朝日暾社/子美亦曰絶璧上朝暾言此者說其圎相耳名畫斷云大凡佛之)
(圓光皆湏尺寸先定然後規圎而成惟呉生終一筆/又云畫成矣最後方畫圎光風落電轉規成月圎)中有至人
談寂滅悟者悲涕迷者手自捫蠻君鬼伯千萬萬
相排競進頭如黿(師開元寺有道子畫佛/在雙林下入涅槃像)摩詰夲詩老
(縯王維詩宿丗謬/辭客前身應畫師)佩芷襲芳蓀(堯卿謝靈運云浥露馥芳/蓀又杜詩小儒綉芳蓀)今
觀此壁畫亦若其詩清且敦祗園弟子盡鶴骨(次/公)
(祗園亦佛之所舎佛書/云佛說於祗樹園也)心如死灰不復温(縯荘子形若槁/木心若死灰)門
前兩叢竹(堯卿摩詰畫兩/叢竹於開元寺)雪節貫霜根交柯亂葉動
無數一一皆可㝷其源呉生雖妙絶猶以畫工論
(次公魏文帝興呉質書曰公幹五言詩之善者妙絶時人老/杜言吳畫於玄元皇帝廟詩曰畫手看前輩吳生逺擅場)摩
詰得之於象外有如僊翮謝籠樊(先之神僊傳王刺仲/變篆爲隷始皇召之)
(不至将殺之刺仲化爲大烏振翼而起以/三大翮堕與使者始皇因名爲落翮山)吾觀二子皆神俊
又於維也歛祍無間言(次公潘安仁秋興賦且歛祍以歸/來選云人無間言○堯卿張顛傳)
(云後輩言筆札者歐虞禇陸/或有異論至張顛曽無間言)
　　　維摩像唐楊(惠/之)塑在天柱寺
昔者子輿病且死其友子祀往問之跰􁗎鑒井自
歎息造物将安以我爲(厚莊子曰子與有病子祀往問之/曰偉哉夫造物者将以予爲此拘)
(拘也曲僂發背上有五管頥隠於臍肩髙於頂句贅指天隂陽之/氣有沴其心間而無事跰􁗎而鑑于井曰嗟乎夫造物者又将以)
(予爲此/拘拘也)今觀古塑維摩像病骨磊嵬如枯龜乃知至
人外生死此身變化浮雲隨(次公維摩經云是身/如浮雲湏臾變㓕)丗人
豈不碩且好(次公詩云/碩大且卷)身雖未病心巳疲此叟神完
中有恃談笑可却千熊羆(次公選詩云/談笑却秦軍)當其在時或
問法俛首無言心自知(縯維摩經言文殊師利問維摩詰/何等是菩薩不二法門時維摩詰)
(默然无言文殊師利歎曰善哉善哉乃/至无有文字語言是真入不二法門也)至今遺像兀不語
與昔未死無増虧田翁俚婦那肯顧(任詩莫/我肯顧)時有
野䑕㗸其髭(堯卿晋謝靈運髭美臨刑因施作南海祗洹寺/維摩詰像髭寺人保惜略不虧損子由甞和此)
(詩云長嗟靈運不知道强剪美髭挿兩顴彼人視身如枯/木割去右臂非所患何况塑畫巳身外豈必奪尔庸自全)見之
使人毎自失(援莊子神巫見/壷子自失而老)誰能與詰無言師
　　　東湖
吾家蜀江上江水緑如藍(師李白詩山光水色緑如藍〇/堯卿白樂天詩春來江水緑如)
(藍李啇隠詩千里逺溪江/水色含煙帶月碧於藍)邇來走塵土意思殊不堪况
當岐山下風物尤可慙有山秃如赭(次公南山詩或赤/若秃鬝音落八反)
(○堯卿赭謂无草木也秦始皇至湘山祠逢大風幾不得度上問/博士曰湘君何神對曰堯女舜妻死而葬於此於是始皇大怒使)
(刑徒三千人伐/湘山木赭其山)有水濁如泔不謂郡城東數歩見湖
潭入門便清奥怳如夢西南泉源從髙來隨波走
涵涵東去觸重阜盡爲湖所貪(次公秦少游龍井泉記/其言西湖之美則曰岸)
(湖之山多爲所誘而不克以爲泉言淛江之壯則曰岸江之山多/爲所脅而不暇以爲泉先生甞爱其所誘所脅之句自今觀之盖)
(自先生湖所/貪之勢來矣)但見蒼石螭開口吐清甘借汝腹中過
胡爲目耽耽(次公易虎/視耽耽)新荷弄晚凉輕棹極幽探飄
颻忘逺近偃息遺佩篸深有魚與龜淺有螺與蚶
(次公退之溪堂詩淺有蒲蓮深有兼葭〇毛物類/相感志蚶漢水其味如蜜東方朔得以献武帝)曝晴復戯
雨戢戢多於蚕浮沉無停餌倐忽遽滿藍絲緍雖
強致(次公詩云其釣/維何維絲伊緡)瑣細安足戡聞昔周道興翠鳯
棲孤嵐(縯周興鸑鷟鳴于歧山○次公寰宇記載地志/云周文王之時丹鳯鳴于歧山故亦曰鳯凰堆)飛鳴
飲此水照影弄毿毿(自註此古飲鳯地也○厚/皮日休詩云毿毿被其躰)至今多
梧桐合抱如彭聃(次公莊子曰鶴雛非梧桐不止然則至今/多梧桐則自古以來有此梧桐矣盖道其)
(實也彭者彭祖聃者老聃也以言/梧桐歴年之多如此二老人也)綵羽無復見(次公東觀漢/記鳯凰毛羽)
(五采/也)上有鸇摶䳺嗟予生雖晚好古意所妉(縯退之/石鼔詩)
(嗟予好古/生苦晚)圗書巳漫漶猶復訪僑郯(厚僑鄭子産也辨/實沈䑓駘之祟晉)
(侯曰博物君子郯子也言少昊氏以鳥名官/孔子曰天子失官學在四夷猶信並出左傳)卷阿詩可繼此
意乆巳含(次公卷阿詩曰鳯皇鳴矣于彼髙岡悟/桐生矣于彼朝陽故思作詩以継焉)扶風古三
輔(次公漢太𥘉元年更渭南郡爲京兆尹即今之長安更河上郡/爲左馮翊即今之同州更主爵都尉爲右扶風即今之鳯翔府)
(謂之三輔也○師前漢趙廣漢傳左馮翊右扶風皆治長安/犯法者徙迹喜過京兆界廣漢嘆曰亂吾法者常三輔也)政
事豈汝諳聊爲湖上飲一縱醉復談門前遠行客
劫劫無留驂問胡不回首無乃趂朝參(次公杜詩頗/怪朝參懶)
予今正踈懶官長幸見函不辤日遊再行恐歳滿
三暮歸仍倒載(援晉書山簡傳日暮/倒載㱕酩酊無所之)鍾鼔巳韽韽(次公官/韻注云)
(鍾鼔微也周礼典同掌六律六同之和以辨天地四/方隂陽之声凡声有十二而其一曰㣲声韽是巳)
　　　眞興寺閣
山川與城郭漠漠同一形(堯卿此詩用古人意而不用其/字杜子美登慈恩寺塔詩云秦)
(山忽破碎涇渭不可求俯/視但一氣焉能辨皇州)市人與鴉鵲浩浩同一聲(次/公)
(杜詩孤舟似昨/日聞見同一声)此閣幾何髙何人之所營側身送落
日引手攀飛星(堯卿李太白詩危楼髙百尺手可/摘星辰不敢髙声語恐驚天上人)當年王
中令(縯名彦超周末國/𥘉爲鳯翔節度使)斫木南山頳(希仲頳赤色/猶赭山也)冩真
留閣下鐵面眼有稜(次公晋書劉惔之言/桓温云眼如紫石稜)身彊八九
尺(次公杜詩言張縞云張公一/生江海客身長九尺鬚眉蒼)與閣兩崢嶸古人雖暴恣
作事今丗驚登者尚呀喘作者何以勝曷不觀此
閣其人勇且英(堯卿太白詩/張子勇且英)
　　　李氏園(自注李茂貞園也今爲王氏所有○次公本/姓宋名文通唐僖宗光啓三年六月鳯翔節)
(度使李昌符反犯大安門不克奔于隴州七月茂貞攻/技之斬昌符十月以茂貞爲鳯翔節度使賜姓名帝親)
(製字曰正臣昭宗景福元年七月反遂犯京師以爲中/書令進封秦王至後唐莊宗同光二年以鳯翔府節度)
(使秦/王卒)
朝遊北城東回首見脩竹(次公楚辝㛹/娟之脩竹)下有朱門家
破墻圍古屋舉鞭叩其户幽響荅空谷入門所見
夥(厚前漢陳勝傳客曰夥涉之爲/王沈沈者楚人謂多爲夥也)十歩九移目異花兼四
方(朱杜詩異/花開絶域)野鳥喧百族其西引溪水活活轉墻曲
(民年七歳至十五出口/錢唐德宗稅屋間架)但未搉羹粥當時奪民田失業
安敢哭(次公按章衡編年通載茂貞卒於鳯翔而歐陽所立傳/則云茂貞加封𡵨王其居𡵨以寛仁愛物民頗安之甞)
(以地狹賦薄下令搉油禁城門無納松薪以其可爲炬也有優者/誚之曰臣請併禁月明茂貞笑而不怒今先生云抽錢筭間口又)
(云當時奪民田豈/有所據而言耶)誰家美園圃籍没不容贖此亭破千
家(飛卿賈島詩云破却千家/作一池不㘽桃李種薔薇)鬱鬱城之麓(次公按歐陽公/所立傳尾言茂)
(貞之子從儼有田千頃竹千畒在鳯翔懼侵民利未/甞省理鳯翔人愛之則北園有水竹者必其地矣)將軍竟何
事蟣蝨生刀韣(師前漢嚴安傳介胄/生蟣蝨民無所告愬)何甞載美酒(大年/漢揚)
(雄嗜酒家貧人常載酒/殽過其家與之同飲)來此駐車轂空使後丗人聞名
頸猶縮(俗謂皇后園蓋/茂貞謂其妻也)我今官正閑屢至因休沐(厚/史)
(記石建爲郞中令毎五日洗沐歸謁親又漢書楊惲休/謁洗沫皆以法令從事〇次公張安丗傳休沐未甞出)人生營
居止竟爲何人卜何當辦一身永與清景逐(次公/杜詩)
(從此具扁舟/弥年逐清景)
　　　秦穆公墓(子功三輔黄圗橐泉宫皇覧曰/秦繆公冡在橐泉宫祈年觀下)
橐泉在城東墓在城中無百歩乃知昔未有此城
秦人以泉識公墓(次公識/音志)昔公生不誅孟明(縯左傳文/元年殽之)
(役晉人旣歸秦帥秦大夫及左右言於秦伯曰是敗也孟明之罪/也必殺之秦伯曰是弧之罪也孤實貧以禍夫子夫子何罪復使)
(爲/政)豈有死之日而忍用其良(厚左傳文六年秦伯任好卒/以子車氏之三子奄息仲行)
(鍼虎爲殉皆秦之良也國人哀之爲之賦黄鳥君子曰秦穆之不/爲􁋼主也冝哉死而弃民先王遺丗猶詒之法而况奪之善人乎)
(詩曰人之云亡邦國殄瘁無善人之謂也若之何奪之君子是以/知秦人之不複東征也〇師孟明視爲秦伐鄭三日敗之於殽穆)
(公不誅卒用孟明以霸西戎公葬/以三良爲殉詩人刺其以人從死)乃知三子殉公意亦如
齊之二子從田横(援前漢書田横以髙帝之詔與其客二人/乗傳詣洛陽至尸郷廐自剄高帝曰嗟乎)
(有以起布衣兄弟三人更王豈非賢哉爲之流涕而拜其二/客爲都尉以王者礼葬田横旣葬二客穿其塚旁自剄從之)古
人感一飯尚能殺其身(次公李固傳云竊感古人一飯之/報注云靈輒也按靈輒事左傳宣)
(二年晉侯飲趙盾酒伏甲将攻之𥘉宣子田于首山舎于翳桑見/靈朝餓問其病曰不食三日矣食之旣而爲公介倒㦸以禦公徒)
(而免之問其故對曰翳桑之餓人也問其名居不告/而退遂自亡○饒曰史記范睢傳一飯之德必償也)今人不復
見此等乃以所見疑古人(次公詩意盖不欲罪秦穆公之/遺命而以三子自感恩以死故)
(謂穆公不殺孟明則知其不忍強三子謂田/横之客甘心於從死則知三良亦必有所爲)古人不可望今
人益可傷
　　濠州七絶
　　　塗山(自注下有鯀廟/山前有禹㑹村)
川鎖支祁水尚渾(縯異聞集載古嶽瀆經禹治水至桐栢山/獲淮渦水神名曰巫攴祁善應對辨淮之)
(淺深源之逺近而神曰庚辰者鎖於龜山之足而淮乃安流唐時/有漁者釣得一古鎻牽出其末有如獼猴者盖此物○体仁國史)
(補曰楚州魚人於淮中釣得古鐡鎻刺史李陽大集人力引之鎻/窮有青獼猴躍出水而逝山海經云水獸好爲雲禹鏁於軍山之)
(下其名曰/巫支祁)地埋汪罔骨應存(厚禹㑹諸侯於塗山防風氏後/至禹殺而戮之其骨專車防風)
(汪罔氏之君守封禺之山○次公按家語孔子云㑹稽之山而今/作塗山事按酈元水經注淮水引春秋左傳哀公七年大夫對孟)
(孫曰禹㑹諸侯於塗山執玉帛者萬國杜預曰塗山在壽春東北/非也乃継之以余按國語呉伐楚墮㑹稽獲骨焉節專車呉子使)
(問仲尼仲尼曰禹致羣臣於㑹稽之山防風氏後至禹殺之其節/專車盖丘明親承聖旨録爲實證矣又云塗山有㑹稽之名今具)
(録之以/俟傳聞)樵蘇巳入黄熊廟(援舜殛鯀于羽山其神化爲黄熊/入于羽淵也○少度前漢書撨蘇)
(後㸑注云樵取薪也蘇取草也○致約左傳稱鯀化爲黄熊國語/作黄熊按熊獸名能奴來切三足鱉也東海人祭禹廟不用熊白)
(及鱉爲膳抑亦以左傳/國語不同兼存之也)烏鵲猶朝禹㑹村
　　　彭祖廟(自注有雲母山云/彭祖所採服也)
跨歷啇周看盛衰(次公按神仙傳彭祖姓籛名鏗帝顓頊之/玄孫也至殷末巳七百六十七歳故云跨)
(歷啇周○伯可枹朴子内篇曰按彭祖經云自帝嚳佐堯歷夏至/殷爲大夫殷王遣綵女從受房中之術行之有效欲殺彭祖以絶)
(其術彭祖覺而逃去時/年七八百耳非爲死也)欲將齒髪闘蛇龜(元序玉䇿記曰/千嵗之亀五色)
(具焉又云蛇/有無窮之夀)空飡雲母連山盡(厚太平廣記彭祖善於補/導之術并服水桂雲母粉)
(常有/少容)不見蟠桃着子時(縯漢武帝外傳王母以玉槃盛桃/七顆形圎青色王母以四與帝三)
(自食桃味甘美口有盈味帝輒録其核王母問帝曰欲種之母曰/此桃三千年一實帝乃止〇堯卿神僊傳曰彭祖至啇之末年巳)
(七百餘歳王聞之欲以爲大夫稱疾不與政事采女乗輜軿往問/道於彭祖采女具受諸要以教王王試爲之有驗欲秘之彭祖乃)
(去不知所如其後七十餘年門人於流沙西見之丗稱/彭祖壽八百故云不見蟠桃着子時蟠桃三千年一實)
　　　逍遥䑓(自注莊子祠堂在開/元寺即墓爲堂也)
常怪劉伶死便埋(縯晉劉伶甞乗鹿車携一壷酒使人荷鍤/隨之曰死便埋我〇師公曰伯倫非逹者)
(也棺椁衣衾不害爲逹苟爲/不然死則巳矣何必更埋)豈伊忘死未忘骸烏鳶奪得
與螻蟻(厚莊子将死弟子欲厚葬之曰吾恐烏鳶之食夫子也/莊子曰在上烏鳶食在下螻蟻食奪彼予此何其偏也)
誰信先生無此懷
　　　觀魚臺
欲將同異較錙銖肝膽猶能楚越如(縯莊子自其異者視/之肝膽楚越也自其)
(同者視之萬/物皆一也)若信萬殊歸一理子今知我我知魚(厚/莊)
(子曰鯈魚出游從容是魚樂也惠子曰子非魚安/知魚之樂莊子曰子非我安知我之不知魚之樂)
　　　虞姬墓
帳下佳人拭淚痕門前壯士氣如雲(縯項羽聞漢軍/四靣皆楚歌驚)
(曰漢皆巳得楚乎乃夜起飲帳中有美人姓虞氏常幸從乃悲歌/慷慨自爲歌詩数曲美人和之羽泣下數行左右皆泣於是羽遂)
(上馬戯下騎從者八/百餘人夜潰圍岀)蒼皇不負君王意獨有虞姬與鄭
君(援項羽垓下之敗虞姬先自刎鄭君嘗事項籍籍死而属漢髙/帝命籍臣皆名籍鄭君獨不奉詔詔拜名籍者爲大夫而逐鄭)
(君見鄭/當時傳)
　　　四望亭(自注太和中刺史劉嗣之立李紳以太子賔客/分司東都過濠爲作記今存而亭廢者數年矣)
頽垣破礎没柴荆故老猶言短李亭(縯唐李紳號短/李白樂天詩云)
(閑吟短李詩又云/借教短李作歌行)敢請使君重起廢(德淳唐柳宗元文/集有起廢一篇)落霞
孤鶩換新銘(厚唐王勃滕王閣記/落霞與孤鷔齊飛)
　　　浮山洞(自注洞在淮上夏潦不能及/而冬不加髙故人疑其浮也)
人言洞府是鼇宫升降随波與海通(師列子海中有/五山其根無所)
(連者常隨波上下往來帝遣巨鼇十/五舉首而載之五山始峙而不動)共坐船中那得見乾
坤浮水水浮空(次公杜洞庭詩乾坤日夜浮〇師渾天儀天/如雞子地如雞子中黄孤居於天内天大而)
(地小表裏有水四海之表浮千元氣之上天/地各乗氣而上天地各乗氣而立載水而行)
　　　遊東西巖(自注即謝安東山也○天祐按臨安縣/圗記東永安巖西永安巖在縣比二十)
(里即謝安東山也○孫彦/忠韻語陽秋云安本傳謂安/登台輔於土山游集今土山在建康建康事迹云安石於)
(此擬㑹稽之東/山亦号東山)
謝公含雅量(厚謝安甞與孫綽等泛海風起海湧諸/人並懼安吟嘯自若衆咸服其雅量)丗運
屬艱難况復情所鍾(縯晉王衍日太上忘情最下不/及情然則情之所鍾正在我軰)感
槩萃中年正頼絲與竹陶冩有餘歡常恐兒輩覺
坐令髙趣䦨(厚王羲之傳謝安甞謂羲之曰中年以來傷於/哀樂與親友别輒作數日惡羲之曰年在桑榆)
(自然至此頃正頼絲竹陶冩/常恐児輦覺損其歡樂之趣)獨携縹緲人來上東西山(縯/安)
(捿遲東山放情丘壑然性好/音樂毎遊賞必以妓女從)放懷事物外徙倚弄雲泉(倬/選)
(謝叔源詩徙/倚引芳樽)一旦功業成管蔡復流言慷慨桓野王
哀歌和清彈挽鬚起流涕始知使君賢(厚桓伊傳孝/武末年會稽)
(王道子及安壻王國寳以安功名盛極而構㑹之嫌隙遂成帝召/伊飲燕安侍坐伊抚筝而歌怨詩曰爲君旣不易爲臣良獨難忠)
(信事不顯乃有見疑患周旦佐文武金縢功不刋推心輔王政二/叔反流言聲節慷慨俯仰可觀安泣下沾衿乃越席而就之捋其)
(鬚曰使君於此不凢帝甚/有愠色野王伊小字也)意長日月促卧病巳辛酸慟
哭西州門往駕那復還(縯安雖受朝寄然東山之志始末/不偷欲湏經略粗定自江道還東)
(雅志未就遂遇疾篤還都聞當輿入西州門自以本志不遂深自/慨失因悵然謂所親曰吾病殆不起乎安薨後其甥羊曇至西州)
(門以䇿叩扉誦曹子建詩日生存華屋處零落歸山丘因慟哭而/去○次公西州門學者多未曉在江寜府以府有東府城城中有)
(楊州𪠘而楊州在府西故時人号爲東府西州而東府城之西門/謂之西州門見寰宇記又載縁㑹稽王道子弟在東府城之東謝)
(安薨以道子代領楊州州在第西故時人号爲東府西州如此則/西州之名在於安薨之後矣安本傳乃有安病輿入西州門之事)
(則寰宇記所引輿地志不亦謬乎先生所用事/止據本傳用謝安事而巳今因與學者辨之)空餘行樂處
古木昏蒼煙
　　　䖍州八境圗八首(明仲曰先生八境圗云序南康八/境圗者太守孔/君之所作也君)
(作石城城上樓觀臺榭東望七閩南望五嶺覧群山之/參差俯章貢之奔流雲㷑出没草木蕃麗乃作詩八章)
(題之圗上云又後序云其後十七年某南遷過郡得遍/覧所謂八境者南康士大夫請於某願復書而刻之時)
(紹聖元年八/月十九日)
坐看奔灘遶石樓(次公按寰宇記載石樓山在信州玉山縣/西南八十里兀然獨聳如樓閣之狀天寳)
(中改爲象樓山而於䖍州未甞載有石樓之号但云黄唐山在縣/北百云十里山行六里有石室傍有小石室七所相通其山獨立)
(髙一千三百丈豈公/今所謂石樓者耶)使君髙㑹百無憂三犀竊鄙秦太
守(縯秦時李氷爲蜀守作石犀五以厭水精杜甫石犀行君不見/秦時蜀太守刻石立作三犀牛又云嗟尓三犀不經濟〇次公)
(華陽國志言五犀而杜甫/云三今所用者杜詩也)八詠聊同沈隠侯(厚沈約爲東/陽太守作八)
(詠冩於樓上/約謚隠侯)
濤頭寂寞打城還(縯劉禹錫詩潮/打城頭寂寞回)章贛臺前莫靄寒
(次公章貢臺乃章貢二水合流爲贛東晉永和五/年太守髙琰置郡城於二水之間南康郡治焉)倦客登臨無
限思孤雲落日是長安
白鵲樓前翠作堆縈雲嶺路若爲開故人應在千
山外不寄梅花逺信來(縯越使者登執梅一枝以遺梁王/梁臣韓子曰烏有以一枝梅遺列)
(國之君者乎梅花寄信始於此○援荆州記曰陸凱與范曄相善/自江南寄梅一枝詣長安與曄并贈詩曰折花逢驛使寄與嶺頭)
(人江南無所有聊贈一枝春○師大庾嶺上梅南/枝落北枝開寒暖之候異故也嶺在䖍之西南)
朱樓深處日微明皁蓋歸時酒半醒薄暮漁樵人
去盡碧溪青嶂遶螺亭(次公螺亭乃螺亭石山在贛縣東/南七十里寰宇記昔有貧女暮宿)
(亭採螺忽夜中見衆螺張口嘬其肉貧女死因葬水傍其冡化爲/巨石号曰螺亭石山○師福州謝端孑然一身釣於江上獲一巨)
(螺其大如斗置之於家不以爲異出帰則飲食盈案端潜伺之有/好女子具饌於室執而問焉女曰我乃螺女水神也天帝閔君之)
(孤遣爲具食君巳悉我亦當去乃留空螺曰君有所求當取於螺/中因岀門不復見後端有乏探螺皆如意傳数丗猶在号江曰螺)
(女江洲曰螺女洲廟曰螺/女庿其地在䖍州東南)
使君那暇日叅禪一望叢林一悵然成佛莫教靈
運後(縯南史云㑹稽太守孟顗事佛精勤而爲謝靈運所軽甞/謂顗曰得道應湏慧業文人生天當在靈運前成佛必在)
(靈運/後)著鞭從使祖生先(厚晋刘琨爲并州刺史與范陽祖/逖爲友聞逖𬒳用與親書故曰吾)
(枕戈待旦志梟逆虜/甞恐祖生先吾著鞭)
却從塵外望塵中無限樓臺煙雨濛(次公詩零/雨其濛)山水
照人迷向背只㝷孤塔認西東
煙雲縹眇鬱孤臺積翠浮空雨半開(倬顔延年詩積/翠亦葱芊注松)
(栢重布/云積翠)想見之罘觀海市(縯之罘山在登州牟平縣中時時/有雲氣如宫室䑓觀城渫人物車)
(馬冠盖歴歴可見謂之海市天官書云海傍蜃氣象楼臺廣野氣/成宫闕〇次公後集又有欝孤臺詩云髙臺十日留今豈想其可)
(比蓬萊/山乎)絳宫明㓕是蓬萊
回峯亂嶂鬱参差雲外髙人丗得知誰向空山弄
明月山中木客解吟詩(次公寰宇記所載上洛山多木客/乃鬼類也形似人語亦似人而徐)
(鉉小說載鄱陽山中有木客自言秦時造阿房宫采木者也食/木實遂得不死時就民間飲酒爲詩一章云酒尽君莫酤壼傾)
(我當發城市多囂塵還山弄明月然鄱陽則饒/州也非䖍州事豈先生因䖍有木客遂用此邪)
　　　王齊萬秀才寓居武昌縣劉郎洑正與伍
　　　洲相對伍子胥奔呉所從渡江也
君家稻田冠西蜀擣玉揚珠三萬斛塞江流柹起
書樓(縯晉武帝謀伐呉詔王濬造/舡於蜀其木柹蔽江而下)碧瓦朱欄照山谷(次/公)
(杜詩碧瓦朱/薨照城郭)傾家取樂不論命散盡黄金如轉燭(厚/李)
(白將進酒云天生我材必有用黄金散盡還復/來〇援杜詩萬事如轉燭又云三歳如轉燭)惟餘舊書一
百車方舟載入荆江曲(次公尓雅云/大夫方舟)江上青山亦何
有伍洲遥望劉郎藪明朝寒食當過君請殺耕牛
壓私酒(次公董卓諸豪帥有來從之者爲殺耕/牛與共宴樂李白詩呉姫壓酒喚客甞)與君飮酒細
論文(縯老杜與李白詩何時/一樽酒重與細論文)酒酣訪古江之濆仲謀公
瑾不湏弔(厚孫權字仲謀周瑜字公瑾瑜以兵三萬敗曹公于/赤壁赤壁山在鄂州蒲圻縣〇援按魏黄𥘉二年孫)
(權自公安徙都鄂改名武昌/周瑜赤壁在武昌之西也)一酹波神英烈君(自注杭州伍/子胥廟封英)
(烈玉○縯吳王殺子/胥浮江中因爲波神)
　　　金山妙髙臺
我欲乗飛車(次公帝王丗紀曰竒肱民能爲飛車從風逺行/湯時西風吹竒肱車至於豫州湯破其車不以)
(示民十年東風至乃復作/車遣歸之其地去玉/門四萬里○仔李白詩誰能駕飛車相從觀海外)東訪赤松子
(縯張良傳良自称以三寸舌爲帝者師封萬户侯於良足矣願/弃人間事從赤松子遊師古曰赤松子仙人号黄帝時爲雨師)蓬
萊不可到弱水三萬里(縯史記方士言海中有三神山蓬/萊方丈瀛州諸仙人及不死之藥)
(皆在焉未至望之如莫及到三神山反居水下臨之患且至則風/輒引舡而去終莫能至○援神仙傳謝自然泛海求蓬萊一道士)
(謂曰蓬萊隔弱水三/萬里非飛仙不可到)不如金山去清風半帆耳中有妙
髙臺(次公妙髙臺之名取華嚴經徳/雲比丘所居妙髙峯爲義也)雲峯自孤起仰觀𥘉
無路(次公唐人詩云/山合疑无路)誰信平如砥(次公詩周/道如砥)臺中老比
丘碧眼照牎几(師謂了元/長老也)巉巉玉爲骨(次公杜詩秋水/爲神玉爲骨)
凛凛霜入齒機鋒不可觸(次公機鋒字禪家之常如傳燈/録序云神機交激若挂於箭鋒)
千偈如飜水(援韓詩文如飜水成○次公/晉書鳩摩羅什日誦千偈)何湏㝷徳雲
(縯華嚴經云善財童子問法於五十/三善知識而德雲比丘乃第一也)即此比丘是長生未
暇學請學長不死(次公長生謂學仙長不/死謂佛不生不㓕也)
　　　鬱孤䑓(自注以下四/首皆䖍州)
八境見圗畫鬱孤如舊遊(次公八境者䖍州有之人畫/爲圗先生甞賦詩欎孤乃其)
(一/也)山爲翠浪湧水作玉虹流(次公此聮乃退之江作青/羅帶山爲碧玉簮之勢)
日麗崆峒曉(次公崆峒在䖍/州西之極處)風酣章貢秋(厚水經注劉/登之曰贛縣)
(東南有章水西有貢水縣/治二水之間因以名焉)丹青未變葉鱗甲欲生洲嵐
氣昏晨樹灘聲入市樓煙雲侵嶺路草木半炎州
(次公嶺路則過䖍州便是大庾嶺也南方謂之炎州以南方属火/故也杜甫用之多矣如得廣州張判官書而曰怱得炎州信也)
故國千峯外髙臺十日留他年三宿處(厚後漢襄楷/言浮屠不三)
(宿桑下不欲乆生恩愛精之/至矣又孟子三宿而後出晝)凖擬繫歸舟
　　　廉泉
水性故自清不清或撓之君看此廉泉五色爛摩
尼(厚圓覺經云譬如清浄摩尼/寳珠映於五色隨方各現)廉者謂我廉我以此各爲
有廉則有貧有慧則有癡誰爲柳宗元(縯桞子厚謫/永州所居冉)
(溪名之/曰愚溪)孰是呉隱之(援呉隠之酌貪泉飲而賦詩/曰縱使夷齊飲終當不易心)漁父足豈
㓗(厚楚辝漁父歌曰滄浪之水清兮可以/濯我纓滄浪之水濁兮可以濯我足)許由耳何淄(縯髙/士傳)
(堯讓天下於許由許由/逃之而洗其耳於頴水)紛然立名字此水了不知毀譽
有時盡不知無盡時朅來廉泉上捋鬚看鬢眉好
在水中人到處相娯嬉(次公先生泛頴詩云豈/此水薄相與我相娱嬉)
　　　塵外亭
楚山澹無塵贛水清可厲(次公爾雅去衣渉水曰厲詩/曰深則厲注云自帶已上也)散
䇿塵外遊麾手謝此丗(仔李白詩因之岀/寥廓麾手謝公卿)山髙惜人力
十歩輙一憇却立浮雲端俯視萬井麗幽人宴坐
處龍虎爲斬薙(次公北下八句/皆是馬祖事)馬駒獨何疑(厚傳燈録/六祖謂南)
(岳曰向夫佛法從汝邊去馬駒踏殺天下人/厥後江西遂傳法嗣布於天下時號馬祖)豈墯山鬼計夜
垣非助我謬敬欲其逝(次公馬祖始居此山山鬼爲築垣/自謂修行不至爲鬼所識乃捨去)
(今先生詩語髙/馬祖一著也)戯留一轉語(厚傳燈録同山直道本來無/一物這裏合下得一轉語)千
載起攘𬒮(次公鄒陽傳/攘袂而正議)
　　　天笁寺(并引)
　　予年十二先君自䖍州歸謂予言近城山中
　　天笁寺有樂天親書詩云一山門作两山門
　　两寺元從一寺分東澗水流西澗水南山雲
　　起北山雲前臺花發後臺見上界鐘清下界
　　聞遥想吾師行道處天香桂子落紛紛筆勢
　　竒逸墨迹如新今四十七年予來訪之則詩
　　巳亡有刻石存耳感涕不巳而作是詩
香山居士留遺迹(次公白樂天以刑部尚書致仕與香山/僧如滿結香火社自稱香山居士也)天
笁禪師有故家空詠連珠吟疊璧(次公宣宗弔樂天詩/綴玉連珠三十年誰)
(教冥路/作詩仙)巳亡飛鳥失驚蛇(縯懷素草書如飛/鳥岀林驚蛇入草)林深野桂寒
無子雨浥山薑病有花(厚嶺表異録山薑花莖葉即薑也根/不堪食而葉間吐花穗如麥粒〇次)
(公山薑术也按夲/草木一名山薑也)四十七年真一夢天涯流落淚横斜
　　　碧落洞(自注在英州/下十五里)
槎牙亂峯合晃蕩絶壁横遥知紫翠間(次公杜牧詩/千峯横紫翠)
古來仙釋并陽崖射朝日(次公謝靈運詩/朝旦發陽崖)高處連玉京
(厚靈樞金景内經曰下離塵境上界玉京注云玉京無爲之天也/盖三十二帝之都玉京之下乃崑崙北都羅鄷北帝三十六洞之)
(所居/處)隂谷叩白月(次公顔延年詩陽陸/圓精氣隂谷曵寒煙)夢中遊化城(厚/法)
(華經有一道士以方便力化作一城於/是衆人前入化城生巳度想生安穩想)果然石門開中有銀
河傾幽龕入窈窕別户穿虚明泉流下珠琲乳蓋
交縵纓我行畏人知恐爲仙者迎小語輒響荅空
山自雷驚(任韋應物詩水性本亦靜石中固/無聲如何两相激雷轉空山驚)䇿杖歸去來
治具煩方平(厚神僊傳王方平降蔡經家湏臾麻姑継至再/拜方平行厨具食皆金盤玉杯多諸花果芬香)
(異常擘脯食/之云是麟脯)
　　　白水山佛迹巖一首(自注羅浮之東麓也在惠/州東北二十里〇揚德志)
(林云紹聖元年十月十二日過遊白水佛迹院浴於湯/池熱甚其源殆可熱物循山而東有懸水百仞八九折)
(折處輒爲潭水涯有巨/人迹數十所謂佛迹也)
何人守蓬萊夜半失左股(次公惠州浮山據地理志云自/㑹稽來今浮山上猶有東方草)
(木又云本一羅山有山自蓬萊之峯/浮來而合焉易明夷云夷于左股)浮山若鵬蹲(厚陳文惠/公羅浮山)
(圗讃序羅浮山按本記山髙三千六百丈周回三百二十七里然/羅山一也浮山即蓬萊之別島也堯時洪水浮至依羅而止故有)
(羅浮之/號焉)忽展垂天羽(縯莊子鵬之背若太/山其翼若垂天之雲)根株互連絡(次/公)
(翻用列子言海中五/山之根無所連著也)崖嶠爭吞吐神工自爐鞴融液相
綴𥙷至今餘隙罅流出千斛乳方其欲合時天匠
麾月斧(援酉陽雜爼有人游山失道遇一人枕幞而坐因問之/其人曰君知月七寳合成平常有八萬二千户修之我)
(其一也開幞有/玉斤斧數事)帝觴分餘瀝(厚晉書陸約謂桓温曰明公/近云飲酒三升約正可二升)
(今有一斗以/備杯酌余瀝)山骨醉後土(次公唐史武后殺二姬投酒甕中/曰使之骨醉也石鼎聮句云巧匠)
(琢山/骨)峯巒尚開闔澗谷猶呼舞海風吹未凝(厚李/白瀑)
(布詩海風/吹不断)古佛來布武(縯禮記堂/下布武)當時汪罔氏(縯家語孔/子曰汪罔)
(氏之君守封嵎之山者爲漆姓在虞夏啇爲汪芒氏於周爲長翟/氏今曰大人○次公汪罔氏即防風氏也禹戮之其骨專車也)
投足不蓋拇青蓮雖不見千古落花雨(厚楞嚴經即/時天雨百寳)
(蓮花青黄赤/白間錯紛揉)雙谿匯九折(次公禹貢東匯澤/爲彭蠡注匯回也)萬馬騰一鼔
奔雷濺玉雪潭洞開水府潜鱗有饑蛟掉尾取渴
虎我來方醉後濯足聊戯侮回風卷飛雹掠靣過
彊弩山靈莫惡劇微命安足賭此山吾欲老慎勿
厭求取溪流變春酒(次公李白襄陽歌此江若変/作春酒壘麴便築糟丘䑓)與我
相賔主當連青竹竿下灌黃精圃(厚杜甫泉眼詩何當/宅下流餘潤通藥圃)
(三春濕黄精/一食生毛羽)
　　　嚴顔碑(自注在忠州顔即巴郡/太守事見蜀志張飛傳)
先主反劉璋兵意頗不義孔明古豪傑何乃爲此
事(縯益州牧劉璋畏曹公遣法正迎先主爲助正因陳益州可取/之䇿先主将歩卒數萬入益州遂圍成都璋出降先主劉備也)
劉璋固庸主誰爲死不二嚴子獨何賢談笑傲碪
几國亡君巳執嗟子死誰爲何人刻山石使我空
涕淚吁嗟斷頭将千古爲病悸(縯先主入益州還攻劉/璋張飛與諸葛亮等分)
(定郡縣巴郡太守嚴顔生獲飛呵顔曰大軍至何不降顔曰卿等/無狀侵奪我州但有断頭将軍也飛怒令牽去斫頭顔色不变曰)
(斫頭便斫頭何怒/邪飛壯而釋之)
　　　　諸葛鹽井(自注井有十四自山下至山上其十三井/常空毎盛夏水漲則塩泉迤邐遷去常去)
(於江水之/所不及)
五行水本鹹(任洪範五行水曰/潤下潤下作鹹)安擇江與井如何不相
入此意誰復省人心固難足物理偶相逞猶取嫌未
多井上無閑綆
　　　過巴東縣不泊聞頗有萊公遺迹(仔萊公宋/朝宰相㓂)
(準也甞守官巴東世傳野水無/人渡孤舟盡日横即巴東詩也)
萊公昔未遇寂寞在巴東聞道山中樹猶餘手種
松江山養豪俊禮數困英雄執板迎官長趨塵拜
下風當年誰刺史應未識三公
　　　隆中(縯漢晉春秋諸葛亮家于南陽之鄧/縣在襄陽城西二千里號曰隆中)
諸葛來西國千年愛未衰今朝逰故里蜀客不勝
悲誰言襄陽野生此萬乗師山中有遺貌矯矯龍
之姿(縯徐庶曰諸葛/孔明者卧龍也)龍蟠山水秀龍去淵潭移空餘
蜿蜒迹使我寒涕垂
　時事　詩二首
　　　庚辰歳人日作詩聞黄河巳復故流老臣
　　　舊數論此今斯言乃驗(夢仙按年譜元符三年/庚辰先生六十五在儋)
(耳五月宋徽宗/皇帝量移廉州)
老去仍栖隔海村(次公儋州在海州之/中故云隔海村也)夢中時見作詩孫
天涯巳慣經人日歸路猶欣過鬼門(厚山水志廣南/西路容牢二州)
(界有鬼門関諺曰若度鬼門/関十去九不回言多炎瘴也)三䇿巳應思賈讓(縯漢哀帝時/賈讓奏言治)
(河三䇿今/見溝洫志)孤忠終未赦虞翻(厚三國志虞翻性䟽直數有酒/失孫權積怒放之交州在南十)
(余年/卒)典衣剰買河源米(厚杜詩朝回/日日典春衣)屈指新篘作上元
不用長愁掛月村(任杜詩月/掛客愁村)檳榔生子竹生孫(自注/海南)
(勒竹毎節生枝如/竹竿大盖竹孫也)新巢語燕還窺硯(厚杜詩頻來/語燕定新巢)舊雨來
人不到門(次公杜子美秋述杜子卧病長安旅次多雨生/魚青苔及搨常時車馬之客舊雨來今雨不來)春水
蘆根看鶴立夕陽楓葉見鵶翻此生念念隨泡影
(援金剛經云/如夢幻泡影)莫認家山作夲元(自注言雖寄旅於海上不/必以家山方是本元也)
增刋校正王狀元集注分類東坡先生詩卷之二
增刋校正王狀元集注分類東坡先生詩卷之三
　宫殿
　　詩十七首
　　　和子由聞子瞻將如終南太平宫雞堂讀
　　　書(萬申之曰翊聖保徳真君傳云宋太宗皇帝遣起居/舍人王龜從就終南山下築宫真君忽降言曰此地)
(乃建上帝宫闕之地不可易也於是/乃定凢三年宫成題曰上清太平宫)
役名則巳勤徇身則巳媮我誠愚且拙身名兩無
謀始者學書判(師唐有書/判拔萃科)近亦知問囚但知今當爲
敢問向所由士方其未得惟以不得憂旣得又憂
失此心浩難収(縯論語鄙夫可與事君也與哉其未得之也/患得之旣得之患失之苟患失之無所不至)
(矣)譬如倦行客中路逢清流塵埃雖未脫暫憇得
一漱我欲走南澗春禽始嚶􁇔鞅掌乆不決爾來
巳徂秋橋山日月迫府縣煩差抽(次公史記黄帝葬橋/山在今寕州真寕縣)
(先生此詩乃癸卯年之秋也是歳嘉祐八年宋仁宗皇帝三月/上僊十月葬干永昭陵方秋時乃府縣應副山陵事所需也)王
事誰敢愬民勞吏冝羞中間罹旱暵欲學喚雨鳩
千夫挽一木十歩八九休渭水涸無泥菑堰旋挿
修(次公前漢溝洫志武帝歌曰隤林竹兮揵石菑揵音其偃切如/淳曰樹竹塞水决之口稍稍布挿按樹之水弱稍𥙷令宻謂之)
(揵師古曰石菑者謂挿石立之然後以土就填塞也〇堯卿𡵨下/嵗以南山木栰自渭入河經砥柱之險多致淪没衙前以是破産)
(者相繼也先生徧問諸老校校曰木栰之害夲不至此若渭河未/漲操栰者一時進止可無重費盖彼患其乗渭河之暴多方害之)
(耳先生即修衙規使衙前自擇水工栰竹行無/虞乃言於府事得係藉自是衙前之害减半)對之食不飽
(次公詩今也/毎食不飽)餘事更遑求近日秋雨足公餘試新篘
劬勞幸巳過朽鈍不任鎪秋風欲吹帽(厚晋書九月/九日桓温燕)
(于龍山風吹孟嘉帽落○次公退之/薦士詩霜風破佳菊嘉節迫吹帽)西阜可縱遊聊爲一日
樂慰此百日愁
　　　　洞霄宫(持晦真境錄云杭州餘杭縣西一十八/里有天極山宫曰洞霄舊名天柱觀)
上帝髙居愍丗頑(縯退之哭孔丞詩/天公高居鬼神惡)故留瓊館在凡間
青山九瑣不易到作者七人相對閑(論語云作者七/人矣今監官凡)
(七/人)庭下流泉翠蛟舞洞中飛䑕白鵶翻(厚李白詩僊/鼠如白鴉〇)
(仔按太白詩序云荆州玉泉寺近清溪諸山山洞往往有乳窟窟/中多玉泉交流中有白蝙蝠大如鴉按僊經蝙蝠一名僊䑕千歳)
(之後體白如雪棲則倒懸云○倬輶軒使者絶代語云/蝙蝠自関而東謂之鵬翼或曰飛䑕北燕謂之蟙䘃)長松怪
石冝霜鬢不用金丹苦駐顔
　　　　奉敕祭西太一和韓川韻四首(子翬曰東軒/筆録云太一)
(宫舊在京城西蘇村謂之西太一熈寕𥘉/詔作宫於京城之東西隅謂之中太一)
聖主新除袐祝(縯漢文帝十三年詔曰盖聞禍自怨起而福/由德興今祕祝之官移過干下以彰吾之不)
(德朕甚不/取其除之)侍臣來乞豐年夀宫神君欲至半夜靈風
肅然(厚漢郊祀志武帝置壽宫神君神君最貴者太一其佐曰/大禁司命之属皆從之非可得見聞其言言與人音等時)
(去時來來則風肅然也○邦衡三輔黄圖曰壽宫北宫有神僊居/夀宫張羽旗設供具以禮神神明神君來則肅然風生幃帳皆動)
玉璽親題御筆金童來侍天香(次公道家有言散花玉/女侍香金童〇魯直唐)
(李正封詩天/香夜襲衣)禮罷祝融參乗(縯祝融南方炎帝之佐司馬相/如大人賦祝融警而蹕御兮清)
(氣氛而後行○次公左傳有/朝必參乗選有使陽子參乗)前驅巳過衡湘
解劒獨行殘月(次公祭必法服/則有劒之儀矣)披衣困卧清風夢蝶
猶飛旅枕(縯莊周夢爲胡蝶栩栩然胡蝶/也不知周也覺則蘧蘧然周也)粥魚巳響枯桐
陂水初含曉渌稻花半作秋香皂蓋却迎朝日(次/公)
(皂蓋乃太守之製杜詩朱轓駐皂蓋又云/皂蓋能志折野梅今在侍臣言之未詳)紅雲正遶宫墻(子/仁)
(退之詩欲知花島/處水上覔紅雲)
　　　次韻子由五月一日同轉對
跪奉新書笏在腰談王正欲伴漁樵(厚楊雄長楊賦/子有不談王道)
(者則樵/夫笑之)晉陽豈爲一門事(唐髙祖謂温大雅兄弟云我/起義晋陽止爲卿一門耳)宣政
聊同五日朝(貞元中詔曰自今後五月一日/御宣政殿與文武百僚相見)憂患半生聮
出處歸休上䇿早招要後生可畏吾衰矣(師後生可/畏又曰甚)
(矣吾衰/也乆矣)刀筆從來錯料堯(程前漢方與公謂周昌曰君之史/趙堯年雖少然竒士君必異之是)
(且代君之位昌笑曰堯年少刀筆吏耳何至是乎居頃之昌爲趙/相旣行乆之髙祖持御史大夫印弄之曰誰可爲御史大夫者熟)
(視堯曰無以易/堯/遂拜焉方與公/音房豫縣名公其號也趙人)
　　　次韻王晉卿上元侍燕端門
月上九門開(養源楚詞云虎豹九関/王逸曰夭門凡有九重)星河繞露臺(師故/事上)
(元日端門築露臺髙丈/餘優人妓女皆列其上)君方枕中夢(任太平廣記有客於邯/鄲逆旅遇吕仙翁與之)
(枕客就枕遂夢入/枕中仕宦數十年)我亦化人來(援周穆王執化人之祛騰而上/者中天乃止曁及化人之宫王)
(實以爲清都紫微鈞/天廣樂帝之所居)光動仙毬縋香餘歩輦回(師上元端/門放燈至)
(夜闌綵山上縋下仙毬/則天子乗歩輦還内)相從穿萬馬衰病若爲陪
　　　次韻蔣頴叔錢穆父從駕景靈宫二首
歸來病鶴記城闉(縯丁令威化鶴而歸作人/言曰城郭如故人民非也)舊踏松枝雨
露新半白不羞垂領髮(次公潘安仁秋㒷/賦素髮䬃以垂領)軟紅猶戀属
車塵(前軰戯語有西湖風月不如東華軟紅香土○次公司馬/相如諌射獵書云犯属車之清塵又拉詩豈無嵇紹血霑)
(洒属車塵乗輿在前又有副車八十/一乗隨之不敢指斥故言属車而巳)雨収九陌豐登後(安/國)
(三輔舊事云長安/城中八街九陌)日麗三元下降辰粗識君王爲民意
不才何以助精禋(次公尔雅精意以享曰禋〇十朋按年譜/元祐七年壬申是歲南郊先生爲鹵簿使)
與君並直記𥘉元白首還同入禁門玉殿齊班容
小語霜廷稽首泫微温(適與穆父並拜廷中地皆濕相與/小語道之○次公梅聖俞詩云廡)
(深容小語槐/宻漏微陽)病貪賜茗浮銅葉(次公銅葉/言茶盞也)老怯香泉灔
寳樽回首鵷行有人傑坐知羗虜是遊魂(次公魏文/帝苦哉行)
(假氣遊魂魚鳥爲伍又/杜甫詩遊魂貸爾曹)
　　次韻蔣頴叔二首
　　　扈從景靈宫
道人幽夢曉𥘉還巳覺笙簫下月壇風伯前驅清
宿霧祝融驂乗破朝寒(次公屈原逺游賦風伯爲余前驅/兮辟氣氛而清凉又曰祝融戒以)
(蹕御祝融火神/故云破朝寒也)英姿連璧從多士(縯晋書夏侯湛與潘岳/交善毎行止同輿接茵)
(人謂之/連璧)妙句鏘金和八鸞(厚退之荆潭唱和詩序鏗鏘發金/石幽眇感鬼神詩烝民云八鸞鏘)
(鏘)巳向詞臣得頗牧(時穎叔新除熈河帥〇次公廉頗李/牧皆古之良將也唐畢諴爲翰林學)
(士大中末党項擾河西懿宗召對邊事諴奏破羌之/狀上曰吾不意頗牧在吾禁中乃以爲邠寕節度使)路人莫作
老儒看
　　　凝祥池
似知金馬客(無巳馬援傳曰武帝時善相馬東門京鑄作銅/馬法獻之有詔立馬於魯班門外更名魯班門)
(曰金馬/門也)時夢碧鷄坊(次公漢有金馬門待詔者在焉故學士/謂之金馬客碧鷄坊在成都杜甫云時)
(出碧/雞坊)冰雪銷殘臘煙波冩故郷(次公史記秦皇毎破諸/侯之國命工人冩其宫)
(室於宫/中冩之)鳴鑾自容與立馬乆回翔(次公容與回翔/皆徘徊之意)乞與
三韓使(厚三韓髙麗國别名/有辰韓弁韓馬韓也)新圗到樂浪(時髙麗使在都/下毎至勝境輒)
(圗書以歸○厚前漢武帝元封二年夏朝鮮斬其王右渠降以其/地爲樂浪等郡〇吕曰圗盡見聞志髙麗國熈寕申寅歳遣使金)
(良鍳入貢訪中國圗畫銳意購求稍精者十無一二然無費三百/餘緍丙辰冬復遣使崔思訓入貢因將帶畫工數人乞摹寫相國)
(寺壁畫帰國詔許之於是尽摹之/持歸其畫人頗有精於筆法者)
　　　上元侍飲樓上三首呈同列
澹月踈星遶建章(厚前漢武帝時栢梁災於是作建章宫/○洋三輔黄啚云武帝太初元年作建)
(章宫度爲千門萬户宫/在未央西長安城外)仙風吹下御爐香侍臣鵠立通
明殿(敦謨翊聖保德傳云張守眞朝玉皇大殿覩其扁曰通明/不曉其旨因焚香告曰通明之誼切所未喻散祈真教真)
(君曰上帝升金殿殿之光明照於帝身身之/光明照於金殿光/明通徹故爲通明殿)一朶紅雲捧玉皇
(次公通明玉帝殿名也翼聖傳載玉帝坐處常/有紅雲擁之雖眞僊亦不得見其靣也)
薄雪𥘉銷野未耕賣薪買酒看升平(龜父續僊傳許/宣平傳云嘗負)
(薪以賣掛一花毎醉吟曰/買薪朝岀賣沽酒日西歸)吾君勤儉倡優拙(厚史記秦昭/王謂范睢曰)
(吾聞之楚之鐵/劒利而倡優拙)自是豐年有笑聲
老病行穿萬馬群九衢人散月紛紛(次公杜詩絺衣/挂蘿薜凉月白)
(紛/紛)歸來一點殘燈在猶有傳柑遺細君(侍飲樓上則/貴戚爭以黄)
(柑遺近臣謂之傳柑蓋尚矣○縯前漢東方朔伏日詔賜從/官肉朔獨拔劒割肉太官奏之朔曰歸遺細君又何仁也)
　　　永安宫(今夔之永安門/即古之遺址也)
千古陵谷變(仔詩云髙岸爲/谷深谷爲陵)故宫安得存徘徊問耆
老惟有永安門遊人雜楚蜀車馬晚喧喧不見重
樓好誰知昔日尊吁嗟蜀先主兵敗此亡魂(縯先/主伐)
(呉與呉軍相拒於夷陵呉陸議大/破先主軍先主還殂于永安宫)只應法正死使公去遭
燔(縯蜀兵旣敗諸葛亮歎曰法孝直若在則能/制主上令不東行就復東行必不傾危矣)
　　　渚宫(子仁子由同賦此詩云楚塞多秋水荆王有故宫又云/湘東晉宗子髙氏楚元戎鑿沼長千尺開亭費萬工)
渚宫寂寞依古郢楚地荒茫非故基二王臺閣巳
鹵莽(湘東王/髙氏)何况逺問縱横時(縯謂六國/時楚也)楚王獵罷
擊靈鼔猛士操舟張水嬉釣魚不復數魚鼈大鼎
千石烹蛟螭當時郢人架宫殿意思妙絶般與倕
飛樓百尺照湖水上有燕趙千蛾眉臨風掦掦意
自得長使宋玉作楚詞秦兵西來取鍾簴故宫禾
黍秋離離(縯秦始皇命王剪伐楚滅之黍離序云周大夫/過宗周宗廟宫室尽爲禾黍詩云彼黍離離)千年
壯觀不可復今之存者蓋巳卑池空野逈樓閣小
惟有深竹藏狐狸臺中絳帳誰復見臺下野鴨浮
清漪緑䆫朱户春晝閉想見深屋彈朱絲腐儒亦
解愛聲色何用白首談孔姬沙泉半涸草堂在破
牎無𥿄風颸颸陳公蹤迹最未逺七瑞寥落今何
之(未/詳)百年人事知幾變直恐荒廢成空陂誰能爲
我訪遺迹草中應有湘東碑
　省宇　詩八首
　　　次韻張昌言給事省宿
馮顛乆巳欹殘雪(縯馮顛言馮唐也/唐白首爲郞故爾)戎眼何曽眩落暉
(厚晉王戎視日不眩裴楷見而/目之曰戎眼爛爛如巖下電)朔野按行猶雀躍(次公莊子/鴻蒙力将)
(祔髀爵/躍而遊)東臺瞑坐覺烏飛(道家有烏飛入兔宫之說〇次公/東臺給事中事唐龍朔二年給事)
(中改爲東/臺舎人)謾誇年少容吾在(樂天詩云猶有誇張少/年處笑呼張丈喚殷兄)若闘
樽前舉丗稀(厚劉禹錫詩休論丗外升/沉事且闘樽前見在身)待向崧陽求水
竹(堯卿昌言/崧陽人也)一犁煙雨伴公歸
　　　和三舎人省上(二月二十九日作/明日駕幸景靈宫)
紛紛榮瘁何能乆雲雨從來翻覆手(縯杜詩翻手作雲/覆手雨紛紛輕薄)
(何湏/數)怳如一夢堕枕中(厚太平廣記有客於邯鄲逆旅遇/吕仙翁與之枕客就枕遂夢入枕)
(中仕官/數十年)却見三賢起江右(曽子開劉貢父孔/經父皆江西人)嗟君妙質皆
瑚璉(援子謂子貢曰汝器也/曰何器也曰瑚璉也)顧我虚名但箕斗(次公詩云/維南有箕)
(不可以簸揚維北有斗不可以挹酒漿又古詩南/箕北有斗牽牛不負軛良無磐石固虚名復何益)明朝冠蓋蔚
相望共扈翠輦朝宣光(次公長安志唐之/宫室名有宣光殿)武皇巳老白
雲郷(縯莊子華封人祝堯曰千歳厭世去而上仙乗彼白雲至/于帝鄉〇次公趙飛燕外傳成帝悅趙婕妤謂爲温柔郷)
(謂樊姫曰吾老是郷矣不/能效武皇帝求白雲郷也)正與群帝驂龍翔(次公杜詩矯/如翠帝驂龍)
(翔)獨留𣏌梓扶明堂
　　　次韻劉貢父省上
宻雲今日破郊西(縯易宻雲不/雨自我西郊)踈雨翛翛未作泥(邠/老)
(唐韓偓詩輕寒著背雨/凄凄九陌無塵未有泥)要及清閑同笑語行看衰病費
扶携花前白酒傾雲液(次公梁劉孝標啓云/松子玉漿衛卿雲液)户外青騘
響月題(次公莊子齊之以月題䟽月/題額上當顱形似月者也)不用臨風苦揮淚君
家自與竹林齊(貢父詩中有不及與其兄原父同時之歎然/其兄子仲馮今爲起居舎人〇仔晋書阮籍)
(與山濤王戎軰爲竹林/之遊而籍兄子咸與焉)
　　　再和
當年曹守我膠西(次公曹守言劉貢父也膠西/則先生自言其爲宻州也)共厭餔糟
與汨泥(縯楚詞漁父謂屈原曰丗人皆濁何不淈其泥/而揚其波衆人皆醉何不餔其糟而歠其醨)自古
赤丸成習俗(厚西漢朱愽傳永始間長安閭里少年群輩殺/吏相與探丸得赤丸者斫武吏得黑丸者斫文)
(吏)因公黃犢免提攜(援龔遂令民賣劒買牛賣刀/買犢曰何爲帶刀而偑犢)生還
各有青山興病起猶能小字題莫怪歌呼數相和
(縯曹参聞相舎後園吏醉歌/呼取酒張坐大歌呼與相和)曽将獄市寄全齊(貢父爲曹/州盗賊皆)
(奔鄰境盖甞有詩云從教晋盗稍奔秦〇厚曹參爲齊相蕭何/将薨使者召參參去属其後相曰以齊獄市爲寄慎勿擾也)
　　　和子由除夜元日省宿致齋三首
江湖流落豈關天禁省相望亦偶然等是新年未
相見此身應坐不歸田(次公張平子/有歸田賦)
白髪蒼顔五十三(子仁按年譜云元祐三年戊辰/先生年五十三任翰林學士)家人強
遣試春衫朝回兩䄂天香滿(師杜詩朝能香煙攜滿䄂/〇倬韋賢詩御廬煙滿䄂)
(丞相出/朝時)頭上銀幡笑阿咸(次公阿咸杜位也乃老杜之從弟/老杜於杜位宅守歳詩曰守歲阿)
(咸家銀幡則元日所賜者/師阮籍呼兄子咸爲阿咸)
當年踏月走東風坐看春闈鏁醉翁(師歐陽永叔自/號醉翁嘉祐中)
(知貢/舉)白髮門生幾人在却将新句調兒童
　　　卧病逾月請郡不許復直玉堂十一月一日
　　　鏁院是日苦寒詔賜宫燭法酒書呈同院
微霰踈踈點玉堂(十朋曰玉堂詳見和/章七岀守湖州詩注)詞頭夜下攬衣
忙(援謝惠連雪賦/微霰集密雪下)分光御燭星辰爛拜賜宫壼雨露香
(饒曰歐陽公詩云/宫壷日賜新潑醅)醉眼有花書字大老人無睡漏聲長
(厚劉禹錫詩老/人無睡到天明)何時却逐桑榆暖社酒寒燈樂未央
(縯薛令之題東宫上見之續/云若嫌松桂寒任逐桑榆暖)
　陵廟　詩四首
　　　白帝廟(縯公孫述據蜀自稱白帝改䕫子國/爲白帝城漢光武遣岑彭討㓕之)
朔風催入峽慘慘去何之共指蒼山路來朝白帝
祠荒城秋草滿古樹野藤垂浩蕩荆江逺凄凉蜀
客悲遟回問風俗涕泗閔興衰故國依然在遺民
豈復知一方稱警蹕萬乗擁旌旗逺略𥘉吞漢雄
心豈在䕫﨑嶇來野廟閔黙愧當時破甑蒸山麥
長歌唱竹枝荆都真壯古天柱夲經師失計雖無
及圗王固巳竒猶餘帝王號皎皎在門楣
　　　神女廟
大江從西來上有千髙山江山自環擁恢詭冨神
姦深淵鼉鼈横(去/声)巨壑虵龍頑旌陽斬長蛟雷雨
移蒼灣(見武昌銅/劒歌注)蜀守降老寋至今帶連鐶(仔秦時蜀/守李冰降)
(毒龍寋氏銷之於/江上水害遂息)縱橫若無主蕩逸侵人寰上帝降瑶
姬來處荆巫間(子仁宋玉神女賦云我帝之季女名瑶姫未/行而亡封于巫山之臺所謂巫山之女高唐)
(之姬旦爲行雲暮爲行/雨朝朝暮暮陽臺之下)神仙豈在猛玉堂幽且閑飄䔥
駕風馭弭節朝天關倐怱巡四方不知道里艱古
粧具法服邃殿羅煙鬟百神自奔走雜沓來趍班
雲興靈怪聚雲散鬼神還茫茫夜潭淨皎皎秋月
彎還應揺玉佩來聽水潺潺
　　　黃牛廟(子仁黄牛山下有灘石名黄牛灘南岸重嶺/疊起髙崖間有如人負刀牽牛人黑牛黄人)
(迹断絶莫/得而䆒焉)
江邊石壁髙無路上有黃牛不服箱(縯詩皖彼牽/牛不以服箱)廟
前行客拜且舞擊鼔吹簫屠白羊山下耕牛苦磽
确兩角磨崖四蹄脫青芻半束長苦飢仰看黃牛
安可及
　　　頴大夫廟(頴考叔也廟在汝州頴橋/事見新茶送程朝奉注)
人情難強回天性可微感丗人爭曲直苦語費揺
撼大夫言(作/語)何柔暴主意自慘荒祠旁孤塚古隧
有殘坎(仔謂鄭莊公闕地及泉/隧而與其母相見者也)千年惟茅焦丗亦貴其
膽不解此微言脫衣徒勇敢(子仁秦始皇遷母后於雍/諌者輙殺於井幹闕下茅)
(焦乃解衣歴井幹之上而諌曰秦方以天下爲事而有遷母/之名恐諸侯由此倍秦始皇即駕輿執㘘虛心親迎其母)
　墳塋　詩三首
　　　同年程德林求先墳二詩(仔德林/名筠)
　　　　　思成堂
宰樹連山谷(師公羊僖三十二年秦伯伐鄭百里子與蹇叔/子諌秦伯怒曰若爾之年者宰上之木拱矣爾)
(曷知出師/云宰冡也)祠堂照路隅養松無觸鹿(縯許孜於二親墓所/列植松亘五六里時)
(有鹿犯其栽松孜悲歎曰鹿獨不念我乎明日怱見鹿爲猛獸所/殺置所犯栽下〇倬唐禇無量以母䘮而廬墓左鹿犯所植松栢)
(無量號訴曰山林不乏忍犯吾塋/樹邪自是羣鹿馴擾不復棖觸)助祭有馴烏(縯蕭放居䘮/廬前有二慈)
(烏毎到臨時舒翼悲鳴以助哀〇厚成公綏有/孝烏每集其廬舎綏謂有反哺之德作賦美之)歸夢先寒食
兒啼到白湏(次公取老萊子斑衣/兒啼於二親之前)遥知鄰里化醉叟道
爭扶
　　　　　歸真亭
舊笑桓司馬(縯宋司馬桓魋爲石槨三/年不成孔子曰不如速朽)今師鄭大夫(厚/晉)
(杜預傳遺令言邢山上有冢云是鄭大夫祭仲或云子産墓連山/躰南北之正而邪東北向新鄭城意不忘本隧道惟塞其後而空)
(其前不填之示藏無珍寳不取於重深也山多美石不用必取有/水自然之石以爲家藏貴不勞工巧而此石不入丗用也君子尚)
(其有情小人無利可動吾自表營洛陽城東首陽/之南將來兆域儀制取法鄭大夫欲以儉自完耳)不知徂歳月
空覺老松梧祭禮傳家法阡名載版圗(次公前漢原/渉傳初武帝)
(時京兆尹曹氏葬茂陵民謂其道爲京兆阡渉慕之遂/買地開道立表署曰南陽阡人不肯從謂之原氏阡)㑹看千
字誄木杪見龜趺(縯龜趺碑制也䘮葬令五品以上螭首龜趺/〇子敬王直方詩文發源云龜趺碑座也)
　　　葉待制求先墳永慕亭詩
靈區有異産化國無潜珍(厚王符潜夫論云化國之日舒/以長又賈誼云沕淵潜以自珍)
承平百年間簮纓半齊民建溪冨竒偉葉氏𥘉隠
淪(厚顔延年詩立俗迕/流議尋仙招隠淪)森然見喬木其下維德人(次公徳/人指言)
(先墳中人也莊子徳/人者居無思行無慮)佳哉鬱葱葱(縯後漢光武紀論望氣者/蘇伯阿見舂陵郭唶曰氣)
(佳哉欎欎/葱葱然)氣若鳯與麟聮翩出儒將豈惟十朱輪(援/前)
(漢掦惲云家方隆盛/時乗朱輪者十人)新松無鹿觸(十朋注見上首/思成堂詩中)舊栢有
烏馴(厚北史蕭/放字希逸居䘮廬前有三慈烏各集一樹爲巢/日午巳前馴庭飲啄自午已後不下樹毎到臨時舒翼悲鳴)
(有以助/哀也)待翁歸上冡淚葉乃肯春(厚晋書王裒父儀爲司/馬文王所殺哀常至墓)
(所拜跪攀柏悲號涕淚着樹樹爲之枯○子仁/孟郊樂府薄命妾云此山有蘼蕪淚葉長不乾)
　居室　詩十四首
　　　和蔡景繁海州石室(堯卿名承禧與公同年/登第今爲淮南轉運使)
芙蓉仙人(石曼/卿也)舊游處(堯卿石曼卿甞通判海州以山嶺/髙峻人路不通了無花卉點綴映)
(照使人以泥褁桃核爲弹抛擲於山嶺之上一二歳間花發滿山/爛如錦綉此一時事也歐陽文忠公歸田録曰石曼卿卒爲仙人)
(主芙蓉城〇子仁石曼卿卒後其故人有見之/者云恍惚如夢中言我今爲仙也所主芙蓉城)蒼藤翠壁𥘉
無路戯将桃核裹黃泥石間散擲如風雨坐令空
山出錦綉倚天照海花無數(師金淵利術云懸崖峭壁/人迹所不至処以黄泥褁)
(桃李核如彈丸擲其上經春即萌/芽乆之根株花實皆以暢茂)花間石室可容車流蘇
寳蓋窺靈宇(毛龐元英文昌錄流蘇五采錯雜而/垂之摯虞决疑要注曰凢下垂爲蘇)何年霹
靂起神物玉棺飛出王喬墓(任後漢王喬傳喬爲葉令/天降玉棺於堂前吏人推)
(排終不摇勤喬曰天帝獨召我耶乃沐浴寢其/中盖便立覆宿昔葬於城東而土自成墳也)當時醉卧動
千日(子仁中山有千日酒飲之輙昏醉千日范傳正作李太白/墓銘云至今尚疑其醉在千日謂此也○倬博物志劉玄)
(石善飲或飲以千日酒歸醉不醒以爲醉死葬之與/酒者往諭其家共發冡眎之至日忽醒而起無恙也)至今石縫
餘糟醑仙人一去五十年花老室空誰作主手植
數松今偃盖蒼髯白甲低瓊户(次公自首句至此/皆以言石曼卿也)我來
取酒酹先生後車仍載胡琴女一聲冰鐡散巖谷
海爲瀾翻松爲舞(体仁傳灯録乾闥婆王奏樂直得/湏弥震動大海騰波迦葉起舞)爾來
心賞復何人持節中郎醉無伍(次公此以言蔡景繁爲/使來海州也蔡邕甞爲)
(左中/郎將)獨臨斷岸呼出日(師秦始皇造石橋/欲渡海觀日出處)紅波碧巘相
吞吐徑㝷我語覔餘聲拄杖彭鏗叩銅鼔(覬退之詩/杖撞玉弦)
(声彭觥注曰/彭鏗鼔声)長篇小字逺相寄一唱三歎神凄楚(厚/礼)
(記清廟之瑟朱絃而䟽越/一唱而三歎有遺音者矣)江風海雨入牙頰(欽夫杜陵詩/集漁具詩序)
(云江風海雨摵摵生牙頰/間真丗外漁者之才也)似聽石室胡琴語我今老病
不出門海山巖洞知何許門外桃花自開落牀頭
酒甕生塵土前年開閤放桞枝(縯白樂天旣老乃録家/事㑹經費去長物妓有)
(樊素者年二十余綽綽有歌舞態善唱楊柳枝人多以曲名名之/由是名聞洛下籍在經費中將放之慘然泣下不忍去樂天愍然)
(不能對遂作不能忘情吟〇次公貼以開/閣字則晋書王敦開後閣放出群妾也)今年洗心參佛祖
夢中舊事時一笑坐覺俯仰成今古願君不用刻
此詩東海桑田真旦暮(援神仙傳麻姑謂王方平曰接待/以來巳見東海三爲桑田向到蓬)
(萊水又淺於往日㑹時略半耳豈將復爲陵/陸乎方平笑曰聖人皆言海中行復揚塵矣)
　　　過建昌李野夫公擇故居
彭蠡東北源廬阜西南麓何人脩水上(縯脩水在南/康軍建昌縣)
種此一雙玉(次公双玉以言公擇昆仲神仙傳陽伯翁有仙人/以白石數升與之令種云當生美玉果生白璧長)
(一尺者/數双)思之不可見破宅餘脩竹四鄰戒莫犯十畒
森似束(次公元稹詩建昌宫中滿/宫竹歳乆無人森似束)我來仲夏𥘉解籜呈
新緑幽鳥向我鳴野人留我宿裴回不忍去微月
掛喬木遥想他年歸解組巾一幅對牀老兄弟夜
雨鳴竹屋(子仁韋蘇州詩那知風雨夜復此對床眠/共父唐/房千里竹室記云環堵所棲率用竹以結其四角植)
(者爲柱楣撑/者爲榱桷)卧聽鄰寺鍾書䆫有殘燭
　　　遷居一首(并序)
　　吾紹聖元年十月二日至惠州寓合江樓是
　　月十八日遷于嘉祐寺二年三月十九日復
　　遷于合江樓三年四月十二日復歸于嘉祐
　　寺時方卜築白鶴峯之上新居成庶幾其少
　　安乎(十明按年譜先生年六十一在惠即古白鶴基始营/新居至明年乃成〇芻白鶴故居圖嘉祐寺在歸善)
(縣東白鶴/峯南也)
前年家水東回首夕陽麗去年家水西濕靣春雨
細東西兩無擇縁盡我輙逝今年復東徙舊館聊
一憇巳買白鶴峯規作終老計長江在北户(厚杜詩/七星在)
(比户河漢/声西流)雪浪舞吾砌(次公浪謂之舞字岀杜牧詩/云弄水庭前溪風灔翠綃舞)青山
滿墻頭􁮴鬌幾雲䯻(次公古陌上桑云頭上􁮴墮䯻而/韋蘇州詩云􁮴鬌髙鬟宫樣粧也)雖
慙抱朴子金鼎陋蟬蛻(厚抱朴子按仙經云上士舉形昇/虚謂之天仙中士遊於名山謂之)
(地仙下士先死後蛻謂之尸解仙〇俯抱朴子内篇曰按黄帝九/鼎神丹經曰黄帝服以升仙黄帝以傳玄子戒之曰此道至重苟)
(非其人雖積金如山/勿以此道告之也)猶賢栁栁州廟爼薦丹荔(縯柳子厚/爲栁州刺)
(史有廟在羅池韓退之爲廟碑曰荔/子丹兮蕉葉黄雜殺𬞞兮進侯堂)吾生本無待俯仰了
此丗念念自成刧塵塵各有際(次公佛以丗爲劫念念/成劫言光景之速也佛)
(以丗界爲塵塵塵有/際言物各有丗界也)下觀生物息相吹等蚊蚋(援莊子野/馬也塵埃)
(也生物之以/息相吹也)
　　　白鶴峯新居欲成夜過西鄰翟秀才二首
(明仲按先生白鶴故居圗翟/氏林行婆居皆在新居之西)
林行婆家𥘉閉户(厚傳燈録浮盃和尚有凌行婆來礼拜問/師云尽力道不得厎句還分付阿誰〇十)
(朋先生與周文之帖云林行婆當健有香/與之到日告便送去也非古人前注非也)翟夫子舎尚留関
連姢缺月黄昏後(厚退之秋懷詩寒雞/空在栖缺月煩屢瞰)縹緲新居紫翠
間(次公紫翠山色也杜牧云千峯/横紫翠○任杜詩築居仙縹緲)繫悶豈無羅帶水(韓退之云/水作青羅)
(帶山爲/碧玉簮)割愁還有劒芒山(柳子厚天海上尖峯若劒芒秋/來處處割愁腸皆嶺南詩也)中
原北望無歸日鄰火村舂自往還(次公杜詩村舂雨/外急鄰火夜深明)
甕間畢卓防偷酒(縯晋書畢卓爲吏部郞比舎郎釀酒熟卓/因醉夜至其甕間盗飲之爲掌酒者所縛)
(明旦視之乃畢吏/部也遂釋/其縳)壁後匡衡不點燈(厚西京雜記匡衡好讀書家/貧無油燭乃鑿鄰壁映光讀)
(書)待鑿平江百尺井(厚盧仝詩轆轤無繩井/百尺渴心歸去生塵埃)要分清暑
一壼冰(厚鮑明逺詩清如玉壷冰○邁按先生又有白鶴山新/居鑿非四十尺遇盤石石尽乃得泉詩一首即此井也)
佐卿恐是歸來鶴(援廣徳神異録天宝中玄宗獵於沙苑有/孤鶴帝射之鶴中箭西南而逝益州有道)
(觀青城道士徐佐卿一歳常三四至一日自外至謂弟子曰吾行/山中爲飛矢所中以箭挂于壁且曰後箭主到此付之後明皇幸)
(蜀遊於觀中識其箭曰此吾沙/苑所射鶴箭乃知是佐卿焉)次律寧非過去僧(縯明皇雜/録開元中)
(房琯宰盧氏與道士邢和璞岀遊過夏口村入佛寺坐古松下和/璞使人鑿地得甕中所藏婁師徳與永禪師書笑謂琯曰頗憶此)
(邪琯因悵然悟前/生之爲永禅師也)他日莫㝷王粲宅夢中來往夲何曽
(次公村詩應同王粲宅留井峴山前先生詩意盖以夢中來惠州𥘉/無宅如王粲也○士昭㐮陽記王粲宅在襄陽縣西十里萬山坡下)
　　　次韻子由所居六詠
堂前種山丹(厚丘濬詩十年蹤跡滯/南荒只見山丹與佛桑)錯落碼碯盤(次公/唐書)
(裴行儉平郅攴遮匐獲馬腦盤廣二尺文采粲然軍吏/捧之趍跌盤碎行儉色不少吝杜詩内府殷紅碼碯盤)堂後種
秋菊碎金収辟寒(厚酉陽雜爼魏明帝時昆明國貢辟寒鳥/常吐金屑如粟鑄之可以爲器宫人爭以)
(鳥所吐金爲釵釧謂之辟寒金以鳥不畏寒/也宫人相嘲弄曰不服辟寒金那得帝王心)草木如有情慰
此芳歳䦨幽人正獨樂不知行路難(厚行路難言悲/傷世路艱難及)
(離别之意出呉故/樂府解題下卷)
詩人固多感花發憶兩京(子仁杜詩春日春盤細/生采忽憶兩京梅花發)石榴
有正色(厚莊子四者孰知/天下之正色哉)玉樹真虚名(次公此暗使揚雄事/雄作甘泉賦云翠玉)
(樹之青葱晉左思詆雄以爲生非其壤虚而無證而顔師古注則/云武帝所作集衆寳爲之用供神耳非謂自然生之以正左思之)
(失至宋敏求作長安志引南陽宫記曰甘泉宫北有槐樹今謂之/玉樹根幹盤峙耆舊相傳咸以爲此樹即甘泉賦所謂玉樹青葱)
(者則玉樹又假名矣今先生因子由庭下之花有名玉/樹者乃借左思論揚雄玉樹之名爲虚故云真虚名耳)粲粲秋
菊花卓爲霜中英茰盤照重九纈蘂兩鮮明
幽居有古意義井分西墻誰云三伏熱止湏一杯
凉先生坐忍渴羣囂自披猖(次公北史王晞傳帝欲以/晞爲侍中晞曰人主恩私)
(何由可保萬一/披猖求退無地)衆散徐酌飲逡巡味尤長(厚晉阮籍甞/群行冒熱渴)
(甚逆旅有井衆人競趍之籍/獨逡巡在後湏飲者畢乃進)
先生飯土塯(縯韓子堯舜飯/土塯啜土型)無物與劉义(援唐書劉义/持韓愈金數)
(斤去曰此䛕墓中人得/爾不若與劉君爲夀)何以娱醉客時嗅砌下花井水
分西鄰竹隂借東家蕭然行脚僧一身寄天涯(致/約)
(按先生在惠州與廣西憲曹司勲帖云某惟/少子隨侍全是一行脚僧但喫些酒肉耳)
東齋手種栢今復幾尺長知有桓司馬榛茆爲遮
藏(次公/桓司馬應是桓魋也有墓在徐州〇子仁史記孔子丗家/孔子適宋與弟子習禮大樹下宋司馬桓魋欲殺孔子拔其樹孔)
(子遂去今詩盖用此也趙注妄引桓魋墓在徐州所種栢在其墓/下誤矣所謂知有桓司馬云者恐栢樹遭伐故遮護之耳詳味其)
(一篇大意/可見也)近聞南臺松新枝出餘僵年來此懷抱豈
敢驚凡亡(厚莊子楚王與凡君坐少焉楚王左右曰凡亡者三/凡君曰凡之亡也不足以䘮吾存夫凡之亡不足䘮)
(吾有則楚之存不足以存存由/是觀之凡未始亡楚未始存)
新居巳覆瓦無復風雨憂(厚杜甫茅屋爲秋風所破歌安/得廣厦千萬間大庇天下寒士)
(俱歡顔風雨不動安如山〇仲逹楊子/曰震風凌雨然後知厦屋之爲帡幪也)榿栽與籠竹小詩亦
可求(次公杜甫憑何十少府邕覔榿栽絶句云飽聞榿木三年/大與致溪邊十畒隂又有從韋二明府處覔綿竹詩云華)
(軒靄靄他年到綿竹亭亭出縣髙又堂成/詩榿株碍日吟風葉籠竹和煙滴露梢)尚欲煩貳師刺山
出飛流(縯漢書貳師将軍李廣利師行/無水拔佩刀刺山飛泉湧出)應湏鑿百井兩綆
載一牛
　　　遷居之夕聞鄰舎兒誦書欣然而作
幽居亂蛙黽生理半人禽跫然已可喜(縯莊子逃空/虚者聞人足)
(音跫然/而喜矣)況聞絃誦音兒聲自圎美誰家兩青衿(厚詩/青青)
(子衿註云青衿青領/也學子之所服也)且欣習齊咻(援孟子有楚大夫欲其子/之齊語也使齊人傳之而)
(衆楚人咻之雖日撻而/求其齊也不可得巳)未敢笑越吟(縯史記莊舄越人仕楚/在病楚王曰舄越之鄙)
(人也今日入楚冨貴矣必思於/越使人往聽之則真爲越聲也)九齡起韶石(次公唐張九齡/韶州曲江縣人)
(韶州有奏/韶之石)姜子家日南(次公姜子姜公輔也有髙才敷奏/詳亮德宗器之乃愛州日南人)吾
道無南北(髙傳灯録第二十三祖問盧居士曰嶺南無/佛性若何爲得佛曰人即有南北佛性豈然)安知
不生今海闊尚挂斗天髙欲横參荆棘短墻缺燈
火破屋深引書與相和置酒仍獨斟可以侑我醉
琅然如玉琴(次公杜詩泉聲帶玉琴/又李白詩長作玉琴聲)
　　　新居
(黍言一銖一黍之重也廋/藏也論語曰人焉廋哉)
　堂宇　詩四十一首
　　　中隠堂詩(并叙)
　　岐山宰王君紳其祖故蜀人也避亂來長安
　　而遂家焉其居第園圃有名長安城中號中
　　隱堂者是也予之長安王君以書戒其子弟
　　邀予遊且乞詩甚勤因爲作此五篇(啇老前地/理志京兆)
(尹縣十二其一曰長安高帝/五年置惠帝𥘉城六年成)
去蜀𥘉逃難遊秦遂不歸園荒喬木老堂在昔人
非(子仁丁令威云城郭雖故人民/非古詩云山川良是皆人非)鑿石清泉激開門野鶴
飛(王杜詩野/鶴清晨飛)退居吾乆念長恐此心違(次公此篇以言/王君之祖自蜀)
(而來長安也杜/詩翻用寸心違)
徑轉如脩蟒坡垂似伏鼇樹從何代有人與此堂
髙好古嗟生晚(縯退之石鼔詩云/嗟余好古生苦晚)偷閑厭乆勞王孫早
歸隠塵土汗君𫀆(次公此篇以招王君之歸也劉安招隱士/云王孫游兮不歸又陸機詩京洛多風塵)
(素衣化爲淄〇師杜詩早歸來塵土汗衣眼易眯○堯卿晉王導/甞遇西風起舉扇自蔽曰元規塵汙人退之詩勿使塵泥汗樂天)
(詩青𫀆塵土涴皆疾丗之語也先生/此两句勉王君亦使早爲退休之計)
二月驚梅晚幽香此地無(堯卿此二句叙堂前景也盖長/安梅花最少而開又晚故有是)
(句韓退之詩二月𥘉驚見草芽盖氣候稍晚故/凡開者皆晚不獨梅耳杜詩丹橘黄柑此地無)依依慰逺客
皎皎似呉姝不恨故園隔空嗟芳嵗徂春深桃杏
亂笑汝益羈孤(次公此篇專詠梅花也落句汝者指梅花也杜/甫於决明花云凉風蕭蕭吹汝急/○堯卿此)
(託興也此地絶少而又開晚堂前乃有一株正當桃杏亂時則梅/之羇孤可知矣盖以桃杏喻小人梅喻君子顔延之見其子峻立)
(宅謂曰善爲之母令笑汝拙/謝希逸賦云/羇孤近進羈孤者清/潔耿介不羣之貌永叔詩山溪桃杏少意思自趂時節開春風)
翠石如鸚鵡何年别海壖(次公此篇專詠石也杜詩萬里/戎王子何年别月支壖而宣切)
(注云江河/邊地也)莫隨南使逺載壓渭舟偏巳伴喬松老那
知故國遷(次公意者此石乃漢唐/故苑中物所以云耳也)金人解辭漢汝獨不
澘然(縯李賀有金銅仙人辭漢歌其序云宫官旣坼盤仙人臨/載乃潜然泣下盖漢武鑄金銅仙人捧盤承露魏明八年)
(取歸洛也〇杜詩戎/王子異花之名也)
都城更幾姓(次公西都賦曰三成帝畿注曰周秦漢也周之/姓姬秦之姓嬴前漢都之姓劉前秦據之姓苻)
(後秦文據之姓姚唐都/之姓李是爲更幾姓矣)到處有殘碑古隧埋蝌蚪崩崖
露伏龜(信民夏英公竦古文四声韵序曰科斗書古文也所謂/蒼頡本躰形多頭麄尾細腹狀團圎似水虫之科斗也)
(〇次公此/篇專賦碑也科/蚪古篆字之一種退之有蝌蚪/書記伏龜所以載碑也〇堯卿隋制五品以上立碑螭首龜趺)安排
壯亭榭収拾費金貲岣螻何須到韓公浪自悲(縯/退)
(日休詩/劉根昔成道兹塢四百年毿毿𬒳其體號爲緑毛仙〇次/公唐大中年有禅師居南岳忽見一物緑毛覆體人行而前師曰尓)
(何時至此其物曰爾知晋宋/乎爾知姚泓乎我則泓也)
　　　秀州僧夲瑩静照堂
鳥囚不忘飛馬繫甞念馳靜中不自勝不若聽所
之君看厭事人無事乃更悲(子仁史記陳軫謂犀首曰/公何好飲也曰無事也軫)
(謂曰吾令公/厭事可乎)貧賤苦形勞冨貴嗟神疲作堂名靜照
此語子謂誰江湖隠淪士豈無適時資老死不自
惜扁舟自娯嬉從之恐莫見况肯從我爲(次公此篇/先生主意)
(以言僧不便可謂之静盖言凢天下之人或貧賤或冨貴皆不免於/動也如鳥之囚/如馬之繫本亦處靜矣而鳥不忘飛馬常念馳未)
(甞無意於動也其不能自勝於囚繫之間不若聽其飛馳矣故厭事/在動爲之中旣已厭/之矣及其無事之間則又悲也貧賤之勞形)
(與冨貴之疲神曷甞静而無事哉乃更謂本瑩之爲此堂将以告/誰而能静也惟隠淪於江湖者以扁舟爲樂不以適時爲事而後)
(能静猶是之人從之猶不可而况從我輩乎/觀此亦以譏本瑩之在人間亦不能終静也)
　　　石蒼舒醉墨堂(子仁蒼舒京兆人字才美善行草/人謂得草聖三昧宫爲承事郎通)
(判保安軍甞爲丞相汲郡/吕公微仲所薦不達而卒)
人生識字憂患始(次公杜詩子雲/識字終投閣)姓名粗記可以休(縯/項)
(籍少時學書不成其季父梁怒之籍曰書/足以記姓名而巳不足學請學萬人敵)何用草書誇神速
(厚杜詩醉歌行緫角草書/又神速丗上兒子徒紛紛)開卷戃怳令人愁(次公張衡賦/神戃怳以疑)
(愁/明可曰退之/詩怳惚使人愁)我甞好之毎自笑君有此病何年瘳
自言其中有至樂適意無異逍遥遊(次公莊子有至/樂逍遥遊二篇)
近者作堂名醉墨如飲美酒銷百憂乃知栁子語
不妄病嗜土炭如珍羞(縯柳子厚荅崔黯書云凡人好辝/工書皆病癖也吾甞見病心腹人)
(有㗖土炭嗜酸鹹者不得則/大戚觀吾子之意亦戚矣)君於此蓺亦云至堆墻敗筆
如山丘(厚唐長沙僧懐素好草書弃/筆堆積埋於山下號曰筆塚)興來一揮百𥿄盡(次/公)
(杜甫八哀詩言嚴/武日閱書百𥿄盡)駿馬倐忽踏九州我書意造本無
法(師曹景宗爲人自恃尙勝書/字不解不以問人皆以意造)點畫信手煩推求胡爲議
論獨見假隻字片𥿄皆藏収不减鍾張君自足(縯/王)
(右軍云吾真書過鍾而草故不减張僕以爲真/如鍾草不及張見法帖懷素書鍾繇張芝也)下方羅趙我
亦優(援羅叔景趙元嗣與張伯英並時見稱於西州而矜巧自/與衆頗惑之故伯英自稱上比崔杜不足下方羅趙有餘)
不須臨池更苦學完取絹素充衾禂(援張伯英臨池/學書池水盡黑)
(家之衣帛必/書而後練之)
　　　次韻子由緑筠堂(任熈寕元/年戊申作)
愛竹能延客求詩剰挂墻風梢千纛亂(堯卿宋子京/詩穊竹森煙)
(纛)月影萬夫長(縯杜牧晚晴賦竹林外裹兮十/萬丈夫甲刃樅樅宻陣而環侍)谷鳥驚棊
響山蜂識酒香只應陶靖節㑹聽北牎凉(援陶潜云/夏月虚閑)
(髙卧北䆫之下清風䬃然至自謂/羲皇上人丗號曰靖節先生)
　　　傅堯俞濟源草堂(堯卿堯俞字欽之孟/州濟源縣有別業)
微官共有田園興(縯陶淵明歸去來/田園将蕪胡不歸)老罷方㝷隠退
廬栽種成隂十年事(縯史記十年之/計樹之以木)倉皇求買萬金
無先生卜築臨清濟(邦衡按洞天福地記濟瀆源岀/王屋山名沉水係清源王所理)喬木
如今似畫圖鄰里亦知偏愛竹春來相與護龍雛
(縯後漢方技傳費長房以青竹杖投葛陂中化爲龍○厚盧仝詩萬/籜抱龍兒〇孝祥襄沔記辛仲/宣多植竹截竹爲麗人問其故仲)
(宣曰我性爱竹好酒/欲今此二物相並耳)
　　　越州張中舎夀樂堂
青山偃蹇如髙人常時不肯入官府(子仁後漢逸民/傳龐公居峴山)
(之南未甞/入城府)髙人自與山有素不待招邀滿庭户卧龍
蟠屈半東州萬室鱗鱗枕其股背之不見與無同
狐裘反衣無乃魯(縯揚子廌匡衡於史髙曰冨貴在身而/列士不譽是有狐白之裘而反衣之也)張
君眼力覷天奥(次公退之詩/文字覷天巧)能遣荆榛化堂宇持頥
宴坐不出門(次公莊子漁父左/手據膝右手持頥)収攬竒秀得十五(子/仁)
(唐史㧞/十得五)才多事少厭閑寂卧看雲煙變風雨笋如玉
筯椹如簮強飲且爲山作主不憂兒輩知此樂(縯/謝)
(安甞謂王羲之曰中年以來傷於哀樂與親友别輒作數日惡羲/之曰年在桑榆自然至此正頼絲竹陶冩常恐兒輩覺損其歡樂)
(之/趣)但恐造物怪多取春濃睡足午牎明想見新茶
如潑乳
　　　海㑹寺清心堂(沈堂在無量壽佛閣西北法/照大師房舊有石刻今亡)
南郭子綦𥘉喪我(縯莊子南郭子綦曰今/者吾䘮我汝知之乎)西來逹磨尚
求心(厚傳燈録載慧可謂逹磨曰我心未寜乞師與安師曰将/心來與汝安曰覔心了不可得師曰與汝安心竟〇師逹)
(麽西來不立文字直/指人心見性悟道)此堂不說有清濁遊客自觀隨淺
深兩歲頻爲山水役一溪長照雪霜侵(叔用寺前/之/溪發源自天目)
(即錦溪也下餘/杭即爲苕溪)紛紛無𥙷竟何事慙愧髙人閉户吟
　　　刀同年草堂
不用長竿矯繡衣(縯阮咸與叔父籍居道南諸阮居道北北/阮冨而南阮貧七月七日北阮盛曬衣服)
(皆錦綉燦目咸以竿挂大犢鼻於庭/人或怪之荅曰未能免俗聊復爾耳)南園北第兩參差青
山有約長當户流水無情自入池歲乆酴醿渾欲
合春來楊柳不勝垂(次公杜詩白頭搔/更短渾欲不騰簮)主人不用怱
怱去正是紅梅着子時
　　　平山堂次王居卿祠部韻
髙㑹日陪山簡醉(縯山簡鎮襄陽于時四方宼亂簡優游卒/嵗唯酒是耽飲于習氏之池輙醉名曰髙)
(陽池/矣)狂言屢發次公醒(縯蓋寛饒字次公曰母多酌我我/乃酒狂魏其笑曰次公醒而狂何)
(必酒/也)酒如人面天然白(汪傳燈録丹霞見石/頭和尚云我子天然)山向吾曹
分外青江上飛雲來北固檻前脩竹憶南屏(次公北/固潤州)
(山也蓋先生自杭來潤/因見脩竹而思親也)六朝興廢餘丘壠(堯卿劉夢得西塞/懷古云西晋樓船)
(下益州金陵王氣漠然収千㝷鐡鎖沉江底一片降旗岀石頭此/云餘丘壠用此意也〇楊金陵六朝記云呉孫氏四主五十六年)
(東晋司馬氏十一帝一百四年宋劉氏八主六十年齊蕭氏七/主二十四年梁蕭氏四主五十六年陳陳氏五主三十四年)空
使姦雄笑寜馨(次公奸雄言桓温也孔子家語言少正卯曰/此乃人之奸雄者温過淮泗踐北境與僚属)
(登平山乗樓眺瞩中原慨然曰遂使神州陸沉百年丘墟王夷甫/諸人不得不任其責寧馨兒王夷甫也王衍字夷甫緫角甞造山)
(濤人/嗟嘆良乆旣去目而送之/曰何物老嫗生此寧馨兒然誤天/下蒼生者未必非此人也○堯卿宋廢帝子業性凶悖其母疾篤召之)
(帝曰病人間多鬼那可往其母怒謂/侍者将刀來破我腹那得生寧馨兒)
　　　蘇州姚氏三瑞堂(姚氏丗以孝稱〇任熈寕/六年癸丑先生在杭州作)
君不見董邵南隠居行義孝且慈天公亦恐無人
知故令雞狗相哺兒又令韓老爲作詩(縯董召南壽/州安豊人家)
(有乳狗出而求食雞爲拾虫蟻以哺其兒兒不食焉則以翼覆之/韓愈爲作董生行云壽州属縣有安豊唐貞元年時縣人董生召)
(南隠居行義於其中人曰嗟哉董生孝且慈人不識惟有天公知/生祥下瑞無時期家有乳狗出求食雞來哺其兒啄啄庭中拾虫)
(蟻哺之不食鳴声悲/全篇見退之文集)爾來三百年名與淮水東南馳此
人丗不乏此事亦時有楓橋三瑞皆目見(安國吳郡/圗經云楓)
(橋在呉縣/西九里)天意宛在虞鰥後(厚有鰥在下曰虞/舜盖姚氏所自出)惟有此詩
非昔人君更徃求無價手
　　　西齋
西齋深且明中有六尺牀(次公晋武賜賀循以六尺牀又/賀革有六尺方牀思義未逹則)
(横卧其上又樂天/詩新簟六尺牀)病夫朝睡足(彦才杜牧之詩平生/睡足處雲夢澤南州)危坐覺
日長昬昬旣非醉踽踽亦非狂(厚孟子古之人行/何爲踽踽凉凉)褰
衣竹風下穆然中微凉(次公宋玉風賦/云其風中人)起行西園中
草木含幽香榴花開一枝桑棗沃以光(彦忠曰詩桑/之未落其葉)
(沃/若)鳴鳩得美䕃(次公莊子有一蟬方/得美䕃以忘其身)困立忘飛翔黃鳥
亦自喜新音變圎吭(次公謝雲運詩/園林變鳴禽)杖藜觀物化亦
以觀我生(厚劉禹錫賦觀物/之餘遂觀我生〇次公觀我/生字/雖出易而使劉禹錫語大率詩人使字有來處所謂捨祖)
(而取/孫)萬物各得時我生日皇皇(任淵明云善萬物之/得時感吾生之行休)
　　　張安道樂全堂(次公莊子樂/全之謂得志)
列子馭風殊不惡猶𬒳莊生譏數數(縯莊子逍遥篇/曰列子馭風而)
(行冷然善也旬有五日而後/返彼於致福者未數數然也)歩兵飲酒中散琴(厚晉阮籍傳/籍本有濟丗)
(之心属魏晉之際天下多故名士少有全者由是不與世事遂酣/飲爲常聞歩兵厨人善釀有貯酒三百斛乃求爲步兵校尉○援)
(嵇康傳康爲中散大夫彈琴詠/詩自足於懷著琴賦見於文選)於此得全非至樂樂全居
士全於天(次公莊子聖/人全於天)維摩丈室空翛然(縯維摩經言/舎利佛來見)
(其室中無有牀坐維摩見神通力湏弥燈/王遣三萬二千獅子座來入維摩之室)平生痛飲今不飲
無琴不獨琴無絃(厚陶潜蓄素琴一張徽絃不具每撫/而和之曰但識琴巾趣何勞絃上声)我公
天與英雄表龍章鳯姿照魚鳥(援嵇康土木形骸不自/藻節龍章鳯姿天質自)
(然)但令端委坐廟堂(次公晉謝鯤曰端委廟堂使百寮任/職則臣不如庾亮一丘一壑自謂過)
(之)北狄西戎談笑了如今老去苦思歸小字親書
寄我詩試問樂全全底事無全何處更求虧
　　　張寺丞益齋
張子作齋舎而以益爲名吾聞之夫子求益非速
成(縯子曰非求益者/也欲速成者也)譬如逺遊客日夜事征行今年適
燕薊明年走蠻荆東觀盡滄海西涉渭與涇歸來
閉户坐八方在軒庭又如學醫人識病由飽更風
雨晦明淫(厚左傳大有六氣淫生六疾隂淫寒疾陽淫熱/疾風淫末疾雨淫腹疾晦淫惑疾明淫心疾)跛蹩
瘖聾盲虚實在其脉靜躁在其情榮枯在其色壽
夭在其形苟能閱千人望見知死生爲學務日益
此言當自程爲道貴日損此理在旣盈(次公老子爲/學日益爲道)
(日/損)願君書此詩以爲益齋銘
　　　杜介熈熈堂(堯卿介/字幾先)
﨑嶇丗路最先回窈窕華堂手自開(次公窈窕深邃/之義婦去來辭)
(云旣窈窕以㝷壑/亦﨑嶇而經丘)咄咄何曽書怪事(縯殷浩雖被放黜口無/怨言但終日書空作咄)
(咄怪事四字而巳〇堯卿杜/詩安能學衆口咄咄空咨嗟)熈熈長覺似春臺(厚老子衆人/熈熙如享大)
(牢如登/春臺)白砂碧玉味方永(援韓湘詩琴彈碧玉調爐養白硃/砂〇師神仙殷七七詩琴彈碧玉)
(調藥煉/白硃砂)黄𥿄紅旗心巳灰(縯樂天詩紅旗破賊非/吾事黄𥿄除書無我名)遥想閉
門投轄飲(厚前漢陳遵嗜酒毎大飲賔容滿堂閑/門取客車轄投井中雖有急終不得去)鵾絃鐡撥
響如雷(援唐/賀懷智以鵾鷄筋作琵琶絃用/鐡撥彈又唐僧善本下撥一聲如雷)
　　　和鮮于子駿鄆州新堂月夜二首(前次韻/後不次)
去歳遊新堂春風雪銷後池中半篙水池上千尺
桞佳人如桃李胡蝶入衫䄂山川今何許疆界巳
分宿(次公此言鄆/州與徐州)嵗月不可思駛若舡放流繁華真
一夢寂寞兩榮朽惟有當時月依然照杯酒(縯李/白詩)
(但願當歌對酒時/月光長照金樽裏)應憐船上人坐穩不知漏(次公杜詩坐/穏興悠哉)
明月入華池反照池上堂堂上隱几人(次公孟子隠/几而坐荘子)
(隠几/而卧)心與水月凉風螢已無迹露草時有光起觀
河漢流(厚杜詩河/漢聲西流)歩屧響長廊(次公袁粲爲丹陽尹嘗歩/屧白揚郊杜詩歩屧隨春)
(風又蘇州圖經/有響屧廊也)名都信繁㑹千指調絲簧先生病不
飮童子爲燒香獨作五字詩清絶如韋郎(厚白居易/傳韋蘇州)
(歌行才䴡之外頗近興諷其五言/詩又髙雅閑澹自成一家之體)詩成月漸側皎皎兩相望
　　　雪齋(杭僧法言作/雪山於齋中)言公(即法言也)
君不見峩眉山西雪千里(次公宋玉招䰟云層/冰峩峩飛雪千里)北望成
都如井厎(縯唐史李徳𥙿曰維州南界江陽岷山連嶺而西不/知其極北望隴山積雪如玉東望成都若在井厎)
春風百日吹不消五月行人如凍蟻紛紛市人爭
奪中誰信言公似賛公(次公唐大雲寺主謫在秦州老杜/與之往還所謂與子成二老來往)
(亦風流者此也又云賛/公釋門老學佛以治性)人間熱惱無處洗(倬華嚴經云以/白旃檀塗身能)
(除一切熱惱又樂天詩旣/無白旃檀何以除熱惱)故向西齋作雪峯我夢扁舟
適吳越長廊靜院燈如月開門不見人與牛(次公/此即)
(禪頌所謂倐忽人/牛俱不見者也)惟見空庭滿山雪(言師有詩見寄云/林下閑看水牯牛)
　　　王鞏清虚堂(次公晋阮瞻字千里清虚寡欲自得/於懷定國名堂蓋取於此非止言景)
(物之清/虚也)
清虚堂裏王居士閉眼觀心如止水(厚莊子莫鑑於流/水○師傳燈録法)
(般禪師居牛頭山唐貞觀中四祖入山見師/端坐自若祖問曰在此作什麽師曰觀心)水中照見萬象
空敢問堂中誰隠几(縯莊子南郭子綦隠几而坐顔成子遊侍/於前曰何居乎形固可使如槁木心固可)
(使如死灰乎子綦曰今之/隱几者非昔之隠几者也)呉興太守老且病堆案滿前
長渇睡(次公杜詩簿書/堆案來相仍)願君勿笑反自觀夢幻去來
殊未巳長疑安石恐不免(縯謝安妻劉惔妹見家門冨貴/而安獨静退乃謂曰丈夫不如)
(此也安掩鼻/曰恐不免耳)未信犀首終無事(厚史記陳軫謂犀首曰公/何好飲也曰無事也曰吾)
(令公厭/事可乎)勿將一念住清虚居士與我蓋同耳
　　　趙閱道髙齋(沈冷齋夜話云趙閱道休官歸老三/衢作高齋而居之與鍾山佛慧禪師)
(爲方/外交)
見公奔走謂公勞聞公引退云公髙(堯卿趙清献公/年未七十告老)
(于朝不許請之不已元豊二年二月加太子少保致仕年七十二/矣退居于衢有溪石松竹之勝東南高士多從之游朝廷有事郊)
(廟再起公侍祠不至其子㞦通判温州從公游天台鴈蕩呉越間/榮之㞦代還朝見上顧問公甚厚以㞦提舉浙東西常平以便其)
(養㞦復侍公游杭始公自杭致仕杭人留公不得行公曰六/年當復來至是適六歳矣杭人德公如見父母以疾還衢)公心
厎處有髙下夢幻去來隨所遭不知髙齋竟何義
此名之設縁吾曹公年四十巳得道俗縁未盡餘
伊臯(次公伊則伊尹臯則臯陶言尚餘經濟之具/耳○倬圎澤謂李生曰俗縁未盡慎勿相近)功名冨貴
俱逆旅(縯莊子哀樂之來吾不能禦其去/弗能止悲夫丗人直爲物逆旅耳)黄金知繫何人
𫀆超然巳了一大事(次公一大事即禪家/所謂了生死之說)掛冠而去眞
秋毫(厚南史陶弘景永明十年脫/朝服掛神武門上表辭禄)坐看猿猱落罟網兩
手未肯置所操乃知賢逹與愚陋豈直相去九牛
毛(縯或問華譚曰諺言人之相去如九牛毛寧有此理乎譚對曰/昔者許由巢父讓天子之貴市道小人爭半錢之利此之相去)
(何啻九/牛毛也)長松百尺不自覺企而羡者蓬與蒿(次公韓詩/自慙青蒿)
(倚長/松)我欲贏糧往問道(次公莊子南榮趎之/見老聃贏糧七日)未應舉臂
辭盧敖(厚淮南子盧敖遊乎北海遇一若士敖自謂觀乎六合/之外若士舉臂而竦身遂入雲中敖歎曰猶黄鵠之與)
(壤蟲不/亦悲哉)
　　　南堂五首
江上西山半隠堤此邦臺館一時西南堂獨有西
南向(子仁東坡圖云南堂在/州治南一里俯臨大江)卧看千帆落淺溪(次公劉禹/錫詩沉舟)
(側畔千/忛過)
暮年眼力嗟猶在多病顛毛却未華(倬蔡邕賦華顛/丈人蓋老者之)
(稱/也)故作明牎書小字更開幽室養丹砂(魯直按先生/與王定國書)
(云近有人惠丹砂少許光彩甚竒固不敢服/然其教以飬火觀其變化聊以悅神度日)
他時雨夜困移床(子仁韋蘇州詩那知/風雨夜復此對床眠)坐厭愁聲點客
腸(次公點字亦猶李賀/云吳霜點歸鬢也)一聽南堂新瓦響似聞東塢小
荷香
山家爲割千房蜜稚子新畦五畒𬞞更有南堂堪
著客不憂門外故人車
掃地燒香閉閤眠(曹國史𥙷曰韋應物性髙㓗鮮/食寡慾所在焚香掃地而坐)簟紋如
水帳如煙(厚李白詩碧紗/如煙隔䆫語)客來夢覺知何處挂起西
牎浪接天
　　　陶子駿佚老堂二首
文舉與元禮尚得稱丗舊(縯後漢孔融字文舉年十歳隨/父詣京師時河南尹李膺以簡)
(重自居不妄接士賔勑外自非當世名人及與通家皆不得白融/欲觀其人故造膺門語門者曰我是李君通家子弟門者言之􁊅)
(請融問曰髙明祖父甞與僕有恩舊乎曰然先君孔子與君先人/李老君同徳比義而相師友則融與君累丗通家衆座莫不歎息)
淵明吾所師夫子乃其後掛冠不待年(厚陶弘景奉/朝請脫朝服)
(掛神武門/上表辭禄)亦豈爲五斗(任陶潜爲彭澤令郡遣督郵至吏白/應束帶見之潜歎曰柰何吾不能爲)
(五斗米折腰事鄉里小/人即日解印賦歸去來)我歌歸來引(余増損淵明歸去來以/就聲律謂之歸來引)
千載信尚友(厚孟子論/丗尚友)相逢黄卷中(援狄仁傑曰黄卷中/方與聖賢相對○無)
(巳顔氏家訓曰黄卷五經赤軸三史○鎮叔遯齋閑覧曰/古人冩書皆用黄紙以蘖染之所以辟蠧也故謂之黄卷)何似
一杯酒(師晉張翰曰使我有身/後名不如即時一杯酒)君醉我且歸明朝許來
否(縯陶淵明語客云我醉欲眠卿且去矣○子仁/李白詩我醉欲眠卿且去明朝有意抱琴來)
我從廬山來目送孤飛雲(倬唐史狄仁傑過太/行見白雲孤飛云云)路逢陸
道士知是千歳人試問當時友虎溪巳埃塵(任陸/道士)
(名脩静與僧慧逺陶淵明友善慧遠/送客不過虎溪而送脩静常過焉)似聞佚老堂知是幾
丗孫能爲五字詩仍戴漉酒巾(厚陶潜郡将候之值其/酒熟取頭上葛巾漉酒)
(還復/戴之)人呼小靖節自號葛天民(援當時呼淵眀爲靖節/先生葛天民則淵明五)
(柳傳云則葛天氏之民歟無懷氏之民歟/○師杜甫詩上古葛天氏不貽黄屋憂)
　　　溪隂堂
白水滿時雙鷺下緑槐髙處一蟬吟酒醒門外三
竿日(次公南齊書天文志永明五年十一月丁亥日出三竿/失色黄色赤暈劉禹錫竹枝詞有日出三竿春霧消)卧
看溪南十畒隂(縯杜詩飽聞榿木三年/大與致溪邊十畒隂)
　　　登州孫氏松堂
萬松誰種巳摐摐(次公杜牧晚晴賦甲刃摐/摐密陣而環侍摐初江反)半嶺蒼雲
映此邦露重珠纓蒙翠蓋風來石齒碎寒江(堯卿孟/郊聮句)
(云簷㵼/碎江喧)浮空兩竹横南閣倒景扶桑射北牎(次公倒景/扶桑言日)
(也梁元帝纂要云景在上日反景在下曰倒景又司馬相如大人/賦貫列缺之倒景兮涉豊隆之滂濞張宴注曰倒景氣去地四千)
(里其景皆倒在下也淮南子日岀於/暘谷入於咸他拂於扶桑是謂晨明)坐待夕烽傳海嶠(次/公)
(夕烽邊郡有之平安火也/登州雖傍海而扼髙麗矣)重城歸去踏逢逢(次公逢音龐/皷声也劉禹)
(錫詩雞人一唱鼓逢逢亦其類也〇堯卿退之詩云/中虚得暴下避冷卧北牎不踏曉鼔朝安眠聽逢逢)
　　　與趙陳同過歐陽叔弼所治小齋戯作
江湖渺故國(厚杜詩江/湖渺霽天)風雨傾舊廬東來三十年
愧此一束書(縯退之小兒詩殆我來京師止携/一束書辛勤三十年以有此室廬)尺椽亦何
有(次公顔延年詩/臺館無尺椽)而我常客居羡君開此窒容膝眞
有餘(援陶潜歸去來云/審容膝之易安)拊牀琴動摇弄筆牎明虚後
夜龍作雨天明雪填渠(時方禱雨龍祠作此句時星斗/粲然四更風雨大至明日乃雪)夢
回聞剥啄(厚退之剥啄行剥/剥啄啄有客至門)誰呼陳趙予(堯卿先生詩話/云元祐六年十)
(月二十六日禱雨張龍公㑹景貺履常二歐陽子作詩云後夜龍/作雨天明雪填渠夢囬聞剥啄誰呼陳趙予景貺拊掌曰句法甚)
(新前人未有此法季黙曰有之長官請/客吏請客目曰主簿少府我即此語也)添丁走沽酒(縯盧仝/之子曰)
(添丁仝詩集中/有示添丁詩)通德起挽𬞞(厚通德伶玄之妾樊通德也能/言趙飛燕姊妹事玄爲作飛燕)
(外傳/也)主孟當㗖我(次公囯語晋優施謂里克妻曰王孟㗖我/我教兹暇豫事注大夫之妻從夫稱主而)
(其徒誦老子日玄之又玄衆妙之門余曰妙一而已/容可衆乎道士笑曰一巳陋矣何妙之有若審妙也)
(雖衆/可也)
湛然無觀古真人我獨觀此衆妙門(縯老子玄之又玄/衆妙之門○次公)
(先生之意謂衆妙門者/無它湛然無觀是矣)夫物芸芸各歸根(厚老子未物芸/芸各歸其根)妙
中得一道乃存(事見/題注)道人晨起開東軒趺座一醉
扶桑暾(次公淮南子云日出拂于扶桑暾則晨日之氣也○子/仁楚詞暾將出兮東方照吾檻兮扶桑注謂日始出東)
(方其容暾暾而盛貌也東方有扶桑之木/其髙萬仞日下浴於暘谷上拂於扶桑也)餘光照我玻瓈盃
倒射牎几清而温欲収月魄飡日䰟我自日月誰
使吞(厚黄庭經注吞日氣法常以日𥘉出時東向叩齒九通呪/畢瞑目握固存五色流霞來接一身於是日光流霞俱入)
(口中吞月法常以月𥘉時西向叩齒十通呪畢瞑自握固存月色精光/俱入口中能修此道則奔日月神仙也〇任道家言人身中自有日月)
　　　　䖍州景徳寺榮師湛然堂
卓然精明念不起(次公楞嚴經曰妙精/明心又曰精明浄妙)兀然灰槁照不
㓕(縯莊子形若槁/木心若死灰)方定之時慧在定定慧照寂非两法
(次公楞嚴經言因戒生定因定發/慧又云淨極光通逹寂照含虚空)妙湛揔持不動尊(次公/此楞)
(嚴經中/全語也)黙然真入不二門(任維摩經言文殊師利問維摩詰/何等是菩蕯不二法門時維摩詰)
(黙然無言文殊師利歎曰善哉善哉乃/至無有文字語言是真入不二法門也)語息則黙非對語此
話要將周昜論(次公盖聲發則爲語聲止則爲黙非語者終/不黙而黙者終不語此二者本不相對也○)
(子仁易復卦注云凡動息則静静非/對動者也語息則黙默非對語者也)諸方人人把雷電(次/公)
(把雷雷言各檀其權也/禪家謂掣電之機是巳)不容細看真頭靣欲知妙湛與
揔持更問江東三語掾(任晉王戎問阮瞻曰聖人貴名教/莊老明自然其旨同異瞻曰將無)
(同戎咨嗟良乆即命辟/之時人謂之三語掾)
　　　寒食與器之游南塔寺寂照堂(頃按杭州圖/經𣑽天寺在)
(鳯凰山乾徳中呉越王錢氏建/舊額南塔寺治平中改今額)
城南鐘鼔闘清新端爲投荒洗瘴塵揔是鏡空堂
上客(次公或云鏡空堂張安道之堂也未詳但先生/有和聦上人詩云一悟鏡空老始知元澤賢)誰爲寂
照境中人(次公楞嚴經/云湛然寂照)紅英掃地風驚曉緑葉成隂
雨洗春記取明年作寒食(次公歳時記去各至後一百/五日有疾風甚雨謂之寒食)杏
花曽與此翁鄰(子仁退之杏花詩云居鄰北郭古寺空杏花兩/株能白紅明年更發應更好道人莫忘鄰家翁)
　　　張競辰永康所居萬卷堂(張熈/明也)
君家四壁如相如(縯司馬相如家/貧徒四壁立)卷藏天禄吞石渠(次/公)
(天禄石渠皆漢閣名乃藏書處也/今卷吞之則張侯所藏爲冨矣)豈惟鄴侯二萬軸(厚韓/詩鄴)
(侯家多書挿/架三萬軸)家有丗南行祕書(援國朝雜事唐太宗出幸/有司則載書以從帝曰不)
(須虞丗南在/此行祕書也)兒童拍手笑何事(次公李白詩襄陽小兒齊/拍手欄街爭唱白銅鞮路)
(人借問笑何事笑/殺山翁酔似泥)笑人空腹談經義未許中郎得異書
(縯蔡邕入呉得王充論衡以爲談助及還/許人称其才進曰不見異人當得異書)且與楊雄說竒字
(援揚雄傳劉棻常從問/竒字注古文之異者也)清江縈山碧玉環(次公劉禹錫詩/竹含天籟清啇)
(樂水遶亭/臺碧玉環)下有老龍千古閑知君好事家有酒化爲
老人夜扣關留侯之孫書滿腹(次公杜詩經書滿/腹中張良封晋侯)玉凾
寳方何用讀(次公酉陽雜爼開元大旱祈雨西域僧請爲壇/於昆明池之側凡七日水縮數尺其龍化老人)
(求救於孫思邈思邈謂曰我知昆明龍宫有仙方三十首若能示/予予將救汝老人曰此方上帝不許妄傳今急矣固無所恡有頃)
(捧方至思邈曰爾但還無慮自是池水數日溢岸/或曰張氏實有逢龍化老人之事亦借此用之)濠梁空復五
車多(次公惠子多方其書五車/又惠子甞遊於濠梁之上)圯上從來一編足(縯西/漢張)
(良傳良甞遊圯上見一老父岀一/編書授之曰讀是則爲王者師)
　　　劉壯輿長官是是堂
間燕言仁義(子仁國語管子曰昔聖王之處士也使就間燕/間燕則父與父言義子與子言孝○任班固云)
(士相與言仁/義於間燕)是非安可無(縯孟子無是非/之心非人也)非非義之屬
是是仁之徒非非近乎訕是是近乎䛕(次公是是近/乎諂非非近)
(乎訕不幸而過寕訕無謟此歐陽永叔非/非堂記也先生用其說起意以爲此詩)當爲感麟翁善惡
分錙銖抑爲阮嗣宗臧否两含糊(次公感麟翁指言孔/子也爲其感西狩獲)
(麟而作/春秋也)劉君有家學三丗道益孤陳古以刺今(厚詩/大車)
(陳古以刺/今大夫)紬史行天誅(次公紬音去聲前漢司馬遷爲/太史令紬史記石室金匱之書)皎如
大明鏡百陋逢一姝鶚立時四顧何由擾群狐作
堂名是是自說行坦途孜孜善稱人不善自逺徂
(任左傳羊舌職曰禹/稱善人不善人遠)願君置座右(援後漢崔援/有座右銘)此語禹所
謨(次公意謂劉壯輿之學議論今古細繹舊史以行天誅其所/去取之間醜陋者多而姝美者少不逃其明鑑之内又如秋)
(鶚之立彼小人如羣狐者何能擾我哉而乃以是是名堂異乎歐/陽子之非非其說乃似游乎坦塗不與物齟齬而巳先生於是勉)
(而成之曰禹言予思日孜孜甞好古言/而稱揚善人使不善者自逺當學禹也)
　　　夷陵縣歐陽永叔至喜堂
西陵有小邑自古控荆呉形勢今無用英雄乆巳
無誰知有文伯逺謫自王都人去年年改堂傾嵗
嵗扶追思猶咎吕感歎亦憐朱(時朱太守爲/公築此堂)舊種孤
楠老新霜一橘枯清篇留峽洞醉墨冩邦圖(三遊/洞有)
(許夷陵圗經/後有公題處)故老問行客長官今白鬚著書多念慮
許國減懽娯寄語公知否還須數倒壷

増刋校正王狀元集註分類東坡先生詩卷之三
增刋校正王狀元集注分類東坡先生詩卷之四
　城郭
　　詩二首
　　　石鼻城(厚石鼻在汧水之北/南去陳蒼三十里)
平時戰國今無在(次公石鼻寨先生前注即武成鎭也戰國/指言蜀與魏也諸葛亮築此城以拒郝昭)
陌上征夫自不閑北客𥘉來試新險蜀人從此送
殘山(次公自北來而入蜀者至此漸入山故曰試新險自蜀來/而趍京洛者至此巳岀山故曰送殘山○項唐獨孤及集)
(有招北客文○若拙/杜詩殘山碣石開)獨穿暗月朦朧裏愁渡奔河蒼茫
間(次公蒼茫讀從上聲先生前篇亦曰/蒼茫曠奔流盖於此地見渭河故也)漸入西南風景變(次/公)
(自此地前往寳/雞爲入西南矣)道邊脩竹水潺潺
　　　芙蓉城(并序任時元豐元年/戊午先生在徐州作)
　　　丗傳王逈子髙與仙人周瑶英逰芙蓉城元
　　　豐三年三月余始識子髙問之信然乃作此
　　　詩極其情而歸之正亦變風止乎禮義之意
　　　也(次公按胡微之作王子髙傳子髙虞部貟外郎王路之/次子載其所遇周事甚詳人用其傳爲六么曲先生詩)
(中稍涉其事今略取之○无逸按子髙傳云忽一夕夢周/道服而至謂君曰我居幽僻君能往否遂從之但覺其身)
(飄然須臾過一嶺及一門珍禽佳木清溜怪石殿閣金碧/相照遂與君自東廂門入循廊至一殿亭甚雄壯下有三)
(樓相視而聳亦甚雄麗廊間半開周忽入君少留須臾周/與一女郎至周曰三山之事悉乎曰雖巳悉奈情何於是)
(拊掌而去逡廵東廊之門門啓有女流道裝而岀者百餘/人立於庭下湏臾殿上卷簾有美丈夫一人朝服慿几而)
(庭下之女循次而上少頃慿几者起簾復下諸女流亦復/不見周遂命君登東廂之樓云夢之明日周來君將語其)
(夢周笑曰芳卿之意甚動人君曰何也周曰芙蓉城也曰/慿几者誰三山之事何謂周皆不對君曰芳卿何姓曰與)
(我同君感其事/作詩遺周云)
芙蓉城中花冥冥(次公杜詩樹攪/離思花冥㝠)誰其主者石與丁(縯/石)
(曼卿卒後其故人有見之者云恍惚如夢中言我今爲僊也所主/者芙蓉城欲呼故人共遊不諾忿然騎一素騾去○次公張師正)
(括異志載慶曆中有朝士冒晨赴起居正通衢見美婦三十餘人/並馬而行若前導者俄見丁觀文度按轡繼之而去有一人最後)
(行朝士問曰觀文將遊何處曰非也諸女/御迎芙蓉館主爾時丁巳在告頃之聞卒)珠簾玉案翡翠屏
(子敬襄陽記龍巢山鉢帽峯尹喜石室内有玉案僊經八卷在案/上○崔三輔黄圗云未央宫漸臺西有西桂宫中有明光殿皆金)
(玉珠璣/爲簾箔)雲舒霞卷千俜停中有一人長眉靑(厚異聞集/栁毅之言)
(龍女曰紅粧千萬笑語熈熙中有一人自然娥/眉而長又退之華山女詩白咽紅頰長眉青)烱如微雲淡踈
星(次公孟浩然詩/微雲淡河漢)往來三丗空錬形(次公酉陽雜爼載有人掘/地遇石函發之見人方偃)
(仰容色如生湏臾振髪而起即失/所在方士云此太隂錬形人也)竟坐誤讀黄庭經(次公聞/之晁子)
(止云神僊黑𥿄白字冩黄庭經名曰玉字黄庭經唐人有詩誤縁/不是凡心起月黒筠牎讀字難○堯卿僊家寳曰黄庭内經昔有)
(僊人誤讀句字謫居下界龜父按/道藏有黄庭内外二景經二卷)天門夜開飛爽靈(芻道書/三魂名)
(爽靈胎/光幽精)無復白日乗雲軿俗縁千劫磨不盡(師僧圎澤傳/俗縁未盡慎)
(勿相/近)翠𬒳冷落凄餘馨因過緱山朝帝庭(薛按傳云周云/即預朝列君曰)
(朝帝也不言其詳由/此倐去不來者數日)夜聞笙簫弭節聽飄然而來誰使令
皎如明月入牎櫺忽然而去不可執寒衾虚幌風泠
泠(賈楚詞抑志而弭節兮注云按節徐行也○次公自天門夜開/至此以言周𥘉至時事〇堯卿劉向列仙傳王子喬周靈王太)
(子也好吹笙道士浮丘公接上嵩山三十餘年後來於山告桓良/曰告我家七月七日待我於緱氏山頭果乗白鶴駐山頭舉手謝)
(時人/而去)仙宫洞房本不扄夢中同躡鳯皇翎(次公杜詩噀雨/鳯皇翎而其事)
(則曲中所謂夢中/共跨靑鸞翼也)徑度萬里如奔霆玉樓浮空聳亭
亭天書雲篆誰所銘(次公玉樓亭亭則曲中所謂一簇樓/臺也天書雲篆則傳又云梁上有碑)
(題曰碧雲而其字則真誥/有飛天之書八龍雲篆)遶樓飛歩髙竛竮仙風鏘然
韻流鈴(憲道家有流金火鈴○信民度/人經云擲火萬里流鈴八衝)蘧蘧形開如酒醒
(次公莊周夢爲胡蝶而蘧蘧然/又曰其寐也神交其覺也形開)芳卿寄謝空丁寕(堯卿子/髙傳曰)
(周命君登東廂之樓上有酒具慿䦨縱觀山川清秀梁上有碑題/曰碧雲樓君未及下有一女郞復登是樓年可十五容色嬌媚亦)
(周之比周謂君曰此芳卿也/與我最相愛芳卿盖其字耳)一朝覆水不反缾羅巾別淚
空熒熒(次公此言竟去而感歎之也李白詩覆水却収不滿杯/又云水覆最難収○任子髙傳曰周臨别留詩云乆事)
(幈帷不暫閑今朝離意尚瓓珊臨/行惟有相思涙滴在羅衣一半班)春風花開秋葉零(厚樂天/辰恨歌)
(云春風桃李花開夜/秋雨梧桐葉落時)丗間羅綺紛膻腥此生流浪隨滄
溟偶然相值兩浮萍(僧善權退之詩/波濤兩浮萍)願君収視觀三
庭勿與佳榖生蝗螟(次公此所謂歸之正也三庭道家事/佳榖生蝗螟言色慾之賊身如蝗螟)
(之賊佳榖也○子仁黄庭/内景云三庭佳榖生蝗螟)從渠一念三千齡(次公楊妃外/傳云由此一)
(念當復墮下界○堯卿神仙傳馬明先生隨神女還岱見安期生/語神女曰昔與女郎游於安息西海之際憶此巳三千年矣續齊)
(諸記曰桂楊城武丁有仙道常在人間忽謂其弟曰七月七夕日/織女渡河諸仙悉還宫吾向巳𬒳召不得停與爾别矣弟問織女)
(何事渡河兄何當還荅曰織女暫詣牽牛/吾去後三千年當還耳明旦失武所在)下作人間尹與邢
(縯史記漢武帝時尹夫人與邢婕妤同時並幸詔不得相見尹自/請願望見邢帝許之即令它夫人飾爲邢來前尹見之曰此非邢)
(身也其狀皃不足以當人主矣於是帝使邢衣故衣獨身來前/尹見之曰此真是也乃俛而泣自痛其不如也○堯卿尹喜與邢)
(和璞也老子西昇經曰老君岀関尹喜謂曰喜是蜀青城人自生/以來巳歷三千甲子矣或云尹作伊盖伊愔與邢和璞同時二人)
(故云尹與邢舊說以爲漢武帝尹邢二夫人誤矣仙家一念之未/乃使爲尹邢二夫人非所謂極其情而歸之正変風止乎禮義之)
(意/也)
　壁塢
　　詩二首
　　　　郿塢(次公此塢在郿縣董卓名/之曰萬歳塢○惠安/前地理志在扶風縣二十一其八曰郿注郿音媚)
衣中甲厚行何懼(任董卓傳卓議廢立越騎校尉伍孚忿卓/凶毒懷刀刺之不中左右執孚其後王允)
(與吕布謀誅卓令李肅以㦸刺之衷甲/不入卓驚呼布所在布曰有詔遂殺卓)塢裏金多退足慿
(援卓死塢中珍藏有金/二三萬斤銀八九萬斤)畢竟英雄誰得似臍脂自照不
湏燈(縯董卓素充肥旣誅尸於市天熱脂流/於地守尸吏燃火置卓臍中光明逹曙)
　　　寄題刁景純藏春塢
白首歸來種萬松待㸔千尺舞霜風年抛造物陶
甄外春在先生杖屨中楊栁長齊低户暗櫻桃爛
熟滴堦紅何時却與徐元直共訪襄陽龐德公(任/龐)
(公南郡㐮陽人也居峴山之南未甞入城府㐮陽記曰諸葛孔明/每至德公家獨拜床下德公𥘉不令止司馬德操甞詣德公值其)
(上冡德操徑入其室呼德公妻子使速作黍徐元直向云當來就/我與徳公談其妻子皆羅拜堂下奔走共設湏臾德公還直入相)
(就不知何/者是客也)
　田圃
　　詩八首
　　東坡八首(并序)
　余至黄二年日以困匱故人馬正卿哀余乏
　食爲於郡中請故營地數十畒使得躬耕其
　中地旣乆荒爲茨棘瓦礫之埸而歳又大旱
　墾闢之勞筋力殆盡釋耒而歎乃作是詩自
　愍其勤庶幾來歳之入以忘其勞焉
廢壘無人顧頽垣滿蓬蒿(次公荘子妄鑿/垣墻而殖蓬蒿)誰能捐筋
力歳晚不償勞獨有孤旅人天窮無所逃端來拾
瓦礫歳旱土不膏(次公國語云/土膏其動)﨑嶇草棘中欲刮一
寸毛(子敬博物志/地以草爲毛)喟焉釋耒歎我廩何時髙(縯詩亦有/髙廩○任)
(唐文粹釋/耒而歎)
荒田雖浪莽(師陶淵明詩/浪莽林野娯)髙􁃠各有適下濕種秔稌
東原蒔棗栗江南有蜀士(次公江南大江之南也蜀士意/謂王文甫矣文甫乃嘉州犍爲)
(縣人居於武昌先生在黄州謫居時盖甞與文甫往還矣○堯卿/按先生荅秦太虚書云所居對岸武昌山水佳絶有蜀人王生在)
(邑中往徃爲風濤所隔不能即歸則王/生能爲殺雞炊黍至數日不厭乃此也)桑果巳許乞好竹不
難栽但恐鞭横逸(仲逹談助云竹根曰鞭賛寕竹譜曰鞭/多西南行故謂之東家種竹西家理地)
(也)仍湏卜佳處規以安我室(次公規字如東方朔諌起上/林書云鄷鎬之間號爲土膏)
(今規以/爲苑)家童燒枯草走報暗井出一飽未敢期瓢飲
巳可必(次公論語顔/子一瓢飲)
自昔有微泉來從逺嶺背穿城過聚落流惡壯蓬
艾(次公左傳云有汾澮以流/其悪杜詩云流悪邑里清)去爲柯氏陂十畒魚鰕㑹歳
旱泉亦竭枯萍粘破塊(次公風不鳴/條雨不破塊)昨夜南山雲雨
到一犂外泫然㝷故瀆知我理荒薈泥芹有宿根
(子仁杜詩飯煮/青泥坊底芹)一寸嗟獨在雪芽何時動春鳩行可
膾(蜀人貴芹芽膾/雜鳩肉作之)
種稻清明前樂事我能數(次公我能/數則自𥘉種/而鍼水至穗重而熟時也)毛空
暗春澤鍼水聞好語(蜀人以細雨爲雨毛稻𥘉/生時農夫相語稻鍼水矣)分秧及𥘉
夏漸喜風葉舉月明看露上一一珠垂縷秋來霜
穗重顛倒相撑拄但聞畦壠閒蚱蜢如風雨(蜀中稻/熟時蚱)
(蜢群飛田間如小/蝗狀而不害稻)新舂便入甑王粒照筐筥(子仁左傳云/筐筥錡釜之)
(器又詩云/唯筐及筥)我乆食官倉紅腐等泥土(次公漢書大倉之/粟紅腐而不可食)行
當知此味口腹吾巳許
良農惜地力幸此十年荒桑柘未及成一麥庶可
望投種未踰月覆塊巳蒼蒼農父告我言勿使苗
葉昌君欲冨餅餌要湏縱牛羊再拜謝苦言得飽
不敢忘
種棗期可剥(次公詩七月云八月剥棗剥之爲義剥落而取/之也王介父新經乃謂剥其皮而進之誤矣)
種松期可斵(次公詩松栢丸/丸方斵是䖍)事在十年外吾計亦巳
慤(次公太史公言十年/之計樹之以木也)十年何足道千載如風雹舊
聞李衡奴(任三國志李衡毎欲治家妻輒不聽後宻遣人於武/陵龍陽汎洲上作宅種柑橘千樹死謂兒曰汝母悪)
(我治家故窮如是然吾州里有千頭木/奴不責汝衣食歳得千疋絹亦可用矣)此䇿疑可學我有同
舎郞官居在灊岳(李公/擇也)遺我三寸柑(次公杜詩云三/寸黄柑猶自青)照
坐光卓犖百栽儻可致當及春冰渥想見竹籬
間青黄垂屋角
潘子乆不調沽酒江南村(子仁按先生荅秦太虚書云有/潘生者作酒店樊口棹小舟徑)
(至店下村酒亦醇釅即/此也潘子盖潘邠老云)郭生本將種(縯漢書朱虚侯劉章侍/髙后宴爲酒吏請曰臣)
(將種也請以/軍法行酒)賣藥市西垣古生亦好事恐是押牙孫
(厚古押牙冨平縣俠客也盗取奉陵宫女無双以與王/僊客爲妻冤死者數人押牙亦自刎事詳見麗情集)家有十
畒竹無時容叩門我窮交舊絶三子獨見存從我
於東坡勞餉同一飡可憐杜拾遺事與朱阮論(次/公)
(杜拾遺子美也有詩云梅熟許同朱老喫松髙擬對阮生論盖在/成都浣花溪上所居之時與朱阮二人遊則先生意自比老杜以)
(朱阮比/三子矣)吾師卜子夏四海皆弟昆(次公論語子夏曰四/海之内皆兄弟也)
焉生本窮士(思文曰志林云杞人馬正卿字夢得作太學正清/苦有氣節學生旣不喜博士亦忌之余偶至其齋)
(書杜子美秋風嘆一篇壁上𥘉無意也正卿即日辝歸至今白首/窮餓守節如故又曰馬夢得與僕同歳月生少僕八月是歳生者)
(無冨貴人而僕與夢得爲窮之冠/即吾二人而觀之當惟夢得爲首)從我二十年日夜望我
貴求分買山錢(縯戴符山人問襄陽節度使于頔求買山錢/頔與百萬〇李南史王秀之云吾山資巳足)
(豈可乆留/妨賢路)我今反累生借耕輟兹田刮毛龜背上何
時得成氊(次公龜背上刮/氊毛諺語也)可憐馬生癡至今夸我賢
衆笑終不悔施一當獲千(次公大率先生是詩八篇皆/田中楽易之語如陶淵明)
　宗族
　　詩五首
　　　小兒
小兒不識愁起坐牽我衣(次公暗使李白詩/兒女嬉笑牽人衣)我欲嗔小
兒老妻勸兒癡兒癡君更甚不樂愁何爲還坐愧
此言洗盞當我前大勝劉伶婦區區爲酒錢(縯劉/伶甞)
(渇甚求酒於妻妻捐酒毁噐諫曰君酒太過非攝生之道汝冥断/之伶曰善吾不能自禁唯當祝鬼神自誓耳便可具酒肉妻從之)
(伶跪祝曰天生劉伶以酒爲名一飲一石五斗解/酲婦人之言終不可聽仍引酒御肉頺然復醉)
　　　姪安節逺來夜坐三首
南來不覺歳峥嶸(厚鮑明遠舞鶴賦/歳峥嵘而催莫/又老杜贈鮮于京兆詩旅食歳峥嵘)坐撥
寒灰聽雨聲遮眼文書元不讀伴人燈火亦多情
(子仁退之詩/燈火稍可親)嗟予潦倒無歸日(次公杜詩多才/依舊能潦倒)今汝蹉跎
巳半生免使韓公悲丗事白頭還對短長檠(縯退之/短灯檠)
(歌云長檠八尺空自長短檠二尺便且光黄簾緑幕朱户閉風露/氣入秋堂凉裁衣寄逺淚眼暗搔頭頻桃移近床太學儒生東魯)
(客二十辝家來射策夜書細字綴語言两目眵昏頭雪白此時提/挈當案前看書到曉那能眠一朝冨貴還自恣長檠髙張照朱翠)
(吁嗟丗事無不然/墻角君看短檠弃)
心衰面改瘦峥嶸相見惟應識舊聲(厚後漢夏馥傳/馥以声名爲中)
(官所忌遂𬒳誣䧟詔下州郡捕爲黨魁馥乃自剪湏変形爲治家/傭親突煙炭形貌毀瘁弟静於洛陽市中遇馥不識聞其言声乃)
(覺而/拜之)永夜思家在何處(次公栁子厚詩隱憂倦永夜又退/之示姪孫湘詩雲横秦嶺家何在)殘
年知汝逺來情(次公杜詩看射猛虎終殘年又退之/示姪孫湘詩云知汝逺來應有意)畏人
黙坐成癡鈍(馮顔氏家訓曰梁丗有一侯甞對元帝飲謔自/陳癡鈍乃成颸叚元帝荅曰颸異凉風叚非土)
(木)問舊驚呼半死生(厚杜詩訪舊半爲/鬼驚呼熱中腸)夢斷酒醒山雨
絶笑看饑䑕上燈檠
落第汝爲中酒味(縯唐人下第詩/氣味如中酒)吟詩我作忍饑聲(子/仁)
(杜詩忍飢浮雲巘又秦韜玉貴公子行/却笑儒生把書卷學得顔囬忍飢面)便思絶粒真無䇿苦
說歸田似不情腰下牛閑方解佩(任龔遂爲渤海太守/令民賣剱買牛賣刀)
(買犢曰何爲/帶牛佩犢)洲中奴長足爲生(縯三國志李衡於武陵龍陽/汎洲上作宅種柑橘千株臨)
(死謂其子曰吾州里有千頭/木奴歳可得絹千疋可用矣)大弨一㢮何縁彀(次公退之詩/大弨挂壁無)
(由/彎)巳覺翻翻不受檠(倬揚子曰見弓之張兮/弛而不失其良/兮何謂也曰檠之而巳矣注檠正弓之噐)
　　　冬至日贈安節
我生幾冬至少小如昨日(次公韓嬰詩外傳云昨日何生/今日何成又退之云昨日之日)
(不可/留)當時事父兄上壽拜脫膝十年閱凋謝白髪
催衰疾瞻前惟兄三顧後子由一(次公唐孝友傳李華/作二孝賛頋後絶配)
(瞻前/无鄰)近者隔濤江逺者天一壁今朝復何幸見此
萬里姪憶汝緫角時(十朋曰詩/緫角丱兮)啼笑爲梨栗(縯淵明責/子詩通子)
(垂九齡但/覔梨與栗)今來能慷慨志氣堅鐵石(邦衡皮日休桃花賦/序宋璟疑其鐵腸石)
(心)諸孫行復爾丗事何時畢(次公盖言諸孫行將又/如此丗事无有窮盡也)詩
成却超然老淚不成滴
　婦女
　　詩十一首
　　　薄命佳人(饒白樂天陵園妾云顔色如/花命如葉命如葉薄争奈何)
雙頰凝酥髮抺漆(彦之百樂天詩面/因衝冷作凝酥)眼光入簾珠的皪
(厚古詩的㿨沉珠淵/次公先生詩集/一本云爲試經者作則眼光入簾是也)故將白練作仙衣(次/公)
(冷齋夜話載則天長夀三年詔書/曰應天下尼當用細白練爲衣)不許紅膏汙天質呉音
嬌軟帶兒癡(養源李太白詩楚/歌呉語嬌不成)無限閑愁揔未知自
古佳人多命薄(子仁古樂府/有妾命薄曲)閉門春盡楊花落
　　　於潜女
青裙縞𬒮於潜女兩足如霜不穿屨(縯李白詩屣上足/如霜不着鵶頭襪)
􁳄沙鬢髮絲穿柠(次公退之月蝕詩赤鳥司南方尾秃翅􁳄/沙柠當作杼字書柠同楮字耳於絲穿之)
(下無義柠說文曰機之持緯者/絲穿杼言鬢如絲之穿杼也)蓬沓障前走風雨老濞宫
粧傳父祖(厚老濞呉王濞也杜牧之詩老濞即山/鑄後庭千蛾眉此指呉越王錢氏也)至今遺民
悲故主苕溪楊桞𥘉飛絮照溪畫眉渡溪去逢郎
樵歸相媚嫵不信姬姜有齊魯(程齊女姜姓魯女/姬姓/古詩雖有姬姜無弃憔悴)
　　　錢安道席上令歌者道服
烏府先生鐵作肝(縯漢御史府中列栢樹常有野烏數千棲/宿其上晨出暮來號爲朝夕烏/次公錢)
(安道錢顗也/爲御史謫官)霜風卷地不知寒猶嫌白髮年前少故
點紅燈雪裏㸔它日卜鄰先有約(縯樂天與元八卜鄰/詩云明月好同三徑)
(夜緑楊冝/作兩家春)待君投紱我休官如今且作華陽服(厚句/曲山)
(三十六洞天之第八洞也名曰華/陽洞以三茅所居故又曰茅山)醉唱儂家七返丹(縯古歌/云七還)
(七返三五一龍虎相交入塊室灰池熖灼天地精金液還丹功了/畢/厚吕仙翁詞云七返還丹在人先湏煉餌/子敬道書大還)
(祕契圖曰從寅至申爲/七返却至坤爲九還)
　　　朝雲詩(并引)
　　丗謂樂天有粥駱馬放楊栁枝詞嘉其主老
　　病不忍去也然夢得有詩云春盡絮飛留不
　　得隨風好去落誰家樂天亦云病與樂天相
　　伴住春隨樊子一時歸則是樊素竟去也予
　　家有數妾四五年相繼辭去獨朝雲者隨予
　　南遷因讀樂天集戲作此詩朝雲姓王氏錢
　　塘人甞有子曰幹兒未朞而夭云
不似楊枝別樂天(縯樂天不能忘情吟引妓有樊素者善唱/楊栁枝人多以曲名之樂天旣老又病風)
(將故之素慘然立且拜婉戀有辭辭畢涕下予聞/素言亦愍嘿不能對且命反𬒮遂作不能忘情吟)恰如通德伴
伶玄(厚後漢伶玄與班固同時有文章得妾姓樊/曰通徳頗能言趙飛燕姊妹事玄因作外傳)阿奴絡秀
不同老(援晉書周伯仁母李氏字絡秀少時伯仁父浚求爲妾/生伯仁及嵩謨甞冬至置酒絡秀舉觴賜三子曰吾本)
(渡江託足無所不謂爾等並貴列吾目前嵩起曰伯仁志大而才/短名重而識闇好乗人之弊此非自全之道也嵩性抗直亦不容)
(於丗惟阿奴碌/碌當在母目下)天女維摩緫解禪(次公維摩經天女居維摩/室與舎利佛發明禪理維)
(摩曰此天女巳能逰/戯菩薩之神通也)經卷藥爐新活計舞衫歌扇舊因
縁丹成逐我三山去(縯三山則海中三神/山蓬萊方丈瀛洲也)不作巫陽雲
雨仙(厚宋玉髙唐賦云昔者先王甞遊髙唐怠而晝寢夢一婦曰/妾巫山之神女也旦爲朝雲暮爲行雨朝朝暮暮陽臺之下)
(次公樂天和夢得遊/春詩縹緲雲雨仙)
　　　正月二十六日偶與數客野歩嘉祐僧舎
　　　東南野人家雜花盛開扣門求觀主人林
　　　氏媪出應白髪青裙少寡獨居三十年矣
　　　感歎之餘作詩記之(喻按白鶴故居圖嘉祐寺在/歸善縣西林行婆在寺之西)
縹蔕緗枝出絳房(厚杜牧之詩醉折梨園縹蔕花又李啇隱/詩紅苞雜絳房/次公緑白色曰縹淺黄)
(色曰緗大赤色曰絳王僧/逹櫻桃詩云緗葉未開萼)緑隂青子送春忙㳙㳙泣露
紫含笑(縯含笑花/嶺南所出)熖熖燒空紅佛桑(厚晉安海異名記佛/桑其花丹重敷柔澤)
(葉如桑花五六出大如蜀葵有蘂一條長如/花葉上綴金屑日光所鑠凝爲熖朝生暮落)落日孤煙知客
恨(子仁杜牧之詩/孤煙知客恨)短籬破屋爲誰香主人白髮青裙
𬒮子美詩中黄四娘(縯杜子美詩黄四娘家/花滿蹊千/朶/萬朶壓枝低新添先生嘗書子美詩云此)
(詩雖不甚佳可以見子美淸在野逸之態故予喜書之昔者齊魯有大臣史失/其名黄四娘獨/何人哉而託此詩以不朽何以使覽者一笑)
　　　悼朝雲詩(并引)
　　紹聖元年十一月戲作贈朝雲詩三年七月
　　五日朝雲病亡於惠州葬之栖禪寺松林中
　　東南直大聖塔予旣銘其墓且和前詩以自
　　解朝雲始不識字晩忽學書粗有楷法蓋甞
　　從泗上比丘尼義沖學佛亦略聞大義且死
　　誦金剛經四句偈而絶
苗而不秀豈其天(縯論語苗而不/秀者有以夫)不使童烏與我玄(厚/揚)
(子育而不苗者吾家之童烏乎九齡而與我玄文/次公此言朝雲所生之子幹兒未百日而亡也)駐景恨無千
歳藥贈行惟有小乗禪(援宗宻禪師有小乗禪/大乗禪㝡上乗襌之論)傷心一
念償前債彈指三生斷後縁(次公二念三生皆岀佛書白/樂天云丗說三生如不謬共)
(疑巢許是前人又圓澤/云三生石上舊精魂)歸卧竹根無逺近(任杜詩共醉/終同卧竹根)夜
燈勤禮塔中仙(次公塔中仙指/言大聖塔也)
　　　昭君村(子仁杜詩若道巫山女/粗醜安得此有昭君村)
昭君夲楚人艶色照江水楚人不敢娶謂是漢妃
子(縯匈奴數盗邊漢議以女遺之/乃取後宫女王嬙字昭君娉焉)誰知去郷國萬里爲
胡鬼(縯白居易昭君詩云生/爲漢宫妃死作胡地鬼)人言生女作門楣(子仁楊妃/外傳楊貴)
(妃寵幸時童謡有曰男不封/侯女作妃君看女却作門楣)昭君當時憂色衰古來人
事尽如此反覆縱横安可知
　　　趙成伯家有麗人僕沗郷人不肯開樽徒
　　　吟春雪美句次韻一笑
繡簾朱户未曽開誰見梅花落鏡臺試問髙吟三
十韻何如低唱兩三盃(丗言検死秀才衣帶上有雪詩三/十韻又云陶榖學士買得党太尉)
(家妓遇雪陶榖取雪水烹團茶謂妓曰党家應不識此妓曰彼麄/人安有此但能於紅綃煖帳中淺斟低唱喫羊羔児酒陶嘿然慙)
(其/言)莫嫌衰鬢聊相映須得纎腰與共回知道文君
隔青瑣梁園賦客肯言才(縯文君司馬相如妻青瑣䆫名/謝惠連雪賦梁王不樂遊於兎)
(園命鄒生召枚叟相如末至居客之右先生/自注云聊荅來句義取婦人而巳罪過罪過)
　　　戲贈田辯之琴姬
流水隨絃滑清風入指寒坐中有狂客莫近繡簾
殫(子仁此暗用司馬相/如琴心桃卓文君事)
　　　韓康公坐上侍兒求書扇上二首
䆫摇細浪魚吹日手弄黄花蝶透衣不覺春風吹
酒醒空教明月照人歸
一一䆫扉面水開更於何處覔蓬萊天香滿袂人
知否曽到旃檀小殿來
仙道
　　詩十六首
　　　回先生過湖州東林沈氏飲醉以石榴皮
　　　書其家東老庵之壁云西鄰巳冨憂不足
　　　東老雖貧樂有餘白酒釀來因好客黄金
　　　散盡爲収書西蜀和仲聞而次其韻三首
　　　東老沈氏之老自謂也湖人因以名之其
　　　子偕作詩有可觀者(無巳按王㑹回仙碑云熈/寧元王八月十九日湖州)
(歸安縣之東林有隱君子沈思字持正隱於東林因以/東老名焉能醸十八仙白酒一日有客自稱囬道人長)
(揖東老曰知君白酒新熟願求一醉否公命之坐徐觀/其目碧色粲然光彩射人與之語無不通究故知非塵)
(埃中人也因出與飲自日中至暮已飲數斗殊無酒色/回曰乆不逰浙中今爲子有隂德留詩贈子乃擘席上)
(榴皮畫字/題於庵壁)
丗俗何知貧是病(厚史記原憲傳子貢見原憲攝敝衣冠/子貢曰夫子豈病乎憲曰貧也非病也)神
仙可學道之餘(曽唐天師著神/仙可學論一卷)但知白酒留佳客不
問黄公覔素書(縯張良跪履進老父父出一編書曰讀是則/爲王者師後十年興十三年孺子見我濟北)
(穀城山下黄石即我也其書乃太公兵法○師/川黄石公有素書三卷張丞相啇英爲之注)
符離道士晨興際(堯卿宿州符離縣天慶觀寗道士者少年/談老莊極可采寗云道中賣薬人儀狀雄)
(偉常此逰息一日於扉上題二絕句而去書爲大篆體法極異或/曰此洞賔先生所書也郡人争刳之以治疾字字刳痕深寸餘墨)
(迹不/㓕)華岳先生尸解餘(厚陳摶字圖南居華山雲臺觀預知/死日端拱二年七月二十九日卒於)
(蓮花峯下張超谷室中死七日有五色雲蔽塞洞口經月不散○/曽按道書人死形如生足皮不青惡目光不毁頭髪盡脫皆尸解)
(也白日去曰上解夜半去曰下/解向曉向暮夫謂之地下主者)忽見黄庭丹篆句(堯卿吕洞/賔詩云肘)
(傳丹篆千年術口誦黄庭两卷經鶴/觀天壇槐影裏悄无人迹户長扄)猶傳青紙小朱書(縯華/陽處)
(士李竒自言開元中郎官甞至摶齋中以朱/書青𥿄詩令小童賫與摶摶與唱和交友焉)
凄凉雨露三年後(厚祭義雨露旣濡君子履之/必有怵惕之心如將見之)髣髴塵埃
數字餘至用榴皮縁底事中書君豈不中書(縯韓/愈毛)
(頴傳頴拜中書令上甞呼爲中書君後因進見上將有任使拂拭之/頴免冠謝/上見其髪秃又模畫不稱上意上嘻笑曰中書君老而)
(秃不任吾用吾謂君/中書而今不中書耶)
　　　張先生(并叙)
　先生不知其名黄州故縣人本姓盧爲張氏
　所飬佯狂垢汙寒暑不能侵常獨行市中夜
　或不知其所止往來者欲見之多不能致
　余試使人召之欣然而來旣至立而不言
　與之言不應使之坐不可但俯仰熟視傳
　舎堂中乆之而去夫熟視傳舎者是中竟
　　何有乎然余以有思惟心追躡其意蓋未
　　得也
熟視空堂竟不言故應知我未天全(次公莊子醉者/墜車雖疾不死)
(彼得全於酒猶若是/而况得全於天乎)肯來傳舎人皆說能致先生子亦
賢脫屣不妨眠糞屋流澌爭看浴冰川(堯卿本朝斳/信者得道之)
(異人也常汙垢佯狂晝脫屣而行夜眠糞屋中人/莫測之又楊文公說苑曰郭忠恕大寒鑿氷而浴)士廉豈識桃
椎妙妄意稱量未必然(厚朱桃椎益州人𬒳裘曵絮人莫/測其所爲髙士廉爲長史備禮以)
(請降階與之語不荅瞪視而岀士廉/拜曰祭酒其使我以無事治蜀耶)
　　　三朶花(并叙)
　房州通判許安丗以書遺余言吾州有異人
　常戴三朶花莫知其姓名郡人因以三朶花
　名之能作詩皆神仙意又能自冩真人有得
　之者許欲以一本見惠乃爲作此詩
學道無成鬢巳華不勞千刼漫烝砂(次公楞嚴經佛/云若不断滛修)
(禪定者如烝沙石欲其成/飯經百千刼只名熱沙)歸來且看一宿覺(縯傳燈録永嘉/禪師詣曹溪語)
(契祖嘆曰善哉善哉少/留一宿時謂一宿覺)未暇逺㝷三朶花兩手欲遮缾
裏雀(次公楞嚴經頻伽缾注引法句經云精神居形内猶雀藏/缾中缾破則雀飛去矣師藏經大智度論頌云鳥來入瓶)
(中羅榖掩缾口縠穿鳥飛去神明隨業走○堯卿佛經云人身如/瓶神識如雀五藴旣盡則神識自去以手遮之且不可况以羅縠)
(遮之/可乎)四條深怕井中蛇(次公賔頭盧尊者爲優陀延王說法/經云如人行曠野爲象所逐見一丘)
(井即㝷樹根入井藏上有黒白二䑕互齧樹根四邊有四毒蛇欲/齧其人且云象喻無常丘井喻人身樹根喻人命白黒䑕喻晝夜)
(齧樹根喻念念㓕四毒蛇喻四大○師佛書人有逃死者入井則/遇四蛇傷足而不能下上樹則逄二䑕咬藤而不能升四蛇以喻)
(四時二䑕以譬日月言四時日月迫促大限無所逃耳故釋子有/無常偈云井底四蛇催命促攀枝一䑕齧藤傷此是衆生命盡処)
(如何晝夜/不驚忙)畫圖要識先生面試問房陵好事家
　　　贈梁道人
採藥壺公處處過(縯後漢費長房傳汝南人也曽爲市掾市/中有老翁賣藥懸一壷於肆頭及市罷輒)
(跳入壷中市人莫之見唯長房於樓上見而異焉因往再拜奉酒/脯翁知長房之意其仙也謂之曰子明日可更來長房旦日復詣)
(翁翁乃與俱入壷中唯見玉堂嚴麗/㫖酒甘肴盈衍其中共飲畢而岀)笑㸔金狄手摩挲(厚/東)
(漢薊子訓傳時有百歳翁自說兒童時見子訓於市顔色不異於/今後人復於長安東覇城見之與一老翁共摩挲銅人相謂曰適)
(見鑄此巳近/五百歳矣)老人大父識君乆(縯前漢郊祀志武帝時李少/君以祠䆴榖道却老方見上)
(嘗從武安侯飲坐中有年九十餘老人少君乃言與其大/父游射處老人爲兒時從其大父行識其處一坐盡驚)造物
小兒如子何(援唐杜審言病武平一省侯何如/荅曰甚爲造化小兒相苦尚何言)寒盡山中
無曆日(援太上隱者人莫知其夲末好事者從之問姓名不荅/留一絶云偶來松樹下髙枕石頭眠山中無暦日寒盡)
(不/知年○十朋池陽集載滕宗諒寄隱者詩序云歷山有叟/無姓名好爲歌篇近有人傳山居書事詩云云並與上四句同)雨
斜江上一漁蓑(厚唐隱士張志和詩青篛笠/緑蓑衣斜風細雨不湏歸)神仙護短
多官府(縯退之寄夢詩乃知僊人未賢聖護短慿愚邀我敬又/有詩云上界真人足官府豈如散仙鞭答鵉鳯終日相)
(追/陪)未厭人間醉踏歌(次公續仙傳藍采和者常於市中歌曰/踏踏歌藍采和丗界能幾何紅顔一春)
(樹流年一擲梭古人混混去不返今人紛紛來更多朝騎鵉鳯/到碧落暮見桑田生白波長景明輝在空際金銀宫闕髙嵳峩)
　　贈李道士(并叙)
　駕部貟外郞李君宗固景祐中良吏也守漢
　州有道士尹可元精練善畫以遺火得罪當
　死君緩其獄㑹赦獲免時可元八十一自誓
　且死必爲李氏子以報可元旣死二十餘年而
　君子丗昌之婦夢可元入其室生子曰得柔
　小名蜀孫㓜而善畫旣長讀莊老喜之遂爲
　道士賜號妙應事母以孝謹聞其冩真蓋妙
　絶一時云
丗人只數曹將軍(厚曹將軍曹霸也杜甫有丹靑引贈曹將/軍〇龔名畫記云曹魏髦之後髦畫稱於)
(魏成霸在開元中巳得名天寳未毎/詔冩御馬及功臣官至左武衛將軍)誰知虎頭非癡人(縯/虎)
(頭顧凱之也甞爲虎頭將軍時人號之爲顧虎頭○韓唐張彦逺/名畫記云顧愷之字康長小字虎頭晉陵無錫人丹青傳冩莫不)
(好絶有畫論一篇/義熈𥘉爲散騎侍)腰間大羽何足道(次公杜詩云良相頭上/進賢冠猛將腰間大羽)
(箭此即丹/青引中詩)頰上三毛自有神平生狎侮諸公子戯着
㓜輿巖石裏(次公丗說愷之畫裴楷頰上益三毛人問其故曰/裴楷雋㓪有識正在此三毛又畫謝鯤在石岩裏)
(人問其故曰鯤甞云一丘一壑自謂過/庾亮此子冝置丘壑中㓜輿鯤字也)故教丗丗作黄冠(援/黄)
(冠道士冠也退之送張道士詩/云詣闕三上書臣非黄冠師)布襪青鞋弄雲水(援杜詩劉/少府山水)
(障歌青鞋布韈從此始又李白送魏山/人詩浩蕩弄雲海又云一弄耶溪水)千年鼻祖守關門一
念還爲李耳孫(子仁鼻祖指尹喜也李耳指老聃也按史記/老子傳姓李氏名耳爲周守藏室史周衰遂)
(去至関関今尹喜強令著書今李道士前生姓尹後爲李氏子而/皆爲道士故用尹喜老聃事通言之〇用中劉德注漢書曰鼻始)
(也)香火舊縁何日盡丹青餘習至今存五十之年
𥘉過二衰顔記我今如此(次公孔融書云五/十之年融又過二)它時要指
集賢人知是香山老居士(樂天爲翰林學士奉詔冩真集/賢院○厚樂天詩云昔作少學)
(士圗形入集賢今爲/老居士冩貌寄香山)
　　　送喬仝寄賀君六首(并叙)
　舊聞靖長官賀水部皆唐末五代人得道不
　　死宋章聖皇帝東封有謁於道左者其謁云
　　晉水部貟外郞賀元再拜而去上不知也巳
　　而閱謁見之大驚物色求之不可得天聖𥘉
　　又使其弟子喻澄者詣闕進佛道像直數千
　　萬張公安道與澄遊具得其事又有喬仝者
　　少得大風疾幾死賀使學道今年八十益壯
　　盛人無復見賀者而仝數見之元祐二年十
　　二月仝來京師十許日予留之不可曰賀以
　　上元期我於蒙山又曰吾師甞遊密州識君
　　於常山道上意若喜君者作是詩以送之且
　　作五絶句以寄賀
君年二十美且都(厚詩曰洵/美且都)𥘉得惡疾堕眉湏紅顔
白髮驚妻孥覧鏡自嫌欲弃軀結茆窮山啖松腴
(堯卿抱朴子曰上黨有趙瞿者病癩歴年垂死或言不如及活流/弃之否則後子孫轉相注易其家乃爲賫粮將送之置山穴中瞿)
(在穴中自怨不幸晝夜悲歎涕泣經月有仙人行過穴口而哀之/具問訊之瞿知其異人乃叩頭自陳乞哀於仙人以囊藥賜之教)
(其服法瞿服之百許日瘡愈顔色豊悅肌膚玉澤仙人告之曰此/是松脂耳此山中更多此物汝鍊之服可以長生不死瞿乃歸家)
(家人𥘉謂之鬼也甚驚愕遂具言之後服松脂不輟身躰輕齒不/堕髪不白在人間二百許年色如少童乃入抱犢山去不知其終)
(必地/仙也)路逢逃秦博士盧(援盧敖秦始皇召以爲博/士使求神仙一去而不返)方瞳照
野清而癯(次公拾遺記老聃居山有父者五人方瞳玉面握青/筠杖共談天地及五行之精舊引陶弘景一眼有時)
(而方非也○希聲紫陽真人周君内傳黄㤗在陳留/市君常見之君内仙經云仙人目瞳正方㤗乃方目)再拜未起
煩一呼覺知此身了非吾烱然蓮花出泥塗隨師
東遊渡濰却(濰却宻州/二水名)山頭見我兩輪朱豈知仙人
混屠沽爾來八十胷垂胡(次公胡胷前毛也/詩所謂胡考之寕)上山如飛
嗔人扶(倬杜詩上馬不用/扶毎扶必怒嗔)東歸有約不敢渝新年當
參老仙儒秋風西來下雙鳬(縯王喬舄化/爲鳬而乗之)得棗如瓜
分我無(援史記封神書李少君曰臣甞遊/海上見安期生食臣棗大如瓜)
　　　五絶
生長兵間早脫身晚爲元祐太平人(倬栁子厚與䔥/勉書曰朝夕歌)
(謡使成文章庶木鐸者采取獻之法宫僧聖唐/大雅之什雖不得位亦不虚爲太平之人矣)不驚渤澥桑
田變來㸔龜蒙漏澤春(厚太平廣記王逺傳麻姑云接待/巳來東海三爲桑田龜山在兖州)
(泗水縣蒙山在沂州費縣大抵/皆魯地相連東封之所歴也)
曽謁東封玉輅塵幅巾短褐亦逡廵行宫夜奏空
名姓悵望雲霞縹緲人
垂老區區蚩爲身微言一發重千鈞始知不見髙
皇帝正似商山四老人(縯一發謂四皓對髙祖/有太子仁孝之語者也)
舊聞父老晉郎官巳作飛騰變化㸔聞道東蒙有
居處願供薪水㸔燒丹(倬陶淵明送一力給其子曰汝旦/夕之費自給爲難今遣此力助尓)
(薪水之勞此亦人/子也可善遇之)
千古風流賀季眞最憐嗜酒謫仙人狂吟醉舞知
無益粟飯藜羹問養神(次公李白對酒憶賀監詩云四明/有狂客風流賀季真長安一相見)
(呼我謫仙人昔好杯中物畨爲松下塵金龜換酒處却憶涙霑巾/問養神三字亦語意自到耳而舊註妄引劉禹錫詩擺落功名問)
(養神誤矣劉詩止云玉城山/裏多靈藥擺落功名且養神)
　　　十一月九日夜夢與人論神仙道術因作
　　　一詩八句旣覺頗記其語録呈子由弟後
　　　四句不甚明了今足成之耳
析塵妙質本來空(夢中於此句若了然有所得者○厚楞嚴/經云又鄰虚析塵入空者用幾色相合成)
(虚/空)更積微陽一線功(厚歳時記宫中以紅線/量日至日日影添一線)照夜一燈長
耿耿閉門千息自濛濛(次公晋書許邁服/氣一氣千餘息)養成丹竈
無煙火點盡人間有暈銅寄語山神停伎倆不聞
不見我何窮(次公傳燈録道壽禅師在夀州三峯山有一野/人常化作佛形及羅漢善薩天仙等形師告衆)
(曰野人作多色伎倆眩惑於人只消老人/不見不聞伊伎倆有盡吾不見不聞無盡)
　　　安期生(并叙)
　　安期生丗知其爲仙者也然太史公曰蒯通
　　善齊人安期生生甞以䇿干項羽羽不能用
　　羽欲封此兩人兩人終不肯(受/亡)去予毎讀此
　　未甞不廢書而歎嗟乎仙者非斯人而誰爲
　　之故意戰國之士如魯連虞卿皆得道者歟
(抱朴子内篇曰安期先生者賣藥於海邊瑯琊人傳丗/見之計巳千年秦始皇請與語三日三夜始皇異之賜之)
(金璧安期留書曰復/數千年求我蓬萊山)
安期夲䇿士平日交蒯通甞干重瞳子(縯漢書項羽/賛曰舜盖重)
(瞳子項羽又重瞳/子羽豈其苗裔耶)不見隆凖公(厚前漢帝紀髙祖爲人隆凖/而龍顔李太白梁父吟云君)
(不見髙陽酒徒起草/中長楫山東隆凖公)應如魯仲連扺掌吐長虹(次公史記/魯仲連戦)
(國時人折新垣衍帝秦之議罷燕將聊/城之守卒隠於東海故今以比安期也)難堪踞牀洗(援酈食/其見髙)
(祖踞牀使兩女子洗足酈生不拜長揖/曰足下必欲誅無道秦不冝踞見長者)寜挹扛鼎雄(縯漢書/言項羽)
(長八尺二/寸力扛鼎)事旣兩大謬(次公莊子云時命大謬○子仁司馬/迁荅任少卿書云事乃有大謬不然)
(者)飄然籋遺風(次公籋讀曰躡漢書天/馬歌云籋浮雲是也)乃知經丗士出
丗或乗龍豈比山澤臞(厚司馬相如大人賦序列仙之儒/居山澤間形容甚臞此非帝王之)
(仙意/也)忍飢啖栢松(厚列仙傳湏于食/栢實偓佺食松實)縱使偶不死正堪
爲僕僮茂陵秋風客(次公言武帝也李賀金銅仙人辤漢/歌茂陵劉郎秋風客以言武帝葬茂)
(陵而甞作秋/風辭故也)望祖猶蟻蜂(次公祖字指言髙祖也意謂髙/祖尚不得見安期而况武帝哉)海
上如瓜棗可聞不可逢(援李少君謂武帝曰臣甞逰/侮上見安期食臣棗大如瓜)
　　　過安樂山聞山上木葉有文如道士篆符
　　　云此山乃張道陵所寓(子仁山在瀘/州合江縣)
天師化去知何在玉印相傳丗共珍故國子孫今
尚死滿山秋葉豈能神
　釋老上
　　詩四十首
　　　記所見開元寺呉道子畫佛滅度以荅子
　　　由(僧祖可名畫記呉道玄陽翟人工畫𥘉名道/子玄宗改名道玄下筆有神官至寕王友)
西方真人誰所見(次公西方真/人言佛也)衣𬒳七寳從雙狻(厚狻/猊獅)
(子/也)當時修道頗辛苦柳生兩肘烏巢肩(厚傳灯録云/佛於雪山入)
(定有野鵲於佛頂/置巢時去時來)𥘉如𪷟𪷟隱山玉漸如濯濯出水蓮
飄然籋遺風
道成一旦就空滅奔㑹四海悲人天翔禽哀響動
林谷獸鬼躑躅淚迸泉(次公杜詩淚/下如迸泉)厖眉深目彼誰
子遶林彈指性自圓(次公自當時修道至此以鋪/陳佛㓕度時事也事出佛書)隱如
寒月墮清晝空有孤光留故躔(次公月墮清晝以譬佛/之㓕度光留故躔以譬)
(佛之雖寂㓕而猶在盖月之晝隱非亡故也躔則日月之所行曰/躔也○子仁李白擬古云明月看欲堕當䆫垂清光古入謂墮字)
(爲工杜子美詩云哀壑無光/留户庭先生用此句法也)春遊古寺拂塵壁遺像乆此
霾香煙畫師不復寫名姓皆云道子口所傳從横
固巳蔑孫鄧(縯孫知微鄧隱也○元肅圗畫見聞志孫知微/字太古通義彭山人每畫聖像必先齋戒䟽瀹)
(方始/援筆)有如巨鰐吞小鮮(玉父物類相感志南海有鰐魚其狀/若鼉有四足見人影則飛躍齧人長)
(六七尺二邊有齒如劒○呉季/南曰老子治大國若烹小鮮)來詩所誇孰與此安得攜
掛其旁觀(堯卿子由詩云吾兄子瞻苦好異敗繒𬒳𥿄収明鮮/自從西行上得此試與記録一代觀來詩所言及此)
　　　讀道藏(堯卿終南縣有上清太平宫/宫有道藏先朝所賜書也)
嗟予亦何幸偶此琳宫居宫中復何有戢戢千函
書(師退之贈崔立之詩/戢戢巳多如束筍)盛以丹錦囊(師漢武内傳帝見西王/母巾噐中有一卷小黄)
(書盛以紫錦之囊帝問此何書曰此五岳真形圗也其文祕禁即/令女宋靈賔更取一圗以與帝靈賔探懷中得一卷盛以雲錦之)
(囊母以/付帝)冒以青霞𥚑(先之乾􁌄子何讓之見一老翁歌譲之/逐入丘化一狐遁去案上得書一紙云)
(何以蔽棵/霞𥚑雲袈)王喬掌關籥蚩尤守其廬(次公王喬字子晉也/神仙名蚩尤神名○)
(堯卿道藏中多畫/蚩尤守禦之狀)乗閑竊掀攪渉獵豈暇徐(次公涉獵略/觀之也前漢)
(賈山涉獵書記/不能爲醇儒)至人悟一言道集由中虚(縯莊子惟/道集虚)心
閑反自照皎皎如芙蕖千歳厭丗去(次公道家存想法/當想心如未開蓮)
(花豈此事乎莊子曰千/歳厭丗去而上仙也)此言乃蘧蒢人皆忽其身治之
用士苴(厚莊子道之真以治/身其土苴以治天下)何暇及天下幽憂吾未除
(縯莊子堯以天下譲子州支父子州支/父曰我適有幽憂之疾未暇治天下也)
　　　成都進士杜暹伯升出家名法通往來呉
　　　中
欲識當年杜伯升飄然雲水一孤僧若教俯首隨
韁鎻(縯班嗣言貫仁義之/覊絆係名聲之韁鎻)料得如今似我能(柳子玉云通/若及第不過)
(似我○厚按先生詩話僕偶問通師子若不脫屣場/屋今何爲矣栁子玉云不過似我能因戯爲此詩)
　　　過永樂文長老巳卒(注見夜至永樂文/長老院詩注中)
𥘉驚鶴瘦不可識旋覺雲歸無處㝷三過門間老
病死(縯佛爲太子逰諸城門/則生老病死遂出家)一彈指頃去來今(師謂過去/見在未來)
(三丗/也)存亡慣見渾無淚郷井難忘尚有心欲向錢塘
訪圎澤葛洪川畔待秋深(縯李源居洛師恵林寺與僧圎/澤遊甚宻一日相約逰青城峩)
對酬今年復扣門空房但颼飀云巳滅無餘(縯佛/入無)
(余涅/槃)薪盡火不留(縯荘子指窮於爲薪/火傳也不知其盡也)却疑此室中常
有斯人不所遇孰非夢事過吾何求
　　　僧惠勤𥘉罷僧職
軒軒青田鶴(縯永嘉郡記曰有沭溪去青田九里此中有一/双白鶴年年生子長大便去只常餘父母一双)
(精白可愛多云神所養杜詩/薛公十一鶴盡冩青田真)鬱鬱在樊籠(師荘子澤雉十歩/一啄百歩一飲不)
(蘄畜乎樊中○倬南史楊休之不樂煩聀典選/乆曰此官實時清華但妨吾賞真是樊籠矣)旣爲物所縻
遂與吾輩同今來始謝去萬事一笑空新詩如洗
出不受外垢蒙清風入齒牙出語如風松霜髭茁
病骨饑坐聽午鍾非詩能窮人窮者詩乃工此語
信不妄吾聞諸醉翁(厚歐陽作梅聖俞詩序云非詩能窮人/殆窮者而後工也○師醉翁謂永叔也)
　　　贈上天竺辯才師
(汪樓蘇轍撰子瞻書歐陽棐書額云師姓徐氏名元净/字無象杭之於潜人生而左肩肉起袈裟絛八十一曰)
(乃滅及師之終寔八十一歳師生十歳出家二十五賜/紫衣及辨才號沈公遘治杭命住上天竺増/室幾至)
(萬礎重樓傑/閣冠於浙中)
南北一山門上下兩天竺(堯卿錢塘諸寺天竺最盛山有/一門南北相望而上下兩天竺)
(寺○子仁白樂天題天竺詩一山/門作两山門两寺元從一寺分)中有老法師瘦長如鸛
鵲(厚唐裴寛傳韋詵有女許妻於寛歸語妻曰常求佳婿今得矣/明日㑹其族使觀之寛衣碧瘠而長人皆笑呼爲碧􁇓雀)
不知修何行碧眼照山谷(師胡僧/多碧眼)見之自清凉洗盡
煩惱毒坐令一都㑹男女禮白足(援髙僧傳釋曇如者/晋武時人足白於靣)
(時稱爲白足和尚謂/僧爲白足盖始乎此)我有長頭児(縯賈逵在太學長八尺二/寸諸儒爲之語曰問事不)
(休賈/長頭)角頰峙犀玉四歳不知行抱負煩背腹師來
爲摩頂(縯徐陵年數歳家人携以候沙門/寳誌摩其頂曰天上石麒麟也)起走趂奔鹿(子/仁)
(按子由辨才塔碑云予兄子瞻中子迨生三年不/能行請師爲落髪摩頂祝之不數日能行如它兒)乃知戒律中
妙用謝羈束何必言法華佯狂啖魚肉(援京師聞宝/寺僧俗姓張)
(好誦法華經故等軰呼爲張法華其言語散/乱不謹細行故亦呼/爲風法華○子仁蘇州義師狀如風狂好活燒鯉魚不待熟而食之)
　　　次韻僧潜見贈
道人胷中水鏡清(縯晋衞􁁱見樂廣善談論而竒/之曰此人如水鏡見之瑩然)萬象起
滅無逃形獨依古寺種秋菊要伴騷人飱落英(厚/楚)
(詞云夕飡秋/菊之落英)人間底處有南北(堯卿六祖曰人有/南北佛性无南北)紛紛鴻
鴈何曽冥(縯揚子鴻飛冥/冥弋人何篡焉)閉門坐穴一禪榻(厚管寕坐一/藜牀積五十)
(余年當膝/処皆穿)頭上歳月空峥嶸令年偶出爲求法欲與
慧劒加礱硎(次公慧劒出佛書礱硎/則荘子刃新發於硎也)雲衲新磨山水出
霜髭不剪兒童驚公侯欲識不可得故知倚市無
傾城(援史記貨殖傳刺綉文不如倚市門言倚市必醜悍/无傾城之容也○次公韓退之詩云倚市難藏拙)秋
風吹夢過淮水(堯卿太白詩西憶故人不/可得東風吹夢到長安)想見橘柚垂
空庭(次公杜詩空/庭垂橘柚)故人各在天一角(厚杜詩常恨/結/歡淺各在天一涯)相
望落落如晨星(次公劉禹錫送張盥赴㪯詩序落落如曙星/之相望○堯卿序云吾不幸向所謂同年友)
(當其盛時聮𬒮舉鑣亘絶九衢若/屏風然今年落落如晨星之相望)彭城老守何足顧棗林
桑野相邀迎千山不憚荒店逺兩脚欲趂飛猱輕
多生綺語磨不盡(次公綺語/岀佛書)尚有宛轉詩人情猿吟
鶴唳夲無意(次公杜詩江猿應獨吟陛機/曰欲聞華亭鶴唳豈可得哉)不知下有行人
行空堦夜雨自清絶(次公何遜詩/夜雨滴空堦)誰使掩挹啼孤惸
我欲仙山掇瑶草(縯杜甫贈李白詩亦有梁宋逰方期拾瑶/草〇倬曰東方朔與友人書曰逰十洲三)
(島相期/拾瑶草)傾筐坐歎何時盈(次公詩采采卷/耳不盈傾筐)簿書鞭扑晝
填委(倬文選劉公幹詩聀事/煩填委文墨紛消散)煑茗燒栗冝宵征(子仁詩肅/肅宵征)
乞取摩尼照濁水共㸔落月金盆傾(厚老杜與閭丘/師詩云夜䦨接)
(軟語落月傾金盆唯有/摩尼珠可照濁水源)
　　　書黁公詩後(并叙)
　過加禄鎮南二十五里大許店休馬于逆旅
　　祁宗祥家見壁上有幅紙題云滿院秋光濃
　欲滴老僧倚杖青松側只怪髙声問不譍瞋
　余踏破蒼苔色其後題云滏水僧寳黁宗祥
　　謂余此光黄間狂僧也年百三十死於熈寜
　　十年旣死人有見之者宗祥言其異事甚多
　　作是詩以識之黁公夲名清戒俗謂之戒和
　　尚云
黁公昔未化來往淮山曲壽餘兩甲子氣壓諸尊
宿但嗟濁惡丗(子仁佛書云/五濁惡丗)不受龍象蹴(次公維摩經/如龍象蹴踏)
(非驢/所堪)我來不及見悵望空遺躅霜顱隱白毫(縯佛於/眉間放)
(大白毫/光相)鎻骨埋青玉(縯觀音大士昔於陜府化爲娼女以/救滛迷旣死埋之骨如金鎻不断)皆
云似逹麽隻履還天竺(厚達麽旣入涅槃葬熊耳山呉坂/三年後有魏使宋雲自使西域廽)
(見逹麽于葱嶺手携隻履翩翩獨逰言吾歸西天/雲至言之孝荘帝使人發塔開棺惟隻履在耳)壁間餘清
詩字勢頗拔俗爲吟五言偈一洗凢眼肉(子仁/肉眼/字岀金剛經)
　　　子由作二頌頌石臺長老問公手冩蓮經
　　　字如黒蟻且誦萬遍脅不至席二十餘年
　　　予亦作二首
眼前擾擾黒蚍蜉口南紛紛白唾珠(次公荘子不見夫/睡者乎大者如珠)
(小者/如霧)要識吾師無礙處(師文殊師利言維/摩詰智慧無碍)試將燒却
㸔瞋無
眼睛心地兩虚圎脅不霑牀二十年(縯比丘難生在師/左右甞行苦行脅)
(不至席因名脅尊者○子仁傳燈錄震旦/第四祖攝心無寐脅不至席僅六十年)誰信吾師非不睡
睡蛇巳死得安眠(厚遺教經言煩惱毒蛇睡在汝心譬如黒/蛇在汝室睡當以持戒之鈎早併除之睡)
(蛇旣岀乃可安眠不岀而眠是無慙人也○子仁先生戯呉子野/詩云飢火盡時無内熱睡蛇死後得安眠又午䆫坐睡云睡蛇夲)
(亦無何用鈎與手次韻定國夜飲云且倒/餘樽盡今夕睡蛇巳死不湏鈎皆用此也)
　　　次韻樂著作天慶觀醮
濁丗紛紛肯下臨(次公史記太史公曰平原君濁丗之/佳公/子也又佛書云五濁惡丗耳頭陀寺碑云下)
(臨無/地也)夢㝷飛歩五雲深無因上到通明殿(次公通明/殿玉帝殿)
(名見翊聖/真君傳)只許微聞玉佩音
　　　次韻荅寳覺
芒鞵竹杖布行纒遮莫千山更萬山從來無脚不
解滑誰信石頭行路難(次公石頭希遷大師也丹霞盖其/嗣馬祖問師從什麽處來師云石)
(頭馬祖云石頭路滑還躂倒汝麽師曰若躂倒即不來貼以行路/難三字則古樂府名也石頭路滑在傳燈録又有馬祖謂鄧隱峯)
(一事而今先生所用/不解滑止用丹霞事)
　　　　以玉帶施元長老元以衲裙相報次韻(師/佛)
(印禪師法名了元饒州人公乆與之㳺時住持潤州金/山寺公赴杭過潤爲留數日一日值師挂牌與弟子入)
(室公便服入方丈見之師云内翰何來此間無坐處公/戯云暫借和尚四大用作禪牀師曰山僧有一轉語内)
(翰言下即荅當從所謂如稍渉擬議則所繫玉帶願留/以鎮山門公許之便觧玉帶置几上師云山僧四大本)
(空五藴非有内翰欲於何處坐公擬議未即荅師急呼/侍者云収此玉帶永鎮山門公笑而與之師遂取衲裙)
(相報因有二絶公次韻荅之余甞觀廣漢天寕㤗長老/話其事㤗云是時在金山挂搭目擊公與元老問荅如)
(此余故叙於題下使/後人知其本末云)
病骨難堪玉帶圍鈍根仍落箭鋒機(次公傳燈録序/云機縁交激若)
(柱於箭鋒義維摩經/云能分别諸利鈍根)欲教乞食歌姬院(縯北瑣夢言裴休/甞披毳衲於歌姬)
(院持鉢乞食自以爲不爲/俗情所得可以說法爲人)故與雲山舊衲衣(毛冷齋夜話云/先生悟其前生)
(爲戒禪師/常衣衲衣)
此帶閱人如傳舎(厚前漢盖寛饒傳寛饒曰美哉/冨貴無常忽則易人如此傳舎)流傳到
我亦悠哉錦𫀆錯落真相稱乞與佯狂老萬回(援/唐)
(武后賜萬回和尚錦袍玉帶師八九歳能言其兄戍安西師持信/朝往夕返自弘農抵安西萬餘里故號萬回○揚傳燈録萬回法)
(雲公者虢州人也姓張氏唐貞觀六/年五月五日生始在弱齡嘯傲如狂)
　　　送金山郷僧歸蜀開堂
撞鍾浮玉山(次公金山/名浮玉山)迎我三千指衆中聞謦欬(次/公)
(莊子謦欬/於君之側)未語知郷里我非箇中人何以嘿識子振
衣忽歸去(次公楚辝新浴/者必振其衣)隻影千山裏涪江與中冷
共此一味水(縯涪水出龍州徼外經綿梓遂合右内嘉陵水○次/公涪江以言梓州之江郷僧必梓州人也中冷以言)
(金山之水取其/身見在金山也)冰盤薦琥珀何似糖霜美(次公琥珀正以/言糖霜之狀)
　　　龜山辯才師(次公龜山/在泗州)
此生念念浮雲改(厚杜詩天上浮雲如白衣斯湏改變如蒼/狗○次公維摩經云是身如浮雲湏臾変)
(㓕)寄語長淮今好在故人宴坐虹梁南新河巧出
龜山背(次公新河意者後篇所謂新洛也○堯卿時蔣之竒爲/發運使時開運河謂之新河岀於龜山之背龜山在淮)
(水中故作新河/以避淮流之險)木魚呼客振林莽鐵鳯横空飛綵繪
(次公鐵鳯庭中長竿也/杜詩云鐵鳯森翺翔)忽驚堂宇變雄深坐覺風雷生
謦欬羡師遊戲浮漚間笑我榮枯彈指内甞茶㸔
畫亦不惡問法求詩了無礙(師杜甫謁真諦寺禪師詩/問法看詩忘觀身向酒慵)
千里孤帆又獨來五年一夢誰相對(次公五年一夢/言在黄州五年)
(也)何當來丗結香火永與名山供井磑(杜詩鐵鳯則指/屋春上所安者)
　　蒜山松林中可卜居余欲僦其地地属金
　　山故作此詩與金山元長老(蒜山在/潤州)
魏王大瓠無人識種成何翅實五石不辭破作兩
大樽只憂水淺江湖窄(縯惠子謂莊子曰魏王貽我大瓠/之種我樹之成而實五石以盛水)
(漿其堅不能自舉也剖之以爲瓢則瓠落無所容非不枵然大也/吾爲其無用而剖之莊子曰今子有五石之瓠何不慮以爲大樽)
(而浮乎江湖而憂其瓠落無所/容則夫子猶有蓬之心也夫)我材濩落無所用(厚杜詩居/然成濩落)
(白首甘/契闊)虚名驚丗終何益東方先生好自譽(子仁/前漢)
(東方朔傳武帝𥘉即位朔上書文辝不遜髙/自稱譽上偉之又帝謂朔曰使自責反自譽)伯夷子路并爲
一(援東方朔言帝誠得賢士公卿在位若/以季路爲執金吾伯夷爲京兆云云)杜陵布衣老且愚
信口自比契與稷(縯杜詩杜陵有布衣老大意轉/拙許身一何愚竊比稷與契)莫年欲
學栁下惠(次公學栁下惠則以其不辝/小官也又爲士師三黜也)嗜好酸鹹不相入
(子仁退之詩嗜/好與俗殊酸鹹)金山也是不羈人早嵗聞名晩相得
我醉而嬉欲仙去旁人笑倒山謂實問我此生何
所歸笑指浮休百年宅(次公莊子其生若浮其死若/休又唐張鷟自號浮休子)蒜
山幸有閑田地(希仲白樂天集載古桂華曲云月/中幸有閑田地何不中央種雨株)招此無
家一房客(次公吕仙翁詩三千里外/無家客五百年来雲水身)
　　　贈常州報恩長老二首
碧玉盌盛紅馬腦井花水養石菖蒲也知法供無窮
盡試問禪師得飽無
薦福老懷真巧便净慈兩本更尖新慿師爲作鐵
門限(厚法書要録載唐智永師工筆札求者日造/其門如市所居戸恨爲之穿穴乃作鐡門限)凖備人間
請話人
　　　參寥上人𥘉得智果院㑹者十六人分韻
　　　賦詩軾得心字(堯卿用圎覺經以大縁斍爲我伽/藍身心安居平等性智爲韻○晁)
(按圗經城内寺院智果院在石佛山呉越王錢氏建號/石佛寺大中祥符中改賜今額又錢塘門外及孤山皆)
(有智果院並/錢氏時建)
漲水返舊壑飛雲思故岑念君忘家客亦有懷歸
心三間得幽寂數歩藏清深攅金盧橘塢散火楊
梅林茶笋盡禪味(師維摩詰言雖復飲/食而以禪說爲味)松杉真法音雲
崖有淺井玉醴常半㝷遂名參寥泉可濯幽人襟
相携横嶺上未覺衰年侵一眼吞江湖萬象涵古
今願君更小築歳晚解我簮(次公此篇止以佛家本/事起意鋪叙別不用事)
　　　送小本禪師赴法雲
寓形天宇間(師陶淵明歸去來辝/寓形宇内復幾時)出處㑹有役澹然都
無營百年何由畢山林等憂患軒冕亦戯劇我未
即歸休師寜便安逸王城滿豪傑議論紛黒白聖
諦第一義對面誰不識(次公梁武問逹麽如何是聖諦第/一義師曰廓然無聖又問對朕者)
(誰師曰/不識)師來亦何事孤月掛空碧是身如浮雲(厚維/摩經)
(是身如浮雲/湏臾変㓕)安可限南北(次公兩句皆/老杜詩全語)出岫夲無心(援/陶)
(淵明雲无/心而岀岫)旣雨歸亦得林泉有舊約何年掛缾錫
　　　留别蹇道士拱辰
黒月在濁水(次公黒月岀楞嚴經明還日輪暗還/黒月又莊子觀濁水而迷於清淵)何曽不
清明寸田滿荆棘梨棗無從生(縯真誥載王夫人與許/長史書交梨火棗此乃)
(飛騰之藥二樹欲生君心中猶有荆棘相/雜是以二樹不生可剪荆棘出此樹否)何時反吾真(厚說/苑木)
(偶人謂土偶人曰子先土也天大雨水潦/並至子必沮壞應曰吾沮乃反吾真也)歳月今峥嶸(次公/鮑昭)
(舞鶴賦歳峥嵘而催/暮此言時之易頽也)屢接方外士早知俗縁輕庚桑託
雞鵠未肯化南榮(援荘子庚桑楚謂南榮趎曰越雞不能/伏鵠卵魯雞固能之胡不往見老聃也)晚
識此道師似有宿丗情笑指北山雲訶我不歸耕
仙人漢隂馬微服方地行(厚隂馬言隂長生與馬明生也/隂長生新野人後漢隂皇后之)
(属藉少居冨貴不好榮利知馬明生得度丗之術乃執御者之礼/事之十余年不解明生日子真得道矣乃授以丹經教之合丹二)
(仙旣合用成不/樂昇天但服半剤爲地仙事岀神仙傳故言/地行也微服不爲顯服也如孔子微服而過宋不欲衆識之也)咫
尺不往見煩子通姓名願持空手去獨控横江鯨
(次公賈誼賦横○控訓引字/江湖之鱣鯨)
　　　贈月長老
天形倚一笠(縯虞洪穹天論曰天/形如笠而冒地之表)地水轉兩輪(厚晋書/天文志)
(渾天儀注云天地各乗氣而立載水而行日/月星行半覆地上半繞地中如車轂之運也)四時之所運(運/一)
(本作連○援荘子五帝之/所運三王之所争尽此矣)毫端栖一塵(次公退之詩下視寓/九州一塵集毫端)
功名半幅紙兒女浪苦辛子有折足鐺中容五合
陳(次公陳字盖前漢/大倉之粟陳陳也)十年此中過却是英特人延我
地爐坐語軟意甚真(厚維摩經言大冨𣑽行所言誠諦/常以軟語〇任杜詩夜䦨接軟語)白
灰如積雪中有紅麒麟勿觸紅麒麟作灰維那嗔
拱手但黙坐墻壁徒諄諄今宵恨客多汙子白㲲
巾(厚南史髙昌囯多草木有草實如壐中絲如細纑名/爲白㲲國人取織以爲布杜子美云光明白㲲巾)後夜當
獨來不煩主與賔蒲團坐紙帳自要觀我身
　　　送芝上人遊廬山
二年閱三州我老不自惜(次公先生以元祐六年離杭召/爲翰林承旨是年又出守頴州)
(七年徙楊州此詩乃七年/作也故云二年閱三州)團團如磨牛歩歩踏陳迹(子仁/淵明)
(詩歩步/㝷往迹)豈知丗外人長與魚鳥逸老芝如雲月(次公/卷後)
(次法芝韻詩又云但願老師真似月誰家甕裏不相逢而先生之/子過送曇秀詩亦云從此期師真似月斷雲時復挂星河皆以此)
(也曇秀即/法芝云)烱烱時一岀比年三見之常若有所適逝
將走廬阜計闊道愈宻吾生如寄耳(次公魏文帝樂/府云人生如寄)
(多憂何爲又法苑珠林謝安/與支遁書云人生如寄耳)出處誰能必江南千萬峯
何處訪子室
　　　僕所至未甞岀游過長蘆聞夫禪師病甚
　　　不可不一問旣見則有間矣明日阻風復
　　　留見之作三絶句呈聞復并請轉呈參寥
　　　子各賦數首(今云亦知壷子不死以言夫禪師幾死而生)
亦知壺子不死(次公荘子載鄭之神巫曰季咸相壺子而壷/子示之以地文季咸則以之爲死又示之以)
(天壌季咸則/以之爲生)敢問老聃所游(程荘子孔子見老聃老聃方新/沭曰吾㳺於物之𥘉孔子曰請)
(問㳺是老/聃曰云云)瑟瑟寒松露骨耽耽老虎垂頭(厚易頥卦虎/視耽眈○朱)
(相山録載蘇子美詩/云垂頥孤坐若癡虎)
莫言西蜀萬里且到南華一遊(次公南華寺在韶/州乃曹溪道場也)扶
病江邊送客(厚杜甫贈韋賛善/別詩扶病送君發)杖挐浦口回頭(厚荘子/漁父方)
(將杖挐而/引其舡)
老去此生一訣興來明日重游卧聞三老白事(次/公)
(三老引舡之人也杜詩云長年/三老應怜汝捩拖開頭如有神)半夜南風打頭(次公打頭風/打舡頭也○)
(夏杜詩風/急打舡頭)
　　　贈清凉寺和長老
代北𥘉辭没馬塵(次公代北河北也先/生言其自定州來也)江南來見卧雲
人(子仁鮑明逺詩/云雲卧恣天行)問禪不契前三語(厚宗門統要無着和尚/游五臺問一老僧曰此)
(間多少衆老僧曰前三/三後三三無着罔測)施佛空留丈六身(厚袁宏漢記西域/天竺國有佛道焉)
(長丈六尺黄金色頂中佩日月光変化無方無所不入而大濟群/生𥘉明帝夢見金人長丈以問群臣或曰西方有神其名曰佛陛)
(下所夢得無是乎於是/遣使天竺圖其形像焉)老去山林徒夢想雨餘鐘鼔更
清新㑹湏一洗黄茆瘴(厚舊五代史成汭鎮荆門與宰相/徐彦若不平衘之及彦若出鎮南)
(海路過江陵汭思嶺外有黄茆瘴患者髪落乃謂彦若曰黃茆瘴/望相公保重彦若應声荅曰南海黄茆瘴不死成和尚盖譏汭曽)
(爲僧也汭/甚愧之)未用深藏白㲲巾(縯杜甫賛公房詩云細軟青絲/履光明白㲲巾深藏供老宿取)
(用及/吾身)
　　　贈蒲澗長老
優鉢曇花豈有花(厚法華經佛告舎利佛如是妙法諸佛如/來是如來是乃說之如優曇鉢花時一現)
(耳○次公佛言優曇鉢五百年而/開花其花極香且有花而無實)問師此曲唱誰家(厚傳灯/録風穴)
(延昭禅師有盧陂長老問曰師唱誰家曲宗風嗣阿/誰延昭禪師曰超然逈出威音外翹足徒劳譛底沙)巳從子美
得桃竹(此山有桃竹可作杖而土人不識予始録子美詩遺之/〇彦才曰志材桃竹葉如棕身如竹宻節而實中盖天)
(成拄杖也嶺南人多種/此而不知其爲桃竹)不向安期覔棗瓜(縯李少君謂漢武/帝曰臣甞在海上)
(見安期生食/臣棗大如瓜)燕坐林間時有虎髙眠粥後不聞鴉勝
遊自古兼支許(厚晋書㑹稽有佳山水名士多居之孫綽李/光許詢支遁等皆以文義冠丗並築室東土)
(與羲之同志宴集於/㑹稽山隂之蘭亭)爲採松肪寄一車(厚本莫松脂乆服輕/身不老一名松脂一)
(名松/肪)
　　　寄鄧道士(并詩)
　羅浮山有野人相傳葛稚川之隷也鄧道士
　守安山中有道者也甞於庵前見其足迹長
　二尺許紹聖二年正月十日予偶讀韋蘇州
(十朋韋應物唐/人號曰韋蘇州)寄全椒山中道士詩云今朝郡
　齋冷忽念山中客澗底束荆薪歸來煑白石
(髙抱朴子内篇云引石散以方寸匕投一斗白/石于中以水合煑之立熟如芋子可食以當穀)遥持一
　　樽酒逺慰風雨夕落葉滿空山何處㝷行迹
　　乃以酒一壷依蘇州韻作詩寄之
一杯羅浮春(次公羅浮春先生所自造酒名/也以恵州見羅浮山而得名云)逺餉採薇客
(厚文選嵇叔夜養生論/採薇山阿散髪巖岫)遥知獨酌罷醉卧松下石幽人
不可見清嘯聞月夕(援晋書劉琨爲胡騎所/圍乃乗月登樓清嘯)聊戲庵中
人空飛本無迹(子仁桞子厚詩/飛鳥無遺迹)
　　次韻定慧欽長老見寄八首
　蘇州定慧長老守欽使其徒卓契順來惠州
　問予安否且寄擬寒山十頌語有璨忍之通
　而詩無島可之寒吾甚嘉之爲和八首(周呉郡/圗經續)
(記云定慧禪院本萬歳子院在長州縣東祥符中改今額/〇彭傳燈録云天台寒山子者本無氏族始豊縣西七十)
(里有寒暗二巖以其於寒巖中居止/得名也有頌三百餘首傳布人間)
左角看破楚南柯聞長滕(次公荘子有國於蝸之左角曰/蛮氏右角曰觸氏争地而戰髙)
(祖破項羽又淳于棼夢入槐安國爲南柯太守旣覺乃一大/槐樹南向之枝也左傳滕侯薛侯來魯而争長卒長滕侯也)鈎
簾歸乳燕(厚杜詩亷户/最宜通乳燕)穴紙出癡蠅(厚傳燈録神瓉禪師/見蜂子投𥿄䆫求出)
(師曰丗界如許廣闊不肯岀鑚它故紙○次公古靈見/䆫上蠅曰百年鑽故𥿄未見出頭時韓詩癡如遇寒蠅)爲䑕常
留飯憐蛾不點燈﨑嶇真可笑(子仁李白書云白﨑/嶇歷落可笑人也)我
是小乗僧(厚傳燈録圭峯云悟我空徧/真之理而修者是小乗禪)
鐡橋本無柱石樓豈有門(次公羅浮山有鐵橋石樓故云/本无柱也又有二石樓而延祥)
(寺在南樓之下相傳石樓有門可往故云豈有門也○饒白鶴/故居圖鐵橋峯在大石樓峯東大小二石樓在羅浮山之下)舞
空五色羽(厚先生在儋州有五色/雀詩云粲粲五色羽)吠雲千歳根(縯千歳/根言狗)
(杞也狗杞干歳其根如大之狀白樂天詩/云不知靈藥根成狗怪得時聞吠夜声)松花釀仙酒(厚原/化記)
(有老人雪中訪崔希真献松花酒老人/云花澁無味乃取一丸藥投之味頓别)木客餽山飱(次公木/客廣南)
(有之多居木中/野人之類也)我醉君且去陶云吾亦云(援南史陶潜有/酒輒設若先醉)
(更語客曰我醉欲眠君且去○次公晋語叔向言今我/以忠謀/諸侯而以信覆之荆之逆諸侯也亦云盖謂其說亦如此也)
羅浮髙萬仭下看扶桑卑(次公扶桑曰所出也劉夢得有/詩記羅浮夜半見日事云山不)
(甚髙而夜見/日此可異也)黙坐朱明洞(厚茅君内傳羅浮山之洞周回五/百里名曰朱明曜真之天○次公)
(洞在山中冲虚觀之後云是蓬萊第七洞池○/元龍白鶴故居圖云朱明洞在麻姑峯之北)玉池自生肥
(縯黄庭外景經丹田之中/精氣微玉池清水上生肥)從來性坦率(子仁杜詩常恐坦/率性失身爲杯酒)醉
語漏天機相逢莫相問我不記吾誰
幽人白骨觀(次公楞嚴經優婆尼沙陁悟白骨/微塵歸於空虚謂之白骨觀也)大士甘露
㓕(厚維摩經始在佛樹力/降魔得甘露㓕覺道成)根塵各清净(厚楞嚴經若復一切/丗間根塵隂處界等)
(㫮如來藏/清净本然)心境兩竒絶(子仁李白詩/光景兩竒絶)真源未純熟習氣
餘陋劣譬如巳放鷹中夜時掣紲(次公巳放鷹之義盖/鷹養而未放則猶未)
(知掣紲巳曽放之毎夜在韝紲輒有往意矣/紲所以係鷹鷦鷯賦云蒼鷹鷙而受紲也)
誰言窮巷士乃竊造化權所見皆我有安居受其
全(次公凡萬物在前我皆見之矣則莫/不備於我可以安坐而全受之也)戲作一篇書千古發
爭端儒墨起相殺予𥘉夲無言
閑居蓄百毒(次公百毒百藥也藥謂之毒/出周禮聚毒藥以供醫事也)救彼跛與盲
依山作陶穴(次公陶穴以塼砌穴/也詩云陶復陶穴)掩此暴骨横(任左傳/三軍暴)
(骨)區區效一漑(厚嵇康叔夜養生論夫爲稼於湯丗偏有一/漑之功者雖終歸於焦爛必一漑者後枯也)
豈能濟含生力惡不巳出(厚禮記大道之行力惡其/不岀於身也不必爲巳)時
哉非汝争(次公尚書時/哉不可失)
少壯欲及物老閑餘此心微生山海間坐受瘴霧
侵可憐鄧道士攝衣問呻吟覆舟弔私渡斷橋費
千金(次公鄧道士名守安甞問呻吟問百姓之有呻吟者也於是/造橋見最後兩橋詩序費千金以造橋弔私渡而覆舟者)
净名毗耶中(縯維摩經毗耶離城中有長者名維/摩詰僧肇注云維摩詰秦言净名也)妙喜恒
沙外(厚維摩經佛言有國名妙喜佛號無/動是維摩詰於彼國没而來此生)𥘉無往來相
二土同一在(次公土字當從佛書言/國土之土音徒故切)云何定慧師尚欠
行脚債請判維摩慿一到東坡界
　　　二月八日與黄燾僧曇頴過逍遥堂何道
　　　士宗一問疾
安心守玄牝(次公老子玄牝之門是謂天地/根盖道家謂玄牝鼻兩竅也)閉眼覔黄庭
(厚黄庭外景經上有黄庭下関元住/云黄庭者脾爲中主横在太倉上)問疾來三士(縯維摩詰/示病而佛)
(遣文殊/問疾也)澆愁有半缾風松時落蘂病鶴不梳翎樽
空我歸去山月照君醒
増刋校正王狀元集注分類東坡先生詩卷之四
增刋校正王狀元集注分類東坡先生詩卷之五
　釋老下
　　詩十六首
　　　呉子野絶粒不睡過作詩戯之芝上人陸
　　　道士皆和予亦次韻
聊爲不死五通仙(次公佛具六通而神仙衆特五通/而巳五通則不死而佛無死無生)終了
無生一大縁(厚傳燈録慧能大師對内侍薛簡云我/說不生不滅者本自無生今亦無㓕)獨鶴
有聲知半夜(縯淮南子曰雞知將旦鶴知夜半/次公杜詩云獨鶴不知何事舞)老𧖟不
食巳三眠(次公退之云𧖟起且眠矣不得老以簇也/盖惟三眠而老焉又李白云呉𧖟巳三眠)憐君解
比人間夢(自注之有夢/齋子由作銘)許我來逃醉後禪(厚杜甫酒中/八仙歌蘇晉)
(長齋繡佛前醉/中往往愛逃禅)㑹與江山成故事不妨詩酒樂新年
(厚陶詩屢閱清酤/至于以樂當年)
　　　合浦愈上人以詩各嶺外將訪道南嶽留
　　　詩壁上云閑伴孤雲自在飛東坡居士過
　　　其精舎戯和其韻
孤雲出岫豈求伴(縯陶淵明歸去來/雲無心而岀岫)錫杖凌空自要飛
(次公孫綽天台賦應真飛錫以躡虚/傳燈録鄧隠峯擲錫空中飛身而過)爲問庭松尚西指不
知老奘幾時歸(次公廣異記玄奘將往西域於靈嵓寺見松/一樹以手摩其枝曰吾西去求佛教汝可西)
(長吾歸即東回及去枝西指約長/數丈一年忽東回弟子迎之果還)
　　　贈龍光長老(舊傳先生詩本題云東坡居士過龍/光求大竹作肩輿得兩竿南華珪首)
(座方受請爲此山長老乃留一偈院中/湏其至授之以爲他時語録中第一問)
斫得龍光竹兩竿持歸嶺北萬人看竹中一滴曹
溪水(次公此詩因竹以寓禪也時/尚在韶州用曹溪水爲冝矣)漲起西江十八灘(次/公)
(䖍州西江有十八灘先生/詩甞云十八灘頭一葉身)
　　　乞數珠贈南禪湜老
從君覔數珠老境仗消遣未能轉千佛且從千佛
轉(次公傳燈録法逹禅師誦法華經及三千部/六祖禪師謂之曰心迷法華轉心悟轉法華)儒生推變
化乾䇿數大衍(縯周易大衍之數五十其用四十有九又曰/凡天地之數五十有五北所以成變化而行)
(鬼神/也)道士守玄牝(李老子玄牝之門是謂天地根/○次公道家謂鼻兩竅爲玄牝)龍虎看
舒卷(次公金晶論夫龍虎者金木也金爲虎木爲龍/虎之異名真鈆金木也龍之異名真录木火也)我老安
能爲萬劫付一喘嘿坐閲塵界往來八十返(次公釋/氐書有)
(大刧中刼小劫如饑饉疾疫刀兵増減此皆小劫之異名統二十/増减爲一住劫此名中劫又有成壞空劫皆中劫也時量各經二)
(十増減與住劫等統此成住壞空計/短長之量經八十増減名一大劫)區區我所寄蹙縮𧖟
在繭適從海上回蓬萊又清淺(縯神仙傳麻姑謂王方/平曰自接待以來見東)
(海三爲桑田爲到蓬萊水又/淺於往日豈復爲陵陸乎)
　　　再用數珠韻贈湜老
嗣宗雖不言(縯晉阮籍字嗣宗/口未甞臧否人物)叔寳猶理遣(厚晉衞玠/字叔寳甞)
(云非意相干/可以理遣)東坡但熟睡一夕一展轉南遷昔虞翻
(縯虞翻呉人以忤/孫權放之交州)却掃今馮衍(次公後漢馮衍旣放廢乃閉関/不岀而江淹恨賦云敬通閉門)
(却掃/也)古佛旣手提(縯傳燈録手提諸佛真指夲來/靣目諸方尊宿無能出其右)諸方皆席
卷當年清隱老鶴痩龜不喘(子仁樂天贈王山人詩夜後/不聞龜喘息秋來惟長鶴精)
(神)和我彈丸詩(次公謝眺云好詩圎/美清熟如彈丸也)百發亦百反耆年
日彫䘮但有犢角繭(縯禮記天地/之牛角繭栗)時來窺方丈共笑
虎毛淺(厚爾雅釋獸篇虎竊毛謂之虦貓注云竊淺也䟽云淺/毛者别名虦貓又管子幼䆠篇注云保獸謂淺毛之獸)
(虎豹之/属也)
　　　明日南禪和詩不到故重賦數珠篇以督
　　　之二首
未來不可招巳過那容遣中間見在心(次公金剛經云/過去心不可得)
(見在心不可得未/來心不可得也)一一風輪轉(次公維摩經云是/身無作風力所轉)自從一生
二巧歷莫能衍(縯莊子一與言爲二二與一爲三自/此以往巧歴不能得而况其凡乎)不如
䄂手坐六用都懷卷(次公楞嚴經云塵旣不縁根/無所偶反流全一六用不行)風雷生
謦欬萬竅自號喘(厚莊子大塊噫氣其名爲風/是唯無作作則萬竅怒號)詩人思無
邪(縯論語詩三百一言/以蔽之曰思無邪)孟子内自反(援孟子有人於此其待我/以横逆則君子必自反也)
大珠分一月細綆合兩繭(次公孟郊云亦知同心樂雙/抽作袵此亦兩繭之義也)纍
然挂禪床妙用夫豈淺
朝來取飯化乃是維摩遣(縯維摩遣化菩薩往衆香國求/化丗尊所食之餘於娑婆丗界)
(往作/佛事)全鋒雖未露(次公羅山示衆云全鋒敵勝罕遇知音同/死同生萬中無一○子仁傳燈録僧問大)
(茅和尚如何是大茅境界師云不露/鋒僧云何爲不露鋒師云無當者)半藏巳曽轉(次公有一/媪詣趙州)
(求轉藏經趙州起繞禪床媪曰/何故只轉半藏於是復繞一匝)說有陋裴頠(縯裴頠深患王衍/之徒聲譽太盛位)
(髙勢重不以物務自嬰遂相倣傚/風教陵遲乃著崇有論以譏之)談無笑王衍(厚王衍傳魏/正始中何晏)
(王弼等祖述老莊立論以爲天地萬物皆以無爲爲夲無也者開/物成務無往而不存者也衍甚重之唯裴頠以爲非著論以譏之)
(而衍處/之自若)看經聊尓耳(縯晉阮瞻曰未能/免俗聊復尓耳)遮眼𥘉不卷(次公傳/燈録藥)
(山看經曰/且圖遮眼)三咤故自醒(次公尚書顧命三宿三祭三/咤註云至齒而不飲曰咤)一吷何
由喘(次公莊子道堯舜於戴晉人之前猶劒首/之一吷也吷吹也言一吹之間未至於喘)請歸視故
櫝静夜珠當反(援後漢孟嘗爲合/浦太守去珠復還)安居三十年古衲磨
山繭持珠尚嘿坐豈是功用淺
　　　永和清都觀道士童顔鬒髪問其年生於
　　　丙子蓋與予同求此詩
鏡湖勑賜老江東(縯唐賀知章謝事歸/越州勑賜鏡湖一曲)未似西歸玉局
翁覊枕未容春夢斷清都宛在黙存中(次公列子周/穆王遊化人)
(之居而左右/曰王黙存爾)毎逢佳境攜兒去試問行年與我同自
笑餘生消厎物半篙清漲百灘空(自註予與劉器之同/發䖍州江水忽清漲)
(丈餘貢石三百里無一見者至永和/器之解舟先去予獨遊清都作此詩)
　　　贈詩僧道通
雄豪而妙苦而腴(子仁劉禹錫荅栁子厚書云新文吟而繹/之顧其詞甚約而味奫然以長端而曼苦)
(而/腴)秪有琴聦與蜜殊(自註錢塘僧思聦緫角善琴後捨琴而/學詩復弃詩而學道其詩似皎然而加)
(雄放安州僧仲殊詩敏捷立成/而工妙絶人殊辟榖常啖蜜)語帶煙霞從古少(自註李太/白云他人)
(之文如山無煙/霞春無草木)氣含蔬筍到公無(自註謂無/酸饀氣也)香林乍喜
聞薝蔔(縯維摩經云如人入簷/蔔林嗅簷蔔不聞餘香)古井惟慙斷轆轤(厚盧仝/題長壽)
(寺曦上人壁云三入寺曦不來轆/轤無䋲井百尺渴心歸去生塵埃)爲報韓公莫輕許從今
島可是詩奴(次公島賈島也𥘉爲浮圗名無本可乃可明也/韓贈無本詩而稱之故言莫輕許詩奴則杜牧)
(作李賀詩集序所/謂奴僕命騷之意)増刋(豪妙苦腴次公雄豪則患乎不竒妙清苦則患/乎不鮮腴此作詩之病也今而不然則爲工矣)
　　　次舊韻贈清凉長老
過淮入洛地多塵舉扇西風欲汚人(縯導惡庾亮專權/舉扇障西風曰元)
(規塵/汚人)但怪雲山不改色(次公以言清凉長老也杜詩河漢不/改色而意則以在多塵之中見之故)
(可怪/也)豈知江月解分身(次公此先生自言其過淮入洛也佛/書云月落千江又傳燈録僧問龍光)
(和尚賔頭盧一身何爲赴四天供/師曰千江同一月萬户盡逢春)安心有道年顔少遇物
無情句法新送我長蘆舟一葉笑看雪浪滿衣巾
　　　荅徑山長老(堯祖按徑山長老無畏大士維琳湖/之武康人也其常州問東坡問疾詩)
(云扁舟駕蘭陵自愞舊風物君/家有天人雄雄維摩/詰我口咨文殊千里來問疾若以黙相酬露柱皆笑岀)
與君皆丙子各巳三萬日一日一千偈(次公晋書鳩/摩羅什從師)
(授經日誦千偈〇堯卿按年譜先生生於景祐三年丙子卒於常/州乃建中靖國元年辛巳實二萬三千四百六十日今云三萬日)
(舉成/數爾)電往那容詰大患縁有身無身則無疾(縯老子/吾有大)
(患爲吾有身若吾/無身吾有何患)平生笑羅什神呪真浪出(次公羅什/未終少日)
(覺四大不愈乃日出三畨神呪令外國弟子誦之以自救未及致/力轉斍危殆於是力疾與衆僧告别此詩盖先生方疾時琳老以)
(偈與之而和琳老者也/故用羅什將終時事)
　　　贈曇秀
白雲出山𥘉無心棲鳥何必戀舊林(子仁淵明云雲無/心以出岫鳥倦飛)
(而知/還)道人偶愛山水故縱歩不知湖嶺深空巖巳
禮百千相曹溪更欲瞻遺像要知水味孰冷暖(縯/佛)
(書如人飲水/冷暖自知)始信夢時非幻妄䄂中忽出貝葉書中
有璧月綴星珠(縯佛經出自西天以貝葉書之流入中國/○任漢志云五星如連珠日月若合璧)人
間勝絶畧巳遍匡廬南嶺并西湖西湖北望三千
里大堤冉冉横秋水誦師佳句說南屏瘴雲應逐
秋風靡胡爲只作十日歡杖策復㝷歸路難荻芽
筍蕨不及遇悵望荔子何時丹
　　　過楊州壽寜文覺顯公房
䦨斑碎玉養菖蒲一勺清泉滿石盂净几明䆫書
小楷便同爾雅註蟲魚(縯退之詩尓雅注/蟲魚定非磊落人)
　　　送佛面柱杖與羅浮長老
十方三界丗尊面都在東坡掌握中送與羅浮德
長老攜歸萬竅緫號風(任事見/莊子)
　　　贈䖍州慈雲寺鑒老
居士無塵堪洗沐道人有句借宣揚䆫間但見蠅
鑚𥿄門外唯聞佛放光徧界難藏真薄相一絲不
掛且逢埸却滇重說圓通偈千眼薫籠是法王
　　　碣石庵戯贈湛庵主(自註湛相/國寺僧也)
保康橋上夜觀燈碣石巖前夏飲冰莫把山林笑
朝市老夫手裏有烏藤
寺觀
　　詩五十九首
　　　留題延生觀後山上小堂(次公先生前詩本註/云西至延生觀觀後)
(上小山有唐玉真公主修道之遺迹則此云小堂者/玉真之堂也按唐景雲元年􁧬宗第八女西城公主)
(第九女昌隆公主並出家爲女冠二年西城改封金/仙昌隆改封玉真雖長安輔興坊西南有玉真女冠)
(觀而今云有修道之迹冝乎後人爲之立堂矣〇堯/卿宋朝端拱元年十月十八日奉/勑賜此名額)
溪山愈好意無厭上到巉巉第幾尖(次公韓退之望/秋詩云倚天更)
(覺青/巉巉)深谷野禽毛羽怪上方仙子鬢眉纎(次公上方/以言山之)
(髙處仙子指言玉真公主/也○揚杜詩上方重閣晚)不慙弄玉騎丹鳯(縯蕭史善次/簫秦穆公以)
(女弄玉妻焉遂教弄玉吹簫作鳯鳴鳯凰來止其屋/公爲作鳯臺一旦弄玉乗鳯蕭史乗龍昇天而去)應逐常娥
駕老蟾(援常娥羿妻也羿得不死之藥於西王母竊之奔月遂/託身月中仙月有蟾蜍之象焉〇次公韓退之作毛頴)
(傳戯言兎竊常娥騎蟾蜍而此云常娥/駕老蟾盖挨傍造語以對騎鳯實事也)澗草巖花自無主(堯/卿)
(唐崇微公主詩云行路至今/空歎息巖花澗草自春秋)晚來胡蝶入踈簾
　　　樓觀(自註秦始皇始立老子廟/於觀南晋惠始修此觀)
門前古碣卧斜陽閱丗如流事可傷(子仁劉禹錫宿誠/禪師山房云閱丗)
(甚東/流)長有幽人悲晉惠強修遺廟學秦皇丹砂乆窖
井水赤(縯抱朴子曰臨汜縣有廖氏丗老壽後移子孫輒殘折/他人居其故宅復累丗壽疑其井水赤乃掘井左右得)
(古人埋丹砂數十斛丹/汁入井是以飲水而壽)白术誰燒厨竈香(次公本草术條/下生陶隱居引)
(仙經云亦能除惡氣弭灾沴然則/觀中燒术豈爲辟惡氣之意乎)聞道神仙亦相過只疑
田叟是庚桑(厚莊子云老聃之没有庚桑楚者/偏得老聃之道北居畏壘之山)
　　自清平鎮遊樓觀五郡大秦延生仙遊往返
　　四日得十一詩寄舎弟子由同作(餘見/别卷)
　　　樓觀(次公樓觀者崇勝觀也乃/尹喜舊宅俗謂之樓觀)
鳥噪猿呼晝閉門寂寥誰識古皇尊青牛乆巳辭
轅軛(縯別說老氏乗/青牛薄板車)白鶴時來訪子孫(援續捜神記曰遼/東華表柱上有鶴)
(集其上言曰有鳥有鳥丁令威去家千嵗今/來歸城郭如故人民非何不學仙塚纍纍)山近朔風吹積
雪(堯卿古樂府云/朔風吹積雪)天寒落日淡孤村道人應怪遊人衆
汲盡堦前井水渾(縯杜詩淘米少汲/水汲多井水渾)
　　　五郡
古觀正依林麓斷居民來就水泉甘亂溪赴渭爭
趨北飛鳥迎山不復南羽客衣冠朝上象野人香
火祝春𧖟汝師豈解言符命山鬼何知託老聃(自/註)
(觀有明皇碑言夢老子告享國長乆之意○萬大年楚/辭有山鬼之章又史記始皇曰山鬼不過知一年事)
　　　授經臺(自註乃南山一峯/尓非復有築處)
劒舞有神通草聖(援張旭善草書自言始見公主與檐夫争/道而得筆法觀公孫大娘舞劒器而通神)
(○次公張芝草書精切韋仲將以/爲草聖杜詩云張旭三杯草聖傳)海山無事化琴工(援樂府/解題言)
(水仙操曰伯牙學琴於成連先生乃與俱遊蓬萊山留伯牙曰子/居習之吾將迎師刺舡而去旬日不返伯牙迎望但見海水入洞)
(山林冥杳鳥獸悲號嘆曰吾師將移我情乃援琴而歌曲終成連/刺船迎之與還遂爲天下妙○堯卿南史宗少文南陽人善琴書)
(圗書精於名理毎逰山水往輒忘歸乃於江陵立宅閑居無事因/結宇衡山欲懷尚平之志有疾還江陵嘆曰老疾俱至名山恐難)
(徧唯澄懷觀道卧以遊之凢所遊履皆圗/之於室謂之曰撫琴動操欲令衆山皆嚮)此臺一覽秦川小
(子仁老杜望岳詩㑹當/臨絶頂一覽衆山小)不待傳經意巳空(次公按列仙傳云/尹喜旣見老子授)
(之五千言喜退而書之名曰道徳經此授經之實證也而先生詩/意以登此臺之髙曠自可以如觀劒而通草聖之神在海山而得)
(彈琴之妙豈有文字相傳/哉故曰不待傳經意巳空)
　　　大秦寺
晃蕩平川盡坡陁翠麓横忽逢孤塔逈獨向亂山
明信足幽㝷逺(子仁退之詩幽㝷事隨去孰能量近逺/又李太白詩幽㝷無前期乗㒷不覺逺)臨
風却立驚原田浩如海衮衮盡東傾(次公杜詩不盡/長江衮衮來)
　　　遊金山寺(髙按圗經金山龍游寺在屹立江中爲諸/禪刹之冠舊名澤心梁武帝天監四年親)
(臨澤心寺設水陸㑹宋朝天/禧𥘉/真宗夢游此賜今額)
我家江水𥘉發源䆠遊直送江入海(次公江水發源於/岷山孔子曰江岀)
(於仗山其始岀/源可以濫觴)聞道潮頭一丈髙天寒尚有沙㾗在
中冷南畔石盤陁(縯楊子江有中冷水爲天下/點茶第一見張又新水記)古來出没
隨濤波試登絶頂望郷國江南江北青山多覊愁
畏晚㝷歸楫山僧苦留看落日微風萬頃靴紋細
斷霞半空魚尾赤(體仁汝墳詩魴魚赬尾註/赬赤色也魚勞則尾赤)是時江月
𥘉生魄二更月落天深黒江心似有炬火明飛焰
照山栖鳥驚(革先生集物類相感志山林藪澤晦冥之夜則/野火生焉散布如人秉燭其色青異乎人火)
悵然歸卧心莫識非鬼非人竟何物江山如此不
歸山江神見怪驚我頑我謝江神豈得巳有田不
歸如江水(自詰是夜所見如此〇援晉文公謂/咎犯曰不與舅氏同心者有如白水)
　　　甘露寺
　　欲遊甘露寺有二客相過遂與偕行寺有石
　　如羊相傳謂之很石云諸葛孔明坐其上與
　　孫仲謀論曹公也大鑊二案銘梁武帝所鑄
　　畫師子一菩薩二陸探微筆衞公所留祠堂
　　在寺手植栢合抱矣近寺僧發古殿基得舎
　　利七粒并石記乃衞公爲穆宗皇帝追福所
　　葬者也(致約按圗經甘露寺在北固山唐北固山唐寳/曆中李德𥙿建以資穆宗之冥福時甘露降此)
(山因以/名之)
江山豈不好獨遊情易䦨但有相攜人何必素所
歡我欲訪甘露當途無閑官二子舊不識欣然肯
聮鞍古郡山爲城層梯轉朱欄樓臺斷崖上地窄
天水寛一覽吞數州山長江漫漫却望大明寺(子/敬)
(大明寺/在楊州)惟見煙中竿很石卧庭下穹隆如伏羱(次公謂/之很石)
(以其似伏羱也羱羊也/史云貪如很很如羊)𬗟懷卧龍公挾策事琱鑚(縯徐庶/謂先生)
(曰諸葛孔明卧龍也○援啇鞅/挾三䇿以鑚孝公見後漢史)一談収猘子(縯曹公聞孫䇿平/江東曰猘兒難與)
(爭鋒猘/狂犬也)再說走老瞞(縯曹公小字阿瞞孔明說孫權/與先生并力敗曹操於赤壁)名髙有
餘想事往無留觀蕭公古鐡鑊(少度梁武/姓蕭諱衍)相對空團
團坡陁受百斛積雨生微瀾泗水逸周鼎(援周鼎逸/於泗水始)
(皇求之/弗得)渭城辭漢盤(援魏明帝迁承露盤金狄泣下李賀作/金銅仙人詞漢歌云攜盤獨岀月荒凉)
(渭城巳逺/波聲小)山川失故態怪此能獨完僧繇六化人(縯/晉)
(左軍張僧繇○仲逹畫史云甘露寺張/僧繇四菩薩長四尺一版長八尺許)霓衣挂冰紈隱見
十二疊觀者疑夸謾破版陸生畫(縯陸探微南齊吳郡/人也○鹿畫史云探)
(微神面黄口/神彩驚人)青猊戲盤􁚂上有二天人揮手如翔鸞
筆墨雖欲盡典刑垂不刋赫赫賛皇公(縯賛皇公李/徳𥙿其先賛)
(皇/人)英姿凛以寒古栢親手種挺然誰敢干枝撑雲
峯裂根入石窟蟠薙草得斷碑斬崖出金棺瘞藏
豈不牢見伏理可歎四雄皆龍虎(次公四雄謂諸葛孔/明孫仲謀蕭梁武帝)
(賛皇/公也)遺迹儼未刓方其盛壯時爭奪肯少安廢興
屬造物遷逝誰控摶(子仁賈誼賦忽然/爲人兮何足控摶)况彼妄庸子
(子仁前漢灌嬰熟視魏勃笑/曰人言魏勃勇妄庸人爾)而欲事所難古今共一軌後
丗徒辛酸聊興廣武歎(援阮籍登廣武觀楚漢戰處歎曰/時無英雄使豎子成名廣武今孟)
(州汜水縣○次公先生詩話甞辨廣武歎事曰昔先友史彦輔謂/余阮籍登廣武歎曰時無英雄使豎子成名豈謂沛公豎子乎余)
(曰非也傷時無劉項也豎子指魏晉間人爾其後余遊甘露寺賦/詩云云則猶此意也今日讀李太白登廣武戰場詩云沈湎呼豎)
(子狂言非至公乃知白亦誤認嗣宗語/矣嗣宗雖放蕩何至以沛公爲豎子乎)不待雍門彈(厚雍門/周謂孟)
(甞君曰君百嵗之後髙臺旣巳壞曲池旣巳塹豈不悲/乎孟甞君淚岀承睫而未下雍門爲之鼔琴遂感泣)
　　　遊靈隱寺李𣏌寺丞見和遊孤山復用前
　　　韻(次公按樂史寰宇記靈隱山以許由葛洪所隱入去/忘歸本名稽宿山〇堯祖晏殊輿地志云在杭州西)
(圖經云周囬三十里一名西湖其源/出於武林泉景物華麗爲天下之勝)
君不見錢塘湖錢王壯觀今巳無(縯錢王自鏐至俶三/丗五王乗唐未起自)
(民伍有浙東之地歴五代朝貢不絶宋太祖/龍興乃以其地歸有司而挈其族属朝京師)屋堆黄金斗量
珠運盡不勞折簡呼(厚晋/宣帝紀王凌面縳水次遥謂司/馬宣王曰卿直以折簡召我我何敢不)
(至而乃引軍來乎宣王曰以卿非折簡可呼/故也○援唐髙祖曰李密非折簡所能致)四方䆠逰散其
孥宫闕留與閑人娯盛衰安樂兩湏臾何用多憂
心鬱紆溪山處處皆可廬最愛靈隱飛來孤(縯靈隱/山者梵)
(僧云此山自天笁鷲山飛來〇元序圗經云峯在武林山〇徳溥/晏殊輿地志云晉威和元年西天僧慧理歎曰此是中天竺國靈)
(鷲山之小嶺不知何年飛來佛在丗日多爲仙靈所/隱今此亦復爾耶因挂錫造靈隱寺號爲飛來峯)喬松百丈
蒼髯鬚擾擾下笑栁與蒲(厚晋顧悅之與簡文同年而髪/早白帝問其故曰松栢之姿經)
(霜猶茂蒲栁之/質望秋先零)髙堂㑹食羅千夫撞鐘擊鼔喧朝晡
凝香方丈眠氍毹(厚韋應物詩宴寢凝清/香〇次公氍毹織毛也)絶勝絮𬒳縫
海圖(援杜詩海圗折波濤舊繡衫曲/折天呉及紫鳯顛倒在短褐)清風時來驚睡餘
遂超羲皇傲几蘧(次公陶潜清風䬃至自謂羲皇上人/○縯荘子言伏羲几蘧之所行終)歸
時棲鴉正畢逋(縯漢桓帝時童謡曰城上/烏尾畢逋公爲吏子爲徒)孤煙落日不
可摹
　　　雨中逰天笁靈感觀音院(人表圗經云上天笁/靈感觀音院石晋天)
(福四年僧道翊一夕見山間光明往視之得竒木士/不能名乃命匠者孔仁謙刻觀音像治平中郡守蔡)
(㐮表其異事上之/賜靈感觀音院額)
𧖟欲老麥半黃前山後山雨浪浪(子仁韓退之别知賦/雨浪浪其不止雲浩)
(浩其/常浮)農夫輟耒女廢筐白衣仙人在髙堂
　　　宿臨安净土寺(天祐臨安縣圗經云净士禅寺在/縣南二里周顯徳中呉越王錢氏)
(建號光孝明因寺大中/祥符元年改賜今額)
雞鳴發餘杭到寺巳亭午(次公梁元帝纂要/云日在午曰亭午)參禪固未
暇飽食良先務平生睡不足急掃清風宇(次公杜牧/之詩平生)
(睡足處雲夢澤南州/又文選玉宇來清風)閉門羣動息(次公司空圗詩/夜乆羣動息)香篆起
煙縷覺來烹石泉紫筍發輕乳(次公紫筍茶之佳品茶/譜曰蒙頂有研膏茶作)
(片進之亦作紫筍/見呉淑事類賦)晩凉沐浴罷衰髮稀可數浩歌出門
去(次公楚辭少司命云臨風怳兮浩歌又杜甫云浩/歌正激烈○子仁李白詩云仰天大笑岀門去)暮色入
村塢微月半隱山(次公杜詩團/團月隱墻)圓荷爭㵼露相攜石
橋上夜與故人語明朝入山房(善權臨安縣圗經云真/寂院在縣南二里天成)
(元年呉越王錢氏建舊號山房院/治平二年改賜今額在石鏡山東)石鏡烱當路昔照熊虎
姿(縯呉越王錢鏐臨安人布衣時嘗照石鏡鏡起而聳戦○彦忠/唐地理志臨安有石鏡山髙二十六丈○魯直太平寰宇記云)
(山之東峯有石鏡徑二尺七寸其光如/鏡五代史記云昭宗詔改爲衣錦山)今爲猿鳥顧興廢何
足弔萬丗一仰俯
　　　自净土寺歩至功臣寺(明仲臨安圗經云功臣/山在縣南二里本名大)
(官山呉越王錢氏建爲功/臣院祥符元年改賜今額)
落日岸葛巾晚風吹羽扇(次公孔明葛巾羽扇指麾三軍/謝奕爲桓温司馬著岸幘巾温)
(呼方外司馬云又/杜詩白幘岸江臯)松間野歩穩竹外飛橋轉神功鑿横
嶺巖石得巨片直渡千人溝下有微流泫(玉父臨安/縣圗經載)
(寺有溝名曰千人相傳錢氏役千人一日/而成者溝上橋以紫石爲之徑闊各丈餘)岡巒蔚回合金碧
爛明絢緬懷異姓王負擔此郷縣(援郭璞天目山詩五/百年生異姓王錢鏐)
(自謂巳應此運○縯呉越王少貧困負擔及其貴也以錦囊盛此/擔焉〇次公按歐陽永叔五代史呉越丗家云錢鏐字具美杭州)
(臨安人也無頼不喜生事以/販塩爲道此所謂負檐者也)長逢跨下辱(厚韓信傳淮隂少年/侮信曰能死刺我不)
(能岀跨下信熟視俛/出跨下一市大笑)屢乞桑間飯(縯左傳趙宣子/舎于翳桑/見靈輒餓問其病曰不食三)
(日/矣)誰知山石頑識此希丗彦(謂石/鏡也)凛然隂氣逼屹起
猶聳戰他年萬騎歸父老恣歡宴錦繡𬒳原野珠
金散貧賤(縯鏐爲鎮東軍節度使封呉越王昭宗詔升所居爲/衣錦城石鏡山曰衣錦山太官山曰功臣山鏐宴故)
(老山林皆覆以錦作還郷歌曰玉節還郷兮衣錦衣父/老逺來相追隨斗牛無孛人无欺呉越一王駟馬歸)竇融旣
入朝(厚竇融爲河西大將軍以五郡歸漢及隴蜀平融爲五郡/太守奏事京師〇次公竇融入朝以比錢俶歸本朝也融)
(爲凉州牧後乞骸骨詔令歸/第留京師此所謂旣入朝也)呉芮空記面(援西漢諸王惟呉芮/傳丗最乆魏黄𥘉末)
(盗發呉芮冡容貌如生後預發者見呉綱曰君貌類長沙王但微/短尔〇次公按鏐之孫俶嗣爲王太宗太平興國三年詔俶來朝)
(俶舉族歸于京師國/除此所謂空記面也)榮華坐銷歇閱丗如郵傳(援前漢盖/寛饒曰冨)
(貴無常忽則易人此/如傳舎所閱人多矣)惟有長明燈依然照深殿(縯江寧縣/寺有晋長)
(明燈歲乆火色変青而不熱隋文/平陳已訝其古矣而今猶不滅)
　　　秀州報夲禪院郷僧文長老方丈
萬里家山一夢中呉音漸巳變兒童毎逢蜀叟談
終日便覺峨眉翠掃空(徳操洞天記峩眉山/在嘉州係第七洞天)師巳忘言
真有道我除捜句百無功明年採藥天台去(㓜盤洞/天記天)
(台赤城山髙一萬八千丈周/囬五百里在台州天台縣)更欲題詩滿浙東(次公此篇聞/郷談而思故)
(國雖人之情亦先生之厚徳也/末句使杜甫更欲題詩滿青竹)
　　　獨遊冨陽普照寺(夢良按圗經净明院在縣北五/里昔唐朝舊寺號普照後廢石)
(晋天福七年重建治/平二年改賜今額)
冨春真古邑(厚冨陽古冨春也晋/避宣穆皇后諱改焉)此寺亦唐餘鶴老依
喬木龍歸護賜書連筒春水逺(厚杜詩連/筒灌小園)出谷曉鐘
踈欲繼江潮韻(次公宋之問遊江南靈隠寺夜月澄明獨行/廊下因吟曰鷲嶺欝岧嶤龍宫隠寂寥搜思)
(乆之不就有老僧坐大禅牀曰何吟之苦盍不道樓觀滄海日門/對浙江潮桂子月中落天香雲外飄捫蘿登塔逺刳木取泉遥霜)
(薄花更發冰輕葉互凋待入天台路看余渡石橋宋/歎警䇿逮明訪之不復見寺僧知者曰此駱賔王也)何人爲起
予(子仁論語起/予者啇也)
　　　自普照遊二庵(饒按冨陽縣圗經延壽院在/縣北四里院前有東西二庵)
長松吟風晚雨細東庵半掩西庵閉山行盡日不
逢人裛裛野梅香入𬒮居僧笑我戀清景自厭山
深出無計我雖愛山亦自笑獨往神傷後難繼(厚/荀)
(粲妻亡不哭而神傷/杜詩神傷山徑深)不如西湖飲美酒紅杏碧桃香覆
䯻作詩寄謝採薇翁(縯伯夷叔齊義不食周栗隱于首陽/山採薇而食之採薇翁指夷齊也)
本不避人那避丗(次公桀溺謂仲由曰與其從避/人之士也豈若從避丗之士哉)
　　　佛日山榮長老方丈五絶(韓杭州圗經云净惠/禅院在永和郷天福)
(七年呉越王錢氏建舊額/佛日院祥符元年改今額)
陶令思歸乆未成(任陶潜爲彭澤令郡遣督郵至吏白應束/帶見之潜歎曰吾不能爲五斗米折腰事)
(鄉里小人即/日解印歸去)逺公不出但聞名(次公彦材逺公廬山惠逺大/師也出不過虎溪因送陶淵)
(明而過/此溪)山中只有蒼髯叟(師蒼髯叟/謂松也)數里蕭蕭管送迎
(次公孫莘老謂老杜詩無兩字無來處次公謂無一字無來處東坡詩亦然先/生賦將軍樹云與人何事管興亡本管送迎乃劉禹錫惟有垂楊管别離之意)
千株玉槊攙雲立(師玉槊/謂竹也)一穗珠旒落鏡寒何處霜
眉碧眼客結爲三友冷相看(次公玉槊以言松或檜也珠/旒謂瀑布也落鏡寒則旣落)
(於地如鏡之清也霜眉碧眼意亦/言榮老矣○師珠旒謂泉溜也)
東麓雲根露角牙細泉幽咽走金沙不堪土肉埋
山骨未放蒼龍浴渥洼(申之退之詩蒼龍露角牙○次公/唐人多使雲根字爲石白樂天天)
(竺石詩下擔拂雲/根又石鼎/聮句云巧匠斵山骨今不堪土肉埋/山骨所以成雲根之句未放蒼龍浴渥洼所以成細泉之句盖渥洼水)
(名前漢元狩三年馬生渥洼水中作歌云今/安匹龍爲友然則言/乎泉之細流未遽成池可以浴馬者乎杜牧云江風摇浪動雲根)
食罷茶甌未要深清風一榻抵千金(希聲杜詩家/書抵萬金)腹
摇鼻息庭花落還盡平生未足心(次公孫樵乞巧對偃/然就寢腹揺鼻息夢)
(到郷國槐花撲庭平生未足心反/杜牧詩平生睡足處雲夢澤南州)
日射囬廊午枕明水沉銷盡碧煙横山人睡覺無
人見只有飛蚊遶鬢鳴(次公唐文粹載何諷夢渴賦/有云䆫日斜照飛蚊遶鬢)
　　　宿海㑹寺(持晦按臨安縣圗經云海㑹寺在縣西去/縣二里梁大同中建號竹林寺祥符中改)
(賜今/額)
籃輿三日山中行(厚晉陶潜傳王弘邀潜還州問其所乗/荅云素有脚疾向乗籃輿亦足自反)山
中信美少曠平(厚王仲宣登樓賦雖信美而非吾土兮曽何/足以少留杜詩信美無与適側身望川梁)
下投黄泉上青冥(次公左傳不及黄泉無相見也孟子蚓上/食槁壤下飲黄泉楚辭據青冥而攄虹杜)
(詩青冥却垂翅又/曰青冥寒江渡)線路毎與猿狖爭(次公狖音弋授切註/狖䑕属善旋退之宴)
(喜亭記有猿狖所家魚龍所宫○師長楊賦盛/猿狖之収多麋鹿之獲狖似猕猴仰鼻而長)重樓束縛遭
澗坑兩股酸哀饑腸鳴北渡飛橋踏彭鏗繚垣百
歩如古城(師班固西都賦西郊則有大/囿禁苑繚以周墻四百餘里)大鐘一撞千指迎
髙堂延客夜不扄杉槽􁇀斛江湖傾(師杉槽􁇀斛/謂浴室也)本
來無垢洗更輕(堯卿襄州鷲嶺善本禅師因入浴室有僧問/和尚是離垢底人爲什麽却浴師曰定水湛)
(然滿浴此/無垢人)倒牀鼻息四鄰驚(次公石鼎聮句序云道/士倚墻睡鼻息如雷鳴)紞如
五鼔天未明(厚晉鄧攸傳呉人歌曰紞/如打五鼔雞鳴天欲曙)木魚呼粥亮且
清(次公廣記載幽冥録鬼詩云/夜闌寂巳清長笛亮且鳴)不聞人聲聞履聲(次公此禅/家規矩也)
(漢哀帝曰我識/鄭尚書履声)
　　　夜至永樂文長老院文時卧病退院(李彭按/冨陽啚)
(經永樂寺在/縣東北六里)
夜聞巴叟卧荒村來打三更月下門(縯賈島詩鳥宿池/邊樹僧敲月下門)
(○次公盧仝詩軍/將打門驚周公)往事過年如昨日此身未死得重論
老非懷土情相得病不開堂道益尊惟有孤栖舊
時鶴舉頭見客似長言
　　　虎丘寺(縯先名海湧山呉越春秋闔閭葬國西發五/都之士十萬人作冢銅棺三重水銀爲池金)
(玉爲鳬鴈扁諸之劒三千方圓之口三千槃郢魚賜/之劒在焉葬後三日金精之氣上揚化爲虎踞其墳)
(故號虎丘/寺在蘇州)
入門無平田石路細穿嶺隂風生澗壑古木翳潭
井湛盧誰復見(縯呉越春秋湛盧神劒也越王允常使歐冶/子鑄五劒曰純鈎湛盧豪曹魚腸巨闕以湛)
(盧献呉吳公子光以弒/其君僚湛盧夜飛入楚)秋水光耿耿鐵花秀巖壁(饒今寺/中有鐵)
(花巖在劒/池之側)殺氣噤蛙黽幽幽生公堂(堯卿生公堂在金陵/今姑蘇詩而用生公)
(堂者或亦有生公遺迹或借/用石點頭及降虎故事也)左右立頑礦當年或未信異
類服精猛(厚十道四蕃志生公異僧笁道生也講經於此人无/信者乃聚石爲徒與談至理石皆點頭寺有生公禪)
(堂○次公劉禹錫有生公講堂詩云生公說法鬼神聽/身後空堂夜不扄髙座寂寥塵漠漠一方明月可中庭)胡爲百
嵗後僊鬼互馳騁窈然留清詩讀者爲悲哽(次公並/寺中事)
(也仙謂清逺道士與沈恭子同遊虎丘寺有詩歴論啇周及近代/二千年事顔真卿爲之刻石鬼謂幽獨君也有詩云青松多悲風)
(蕭蕭清且哀白日徒昭昭不照長夜䑓李道昌爲/刺史奏其事陸龜蒙皮日休杜陵唱和皆及之)東軒有佳
致(吕今寺中有佳致/軒在法堂之東)雲水麗千頃熈熈覽生物春意破
凄冷我來屬無事暖日相與永(厚杜甫渼陂西南臺詩/兼葭離披去天水相與)
(永)喜鵲翻𥘉旦愁鳶蹲落景(堯卿朝鵲報/喜暮鳶愁棲)坐見漁樵
還新月溪上影悟彼良自咍歸田行可請(次公張平子/有㱕田賦)
　　　同桞子玉遊鶴林招隠醉歸呈景純(次公鶴/林竹林)
(寺也宋髙祖潜龍時常遊寺有黄鶴飛/舞因名黄鶴山鶴林招隠潤州二寺也)
花時臘酒照人光歸路春風灑面凉劉氏宅邊霜
竹老戴公山下野桃香(次公劉氏宅戴公山盖潤州事劉/氏言劉𥙿家也𥙿楚元王之逺孫)
(本家彭城晉氏東遷移居晉陵丹徒之京口里○堯卿南史戴顒/丗居剡下又徙京口止黄鵠山宋文帝毎欲見之甞謂黄門侍郎)
(張敷曰吾東廵之/日當宴戴公山下)巖頭疋練兼天静(縯謝元暉詩澄江静如/練○次公杜詩逺水兼)
(天/静)泉厎真珠濺客忙(子仁杜詩奔/泉濺水珠)安得道人攜笛去
一聲吹裂翠崖岡(次公按國史𥙷載李舟好事甞得村舎/煙竹截以爲笛堅如鐵石以遺李謩謩)
(吹笛天下第一月夜泛江吹之俄有客立於岸呼舩共載旣至請/笛而吹其聲精壯山石可裂謩未甞見也○綽杜甫赴奉先縣詠)
(懷詩歳暮百草/零疾風髙岡裂)
　　　遊鶴林招隱二首
郊原雨𥘉霽春物有餘妍古寺滿脩竹深林聞杜
䳌睡餘栁花堕目眩山櫻然(子仁沈約詩/山櫻發欲然)西䆫有病
客危坐看香煙○行歌白雲嶺坐詠脩竹林風輕花
自落(師川杜詩風/定花猶落)日薄山半隂澗草誰復識聞香杳
難㝷時見城市人幽居惜未深
　　　書普慈長老壁(志誠)
普慈寺後千竿竹醉裏曽看碧玉椽倦客再遊行
老矣(厚司馬相如傳長卿故/倦遊然其人材足依也)髙僧一笑故依然(邦衡樂府/風人詩云)
(圍碁燒敗襖/着子故依然)乆參白足知禪味(縯釋曇如晉武時人天下稱/爲白足和尚○厚維摩詰雖)
(復飲食而以/禪說爲味)苦厭黄公聒晝眠(師黄公/黄鸝也)惟有兩株紅百
葉(堯卿江浙間有花謂之百葉紅○子仁退之/詩杏花兩株能百紅又云百葉双桃晚更紅)晚來猶得向
人妍
　　　書焦山綸長老壁
法師住焦山而實未甞住(縯金剛經若心/有住則爲非住)我來輙問法法
師了無語法師非無語不知所荅故(任維摩眎〇缶文殊師利問維摩/詰何等是菩薩不二法門/時維)
(摩詰黙然無言文殊師利歎曰善哉善哉/乃至無有文字語言是真入不二法門也)君看頭與足夲自
安冠屨(縯轅固與黄生爭論景帝前生曰冠/雖弊必加之首屨雖新必貫之於足)譬如長鬣人
(子仁左傳昭七年云長鬣者桓十/七年又曰長鬣者三人㐲舟側)不以長爲苦一旦或人
問毎睡安所措歸來𬒳上下一夜着無處展轉遂
逹晨意欲盡鑷去此言雖鄙淺故自有深趣持此
問法師法師一笑許(次公此篇先生用小說一叚/事裁以爲詩而意最髙妙)
　　　與毛令方尉遊西菩提寺二首(安國按於潜/縣圗經毛君)
(寳同尉方君武與東坡於熈寕七年八月二十七日/同遊西菩山明智院石刻存焉西菩提去縣十五里)
推擠不去巳三年(縯晉鄧侯爲呉郡守稱疾去聀呉/人歌曰鄧侯挽不留謝令推不去)魚鳥
依然笑我頑人未放歸江北路天教看盡浙西山
尚書清節衣冠後(援毛玠典選舉以儉率人魏太祖以素屏/風素慿几賜玠曰君有古人之風故賜君)
(以古人之服玠居顯位常布衣䟽食爲/尚書僕射〇祖可毛令乃毛尚書之後)處士風流水石間(任/方)
(干桐廬人㓜有清才爲徐鉉所器然姿態山野/終不登第當時號爲方處士後韋莊奏賜及第)一笑相逢那
易得數詩狂語不湏刪
路轉山腰未足移水清石瘦便能竒白雲自占東
西嶺(子暈按於潜圖經云寺前有東/西兩山或有雲晦遥望如嶺焉)明月誰分上下池黒
黍黄粱𥘉熟後朱柑緑橘半甜時人生此樂湏天
賦莫遣兒曹取次知(厚王羲之謂謝安曰但恐/兒輩覺損其歡樂之趣)
　　　留題石經院三首
葱倩門前路行穿翠宻中却來堂上看巖谷意無
窮
夭矯亭中檜枯枝鵲踏銷瘦皮纒鶴骨髙頂轉龍
腰
窈窕山頭井潜通伏澗清欲知深幾許聽放轆轤
聲
　　　遊浄居院(并叙)
　　寺在光山縣南四十里大蘇山之南小蘇山
　　之北寺僧居仁爲余言齊天保中僧思惠過
　　此見父老問其姓曰蘇氏又得二山名歎曰
　　吾師告我遇三蘇則住遂留結庵而父老竟
　　無有蓋山神也其後僧智顗見思於此山而
　　得法焉則丗所謂思大和尚智者大師是也
　　唐神龍中道岸禪師始建寺於其地廣明庚
　　子之亂寺廢於兵火至乾興中乃復而賜名
　　曰𣑽天云
十載遊名山自製山中衣(次公楚詞製/芰荷以爲衣)願言畢婚嫁
(縯何長男女嫁娶旣畢勑断家事勿復相関遂肆意遊名/山不知所終○次公退之詩如今便可爾何用畢婚嫁)攜手
老翠微(次公爾雅山未及上翠微注云/近上旁陂杜詩華亭入翠微)不悟俗縁在失身
蹈危機(縯晉書諸葛長民云貧賤/常思冨貴冨貴必履危機)刑名非宿學(子仁揚子/刑名非道)
(耶何自/然也)䧟穽損積威(厚司馬遷荅任安書猛虎在深山百獸震/恐及其在䧟穽之中摇尾而求食積威約)
(之漸/也)遂恐死生隔永與雲山違今日復何日(次公杜詩/今夕復何)
(夕)芒鞋自輕飛稽首兩足尊(次公兩足尊如來也福/足慧足謂之兩足尊)舉
頭雙涕揮靈山㑹未散八部猶光輝(援佛說法靈山/天龍八部來㑹)願
從二聖往一洗萬刼非徘徊竹溪月空翠摇煙霏
(子仁杜詩竹送清溪月/又王維詩空翠濕人衣)鐘聲自送客出谷猶依依回首
吾家山(子仁即序所謂大蘇止小蘇山也蓋孔融甞謂楊/脩曰楊梅是君家果脩曰不見孔雀是夫子家禽)嵗
晚將焉歸(増先生嘗作巢/菜詩遺巢元脩曰彼/刋美君家/菜今言吾家山皆此意也)
　　　少年時甞過一村院見壁上有詩云夜凉
　　　疑有雨院静似無僧不知何人作也宿黄
　　　州禪智寺寺僧皆不在夜半雨作偶記此
　　　詩故作一絶
佛燈漸暗飢䑕出山雨忽來脩竹鳴知是何人舊
詩句巳應知我此時情
　　　定惠院寓居月夜偶出
幽人無事不岀門偶逐東風轉良夜參差玉宇飛
木末(次公選詩玉宇來清風楊大年詩風/來玉宇烏先覺杜詩我僕猶木末)繚繞香煙來月
下江雲有態清自媚竹露無聲浩如㵼巳驚弱栁
萬絲垂尚有殘梅一枝亞清詩獨吟還自和白酒
巳盡誰能借(次公杜詩云清詩近道要又/李白云白酒𥘉熟山中歸)不詞青春忽忽
過但恐歡意年年謝自知醉耳愛松風㑹㨂霜林
結茅舎浮浮大甑長炊玉(次公詩烝/之浮浮)溜溜小槽如壓
蔗(次公李賀詩小/槽酒滴真珠紅)飲中真味老更濃醉裏狂言醒可怕
但當謝客對妻子倒冠落佩從嘲罵(縯杜牧望故園/賦倒冠落佩兮)
(與丗增次公今云玉宇飛木末意言佛屋/之髙/踈闊刋及於木末而飛字則詩所謂如翬斯飛也)
　　　次韻前篇
去年花落在徐州對月酣歌美清夜(自注去年徐州花/下對月與張居厚)
(王子中兄弟飲酒作蘋字韻詩〇厚/陶淵明詩佳人美清夜逹曙酣且歌)今年黄州見花發小
院閉門風露下萬事如花不可期餘年似酒那禁
㵼憶昔還郷泝巴峽落帆樊口(在廣州/南岸)髙桅亞(子仁韓/詩大帆)
(夜劃窮/髙桅)長江衮衮空自流(次公杜詩不盡/長江衮衮流)白髪紛紛寜
少借(子仁白樂天云公道丗間/唯白髪貴人頭上不曽饒)竟無五畒繼沮溺(次公孟/子五畒)
(之宅論語長沮/桀溺耦而耕)空有千篇凌鮑謝(次公鮑昭謝靈運也老杜/之言孟浩然曰賦詩何必)
(多往徃/凌鮑謝)至今歸計負雲山未免孤衾眠客舎少年辛
苦真食蓼(縯傳言食蓼之蟲又白樂天/云何異食蓼甘不知荼是苦)老景清閑如啖
蔗(援晋書顧愷之食蔗必自末/至夲或怪之云漸入佳境)飢寒未至且安居憂患巳
空猶夢怕穿花踏月飲村酒免使醉歸官長罵(厚/老)
(杜贈鄭䖍詩醉即騎/馬歸頗遭官長罵)
　　　安國寺浴(欽夫按先生寺記云寺立於僞唐保/大二年始名護國嘉祐八年賜今名)
老來百事懶身垢猶念浴衰髪不到耳(子仁杜詩白頭/亂髪不到耳)
尚煩月一沐山城足薪炭煙霧𪷟暘谷塵垢能幾
何翛然脫覊梏披衣坐小閤散髮臨脩竹心困萬
縁空身安一牀足(厚盧仝詩四肢/安穏一張牀)豈惟忘清浄兼以
洗榮辱黙歸無多談(子仁漢楊惲書云方今漢/德隆盛願勉旃無多談)此理觀
要熟
　　　逰武昌寒溪西山寺(次公宋朝樂史寰宇記於鄂/州武昌縣載樊山亦曰樊岡)
(下有寒溪中/有蟠龍石云)
連山蟠武昌(次公周礼大卜掌三易之法一曰連山/杜詩云連山西南断又云連山抱西南)翠木蔚
樊口(共父先生志林記樊山云自余所居臨臯亭下順流而西泊/於樊山爲樊口或曰燔山嵗旱燔之起雲雨或曰樊氏居之)
(不知/孰是)我來巳百日欲濟空搔首(次公詩曰愛而不見搔首踟/蹰搔首盖有所欲而不遂者)
(也鄂州武昌縣正與黄州桓對欲往/寒溪而不遂所以搔首人之情也)坐看鷗鳥没(次公杜詩/白鷗没浩)
(蕩)夢逐麏䴥走今朝横江來一葦寄衰朽(次公詩云/誰謂河廣)
(一葦/杭之)髙談破巨浪(次公南史宗慤云願/乗長風波萬里浪)飛屨輕重阜去
人曽幾何絶壁寒溪吼風泉兩部樂(縯南史孔珪字/徳璋不樂丗務)
(門庭之内草萊不翦中有蛙鳴或問曰欲爲陳/蕃乎珪笑曰我以此當兩部鼔吹何必效蕃)松竹三益友
(次公三益友字出論語/又選詩開徑望三益)徐行欣有得芝木在蓬莠(次公史/蓬蒿藜)
(莠)西上九曲亭(子仁按子由九曲亭記子瞻遷於齊安齊安/無名山而江之南武昌諸山中有浮圗精舎)
(西曰西山東曰寒溪將適西山行於松栢之間羊腸九曲而獲少/平有廢亭焉其遺址甚狹不足以席衆客子瞻與客入山相與營)
(之亭成而西/山之勝始具)衆山皆培塿(厚晉載記劉元海曰善當爲崇崗/峻阜安能爲培塿乎○次公左氏)
(傳云培塿/無松栢)却看江北路雲水渺何有離離見呉宫莾
莾真楚藪空傳孫郎石(次公袁術言孫䇿曰使術有子如/孫郎死復何恨其後七民皆呼䇿)
(爲孫郎今言孫郎石則孫權有/石在焉又孫楚欲枕流漱石)無復陶公栁(厚陶公陶侃也侃/性纎宻好問頗類)
(趙廣漢甞課諸營種栁都尉夏施盗官栁植之於已門侃後見駐/車問曰此是武昌西門前栁何因盗來此種施惶怖謝罪○無逸)
(晉陶潜號/五柳先生)邇來風流人惟有漫浪叟(縯元結作自釋一篇/言將家瀼濵乃自稱)
(浪士及有官人以爲浪者亦漫爲官乎呼爲漫郞旣客樊上漫遂/顯焉又其文云漫浪於人間結甞遊寒溪有窪樽抔飲之処○次)
(公按元次山集有/抔樽銘有窊樽銘)買田吾巳决乳水况冝酒(次公乳水即/次山抔樽銘)
(序所言即亭西乳也○堯祖乳水即先生所紀泉水白而甘者也/又杜沂遊武昌以菩薩泉見餉詩云君言西山頂自克流白泉)
所湏脩竹林深處安井臼(厚井臼字後漢馮衍妻悍忌兒/女自操井臼又武威太守傳育)
(食禄數十年妻/子不免操井曰)相將踏勝絶更裏三日糗(増窪樽在道州抔/入樽在武昌樊上)
　　　定惠院顒師爲余竹下開嘯軒
　　　雪後到乾明寺遂宿
門外山光馬亦驚堦前屐齒我先行風花誤入長
春苑(縯呉王有長春苑○次公宋復/古河南志晉之宫内有長春門)雲月長臨不夜城(次/公)
(解道康齊地記曰齊有不夜城蓋古者有日/夜中照於東境故萊子立此城以不夜爲名)未許牛羊傷至
㓗且看鴉鵲弄新晴更湏攜𬒳留僧榻待聽摧簷
㵼竹聲(子仁杜詩雨/㵼暮簷竹)
　　　圎通禪院先君舊遊也四月二十四日晚
　　　至宿焉明日忌日也乃手寫寳積獻蓋頌
　　　佛一偈以贈長老僊公僊拊掌笑曰昨夜
　　　夢寳蓋飛下着處輙岀火豈此祥乎乃作
　　　是詩院有蜀僧宣逮事訥長老識先君云
石耳峯頭路接天𣑽音堂下月臨泉此生𥘉飲廬
山水他日徒參雪竇禪(師雪竇禪師語録見傳燈録○子/仁雪竇師諱重顯字隱之遂州李)
(氏子岀家參隨州智門祚和尚不起一念之言後居四明之雪/竇賜號明覺皇祐五年七月七日不遺嘱亦不說偈北首而亡)䄂
裏寳書猶未出夢中飛蓋巳先傳何人更識嵇中
散野鶴昂藏未是仙(任晉嵇紹入洛或謂王戎曰昨於儔/人中始見嵇紹昂昂如野鶴之在雞)
(群戎曰君復未見其父/爾其父則中散叔夜也)
　　　石塔寺
　　丗傳王播飯後鍾詩蓋楊州石塔寺事也相
　　傳如此戲作此詩
饑眼眩西東詩腸忘蚤晏雖知燈是火不悟鍾非
飯(次公小說載唐王播少孤貧客木蘭院隨僧齋粥僧厭苦之飯/後擊鍾其後播鎮楊州訪舊処題詩曰上堂巳了各西東慙愧)
(闍梨飯後鍾說者謂往時寺僧不能礼賢至今其徒以飯後鍾爲/作今先生詩意言播特饑而迷路不知直往寺中貪吟詩而失時)
(不知趍時而往飯諺云早/知燈是火飯熟巳多時)山僧異漂母(縯前漢韓信微時往/城下釣有一漂母哀)
(之飯信竟漂數十日信謂漂母曰吾必重報母母怒/曰大丈夫不能自食吾哀王孫而進食豈望報乎)但可供一
莞(援莞笑也論語/夫子莞尔而笑)胡爲三十年記憶作此訕(无巳按摭/言云王播)
(少貧客楊州木蘭院隨僧齋僧厭之及至巳飯矣後二紀播岀鎮/是邦向所題巳碧紗籠之矣乃題云三十年來塵撲面如今始得)
(碧紗/籠)齋厨養若人無益秖遺患(厚前漢陳平諌髙祖曰今/楚兵罷食尽此天亡之時)
(不因而取之此養虎自遺患也○縯播相穆宗時􁁅倖競進播頼/其力至宰相專務將迎居位無所禆益復失河北衆望不厭云云)
乃知飯後鍾闍梨蓋具眼(厚傳燈録鄧州丹霞禪師有僧/於山下見師師問僧什麽處宿)
(云山下宿師曰什麽處飯曰山下喫飯/師曰將飯與闍梨喫厎人還具眼也)
　　　　月華寺(自註寺鄰岑水場施者皆/坑户也百年間盖三焚矣)
天公胡爲不自憐結土融石爲銅山(次公結融字借使/結而爲山融而爲)
(川/也)萬人採斵冨媪泣秖有金帛資豪姦脫身獻佛
意可料一瓦坐待千金還月華三火豈天意至今
茇舎依榛菅(厚周礼大司馬/仲夏教茇舎)僧言此地夲龍象(次公龍/象佛書)
(謂有力可以負荷者也維摩詰云譬如龍象蹴蹋非驢所堪又逹/摩録云此僧中之龍象刘禹錫双檜詩云龍象界中成宝蓋)
廢興反掌曽何艱髙巖夜吐金碧氣(曹杜詩潤聚金/碧氣清無砂土)
(痕)曉得異石青斕斑坑流窟發錢湧地莫施百鎰
朝千鐶(厚孟子餽兼金百鎰而不受註云古者以一鎰/爲一金二十兩爲鎰也又書吕刑云其罰千鐶)此山
出寳以自賊地脉巳斷天應慳(縯史記蒙恬臨死曰起/臨洮属之遼東城塹万)
(餘里此其中不/能所絶地脉哉)我願銅山化南畒爛熳黍麥蘇惸鰥
道人修道要厎物破鐺煑飯苑三間(厚傳燈録無業囯/師曰看他古徳道)
(人得意之後苑茨石室向折脚鐺/子裏煑/飯喫/過三十二十年又/杭州廣嚴院咸澤禅帥僧問如何是廣陵家風師曰一塢白雲三間茅屋)
　　　南華寺
云何見祖師要識本來面(厚傳燈録道明禅師聞五祖宻/付衣法与盧行者即躡迹追逐)
(至庾嶺曰我來求法願行者開示於我祖曰不思善不/思悪正恁麽時那个是明上座本來面目師當下大悟)亭亭塔
中人(縯祖師指六祖也塔/中人指六祖塔也)問我何所見可憐明上座萬
法了一電(縯佛書一切有爲法如/夢幻泡影如露亦如電)飲水旣自知(援傳燈録/明上座之)
(語曰如人飲/水冷煖自知)指月無復眩(厚楞嚴經云如人以手指月示人/彼人因指當應看月若復觀指以)
(月爲体此人豈亡/失月輪亦亡其指)我本修行人三丗積精錬中間一念
失受此百年譴摳衣禮真相(厚礼記摳衣趨/隅必慎唯諾)感動淚
雨霰借師錫端泉(厚傳燈録六祖𥘉住曹溪卓/錫泉湧清凉甘滑贍足大衆)洗我綺語
硯(次公綺語字岀佛書先生自言/其硯所出文章特華綺之言尔)
　　　峽山寺(自註傳竒所記孫恪袁氏事/即此寺至今有人見白猿者)
　　　廣州蒲澗寺(自註地産菖蒲十二節相傳安/期生之故居始皇訪之於此)
不用山僧導我前自㝷雲外出山泉(厚杜詩在山泉水/清岀山泉水濁)
千章古木臨無地(次公大材曰章前漢百官表有主章之官/又貨殖傳云山居千章之楸也王簡頭陁)
(寺碑云/飛閣/迤灑下臨無地)百尺飛濤㵼漏天(厚白楽天多雨春空過詩浸/滛天似漏沮洳地成瘡○次)
(公漏天又是地名在㴝/州以其多雨故曰漏天)昔日菖蒲方士宅後來薝蔔祖
師禪(縯維摩經云如人入薝蔔林中唯嗅薝蔔不嗅餘香○雲/卿香譜曰梔子香岀大食囯即佛書所謂薝蔔也○厚傳)
(燈録仰山謂香嵓禅師曰汝/只得如來禅未得祖師禅)而今只有花含笑笑道秦皇
欲學仙(自註山中多含笑花○厚歐陽㱕田録載丁晉公在海/南詩云草解忘憂憂厎事花名含笑笑何人○器先遯)
(齋閑覽云南方花木北地所無者大含笑小含/笑其花常若菡蓞之未敷者故有含笑之名)
　　　遊博羅香積寺(并引○駒父白鶴故居圗香積/寺在惠州南博羅縣西山下)
　　寺去縣七里三山犬牙夾道皆美田麥禾甚
　　茂寺下谿水可作碓磨若築塘百歩閘而落
　　之可轉兩輪舉四杵也以屬縣令林抃使督
　　成之(注拤字/天和)
二年流落鼃魚郷(厚國語范蠡謂王孫雒曰昔吾先君固周/室之不成子也故濵於東海之陂魚鼈之)
(與處而鼃/黾之與鄰)朝來喜見麥吐芒東風摇波舞浄緑(次公栁/子厚詩)
(麥芒際天摇青波〇項/退之詩緑净不可唾)𥘉日泫露酣嬌黄(次公謝靈運詩/云花上露猶泫)汪
汪春泥巳没膝剡剡秋榖𥘉分秧誰言萬里出無
友見此二美喜欲狂三山屏擁僧舎小一谿雷轉
松隂凉(駒父白鶴故居圗三山者大北山象頭山白/水山皆在水南一谿者即東江也在山之北)要令水
力供臼磨與相地脉増隄防霏霏落雪看収麫隱
隱疊鼔聞舂糠散流一啜雲子白(縯杜詩飯抄雲子白/○次公漢武帝外傳)
(曰太上之藥則有風/實雲子金精玉液)炊裂十字瓊肌香(厚晉何曽性豪侈每/燕見不食大官所設)
(帝輒命取其食蒸餅上/不拆作十字則不食也)豈惟牢九薦古味(自註束晢餅賦饅/頭薄持起搜牢九)
要使真一流天漿(次公此言造真一/酒法用麥與米也)詩成捧腹便絶倒
(次公捧腹笑也史記曰者傳司馬李主捧腹大笑/絶倒笑而倒也晉書衛玠談道平子絶倒是巳)書生說食
真膏肓(次公左傳成十年晉侯病在/膏之上肓之下蓋言病深也)増舟(晉宋人毎謂癖/深者爲膏盲)
　　　與正輔遊香積寺(注見上首)
越山少松竹常苦野火厄此峯獨蒼然感荷佛祖
力茯苓無人採千嵗化琥珀(厚唐本草注云古來相傳松/脂入地千年爲茯苓又千年)
(爲琥珀又千年爲瑿故/二物燒之皆有松氣)幽光發中夜見者惟木客(次公木/客廣南)
(山中有之蓋野/人與鬼之類也)我豈無長鑱(縯杜詩長鑱長鑱白木/柄我生託子以爲命)真贗苦
難識(次公退之詩前計頓/乖張居然見真贗)靈苗與毒草疑似在毫髪把
玩竟不食棄置長太息山僧類有道辛苦甞谷汲
(厚前漢地理志虢㑹之/地土陿而險山居谷汲)我慙作機舂(次公先生前有詩勸縣/令林抃作陂塘以置碓)
(磑故云慙作機舂也傳/曰杵臼之智不及機舂)鑿破混沌穴(縯莊子儵與忽相遇於/混沌之地謀報混沌之)
(德曰人皆有七竅此濁無有甞試/鑿之日鑿一竅七日而混沌死)幽㝷恐不繼書板記嵗
月
　　　次韻髙要劉湜峽山寺見寄(次公髙要縣端州/也古謂之髙要郡)
(有髙要/峽焉)
新聞妙無多舊學閑可束(次公束字猶束/之髙閣之束也)猶當隱季主
(縯司馬季主卜於長/安市見史記龜筴傳)未遽逃梅福(厚梅福字子真爲九江尉/後逃入海上人見其爲吳)
(市門/卒云)空腸吐餘思静似𧖟綴簇寸田結𥘉果(次公寸/田道家)
(所謂丹/田也)秀若銅生緑(厚本草生銅皆有/青盖銅之精華也)荆棘掃誠盡梨
棗憂不熟(縯真誥王夫人謂許長史曰交梨火棗是飛騰之藥/要使生於胸中今君胸中荆棘掃除未盡是以梨棗)
(不生/也)髙人寕鑄金(次公劉向得鴻寳書/言能鑄金而不成也)下士乃服玉(厚/抱)
(朴子云服玉當得于闐白/玉赤松子服水玉得仙也)君看嶺嶠隘我欲巾笥蓄曽
攀羅浮頂亦到朱明谷旋觀真歷塊(次公王褒云駿馬/之蹙猶歷塊也今)
(此言真歷塊則以言所經/歷之處回視之真一塊爾)歸卧甘破屋故人老猶仕丗
味薄如縠(子仁退之詩/吾老丗味薄)偶從越女笑(厚退之詩洪濤舂天/禹穴幽越女一笑三)
(年/留)不怕蠻江浴驚聞尺書到喜有新詩辱應憐五
管客(援莊子頥隱於齊肩髙於頂㑹撮指天上/有五管在上厚退之詩五管徧厤無賢侯)曽作八州
督(厚晉書陶侃字士行甞如厠見一人朱衣介幘歛板曰君後當/爲公位至八州都督○次公八州都督先生實事也甞守宻徙)
(徐又徙湖守登守杭又守/潁徙楊又守定凡八州也)骨銷讒口鑠(縯史記鄒陽書/曰衆口鑠金)膽
破獄吏酷(厚南史王融矯詔立竟陵王子良太學生魏凖鼔成/其事及融誅召凖入舎人省詰問遂懼而死舉體皆)
(青時以/凖膽破)隴雲不易寄(援陶弘景詩曰山中何所有隴上/多白雲只可自怡悅不堪持寄君)江
月乃可掬(厚唐于良史春山夜/月詩掬水月在手)遥知清逺寺不稱空
洞腹(縯晋王導甞指周顗腹曰此中何有/荅曰空洞無物然可容卿軰数百人)蹇驢歩武碎短
瑟絃柱促仰看泉落佩俯聽石響轂千峯㵼清駃
一往無囬躅狂雷失晤語過電不容目要知僧長
饑正坐山少肉(次公山少肉則住持者有肉山有骨山也傳/灯録司馬頭陁自湖南來百丈謂之曰老僧)
(欲住潙山可乎對曰潙山竒絶可聚千五百衆然非和尚所住百/丈云何謂也對云和尚是骨人彼是肉山設居之徒不盈千百矣)
人間無南北蝸角空出縮仇池九十九(自注仇池有九/十九泉余甞夢)
(至有/詩)嵩少三十六(自注子由近買田陽/翟北望嵩少甚近)天人同一夢仙
凡無兩録陋邦真可老生理亦粗足便囬爇天焰
長作照海燭(自注爇天焰見退之詩近黄魯直寄詩云蓮花/合裏一寸燭牝馬海中燒百川魯直盖近有得)
(也○次公退之喜侯喜至詩/居然妄推譲見謂爇天焰)
　　　入寺
曳杖入寺門輯杖挹丗尊(次公礼記孔子曳杖而歌輯/音集若言収杖於兩手間也)我
是玉堂仙謫來海南村多生宿業盡一氣中夜存
(厚楚詞逺遊章一氣/礼神兮於中夜存)早隨老鵶起饑食扶桑暾(次公淮南/子日岀拂)
(于扶桑暾日氣也食扶/桑一則道家食日法也)光圎摩尼珠(厚杜詩惟有摩尼/珠可照濁水源)照
曜玻瓈盆來從佛印可(厚維摩經言若能如/是坐者佛所印可)稍覺魔忙
奔閑看樹轉午坐到鍾鳴昬歛収平生心耿聊聊(自/温)
　　　留題顯聖寺
渺渺踈林集晚鴉孤村煙火𣑽王家幽人自種千
頭橘(縯李衡種橘於龍陽洲謂其/子曰吾洲中有千頭木奴也)逺客來㝷百結花(厚/首)
(楞嚴經何難白佛言丗尊此宝疊華緝續成巾雖本一躰如我思/惟如來一綰得一結名若百結成終名百結○若拙江南人謂丁)
(香爲/百結)浮石巳乾霜後水焦坑閑試雨前茶秪疑歸
夣西南去翠竹江村遶白沙(次公杜詩白沙翠竹江/村路相對柴門月色新)
　　　留題仙都觀
山前江水流浩浩山上蒼蒼松栢老舟中行客去
紛紛古今換易如秋草空山樓觀何峥嶸真人王
逺隂長生(子仁王方平隂長生皆在此山斈道得仙者故子由/詩云道士白髪尊面黒嵐氣染自言王方平斈道古)
(有騐道成白晝飛人丗不留窆後有隂長生此地亦所占並/騎双翔龍霞綬紫雲擔揚揚玉堂上與丗作豊歉盖紀實也)飛
符御氣朝百靈悟道不復誦黄庭龍車虎駕來下
迎去如旋風摶紫清真人厭丗不回顧丗間生死
如朝暮學仙度丗豈無人飡霞絶粒長苦辛安得
獨從逍遥君泠然乗風駕浮雲超丗無有我獨行
(子仁莊子逍遥篇列子御風/而行泠然旬有五日而後反)
　　　過木櫪觀(子仁老泉詩序云許旌陽得道之所舟人/不以相告旣過至武寕縣乃得其亊縣人)
(云許旌陽棺槨猶在山上旌/陽許迈也甞爲旌陽縣令)
石壁髙千尺微蹤逺欲無飛簷如劒寺(自注出劎門/東望上寺宇)
(髣髴/可見)古栢似仙都許子甞髙遁行舟悔不迂斬蛟
聞猛烈提劒想﨑嶇(任許旌陽斬蛟於洪/州即西江所經也)寂寞棺猶
在修崇丗巳愚隠居人不識化去俗争吁洞府煙
霞逺人間瓜髪枯飄飄乗倒景誰復顧遺􁞹
　　　留題峽州甘泉寺(自注姜/詩故居)
輕舟横江來弔古悲純孝逶迤㝷逺迹婉孌見遺
貌清泉不可挹涸盡空石窖古人飄何之唯有風
竹閙行行玩村落户户懸罔罩民風坦和平開户
夜無鈔叢林冨笋茹平野絶虎豹嗴哉此樂郷無
乃姜子教(任姜詩妻龐氏事母至孝妻奉順尤謹後汲江水值/風不時得還母渴詩責而遣之妻乃寄止鄰舎晝夜)
(紡績市珍羞使鄰母以意自遺姑乆之/姑怪問鄰母鄰母具對姑感慙呼歸)
　　　寄題清溪寺
口舌安足恃韓非死說難(縯太史公曰韓非作/說難而卒死於說難)自知不
可用鬼谷乃真姦遺書今未亡小數不足觀(縯刘向/七略有)
(鬼谷/子書)儀秦固新學(縯蘇秦張儀皆/斈於鬼谷子)見利不知患嗟時
無桓文使彼二子顛死敗無足怪夫子固使然君
看巧更窮不若愚自安遺宫若有神頷首然吾言
　　　雙鳬觀(自注在/葉縣)
王喬古仙子時出觀人寰常爲漢郞吏厭丗去無
還雙鳬偶爲戲聊以驚丗頑不然神仙迹羅網安
能攀(任後漢王喬有神術爲葉令毎朔望來朝明帝恠之令太/史伺望輒有双鳬從東來羅之得双舄焉詔尚方診視乃)
(前所賜/履舄也)紛紛塵埃中銅印紆青綸(自註姑頑/反綬也)安知無隱
者竊笑彼愚姦
　　　次周燾韻(并叙)
　　周燾遊天笁觀激水作詩云拳石耆婆色兩
　　青竹龍驅水轉山鳴夜深不見跳珠碎疑是
　　簷間滴雨聲東坡和之云
道眼轉丹青常於寂處鳴早知雨是水不作兩般
聲
　　　題惠州靈惠院
直視無前氣吐虹五湖三島在胷中相逢莫恠不
相揖只見山僧不見公
增刋校正王狀元集注分類東坡先生詩卷之五
増刋校正王狀元集注分類東坡先生詩卷之六
　塔
　　詩四首
　　　泗州僧伽塔
我昔南行舟繫汴逆風三日沙吹靣(次公杜詩歩壑風/吹靣又云疾風吹)
(沙暗/河縣)舟人共勸禱靈塔香火未収旗脚轉回頭頃刻
失長橋却到龜山未朝飯(厚梅聖俞龍女祠祈順風詩龍/母龍相依風雲隨所変舟人請)
(予往出廟旗脚轉又云長廬江/口發平明白鷺洲前巳朝飯)至人無心何厚薄我自懷
私欣所便耕田欲雨刈欲晴去得順風來者怨若
使人人禱輙遂造物應須日千變我今身丗兩悠
悠去無所逐來無戀得行固願留不惡毎到有求
神亦倦退之舊云三百尺澄觀所營今巳換(縯退之/澄觀詩)
(火燒水轉掃地空突兀便髙三百尺又/云借問經營本何人道人澄觀名籍人)不嫌俗士汙丹梯
一看雲山遶淮甸(次公北山移文云請回俗/士駕杜詩著処覔丹梯)
　　　北寺悟空禪師塔(自注名齊安宣宗微時師知其/非凡人○無逸塩官圗經云安)
(國寺在縣西北六百五十歩祥符元年改/今額寺中有悟空塔塔前有古檜存焉)
巳將丗界等微塵空裏浮花夢裏身(援華嚴經如目翳/人見空中花〇子)
(仁圓覺經云譬彼/病目見空中花)豈爲龍顔更分別(次公前漢髙祖爲/人隆凖而龍顔)只應
天眼識天人(次公邯郸停見曹/樹曰貞天人也)
　　　遊靈隠髙峯塔(粛之按武林山記北髙峯在靈隠/寺後山上有塔記云唐天寳中邑)
(人建髙/七層)
言遊髙峯塔蓐食治野裝(援韓信甞寄食南昌亭亭/長妻苦之乃晨炊辱食)火雲
秋未衰(師杜詩火/雲洗月露)及此𥘉旦凉霧霏巖谷暗日出草
木香嘉我同來人乆便(平/聲)雲水郷相勸小舉足前
路髙且長古松攀龍蛇怪石坐牛羊漸聞鍾磬音
飛鳥皆下翔入門空無有雲海浩茫茫惟見聾道
人老病時絶糧問年笑不荅但指穴藜牀(厚管寕自/越海㱕家)
(貧常自坐一藜牀積五十餘年/爲學不倦牀上當膝処皆穿)心知不復來欲歸更徬徨
贈别留匹布今歲天早霜
　　　屈原塔(自註在忠州原不當有塔于/此意者後人追思爲作之)
楚人悲屈原千載意未歇精魂飄何在父老空哽
咽至今滄江上投飯救饑渴遺風成競渡(子仁荆楚/歲時記屈)
(原五月五日投汨羅死後人以舟/楫救之名曰競渡遂因而成俗)哀呌楚山裂屈原古壯
士就死意甚烈丗俗安得知眷眷不忍决南賔舊
屬楚(子仁南賔古/之巴子國也)山上有遺塔應是奉佛人恐子就
淪滅此事雖無憑此意固巳切古人誰不死何必
較考折聲名實無窮富貴亦暫熱大夫知此理所
以持死節
　節序
　　詩四十三首
　　　四時詞
春雲隂隂雪欲落東風吹冷驚羅幕漸看逺水緑
生漪未放小桃紅入蕚(子仁選詩山/桃發紅蕚)佳人瘦盡雪膚
肌(子仁莊子藐姑射之神人/肌膚若氷雪綽約若處子)眉歛春愁知爲誰(子仁李白詩/美人捲朱簾)
(獨坐顰蛾眉但見淚/痕湿不知心恨誰)深院無人剪刀響應將白紵作春
衣(子仁柳子厚詩/春衫裁白紵)
垂柳隂隂日𥘉永蔗漿酪粉金盤冷(次公前漢禮樂志/星星篇有云㤗尊)
(蔗漿析朝醒注蔗漿取蔗汁以爲飲也○師杜甫入奏行蔗漿歸/厨金盌凍洗滌煩熱足以寕君軀○子仁宋玉招䰟云臑鼈炰羔)
(有蔗漿注云蔗藷蔗/也和其汁爲漿飲也)簾額低垂紫鷰忙蜜脾巳滿黃蜂
静(次公李啇隠詩花房/與蜜脾雄蜂蛺蝶雌)髙樓睡起翠眉顰枕破斜紅未
肯匀(饒白樂天時丗粧詩/斜紅不暈赭面女)玉腕半揎雲碧䄂(子仁小說載/詩云揎薪玉)
(腕/斜)樓前知有斷腸人
新愁舊恨眉生緑粉汗餘香在蘄竹(次公蕲竹簟也退/之有鄭群贈簟詩)
(云蘄州笛竹天下知鄭君所寳猶瑰竒/攜來當晝不得卧一府傳看黄琉璃)象牀素手熨寒衣
(次公杜詩象牀素手亂殷紅又通鑑孟甞君受象/牀○孫杜詩美人細意熨帖平裁縫滅盡針線跡)爍爍風燈動
華屋(子仁退之詩紅/燈爍爍緑盤龍)夜香燒罷掩重扄香露空𪷟月
滿庭抱琴轉軸無人見門外空聞裂帛聲(縯樂天琵/琶行云轉)
(軸撥絃三兩聲未成曲調先有情又云放絃収撥當心畫四絃一/聲如裂帛○子仁琵琶即胡琴也故先生用琵琶事得使抱琴字)
霜葉蕭蕭鳴屋角黃昏陡覺羅裳薄夜風揺動鎮
帷犀(厚杜牧杜秋娘詩虎睛/珠綌褓金盤犀鎮帷)酒醒夢回聞雪落起來呵
手畫雙鵶(次公老杜逸詩迎旦東風/騎蹇驢旋呵手暖凍髭鬚)醉臉輕匀襯眼霞真
態生香誰畫得玉奴纎手嗅梅花(縯玉奴齊廢帝東/昏侯妃潘氏也)
　　　新年五首(岩老按年譜即紹聖三年丙子也先生年/六十一在惠州即古白鶴基始營新居故)
(有結茅來/此住之句)
曉雨暗人日(厚荆楚嵗時記正月七日謂之人日以隂晴卜/豊耗杜子美人日詩元日至人日未有不隂時)春
愁連上元水生挑菜渚(次公丗說范宣/後園挑菜傷指)煙濕落梅村
小市人歸盡孤舟鶴踏飜猶堪慰寂寞漁火亂黄
昏
北渚集羣鷺新年何所之盡歸喬木寺分占結巢
枝生物㑹有役(次公江淹雜擬詩問君/亦何爲百年㑹有役)謀身各及時何
當禁畢弋(厚莊子畢弋之智/多則鳥亂於上矣)看引雪衣兒
海國空自暖春山無限清冰谿結瘴雨雪􁑚到江
城更待輕雷發先催凍笋生豐湖有藤菜似可敵
蓴羹(厚先生甞言豊湖有燕/脂藤生滑美大類蓴)
小邑浮橋外青山石岸東茶槍燒後有(厚大觀茶論/一槍一旗爲)
(揀牙一槍/两旗次之餘爲下○師川/顧渚山記團黄茶有一槍两旗之號)麥浪水前空萬户不
禁酒三年真識翁結苑來此住(厚戎昱詩結苑同/楚客卜築漢江边)歲晚
有無同
荔子幾時熟花頭今巳繁探春先揀樹買夏欲論
園居士常攜客參軍許叩門明年更有味懷抱帶
諸孫(厚先生甞言周參/軍家多荔枝也)
　　　次韻楊襃早春
窮巷凄凉苦未和君家庭院得春多不辭瘦馬騎
衝雪來聽佳人唱踏莎(士昭丗傳曲/有踏莎行)破恨徑須煩麴
糵(次公退之詩髙/土例湏憐麴糵)増年誰復怨羲娥(次公退之詩掎摭星象/遺羲娥羲謂日娥謂月)
(也)良辰樂事古難並(縯謝靈運良辰樂事/賞心美景四者難并)白髮青衫我
亦歌(堯祖盧秉詩青/衫白髪病參軍)細雨郊園聊種菜冷官門户可
張羅(李翟公罷廷尉/門外可設雀羅)放朝三日君恩重睡美不知身
在何
　　　次韻秦少游王仲至元日立春三首
省事天公厭兩回(次公旣是元日而又立春/日两節此天公之省事也)新年春日併
相催慇懃更下山隂雪(厚杜詩翛然/欲下隂山雪)要與梅花作伴
來(厚退之雪間梅詩先期/迎献歳更伴占茲辰)
巳卯嘉辰壽阿同(自注子由一字同叔元日巳卯渠本命也/○呉憲按年譜實元祐八年之元日也)
願渠無過亦無功明年春日江湖上回首觚稜一
夢中(次公文選班固西都賦上觚稜而棲金爵觚稜帝闕之角/也謂明年當乞外𥙷於江湖上回首觚稜則瞻望帝闕矣)
(○子仁杜牧之詩觚稜拂斗極回首/尚遲遲四朝三十載似夢復非冝)
詞鋒唯作楚騷寒德意還同漢詔寛(縯後漢侯霸傳毎/春下寛大之詔奉)
(四時之令皆/霸所建也)好遣秦郎供帖子盡驅春色入毫端(自/注)
(立春翰林學/士供詩帖子)
　　　元日次韻張先子野見和七夕寄莘老之
　　　作
得句牛女夕(縯七月七日牛女二星當㑹守夜者見天漢中奕/奕白氣光耀五色以此爲徵〇次公/此言七夕)
(常寄孫莘/老詩也)轉頭參尾中(厚月令孟春之月昏參中旦尾中〇/次公此所以紀元日次韻張子野詩)
青春先入睡白髪不遺窮酒社我爲敵詩壇子有
功(縯杜牧贈趙嘏詩命代/風騷將誰登李杜壇)縮頭先夏鼈(自注見玉川子○厚/盧仝月蝕詩北方寒)
(龜𬒳蛇縛藏頭入殻如入獄又云寒/龜夏鼈一種味且當以其肉充臛)實腹鄙秋蟲(次公羅隠/作蜘蛛賦)
(序云蜘蛛秋蟲也致身/羅網間實腹亦羅網也)莫唱裙垂緑(次公永叔詞云舞/餘裙帶緑双垂)無
人臉斷紅(次公元稹鶯二序其臉断/紅而巳言其不甚粧飾也)舊交懷賀老(縯李白憶/賀監詩稽)
(山無/賀老)新進謝終童(厚終軍/傳軍年十八選爲博士躬子後/爲諌議太天死時年二十餘丗謂之終童)𫀆
鶻雙雙瑞腰犀一一通(堯祖漢西域傳賛曰明珠通犀/之珍注通犀中央色白通两頭)小
蠻知在否(縯小蛮白樂天妾樂天詩/云楊柳小蛮腰盖善舞也)試問囁嚅翁(厚竇鞏自/號囁嚅翁)
(〇次公囁嚅翁乃樂天也李林宗字直木甞謂白爲囁嚅翁/岀雲溪友議盖張子野有妾故以樂天比之舊注所引非是)
　　　元日過丹陽明日立春寄魯元翰
堆盤紅縷細茵蔯(次公元日作五/辛盤故云尓)巧與椒花兩闘新(縯/晋)
(劉臻妻陳氏元/日献椒花頌)竹馬異時寧信老(厚竹馬小兒之戯本出/郭伋傳而白樂天詩一)
(見竹馬戯毎/思童騃時)土牛明日莫辭春(縯月令岀土/牛以送寒氣)西湖弄水
猶應早(堯卿西湖/在杭州)北寺觀燈欲及辰(堯卿北寺在潤/州上元最盛)白髪
蒼顔誰肯記曉來頻嚏爲何人(次公丗傳爲人所思/則嚏詩云願言則嚏)
　　　次韻劉景文路分上元
華燈閟艱歲冷月挂空府三呉重時節九陌自歌
舞云從月幾望(師謂上元也○子/仁周易月幾望)遂至一百五(縯荆楚嵗/時記曰去)
(冬節一百五日即有/疾風甚雨謂之寒食)嘉辰可屈指樂事相繼武今宵掃
雲陣極目静天宇嬉遊各忘歸闐咽頃未覩飛毬
互明滅激水相吞吐(師謂水/灯也)老去反兒童歸來尚鐃
鼔(師梁曹景宗應詔分韻賦詩得競病字即援筆立成云/去時兒女悲歸來笳鼓競借問行路人何如霍去病)新年
消暗雪舊嵗添絲縷(師自冬至後/日添一線)何時九江城(惠安尋/陽記云)
(其山九疊川亦九派○希声廬山記/曰是郡前丗或號九江或號潯陽)相對兩漁父(自注予舊/欲卜居廬)
(山景文近/買宅江州)
　　　次韻曽仲錫元日見寄
蕭索東風兩鬢華年年幡勝翦宫花(厚荆楚歲時記正/月七日爲人日􁏫)
(金薄爲人以貼屏風亦戴之頭鬢又造華勝相遺杜/甫人日詩云樽前栢葉休隨酒勝裏金花巧耐寒)愁聞塞曲
吹蘆管(厚後漢蔡琰云胡人捲蘆葉/吹之以作樂故謂之胡笳)喜見春盤得蓼芽
(次公風土記云元日造五辛盤〇子/仁杜甫立春詩春日春盤得生菜)吾國舊供雲澤米(自注/定州)
(齋酒用/蘇州米)君家新致雪坑茶(自注近得曽坑茶〇思文筆/談曰建茶勝處曰郝原曽坑)燕南
異事真堪記三寸黄柑擘永嘉(次公永嘉温州也温州/出柑今此言定州亦有)
(柑似温州也杜詩三寸如黄/金又云三寸黄柑猶自青)
　　　　上元夜
前年侍玉輦端門萬枝燈(次公端門宣徳門也元夕皇帝/登端門以宴羣臣〇韓按年譜)
(元祐七年壬申先生自楊州召還至八年癸酉知定州至紹聖元/年甲戌安置惠州以是年十月至惠州此詩云前年侍端門即癸)
(酉年春也去年中山府即甲戌年/春也今年江海上即乙亥年春也)璧月挂罘罳珠星綴觚
稜(次公前漢天文志日月如合璧五星如連珠又前漢文帝七年/六月未央宫東闕罘罳灾顔師古曰罘罳爲連闕曲閣也其形)
(罘罳然又班固西都賦上觚稜/而棲金爵注云觚棱闕角也)去年中山府老病亦宵興
牙旗穿夜市鐵馬響春氷(次公中山府定州也牙旗府/帥之旗鐵馬是定州有之)今
年江海上雲房寄山僧亦復舉膏火松間見層層
散策桄榔林林踈月鬅鬙(次公桄榔木廣南皆有之其/株徹頂而後有葉鬅鬙覆下)
(也)使君置酒罷簫鼔轉松陵狂生來索酒(自注賈/道人也)一
舉輙數升浩歌出門去(厚李白詩仰天/大笑出門去)我亦歸瞢騰
　　　上元夜過赴儋守召獨坐有感(自注戊/寅嵗)
使君置酒莫相違(厚杜詩寄語春光共流/轉暫時相賞莫相違)守舎何妨獨
掩扉静看月牎盤蜥蝪(厚尓雅蜥蝪蝘蜒守宫也又說文/云在草曰蜥蝪在壁曰蝘蜓○邦)
(衡韓詩月/吐䆫囧冏)卧聞風幔落蛜蝛(次公蛜蝛在户注云負黍虫/也○子仁杜詩風幔不依樓)燈
花結盡吾猶夢香篆殘時汝欲歸搔首凄凉十年
事傳柑歸遺滿朝衣(次公故事上元夜貴戚宫人以黄柑/遺近臣謂之傳柑東方朔割肉懷歸)
(曰歸遺細君/又何仁也)
　　　追和戊寅歲上元(㓜盤按年譜元符元年戊/寅先生年六十三在儋州)
春鴻社燕巧相違(厚淮南子燕鴈代飛注燕春分而來鴈/春分而北燕秋分而去鴈秋分而南)白
鶴峯頭白板扉(次公白鶴峯在惠州白/樂天詩云書扉扄白板)石建方欣洗牏
厠(縯前漢石建爲郞中令事親孝謹每五日洗沐歸/謁親入子舎竊問侍者取親中裙厠牏身自澣洗)姜龐不解
歎蠨蝛(次公後漢廣漢姜詩妻龐氏事姑至孝不解歎蠨蝛則/東山詩云蛜蝛在室蠨蛸在户以婦人歎其夫不在家)
(而居處/寂寞也)一龕京口嗟春夢萬炬錢塘憶夜歸(次公京口/潤州也錢)
(塘杭/州也)合浦賣珠無復有當年笑我泣牛衣(縯前漢王章/字仲卿甞疾)
(病無被卧牛衣中與妻訣泣涕其妻呵怒之曰仲卿京師尊貴在/朝廷人誰踰仲卿者今疾病困厄不目激昂乃反泣涕何鄙也後)
(章任官歴位及爲京兆欲上卦事妻止之曰獨不念牛衣中泣時/耶後章果上書下獄死妻子徙合浦後放還故郷其家属皆以採)
(珠致産百萬〇次公先生甞自跋云戊寅上元在儋耳過子夜出/余獨守舎作違字韻今庚辰上元巳再朞矣家在惠州白鶴峯下)
(過子不眷婦子從余北來其婦亦篤孝悵然感之故和前篇有石/建姜龐之句又復悼懷同安君末章故復有牛衣之句悲君亡而)
(喜予存也書以示過/看余靣勿復感懷)
　　　元夕夜遊絶句
午夜朧朧淡月黄夢回猶有暗塵香縱横滿地霜
槐影寂寞蓮燈半在亡
　　　春日
鳴鳩乳燕寂無聲(次公杜詩鳴鳩/乳燕青春深)日射西䆫潑眼明午
醉醒來無一事(次公陳後主詩/午醉醒來晚)只將春睡賞春晴
　　　和子由寒食
寒食今年二月晦樹林深翠巳生煙遶城駿馬誰
能借到處名園意盡便但掛酒壺那計盞偏題詩
句不須編忽聞啼鵙驚覊旅江上何人治廢田(次/公)
(詩七月鳴鵙據李善註思玄賦鶗鴂鳴引臨海異物志鶗鴂一名/杜䳌至三月鳴晝夜不止又引服䖍云鶗鴂一名鵙詳先生詩意)
(應爲催耕之鳥鳴故人治廢田然三月當鳴於二月晦聞之旅/况之驚可知也○堯卿鄭元成云鵙伯劳也伯劳鳴即寒食後)
　　　寒食雨二首
自我來黃州巳過三寒食年年欲惜春春去不容
惜今年又苦雨兩月秋蕭瑟(子仁宋玉云悲哉秋之爲/氣也蕭瑟芳草木摇落而)
(変/衰)卧聞海棠花泥汚臙脂雪(任杜詩林花/着雨臙脂落)暗中偷負
去夜半眞有力(縯莊子藏山於澤藏舟於壑謂之固矣/然夜半有力者負之而走昧者不知也)何殊
病少年疾起頭巳白
春江欲入户雨勢來不巳小屋如漁舟濛濛水雲
裏空庖煑寒菜破竈燒濕葦那知是寒食但見烏
衘紙君門深九重墳墓在萬里(次公此兩句含蓄言欲/歸朝廷邪則君門有九)
(重之深欲返郷里邪則墳墓有萬/里之逺皆以謫居而勢不可也)也擬哭塗窮(厚晋阮籍傳/籍容皃瓌傑)
(志氣宏放時率意獨駕不由徑路車迹所窮輒慟哭而/反○子仁王勃滕王閣記云阮籍猖狂豈效窮塗之哭)死灰吹
不起(援前漢韓安國坐法抵罪獄吏田甲辱安/國安國曰死灰獨不復然乎曰然即溺之)
　　　送春
夢裏青春可得追欲將詩句絆餘暉(次公絆繫也杜詩/何用浮名絆此身)
酒闌病客惟思睡蜜熟黃蜂亦懶飛芍藥櫻桃俱
掃地(自注病過/此二物)鬢絲禪榻兩忘機(縯杜牧詩今日鬢絲禪/榻畔茶煙輕颺落花風)
慿君借取法界觀(縯華嚴經法界觀以在日爲觀以理無碍/事無碍理事無碍事事無碍爲四觀云)
一洗人間萬事非(自注來書云近看/此書余未甞見也)
　　　三月二十九日二首
南嶺過雲開紫翠(次公紫翠山色也杜牧詩千峯横紫/翠○養源曰杜詩絕壁過雲開錦綉)北江
飛雨送凄凉(子仁杜詩宵/殘雨送凉)酒醒夢回春盡日(厚李涉詩/終日昏昏)
(醉夢間忽聞/春盡彊登山)閉門隱几坐燒香(厚荘子南郭子綦隠/几而坐仰天而嘘)
門外橘花猶的皪墻頭荔子巳斕斑樹暗草深人
静處捲簾欹枕卧看山(子仁杜詩捲簾惟/白水隠几亦青山)
　　　首夏官舎即事
安石榴花開最遲(堯卿博物志曰張/騫使蜀得石榴)絳裙深樹出幽菲
吾廬想見無限好(厚陶潜詩吾/亦愛吾廬)客子倦遊胡不歸(厚/司)
(馬相如傳長/卿故倦逰)座上一樽雖得滿(縯孔北海曰座上客常滿/樽中酒不空吾無事矣)
古來四事巧相違(厚謝靈運曰良辰美景/賞心樂事四者難并)令人却憶湖
邊寺(次公湖邊寺盖先/生憶杭州西湖)垂柳隂隂晝掩扉雖(或作常字)
　　　次韻朱光庭𥘉夏(堯卿字公掞/與公同年)
朝罷人人識鄭崇直聲如左履聲中(縯前漢鄭祭字子/㳺哀帝擢爲尚書)
(僕射數誎争上𥘉納用之毎見曳/革履上笑曰我識鄭尚書履聲)卧聞踈響梧桐雨(厚孟浩/然詩踈)
(雨滴/梧桐)獨詠㣲凉殿閣風(援唐文宗召柳公權聮句公權/曰薰風自南來殿閣生微凉)諌
苑君方續承業(縯南史李承業集/古今章䟽作諌苑)醉郷我欲訪無功(厚/唐)
(王績字無功/作醉郷記)陶然一枕誰呼覺牛蟻𥘉除病後聦(援/晋)
(殷伸堪傳父甞患耳聡/聞牀下蟻動謂之牛闘)
　　　海南人不作寒食而以上巳上冡余携一
　　　瓢酒㝷諸生皆出矣獨老符秀才在因與
　　　飲至醉符蓋儋人之安貧守静者也(洪炎按/先生𬒳)
(酒獨行詩注云/符林秀才也)
老鵶衘肉紙飛灰萬里家山安在哉蒼耳林中太
白過(次公李白詩集有㝷城北范居士失/道落蒼耳中見范置酒摘蒼耳作也)鹿門山下德公
回(縯後漢龐徳公携妻子登鹿門山因採藥不返㐮陽記司馬徳/操甞詣徳公值徳公上冢徳操徑入其室命德公妻子速作黍)
(云徐元直當來就此共談其妻子奔走供設湏臾徳公還直入相/就不知何者是客也○馮襄沔記率道縣有鹿門廟廟門有二石)
(鹿夾之故/爲鹿石山)管寜投老終歸去(厚三國志管寕北海朱虚人方/天下大亂與邴原王烈等至于)
(遼東時避難者多居郡/南而寕居廿亦無遷志)王式當年本不來(援前漢王式諸博/士共薦詔除爲博)
(士旣至爲江公所辱式恥之謂諸生曰我本不/欲來諸生彊勸我竟爲孺子所辱遂謝病免歸)記取城南上
巳日木綿花落刺桐開(厚呉録地理志交趾安定縣有木/綿樹實如酒杯口有綿如蚕之綿)
(可作布又晋安海物異名記刺桐其花丹其枝榦有/刺花附榦而生其葉如桐其花側敷如掌形若金鳯)
　　　　七月五日二首
避謗詩㝷醫畏病酒入務(次公爲官有㝷醫官政有入務/先生以文爲戯也〇師詩㝷醫)
(謂不作詩也酒入/務謂止酒不飲也)蕭條北䆫下(師陶潜髙卧/北䆫之下)長日誰與度
今年苦炎熱(厚唐文宗聮句/人皆苦炎熱)草木困薫煑况我早衰
人幽居氣如縷(縯杜詩更/深氣如縷)秋來有佳興秫稻巳含露
還復此微吟往和糟牀注(厚杜詩頼知禾黍/秋巳覺糟牀注)
何處覔新秋蕭然北臺上(李秋聲/蕭蕭竹)秋來未云幾風日
巳清亮雲間聳孤翠林表浮逺漲新棗漸堪剥(次/公)
(詩八月/剥棗)晚瓜猶可餉西風送落曰萬竅含凄悵念當
急行樂白髪不汝放(縯樂天詩紅顔今日雖欺我白髪他年/不放君〇子仁杜詩苦遭白髪不相放)
　　　九日次韻王鞏
我醉欲眠君罷休(縯陶潜性嗜酒有酒輒醉毎謂客曰我醉/欲眠卿且去矣○次公李白嘗使云我醉)
(欲眠卿且去明朝有意抱琴來○子仁/史記呉王謂孫子曰將軍罷休就舎)巳教從事到青州(厚/桓)
(温有主簿善别酒好者爲青州從事惡者謂平原督郵青州/有齊郡平原有革縣從事謂到臍下督郵言在鬲上住也)鬢
霜饒我三千丈(援李白詩鬢髪三/千丈縁愁似箇長)詩律輸君一百籌(師/歐)
(陽公歸田録吕文穆公未第時薄逰一縣胡大監旦方隨其父宰/是邑遇吕甚薄客有喻胡曰吕工於詩冝少加礼胡問警句客舉)
(曰挑尽寒燈不成夢胡笑曰乃是一渴睡漢尓吕甚恨而去明年/首中甲科寄聲於胡曰渴睡漢狀元及第矣胡曰待我明年第二)
(人及第輸君一籌旣/而次榜亦中首選)聞道郞君閉東閣(縯李啇隠師令狐楚/常呼楚子綯爲郎君)
(綯爲翰林學士啇隱上謁不見因題詩/云郎君官貴施行馬東閣無因更重窺)且容老子上南樓(厚/晋)
(庾亮在武昌諸佐吏殷浩之徒秋夜共登南楼亮忽/至諸人起避亮徐曰諸君少住老子於此興復不淺)相逢不用
忙歸去明日黃花蝶也愁(次公蓋用節去蜂愁/蝶不知而反之也)
　　　次韻蘇伯固主簿重九
雲間朱䄂拂雲和應是長松挂女蘿(援周礼雲和之琴/瑟○次公李白寄)
(逺詩三鳥别王母銜書來相過遥知玉牎/裏纎手弄雲和奏曲有深意青松交女蘿)髻重不嫌黃菊滿
(子仁杜牧詩菊/花湏挿滿頭歸)手香新喜緑橙搓(次公韓渥詩/手香紅橘嫩)墨翻衫
䄂吾方醉(次公趙壹善草書日一枝筆月/数丸墨領䄂如皂脣齒皆黒)𥿄落雲煙子患
多(縯老杜詩揮毫落𥿄如雲煙○次公/張華謂陸機曰人患才少子患才多)只有黃雞與白髪玲
瓏應識使君歌(次公樂天醉歌云歌罷胡琴掩秦瑟玲瓏再/拜歌𥘉畢誰道使君不解歌聽唱黄雞與白)
(日黄雞催曉丑時鳴白日催年酉時没腰間紅綬挂未穏/鏡裏朱顔看巳失玲瓏玲瓏奈老何使君歌了汝更歌)
　　　九日次定國韻
朝菌無晦朔蟪蛄疑春秋(縯莊子朝菌不知晦/朔蟪蛄不知春秋)南柯巳
一丗我眠未轉頭(援異聞集淳于/棼甞夢至一國曰大槐宫/入國王以女妻之拜爲南柯太守夢中倐忽)
(若度一丗及覺而理之乃/宅南大槐樹下蟻穴也)仙人視吾曹何異蜂蟻稠不
知蠻觸氏自有兩國憂(縯莊子有國於蝸之左角者曰觸/氏有國於蝸之右角者曰蠁氏相)
(與爭地而戰/伏尸百萬)我觀去來今(次公維摩經天女曰皆以丗俗文/字數故說有二丗非謂菩提有夫)
(來/今)未始一念留奔馳竟何得而起無窮羞王郎誤
渉丗屢獻乆不酬黄金散行樂(次公言黄金之布散/以用之於行樂也)清
詩岀窮愁俛仰四十年始知此生浮(縯莊子其/生若浮)軒冕
陳道路往往兒童収封侯起大第或是君家騶(次/公)
(言君家騶卒而取封侯此亦李廣言廣之軍吏士卒或取封侯之/意也○晁唐人作郭汾陽詩咸陽原上英雄骨半在君家養馬來)
似聞負販人中有第一流烱然徑寸珠藏此百結
裘(子仁/録董威在洛陽時出入於市/得殘繒帛輙結以爲衣號曰百結裘)意行無車馬(次/公)
(劉禹錫云意/行無舊路)倐忽略九州邂逅獨見之天與非人謀
笑我方醉夢衣冠戲沐猴(縯前漢項羽傳董生曰人/謂楚人沐猴而冠果然)力盡
病騏驥(次公杜詩草/黄騏驥病)伎窮老伶優(次公荀子鼯/䑕五伎而窮)北方有
雲根寸田自可耰(援黄庭内景云寸/田尺宅可理生)㑹當無何郷同作
逍遥遊(次公莊子内篇逍遥遊今子有大/樹何不樹之無何之郷廣莫之野)歸來城郭是空
有纍纍丘(程續搜神記遼/東華表柱上有鶴言曰有鳥有鳥丁令/威去家千嵗今始歸城郭猶是人民非何不學仙冡纍纍)
　　　丙子重九二首
三年瘴海上(喻按年譜先生紹聖元年甲戌貶/惠州至紹聖三年丙子盖三年矣)越嶠真我家
登山作重九蠻菊秋未花惟有黄茆浪堆壠生坳
窊(次公言風吹黄茆/如浪一髙一下也)蜑酒孽衆毒酸甜如梨楂何以侑
一樽鄰翁餽鼃蛇亦復彊取醉讙謡雜悲嗟今年
吁惡嵗僵仆如亂麻(厚前漢天文志秦以兵内兼/六國外攘四夷死人如亂麻)此㑹
我雖健(次公杜甫重九詩明年此㑹/知誰健醉把茱茰子細看)狂風卷朝霞(次公言彊/健易過如)
(暴風吹朝霞/而卷去也)使我如霜月孤光挂天涯西湖不欲往
暮樹號寒鵶
窮途不擇友過眼如亂雲餘子誰復數(縯禰衡曰大/兒孔文舉小)
(兒楊德祖餘子/碌碌不足數)坐閲兩使君共飲去年堂俯看秋水
紋(厚古樂府渡遼本自有/將軍寒風蕭蕭生水紋)此水與此人相追兩沄沄(次/公)
(沄沄水去之貌退/之云浪波沄沄去)老去各休息(厚老杜九日詩老/去悲秋強自寛)造物嗟
長勤佳哉此令節不惜與子分何以娯我客游魚
在清濆水師三百指(次公人以指計史記僮手指/千今云三百指則三十人也)鐵網欲
掩群(厚禮記大/夫不掩群)獲多雖一快買放尤可欣此樂眞不
朽明年我歸耘
　　　嵗晚相與餽問爲餽歲酒食相邀呼爲别
　　　嵗至除夜逹旦不眠爲守嵗蜀之風俗如
　　　是余官於歧下嵗暮思歸而不可得故爲
　　　此三詩寄子由
　　　　餽嵗
農功各巳収(次公選云功名良可収/又左傳云妨於農収)嵗事得相佐(次公殷武/詩嵗事來)
(辟又左傳云/以相輔佐)爲歡恐無見假物不論貨山川隨出産
貧冨稱小大(次公大唐佐反杜甫天狗賦云不/愛力以許人兮能絶甘以爲大)寘盤巨鯉
横發籠(上/声)雙兎卧冨人事華靡綵繡光翻座貧者
愧不能(次公此王符潜夫論浮侈篇云冨/者競欲相過貧者耻不逮及也)微摯出舂磨(次/公)
(微摯微尠之操摯也在官韻注摯訓/握持蓋周礼各以其貴寳爲摯是巳)官居故人少里巷佳
節過亦欲舉鄉風獨唱無人和
　　　　别嵗
故人適千里臨别尚遲遲(次公莊子適千里者三月聚糧/又孔子去魯曰遲遲吾行也)
人行猶可復嵗行那可追問嵗安所之逺在天一
涯(次公選詩各/在天一涯)巳逐東流水赴海歸無時(師白居易詩/云去復去兮)
(如長河東流赴海無回波○堯卿古樂府云百川東到海何時復/西歸太白詩黄河之水天上來東流到海不復回○子仁李太白)
(詩東流不/作西歸水)東鄰酒𥘉熟西舎彘亦肥且爲一日歡(次/公)
(列子載楊先曰舜禹周孔四聖人者生無一日之歡死有萬丗之/名〇堯卿謝靈運詩且盡一日娯退之詩亦云念念百年聊樂一)
(日)慰此窮年悲(次公淮南子木/葉落長年悲)勿嗟舊嵗别行與新
嵗辭去去勿回顧還君老與衰
　　　守嵗
欲知垂盡嵗有似赴壑蛇脩鱗半巳没去意誰能
遮况欲繫其尾(次公晉惠賈皇后云繫/狗當繋頸今反繫其尾)雖勤知奈何兒
童彊不睡相守夜諠譁晨雞且勿唱更鼓畏添撾
坐乆燈燼落起看北斗斜明年豈無年心事恐蹉
跎努力盡今夕少年猶可誇(子仁白樂天云猶有誇張/少年處笑呼張文喚殷兄)
　　　除夜野宿常州城外二首
行歌野哭两堪悲逺火低星漸向微病眼不眠非
守嵗(次公蜀人除夜不睡謂/之守嵗先生巳有詩矣)郷音無伴苦思歸重衾脚
冷知霜重新沐頭輕感髮稀(次公先生又有云新浴/覺身輕新沐感髪稀)多
謝殘燈不嫌客孤舟一夜許相依
南來三見嵗云徂直恐終身走道塗老去怕看新
曆日(次公唐李君虞有/書院無曆日詩)退歸擬學舊桃符(縯漢制大儺/敺除畢立桃)
(板於門畫神茶/欝壘以禦凶)煙花巳作青春意霜雪偏㝷病客鬚
但把窮愁博長健不辭最後飲屠酥(厚崔寔四民月/令元日進椒栢)
(酒次第從少至老今屠酥其遺意也〇堯/卿屠酥草菴名古人居菴作酒因以爲名)
夢　詩十首
　　　石芝(并引)
　　元豐三年五月十一日夜夢游何人家開堂
　　西門有小園古井井上有蒼石石上生紫藤
　　如龍蛇枝葉如赤箭主人言此石芝也余率
　　爾折食一枝衆皆驚笑其味如雞蘇而甘明
　　日作此詩
空堂明月清且新幽人睡息來𥘉匀了然非夢亦
非覺有人夜呼祁孔賔(縯晉書祁嘉字孔賔以清貧好學/年二十餘夜忽牎中有聲呼曰祁)
(孔賔隱去來修飾人間事甚苦不可諧/所得未毛銖所䘮如山崖旦而逃去)披衣相從到何許朱
欄碧井開瓊户忽驚石上堆龍蛇玉芝紫筍生無
數鏘然𫾣折青珊瑚(厚晉武帝賜王愷珊瑚樹髙二尺許/枝柯扶疎丗所罕比愷以示石崇崇)
(以鐵如意擊/之應手而碎)味如蜜藕和雞蘇(次公本草水蘇/味辛一名雞蘇)主人相
顧一撫掌滿堂坐客皆盧胡(次公撫掌笑也史云撫掌/而笑盧胡亦笑也後漢應)
(劭傳昔鄭人以乾䑕爲璞鬻之於周宋愚夫亦/寳燕石緹縉十重夫覩之者掩口盧胡而笑)亦知洞府嘲
輕脫(厚太平廣記許碏遊廬江間甞醉吟曰閬苑花前是醉郷/誤翻王母九霞觴群仙拍手嫌輕脫謫向人間作酒往)
終勝嵇康羡王烈(援晉嵆康傳康遇王烈甞得石髓如飴即/自服半餘半與康皆凝而爲石烈歎曰叔)
(夜志趣非常而/輒不遇命也)神山一合五百年(縯神仙傳王烈之太行山/中忽聞山東北如雷声烈)
(往視見石破山裂有一穴青泥流出如髓烈語弟子曰神仙/經云神山五百年輒一開其中石髓岀得而服之夀等天地)風
吹石髓堅如鐵
　　　　夢回文二首(并序)
　　十二月二十五日大雪始晴夢人以雪水烹
　　小團茶使美人歌以飲余夢中爲作回文詩
　　覺而記其一句云亂點餘花唾碧衫意用飛
　　燕唾花故事也乃續之爲二絶句云
酡顔玉盌捧纎纎(次公楚詞美人醉朱顔酡○子仁退之㑹/合聮句孟郊云雲絃寂寂聽茗盌纎纎捧)
(○任纎纎當作㩥㩥音師咸切亦/好手貌乃與韻相恊恐傳冩誤)亂點餘花唾碧衫(縯伶玄/趙飛燕)
(外傳云后與其妹婕妤坐后誤唾婕妤褏婕妤曰姊唾染人紺碧/正似石上花故令尚方爲之未必能如此衣之華乃以爲石華廣)
(褏)歌咽水雲凝静院夢驚松雪落空巖(子仁杜詩晴/雪落長松)
空花落盡酒傾釭日上山融雪漲江紅焙淺甌新
火活(堯卿論語鑚燧改火四時取之皆不同新取者謂之新/火唐汧公嗜茶能自煎謂人曰茶須緩火炙活火煎)龍
團小碾闘晴䆫
　　　秦少游夢發殯而葬之者云是劉發之柩
　　　是嵗發首薦秦以詩賀之劉涇亦作因次
　　　其韻
君看三代士執雉(次公士執雉岀周禮宗伯以禽作六/挚䟽云義取所守介而死不失其節)本以
殺身爲小𥙷居官死職戰死綏(縯禮戰者将/死鼔御死綏)夢尸得
官真古語(厚晋殷浩傳或問浩曰將蒞官而夢棺將得財而夢/糞何也浩曰官本臭腐故將官而夢屍錢本糞土故)
(將得錢而夢穢/時人以爲名言)五行勝巳斯爲官官如草木吾如土(次/公)
(五行以尅我者爲官而先生止言官如/草木吾如主特取其冗賤者言之尓)仕而未禄猶賔客待
以純臣蓋非古(次公純臣字純於爲臣也/乃諸侯有不純臣之義)餽焉曰獻稱
寡君(援禮記仕而未有禄者君/有餽焉曰献使焉曰寡君)豈比公卿相爾汝(次公/孔融)
(與祢衡爲尓汝交又/杜詩忘形到尔汝)丗衰道微士失巳得䘮悲歡反其
故草𫀆蘆箠相嫵媚(厚杜詩汀/草亂青袍)飲食嬉逰事群聚曲
江船舫月燈毬(縯唐進士開宴嘗寄於曲江亭既撤饌/則移樂泛舟又有見灯閣打毬之㑹)是謂
舞殯而歌墓看花走馬到東野(厚孟郊字東野其及第/詩曰春風得意馬蹄疾)
(一日看尽/長安花)餘子紛紛何足數(次公祢衡云餘子碌碌莫足/數老杜云紛紛輕薄何湏數)二
生年少兩豪逸詩酒不知軒冕苦故令將仕夢發
棺勸子莫爲官所腐塗車芻靈皆假設(次公塗車芻/靈言明器也)
(字出禮/檀弓)着眼細看君勿誤時來聊復一飛鳴進隱不
須煩伍舉(援楚莊王即位三年不岀号令日夜爲樂令囯中/曰有敢諌者死無赦伍舉曰願有進隠曰有鳥在)
(阜三年不蜚不鳴是何鳥也莊王曰三年不蜚蜚㸔花走馬先生以東野/將冲天三年不鳴鳴將/驚人舉退矣吾知之矣輕薄猶然况餘子/乎)
　　　金山夢中作
江東賈客木綿裘(明可遯齋閑覧云閩嶺以南多/木綿土人競植之採其花爲布)㑹散金
山月滿樓夜半潮來風又熟卧吹簫筦到楊州(子/仁)
(唐漢中王瑀素知音常過永興里聞太/常工吹笛他日識之謂曰何故卧吹笛)
　　　記夢(并叙次公韓退/之有記夢一篇)
　　樂全先生夢人以詩三篇示之字皆旁行而
　　不可識旁有人道衣古貌爲讀其中一篇云
　　人事且常在留質悟圓間凡四句覺而忘其
　　二以告其客蘇軾軾以私意廣之云
圎間有物物間空豈有圎空入井中(子仁楞嚴經鑿井/求水出土一尺於)
(中則有一尺虚空此空若因土岀則土岀時應見/空入若土先出無空入者云何虚空因土而出)不信天形
真箇様(次公昔言天者有渾天有宣夜/有蓋天其論天形之說各異)故應眼力自無窮
連環巳解如神手(縯恵施好辯/謂連環可解)萬竅猶號未濟風(厚/莊)
(子大塊噫氣其名爲風是/唯無作作則萬竅怒號)稽首問公公大笑本來誰礙
更求通
　　　夜夢(并引)
　　七月十三日至儋州十餘日矣澹然無一事
　　學道未至静極生愁夜夢如此不免以書自
　　怡
夜夢嬉遊童子如父師檢責驚走書(次公走字當如/前漢書音湊蓋)
(趍之之/義也)計功當畢春秋餘今乃始及桓莊𥘉怛然悸
寤心不舒起坐有如挂鈎魚(厚退之詩歸舎不/能食有如魚掛鈎)我生
紛紛嬰百縁氣固多習獨此偏(次公習氣/字岀佛書)弃書事君
四十年(江按年譜先生以嘉祐二年丁酉中第/至紹聖四年丁丑貶儋耳適四十年)仕不願留書
繞纏自視汝與丘孰賢(縯孟子夫二子之/勇未知其孰賢)易韋三絶丘
猶然(厚史記孔子晚而喜易讀易韋編三絶○次公/又北堂書抄載孔子讀易韋編三絶鐡摘三折)如我當
以犀革編
　　　昔在九江與蘇伯固唱和其略曰我夢扁
　　　舟浮震澤雪浪横空千頃白覺來滿眼是
　　　廬山倚天無數開青壁盖實夢也昨日又
　　　夢伯固手持乳香嬰兒示予覺而思之蓋
　　　南華賜物也豈復與伯固相見於此耶今
　　　得來書知巳在南華相待數日矣感歎不
　　　巳故先寄此詩
扁舟震澤定何時(縯史記貨殖傳范蠡/乘扁舟浮於江湖)滿眼廬山覺又
非春草池塘惠連夢(厚謝惠連靈運之族弟也靈運作春/詩未就夢見惠連斍而得池塘生春)
(草之句自以/爲有神助)上林鴻鴈子卿歸(縯蘇武在匈奴中昭帝遣/使和親使謂單于曰天子)
(射上林中得鴈足有繫帛書言武/在某澤中單于大驚乃使武歸漢)水香知是曹溪口(次公此/句正以)
(言南華矣天監元年有婆羅門智樂者南游至曹溪口/掬水聞香云此必勝地可建道場故於是有南華寺也)眼浄同
看古佛衣(次公維摩經云逺塵離垢得法眼浄故先生屢用此/字如云水洗禪心俱浄眼又云眼浄不覷登伽女也)
不向南華結香火(子仁曰樂天詩本結菩提/香火社爲嫌煩惱電泡身)此生何處是
真依
　　　夢中作寄朱行中(舊傳先生本序云前一日夢作/此詩寄朱行中覺而記之自不)
(曉所謂謾冩去夢中/分明用此色𥿄也)
舜不作六器(次公周禮宗伯以玉作六器書舜典修/五禮五玉註五等諸侯所執之玉也)誰知貴
璵璠(次公璵璠魯國之寳玉也逸論語載孔子曰美哉璵璠遠/而望之煥若也近而視之瑟若也一則理勝一則字勝春)
(秋書陽虎竊寳玉大弓解/者謂寳玉即此璵璠也)哀哉楚狂士抱璞號空山(任/劉)
(向新序荆人卞和得玉璞而献之荆厲王使玉工相告之曰石也/王以和爲謾而断其左足厲王薨武王即位和復奉玉璞而献之)
(王使玉工相告之曰石也又以爲謾而断其右足及共王即位和/奉玉璞抱而哭於荆山中共王聞之乃使人理其璞而得寳焉名)
(曰和氏/之璧)相如起晲柱頭璧與俱還(厚吏記趙王得和氏之/璧秦王聞之使人請以)
(十五城易之趙王使藺相如奉璧入秦相如視秦王無意償趙城/乃前曰璧有瑕請示王王授璧相如因持璧却立睨柱欲以擊柱)
(曰臣頭今與璧俱碎於柱矣/秦王乃辝謝卒以完璧歸趙)何如鄭子産有禮國自閑雖
微韓宣子鄙夫亦辭環(縯左傳昭十六年晉韓宣子有環/其一在鄭啇宣子謁諸鄭伯子産)
(弗與曰大國之求無禮以斥之何饜之有宣子私覲於/子産子命起舎大玉而免吾死也敢不籍手以拜)至今不貪
寳(援左傳襄十五年宋人或得玉献之子罕/子罕不受曰爾以玉爲寳我以不貪爲寳)凛然照塵寰
(次公詩意謂以舜貴玉之故乃起陽虎之切盗以卞和献璞之故/乃致秦趙之紛紛惟子産知禮之可以爲國而韓宣子能悔過以)
(辝環然使古無韓宣子之賢則爲鄙夫者亦自無求玉之心豈獨/宣子哉故以不貪終焉先生臨終而夢中作此詩盖若言其平生)
(所存之大節/可以意悟)
　　　夢雪
殘盃失春温破𬒳生夜悄開門千山白俯仰同一
照雖時出圭角固自絶瑕竅群兒勿驚懼調汝得
一笑
　月(星河/附)
　　詩十七首
　　　與述古自有美堂乗月夜歸(倬陳㐮字述古/福州候官人)
姢姢雲月稍侵軒㶑㶑星河半隱山(倬文選謝靈運逰/南亭詩逺峯隠半)
(規)魚鑰未収清夜永(縯鑰必以魚者取其/不瞑目守夜之義)鳯簫猶在
翠微間(任蕭史善次簘秦穆公以女弄玉妻焉遂教弄玉吹簘/作鳯鳴鳯凰來止其屋公爲作鳯䑓一旦弄玉乗鳯蕭)
(史乗龍昇/天而去)凄風瑟縮經絃柱(次公絃柱則琵琶筝之属也/○子仁瑟縮字岀韓退之詩)香
霧凄迷着髻鬟(師杜詩香/霧雲鬟湿)共喜使君能鼓樂(縯孟子舉/欣欣焉有)
(喜色而相告曰吾王庶幾/無疾病歟何以能鼔樂也)萬人争看火城還(厚李肇/國史/𥙷遺正旦曉漏)
(巳前三司使大金吾皆/以樺燭擁馬謂之火城)
　　　中秋月三首
慇懃去年月㶑灔古城東憔悴去年人卧病破牎
中徘徊巧相覔窈窕穿房櫳月豈知我病但見歌
樓空撫掌三歎息扶杖起相從天風不相哀吹我
落瓊宫白露入肝肺夜吟如秋蟲坐令太白豪化
爲東野窮(縯太白李白也東野孟郊/也白詩豪放郊詩窮苦)餘年知幾何佳月豈
屢逢寒魚亦不睡竟夕相噞喁(厚噞喁魚動口也左思/呉都賦云泝洄逆流噞)
(喁沉浮註曰言水物/噞喁出口於水上也)
六年逢此月五年照離别(自註中秋有月凡六年矣/惟去歳与子由㑹於此)歌
君别時曲滿坐爲凄咽(次公盖子由有/水調歌頭也)留都信繁麗
此㑹豈輕擲(自註留都言南京也太祖/興王處有留官司故云)鎔銀百頃湖(次/公)
(刘夢得詩洞庭秋月生/湖心層波萬頃如鎔金)挂鏡千㝷闕三更歌吹罷人影
亂清樾(厚樾木/隂也)歸來北堂下寒光翻露葉喚酒與婦
飲念我向兒說豈知衰病後空盞對梨栗但見古
河東􁙩麥如鋪雪欲和去年曲復恐心断絶
舒子在汶上閉門相對清(自註舒煥試/舉人鄆州)鄭子向河朔
(自註鄭僅赴/北京尸曹)孤舟連夜行頓子雖咫尺兀如在牢扄
(自註頓起來/徐試舉人)趙子寄書來水調有餘聲(自注今曰得趙杲/卿書猶記余在東)
(武中秋所作/水調歌頭)悠哉四子心共此千里明(次公謝莊月賦美/人邁兮音塵闕隔)
(千里兮共明月○堯卿唐許渾送人詩/云故人迢逓故人去一夜月明千里心)明月不解老良辰難
合并(子仁謝靈運曰良辰美/景賞心樂事四者難并)囬顧座上人聚散如流萍
嘗聞此宵月萬里同隂晴(自註故人史生與余言甞見海/賈云中秋有月則是歳珠多而)
(圎賈人以此候之雖相去萬里/他日㑹合相問隂晴無不同者)天公自着意此㑹那可輕
明年各相望俯仰今古情
　　　中秋見月寄子瞻兄(此子由自南/京寄徐州也)
西風吹暑天益髙明月耿耿分秋毫(子仁杜甫八月十/五夜詩此時瞻白)
(兎直欲/數秋毫)彭城閉門青嶂合坐聽百歩鳴飛濤(次公彭城/指言徐州)
(百歩則百/歩洪也)史君携客登燕子(次公燕子楼名張建封/所建以居妓眄眄者也)月色
着人如着水筵前不設鼓與鍾處處笛聲相應起
浮雲捲盡流金丸戲馬臺西山鬱蟠(次公戲馬臺/亦在徐州)杯
中渌酒一時盡衣上白露三更寒扁舟明月浮古
汴廻首逡巡陵谷變河吞巨野入長淮城没黄流
只三版(縯史記智伯率韓魏之兵以圍趙決/晉水以灌晉陽之城不湛者三版)明年築城城
似山伐木爲堤堤更堅黄樓未成河巳退空有遺
迹令人看城頭看月應更好河流深處今生草(次/公)
(此一叚子由言其過中秋遂離徐後有河溢之患而/叙述先生有捍水之功建樓築堤而有今年看月也)子孫免𬒳
魚鼈食歌舞聊寛史君老南都從事老更貧羞見
青天月照人飛鶴投籠不能岀曽是彭城坐中客
　　　和
明月未出羣山髙瑞光千丈生白毫一杯未盡銀
闕湧亂雲脫壞如崩濤誰爲天公洗眸子(縯退之效/月蝕詩念)
(此日月者爲/天之眠睛)應費明河千斛水遂令冷看丗間人照
我湛然心不起西南大星如彈丸(次公謝眺詩/流轉如彈丸)角尾
奕奕蒼龍蟠(厚盧仝月蝕詩東方/蒼龍角挿㦸尾曳風)今宵注眼看不見更
許螢火争清寒何人艤舟臨古汴千燈夜作魚龍
變曲折無心逐浪花低昂赴節隨歌版(坡是夜賈客/船中放水燈)
青熒滅没轉前山浪颭風回豈復堅明月易低人
易散歸來呼酒更重看堂前月色愈清好咽咽寒
螿鳴露草卷簾推户寂無人牎下咿啞惟楚老(坡/近)
(有一孫/名楚老)南都從事莫羞貧對月題詩有幾人明朝人
事隨日出(縯武元衡詩無因駐/清景日出事還生)怳然一夢瑶臺客(次公/李公)
(垂鶯鶯歌怳然/夢作瑶臺客)
　　　十月十五觀月黃樓席上次韻
中秋天氣未應殊不用紅紗照坐隅山下白雲横
匹素水中明月卧浮圖未成短棹還三峽巳約輕
舟泛五湖(縯范蠡去越泛扁舟游五湖〇龔呉郡圗經續記一/曰貢湖二曰遊湖三曰胥湖四曰梁湖五曰金鼎湖)
爲問登臨好風景明年還憶使君無
　　　臺頭寺歩月得人字
風吹河漢掃微雲(次公古詩云/微雲淡河漢)歩屧中庭月趂人(次/公)
(袁粲歩屧白楊郊又杜詩歩/屧隨春風又云突兀猶趂人)浥浥爐香𥘉泛夜離離花影
欲揺春遥知金闕同清景想見氈車碾暗塵回首
舊遊眞是夢一簮華髪岸綸巾(次公杜詩白/幘岸江臯)
　　　趙德麟餞飲湖上舟中對月
老守惜春意主人留客情官餘閑日月湖上好清
明新火發茶乳温風散粥餳(子仁白樂天清明詩留/餳和冷粥岀火煑新茶)酒
䦨紅杏闇日落大堤平(揚劉賔客詩春/江月岀大堤平)清夜除燈坐
孤舟擘岸撑逮君幘未墯(縯晉書庾敳字子嵩於東海王/越坐頽然醉幘墮几上以頭就)
(穿)對此月猶横
　　　六月十二日酒醒歩月理髪而寢
羽蟲見月争翾翻我亦散髪虚明軒(厚杜夏夜歎詩/昊天岀華月茂)
(林延踈光仲夏苦夜短開軒納/微凉虚明見纎毫羽虫亦飛揚)千梳冷快肌骨醒風露氣
入霜蓬根(用中真誥太極緑經云髪當/數櫛血液不滯髪根常堅)起舞三人謾相屬
(縯李白詩舉杯邀明月對影成三/人又云我歌月徘徊我舞影零亂)停杯一問終無言(援李白/詩青天)
(有月來幾時我/今停杯一問之)曲肱薤簟有佳處(厚樂天寄李蘄州詩笛愁/春盡梅花裏簟令秋生薤)
(葉中註云蘄州岀/好笛并薤葉簟)夢覺瓊樓空斷䰟(次公瓊樓以言月也翟/乾祐與十許人翫月或)
(曰月中竟何所有乾祐曰隨我手看之/月規半天瓊樓玉宇滿焉良乆乃隠)
　　　江月五首(并引)
　　嶺南氣候不常吾甞云菊花開時乃重陽凉
　　天佳月即中秋不須以日月爲斷也今嵗九
　　月殘暑方退旣望之後月岀愈遲然予嘗夜
　　起登合江樓或與客游豐湖入栖禪寺扣羅
　　浮道院登逍遥堂逮曉乃歸杜子美云四更
　　山吐月殘夜水明樓此殆古今絶唱也因其
　　句作五首仍以殘夜水明樓爲韻
四更山吐月皎皎爲誰明幽人赴我約坐待玉繩
横(厚春秋元命苞玉衡北兩星爲玉繩/星杜月詩不違銀漢落亦伴玉繩横)野橋多斷板山寺
有微行今夕定何夕(援詩今夕何/夕見此粲者)夢中逰化城(次公法/華經有)
(一導師以方便力化作一城於是衆/人前入化城生巳度想生安穏想)
五更山吐月牎逈室幽幽(厚退之詩䖝鳴室/幽幽月吐牎冏冏)玉鈎還挂
户(厚鮑昭月詩始岀西/南樓纎纎如玉鈎)江練却明樓(縯謝玄暉詩/澄江静如練)星河澹
欲曉鼔角冷知秋不眠飜五詠清切變蠻謳
　　　妬佳月
狂雲妬佳月怒飛千里黒佳月了不嗔曽何汙㓗
白爰有謫仙人舉酒爲三客(縯李白詩舉杯邀/明月對影成三人)今夕
偶不見汍瀾念風伯無煩風伯來彼也易㓕没支
頥少待之寒空净無跡粲粲黄金槃獨照一天碧
玉繩(見上/首注)慘無輝玉露洗秋色浩歌玻璃盞和光
入胸臆使我能永延約君爲莫逆
　　　夜行觀星
天髙夜氣嚴列宿森就位大星光相射小星閙
如沸天人不相干嗟彼夲何事丗俗彊指擿一一
立名字南箕與北斗乃是家人器天亦豈有之無
乃遂自謂迫觀知何如逺想偶有似茫茫不可曉
使我長嘆喟
増刋校正王狀元集注分類東坡先生詩卷之六
増刋校正王狀元集註分類東坡先生詩卷之七
　雨雪
　　詩四十六首
　　　九月二十日微雪懷子由弟二首(時嘉祐壬寅)
岐陽九月天微雪(次公岐陽即/鳯翔府也)巳作蕭條嵗暮心短
日送寒砧杵急(次公韓退之云/隂風攪短日)冷官無事屋廬深(次/公)
(杜詩廣文先生官獨冷○師公爲鳯翔簽判/太守陳公弼命公兼府學教授故用冷官事)愁腸别後能消
酒(次公酒所以消愁而别後之/腸反能消酒則酒力不勝也)白髪秋來巳上簮(次公杜白/髪不勝簮)
近買貂裘堪出塞(次公貂裘蘇季子/之裘也見史記)忽思乗傳問西
賝(次公乗傳所以爲使也賝寳也詩云憬彼淮夷/來献其琛問/之爲義蓋問其不貢乃齊責楚貢包茅不入之比故乗傳以問之)
江上同舟詩满篋(次公言昔與子由趍京師泛舟而往/也詩滿篋則今所傳南行集是巳)鄭
西分馬涕垂膺(次公此則前篇之序所謂/别於鄭州西門之外也)未成報國慙
書劒(次公昔鄭生攻/書學劒兩不成)豈不懷歸畏友朋(縯詩豈不懷歸畏/此簡書又左傳引)
(逸詩曰豈不欲/往畏我友朋)官舎度秋驚歲晚(次公先生自去年十一/月來赴鳯翔幕至此只)
(是九月故/云度秋也)寺樓見雪與誰登遥知讀易東䆫下(次公先/生與子)
(由之於易盖家學也此指言/子由在京師懷逺驛之東䆫)車馬敲門定不譍
　　　病中大雪數日未甞起觀虢令趙薦以詩
　　　相屬戯用其韻荅之
經旬卧齋閤終日親劑和(去/声)不知雪巳深但覺寒
無奈飄蕭紙牎明(次公杜詩飄/蕭覺素髮)堆壓簷板墯(坡関中皆/以板爲簷)
風飈助凝冽幃幔困軒簸惟思近醇醲(次公醇醲言/酒也魏都賦)
(著馴風之醇醲/注云以酒喻政)未敢窺璨瑳(次公粲瑳以玉/比雪之明也)何時反炎赫
(次公退之謝鄭群贈簟詩云却顧天日常/炎曦又先生蘄簟詩云皇天何時反炎燠)却欲躬曰磨(次公後/漢馮衍)
(妻姑悍不畜媵妾兒女自操/井臼以言勞則體中生熱也)誰言坐無氊(縯杜甫贈鄭䖍云/才名四十年坐客)
(寒無/氊)尚有裘充貨(厚西京雜記司馬相如𥘉與文君還成都/居貧愁懣以所著鷫鸘裘就市人楊昌貰)
(酒與文/君爲歡)西鄰歌吹發促席寒威挫崩騰踏成逕繚繞
飛入座人懽瓦先融(次公退之云座煖銷那恠○堯卿唐章/孝標雪詩朱門到晚難盈尺盡是三軍)
(喜氣銷歐陽云/喜氣銷残雪)飲雋缾屢卧(次公左傳士文伯謂投壷之中/曰中雋言其中爲雋異○堯卿)
(歐陽詩不覺/長缾卧墻曲)嗟余獨愁寂空室自困坷欲爲後日賞
恐𬒳遊塵涴(堯卿韓詩勿/使塵泥涴)寒更報新霽(次公杜詩云/鍾鼔報新晴)皎
月懸半破(次公退之云/新月憐半破)有客獨苦吟(次公詩有客有客/古詩白頭猶苦吟)清
夜黙自課(次公曹子建云清夜遊西園/又杜詩清夜沉沉動春酌)詩人例窮蹇秀句
出寒餓(次公廬陵作梅聖俞詩序云非詩能窮人殆/窮者而後工○任杜詩云詩家秀句傳寒餓)何當暴
霜雪庶以躡郊賀(縯孟郊/李賀也)
　　追和子由去歲試舉人洛下所寄詩五首
　　　暴雨𥘉晴樓上晚景
秋後風光雨後山(次公秋後之風光雨後/之山其景清絶可知矣)满城流水碧
潺潺煙雲好處無多子(厚傳燈録大愚禪/師曰佛法無多子)及取昏鵶未
到間(次公老杜對雪詩云無人竭浮蟻有待至昏鵶詩/尾自註云何遜詩曰城隂度塹黒昏鵶接翅歸)
洛邑從來天地中(縯周公營洛邑以時朝諸侯取天地之中/四方聀貢道里均焉○厚周礼地官以土)
(圭之法正日景以求地中又曰尺/有五寸謂之地中天地之所合也)嵩髙蒼翠北邙紅(啇老/二十)
(四化記北邙山在東/都西有濯龍池)風流耆舊消磨盡只有青山對病
翁(坡謂冨/公也)
白汗翻漿午景前(次公戰國䇿汗明之言馬淮南子之言人/皆曰白汗交流翻漿之義則丗說所謂兢)
(兢皇皇汗出如漿也○子仁杜詩南方六七/月岀入異中原老少多渴死汗踰水漿翻)雨餘風物便蕭
然應傾半熟鵝黄酒(縯杜詩鵝/兒黄似酒)照見新晴水碧天
疾雷破屋雨翻河(厚莊子疾雷破山/風振海而不能驚)一掃清風未覺多
應似畫師呉道子(次公具道子盡入神品杜詩云盡手看前/輩呉王逺擅埸又王維詩夙丗吟詩客前)
(生應畫師○黄中唐明皇雜録云畫師呉道玄者本陽翟人/神清氣俊善圖佛像尤長於模冩鬼神下筆神速勢若飛動)髙堂
巨壁冩降魔
客路三年不見山(次公先生詩有戯子由云宛丘先生長如/丘時熈寕六年子田爲陳州學官時也此)
(後爲齊州掌書記繼簽書南/京則不見山者盖此時乎)上樓相對夢䰟間明朝却踏
紅塵去羞向清伊照病顔
　　　立秋日禱雨宿靈隱寺同周徐二令(詩見前/遊靈隱)
(寺詩/注)
百重堆案掣身閑(師杜甫任華州司功有/早秋苦熱堆案相仍詩)一葉秋聲對
榻眠(次公淮南子一/葉落知天下秋)牀下雪霜侵戸月枕中琴筑落
堦泉﨑嶇丗味嘗應遍寂寞山栖老漸便惟有憫
農心尚在起占雲漢更茫然(任詩旱旣太/甚瞻彼雲漢)
　　　癸丑春分後雪
雪入春分省見稀(次公退之云以/火來照所見稀)半開桃杏不勝威應
慙落地梅花識(次公穌子卿梅花落詩秪/言花似雪不悟有香來)却作漫天柳
絮飛(厚退之晚春詩楊花榆莢無才思惟解漫天作雪飛○次/公謝安與謝道韞詠雪道韞云未若㧕絮因風起○仔丗)
(傳王淡交雪句似梅花落也如柳/絮因風與坡詩全相類豈偶然邪)不分東君專節物故将
新巧發隂機(次公退之雪詩/曄曄弄隂機)從今造物尤難料更暖
須留御臘衣
成眠一夜撚鬚吟喜雪(子仁賈島詩吟安一/箇字然断数莖鬚)詩成就我
覔懽處我窮正與君髣髴曷不走投陳孟公(任前漢/陳遵字)
(孟公嗜酒每大飲賔客滿堂輒関門/取客車轄投井中雖有急終不得去)有酒醉君仍飽德(約/詩)
(醉酒飽德人有/士君子之行)瓊瑶欲盡天應惜更遣清光續殘月
安得佳人耀素手(厚古詩織織耀素/手札札弄機杼)笑捧玉盌兩竒絶
(子仁㑹合聮句云茗盌纎纎捧又李/白越女詞新粧蕩新波光景兩竒絶)艶歌一曲回陽春(縯/白)
(樂天詩艶歌一曲酒一杯○子仁/文選云客有歌陽春白雪之曲)坐使髙堂生煖熱
　　　雪後至臨平與柳子玉同至僧舎見陳尉
　　　烈(苪按圖經臨平鎭端/拱元年置隷仁和縣)
落㠶古戍下積雪髙如丘強邀詩老出踈髯散颼
飀僧房有宿火手足漸和柔静士素寡言(呉王献之/字子敬嘗)
(與兄徽之操之俱詣謝安二兄多言俗事献之寒温而巳旣而客/問安王氏兄弟優劣安曰少者佳客問其故安曰吉人之辭寡以)
(其少言/故知之)相對自忘憂銅鑪擢煙穟石鼎浮霜漚我行
雖有程坐穩且復留大哉天地間此生得浮遊(厚/杜)
(詩大哉乾坤内/吾道長悠悠)
　　　雪後書北臺壁二首
黄昏猶作雨纎纎夜静無風勢轉嚴但覺衾禂如
潑水不知庭院巳堆鹽五更暁色來書幌半夜寒
聲落畫簷試掃北臺看馬耳(次公馬耳山名/也與臺相對)未隨埋
没有雙尖
城頭𥘉日始翻鵶陌上晴泥巳没車凍合玉樓寒
起粟(縯煙蘿子侯名/玉樓十二環)光揺銀海眩生花(厚道經以項肩骨/爲玉樓眼爲銀海)
(起粟爲凍起肉上爲生粟○次公丗傳王荆公甞誦先生此詩歎/云蘇子瞻乃能使事至此時其壻蔡卞曰此句不過詠雪之狀粧)
(樓臺如玉樓瀰漫萬象若銀海耳荆公哂焉謂曰此岀道書也目/卞曽不理㑹於玉樓何以謂之凍合而下三字云寒起粟於銀海)
(何以謂之光揺而下三字云眩生花乎/起粟字盖使趙飛燕雖寒體無軫粟也)遺蝗入地應千尺(堯/卿)
(老農語曰蝗之生子遺而入/地若經大雪則入地愈深)宿麥連雲有幾家(援雪冝麥而/辟蝗故爲豐)
(年之祥兆○仔蝗遺子於地若雪深一尺則入地/一丈麥得雪則滋茂而成稔嵗此老農之語也)老病自嗟詩
力退空吟冰柱憶劉义(縯劉义韓愈門人作雪車冰柱二/詩岀盧仝孟郊之右○夏韻語陽)
(秋載劉义冰柱詩云不爲四時雨徒爲道/路成泥楂不爲九江浪徒能汩没天之涯)
　　　　謝人見和前篇二首
巳分酒杯欺淺懦敢將詩力闘深嚴(堯卿退之聮句/再入更深嚴)
漁蓑句好眞堪畫(堯卿鄭谷雪詩江上晚來堪畫處漁人披/得一蓑歸而叚賛善小筆精微摹爲畫圖)
(故谷以詩謝之曰愛余風雪句幽絶冩漁蓑則是真曾入畫也先/生嘗評此詩以爲村舎學中語然以其有實事故引用之又陸龜)
(蒙詩云輕舟/過去真堪畫)柳絮才髙不道鹽(縯謝安嘗内集俄而雪驟/下安曰白雪紛紛何所似)
(子朗曰散塩空中差可擬兄女道韞曰未若柳絮因風起/○次/公張融作海賦以示顧愷之愷之曰公此賦實超玄虚但不道塩)
(耳)敗履尚存東郭足(援東郭先生又待詔公車貧困衣弊/履不完行雪中履有上無下足盡踐)
(地人皆/笑之)飛花又舞謫仙簷(仔李白詩飛花送酒舞前簷○元/肅杜醉時歌燈前細雨簷花落)
書生事業眞堪笑忍凍孤吟筆退尖(堯卿退之詩云兎/尖針莫並苦寒則)
(筆退/尖矣)
九陌凄風戰齒牙銀杯逐馬帶隨車(縯退之雪詩隨車/翻縞帶逐馬散銀)
(杯)也知不作堅牢玉(厚謝惠連雪賦白玉雖白空守貞兮未/若兹雪與時興㓕○次公白樂天詩大)
(都好物不堅牢又前漢息夫躬傳/器用塩惡鄧展曰塩不堅牢也)無奈能開頃刻花(縯韓湘/詩解造)
(逡巡酒能/開頃刻花)得酒彊歡愁厎事(堯卿退之詩云胡爲浪自苦得/酒且歡喜杜牧詩云強愁争厎)
(事)閉門髙卧定誰家(援洛陽大雪令出見袁安門無行跡/入見安偃卧問何以不岀曰大雪人)
(皆乏食不冝/干人令賢之)臺前日暖君湏愛冰下寒魚漸可义(堯/卿)
(退之有义魚詩東坡旣作此詩以示黄門黄門曰冰下有魚恐/未易义耳東風解凍冰始解莫若改爲冰解如何公以爲知言)
　　　次韻章傳道喜雨(坡禱常/山而得)
去年夏旱秋不雨(次公旱以不雨之故今於夏言旱於秋言/不雨盖春秋有書旱書不雨者如宣七年)
(秋大旱此則書旱者也如僖二年冬十月不雨三/年春王正月不雨夏四月不雨此則書不雨者也)海畔居民飲
鹹苦今年春暖欲生蝝(縯春秋宣十五年/冬蝝生蝝虫子也)地上戢戢多
於土預憂一旦開兩翅口吻如鋒那肯吐前時渡
江入呉越布陣横空如項羽(坡去歲錢塘見飛蝗自西/北來極可畏○次公前漢)
(因有告英布反於是上自將擊布布兵精甚上乃壁庸城望布/軍置陣如項羽軍上惡之此尤見先生詩句無不有所出也)農
夫拱手但垂泣人力區區固難禦撲縁􁎦尾困牛
馬(次公莊子之言養馬/曰其有虫䖟撲縁)啗齧衣服穿房户坐觀不救亦
何心秉卑炎火傳自古(厚詩曰去其螟螣及其蟊賊無/害我田穉田祖有神秉卑炎火)荷
鋤散掘誰敢後得米濟饑還小𥙷(次公盖小民掘土埋/蝗者以多寡給其米)
(以償其功也暗徒以粟給捕蝗/者事孟子云豈曰小𥙷之哉)常山山神信英烈麾駕雷
公呵電母應憐郡守老且愚欲把瘡痍手摩撫(次/公)
(漢功臣表瘡痍未平又/韓退之云摩手抚之)山中歸時風色變中路巳覺啇
羊舞(援家語齊有一足之鳥舒趐而跳齊侯遣使訪孔子孔/子曰此鳥名啇羊昔童兒謡曰啇羊鼔舞天将大雨)夜
䆫騷騷閙松竹朝畦泫泫流膏乳從來旱蝗必相
資(師五行志旱則/魚螺變爲虫蝗)此事吾聞老農語庶將積潤掃餘孽
収拾豐歲還明主縣前巳窖八千斛(坡今春及今得/蝗子八千餘斛)率
以一升完一畒更㸔蚕婦過初眠(自蚕一眠則/蝗不復生矣)未用
賀客來旁午(次公縦横而至也/史有冠盖旁午)先生筆力吾所畏蹙
踏鮑謝跨徐庾(次公鮑謝鮑昭謝眺也徐庾徐陵庾信也〇/倬江總詞氣凌鮑謝筆跡踵二王史柄曰足)
(不新詩往往/氣凌鮑謝)偶然談笑得佳篇便恐流傳成樂府(縯/漢)
(武立樂府采詩有趙代秦楚之謳○季南樂府詩集序云漢/惠帝三年使樂府令備簫管更房中樂武帝定禮乃立樂府)陋
邦一雨何足道吾君盛德九州普中和樂職幾時
作試向諸生選何武(厚前漢何武傳宣帝時天下和平四/夷賔服神爵五鳯之間婁䝉瑞應益)
(州刺史王褒頌漢徳作中和樂聀宣布詩三篇武年十四五與成/都揚覆衆等共習歌之宣帝召武等於宣室上曰此盛徳之事吾)
(何足以/當之)
　　　雪夜獨宿栢山庵
晚雨纎纎變玉霙(師韓詩外傳/雪花謂之霙)小庵髙卧有餘清夢
驚忽有穿䆫片夜静惟聞㵼竹聲(汪曰荀鶴雪詩岩/谷惟聞折竹聲)稍
壓冬瘟聊得徤未濡秋旱若爲耕天公用意真難
　　　大雪青州道上有懷東武園亭寄交代孔
　　　周翰
超然臺上雪城郭山川兩竒絶(次公超然臺在使園之/北先生有記云園之北)
(因城以爲臺者舊/矣稍葺而新之)海風吹碎碧琉璃時見三山白銀闕
(縯三神山在海中其物禽獸/盡白而黄金白銀爲宫闕)蓋公堂前雪緑䆫朱户相明
滅(次公盖公堂在公宇中先生有記云治新寢於黄堂之北易其/弊陋逹其蔽塞重門洞開盡城之西北相望如引繩○師曹參)
(爲齊丞相盖公言治道貴清净參避/正堂舎盖公宻州公字有盖公堂)堂中美人雪争妍粲
然一笑玉齒頰(縯郭璞遊仙詩靈妃/顧我笑粲然啓玉齒)就中山堂雪更竒
(堯卿山堂亦/東武堂名也)青松恠石亂瓊絲(先之禹貢青州厥貢鈆松/恠石註云恠異好石似玉)
(者)惟有使君遊不歸五更上馬愁歛眉君不見淮
西李常侍夜入蔡州縛取呉元濟(厚唐李愬以散騎常/侍爲唐鄧節度使襲)
(蔡賊吴元済至懸瓠城夜半雪甚賊晏/然無一人知之者遂克蔡州而擒元濟)又不見襄陽孟浩然
長安道上騎驢吟雪詩(縯或問鄭綮詩思對曰詩思在灞/橋雪中驢子上○堯卿浩然途中)
(雪詩云迢逓秦京道蒼茫歲莫天窮隂連晦朔積雪满山川落鴈/迷沙渚飢烏噪野田客愁空佇立不見有人煙又長安道中雪詩)
(云積雪及平臯/飢鷹捉寒兎)何當閑門飲美酒無人毀譽河東守(援/季)
(布爲河東守孝文時人有言其賢召欲以爲御史大夫人又言其/勇使酒難近至留邸一月見罷布進曰陛下以一人譽召臣以一)
(人毁去臣臣恐天下有/識者有以窺陛不也)
　　　至濟南李公擇以詩相迎次其韻二首
弊裘羸馬古河濵野闊天低糝玉塵(次公何遜詠雪詩/若逐微風起誰言)
(非玉塵○堯卿秦韜玉春雪詩云雪重寒空思寂寥玉塵如糝滿/春朝張藉詩行路難云弊裘羸馬苦難行又孟浩然詩云野曠天)
(低/木)自笑飡氊典屬國(縯蘇武使匈奴單于欲降之置武太/窖中絶不飲食天雨雪武卧齧雪與)
(氊毛并咽之得不死/後歸漢爲典属國)來看換酒謫仙人(厚李白憶賀监詩序/曰太子賔客賀公於)
(長安紫極宫一見呼爲謫仙人因/觧金龜換酒爲樂盖賀知章也)䆠遊到處身如寄農事
何時手自親剰作新詩與君和莫因風雨廢鳴晨
(縯詩風雨如/晦雞鳴不巳)
夜擁笙歌霅水濵(縯霅水在湖/州烏程縣)回頭樂事緫成塵仐
年送汝作太守(任丗說㐮陽羅交好學嗜酒桓宣武温雖以/才遇之許而不用人有得郡者温爲席送别)
(友亦𬒳命至尤遅晚温問之荅曰旦岀門逢一鬼揶揄云我只見/汝送人作郡何以不見人送汝作郡遂慙怖却回不覺淹緩桓心)
(媿焉後以爲/襄陽太守)到處逢君是主人聚散細思都是夢身
名漸覺兩非親相從繼燭何湏問(縯陳公子完奔齊齊/侯使爲工正飲酒樂)
(公曰以火繼之辭曰/臣卜其晝未卜其夜)蝙蝠飛時日正晨(厚韓退之山石詩山/石犖确行徑微黄昏)
(到寺蝙/蝠飛)
　　　和田國博喜雪
疇昔月如晝(子仁記檀弓/云嚋昔之夜)暁來雲暗天玉花飛半夜
翠浪舞明年(次公玉花言雪/翠泿言麥也)螟螣無遺種流亡稍占
田嵗豐君不樂鍾磬幾時編(坡曰有服不樂○次公/樂有編鐘編磬見周禮)
　　　祈雪霧猪泉出城馬上有作贈舒堯文
三年走呉越踏遍千重山朝隨白雲去莫與棲鴉
還翩如得木狖(次公此杜詩失/未狖之反也)飛歩誰能攀一爲符
竹累(師漢文帝與郡守作竹/使符分其一留京師)坐老敲榜間此行亦何事
聊散腰脚頑浩蕩城西南亂山如玦環(次公退之詩/清玉刻佩聮)
(玦/環)山下野人家桑柘雜榛菅(次公退之詩豈/念幽谷之榛菅)歳晏風
日暖人牛相對閑(次公此因行語暗/用禅家所云也)薄雪不蓋土麥苗
稀可刪願君發豪句嘲談破天慳
　　　次韻舒堯文祈雪霧猪泉
長笑蛇醫一寸腹(次公蛇醫蜥蜴之别名/也丗人以蜥蜴祈雨)衘冰吐雹何
時足(叔度夷堅乙志劉居中隱嵩山巔有大蜥蝪数百皆長三/四尺人以食就手飼之柎摩其体滑膩如脂一日聚繞水)
(盎邊各就取水才入口即吐岀以圎結似彈丸積之于側俄頃間/纍纍滿地忽震雷一聲起彈丸皆失去明日人來言昨午雨雹大)
(作乃知蜥蝪/所爲者此也)蒼鵝無罪亦可憐斬頸横盤不敢哭(厚/祈)
(雨法刑白鵝○仲逹先生志林云鵝能/警盗亦能却蛇且又有祈雨厄悲夫)豈知泉下有猪龍
卧枕雷車踏隂軸(希仲酉陽雜爼云柳公權元和末止建州/山寺中夜半覺門外喧閙因潜於䆫中觀)
(之見数人運斤造雷車如畫圖者乆之/一嚏氣忽斗暗其人两目遂昏焉)前年太守爲旱請
雨點隨人如橵菽(坡傅欽之曽/禱此泉得雨)太守歸國龍歸泉至
今人詠淇園緑(縯衛淇澳美武公之德/也膽彼淇澳緑竹猗猗)我今又復罹此
旱凛凛疲民在溝瀆却㝷舊迹叩神泉坐客仍携
王子淵(坡欽之時客/惟舒在矣)看草中和樂職頌(縯王褒字子渊宣/帝時益州刺史王)
(㐮欲宣風化於衆庶聞褒有俊/材使作中和樂聀宣布之詩)新聲妙語慰華㒹(援蔡邕賦/云華㒹丈)
(人盖老者/之稱也)暁來泉上東風急鬚上冰珠老蛟泣(师晋/張華)
(愽物志蛟人從水中出寓人家積日賣綃將/去從主人索一器泣而成珠滿盤以与主人)恠詞欲逼龍飛
起嶮韻不量吾所及行看積雪厚埋牛誰與春工
掀百蟄此時還復借君詩餘力汰輈仍貫笠(􁉤左氏/越椒攻)
(楚王射王汰輈及鼔附著於/丁寕又射汰輈以貫笠轂)揮毫落紙勿言疲(次公杜詩揮/毫落𥿄如雲)
(煙)驚龍再起震失匕(縯三國志曹操謂先主曰今天下英雄/唯使君與操耳本𥘉之徒不足数也先)
(主方食失匕箸于時正當雷震/因謂操曰一震之威乃至於此)
　　　荅郡中同僚賀雨
水旱行十年饑疫遍九土竒窮所向惡歲歲祈晴
雨雖非爲巳求重請終愧古(縯穀梁子曰雩之必待其時/窮人盡力何也雩者爲旱求)
(者也求者請也古人重請何重乎請/人之所以爲人者譲也請道去讓也)鬼神亦知我老病入
腰膂何曽拜向人此意難不許重雲凄巳合(朱大田/詩有渰)
(凄凄興/雨祁祁)微潤先流礎(援淮南子云山/雲蒸柱礎潤)蕭蕭止還作坐聽
及三鼔天明將吏集泥土满靴屨登城望麰麥緑
浪風掀舞愧我賢友生雄篇闘新語君看大熟歲
(子仁書云/歲則大熟)風雨占十五(援古者五日一/風十日一雨)天地本無功祈禳
何足數渡河不入境未若無蝗虎(厚後漢宋均爲九江/太守郡多暴虎常募)
(設檻穽而猶多傷害均到下諸属縣曰夫虎豹在山黿鼉在水各/有所託今爲民害咎在残吏其務退奸貪思進忠善可一去檻穽)
(其後傳言虎相與東㳺渡江又山陽楚/沛多蝗其飛至九江界者輒東西散去)而况刑白鵝下䇿君
勿取(援出人刑白鵝以/祈雨詳見上首注)
　　　正月十八日蔡州道上遇雪次子由韻二
　　　首(時元豐庚申)
蘭菊有生意(林陳後主問湯帝麗華与䔥妃何如/帝曰春蘭秋菊亦各一時之秀也)微陽回
寸根方憂集暮雪復喜迎朝暾憶我故居室浮光
動南軒(彦才按志林先生元祐二年八月十一日將朝尚早假/寐夢歸紗榖坐於南軒旣覺惘然思乆之南軒先君名)
(曰來風/者也)松竹半傾㵼未數葵與萱三徑瑶草合(次公蔣/詡三經)
(又陶淵明三徑就荒又江淹詩瑶/草正翕赩又老杜相期拾瑶草)一瓶井水温至今行吟
處尚餘履舄痕一朝岀從仕永愧李仲元(縯楊子云/李仲元不)
(屈其志不累其身不/夷不惠可否之間也)晚歲益可羞犯雪方南奔山城買
廢圃槁葉手自掀長使齊安人(師黄州齊/安郡也)指說故侯
園(厚前漢書邵平者故秦東陵侯秦破爲布/衣種瓜長安城東瓜美故丗謂東陵瓜)
鈆膏染髭鬚(次公南史何長瑜作韻語云陸展染白髪欲/以媚側室而劉禹錫詩好染髭鬚事後生)旋
露霜雪根不如閉目坐丹府夜自暾(縯丹府即道家/所謂丹田也)誰
知憂患中方寸寓羲軒大雪從壓屋我非兒女萱
(厚孟郊詩萱草兒/女花不觧壯士憂)平生學踵息(縯莊子眞人/之息以踵)坐覺兩鐙温
下馬作雪詩滿地鞭箠㾗佇立望原野悲歌爲黎
元道逢射獵子遥指狐兎奔蹤迹尚可㝷窟穴何
足掀寄謝李丞相(次公李丞相指言李斯用其/言牽黄犬出上蔡東門也)吾将反丘
園
　　　次韻孔毅父乆旱巳而甚雨三首
饑人忽夢飯甑溢夢中一飽百憂失(次公夢飽事出佛/書黄魯直亦云飢)
(人常夢飽病/人常夢醫)乆知夢飽本來空末悟真饑定何物我
生無田食破硯(次公此乃唐人云以硯爲/良田舌耕而筆耒之意也)爾來硯枯磨
不出去年太歲空在酉(厚計然言歲在金穰水毀木飢/火旱太歲在酉金穣之時也)傍
舎壷漿不容乞(縯朝野僉載云歲在申/酉乞漿得酒言年豊也)今年旱勢復如
此歲晚何以黔吾突(援班固云孔席不/暇暖墨突不得黔)青天蕩蕩呼
不聞(次公前漢禮樂志天門開詄蕩蕩/又莊子一呼而不聞於是再呼)况欲稽首號泥佛
罋中􁇧蝪尤可笑(信民酉陽雜爼云王彦威在汴州二年夏/旱時李玘過汴因宴王以旱爲言李醉曰)
(欲雨甚易爾可求蛇醫四頭石罋二枚毎罋實以水浮二蛇醫以/木盖宻泥之處置於閙處罋前後設席焼香選小兒十歲以下十)
(餘令執小青竹晝夜更擊其罋不得少輟王如言試之一日兩/夜雨大注舊說龍與蛇螄爲親家焉○次公又見蜥蝪詩下)跋
跋脉脉何等秩(任東方朔傳武帝置守宫盂下東方朔别蓍/布筭射之曰以爲龍又無角以爲蛇又有足)
(跋跋脉脉善縁壁/是非守宫即蜥蜴)隂陽有時雨有數民是天民天自䘏
我雖窮苦不如人要亦自是民之一形容可似䘮
家狗(縯家語孔子適鄭與弟子相失孔子獨立東門鄭人或謂/子貢曰東門有人其顙類堯其項類皐陶其肩類子産然)
(自要以下不及禹三寸纍纍若䘮家之狗子貢以實告孔/子孔子欣然笑曰形狀末也而似䘮家之狗然哉然哉)未肯
弭耳争投骨(援史記應侯謂秦王曰大王之狗卧者卧起者/起行者行止者止母相與闘者投之一骨輕起)
(相牙者何則/有争意也)倒冠落幘謝朋友(次公此則杜牧倒/冠落佩之変也)獨與
蚊雷共圭蓽(次公中山靖王言衆漚漂山聚/蚊成雷又左傳蓽門圭竇之人)故人嗔我不
開門(次公退之云剥剥啄啄有客/至門我不岀應客去而嗔)君視我門誰肯屈可
憐明月如潑水夜半清光翻我室風從南來非雨
候(師天官書風從/南方來大旱)且爲疲人洗蒸鬱褰裳一和快哉
謡(厚文選楚襄王遊於蘭臺之宫清風/颯至王乃披襟當之曰快哉此風)未暇饑寒念明日
去年東坡拾瓦礫自種黄桑三百尺今年刈草蓋
雪堂(元豊辛酉請營地耕墾始號東坡居士子仁按先生擬斜川云/元豊壬戌之春予躬耕於東坡築/雪堂居之南挹四望亭之)
(後丘西控北山之微泉又雪堂文云蘇子得廢圃於東坡之脅作/堂焉號其正曰雪堂堂以大雪中爲之因繪雪於四壁之間無容)
(隙其名盖起於此甞見先生有帖云巳/作得雪堂記而其子不傳未詳其故)日炙風吹面如墨
(師杜甫詩骨/折靣如墨)平生懶惰今始悔老大勤農天所直沛
然例賜三尺雨造化無心怳難測四方上下同一
雲(次公四方上下曰宇古往今來曰宙又/詩云上天同雲杜詩四海八荒同一雲)甘霔不爲龍所隔
(自註俗有/分龍日)蓬蒿下濕迎暁耒燈火新凉催夜織(次公退/之詩新)
(凉入郊墟燈/火稍可親)老夫作罷得甘寢(次公莊子孫叔敖甘/寢秉羽而郢人投兵)卧
聽墻東人響屐奔流未巳坑谷平折葦枯荷恣漂
溺腐儒麄糲支百年(次公杜詩百年/麄糲腐儒飡)力耕不受衆目
憐(縯杜詩不聞八尺/軀常受衆目怜)破陂漏水不耐旱人力未至求天
全㑹當作塘徑千歩横斷西北遮山泉四鄰相率
助舉杵人人知我囊無錢(厚東漢趙壹詩云文籍雖滿腹/不如一囊錢又李賀詩囊空趙)
(壹/錢)明年共看决渠雨(任白公穿渠人歌曰/舉臿爲雲决渠爲雨)飢飽在我
寧關天誰能伴我田間飲醉倒惟有支頭甎
天公號令不再出十日愁霖併爲一君家有田水
冐田我家無田憂入室不如西州楊道士萬里隨
身惟兩膝(次公君家指孔毅父我家先生自言以毅父則水冒/田以先生則憂入室盖以一則有田一則有室而巳)
(故也若楊道士無田且無/室空手一身無所憂也)㳂流不惡泝亦佳一葉扁舟
任漂突(次公退之詩共/泛清湘一葉舟)山芎麥麴都不用(任山芎麥麴/皆以禦濕也)
(○周左傳有麥麴乎有山/鞠窮乎詳見和王鞏詩註)泥行露宿終無疾夜來飢腸
如轉雷旅愁非酒不可開楊生自言識音律洞簫
入手清且哀(次公前漢王褒有洞簫賦註云洞者/通也言其無底上下相通故曰洞簫)不湏更
待秋井塌見人白骨方衘杯(縯杜詩忽憶雨時秋井塌古人/白骨生青苔如何不飲令心哀)
　　　過萊州雪後望三山(次公按地志萊州掖縣載三/山在海之南岸史記封禅書)
(秦始皇東遊海上行礼祠名山川及八神其四/曰隂主祠三山其後武帝亦祠三山八神是巳)
東海如碧環(次公劉禹錫詩水/遶庭臺碧玉環)西北卷登萊雲光與
天色直到三山回我行適冬仲薄雪収浮埃黄昏
風絮定半夜扶桑開(次公風絮以言雪謝道韞云柳絮因/風起扶桑開以言日臨海見日出之)
(早/也)參差太華頂出没雲濤堆安期與羡門(縯安期羡/門神仙名)
(漢書樂大曰臣嘗往來海/中見安期生羡門之属)乗龍安在哉茂陵秋風客(厚/漢)
(武帝葬茂陵嘗作秋風詞李賀金銅仙人詞/漢歌茂陵劉即秋風客夜聞馬蹄曉無迹)勸爾麾一杯(次/公)
(借用晋孝武帝末年長星見帝甚惡之舉酒祝/之曰長星勸尓一柸酒自古豈有萬歲天子邪)帝郷不可期
(縯陶淵明歸去來詞云冨貴非吾願帝郷/不可期○次公莊子乗彼白雲至于帝郷)楚些招歸來(援楚/詞宋)
(玉招魂云䰟兮來/歸何爲兮四方些)
　　　次韻王覿正言喜雪
聖人與天通(次公列仙傳曰陶安公六安冶師也數行火術/火一旦散上紫色衝天須臾朱雀上冶上曰安)
(公安公冶與天通七月七日迎汝/以赤龍龍至安公馭之東南而上)有詔寛獄市(縯前漢曹參/爲齊相蕭何)
(薨使者召參參去属其後相/曰以齊獄市爲寄慎勿擾也)好語夜喧街(次公李賀詩沙路歸/來聞好語杜詩近聞)
(下詔喧/都邑)濕雲朝覆砌(人表唐崔櫓詩紅葉下山/寒寂寂濕雲如夢雨如塵)紛然退朝後
色映宫槐媚欲夸翦刻工(厚退之李花詩誰將平地萬准/雪翦刻作此連天花○援呉陸)
(暢雪詩天人寕底/巧翦水作飛花)故上朱藍𬒮(縯宋朝太宗皇帝言唐朝學士/多衣緋緑今之任職者或以朱)
(藍而加金帶之飾亦士林之榮○師宋大明中元日雪/花降殿庭右將軍謝莊下殿雪集衣白上以爲嘉瑞)我方執
筆侍(次公左史記言右史記動今日之起居郞起居舎人是巳/丗所以執筆也又退之荅元稹書云愈旣承命又執筆以)
(俟)未敢書上瑞君猶伏閤争(次公伏閤争/則諌事也)髙論亦少
慰(縯唐長安二年三月大雨雪蘇味道等以爲瑞率群臣入賀王/求礼讓曰宰相爕和隂陽而季春雨雪乃灾也果以爲瑞則冬)
(月雷遽爲瑞雷邪味道不從賀者既入求礼言今主荒臣/佞寒暑失序戎狄乱華使天有瑞何感而來武后爲罷朝)霏霏
止還作盎盎風與氣神龍乆潜伏一怒勢必倍行
當見三白(次公西北人之諺/曰要冝雪見三白)拜舞􁁅萬歲(次公杜詩盌賜/將軍拜舞歸)
歸來飲君家酣詠追旣醉(縯詩旣醉/太平也)
　　　次韻朱光庭喜雨
乆苦趙盾日(縯左傳言趙衰冬日之日也趙盾/夏日之日也冬日可爱夏日可畏)欣逢傅說霖
(厚書說命髙宗謂說曰/若歲大旱用汝作霖雨)坐知千里足初覺兩河深(次公兩/河盖汴)
(河蔡/河也)破屋常持􁡣(倬杜甫茅屋爲秋風所破歌牀牀/屋漏無乾處雨脚如麻未断絶)無薪欲
㸑琴清詩似庭燎雖美未忘箴(縯詩庭燎美宣/王也因以箴之)
　　　和張昌言喜雨
二聖憂勤忘寢食(次公二聖盖當日/哲宗與太后也)百神奔走㑹風雲
禁林夜直鳴江瀬清洛潮回起縠紋夢覺酒醒聞
好句帳空簟冷發餘薰秋來定有豊年喜剰作新
詩凖備君
　　　次韻張昌言喜雨
千里黃流失故居(次公言水所衝蕩/而民居不見也)年來赤地到青徐
遥聞争誦十行詔(縯後漢光武以手詔/賜方國一札十行)無異親巡六尺
輿(厚前漢袁盎云天子所與/共六尺輿者皆天下豪英)精貫天人一言足雲興嶽瀆
萬靈趨愛君誰似元和老賀雨詩成即諌書(援白居/易元和)
(中作賀雨詩其畧云君以明爲聖臣以直爲忠敢賀有其始亦願/有其終居易嘗與元稹書云凡聞僕賀雨詩衆口籍籍以爲非冝)
　　　興龍節侍宴前一日微雪與子由同訪王
　　　定國小飲清虚堂定國出數詩皆佳而五
　　　言尤竒子由又言昔與孫巨源同過定國
　　　感念存殁悲歎乆之夜歸稍醒各賦一篇
　　　明日朝中以示定國也
天風浙浙飛玉沙詔恩歸沐休早衙(縯選詩枯桑知天/風杜詩淅淅風生)
(砌歸沐/漢制也)遥知清虚堂裹雪正似薝蔔林中花(次公薝蔔/梔子花也)
(與雪皆六出佛書云如人入薝/蔔林中聞薝蔔香不聞他香)出門自笑無所詣呼酒持
勸惟君家(厚李白詩仰天大笑出門去韓退之酔贈張秘書人/皆勸我酒我若耳不聞今日到君家呼酒持勸君〇)
(子仁又退之詩長安/百万家出門無所之)踏冰凌兢戰疲馬(子仁揚雄甘泉賦馳/閶闔而入凌兢注云)
(言寒凉戦慓之處又杜/詩安得赤脚踏層冰)扣門剥啄驚寒鴉(援韓詩剥剥啄/啄有客至門)羡
君五字入詩律欲與六出争天葩(厚退之詩天/葩吐竒芬)頭風
巳倩檄手愈背癢恰得仙瓜爬(縯魏太祖苦頭風陳琳/呈所草檄太祖卧讀翕)
(然起曰此愈我病〇任神仙傳王方平邀麻姑降蔡經家麻姑手/鳥瓜經念曰背大痒時得此掌爬背大快也又杜牧詩杜詩韓筆)
(閑來讀有似/麻始痒処爬)銀缾㵼油浮蟻酒紫盌鋪粟盤龍茶幅
巾起作鴝鵒舞曡鼔誰摻漁陽撾(厚晋謝尚素善音樂/博綜衆藝王導謂曰)
(聞君善作鴝鵒舞一座傾想寕有此䋥不尚曰佳便着衣幘而舞/導令坐者撫掌擊節尚俯仰其中旁若無人又曹操聞禰衡善擊)
(鼓乃召爲鼔吏因大㑹賔客閱試音節諸吏過者皆令脫其故/衣更着岑牟單紋之服次至衡衡方爲漁陽三撾蹀𨄌而前)九
衢燈火雜夢寐十年聚散空咨嗟明朝握手殿門
外共看銀闕暾朝霞
　　　次韻毛滂法曹感雨
江南佳公子(縯史記平原君翩翩/濁丗之佳公子也)遺我錦繡端攬之温
如春公子焉得寒興雨自有時膚寸便𪷟􁥵(援詩/興雨)
(祁祁又公羊云觸石而出膚寸而合不/崇朝而徧雨乎天下者惟太山之雲尔)歛藏以自潤牛斗何
足干(次公牛斗何足干借酆城之劍氣/在牛斗之間如氣干雲霓之義)空庭月與影彊結三
友歡(厚李白詩舉杯邀/明月對飲成三人)我豈不足歟要此清團團所
歡在一醉常恐樽中乾(縯孔北海云座上客常滿樽中酒/不空○子仁陶淵明詩樽中酒不)
(乾)捨酒尚可樂明珠如彈丸(次公南史王筠字元礼謝眺/常見語云好詩圎美流轉如)
(弹丸/也)但恐千仞雀怱怱發虚彈(援莊子以隋侯之/珠弹千仞之雀)迨子
間暇時種子田中丹(厚孟子國家間暇〇次公種子田中/丹則勸之以修飬豈毛滂亦好此乎)
一朝渉丗故空腹容欺謾(縯韓退之詩逶迤不復復後丗/恣欺謾○次公神仙伊用昌夫)
(婦詠鼔詞云釘着不知侵骨髓/打來只是没心肝空腹𬒳人謾)我頃在東坡秋菊爲夕餐
(援楚詞朝飲木蘭之墜/露兮夕餐秋菊之落英)永愧坡間人布褐爲我完雪堂
𥘉覆瓦上簟無下莞(援斯干詩下莞/上簟乃安斯寢)時時亦設客毎
醉筒輙殫(堯卿公甞以筒貯/錢爲設客之用)一笑便傾倒五年得輕
安公子豈我徒衣鉢傳一簞(次公唐撫言載門生及第/與座主同名次者謂之傳)
(衣鉢又顔子一簞食趙孟一簞珠〇子仁禅家傳法謂之傳衣鉢/此因上文有在東坡時語故云公子亦吾徒可以傳我處貧而樂)
(之法/也)定非郊與島筆勢江河寛(次公郊則孟郊島則賈/島爲詩寒窘先生素所)
(不許如言孟郊曰安能將兩耳聽/此寒蟲號又曰氣壓郊與島是也)悲吟古寺中穿帷雪漫
漫他年記此味芋火對懶殘(次公唐李泌與明瓉禅師/遊明瓉舞徒謂之懶殘者)
(泌甞於衡岳寺讀書察懶殘所爲曰非凡人也聽其中夜𣑽唱響/徹山林泌頗知音能辨休戚謂懶殘經音先悽愴而後喜悅必謫)
(墮之人時將去矣中夜潜往謁焉懶殘命坐發火取芋以㗖之曰/慎勿多言領取十年宰相泌拜而退懶殘性懶而食殘故以爲號)
(事見髙/僧傳)
　　　聚星堂雪(并序)
　　元祐六年十一月一日禱雨張龍公得小雪
　　與客㑹飲聚星堂忽憶歐陽文忠公作守時
　　雪中約客賦詩禁躰物語於艱難中特出竒
　　麗爾來四十餘年莫有繼者僕以老門生繼
　　公後雖不足追配先生而賔客之美殆不減
　　當時公之二子又適在郡故輙舉前令各賦
　　一篇(次公廬陵集載雪詩註云時在頴州作其序/曰玉月梨梅練絮白舞鵝鶴等事皆請勿用)
牎前暗響鳴枯葉龍公試手𥘉行雪映空先集疑
有無(子仁詩云如彼/雨雪先集維霰)作態斜飛正愁絶衆賔起舞風
竹亂老守先醉霜松折(厚退之詩張君名声坐/所厲起舞先醉長松摧)恨無翠
䄂點横斜秪有微燈照明滅歸來尚喜更鼔永晨
起不待鈴索掣(次公鈴索掣太守有鈴閣也李/白猛虎行掣鈴交通二千石)未嫌長夜
作衣稜却怕𥘉陽生眼纈(厚李賀詩楊花樸帳春/雲热龜甲屏風醉眼纈)欲浮
大白追餘賞(縯魏文侯飲大夫酒使公乗不仁/爲觴政曰飲不盡者浮以大白)幸有回飈
驚落屑糢糊檜頂獨多時(厚樂天雪中即事詩連夜江/雲黄惨澹平明山雪白糢糊)歷
亂瓦溝裁一瞥(厚退之詠雪詩飄颻/還自弄歴亂竟誰催)汝南先賢有故事
(次公☰國志多引汝南先賢傳今頴/州汝南之地也故用汝南先賢字)醉翁詩話誰續說(次/公)
(廬陵集中有詩話上下一卷詩話之語/自醉翁始今舉文忠公前令故云尔)當時號令君聽取
白戰不許持寸鐵
　　　禱雨張龍公旣應劉景文有詩次韻
張公晚爲龍抑自龍中來伊昔風雲㑹(次公杜詩病/栢行云掩蹙)
(龍虎姿生/當風雲㑹)咄嗟潭洞開(次公杜詩咄/嗟擅施開)精神苟可貫賔主
眞相陪洞簫振羽舞(厚前漢王褒宣帝時甞爲甘泉及洞/簫頌如淳曰洞者通也簫之无厎者)
(故曰洞簫又周礼樂師篇凡/舞有羽舞注云羽舞析羽也)白酒浮雲雷(厚李白詩白酒初/熟山中歸雲雷言)
(酒樽也許滇說文龜目/酒樽刻才作雲雷之象)言從関州妃(厚趙耕張龍公碑君諱/路斯頴上百社村人也)
(夫人関/州石氏)逺去焦氏臺(次公先生昭靈侯碑龍公唐時爲宣/城令自宣城罷歸常釣於焦氏臺隂)傾
倒缾中雨(次公續玄恠録李靖微時嘗射獵山中㑹暮抵宿一/朱門家夜半聞扣門甚急見一婦人謂靖曰此非人)
(丗乃龍宫也今天符命行雨二子皆不在欲奉煩頃刻間如何遂/命黄頭𬒳青騘馬又命取雨器乃一小缾戒曰取缾中水滴馬鬃)
(上即兩/徧矣)一洗麥上埃破旱不論功乗雲却空回嗟龍
與我輩用意豈逺哉使君今子義英風冠東萊(縯/呉)
(志太史慈字子義東/萊人也最爲有膽烈)笑說龍爲友(子仁前漢天馬歌/云今安匹龍爲友)幽明
莫相猜
　　　用前韻作雪詩留景文
萬松嶺上黄千葉(次公此應言蠟梅也先生後有蠟梅詩君/不見萬松嶺上黄千葉玉蘂檀心兩竒絶)
(是巳或曰杜甫四松詩云所挿小藩籬本亦有隄防終然悵撥損/得愧千葉黄今先生亦豈以言冬間之松乎應之曰成材之松葉)
(豈有黄也因指言松嶺上之/蠟梅而蠟梅之葉黄故亦)載酒年年踏松雪劉郞去後
誰復來(縯劉禹錫詩云玄都觀裏桃千樹尽是劉郎去/後㘽又云種桃道士今何在前度劉郎今獨來)花下
有人心斷絶東齋夜坐搜雪句兩手龜坼霜須折
(厚莊子不龜手之藥注云/其藥能令手不龜拆也)無情豈亦畏嘲弄(厚白樂天与/元九書云梁)
(陳間率不過嘲風/雪弄花草而巳)穿簾入户吹燈滅(次公謝靈運雪賦始縁/甍而冒㨂終開簾而入)
(隙杜詩云山/鬼吹燈㓕)紛紛兒女争所似(援晉書謝安嘗内集俄而/雪下安曰何所似也安兄)
(子朗曰撒塩空中差可擬/道韞曰未若柳絮因風起)碧海長鯨君未掣(縯杜詩争㸔/翡翠蘭苕上)
(未掣鯨魚/碧海中)朝來雲漢接天流(次公杜詩雲/漢接天流)顧我小詩如
點纈歐陽陳趙在户外急掃中庭鋪木屑(厚晉書陶/侃造船竹)
(頭木屑悉令舉掌之咸不解所以後元㑹大雪始晴廳事前/餘雪猶濕於是以木屑布地及桓温伐蜀又以竹頭粧船)交
遊雖似雪栢堅聚散行作風花瞥晴光融作一尺
泥歸有何事真無說泥乾路穏放君去莫倚馬蹄
如踣鐵(次公杜詩腕促蹄髙如/踣鐵交河幾蹴曽冰裂)
　　　和劉景文雪
占雨又得雪龜寕欺我哉(縯孟子文王/豈欺我哉)似知吾軰喜
故及醉中來童子愁冰硯佳人苦膠杯(次公穆字去/聲與白樂天)
(一堞膠牙餳之膠同膠杯雖岀莊子置/杯焉則膠而此所謂膠杯乃是酒凍也)那堪李常侍入蔡夜
衘枚(厚唐李愬以散騎常侍擊蔡㑹大雨雪愬夜至懸瓠城遂/克蔡州擒呉元濟○次公周礼夏官大司馬篇衘放而進)
(注云枚如箸銜之軍法/以此語爲相疑惑也)
　　　次韻陳履常雪中
可憐擾擾雪中人飢飽終同寓一塵(厚續仙傳韋子/威師事丁約一)
(日辭去謂子威曰郎君得道尚隔兩/塵儒謂之出釋謂之劫道謂之塵也)老檜作花真強項(次/公)
(頴州多檜而花白指檜爲言檜老矣而假雪以爲花猶人之強/項不伏其老也强項字如董宣不屈於公主帝目之強項令)凍
鳶儲肉巧謀身(次公杜詩兵戈猶/在眼儒術豈謀身)忍寒吟詠君堪笑得
煖讙呼我未貧坐聽屐聲知有路擁裘來㸔玉梅
春
　　　江上值雪效歐陽體限不以塩玉鸖鷺絮
　　　蝶飛舞之類爲比仍不使皓白㓗素等字
　　　次子由韻
縮頸夜眠如凍龜雪來唯有客先知江邊曉起浩
無際樹杪風多寒更吹青山有似少年子一夕變
盡滄浪髭方知陽氣在流水沙上盈尺江無澌隨
風㒹倒紛不擇下滿坑谷高陵危江空野闊落不
見入户但覺輕絲絲沾裳細看巧刻鏤豈有一一
天工爲霍然一麾徧九野吁此權柄誰執持丗間
苦樂知有幾今我幸免沾膚肌山夫只見壓樵檐
豈知帶酒飄歌兒天王臨軒喜有麥宰相獻壽嘉
及時凍吟書生筆欲折夜織貧女寒無帷髙人着
屐踏冷洌飄拂巾㡌真仙姿野僧斫路出門去寒
液滿鼻清淋漓洒袍入䄂濕靴底亦有執板趍階
墀舟中行客何所愛願得獵騎當風披草中咻咻
有寒兎孤隼下擊千夫馳敲冰煑鹿最可樂我雖
不飲強倒巵楚人自古好弋獵誰能往者我欲隨
紛紜旋轉從滿靣馬上操筆爲賦之
　　　大雪獨留尉氏
古驛無人雪滿庭有客冒雪來自北紛紛笠上巳
盈寸下馬登堂靣蒼黒苦寒有酒不能飲見之何
必問相識我酌徐徐不滿觥看客倒盡不流濕千
門盡閉行路絶相與笑語不知夕醉中不復問姓
名上馬忽去横短䇿
　風雷
　詩八首
　　　十二月二日將至渦口五里所遇風留宿
長淮乆無風放意弄淸快今朝雪浪滿始覺平野
隘兩山控吾前吞吐乆不嘬(师嘬楚快切一㪯盡/臠曲礼曰無嘬炙)孤舟
繫桑本(子仁成三年齊髙固入晋师桀石/以投人禽之而乗其車繫桑本焉)終夜舞澎湃舟
人更傳呼弱䌫恃菅蒯(倬左氏成公九年虽/有絲麻無弃菅蒯)平生傲憂
患乆巳恬百怪鬼神欺吾窮戲我留一噫(次公荘子/云大塊噫)
(氣其名爲風則/今以噫言風矣)瓶中尚有酒信命誰能戒
　　　發洪澤中塗遇大風復還
風浪忽如此吾行欲安歸(縯謝安與孫綽汎海風起浪湧/諸人並惧安吟嘨自若曰如此)
(將何帰耶舟人承言/即廻衆服其雅量)挂㠶却西邁此計未爲非洪澤三
十里安流去如飛(子仁王義方道南海酌水誓曰四維廓分/千里安流李白詩巴水急如箭巴船去如)
(飛)居民見我還勞問亦依依携酒就船賣此意厚
莫違醒來夜巳半岸木聲向微明日淮隂市白魚
能許肥(次公白魚惟淮楚有之杜甫詩白/魚如切玉又曰溪友得錢留白魚)我行無南北適
意乃所祈何勞弄澎湃終夜搖牎扉妻孥莫憂色
更典篋中衣(子仁退之詩/篋中有餘衣)
　　　十月六日記所見
風髙月暗雲水黄淮隂夜發朝山陽山陽暁霧如
細雨烱烱𥘉日寒無光雲収霧捲巳亭午有風北
來寒欲僵忽驚飛雹穿户牖迅駃不復容遮防市
人㒹沛百賈亂疾雷一聲如頽墻使君來呼晚置
酒坐定巳復日照廊恍疑所見皆夢寐百種變恠
旋消亡共言蛟龍厭舊穴魚鼈隨徙空陂塘愚儒
無知守章句論說黒白推何祥(縯前漢五行志言金失/性則有白眚白祥水失)
(性則有黒/青黒祥)惟有主人言可用天寒欲雪飲此觴
　　　唐道人言天目(山/上)俯視雷雨毎大雷電但
　　　聞雲中如嬰兒聲殊不聞雷震也(堯祖按臨/安圖經云)
(天目山在縣西五十里髙三千九百丈周回八百里乃/神仙所居有三十六洞又太平寰宇記云山有兩湖若)
(左右目故名天目○善權按唐道/士字子霞嘗作天目山真境録)
巳外浮名更外身區區雷電若爲神山頭只作嬰
兒㸔無限人間失筯人(任先主聴曹公語方食失匕筯時/㑹雷震先主因謂曹公曰一震之)
(威乃/至此)
　　　大風留金山兩日
塔上一鈴獨自語(援石勒死之年天静無風而塔上一鈴獨/鳴佛圖澄曰國有大䘮不岀今年矣旣而)
(石勒/果死)明日㒹風當断渡(縯杜詩晚來/急雨春風㒹)朝來白浪打蒼崖
倒射軒䆫作飛雨龍驤萬斛不敢過(次公龍驤/大舟也)漁艇
一葉從掀舞細思城市有底忙却笑蛟龍爲誰怒
無事乆留童僕恠此風聊得妻孥許灊山道人獨
何事(堯郷參寥號灊山道人也○飛卿按同安志潜山/方三百里父陶隠居云潜山在潜縣灊與潜同)半夜
不眠聽粥鼔
　　　舶趠風(并引)呉中梅雨旣過颯然清風彌
　　旬嵗歲如此湖人謂之舶趠風是時海舶𥘉
　　回云此風自海上與舶俱至云爾(增次公先生/刋詩格固豪)
(放老健至對偶切處如黄耳菌對白牙薑牛尾貍對/雞/頭鶻/今以舶趕風對梅黄雨或者謂因題請客然原其句義每每通貫)
三旬巳過梅黄雨萬里𥘉來舶趠風幾處縈回度
山曲一時清駃滿江東驚飄蔌蔌先秋葉喚醒昏
百年一俯仰寒暑相主客(縯莊子其疾侻仰之間再撫回/海之外又王羲之蘭亭云俛仰)
(之間巳/爲陳迹)稍増裘褐氣巳覺團扇厄(次公團扇厄暗/使班婕好詩意)不煩
計榮辱此喪彼有獲我琴終不敗無攫亦無釋(厚/史)
(記齊威王鼔琴鄒忌子曰善哉鼔琴王曰何以知其敗也鄒忌子曰/大絃濁以春温者君/也小絃廉折以清者相也攫之深釋之愉者)
(政令/也)後生不自牧(玉父易謙卦/卑以自牧)呻吟空挾䇿(援莊子挾䇿/讀書又鄭人)
(緩呻吟於/裘氏之地)揠苗不待長(師孟子助之長/者揠苗者也)賣菜苦求益(縯/後)
(漢嚴光傳注侯霸使西曹侯子道奉書求報光曰我手不/能書乃口授之使者嫌少可更足之光曰買菜乎求益乎)此郎
獨静退門外無行迹(厚晋書謝安妻劉惔妹也旣見家門/冨貴而安獨静退乃謂曰丈夫不如)
(此也安掩鼻曰恐不免尓又古詩/蘭俓少行迹而杜詩君王薄行迹)但恐陶淵明每爲飢所
迫(次公淵明集中有乞食詩云飢來駈我出不知竟何之行行至/斯里叩門拙言詞〇師淵明貧士詩量力守故轍豈不寒與飢)
凄風弄衣結(师董京之/衣百結)小雪穿門席(仔陳平家貧/以席為門)願君
付一笑造物亦戯劇朝來賦雲夢筆落風雨疾(次/公)
(相如子虚賦烏有先生之詞曰吞若雲夢者八九胷/中曽不芥蔕故謂之賦雲夢又杜詩筆落驚風雨)爲君裁春
衫髙㑹開桂籍
　山岳
　　詩三十六首
　　　出潁口初見淮山是日至壽州
我行日夜向江海楓葉蘆花秋興長(子仁杜詩秋來興/甚長〇大年白樂)
(天琵琶行楓葉/荻花秋索索)平淮忽迷天逺近青山乆與船低昂
壽州巳見白石塔短棹未轉黄苑岡波平風軟望
不到故人乆立煙蒼茫(師杜子美詩云獨/立蒼茫自詠詩)
　　　龜山
我生飄蕩去何求(次公杜詩我/生苦飄蕩)再過龜山歲五周身
行萬里半天下僧卧一庵𥘉白頭地隔中原勞北
望潮連滄海欲東遊元嘉舊事無人記故壘摧頽
今在不(次公宋文帝遣將拒/魏太武築城此山)
　　　登玲瓏山(㓜槃按臨安圖經玲瓏山在縣西十三里/兩山屹起盤屈凡九折上通絶頂名曰九)
(折巖南行百許歩有亭下/瞰百里山名曰三休亭)
何年僵立兩蒼龍瘦脊盤盤尚倚空翠浪舞飜紅
罷亞(厚杜牧詩罷亞百頃稻西/風吹半紅罷亞稻多貌)白雲穿破碧玲瓏三休
亭上工延月(师唐司空圖居中條山王官谷有先人田遂隱/不出作亭觀素室悉圖唐興節士文人名亭曰)
(休休作文以見志曰休美也旣休而美具故量才一冝休揣分二/冝休耄而瞶三冝休又少也墯長也率老也迂三者非濟時用則)
(又冝休因自目為耐辱居士○体仁/雞跖集楚王/誇客以章華之䑓三休乃至〇十朋三休亭見題註)九折巖前巧
貯風(見題/註)脚力盡時山更好莫將有限趂無窮
　　　宿九仙山(坡九仙謂左元放許邁王謝之流○韓按/圗經无量院在縣四十二里九仙山東晋)
(葛洪許邁/煉丹之地)
風流王謝古仙真一去空山五百春玉室金堂餘
漢士(援許邁與王逸少書云自山隂南至臨安多有/金堂玉室左元放之徒漢末諸得道者皆在焉)桃花流
水失秦人(任晋太元中武陵人捕魚循溪而但見桃花流水遂/捨舟登山逢異境男女衣着悉如外人見漁者皆驚)
(爲設酒食自云先丗避秦來此停数日辭去旣出得其舡便指回/路處處誌之及郡下詣太守說如此即遣人隨其往遂迷不復得)
(路)困眠一榻香凝帳(倬韋應物詩/燕寢凝清香)夢遶千岩冷逼身
半夜老僧呼客起雲峯缺處湧冰輪(致約今寺中/有氷輪閤)
　　廬山五詠
　　　盧敖洞(坡圖經云敖秦博士/避難此山遂得道)
上界足官府(縯退之詩上界/真人足官府)飛仙亦何益(師彭祖問白/石生曰何以)
(不服藥昇天荅曰天上多/有至尊相奉更苦人間耳)還在此山中相逢不相識(堯/卿)
(唐僧无本詩云只在此山中雲深不知處/劉希夷詩云相逢不相識歸去夢青樓)
　　　飲酒臺
博士雅好飲(次公陳軫謂犀首曰公/何好飲也曰無事也)空山誰與娱莫向
􁏿山去君王不喜儒(厚始皇本紀有盧生與侯生謀曰始/皇爲人天性剛戻專任獄吏未可爲)
(求仙藥乃亡去始皇聞之大怒使御史悉按問諸生諸生傳相告/引乃自除犯禁者四百六十餘人皆坑之咸陽驪山始皇所葬也)
(〇次公意者盧生即盧敖也史記所載坑諸生止云坑之咸陽而/歐陽率更類書於瓜部中載古文竒字曰秦始皇宻令人種瓜驪)
(山硎谷中瓜實成使人上書曰瓜冬有實有詔下博士諸生說之/人人各異則皆使往視之而爲伏機諸儒生皆至方相難不决因)
(發機從上填之皆壓死今先生言莫向驪/山去則意在此言驪山乃坑儒之處故也)
　　　聖燈巖
石室有金丹山神不知祕何必露光芒夜半驚童
穉(次公此本詠聖燈而詩人/立新意以爲丹之光芒尓)
　　　三泉
皎皎巖下泉無人還自㓗不用比三星清光同一
月(次公詩曰三星在隅又傳曰明星之多不/如一月之光禅語曰一切水現一切月)
　　　障日峯(坡云狀類峩/眉但小尓)
長安不自逺(縯晋明帝年數歲元帝甞坐置膝前属長安使/來因問帝曰汝謂日與長安孰逺對曰長安近)
(不聞人從日邊來居然可知也元帝異之明日宴群臣又問之對/曰日近元帝失色曰何異間者之言乎對曰㪯頭見日不見長安)
(帝益/竒之)蜀客苦思歸莫教名障日喚作小峩眉(次公因山/之似峩眉)
(而小所以起蜀客思帰之興因蜀客帰之句所以引長安之日/也○堯卿酈道元水經注云髙宻水西源出奕山亦曰障日山)
　　　韓太祝送遊太山
偶作郊原十日遊未應廻首厭籠囚但教塵土駈
馳足終把雲山爛熳酬聞道逢春思濯錦(次公濯錦/成都也言)
(因景物而懷郷尓○希声成都古今記濯錦江自州西北分派東/流至州北街過入文冨坊東流至膠坊尾又回南流於興聖觀直)
(東南至大慈寺前/有錦江橋是也)便湏到處覔莵裘(縯魯隱公曰使营/莵䘮吾将老矣)恨君
不上東峯頂夜看金輪出九幽(縯漢官儀曰大山東南/名曰日觀雞一鳴時見)
(日始岀長/三丈許)
　　　登雲龍山
醉中走上黄苑岡滿岡亂石如羣羊(次公暗使黄𥘉平/事神仙傳黄𥘉平)
(少時牧羊有道士將至金華山四十余年後其兄𥘉起行山尋索/見𥘉平問曰羊何在𥘉平曰近在山東耳乃俱往視之見白石无)
(数𥘉平叱之石/盡起變成羊)岡頭醉倒石作牀仰看白雲天茫茫歌
聲落谷秋風長路人舉首東南望拍手大笑使君
狂(次公李白詩襄陽小兒齊拍/手又云仰天大笑出門去)
　　　與客遊道場何山得鳥字(少度呉興統記正真/寺在州南一十六里)
(有山曰/道埸山)
清溪到山盡飛路盤空小紅亭與白塔(啇老呉興統/記郡有五亭)
(曰白蘋亭集芳亭曰山光亭曰朝發亭曰碧波亭又/白/塔巷有/白石/塔因而各之在州西三里)隱見喬木杪(次/公)
(選詩俛視/喬木杪)中休得小庵孤絶寄雲表洞庭在北户(次/公)
(杜詩七星/在北户)雲水天渺渺庵僧俗縁盡(縯圖澤謂李源曰俗/縁未尽慎勿相近)
净業洗未了(次公杜詩齊/魯青未了)十年畫鵲竹益以詩自繞
髙堂儼像設禪客各深窈奔泉何處來華屋過溪
沼何山隔幽谷去路清且悄長松度翠蔓絶壁掛
啼鳥我友自杭來尚歎所歷少㱕塗風雨作一洗
紅日燎我驚萬竅號(厚莊子大塊噫氣其名為風/是唯無作作則萬竅號怒)黒霧
卷蓬蓼舟人紛變色坐羡輕鷗矯我獨換酒杯醉
死勝流殍書生例強狠造物空煩優更將掀舞勢
把燭畫風篠美人爲破顔正似腰肢嫋明朝便陳
迹(次公王羲之蘭亭記/俯仰之間巳為陳迹)清景墮空杳作詩記餘歡萬古
一昏暁(次公杜詩隂/陽割昏暁)
　　　𥘉入廬山三首(注見/後首)
青山若無素偃蹇不相親(次公先生詩又云青山偃蹇似/髙人又曰登臨不得要萬象各)
(偃/蹇)要識廬山面他年是故人(坡山南/山靣也)
自昔懷清賞神遊杳靄間如今不是夢真箇在廬
山
芒鞋青竹杖自掛百錢㳺(縯晋阮脩常歩行以百錢/挂杖頭至酒店便獨酣暢)可
恠深山裏人人識故侯(次公漢書言邵平者故秦東陵侯/種瓜於長安城東○子仁先生詩)
(話云僕𥘉入廬山山谷竒秀平日所未見殆應接不暇遂發意不/欲作詩巳而見山中僧俗皆云蘇子瞻來矣不覺作一絶云芒鞋)
(青竹杖云云旣而哂前言之謬復作兩絶句云青/山若無素云云按詩話則今第三篇爲首篇矣)
　　　贈東林緫長老(堯卿江州廬山亦謂之羗廬昔有/羗先生者結廬於此故因以得名)
(山在州之南三十里東林又在山之南五里許小嶺可/到兩寺相鄰晋道求道逺所居規制廣袤若一大縣水)
(石深恠古迹無窮東林三門内有小渠名曰虎溪西林/即永法師所居規制稍不及東林東林舊爲房居其後)
(朝旨改爲禅寺命僧常緫者住持總生南劒州尤溪施/氏母夢男子頎然如金握白芙蓉三柄以授之但一柄)
(得全餘/委於地覺而娠後誕三子伯仲皆不育緫其㓜/也元豊三年詔革江州東林律居爲禪席觀文殿學士王)
(公詔出守南昌欲延寳斍禪師寳舉緫自代緫知之宵/遁去王公徼諸郡必得之竟獲於新塗深山窮谷中遂)
(應命其徒又相語曰逺公甞有䜟記云吾㓕七百年/後有肉身大士革居道埸今符其語矣事見僧寳傳)
溪聲便是廣長舌(厚傳燈録袁州南源道明禅師有一僧問/一言作麽生師乃吐舌云待我有廣長舌)
(即向汝道○子仁法華經云丗尊/見大神力出廣長舌清淨法身)山色豈非清浄身(次公/佛言)
(三身曰法身者清浄無相之身也曰化身者受/生示現之身也曰報身者功徳莊嚴之身也)夜來八萬四
千偈他日如何舉似人
　　　題西林壁(鹿先生詩評云與緫老同遊西林作此詩/○子仁廬山記云乾明寺舊名西林興國)
(中賜/今額)
横看成嶺側成峯逺近髙低無一同不識廬山眞
面目只縁身在此山中
　　　廬山二勝(并序)
　　余游廬山南北得十五六竒勝殆不可勝紀
　　而懶不作詩獨擇其尤者作二首
　　　開元漱玉亭(元序廬山記云開元禅院舊傳梁昭/明太子之居棲隠也唐元宗即位始)
(號開元有招隠橋元宗所作山南山北有瀑布無慮十/餘處香廬峯与雙劒峯在瀑布之傍水源在山頂人未)
(有窮知者或曰西入康王谷/爲水簾東爲開元之瀑布)
髙巖下赤日深谷來悲風擘開青玉峽飛出兩白
龍(次公以言/瀑布也)亂沫散霜雪古潭揺青空餘流滑無聲
快㵼雙石谼我來不忍去月出飛橋東蕩蕩白銀
闕沉沉水精宫(子仁海中三神山以白銀爲宫闕而丗謂湖/州爲水精宫此皆借字用爾○祖可任昉述)
(異記闔閭/造水晶宫)願隨琴髙生(縯列仙傳琴髙趙人也以鼔琴爲宋/康王舎人行㳙彭之術浮遊兾州涿)
(郡間二百餘年後辝入涿水中取龍子與弟子期之日皆㓗齋候/於水旁設祠屋果乗赤鯉來出祠中且有萬人觀之留一月餘復)
(入水/去)脚踏赤鯶公(次公酉陽雜爼唐律摝魚得鯉即放號/赤鯶公輒殺者抵罪以䜟言鯉爲李也)手
持白芙蕖跳下清冷中
　　　栖賢三峽橋(子仁按子由廬山棲賢僧堂記云元/豐三年余過廬山入棲賢谷谷中多)
(大石岌嶪相倚水行石間其声如雷霆如千乗車行/者震掉不能自持虽三峽之嶮不過也故橋曰三峽)
吾聞太山石積日穿綫溜(厚前漢枚乗言大山之/溜穿石单極之綆断幹)况此
百雷霆萬丗與石闘深行九地底(次公兵書行於九地/之下○任善攻者動)
(於九天之上善守/者藏於九地之下)險出三峽右(縯三峽瞿塘/巫山黄牛也)長輸不盡溪
(次公杜詩不盡長江衮衮來○/子仁退之詩髙浪駕天輸不盡)欲滿無底竇(次公列子渤海/之東有大壑焉)
(惟無底之谷/名曰歸墟)跳波翻潜魚震響落飛狖清寒入山骨
(次公石鼎詩/巧匠琢山骨)草木盡堅瘦空濛煙靄間澒洞金石奏
彎彎飛橋出㶑㶑半月彀玉淵神龍近(子仁賈誼弔/屈原云襲九)
(淵之/神龍)雨雹亂晴晝垂缾得清甘可嚥不可漱
　　　木山(并序)
　　吾先君子嘗蓄木山三峯且爲之記與詩詩
　　人梅二丈聖俞見而賦之今三十年矣而猶
　　子千乗又得五峯益竒因次聖俞韻使并刻
　　之其側
　　　梅聖俞
空山枯楠大蔽牛(次公莊子櫟杜/樹其大蔽牛)霹靂夜落魚鳬洲(次/公)
(魚鳬蜀古帝名李白蜀道難云蚕叢及魚鳬開國何茫然○德漙/成都記云蚕叢之後有栢灌栢灌之後有魚鳬皆蚕叢氏之子也)
(魚鳧治在今導江縣甞獵湔山得/道乗虎而去杜宇遂継魚鳬之後)魚凫水射幾千秋蠧肌
爛髓沙蕩流唯存堅骨蛟龍鎪形侔三山中雄酋
左右兩峯相挾翼尊奉君長無慢尤蘇夫子見之
驚且喜買於溪叟憑貂裘(次公蘇秦黑貂之裘弊○師/川刘禹錫歌典却身烏貂裘)因
嗟大不爲梁棟(天祐唐杜如晦傳/君當爲棟梁用)又歎殘不爲薪槱(次/公)
(杜詩大厦如傾要梁/棟詩云薪之槱之)雨侵蘚澁得石瘦冝與夫子歸隱
丘
　　　次韻
木生不願回萬牛願終天年仆沙洲(厚杜詩古栢行/云大厦如傾要)
(梁棟萬牛回首丘山重又莊子/山中之木以不林得終其天年)時來幸逢河伯秋掀然見
恠推不流(縯莊子秋水時至百川灌河涇流之大兩涘/渚涯之間不下牛馬於是河伯欣然而喜)蓬婆
雪嶺巧雕鎪蟄蟲行蟻爲豪酋(次公蓬婆雪嶺蜀所近/吐蕃之山名杜詩更獲)
(蓬婆雪外城行蟻音行列/之行杜詩行蟻上枯梨)阿咸大膽忽持去河伯好事
不汝尤(次公阮籍之姪曰咸杜詩守歲阿咸家/又韓退之云無本於爲文身大不及膽)城中古沼
浸坤軸一林瘦竹吾莵裘(援老杜萬頃侵坤軸左/傳使营菟裘吾將老焉)二頃
良田不難買三年榿木行可槱(援蘇秦云使我有負郭/田二頃豈能佩六國相)
(印哉杜詩飽聞榿木三/年大與致溪边十畒隂)㑹將白髮對蒼巘魯人不厭東
家丘(次公論衡曰魯人不識孔子垩/人乃曰彼東家丘者吾知之矣)
　　　次韻王忠玉遊虎丘絶句三首(堯卿名瑜/時爲憲使)
當年大白此相浮(縯說苑魏文侯與大夫飲酒使公乗不仁/爲觴政曰飲不釂者浮以大白○倬吳都)
(賦飛觴/舉白)老守娯賔得二丘(自注郡人有閭丘公太守王規父嘗/云/不謁虎丘即謁閭丘規父忠王)
(伯父/也)白髮重來故人盡空餘叢桂小山幽(次公淮南王/安偃隠士辝)
(云桂樹叢生弓山之幽偃蹇連卷兮枝相繚又許慎淮南鴻烈解/序云安與蘇飛李尚左呉田由雷被毛𬒳伍𬒳晋昌等八人及諸)
(儒大山小山之徒共講論道徳文選注隠士者淮南小山之所作/也又劉禹錫云淮南桂樹小山辝則小山者人名而巳又曰大山)
(小山猶詩有大雅小雅則小山特文義之名/兩說與先生言小山幽詩意不同以俟明識)
青蓋紅旗映玉山新詩小草落玄泉(援孟東野詩手中/飛黒電象外冩玄)
(泉〇師張伯英臨池學書/池水尽黒玄泉黒泉也)風流使者人争看知是真娘
立道邊(相虎丘中路有真娘墓○次公白楽天真娘墓詩題下/注云在虎丘寺盖在寺門之外今尚存○饒李宗諤蘇)
(州圖經云吴真娘墓在長洲縣西北五里雲岩寺西南山下○彦/忠呉郡圖經續記云真娘墓在虎丘寺側真娘呉國之佳䴡也文)
(士游此者多有篇詠有譚生題一/絶譏詞人之重色田是稍稍息筆)
舞衣歌扇轉頭空只有青山杳靄中莫共呉王闘
百草使君未敢借驚鴻(縯劉禹錫詩若共呉王闘百草不/知應是欠西施○次公曹子建之)
(言洛神曰翩若/驚鴻婉若㳺龍)
　　　上巳日與二子迨過㳺塗山荆山記所見
(無逸左傳禹㑹諸侯于塗山杜預注云塗山在壽春東/北○明仲蘇鶚演義云塗山有四一者㑹稽二者渝州)
(三者濠州四者宣州當塗縣○龜父雲水經云荆山在/南郡臨沮縣東北其頂上一池周四十里歩旁有石室)
(桓玄江淹/並有詩)
此生終安歸旋軫天下半朅來乗槐廟(次公乗樏廟/禹廟也禹本)
(紀陸行乘車水行乗舟泥行乗橇山行乗􁆬音紀録反今使樏字/音力詭反玉篇云山行所乗也山行所乗則乃攆之謂矣○子仁)
(虞書禹曰予乗四載註云謂水乗/舟陸乗車泥乗輴山行乗樏也)復作微禹歎(坡昔自南河/赴杭州過此)
(盖二十二年矣○縯左傳劉定公臨河歎/曰美哉禹功明德逺矣微禹吾其魚乎)從祠及彼􁀾(坡有啓/廟○援)
(書啓􁀾􁀾而泣〇次公/彼􁀾字岀柳子厚天對)像設偶此粲(坡塗山氏○縯塗山氏/禹妻也詩云如此粲者)
(何)秦祖當侑坐(坡謂伯翳○次公史記大費與禹平水土巳/成功帝錫玄圭禹受曰非予能成亦大費爲)
(輔舜曰咨尓費賛禹功其賜尔/皂游是爲伯翳賜姓嬴氏也)夏郊亦薦祼(坡有鯀廟○厚/礼記祭法篇憂)
(后氏禘黄/帝而郊鯀)可憐淮海人尚記弧矢旦(坡淮南人相傳禹以/六月生是日数万人)
(㑹山上雖傳記不載然相傳如此○縯/礼記男子生以桑弧蓬矢射天地四方)荆山碧相照楚水
清可亂刖人有餘坑(厚劉向新序荆人卞和得玉璞而献/之荆厉王使王尹相告之曰石也王)
(以和爲謾而断其左足厲王薨武王即位和復奉玉璞而献之王/使玉尹相如之曰石也又以爲謾而断其右足及共王即位奉王)
(璞而哭於荆山中共王聞之乃使人/理其璞而得寳焉名曰和氏之璧)美石肖温瓉(坡荆山下/有卞和採)
(玉坑石色如玉不受鑱刻取/出山下輒変色不復温潤)龜泉木杪出牛乳石池漫(坡/龜)
(泉在荆山下色白而甘眞陸羽所謂石池/漫流者有石記云唐正元中隨白龜流出)小兒彊好古侍史
笑流汗歸時蝙蝠飛(次公退之詩黄/昏到寺蝙蝠飛)炬火記逺岸
　　　靈隱前一首贈唐林夫
靈隠前天笁後兩澗春淙一靈鷲(縯昔有胡僧見杭州/靈隱寺云此山自天)
(笁鷲山飛來故人名之曰天笁山也○德揚圖經杭州靈山之隂/北澗之陽即靈隱寺靈山之南南澗之陽即天笁寺二澗流水号)
(錢源泉遶寺莑南北而下至峯/前合爲一澗有橋號合澗橋)不知水從何處來跳波赴
壑如奔雷(駒父韋應物聽嘉陵江声云水注本亦静/石中固無声如河兩相激雷轉空山鳴)無情有
意兩莫測肯向冷泉亭下相縈回(要仙圖經云冷泉亭/在飛來峯下唐右司)
(郎中犺州刺史元奠建○厚白楽天冷泉亭記東南山水餘杭郡/爲最就郡言靈隱爲尤由寺觀冷泉亭爲甲亭在山下水中央寺)
(西南/隅)我在錢塘六百日(次公在錢塘六百日雖是紀實暗/使白樂天詩在郡六百日遊山十)
(二回也先生觪杭守日別南北山道人詩/云到郡依前六百日山中不記幾回來)山中暫來不煖席
(援韓子云墨子無/黔突孔子無援席)仐君欲作靈隠居葛衣草屨隨僧𬞞
能與冷泉作主一百日不用二十四考書中書(縯/唐)
(書郭子儀以身爲天下安危者/二十年校中書令二十四考)
　　　同正輔表兄游白水山(邠老白鶴故居圖云白水/山羅浮峯之西瀑布在焉)
偉哉造物真豪縱(厚莊子子來病子犁往問之倚其户/與之語曰偉哉造物又將奚以汝爲)攫
土摶沙爲此弄擘開翠峽走雲雷截破奔流作潭
洞因隨化人履巨迹(次公列子周穆王時西域之國有化人/來自水岩有大足迹丗謂之佛迹今化)
(人則借以/言佛爾)得與仙兄躡飛鞚(厚鮑昭詩飛鞚越平陸又/杜詩黄門飛鞚不動塵)曳
杖不知巖谷深穿雲但覺衣裘重坐㸔驚鳥救霜
葉(次公退之南山詩林柯/有脫葉欲墜鳥争救)知有老蛟蟠石罋金沙玉磔
粲可數古鏡寳奩寒不動念兄獨立與丗踈絶境
難到惟我共求詞角上兩蠻觸(縯莊子有國於蝸之左/角曰蠻氏右角曰觸氏)
(争地/而戰)一洗胷中九雲夢(援子虚賦齊之青丘吞楚之雲夢/者八九而於其胷中曽不芥蔕)浮
來山髙回望失(次公浮來山言羅浮山/也古云自㑹稽浮來)武陵路絶無人
送(次公謂/桃源也)筠籃擷翠爪甲香素綆分碧銀缾凍歸路
霏霏暘谷暗(次公淮南子曰出於暘谷入於咸/他一作暘谷或云山中有晹泉也)野堂活活
神泉湧(申之物類相感至髙宻瑯瑘之/臺上有神泉人或汚之則竭)解衣浴此無垢人
(次公維摩經入解之浴池定水湛/然滿布以清净華浴此無垢人)身輕可試雲間鳯
　　　次韻正輔同游白水山
秪知楚越爲天涯不知肝膽非一家(縯曰莊子徳/充符仲尼曰)
(自其異者視之肝膽楚越也/自其同者視之萬物皆一也)此身如綫自縈繞左回右
轉隨繅車誤抛山林入朝市平地咫尺千襃斜(厚/梁)
(州記萬古城泝漢上七里有襃谷口南口曰褒北/口曰斜白樂天詩云途窮平谷險舉足劇襃斜)欲從稚川
隱羅浮(援葛洪字稚川/隠於羅浮山)先與靈運開永嘉(次公永嘉温/州也謝靈運)
(在永嘉登山臨水佳處無不遊嘗/自始寕南山伐木開徑直入臨海)首參虞舜欵韶石(厚郡囯/志韶州)
(有韶石此舜登/此石奏韶樂)次謁六祖登南華(次公南華寺在韶州/六祖曹溪道場也)仙山
一見五色羽(次公言五色雀/也廣南有之)雪樹兩摘南枝花(次公南/枝言梅)
(也鬼仙詩云南/枝向暖北枝寒)赤魚白蟹箸屢下(一作白魚赤蟹厚何曽/日食万錢猶云無下箸)
(處)黄柑緑橘籩常加(縯周禮籩人掌四邊之/實加邊之實菱芡栗脯)糖霜不待
蜀客寄(次公東蜀梓州有/糖霜而廣南亦有)荔支莫信閩人誇(厚茘支譜云/廣南及梓䕫)
(之間所出大卛早熟其精/好者僅比閩中之下品)恣傾白蜜收五稜(去聲厚南嶺/録瀧州山中)
(多紫石英其大小皆五稜兩頭如箭鏃者水飲之煖而無毒次/公曰蜜以言酒也廣南以田畒爲稜収五稜則所種酒稻也)細
斸黄土㘽三椏(坡正輔分人参歸種韶陽來詩本用䃁字惠/州无書不見此字所岀故且從木奉和次公)
(人參生在黄土中髙䴡人作人/參賛曰三椏五葉背陽向隂)朱明洞裏得靈草(次公朱明/洞羅浮山)
(洞/也)翩然放杖凌蒼霞(無巳退之詩/縱身凌蒼霞)豈無軒車駕熟鹿
亦有鼔吹號寒蛙(援孔/推/圭聞庭前鳴/蛙爲曰可以當兩部鼔吹)仙人勸酒不用
勺石上自有樽罍窪(厚元次山窊樽銘序道州城東有左/湖湖東二十歩有水石山山巔有窊)
(石可以/爲尊)徑從此路朝玉闕千里莫遣毫釐差(縯易差之/毫釐繆以)
(千/里)故人日夜望我歸相迎欲到長風沙(厚李曰長干行相/迎不道逺直至長)
(風沙持晦按同安志長風沙/鎮在懷寕縣東一百二十里)豈知乗槎天女側獨倚雲機㸔
織紗(縯博物志天河與河通有居海島者毎年見浮槎來往返/不失期人異之遂賫粮乗之忽至一處望舎中多織婦俄)
(見一丈/夫牽/牛渚次飲之/後隨/槎復返/因至蜀問嚴君平/君平曰某年月日有客星犯牛斗約日計之乃此人到天河時也)丗間誰似
老兄弟篤愛不復相疵瑕相擕行到水窮處(厚王維/詩行到)
(水窮處坐/看雲起時)庶幾一見留子嗟(次公詩丘中有麻彼留子嗟/注云留大夫氏子嗟字也)千
年狗𣏌常夜吠(援續神仙傳朱孺子一日忽見二花犬相趂/入狗𣏌叢下因異之乃㝷掘得二狗𣏌根形)
(狀如犬○次公白樂天詩不知/靈藥根成狗恠得時聞夜吠聲)無數草棘工藏遮但令凡
心一洗濯神人僊藥不我遐山中歸來萬想㓕豈
復回顧雙飛鴉
　　　江上看山
船上看山如走馬倐忽過去數百群前山槎牙忽
變態後嶺雜遝如驚奔仰看微逕斜繚繞上有行
人髙縹渺舟中舉手欲與言孤帆南去如飛鳥
　　　巫山
瞿塘迤邐盡巫峽峥嶸起連峯稍可恠石色變蒼
翠天工運神巧漸欲作竒偉坱北勢方深結􁀌意
未遂旁觀不暇瞬歩歩造幽邃蒼崖忽相逼絶壁
凛可悸仰觀八九頂俊爽凌浩氣晃蕩天宇髙崩
騰江水沸孤超兀不讓直拔勇無畏攀縁見神宇
憇坐就石位巉巉隔江波一一問廟史遥觀神女
石綽約誠有以俯首見斜鬟拖霞弄脩帔人心隨
物變逺覺含深意野老笑吾旁少年嘗屢至去隨
猿猱上反以繩索試石笋倚孤峰突兀殊不類丗
人喜神恠論說驚㓜穉楚賦亦虚傳神僊安有是
次問掃壇竹云此今尚爾翠葉紛下垂婆娑緑鳯
尾風來自偃仰若爲神物使(子仁永嘉記川江縁岸有/仙石壇有竹嬋姢青翠風)
(來拔動掃石壇壇/上無塵即此類)絶頂有三碑詰曲古篆字老人那解
讀偶見不能記窮探到峯背採斫黃楊子黄楊生
石上堅瘦紋如綺貪心去不顧澗谷千㝷縋山髙
虎狼絶深入坦無忌冥蒙草樹密葱蒨雲霞膩石
竇有洪泉甘滑如流髓終朝自灌漱冷冽清心胃
浣衣挂樹梢磨斧就石鼻徘徊雲日晚歸意念城
市不到今十年衰疾筋力憊當時伐殘木芽蘗巳
如臂忽聞老人說終日爲嘆喟神僊固有之難在
忘勢利貧賤爾何愛棄去如脫屣嗟爾若無還絶
粒應不死
　　　峴山
逺客來自南游塵昏峴首過関無百歩曠蕩吞楚
藪登髙忽惆悵千載意有偶所憂誰復知嗟我生
苦後團團山上檜歲歲閱榆柳天才固巳殊安得
同永乆可憐山前客倐忽星過霤(子仁三星在霤注云/如心星之光耀見於)
(魚笱之中其去/湏臾不可乆也)賢愚未及分來者當自剖
　　　萬山(坡時獨不遊/問轍而作)
西行度連山北出臨漢水漢水蹙成潭旋轉山之
趾禪房乆巳壞古甃含清泚下有仲宣欄綆刻深
容指(子仁杜詩應同王粲宅留/井峴山前仲宣粲字也)回頭望西北隠隠龜背
起傳云古隆中萬樹桑柘美月烱轉山曲山上見
洲尾緑水帶平沙盤盤如抱珥山川近且秀不到
懶成恥問之安能詳畫地費簮箠
　　　驪山
君門如天深幾重君王如帝坐法宫人生難處是
安穩何爲來此驪山中複道凌雲接金闕樓觀隱
煙横翠空林深霧暗迷八駿朝東暮西勞六龍六
龍西幸峨眉棧悲風便入清華院霓裳肅散羽衣
空麋鹿來游猿鶴怨(縯唐明皇帝於􁏿山温湯作清華宫/朝元閣羯鼓樓長生殿歳與楊貴妃)
(幸温湯妃能舞霓裳羽衣曲後安禄山亂西幸入蜀伍子胥諌呉/王臣將見麋鹿游姑蘇之䑓猿鶴怨字出北山移文八駿周穆王)
(所乗六龍天/子所駕也)我上朝元春半老滿地落花無人掃羯
鼔樓髙挂夕陽長生殿古生青草可憐呉楚兩醯
雞築臺未就巳堪悲(縯楚靈王築章華臺/呉王夫差築姑蘇臺)長楊五柞漢
幸免(縯漢武帝建長楊五祚宫有千門萬/户之侈末年盗賊偏天下幾至大亂)江都樓成隋自
迷(縯隋煬帝開汴河泛艦爲江都之游浙人項昇進新宫圖帝/愛之即如圖营建旣成幸之曰使真仙遊此亦當自迷可目)
(之曰/迷楼)由來流連多䘮國宴安鴆毒因奢惑三風十
愆古所戒(縯宴安鴆毒見左傳/三風十愆見書伊訓)不必驪山可亡國(縯唐宝/暦中敬)
(宗欲幸􁏿山時拾遺張權輿伏紫宸殿下諌曰昔周幽王幸􁏿山/爲犬戎所殺秦始皇葬􁏿山國亡玄宗宫􁏿山而禄山亂先帝幸)
(􁏿山而年不長帝日􁏿山若此/之凶耶我冝一徃以験彼言)
　　　驪山絶句三首
功成雖欲善持盈可嘆前王恃太平辛苦驪山山
下土阿房纔廢又華清(縯秦始皇作阿房宫唐明/皇作華清宫皆在􁏿山)
幾變雕墻幾變灰舉烽指鹿事悠哉(縯周幽王舉烽/火㑹諸侯以恱)
(褒姒趙髙指鹿/爲馬欺秦二丗)上皇不念前車戒却怨驪山是禍胎
海中方士覔三山萬古明知去不還咫尺秦陵是
商監朝元何必苦躋攀(縯秦始皇令方士徐福笄入海求/三神山後葬􁏿山下唐明皇作朝)
(元閣於/􁏿山)
増刋校正王狀元集注分類東坡先生詩卷之七
増刋校正王狀元集註分類東坡先生詩卷之八
　江河
　　詩十首
　　　湯村開運鹽河雨中督役(堯祖按圖經仁和縣/湯村鎮市在安仁東)
(郷去縣四十一里而都塩倉在天宗門裏〇持晦按國/史先生本傳云開西湖䟽茆山塩橋河修治堰閘與民)
(興利除害講究甚悉郡/人德之爲立祠堂云)
居官不任事蕭散羡長卿胡不歸去來滯留愧淵
明(次公曰相如倦遊不慕官爵求爲文園令稱疾間居此雖居官/而不任事也旣不能如長卿之蕭散又不如淵明之歸去所以)
(歎其督役之勞也○援淵明/賦歸/去來解印去彭澤太史公滯留周南)鹽事星火急誰能䘏農
耕(子仁曰諷開此河/不當又妨農事也)薨薨暁鼔動萬指羅溝坑天雨助
官政泫然淋衣纓人如鴨與猪投泥相濺驚下馬
荒堤上四顧但湖泓線路不容足又與牛羊争歸
田雖賤辱豈失泥中行寄語故山友慎母厭藜羮
(厚曰莊子孔子窮於陳蔡之間七日不火食藜羹不糝陶潜貧士詩弊/襟/不掩肘/藜羮常乏斟王子淵頌羹藜含糗者不足以論太牢之)
(滋味韓愈垂雲詩藜羹/尚如此肉食安可常)
　　　河復(并序)
　　熈寜十年秋河决澶淵注鉅野入淮泗自澶
　　魏以北皆絶流而齊楚大𬒳其害彭門城下
　　水二丈八尺七十餘日不退吏民疲於守禦
　　十月十三日澶州大風終日旣止而河流一
　　枝巳復故道聞之喜甚庶幾可塞乎乃作河
　　復詩歌之道路以致民願而迎神休盖守土
　　者之志也
君不見西漢元光元封間河决瓠子二十年(縯曰瓠/子隄名)
(也在今澶州漢元光中河决瓠子東南注鉅野通於淮泗塞之輒/復壞後二十餘年元封二年上有事萬里沙過祠太山還至瓠子)
(自臨决河築宣房於是作宣房之歌○次公曰前漢武帝元光元/年歳在丁未盡六年改元朔則歳在癸丑盡六年改元狩則歳在)
(巳未盡六年改元鼎則歳在乙丑盡六年改元封則歳在辛未自/元光至元封凡二十五年按溝洫志元光中河决瓠子此元光之)
(决也又曰上有事萬里沙則還自臨河/此元封之决也先生詩盖言此两叚事)鉅野東傾淮泗滿
楚人恣食黄河鱣(次公武帝作瓠子之歌有云吾山平兮鉅/野溢又曰齧浮桑兮淮泗滿○魯直魏武)
(帝四時食制鱣魚大如五斗奩長/一丈郭􁀞注爾雅鱣魚長二丈)萬里沙回封禪罷(師萬里/沙神祠)
(也在萊/州掖縣)𥘉遣越巫沉白馬(縯上有事萬里沙回自臨决河沉/白馬玉璧○次公郊祀志云旣㓕)
(南越命越巫立/越祝沉白馬)河公未許人力窮薪蒭萬計隨流下(厚/曰)
(河渠書天子令群臣從官自將軍巳下皆負薪寘/决河作歌曰搴長茭兮沉美玉河伯許兮薪不属)吾君仁聖
如帝堯百神受職河神驕(師曰禮記禮行於/郊而百神受聀焉)帝遣風師
下約束北流夜起澶州橋東風吹凍收微渌神功
不用淇園竹(縯曰武帝塞瓠子時東郡燒草以/故薪柴少而下淇園之竹以爲楗)楚人種麥滿
河淤仰看浮槎棲古木(援曰柳宗元詩渡頭水落/村徑成撩亂浮槎在髙樹)
　　　百歩洪二首(并序)
　　王定國訪予於彭城一日棹小舟與顔長道
　　攜盻英卿三子游泗水北上聖女山南下百
　　歩洪吹笛飲酒乗月而歸余時以事不往夜
　　着羽衣佇立於黄樓上相視而笑以謂李太
　　白死丗無此樂三百餘年矣定國旣去逾月
　　余復與錢塘參寥師放舟洪下追懷曩遊巳
銅駞(厚曰晉索靖有先識逺見知天下將亂指/洛陽宫門銅駞歎曰㑹見汝在荆棘中)覺來俯仰
失千刼回視此水殊委蛇君看岸邊蒼石上古來
蒿眼如蜂窠但應此心無所住(次公曰金剛經因/無所住而生其心)造物
雖駃如吾何回舩上馬各歸去多言嘵嘵師所呵
佳人未肯回秋波(子仁曰秋/波謂眼也)㓜輿欲語防飛梭(縯曰/晉謝)
(鯤字㓜輿鄰家髙氏女有美色鯤甞桃之女投梭折其兩齒時人/爲之語曰任逹不巳㓜輿折齒鯤聞之傲然長笑曰猶不廢我嘯)
(歌)輕舟弄水買一笑醉中蕩槳肩相磨(子仁曰杜詩/巴童蕩槳欹)
(側/過)不學長安閭里俠(厚曰前漢書閭里/之俠原渉爲冠)貂裘夜走臙脂
坡(厚曰臙脂坡長/安妓館坊名)獨將詩句擬鮑謝(援曰鮑昭謝靈運也/○倬曰江揔詞氣凌)
(鮑謝又史柄曰足下/新詩往往氣凌鮑謝)渉江共採秋江荷(厚曰李白詩涉江弄/秋水愛此荷花鮮〇)
(子仁曰選詩渉江採/芙蓉芙蓉即荷花也)不知詩中道何語但見兩頰生微
渦我時羽服黄樓上坐見織女𥘉斜河(縯曰小說沈/警傳小鬟之)
(語曰姮娥妬人不肯留/照織女無頼巳復斜河)歸來笛聲滿山谷明月正照金
叵羅(厚曰李白詩蒲萄酒金/叵羅又云白酒金叵羅)奈何舎我入塵土擾擾毛
羣欺卧駞(次公曰欺卧/駞事見笑林)不念空齋老病叟退食誰與
同委蛇(次公曰詩委蛇/委蛇自公退食)時來洪上看遺迹忍見屐齒
青苔窠詩成不覺雙淚下悲吟相對惟羊何(縯曰/宋謝)
(靈運與族弟惠連何長喻荀雍羊璿之以文章賞㑹時人謂之四/友靈連有登臨海嶠詩其序云與從弟惠連見羊何共和之○厚)
(曰李白詩别後遥傳臨/海作可見羊何共和之)欲遣佳人寄錦字(援曰竇㴞徙流/沙其妻蘇氏織)
(錦爲回文詩以贈滔宛轉循環辭甚凄切/○子仁曰杜詩誰家挑錦字燭㓕翠眉嚬)夜寒手冷無人呵
(縯曰李白於便殿草詔時天寒筆凍帝令/宫嬪十人各執牙筆呵之令白逓取書字)
　　　江漲用過韻
草木生故墟牛羊滿空瀆春江圍草市夜浪浮竹
屋(揚曰唐房千里爲竹室記云予環堵所棲率用竹以結/其四周植者爲柱楣撑者爲椽桷破者爲宙削者爲障)巳連
漲海白(厚曰南史浮南/東界即大漲海)尚帶霍山緑(次公曰霍山則/惠州江所出也)坎離
更休王(次公曰坎水也離火也火/旺則水休水旺則火休也)魚鼈横陵陸得非崑
崙囚欲報陸渾衂(次公曰陸渾縣名皇甫湜爲令有山火詩/韓退之和之其詩盛陳山火之熾勢以爲)
(火官用事而水官告之於帝帝謂之以此盖時行使然汝於申酉/之月然後可騁乃溺火官之邑而囚火官於崑崙以報怨也陸渾)
(衂衂/敗也)行看北風競(縯曰左傳晉人聞有楚師師曠曰不/競吾驟歌北風又歌南風南風不競)來救
南國蹙(援曰左傳成十六年云南/國蹙射其元王中厥目)長驅連山燒一掃含
沙毒(厚曰山海經大荒南有蜮處/水中含沙射人影中則成瘡)孤吟愍造化何時停倚
伏(縯曰老子禍兮福/所倚福兮禍所伏)當憐水旱氓不作舟車蓄(厚曰史記/旱則資車)
(水則資舟/物之理也)江流儻席卷(次公曰詩我心/匪席不可卷也)社酒期茆縮(次/公)
(曰古者以苑縮酒如左傳云楚/貢包苑不入無以縮酒是巳)
　　　連雨漲江二首
越井岡頭雲出山䍧柯江上水如天(厚曰柳子厚詩林/邑東回山似㦸䍧)
(柯南下水如湯又云桂嶺瘴/來雲似墨洞庭春盡水如天)牀牀避漏幽人屋(縯曰杜甫/茅屋爲秋)
(風所破歌牀牀/屋漏無乾處)浦浦移家蜑子船(援曰鄭谷淮上漁者詩/白頭波上白頭翁家逐)
(船移浦/浦風)龍卷魚鰕并雨落(次公曰杜詩/細雨落魚兒)人隨雞犬上墻
眠(縯曰退之宿曽江口詩雞/犬俱上屋不復走與飛)只應樓下平堦水長記先生
過嶺年
急雨蕭蕭作晚凉卧聞榕葉響長廊(厚曰柳子厚詩/山城雨過百花)
(盡榕葉滿/庭鶯亂啼)微明燈火耿殘夢半濕簾帷浥舊香髙浪
隠牀吹甕盎(次公曰隠牀義同殷牀也杜詩鍾殘猶殷牀凢/声徹於牀榻者皆是巳退之詩云餘瀾怒不巳)
(喧聒鳴/甕盎)闇風驚樹擺琳琅先生不出晴無用留向空
堦滴夜長(縯曰何遜詩云曉燈/闇離室夜雨滴空堦)
　　　新灘(子仁曰水經云江水歴峽東逕新崩灘晋太/元𥘉山崩水逆流百餘里故謂之新崩灘)
扁舟轉山曲未至巳先驚白浪横江起槎牙似雪
城畨畨從髙來一一投澗坑大魚不能上暴腮灘
下横小魚散復合瀺灂如遭烹鸕鷀不敢下飛過
兩翅輕白鷺誇瘦捷挿脚還欹傾區區舟上人薄
技安敢呈只應灘頭廟頼此牛酒盈
　　　新灘阻風
北風吹寒江來自兩山口𥘉聞似摇扇漸覺平沙
走飛雲滿巖谷舞雪穿牎牖灘下三日留識盡山
前叟孤舟倦鵶軋短䌫困牽揉甞聞不終日今此
獨何乆(子仁曰老子飄風不/崇朝驟雨不終日)只應留逺人此意固亦厚
吾今幸無事閉户爲飲酒
　　　漢水
捨棹忽逾月沙塵困逺行襄陽逢漢水偶似蜀江
清蜀江固浩蕩中有蚊與鯨漢水亦云廣欲渉安
敢輕文王化南國游女儼如卿(援曰見/詩漢廣)洲中浣紗
子環佩鏘鏘鳴古風隨丗變寒水空泠泠過之不
敢慢佇立整冠纓
　湖　詩二十六首
　　　次韻子由栁湖感物
憶昔子羙在東屯(縯曰東屯今䕫/州故城之東)數間茅屋蒼山根
嘲吟草木調蠻獠欲與猿鳥爭啾喧子今憔悴衆
所棄驅馬獨出無往還惟有栁湖萬株栁(子仁曰杜/牧之詩萬)
(枝楊柳/拂波垂)清隂與子供朝昏胡爲譏評(去/声)不少借生意
凌挫難爲繁栁雖無言不解愠丗俗乍見應憮然
嬌姿共愛春濯濯(援曰晋書王恭風/度濯濯如春月栁)豈問空腹脩蛇蟠
朝看濃翠傲炎赫夜愛踈影摇清圎風翻雪陣春
絮亂蠧響啄木秋聲堅四時盛衰各有態摇落悽
愴驚寒温南山孤松積雪厎抱凍不死誰復賢
　　　和蔡凖郞中見邀遊西湖三首
夏潦漲湖深更幽西風落木美蓉秋飛雪暗天雲
拂地新蒲出水栁映洲湖上四時看不足惟有人
生飄若浮(次公曰莊子/其生也若浮)解顔一笑豈易得(次公曰壷子/之於列子五)
(年之後始得/解顔一笑)主人有酒君應留君不見錢塘遊䆠客
朝推囚暮决獄不因人喚何時休
城市不識江湖幽如與蟪蛄語春秋(縯曰莊子逍遥/遊篇蟪蛄)
試令江湖處城市却似麋鹿遊汀洲髙人無心無
不可得坎且止乗流浮(援曰賈誼鵬賦乗流/則逝兮得坎則止)公卿故舊
留不得遇所得意終年留(縯曰李白在江東乗扁舟一/日千里或遇勝景終年不移)君
不見抛官彭澤令琴無絃巾有酒醉欲眠時遣客
休(厚曰陶潜爲彭澤令郡遣督郵至吏白應束帶見之潜歎曰吾/不能爲五斗米析腰事郷里小人即日解印賦歸去來常蓄素)
(琴一張絃徽不具每朋酒之㑹則撫而和之曰但識琴中趣何勞/絃上聲郡將候潜逢其酒熟取頭上葛巾漉酒畢還復着之貴賤)
(造之者有酒輒設潜若先醉便語客/曰我醉欲眠君且去其真率如此)
田間决水鳴幽幽挿秧未遍麥巳秋相攜燒笋苦
竹寺却下踏藕蓮花洲(子仁曰杜詩采菱寒/刺上踏藕野泥中)船頭斫鮮
細縷縷船尾炊玉香浮浮(次公曰詩生/民烝之浮浮)臨風飽食得
甘寢肯使細故胷中留君不見壯士憔悴時饑謀
食渴謀飲功名有時無罷休
　　　和子由栁湖乆涸忽有水開元寺山茶舊
　　　無花今歳盛開二首
太昊祠東鐡墓西(次公曰太昊之墟陳州也太昊有祠與夫/鐵墓皆在陳州子由爲陳州教官故詩及)
(之○堯祖曰志林云余舊過陳州留七十餘日近城可遊觀者無/不至柳湖旁有丘俗謂之鐵墓云陳胡公墓也城濠水往噛其趾)
(見有鐵/錮之)一樽曽與子同攜回瞻郡閣遥飛檻北望檣
竿半隱堤飯豆羮藜思兩鵠(援曰漢翟方進壞陂汝南/童謡曰壞陂誰翟子威飯)
(我豆食羹芋魁反乎覆/陂當復誰言者两黄鵠)飲河噀水頼長蜺(援曰漢昭帝時/天雨虹下属官)
(中飲井水竭天/报蜺則大雨也)如今勝事無人共花下壷盧鳥勸提(提/壶)
(蘆鳥/語也)
長明燈下石欄干(江曰長明燈見自净/土步至功臣寺詩)長共杉松闘歳
寒葉厚有稜犀甲健花深少態鶴頭丹乆陪方丈
曼陀雨(縯曰佛書佛說法天雨曼陀羅花○沈/法革經云拘髀陀羅樹香曼陀羅花香)羞對先生首
蓿盤(厚曰閩川長溪人薛令之登第開元中爲東宫侍讀時官/僚閑淡以詩自悼云朝日上團團照見先生盤二中無所)
(有苜蓿長闌干飯澁匙難滑羮稀/著昜寘只可謀朝夕何由保歳寒)雪裏盛開知有意明年
開後更誰看
　　　夜泛西湖五絶
新月生魄迹未安(次公曰杜甫𥘉月/詩影斜輪未安)纔破五六漸盤桓
今夜吐艶如半璧(次公曰盧仝詩是夕吐艶如長虹/又云𥘉露半箇璧漸吐滿輪魄)游人得
向三更看
三更向䦨月漸垂欲落未落景特竒明朝人事誰
料得(厚曰武元衡詩無因/駐清景日出事還生)看到蒼龍西没時(次公曰蒼龍/角亢之宿夜)
(半而/没)
蒼龍巳没牛斗横東方芒角昇長庚(次公曰曹子建/云斗没參撗又)
(詩云東有啓/明西有長庚)漁人收筒及未暁船過惟有菰蒲聲(次/曰)
(湖上禁漁皆/盗釣者也)
菰蒲無邊水茫茫荷花夜開風露香漸見燈明岀
逺寺更待月黒看湖光
湖光非鬼亦非仙風恬浪静光滿川湏臾兩兩入
寺去就視不見空茫然
　　　湖上夜歸
我飲不盡器(次公曰飲不盡/器出何諷渴賦)半酣味尤長籃輿湖上
歸(縯曰晋王弘邀陶潜還州問其所乗荅曰素有脚/疾向乗藍輿亦足自反乃令一門生二兒共輿之)春風吹
面凉(子仁曰老杜詩/歩壑風吹面)行到孤山西夜色巳蒼蒼清吟雜
夢寐得句旋巳忘尚記梨花村依依聞暗香入城
定何時賔客半在亡睡眼忽驚矍繁燈閙河塘(曹/曰)
(沙河塘乃杭/州街名也)市人拍手笑狀如失林麞始悟山野姿
異趣難自彊(次公曰退之詩與/衆異趣誰相親)人生安爲樂(厚曰秦宓/書安身爲)
(樂無憂/爲福)吾䇿殊未良
　　　寒食未明至湖上太守未來兩縣令先在
(子翬曰杭有錢塘/仁和二縣倚郭)
城頭月落尚啼烏烏榜紅舷早滿湖(次公曰烏榜紅舷/逰湖之船也張載)
(云呉榜越船不能無水而浮○退/之詩脚叩兩舷喝呉歌蚿船邊也)鼔吹未容迎五馬(縯曰南/齊栁元)
(伯之子五人皆領郡號五馬○夏曰一樂府載漢明帝樂四品三/曰黄門鼔吹樂用之天子宴群臣○次公曰五馬言太守也古樂)
(府羅敷行云五馬立踟蹰而杜詩人生五/馬貴莫受二毛侵鼔吹字如兩部鼔吹)水雲先巳颺雙鳧
(厚曰雙鳧謂兩縣令也王喬爲鄴令每朔望來朝漢明帝怪之令/大史伺望之每見雙鳧從東南飛來舉網得舄驗之乃尚方所賜)
(履舄/也)映山黃帽螭頭舫(縯曰鄧通爲黄頭郞註云着黄帽也〇/晁曰白樂天杭州詩小航船亦畫龍舟)
夾道青煙鵲尾爐(厚曰費崇先尤信佛法以鵲尾香爐置膝/前○次公曰杜陵集載陶貞白有金鵲尾)
(香/爐)老病逢春只思睡獨求僧榻寄湏臾(次公曰子厚詩/且寄湏臾閑)
　　　懷西湖寄眺美叔同年(堯卿曰/名端彦)
西湖天下景遊者無愚賢淺深隨所得誰能識其
全嗟我本狂直早爲丗所捐獨專山水樂付與寕
非天三百六十寺幽㝷遂窮年(子仁曰李白詩幽尋無/前期又杜詩幽尋事隨)
(去)所至得其妙心知口難傳至今清夜夣耳目餘
芳鮮君持使者節風采爍雲煙清流與碧巘安肯
爲君妍胡不屏騎從(髙曰歐陽永叔㳺石子澗詩/云使君厭騎從車馬留山前)暫借僧
榻眠讀我壁間詩清涼洗煩煎䇿杖無道路直造
意所便應逢古漁父葦間自寅縁(縯曰荘子漁父篇載/漁父之去孔子也曰)
(寅縁/葦間)問道若有得買魚莫論錢
　　　去杭州十五年復游西湖用歐陽察判韻
(鎭/叔曰按先生文集年譜以/熈寕四年辛亥除通判/杭州以十一月到任至七年甲寅秋移守宻州至元祐四)
(年巳巳知杭州自甲/寅至巳巳凡十五年)
我識南屏金鯽魚重來拊檻散齋餘(堯卿曰南屏寺/也○悼曰西湖)
(南屏山興教寺池有鯽魚十餘尾皆金色道人齋餘争倚檻投餌/爲戯〇子仁曰按先生詩話云舊讀蘇子美六和寺詩云松橋待)
(金鯽竟日獨遲留𥘉不喻此語及倅錢塘乃知寺後池中有此魚/如金色也昨日復㳺池上投餅餌乆之乃略出不食復入不可復)
(見今所謂重來/祔檻者即此也)還從舊社得心印似省前生覔手書
(堯卿曰公遊壽星院入門便悟甞有詩云前生我巳到杭州又晋/羊祐自省前生李氏之子唐房琯悟前生爲永禅師張文定公方)
(平爲滁州日遊琅邪山至藏院云前生/冩楞伽經未終願再成之皆異人也)葑合平湖乆蕪漫人
經豐歳尚凋踈誰憐寂寞髙常侍老去狂歌憶孟
諸(縯曰髙適爲封丘尉日有詩云我李魚樵孟諸野一生自是悠/悠者乍可狂歌草澤中寕堪作吏風塵下適後官至常侍而亡)
(故曰髙/常侍)
　　　次韻劉景文周次元寒食同遊西湖
絮飛春减不成年(次公曰杜詩一片花飛减却春○倬曰丘/豫見庭中花落謂友人曰飛此一片减却)
(青春色不趂行/樂復待何時耶)老境同乗下瀬船(次公曰漢武帝紀有下/瀬將軍而注引伍子胥)
(書有下/瀬船)藍尾忽驚新火後(坡曰樂天寒食詩三杯/藍尾酒一堞膠牙餳)遨頭要
及浣花前(坡曰成都太守自正月十日出/逰至四月十九日浣花乃止)山西老將詩無
敵(次公曰以言劉景文/前漢賛云山西岀將)洛下書生語更妍(次公曰以言周次/元謝安傳云能爲)
(洛下書/生詠)共向北山㝷二士(次公曰二士言清順道潜也○堯/卿曰魏僧法度法紹遊學北山綜)
(習三藏霊跡異事丗皆/見聞丗号曰北山二聖)畫橈鼉鼔聒清眠
　　　連日與王忠玉張全翁游西湖訪北山淸
　　　順道潜二詩僧登垂雲亭飲參寥泉最後
　　　過唐州陳使君夜飲忠玉有詩次韻荅之
北山非自髙千仞付我足西湖亦何有萬象生我
目雲深人在塢風静響應谷與君皆無心信歩行
㸔竹竹間逢詩鳴(次公曰韓愈送孟東野序云東野/始以其詩鳴今以言二詩僧也)眼色
奪湖渌百篇成俯仰二老相追逐(次公曰二老指言/王忠玉張全翁也)故
應千頃池養此一雙鵠山髙路巳斷亭小膝屡促
夜㝷三尺井(次公曰三尺井/指言參寥泉也)渴飲半甌玉明朝閙絲管
寒食雜歌哭使君坐無聊狂客來不速(子仁曰/見周易)載酒
有鴟夷(縯曰揚雄酒箴鴟夷滑稽腹如大壷盡/日盛酒人復借沽常爲國器比於属車)扣門非啄木
(次公曰唐人詩云閑聞/啄木鳥疑是打門僧)浮蛆灔金盌翠羽出華屋須臾
便陳迹(援曰王羲之云俯/仰之間巳爲陳迹)覺夣那可續及君未渡江
過我勤秉燭(次公曰晋謡有五馬浮渡/江又古詩何不秉濁遊)一笑換人爵(援/曰)
(孟子修其天爵/而人爵從之)百年終鬼録(厚曰魏文帝書有曰/觀其姓名巳爲鬼録)
　　　次韻曹子方運判雪中同遊西湖
詞源灔灔波頭展(倬曰隋文蓺傳曰筆/有餘力詞無竭源)清唱一聲巖谷
滿未容雪積句先髙豈獨湖開心自逺(器先曰陶淵/明詩心逺地)
(自/偏)雲山巳作歌眉淺山下碧流清似眼樽前侑酒
只新詩何異書魚餐蠧簡
　　　次韻仲殊雪中游西湖二首
夜半幽夣覺稍聞竹葦聲起續凍折絃(援曰賈島詩/坐聞西床琴)
(凍折两/三絃)爲鼔一再行(縯曰漢書司馬相如飲卓氏所臨卭/令請奏琴相如辝謝爲鼓一再行)曲終
天自明玉樓巳峥嶸有懷二三子落筆先飛霙(師/曰)
(雪花謂之雵/見韓詩外傳)共爲竹林㑹(師曰阮藉山濤向秀劉伶阮咸王/戎稽康爲竹林㑹○次公曰㳺西)
(湖者豈合/有七人乎)身與孤鴻輕秀語出寒餓身窮詩乃亨(師/曰)
趙兩歐陽舉鞭拍手笑山簡(縯曰李白㐮陽歌衮陽小兒/齊拍手欄街争唱白銅鞮傍)
(人借問笑何事笑/殺山翁醉似泥)秪有并州一葛强(厚曰晋山簡傳郡民有/佳園池簡每出嬉遊多)
(之他上置酒輒醉名曰髙陽池時有兒童歌曰山公出何許往至/髙陽池日夕倒載歸酩酊無所知時時能騎馬倒着白接籬㪯鞭)
(向葛強何/如弁州兒)
　　　軾在潁州與趙德麟同治西湖未成改楊
　　　州三月十六日湖成德麟有詩見懷次韻
太山秋毫兩無窮(次公曰莊子内篇天下莫大於秋毫之末/而太山爲小又云是亦一無窮非亦一無)
(窮/也)鉅細本出相形中(次公曰老子曰物形之势成之言因/鉅而有細因細而有鉅特相形尓)大
千起滅一塵裏(縯曰佛言三千丗界猶如空花亂起亂㓕而/况我在此空花起㓕之中○次公曰退之云)
(下視寓九州/一塵集毫端)未覺杭頴誰雌雄(坡曰來詩云/與杭争雄)我在錢塘柘
湖渌大堤士女争昌丰(援曰詩子之昌/兮子之丰兮)六橋横絶天
漢上北山始與南屏通(次公曰子由先生墓誌杭州西湖/南北三十里環湖往來終日不逹)
(先生旣去葑田葑田如雲乃積之湖中爲長堤一以通南北六橋/則湖上所創之橋也〇甄曰按先生作堤䟽流跨流爲橋者凢六)
(並在今蘇/公堤上)忽驚二十五萬丈老葑席卷蒼雲空(縯曰先/生奏修)
(杭州西湖狀云自囯初以來稍廢不治水個草生漸成葑田熈寕/中湖之葑合者盖十二三尓至今遂塞其半巳打量湖上葑田計)
(二十五萬餘文度/用二十餘萬工)朅來潁尾弄秋色一水縈帶昭靈宫
(縯曰李華吊古戦場文云何水/縈帶昭靈宫張龍公祠堂也)坐思呉越不可到借君月
斧修朣朧(厚曰酉陽雜爼唐大和中鄭仁本逰嵩山失道忽於/叢棘中見一人枕幞而睡呼之問其所自曰君知月)
(七寳合成乎常有八萬二千户修之予/一数也開幞有斤斧数事玉屑飯兩褁)二十四橋亦何有(縯/曰)
(杜牧揚州詩二十四橋明/月夜玉人何處斈吹簫)換此十頃玻瓈風(子仁曰永叔/西湖詩都將)
(二十四橋月換/得西湖十頃秋)雷塘水乾禾黍滿寳釵耕出餘鸞龍
(次公曰雷塘在揚州東北十里煬帝所葬處埸帝平昔/遊之多從宫人故時耕岀寳釵焉鵉龍則寳釵之飾也)明年詩
(小亦西子則指/潁州西湖也)縈流作態清而丰千夫餘力起三閘(見/先)
(生未句/自註中)焦陂下與長淮通十年憔悴塵土窟清瀾一
洗啼痕空王孫本自有仙骨(次公曰神仙傳神告墨子/曰子有仙骨又杜詩自是)
(君身有/仙骨)平生宿衛明光宫(次公曰漢武帝太𥘉四年秋起明/光宫囯三輔黄圖載三秦記云未)
(央宫漸䑓西有桂西市中有明光殿皆金玉珠璣爲簾箔晝夜光明/又云武帝求仙/起光/明宫發燕趙羙女二十充之令緫其藉)一
行作吏人不識(厚曰文選嵆叔夜與山巨源絶交書云游山/澤觀魚鳥心甚樂之一行作吏此事便廢)
正似雲月𥘉朦朧時臨此水照氷雪莫遣白髮生
秋風(子仁曰白楽天詩/数莖班鬢對秋風)定須却致兩黄鵠(援曰前漢翟方/進爲丞相請壞)
(汝南鴻隙陂父老怨方進歌曰壞陂誰翟子威/飯我豆羮羊魁反乎覆陂當復誰言者兩黄鵠)新與上帝開
濯龍(縯曰後漢建武中汝南太守鄧晨欲修復鴻陂聞許楊曉/水脉召與之議掦曰昔先帝用翟方進之言尋而自夣上)
(天天帝怒曰何故敗我濯龍淵是後民失其利多致饑/困明府今興立廢業國冨民安童謡之言將證於此)湖成君
歸侍帝側燈花巳綴釵頭蟲(坡曰去歳潁州灾傷予奏/乞罷黄河夫萬人開本州)
(溝瀆從之以餘力作三閘通焦陂水浚西湖○援曰退之燈/花詩囊裏排金粟釵頭綴玉虫更煩將喜事來報主人翁)
　　　許州西湖
西湖小雨晴灔灔春渠長來從古城角夜半傳新
響使君欲春游浚沼役千掌紛紛具畚􁅗閙若蟻
運壤夭桃弄春色生意寒猶怏惟有落殘梅標格
苦矜爽遊人坌巳集挈榼三且兩醉客卧道傍扶
起尚偃仰池臺信宏麗貴與民同賞但恐城市歡
不知田野愴潁川七不登野氣長蒼莽誰知萬里
客湖上獨長想
　　　西湖絶句
春來濯濯江邊柳秋後離離湖上花不羡千金買
歌舞一篇珠玉是生涯
泉石　詩三十一首
　　　磻溪石(趙䕫曰石/在虢縣)
墨突不暇黔孔席未甞煖(次公曰淮南子修務訓萹曰孔/子無黔突墨子無煖席而班固)
(荅賔戲曰孔席不煖墨突不黔二書異文杜詩云賢有不/黔突聖有不煖席則王用荅賔戯語今先生則又因之)安知渭
上叟跪石留雙骭(次公曰渭上叟太公也先生自註云磻溪/石在縣東南十八里猶有投竿跪餌两膝)
(所着/之處)一朝嬰丗故辛苦平多難(次公曰以言太公起從/文王而輔武王伐紂也)
亦欲就安眠旅人譏客懶(縯曰史記齊丗家云武王巳平/商而王天下封師尚父於齊營)
(丘東就國道宿行遲逆旅之人曰吾聞時難得而易失客/寢甚安殆非就國者也太公聞之夜衣而行黎明至國)
　　　周公廟廟在𡵨山西北七八里廟後百許
　　　歩有泉依山湧洌異常國史所謂潤德泉
　　　丗亂則竭者也(堯祖曰自華以西名山七其四曰/岐山徐廣云即今之岐山縣其山)
(两岐俗呼爲箭括嶺○子敬湘山野録云雍熙二年鳯/翔奏𡵨山縣周公廟有泉湧舊老相傳時平則流亂則)
(竭至大中年復流賜號潤德泉後又涸/今其泉復湧澄瑩甘㓗而太宗嘉之)
吾今那復夢周公(縯曰孔子曰吾/不復夢見周公)尚喜秋來過故宫翠
鳯舊依山硉兀(縯曰周興鸑鷟鳴於岐山今爲鳯翔○次公/曰郭朴江賦云巨石硉兀以前却又退之雪)
(後詩人言白氣/象硉兀不可攀)清泉長與丗窮通(次公曰即潤德/泉也詳見題註)至今遊
客傷離黍故國諸生詠雨𪷟(援曰詩黍離周大夫行役/至于宗周過故宗廟宫室)
(盡爲禾黍東山我/徂東山零雨其濛)牛酒不來烏鳥散白楊無數暮號風
(縯曰古詩白楊多/悲風䔥䔥愁殺人)
　　　愛玉女洞中水旣致兩缾恐後復取而爲
　　　使者見給因破竹爲契使寺僧藏其一以
　　　爲往來之信戲謂之調水符(若拙曰按先生/留題仙遊潭中)
(興寺寺東有玉女洞又自註云中/興寺有玉女洞洞中有飛泉甚甘)
欺謾乆成俗關市有契繻(次公曰関防有繻所以爲符漢/書註曰繻帛邊也舊関出入皆)
(有傳傳煩因裂繻頭以/爲符信終軍弃繻是巳)誰知南山下取水亦置符古人
辨淄澠(縯曰列子載孔子云淄澠之合易牙能辨之〇師曰易/牙齊桓公大夫淄澠二水爲食牙亦知二水之味桓公)
(不信數或/如驗也)皎若鶴與鳧(縯曰荘子鳧脛雖短續之/則憂鶴脛雖長断之則悲)吾今旣
謝此但視符有無常恐汲水人智出符之餘多防
竟無及弃置爲長吁
　　　和子由木山引水二首
蜀江乆不見滄浪(次公曰孺子歌曰滄浪之水清兮可以/濯我纓雖在楚地有滄浪水之名而滄)
(浪两字大率言水之狀耳/如選詩云垂影釣滄浪)江上枯槎逺可將去國尚能
三犢載汲泉何愛一夫忙﨑嶇好事人應笑冷淡
爲歡意自長遥想納凉清夜永牎前微月照汪汪
千年古木卧無梢浪卷沙翻去似瓢幾度過秋生
蘚暈至今流潤應江潮(堯卿曰江有潮來枯/木先潤若相應也)泫然疑有
蛟龍吐斷處人言霹靂焦(又表曰唐柳宗元霹靂琴賛序/云始枯生於石上蛟龍伏其窽)
(一夕暴震爲火焚至旦乃/巳超道人取以爲三琴云)材大古來無適用(縯曰杜詩志士/幽人莫怨嗟古)
(來材大/難爲用)不須鬱鬱慕山苗(次公曰左太冲詠史詩欎欎澗/底松離離山上苗以彼徑寸莖)
(䕃此百尺條丗胄躡髙位英俊沈下僚地勢徒之然由/來非一朝此以托㒷於子由故云不須慕以寛之也)
　　　焦千之求惠山泉詩(敬夫按陸鴻漸煎茶水品常/州無錫縣惠山寺名泉第二)
兹山定空中乳水蒲其腹遇隙則發見臭味實一
族淺深各有值方圎隨所蓄或爲雲洶湧或作線
斷續或鳴空洞中雜佩間琴筑(善權曰白居易廬山草/堂記堂東有瀑布如環)
(珮琴/筑聲)或流蒼石縫宛轉龍鸞蹙(賈曰酉陽雜爼云元街/縣有泉泉眼中水定旋)
(如盤龍驢馬/飲之皆驚走)缾罌走千里眞僞半相瀆貴人髙宴罷
醉眼亂紅緑赤泥開方印(厚曰盧仝詩白/絹斜封三道印)紫餅截圎
玉(崔曰茶録云茶色貴白而餅茶多以/珎膏油其面故有青黄紫黒之異)傾甌共歎賞竊語
笑僮僕豈如泉上僧盥灑自挹掬故人憐我病篛
籠(上/聲)寄新馥(饒曰茶録云茶冝篛葉収藏/之家以篛葉封褁焙焙中)欠伸北牎下
晝睡美方熟精品厭凡泉願子致一斛(援曰陸羽以/無錫惠山寺)
(石泉爲/第三)
　　　韓子華石淙莊
絳侯百萬兵尚畏書牘背(縯曰絳侯周勃免相就國/每/河東守尉行縣至絳勃嘗畏誅)
(令家人持兵以見人有上書告勃欲反下廷尉勃恐不知置辝吏/稍侵辱之勃以千金與獄吏又又乃書牘背示之曰以公主爲證)
(公主文帝女也勃子勝之尚之故獄吏教引爲證勃旣岀曰吾嘗/將百萬兵安知獄吏之貴也○倬曰趙飛燕傳云手書對牘背註)
(曰牘木簡也時以爲詔馳/問之故令於背上書封辝)功名意不巳數與危機㑹(縯/曰)
(晉諸葛長民傳劉𥙿誅劉毅長民謂所親曰昔年醢彭越前年殺/韓信禍其至矣謀欲爲亂猶豫未决旣而歎曰貧賤常思冨貴冨)
(貴必履危機今日欲為丹徒布衣豈可得也○厚曰劉禹錫題欹噐/圖云秦國功成思稅駕晋臣名遂歎危機無因上蔡牽黄犬願作丹)
(徒一/布衣)我公抱絶識凛凛鎮横潰欲収伊吕迹逺與巢
由對(次公曰伊君吕望功名之士也許由巢父隠/遁之士也言韓子華旣冨貴矣乃欲退隠)誓言雖未
從乆巳斷諸内區區爲懷祖頗覺羲之隘(厚曰晋王/羲之傳驃)
(騎將軍王述有美譽與羲之齊名而羲之甚輕之由是情好不叶/述先爲㑹稽以母䘮居郡境羲之代述止一弔遂不重詣述深以)
(爲恨及述爲揚州刺史將就徵周行郡界而不過羲之臨發一別/而去先是羲之耻爲之下謂其諸子曰吾不減懷祖而位遇懸邈)
(當由汝等不及坦之故耶述後檢察㑹稽郡辨其刑政主者/疲於簡對羲之深耻之遂稱疾去郡於父母墓前自誓去官)此身
隨造物一葉舞澎湃(次公曰一葉言小舟退/之詩共泛清湘一葉舟)田園不早
定歸宿終安在彼美石淙莊每到百事廢泉流知
人意屈折作濤瀬寒光洗肝鬲清響跨竽籟我舊
門前客放言不自外園中亦何有薈蔚可勝計(次/公)
(曰詩云薈兮蔚兮南山朝隮雖/言雲貌盖如草木之薈蔚耳)請公試回首歲晚餘蒼檜
(次公曰末四句乃一篇之妙旨也盖云草木雖薈蔚盛茂/而歳晚黃落其不彫者惟蒼檜耳所以重比韓公子華也)
　　　虎跑泉(師川曰按杭州圖經云性定禅師嘗居大慈/無水或有神人告之曰明日當有水矣是夜)
(一虎跑地作穴泉水湧岀因號虎跑泉/人云廣福院有虎跑泉盖杭有兩處)
亭亭石塔東峯上此老𥘉來百神仰虎移泉眼趂
行脚龍作浪花供撫掌至今遊人灌濯罷卧聽空
堦環玦響故知此老如此泉莫作人間去來想(次/公)
(曰按地志潤州丹徒縣/招隠山載有虎跑泉)
　　　留别雩泉(薛曰先生集載云雩泉詩序云廟門之西/南十餘歩有泉注洋折旋如車輪淸凉滑)
(甘冬夏若一乃琢石爲井/作亭於其上名之曰雩泉)
舉酒屬雩泉白髮日夜新(次公曰李白寄逺詩云朱/顔彫落盡白髮一何新)何時
泉中天復照泉上人二年飲泉水魚鳥亦相親(次/公)
(曰梁簡文在華林園謂左右曰㑹心處不必在逺翛/然林水便有濠濮間之趣覺鳥獸禽魚自來親人)還將弄泉
手遮日向西秦(援曰杜牧詩惆悵江湖釣/竿手却遮西日向長安)
　　　浚井(呉憲曰按先生東坡八詩云家童燒枯草走報/暗井出一飽未敢期瓢飲巳可必而浚井一篇)
(又次第於黄州/詩中必是井也)
古井没荒萊不食誰爲惻(縯曰易井卦云井/渫不食爲我心惻)缾罌下兩
綆蛙蚓飛百尺腥風𬒳泥滓空響聞點滴上除青
青芹下洗鑿鑿石(厚曰詩揚之/永白石鑿鑿)沾濡愧童僕盃酒煖
寒栗(次公此亦老杜執之以/微寒共給酒一斛之意)白水漸泓停青天落寒碧
云何失舊穢厎處來新㓗井在有無中無來亦無
失(縯曰易井卦无䘮/无得往來井井)
　　　余過温泉壁上有詩云直待衆生緫無垢
　　　我方清冷混常流問人云長老可遵作遵
　　　巳退居圎通亦作一絶
石龍有口口無根自在流泉誰吐吞若信衆生本
無垢此泉何處覔寒温(子仁曰先生詩話載遵師全篇云/禪庭誰作石龍頭龍口湯泉沸不)
(休其下句即序中所載且記/之云元豊匙年五月十三日)
　　　丗傳徐凝瀑布詩云一條界破青山色至
　　　爲塵陋又僞作樂天詩稱美此句有賽不
　　　得之語樂天雖渉(淺/易)然豈至是哉乃戯作
　　　一絶
帝遣銀河一派垂古來惟有謫仙詞(縯曰李白詩日/照香爐生紫煙)
(遥看瀑布佳長川飛流直下/三千尺疑是銀河落九天)飛流濺沬知多少不與徐凝
洗惡詩(厚曰白居易刺杭州張祐自負詩名以解頭爲巳任徐疑/後至誦所作瀑布詩祐愕然居易/遂以凝爲首薦〇師)
(曰李肇國史𥙷徳宗晚年詩元工臣下莫及太保淮南進崔叔清/詩百篇帝謂使者曰此惡詩何用進時謂准敕惡詩○子仁曰先)
(生詩話云僕𥘉入廬山有以陳令舉廬山記見寄者且行且讀見/其中云徐凝李白之詩不覺失笑開元寺主求詩爲作此一絶云)
　　　楊康功有石狀如醉道士爲賦此詩
楚山固多猿青者黠而壽化爲狂道士山谷恣騰
蹂誤入華陽洞竊飲苑君酒(縯曰仙經載句曲山即三十/六洞天之第八洞也名曰華)
(陽洞大苑君之所治也○師曰神仙傳大苑君名盈次弟名固小/弟名衷太上老君拜盈爲司命真君固爲定籙君衷爲保命君故)
(號三苑君苑山在/江寕府句容縣)君命囚巖間巖石爲械杻松根絡
其足藤蔓縛其肘蒼苔眯其目叢棘哽其口三年
化爲石(次公曰語使萇弘之血/藏之三年化爲碧也)堅痩敵瓊玫無復號雲
聲空餘舞杯手(次公曰號雲以言/猿舞杯以言道士)樵夫見之笑抱費易
升斗楊公海中仙丗俗那得友海邊逢姑射(縯曰莊/子藐姑)
(射之山有神人居焉肌/膚若氷雪綽約若處子)一笑微俛首胡不載之歸用此
頑且醜求詩紀其異本末得細剖吾言豈妄云得
之亡是叟(厚曰司馬相如作子虚賦以子虚虚言也爲楚稱烏/有先生者烏有此事也爲齊難又繼以上林賦稱亡)
(是公者亡是人也欲明天子之義故虚籍此三人爲辝○次公曰仐/先生自言其以石乃猿化道士竊仙酒而又化石止設虚辭爲稱耳)
　　　文登蓬萊閣下石壁千丈爲海浪所戰時
　　　有碎裂淘灑歲乆皆圎熟可愛土人謂此
　　　彈子渦也取數百枚以養石菖蒲且作詩
　　　遺垂慈堂老人
蓬萊海上峯玉立色不改孤根捍滔天(厚曰書曰/洪水滔天)雲
骨有破碎陽侯殺廉角(次公曰陽侯波神也掦/雄賦凌陽侯之素波)隂火發
光采(次公曰玄虛賦云陽水不治隂火潜/師曰/劉禹錫望賦送飛鴻之滅没附隂火之光采)纍纍彈丸間
瑣細成珠琲閻浮一漚爾(次公曰佛書閻/浮提言中國也)眞妄果安
在我持此石歸袖中有東海垂慈老人眼俯仰了
大塊置之盆盎中日與山海對明年菖蒲根連絡
不可解儻有蟠桃生旦暮猶可待(次公曰神仙傳王母/言仙桃三千年一生)
(實此詩先生言以小石養菖蒲而作而言及待蟠桃生未詳豈以/菖蒲延年服之而壽遂可待蟠桃生乎以俟言詩者〇伯恭曰蟠)
(桃海上物也史記本紀東至于蟠木劉禹錫詩海中仙果子生遲/是巳今詩主海石而作又皆渉至理而出新意如袖中有東海日)
(與山海對皆非實事故云儻有蟠桃生旦暮猶可待言旣是海石/汴當有蟠桃也盖因飬菖蒲聊與垂慈老論理相尓而趙註言昌)
(蒲延年服之而壽遂可/待蟠桃生亦穿鑿矣)
　　　軾始於文登海上得白石數升如芡實可
　　　作枕聞梅丈嗜石故以遺其子子明學士
　　　子明有詩次其韻
海隅荒怪有誰珍零落珊瑚泣季倫(次公曰晉書石崇/傳武帝每助王愷)
(示以珊瑚樹賜之髙二尺許枝柯扶踈丗所罕比愷以示崇崇便/以鐵如意擊之應手而碎乃命左右悉取珊瑚有髙三四尺者六)
(七株條幹絶俗光彩耀日如愷比者甚衆愷怳然自失季倫乃崇/字也李倫豪傑者泣之義以俟明識者〇伯恭曰此特借珊瑚之)
(碎者以比石尔泣季倫者謂其可惜也趙/註言季倫豪傑似不應泣亦尼出處矣)法供坐令微物重
(軾舊有怪石供○丁曰按先生怪石供云齊安江上往往得美石/似玉無辨多紅黄白色其文如人指上螺精明可愛齊安小兒浴)
(於江時有得之者戯以餅餌易之旣乆得二百九十八枚佛印禅/師適有使至遂以爲供自今以往山僧野人欲供禅師而力不能)
(辨衣服飲食卧具者皆得以净/水住石爲供盖自蘇子膽始)色難歸致孝心純(縯曰論語/子曰問孝)
(子曰色難又左傳/言潁考叔純孝也)只疑薏苡來交趾(任曰後漢馬援𥘉在交/趾常餌薏苡實用能輕)
(身省慾以勝瘴氣及軍還載之一車欲以爲種/後人有譛之者以爲前所載還皆明珠文犀)未信蠙珠岀
泗濵(次公曰書禹貢泗濵浮磬淮夷蠙珠曁魚或云浮磬係之/泗濵蠙珠魚係之淮夷而先生云蠙珠出泗濵當俟明識)
願子聚爲江夏枕(厚曰東觀漢記黄香字文彊江夏安陸/人事母至孝暑月扇枕寒則身温枕席)不
勞揮扇自寜親
　　　次韻和楊次公惠徑山龍井水(坡曰龍井水/洗病眼有效)
漏盡雞號厭夜行(次公曰田豫乞遜位曰年過七十而以居/位譬猶鍾鳴漏盡而夜行不休罪人也)
年來小噐溢缾罌弃官縱未歸東海(縯曰前漢䟽廣/東海蘭陵人廣)
(爲太子太傅兄子受爲少傅廣上書乞骸骨上以其年/老皆許之加賜黄金三十斤公卿大夫送者車數百兩)罷郡猶
堪作水衡(縯曰前漢龔遂傳上遣使徴遂以/年老不任公卿拜爲水衡都尉)幻色將空眼
先暗勝遊無礙脚殊輕空煩逺致龍淵水寕復臨
池似伯英(援曰弘農張伯英草書精甚凡家之衣/帛必書而後練之臨池學書池水盡黒)
　　　雙石(并引)
　　至楊州獲二石其一緑色岡巒迤邐有穴逹
　　于背其一正白可鑒漬以盆水置几案間忽
　　憶在頴州日夢人請住一官府榜曰仇池覺
　　而誦杜子美詩曰萬古仇池穴潜通小有天
　　乃戲作小詩爲僚友一笑(祖可曰按道藏益州洞/庭玄中記云崑崙山者)
(髙上通九天下通九州萬靈所都欲知其道從仇池百頃/西南岀三十二里見山一名天笁一名仇池其山四絶懸)
(崖上方仙宫八十頃有石塩池北有九子白魚之池又云/仇池天笁宫者十二福地之頭太白杜陽宫者十二福地)
(之心王屋山者十二福地之足○葉曰/唐志成州同谷縣有仇池與秦地接壤)
夢時良是覺時非汲水埋盆固自癡(縯曰退之詩老/翁真箇似童兒)
(汲水埋盆/作小池)但見玉峯横太白(太白山見題註又詳/見第一卷第一首註)便從鳥
道絶峨嵋(援曰李白蜀道難云西當太/白有鳥道可以横絶峨嵋巔)秋風與作煙雲意
曉日令涵草木姿一點空明是何處老人真欲住
仇池(次公曰仇池事後漢書氐人所居也方百頃四面斗絶其山/下石上土形似覆壷今在成州上禄縣而杜詩云萬古仇池)
(穴潜通小有天神魚人不見福地語真傳近接/西南境長懷十九泉何時一茅屋送老白雲邊)
　　　僕所藏仇池石希代之寳也王晉卿以小
　　　詩借觀意在於奪僕不敢不借以此詩先
　　　之(詳見前/詩註)
海石來珠宫(厚曰楚詞屈原賦魚鱗屋/兮龍堂紫貝闕兮珠宫)秀色如蛾緑(次公曰/南部新)
(書青黛螺光明鮮翠毎一螺/直千金當時名之曰蛾緑也)坡陀尺寸間宛轉陵巒足連
姢二華頂(次公曰二華太華少華也古人/謂造化削成故於二華言頂)空洞三茅腹(次/公)
(曰三茅一名勾曲山其腹中空虚别有天/地日月載在真誥故於三茅則言腹也)𥘉疑仇池化(縯曰秦/州記仇)
(池山本名維山形似覆囊上/廣百頃壁立千仞自然樓櫓)又恐瀛洲蹙(縯曰列子東有大/海其中有山曰岱)
(輿曰圎嶠曰方壷/曰瀛洲曰蓬萊)慇懃嶠南使(厚曰後漢馬援傳/云嶠南嶺南也)餽餉楊州
牧(坡曰僕在楊州程徳孺自/嶺南解還以此石見遺)得之喜無寐(厚曰孟子/喜而不寐)與汝交
不瀆(縯曰易係辝/下交不瀆)盛以髙麗盆藉以文登玉(坡曰僕以/髙䴡所餉)
(大銅盆貯之以登州海/石如碎玉者附其足)幽光先五夜(次公曰五夜自漢史謂/分甲乙丙丁戊今之五)
(更是也杜詩云五/夜漏声催曉箭)冷氣壓三伏老人生如寄(厚曰魏文帝/樂府人生如)
(寄/也)苑舎乆未卜一夫幸可致千里常相逐風流貴
公子竄謫武當谷(次公曰武當谷則筠州也武當山望之秀/絶極晴而見之輕霄盖於上白雲帶其前)
(旦必西行夕而東返率以爲常謂之朝山言衆山所朝也○/子仁曰㐮沔記武當山一名嵾山一曰太和山又曰仙室山)見山
應巳厭何事奪所欲欲留嗟趙弱寜許負秦曲傳
觀慎勿許間道歸更速(縯曰史記秦欲以十五城求趙和/氏璧趙王問藺相如曰秦以城昜)
(璧可許否相如曰秦彊而趙弱不可不許且秦以城求璧而趙不/許曲在趙趙與璧而秦不與城曲在秦均之二䇿寕許以負秦曲)
(相如奉璧之秦秦王得璧礼節甚倨傳觀美人相/如度秦負約乃使從者衣褐懷璧從間道亡歸)
　　　王晉卿示詩欲奪海石錢穆父王仲至蔣
　　　頴叔皆次韻穆至二公以爲不可許獨頴
　　　叔不然今日頴叔見訪親覩此石之妙遂
　　　悔前語軾以謂晉卿豈可終閉不予者若
　　　能以韓幹二散馬易之者盖可許也復次
　　　前韻
相如有家山縹緲在眉緑(縯曰西京雜記云卓文君/妖冶好眉色如望逺山)誰云
千里逺寄此一顰足(次公曰言山雖有千里之形勢而/寄之於眉特一顰蹙之地而足耳)平生
錦繡腸(厚曰李白送仲弟令問序紫雲仙李有英風焉吾毎見/之常醉目吾曰兄心肝五臟皆錦綉耶不然何開口成)
(文揮翰/霧散也)早歲藜莧腹(厚曰退之詩三年國/子師腸肚集/藜莧)從教四壁空(縯/曰)
(前漢卓文君奔相如相如/與馳歸成都家徒四壁立)未遣兩峯蹙吾仐况衰病義
不忘樵牧逝將仇池石歸泝岷山瀆(厚/水經江水萹/岷山在蜀郡氐道)
(縣大江所岀東南過其縣北注岷山即瀆山也水曰瀆水矣子仁/曰瀆猶江也江河淮济渭之四瀆舊註引水經岷山即瀆山誤矣)
守子不貪寳(援曰左傳㐮十五年宋人得玉以献子罕子罕/不受献玉者曰玉人以爲寳故敢献之子罕曰)
(爾以玉爲寳我/以不貪爲寳)完我無瑕玉(縯曰史記秦欲以城昜璧趙王遣/藺相如奉璧入秦秦王大喜傳以)
(示美人及左右相如視秦王無意償趙城乃前曰璧有瑕請指示王/旣得璧乃使從者間道完璧而歸也○次公曰先生逆塞晋卿奪王)
(之意故用不貪寳事制之而自謂其石/爲和氏之璧不須指瑕以紿秦王耳)故人詩相戒妙語予
所伏一篇獨異論三占從兩卜(次公曰故人詩相戒指/穆父王仲至之不欲予)
(也一篇獨異論指蔣頴叔之欲予也書曰三人/占則從二人之言故以錢王可從而蔣可違也)君家畫可數
天驥紛相逐風􁎦掠原野電尾捎澗谷君如許相
易是亦我所欲(厚曰孟子生亦我所/欲也義亦我所欲也)仐朝安西守(厚曰唐/書地理)
(志佛州臨洮郡/有府一名安西)來聽陽關曲(援曰漢於敦煌郡龍勒縣作陽/関玉門関後因以名曲○次公)
(曰即王維陽関曲云渭城微雨浥輕塵客舎青青柳色新勸/君更盡一柸酒西出陽関無故人頴叔將别而行故云耳)勸我
留此峯他日來不速(次公曰落句又以言頴救悔前語也不/速字岀易曰不速之客三人來言不召)
(而自/來也)
　　　軾欲以石易畫晉卿難之穆父欲兼取二
　　　物頴叔欲焚畫碎石乃復次前韻并解三
　　　詩之意
春冰無真堅露葉失故緑(次公曰氷至春而必泮葉至秋/而必黄以言有形之物終散亡)
(也)鷃疑鵬萬里(縯曰莊子有溟海者天池也有魚焉其名爲/鯤化爲鵬背若太山翼若垂天之雲摶扶摇)
(羊角而上者九万里斥鷃笑之曰彼且奚適也我騰躍/而上不過數仞而/下翶翔蓬蒿之間此亦飛之至也)蚿笑䕫一
足(厚曰莊子䕫謂蚿曰吾以一足踸踔而/行子無如矣今子之使萬足獨奈何)二豪争攘𬒮(援曰晋/書劉伶)
(酒徳頌自稱爲大人先生唯酒是務有貴介公予榗紳処士聞吾/風聲議其所以乃奮𬒮攘襟怒目切齒又云二豪侍側焉如蜾臝)
(之與/螟蛉)先生一捧腹(次公曰棒腹大笑之狀岀史記日者傳云/司馬季主捧腹大笑先生字所謂大人先)
(生/也)明鏡旣無臺(縯曰傳燈録神秀於五祖堂前南廊壁上書/偈曰身是菩提樹心如明鏡臺時時勤拂栻)
(莫遣有塵埃時六祖惠能在碓坊聞之題其旁云菩/提本無樹明鏡亦無䑓本來無一物何處有塵埃)浄缾何用
蹙(古踧蹙通○厚曰傳燈録百丈召潙山云潙山勝景汝當居之/嗣續吾宗華林曰某申忝居上首祐公何得住待百丈曰若能)
(下得一句出格當與住持即指净鉼問云不得嘆作净鉼華林曰/不可喚作木橛也百丈不肯乃問祐師師踼倒净缾百丈笑云輸)
(却山/子也)盆山不可隠畫馬無由牧聊將置庭宇何必
弃溝瀆焚寳真愛寳碎玉未忘玉乆知公子賢出
語耆年伏欲觀轉物妙(次公曰楞嚴經言衆生皆轉/於物若能轉物即同如來)故以
求馬卜維摩旣復捨天女還相逐授之無盡燈(縯/曰)
(維摩經言魔波旬云居士可捨此女以一切所有於彼者是爲菩/蕯維摩言我巳捨矣汝便將去於是諸女問维摩我等云何止於)
(魔宫居士乃言諸姊有法門名無尽燈無盡燈/者譬如一燈燃百千燈冥者皆明明終不盡)照此乆幽谷
定心無一物法樂勝五欲(厚曰維摩詰旣得天女即隨所/應而爲說法令發道意因復謂)
(曰汝等巳發逍意有法樂可/以自娯不應復樂五欲樂也)三峨吾郷里萬馬君部曲卧
雲行歸休破賊見神速(坡曰晋卿將種常有此志○次公/曰三峨吾鄉里則言真山万馬君)
(部曲則真馬我有真山則將卧雲王有真馬則/用破賊如此則假山不必爱畫馬不必取也)
　　　次韻滕大夫三首
　　　雲浪石(邦衡曰志林雪浪石銘云余在中山得石黒/質白章如蜀孫位字知微所畫水有跳波濺)
(沬之狀因名/之曰雲浪石)
太行西來萬馬屯勢與岱嶽争雄尊(厚曰杜甫木皮/嶺詩始知五嶽)
(外别有/他山尊)飛狐上黨天下脊(次公曰飛狐上黨乃太山一帶山/名杜牧賀平澤潞啓曰上黨之地)
(肘京洛而履蒲津倚太原而跨河朔戦國時張儀以爲天下之脊/建中日田恱名曰腹中之眼而牧之詩又云上黨争爲天下脊邯)
(郸四十/萬秦坑)半掩落日先黄昏削成山東二百郡(次公曰山/經曰大華)
(之山削成而四方也古所謂山東乃今之河北晋地是也今所謂/山東乃古之齊地青齊是也杜牧云山東王不得不王霸不得不)
(覇指今之河北也謂之山東盖太行山之東也山東二百郡正謂/太行以東冀州之域矣杜詩云漢家山東二百州千村万落生荆)
(𣏌○商老曰杜詩澶漫山東/二百州削成如按抱青丘)氣壓代北三家村(次公曰代北/則燕趙以往)
(之地也又傳燈録僧問竟脫/和尚如何是法曰三家村裏)千峯石卷矗牙帳崩崖鑿斷
開土門朅來城下作飛石一礮驚落天驕䰟(次公曰/礮音四)
(貌反今之砲石也漢書/單于自稱天之驕子也)承平百年熢燧冷此物僵卧枯
榆根畫師争摹雪浪勢(詳見/題注)天工不見雷斧痕(養/源)
(曰按陳藏噐本草云霹靂鉞伺候震處掘地三尺得之其形非一/亦有似斧刀者注曰岀雷州并河東山澤間因雷震後得多似斧)
(形)離堆四面遶江水坐無蜀士誰與論(縯曰史記蜀/守李冰鑿離)
(堆以避沬水之害在今/永康軍灌口江水中)老翁兒戲作飛雨(援曰退之詩老翁/貞箇似童兒激水)
(埋盆作/小也)把酒坐看珠跳盆此身自幻孰非夣故園山
水聊心存
我頃三章乞越州欲㝷萬壑看交流(縯曰晋書有問顧/愷之㑹稽山水何)
(如曰千山競/秀萬壑交流)且慿造物開山骨(厚曰退之石鼎聮/句巧匠琢山骨)巳見天
呉出浪頭(坡曰石中有似海獸形狀〇次公曰山海經朝陽之/谷神曰天吴是爲水伯其爲獸也虎身人面手足皆)
(八/也)履道鑿池雖可致(援曰白居易東都所居曰履道里䟽沼/種樹起石楼香山鑿八節灘以爲游觀)
(之/所)玉川卷地若爲收(縯曰盧仝自號玉川子作客謝井詩云/我縱有神力争敢持君歸楊州悪百姓)
(疑我卷/地皮)洛陽泉石今誰主莫學癡人李與牛(次公曰牛/僧孺嗜大)
(湖石有小大其數四等以甲乙丙丁品之毎品有上中下名刻于/石隂曰牛氏石又李徳裕平泉莊在洛陽之南周回十里多竒花)
(異石人題詩曰隴右諸侯供/瑞石日南太守送名花也)
　　　　沉香石
壁立孤峯倚硯長(厚曰唐書張說論近丗文章曰/冨嘉謨如孤峯絶岸壁立萬仞)共疑沉
水得頑蒼欲隨楚客紉蘭佩(縯曰楚詞云紉/秋蘭以爲佩)誰信呉兒
是木腸(援曰晉書賈充見夏統令妓繞其船三匝/統若無聞充曰此呉兒是木腸石心也)山下曽逢
化松石(厚曰陸龜蒙二遺詩序東陽多名山就中金華爲最其/間饒古松往往化爲石枕牀琴薦皆其石也〇次公曰)
(舊唐書僕骨東境其地東北一千里有康于河松木入/水一二年乃化爲石其色青謂之康于石上有松文)玉中還
有辟邪香(縯曰唐肅宗賜李輔國玉辟邪二各髙尺五寸竒巧/殆非人間所有其玉之香可聞數百歩〇厚曰杜陽)
(雜編唐公主降乗七寳歩輦四靣綴玉香/囊囊中貯辟邪香辟邪香異國所献也)早知百和俱灰燼
(厚古詩愽山炉中百和香杜子美即事詩雷聲忽送千峯雨/花氣渾如百和香○次公百和香名以衆香末合和爲之也)未信
人言弱勝剛(援老子柔之勝/剛弱之勝彊)
　　　石芝(并引)
　　　　予昔夢食石芝作詩記之仐乃真得石芝
　　　　於海上子由和前詩見寄予頃在京師
　　　　有鑿井得如小兒手以獻者臂指皆具
　　　　膚理若生予聞之隱者曰此肉芝也與
　　　　子由烹而食之追記其事復次前韻(韓/抱)
(朴子内篇云肉芝者謂萬歳蟾蜍千歳蝙蝠千歳/靈龜千歳燕凡此百二十種皆肉芝也事見大一)
(玉䇿及昌/宇内記)
土中一掌嬰兒新(縯感遇傳蕭静之掘地得肉芝類人手/肥潤而紅食之壽同龜鶴後不知所終)
瓜指良具肌骨匀見之怖走誰敢食天賜我爾不
及賔(厚周易夬卦包有/魚義不及賔也)旌陽逺遊同一許(縯緫仙傳許/真君名遜汝)
(南人丗慕道爲旌陽縣令弃官入道成於晋元康二年八月十五/日又緫仙記許肇六代孫副副第三于邁得道盖竹山爲地行仙)
(邁字/逺游)長史玉斧皆門戸(厚緫仙傳許穆爲晋護軍長史入/華陽洞得道爲左卿仙侯穆第三)
(子翽小名玉斧爲帝恃宸也○馮按真誥記真胄丗譜許尚有八/男第四邁即先生也第五穆正即長史也長史生三男小男名翽)
(字道翔小字玉斧又曰先生名邁字叔玄小/名映清虚懷道遁棲丗外故自改名逺遊)我家韋布三百
年只有隂功不知數跪陳八簋加六瑚(援礼記有虞/氏之两敦夏)
(后氏之四璉殷之/六瑚周之八簋)化人視之真塊蘇(次公列子周穆王执化/人之祛騰而上者中天)
(乃上曁及化人之宫王寔以爲淸都紫微鈞天廣/樂帝之所居王俯而視之其宫榭若累塊積蘇也)肉芝烹熟
石芝老笑唾熊掌嚬雕胡(次公劉义詩玉石共笑唾駑驥/相奔馳熊掌羙味孟子所謂熊)
(掌我所欲也雕胡菰米爲飯極美宋玉云玉人之女爲臣炊雕胡/之飯嚬笑也○㓜盤西京雜記云太液池邊皆雕胡及菰之有米)
(者長安人/謂爲雕胡)老𧖟作繭何時脫(厚無常經亦如蚕/作繭吐絲以自纒)夢想至人
空激烈古來大藥不可求(子仁白樂天詩神仙但聞說靈/藥不可求〇明可杜詩苦乏大)
(藥資○玉父正一天師/内傳天師煉九華大薬)真契當如礠石鐵(縯淮南子燧之取/火礠石之引針蟹)
(之敗漆葵之向日雖有明智不能然也〇/厚前漢藝文志如礠石取鐵以物相使也)
　　　壷中九華(無逸九華山録云青陽縣坤隅一舎有山/竒秀其數有九古號九子山李白更其號)
(曰九/華山)
　　　　　湖口人李正臣蓄異石九峯玲瓏宛轉
　　　　若牎櫺然予欲以百金買之與仇池石
　　　　爲偶方南遷未暇也名之曰壷中九華
　　　　　且以詩記之
淸溪電轉失雲峯(次公雲峯言廬山也謝靈運詩云/平明登雲峯又云㓕迹入雲峯)夢裏
猶驚翠掃空五嶺莫愁千嶂外(厚襄氏廣州記大庾始安/臨賀桂陽揭陽是謂五嶺)
九華仐在一壷中(厚劉禹錫九華山在池州青陽縣西南九/峯競秀神采竒異○次公劉禹錫有詩以)
(九華爲造化一尤物今先生以石有九峯遂以名之其在/一壷中則神仙壷公之壷也中别有天地山川故云耳)天池
水落層層見(縯莊子窮髪之北有溟海者天池也〇思文青城/山記太池在中峯頂上積旱不竭乆雨不加人穢)
(之立涸燒香告謝尋復舊○孝祥廬山記天池院池在頂上大旱/不爲之竭○龜父按同安志𤾂山有天池峯其上有一池一方一)
(圎旱暵/不涸)玉女牎明處處通(次公王文考魯靈光殿賦云神仙/諤諤於棟間女玉闚牎而不視)
念我仇池太孤絶百金歸買碧玲瓏
　　　詠湯泉(在白/水山)
積水焚大槐(縯莊子雜篇水中/有火乃焚大槐)蓄油災武庫(厚博物志積/油萬石則自)
(然生火昔晋㤗武中/武庫火積油所致)驚然丞相井(援異說云臨卭縣有火井/漢室之盛則赫熾桓靈之)
(際火勢漸微諸葛孔明一窺而更盛至景曜/元年人以家燭投之即㓕其年蜀并於魏)疑浣將軍布(次/公)
(將軍布指梁兾也聖證論曰梁兾衣布有垢則浣之於火一/日對客坐或誤汚其衣佯怒投於火中及火㓕而色愈鮮明)自
憐耳目隘未測隂陽故鬱攸火山烈(厚左傳哀三年司/鐸火子服景伯命)
(濟濡惟幕欝攸從之山海經/注火山國雖經霖雨火常烈)觱沸湯泉注(縯詩觱/沸檻泉)豈惟渴
獸駭坐使癡兒怖安能長魚鼈僅可燖狐兎山中
惟木客(厚呉越春秋越有木客村耆駭云勾踐使工人伐木楯/欲以献呉乆不得歸工人憂思作木客吟後人因以名)
(其/地)户外時芒屨(援礼記户/外有二屨)雖無傾城浴幸免亡國汚
(次公傾城指言楊貴妃也􁏿山華清宫有温/泉即貴妃沐浴之處亡國則言唐明皇也)
　　　白鶴山新居鑿井四十尺遇盤石石盡乃
　　　得泉(曽按圖經井在/徳有鄰堂前)
海國困烝溽新居利髙寒以彼陟降勞(厚柳子厚并/銘始州之人)
(各以罌甈負江水莫克井飲崖岸/峻厚旱則水益逺人陟降大艱)易此寢處乾(厚左傳子雅/子尾怒盧蒲)
(弊曰譬之禽獸/吾寢處之矣)但苦江路峻常慙汲腰酸矻矻煩四
夫(厚樂天詩坡沙復/鑿石矻矻無冬春)磽磽斵層巒(次公李賀詩云頭/角磽磽眉刷翠)弥旬
得㝷丈下有青石磐終日但迸火何時見飛瀾豊
我粲與醪利汝椎與鑚山石有時盡我意殊未闌
今朝僮僕喜黄土復可摶晨缾得雪乳暮罋停冰
湍我生類如此何適不艱難一勺亦天賜(次公礼記/言江河一)
(勺水之/多也)曲肱有餘歡(縯論語飯𬞞食飲水曲肱/而枕之樂亦在其中矣)
　　　泂酌亭(并序)
　　　　瓊山郡東衆泉觱發然皆冽而不食丁
　　　　丑歳六月軾南遷過瓊得雙泉之甘於
　　　　城之東北隅以告其人自是汲者當蒲
　　　　泉相去咫尺而異味庚辰歳六月十七
　　　　日遷于合浦復過之太守承議郎陸公
　　　　求泉上之亭名與詩名之曰泂酌其詩
　　　　曰(駒父按年譜元符三年庚辰㑹徽/宗皇帝登極赦量移廉州安置)
泂酌彼兩泉挹彼注兹(縯詩泂酌彼行/潦挹彼注兹)一缾之中有
澠有淄(次公澠淄二水其味不同列子載孔/子之言曰淄澠之合易牙能卞之)以瀹以烹衆
喊莫齊(次公喊音胡感切楊子易牙能喊/不能齊不齊之口喊者甞其味)自江徂海浩然
無私豈弟君子(援詩泂酌云豈弟/君子民之父母)江海是儀旣味我
泉亦嚌我詩(次公嚌音霽飲不盡也/儀礼䟽嚌謂至齒甞之)
　　　予昔作壷中九華詩其後八年復過湖口
　　　則石巳爲好事者取去乃和前韻以自解云
江邊陣馬走千峯問訊方知冀北空(縯退之送温造序/云伯樂一過冀北)
(之野而馬/羣遂空)尤物巳隨清夢断(坡劉夢得以九華/爲造化一尤物)真形猶在
畫圗中(坡道藏有五/岳真形圖)歸來晚歳同元亮(次公陶淵明一字/元亮作歸去來辭)
却掃何人伴敬通(次公馮衍字敬通罪廢之後閉関不/岀故江淹恨賦云敬通閉門却掃也)頼有
銅盆修石供仇池玉色自璁瓏(坡家有銅盆貯仇池石/正緑色有洞穴逹背予)
(又常以恠石供佛印/師作恠石供一篇)
　　　蝦蟆培
蟆背似覆盂蟆頥如偃月謂是月中蟆開口吐月
液根源來甚逺百尺蒼崖裂當時龍破山此水隨
龍出入江江水濁猶作深碧色禀受苦清㓗獨與
凢水隔豈惟煮茶好醸酒應無敵
　　　荆門惠泉
泉源從髙來走下隨石脉紛紛白沫亂隱隱蒼崖
坼灣回成曲沼清徹見肝鬲潨㵼爲長溪奔駃蕩
蛙蟈𥘉開不容椀漸去巳如帛傳聞此山中神物
頗遭謫不能致雷雨灔灔吐寒碧遂令山前人千
古灌稻麥
　溪潭詩十首
　　　留題仙遊潭中興寺東有玉女洞洞南有
　　　馬融讀書石室過潭而南山石益竒潭上
　　　有橋畏其嶮不敢渡(堯卿終南圖經云讀書/臺在縣城西一百步)
清潭百尺皎無泥山木隂隂谷鳥啼(師杜子美信行/逺修水筒詩山)
(木隂隂落日曛竹/竿裊裊細泉分)蜀客曽遊明月峽(縯明月峽在古巴郡/枳縣今在忠涪二州)
(之境峽首南峯石壁有圎孔形如蒲月○次公蜀客則先生/自謂其曽遊明月峽蓋方與子由舟行趨京師時所經遊也)秦
人今在武陵溪(見風水/洞詩注)獨攀書室窺巖竇(次公按漢/書馬融扶)
(風人冝有石室於此○師寺東有玉女洞洞南有馬融讀書/石室摰恂以儒術教授隱於南山之隂馬融時從其學云云)還
訪仙姝𣢾石閨(次公仙姝指言玉女也〇堯卿呉人謂美女/爲姝詩曰静女其姝故仙女謂之仙姝石閨)
(乃玉女/洞門)猶有愛山心未至不將雙脚踏飛梯(坡見仙道/潭詩注)
　　　仙遊潭五首(坡潭上有寺三二在潭北循黒水而/上爲東路至南寺渡黒水西里餘從)
(馬洮上爲西路至北寺東路險不可騎馬而西路隔潭/潭水深不可測上以一木爲橋不敢過故南寺有塔望)
(之可愛而/終不可到)
翠壁下無路何年雷雨穿光搖巖上寺深到影中
天(堯卿古詩云水光摇/上下澄徹照天心)我欲燃犀看(縯晉温嶠過牛渚磯深/不可測丗云下多恠物)
(遂燃犀角而炤之須臾見水族覆火竒形異狀嶠/是夜夣人謂曰與君幽明道别何意相照也云云)龍應抱寳眠
(縯莊子驪龍頷下有千金之珠在九重之淵子能得之者必遭其/睡也○次公傳竒載周邯有奴善入水名曰水精相州八角井夜)
(常有光如虹邯命水精入井良乆出/曰有一黄龍極大抱數顆明珠熟寐)誰言孤石上危坐試
僧禪(潭)
東去愁攀石西來怯渡橋碧潭如見試白塔苦相
招野饋慚微薄村沽慰寂寥路窮斤斧絶松桂得
干霄(南寺○次公北山移/文云干青霄而直上)
唐𥘉傳有此亂後不留碑畏虎關門早無村得米
遲(次公杜詩小市常/争米孤城早閉門)山泉自入甕野桂不勝炊(龔戦國䇿/蘇秦謂楚)
(王曰國之食貴於玉薪貴於桂謁者難見如鬼王/難見如天帝令臣食玉炊桂因鬼見帝不亦難乎)信羙那能乆
(堯卿王粲登樓賦云信美而/非吾士兮曽何足以乆留)應先學忍飢(北寺○子仁杜/詩忍飢浮雲献)
未應將軍聘𥘉從季直游絳紗生不識(縯馬融傳大/將軍鄧騭開)
(融名召爲舎人不應命摯恂字季直隠於南山融從恂/游慱通經籍嘗坐髙堂施絳紗帳前授生徒後列女樂)蒼石尚
能留豈害依梁兾何須困李侯(縯梁兾誣奏李固融在/坐爲兾草奏呉祐謂融)
(曰李公之罪成於卿手李公/即誅卿何靣目見天下乎)吾詩慎勿刻猿鶴爲君羞
(坡馬融石室○縯北/山移文蕙/帳空兮夜鶴怨山人去兮曉猿驚)
洞裏吹簫子(見前䔥/史吹簫)終年守獨幽石泉爲曉鏡山
月當簾鈎(子仁老杜月詩塵匣/元開鏡風簾自上鈎)歳晚杉楓盡人歸霧雨
愁送迎應鄙陋誰繼楚臣謳(坡玉女洞○縯沅湘間其/俗信鬼作歌舞以樂諸神)
(屈原放逐見其詞鄙陋遂爲作九歌之曲○次公送迎字/退之羅池廟碑云作迎享送神詩遺柳民俾歌以祀焉)
　　　六和寺沖師閘山溪爲水軒(無巳六和寺詳/見送張職方吉)
(甫赴閩漕/詩註中)
欲放清溪自在流(子仁杜詩江/流太自在)忍教冰雪落沙洲出
山定𬒳江潮涴能爲山僧更少留
　　　故周茂叔先生濂溪(坡谿在廬山下○浦卿茂/叔諱惇實避厚陵奉朝請)
(改名敦頥舂陵人也事見魯直濂溪詩序〇周忠廬山/記由江州之南出德化門五里至延壽院過院五里至)
(石塘橋濂溪周郎中之隱居周名/惇順字茂叔道州人仕䆠有才畧)
丗俗眩名實至人疑有無怒移水中蟹(縯晉張華裴/頠之𬒳誅也)
(王倫孫秀以宿憾收解系兄弟梁王彤救系等倫/怒曰我於水中見蟹且悪之况此兄弟輕我耶)愛及屋上烏
(次公尚書太傳曰武王登夏臺以臨殷民周公旦曰臣聞之愛其/人者愛其屋上烏憎其人者憎其除胥老杜詩丈人屋上烏人好)
(烏亦好正/用此事)坐令此溪水名與先生俱先生本全德廉
退乃一隅(厚論語舉一隅不以/三隅反則不後也)因抛彭澤米(見和蔡郎中/遊西湖詩註)
偶似西山夫(援謂伯夷也義不食周粟餓/死西山揚子云西山之餓夫)遂即丗所知
以爲溪之呼先生豈我軰造物乃其徒(縯莊子與造/化者爲徒外)
(死生無終/始者爲友)應同柳州柳(縯子厚爲柳州刺史其詩/柳州柳刺史種柳柳江邊)聊使愚
溪愚(厚按子厚愚溪對其略曰柳子名愚溪而居五日溪之神/夜見夢曰子何辱予使予爲愚耶有其實者名因從之予)
(固若是耶柳子曰汝誠無其實然以/吾之愚而獨好汝汝悪得遁是名耶)
　　　次韻陳履常張公龍潭
明經宣城宰(縯按先生昭靈侯碑云張公諱路斯以明經爲/宣城令夫人石氏生九子自宣城罷帰甞釣于)
(焦臺一日見釣処有宫殿遂入居之自是歸輒躰寒而濕問其故/曰我龍也蓼人鄭祥逺亦龍也與我争此居明日當戰使九子助)
(我我領絳綃而鄭青綃明日九子射青/綃者中之九子皆爲龍子孫居潁上)家此百尺瀾鄭公
不量力(援左傳息侯伐鄭大敗而還君子是/以知息之將亡也不度德不量力)敢以非意干
(次公晉書衛玠嘗云人有不及/可以情怒非意相干可以理遣)玄黄雜兩戰(次公易坤上/六龍戰于野)
(其血/玄黄)絳青表雙蟠烈氣斃彊敵仁心惻饑寒精誠
禱必赴苟簡求亦難蕭條麥麰枯浩蕩日月寛念
子無吏責十日勒征鞍春𬞞得雨雪少助先生槃
(縯閩川名士傳薛令之詩云朝日上團團/照見先生槃槃中何所有苜蓿長闌干)龍不憚往來而我
獨宴安閉閤黙自責(援前漢韓延壽守馮翊民有昆弟相/訟者延壽大傷之曰幸得備位爲郡)
(表率不能宣明教化至令民有骨肉争/訟咎在馮翊因入卧傳舎閉閤思過)神交清夜闌(次公/晉書)
(嵆康傳所與神交者惟/陳留阮籍河内山儔)
　　　江郊(并序)
　　　　惠州歸善縣治之北數歩抵江少西有
　　　　磐石小潭可以垂釣作江郊詩云(邠老白/鶴故居)
(圖江郊亭在先生故/居之東臨江負山)
江郊葱曨雲水蒨絢碕岸斗入(次公碕音竒又音/去倚切曲岸也)洄
潭輪轉(厚洄席流也柳子厚/鈷剱潭記流沫成輪)先生恱之布席間燕𥘉日下
照潜鱗俯見意釣忘魚(丙張志和毎垂釣不/設餌志不在魚也)樂此竿綫
優哉悠哉(次公詩小雅/優哉悠哉)玩物之變
増刋校正王狀元集註分類東坡先生詩卷之八
増刋校正王狀元集註分類東坡先生詩卷之九
　池沼
　　詩三首
　　　寄題興州晁太守新開古東池
百畒新池傍郭斜居人行樂路人誇自言官長如
靈運能使江山似永嘉(縯宋謝靈運爲永嘉太守郡有名/山水素所愛好所至輒爲詩以致)
(其意永嘉今温州是也○縯貫休詩永嘉爲郡後山水添鮮碧○/共父永嘉志云永嘉縣本漢東甌縣晋太康二年明帝立永嘉郡)
縱飲座中遺白帢(次公怡音乞帢㡌也魏𥘉有白帢之製/猶白接䍦白綸巾與夫管寕白㡌也)幽
尋盡處見桃花(接晋武陵漁人入/武陵溪見桃花林)不堪山鳥號歸去(任/子)
(規帝云不/如歸去)長遣王孫苦憶家
　　　道者浣池上作
下馬逢佳客攜壷傍小池(任杜牧云與客/攜壷上翠微)清風亂荷
葉細雨出魚兒(厚杜詩細雨魚兒/出微風燕子斜)井好能冰齒茶甘
不上眉歸塗更瀟瑟真箇解催詩(厚杜詩片雲頭上/黒應是雨催詩)
　　　　和宋肇遊西池次韻
漢皇慈儉不開邊(次公漢皇指言武帝也/杜詩武皇開邊意未巳)尚教千艘下
瀬船(次公食貨志曰時粤欲與漢用舡戦遂乃修昆明池列館/環之治樓舡髙十餘丈旗幟加其上西京雜記云昆明池)
(中有戈舡樓舡各數百艘又漢武帝紀有下/瀬舡將軍注瀬湍也伍子胥書有下瀬舡字)貪看艨艟飛鬪
艦不知贔屭舞鈞天(次公西都賦巨鰲贔屭注云作力貌西/京雜/記云昆明池刻石爲鯨魚每至)
(雷雨魚常鳴吼鬐鬛皆動漢丗祭之以祈雨往往有驗又趙簡子/夢與百神遊於鈞天廣樂九奏萬舞而水旁聞樂則黃帝張樂於)
(咸池之/野也)故山西望三千里往事回思二十年(次公張祐/詩曰故國)
(三千/里)自笑區區足官府不如公子散神仙(厚退之奉酬/盧給事詩上)
(界真人足官府豈如散仙鞭笞鵉鳯/終日相/追陪往事回思次公比句豈言蜀中競渡者乎)
　舟楫
　　詩二首
　　　七月一日出城舟中苦熱
凉飈呼不來流汗方𬒳體(次公趙昞長嘯呼風亂流/而濟又杜詩汗流被我躰)稀
星乍明㓕暗水光瀰瀰香風過蓮芡驚枕裂魴鯉
欠伸宿酒餘起坐濯清泚火雲勢方壯未受月露
洗(縯杜詩火雲洗月/露絶壁上朝噋)身微欲安適坐待東方啓(次公詩東/有啓明)
　　　舟中夜起
微風蕭蕭吹菰蒲開門看雨月滿湖舟人水鳥兩
同夢(次公詩甘與子同夢○堯卿人鳥相/忘同爲一夢若莊周之夢胡蝶也)大魚驚竄如奔
狐夜深人物不相管我獨形影相嬉娯暗潮生渚
弔寒蚓落月掛柳看懸珠此生忽忽憂患裏(縯退/之詩)
(忽忽乎子未知爲生/之樂也頭脫去無因)清境過眼能須臾雞鳴鍾動百鳥
散(次公退之詩雞/鳴鍾動不知曉)船頭擊鼔還相呼
　橋梁詩三首
　　　頃年楊康功使髙麗還奏乞立海廟板橋
　　　僕嫌其地湫隘移書使遷之文登因古廟
　　　而新之楊竟不從不知定國何從見此書
　　　作詩稱道不巳僕復不記其云何也次韻
　　　荅之
退之仙人也遊戯於斯文(厚佛書云/遊戲三昧)談笑出偉竒鼔
舞南海神(次公韓退之有南海/神廟碑最爲竒絶)頃年三韓使(次公三韓使/指言楊康功)
(也髙麗謂之三韓曰晨韓曰/弁韓曰馬韓皆髙麗之地也)幾爲鮫鰐吞歸來築祠宇要
使百賈奔(板橋商/賈所聚)我欲遷其廟下數浮空羣(謂登州/海市)移
書竟不從信非磊落人(縯退之詩尓雅注/䖝魚定非磊落人)公胡爲拳拳
繫此空中雲作詩頌其美何異刻劒痕(次公繫空憶/雲并刻劒痕)
(先生皆言其往日之言巳過無定而王定國尚記憶之也楚/人有行舡而失劒乃刻舟記之欲以求劒焉事出吕氏春秋)我今
巳括囊象在六四坤(援易坤卦六四曰/括囊无咎无譽)
　　　兩橋(并引)
　　惠州之東江溪合流有橋多廢壞以小舟渡
　　羅浮道士鄧守安始作浮橋以四十舟爲二
　　十舫鐡瑣石釘隨水漲落榜曰東新橋州西
(厚鶡冠子賤生於無所用中流失船一壷千金○伯恭遯齋閑覧/曰傳云中流失船一壷千金壷乃今所謂浮環者凡渡江海必預)
(備浮鐶以虞風濤覆溺之患其形如環而空中用帛爲帶挂之/頸上出两手以按之則浮而不溺可以待救至今浙人呼爲壷)如
去登樓梯(次公後漢劉琦甞與諸葛亮謀自安之術亮𥘉不對/乃共升樓因去梯謂亮曰今日上不至天下不至地)
(言出于口而入/吾耳可以言未)不知百年來幾人隕沙泥豈知濤瀾上
安若堂與閨往來無晨夜醉病休扶攜使君飲我
言妙割無牛雞(援論語割雞/焉用牛刀)不云二子勞歎我捐腰
犀(二子造橋予/甞助施犀帶)我亦壽使君一言聽扶藜常當修未
壞勿使後噬臍(次公言當於未壞而修之勿使噬臍而/無及也左傳曰若不早圗後君噬臍)
　　　　西新橋
昔橋本千柱挂湖如斷霓浮梁䧟積淖(次公積淖深/泥也音女教)
(反)破板隨奔溪笑看逺岸没坐覺孤城低聊因三
農隙(縯左傳春蒐夏苗秋狝冬/狩皆於農隙以講事也)稍進百歩堤炎州無堅
植潦水輕推擠千年誰在者鐡柱羅浮西獨有石
塩木白蟻不敢躋似開銅駝峯如鑿鐡馬蹏岌岌
類鞭石(厚三齊略記秦始皇作石橋於海上欲過海㸔日/出處有神人駈石石去不速神人鞭之乃流血)山川
非㑹稽(次公始皇所作石橋在今/㑹稽郡石猶作赤色也)嗟我乆閣筆(厚典略王/粲才旣髙)
(卞每朝廷奏議卿相/皆閣筆不敢措手)不書𥿄尾鷖(次公法帖中有王氏一帖/最後大書一鷖字相傳此)
(帖之珍所酬至/五十餘萬云)蕭然無尺箠欲構飛空梯百天下一
杙(厚尓雅樴謂之/杙注云棨也)㭬此百尺泥(橋柱石磉之下皆有堅木/㭬入泥中丈餘謂之頂樁)探囊
頼故侯寳錢出金閨(子由之婦史頃入内得/賜黄金錢數十助施)父老喜雲
集簞壷無空攜三日飲不散殺盡西村雞似聞百
歲前海近湖有犀(橋下舊名鰐湖盖/常有蛟鰐之類)那知陵谷變(縯/詩)
(曰髙岸爲谷/深谷爲陵)枯瀆生茭藜後來忽忘今冬渉水過臍
　樓閣　二十七首
　　　吉祥寺僧求閣名
過眼榮枯電與風乆長那得似花紅上人宴坐觀
空閣觀色觀空色即空(援此佛書心/經之語也)
　　　六月二十七日望湖樓醉書五絶(龜父按圗/經云望湖)
(樓一名看經樓乾徳七年忠/懿王錢氏建去錢塘一里)
黒雲飜墨未遮山白雨跳珠亂入船卷地風來忽
吹散望湖樓下水如天(或云鄱陽湖口望湖亭亦見此絶但楼字改/作亭字公南迁至此有眞蹟猶存其兩見乎)
放生魚鼈逐人來(敬夫天禧四年太子太保判杭州王欽/若奏以西湖爲放生池禁捕魚鳥爲人)
(主祈/福)無主荷花到處開(次公枉詩桃花/一簇開無主)水枕能令山
俯仰風舡解與月徘徊
烏菱白芡不論錢亂繫靑菰裹緑盤(芮韓文公詩云/平池散芡盤)
忽憶甞新㑹靈觀滯留江海得加飡(次公㑹靈/觀在京師)
獻花遊女木蘭橈細雨斜風濕翠翹(次公張志和詩/青篛笠碧蓑衣)
(斜風細雨/不須歸)無限芳洲生杜若呉兒不識楚詞招(縯屈原/九歌來)
(芳州兮杜若將以遺兮下女○/韓遯齋閑覧云杜若山薑也)
未成小隱聊中隱(縯王康琚反招隠詩大/隱隱朝市小隱隱薮澤)可得長閑勝
暫閑我本無家更安徃故郷無此好湖山
　　　宿望湖樓再和(注見/前首)
新月如佳人岀海𥘉弄色姢姢到湖上㶑㶑揺空
碧夜涼人未寢山靜聞響屐(厚南史謝靈運傳尋山渉/嶺必造幽峻登躡甞着木)
(屐上山則去其前齒/下山則去其後齒)騷人故多感悲秋更憀慄(縯宋玉九/辨悲哉秋)
(之爲氣也憀慄兮若在逺/行登山臨水兮送將歸)君胡不相就朱墨紛黝赤(援/蘇)
(綽事周文帝爲行䑓左丞參典機宻始製/文案程式朱出墨入及計帳户藉之法)我行得所嗜十日
忘家宅但恨無友生詩病莫訶詰君來試吟味定
作鶴頭側(次公言不可其/詩則測頭也)改罷心愈疑蒲𥿄蛟蛇黒
　　　望海樓晚景五絶(芮杭州圗經云東樓一名望海/樓在舊治中和堂北太平寰宇)
(記云樓髙十八丈/唐武徳七年置)
海上濤頭一線來樓前指顧雪成堆從今潮上君
須上更看銀山二十回
橫風吹雨入樓斜壯觀應須好句誇雨過潮平江
海碧電光時掣紫金虵
青山斷處塔層層隔岸人家喚欲譍江上秋風晚
來急爲傳鍾鼔到西興(彦章杭州圗經云浙江/渡在候潮門外對西興)
樓下誰家燒夜香玉笙哀怨弄𥘉涼臨風有客吟
秋扇(縯班婕妤䊵扇歌甞恐/秋莭至凉飇奪炎熱)拜月無人見晚粧
沙河燈火照山紅(堯祖唐地理志沙河塘縣舊治南五里咸/通二年刺史崔彦曽聞昔潮水衝擊錢塘)
(江岸至於奔逸入城勢莫能禦故開沙/河以决之河有三曰外沙中沙裏沙)歌鼔喧喧語笑中爲
問少年心在否角巾欹側鬢如蓬
　　　李公擇求黃鶴樓詩因記舊所聞於馮當
　　　丗者
黃鶴樓前月滿川抱関老卒飢不眠夜聞三人笑
語言羽衣着屐響空山非鬼非人意其僊石扉三
扣聲清圎洞中鏗鈜落門関縹緲入石如飛煙雞
鳴月落風馭還迎拜稽首願執鞭汝非其人骨腥
膻黄金乞得重莫肩持歸包裹弊席氊(次公韓詩氊/包席裹可立)
(致)夜穿茆屋光射天里閭來觀巳變遷似石非石
鈆非鈆或取而有衆忿喧訟歸有司今幾年無功
暴得喜欲顛神人戲汝真可怜(縯退之感二鳥賦雖得/之而不能乃鬼神之所)
(戲)願君爲考然不然此語可信馮公傳
　　　南寺千佛閣
古邑居民半海濤師來搆築便能髙千金用盡身
無事(次公韓退之詩千/金散盡復還來)坐看香煙遶白毫
　　　法惠寺横翠閣(居仁杭州圗經云法惠寺在天井/巷開運元年呉越王錢氏建舊額)
(興慶寺治平二/年改賜今額)
朝見呉山横暮見呉山從呉山故多態轉側爲君
容幽人起朱閣空洞更無物(縯王道甞指周顗腹曰此/中何所有也荅曰此中空)
(洞無物然足容/卿輩數百人)惟有千歩岡東西作簾額春來故國歸
無期人言悲秋春更悲(次公宋玉云悲/哉秋之爲氣也)巳泛平湖思
濯錦更看横翠憶峨眉(次公濯錦成都濯錦江也峨眉嘉/州峨眉山也先生蜀人故云尓)
雕欄能得楚時好不獨慿欄人易老百年興廢更
堪哀懸知草莽化池臺(次公乃雍門周所謂曲池旣/巳平髙䑓亦巳傾之意也)遊人
尋我舊遊處但覓呉山横處來
　　　單同年求徳興俞氏聚逺樓詩三首
雲山煙水苦難親野草幽花各自春頼有髙樓能
聚逺一時収拾與閑人
無限青山散不収雲奔浪卷入簾鈎直將眼力爲
疆界何啻人間萬户侯
聞說樓居似地僊(縯漢志公孫卿言仙人多好楼居於是漢/武帝作飛廉桂館益壽延壽館使卿特設)
(具而候神人作通天臺置/祠其下將招來神仙之属)不知門外有塵寰幽人隱几
寂無語心在飛鴻㓕没間(次公劉禹錫賦/送飛鴻之㓕没)
　　　九日黄樓作(師黄楼取土/勝水之義)
去年重陽不可說南城夜半千漚發水穿城下作
雷鳴泥滿城頭飛雨滑黄花白酒無人問日暮歸
來洗靴韈豈知還復有今年把盞對花容一呷莫
嫌酒薄紅粉陋終勝泥中千柄􁅗黄樓新成壁未
乾青荷巳落霜𥘉殺(次公殺字使隕/霜不殺草之類)朝來白霧細如
雨南山不見千尋刹樓前便作海茫茫(彦章木元虚/作海賦云茫)
(茫積流合/形内虚)樓下空聞櫓鴉軋薄寒中人老可畏(次公/宋玉)
(風賦云其風中人中音竹仲㘦○師/宋玉九辨􁂋悽増欷兮薄寒之中人)熱酒澆腸氣先壓(次/公)
(退之詩云數杯澆腸雖/暫醉皎皎萬慮醒還新)㷑銷日出見漁村(次公栁子厚詩煙/銷日出不見人)
逺水鱗鱗山齾齾(次公郭璞詩潜波渙鱗起齾字/官韻云齒缺也○師齾五轄反)詩人
猛士雜龍虎(坐客三十餘人皆知名之士○次/公崔班灼灼歌座中之客皆龍虎)楚舞呉歌
亂鵝鴨(子仁李白詩呉歌楚舞歡未畢青山猶衘半邊/日○次公季愬夜入蔡州擊鵝鶩池以亂軍聲)一杯
相屬君勿辭(次公退之詩一/杯相属君當歌)此境何殊泛清霅(次公/湖州)
(之霅/溪也)
　　　乗舟過賈収水閣収不在見其子三首
愛酒陶元亮(厚元亮陶渊明別字也性嗜酒親舊知其如此/或置酒招之造飲必盡期在必醉共至酒坐雖)
(不識主人亦欣然無忤/甞作飲酒詩二十首)能詩張志和(縯張志和自稱煙波钓/徒往來苕霅間亦名元)
(真子/甞有詞云西塞山邊白鷺飛桃花流水鱖魚肥青蠶緑蓑衣/斜風細雨不須歸子仁愛酒能詩字倣杜詩愛酒晋山簡能詩何水)
(曹)青山來水檻白雨滿漁蓑涙垢添丁面(次公添丁/以言賈之)
(子盧仝兒名添丁詩云莫/怪添丁郎淚下作靣垢)貧低舉案蛾(縯後漢梁鴻妻/孟光舉案齊眉)不
知何所樂竟夕獨酣歌
嫋嫋風蒲亂猗猗水荇長(子仁杜詩水荇牽風翠帶/長○倬選詩風蒲亂曲渚)小
舟浮鴨緑(厚李白詩春水𥘉生鴨頭/緑又云遥看漢水鴨頭縁)大杓㵼鵝黄(縯杜詩鵝/兒黄似酒)
(對酒受/新鵝)得意詩酒社終身魚稻郷樂哉無一事何處
不清凉
曵杖青苔岸繫船枯栁根德公方上冡(厚後漢龐公/傳注曰司馬)
(徳操甞造徳公值其/渡沔上祀先人墓)季路獨留言(趙以言見収之子語子路從而後/遇丈人以杖/荷蓧止子路/宿)
(殺雞爲黍而食之見其二子焉云云子/路曰不仕無義長㓜之節不可廢也)巳占蒲魚港更開松
菊園從兹來往數兒女自譍門(縯杜詩曬藥能無婦譍/門幸有兒○次公晋書)
(李宻傳譍門/無三尺之僮)
　　　蔡景繁官舎小閣(堯卿景繁名承禧撫州臨川人/宗晏之孫元導之子元導字濬)
(仲與承禧同登嘉祐二/年第於云亦同年友也)
使君不獨東南美(次公爾雅東南之羙者有㑹稽之竹箭焉/而虞翻與孔融書并示以所著易注融荅)
(書曰聞延陵之埋樂覩吾子之治易乃/知東南之美者非徒㑹稽之竹箭也)典刑長記先君子(縯/後)
(漢孔融與蔡邕善邕死後有虎賁士貌類/邕融引與同坐曰雖無老成人尚有典刑)戯嘲王叟短轅車
(厚晋王導字茂弘妻曹氏性妬導甚憚之乃宻營別館以處衆妾/曹氏知將往焉導恐妾𬒳辱遽令命駕猶恐遟之以所執塵尾駈)
(牛而進司徒蔡謨聞之戯導曰朝廷欲加公九錫導弗之斍但謙/退而巳謨日不聞餘物惟有短犢轅重長柄塵尾導大怒謂人曰)
(吾往與羣賢共遊洛中/何曽聞有蔡克兒也)肯爲徐郎書𥿄尾(援南史蔡廓字/子度徴爲吏部)
(尚書因北地傳隆問傅亮選事若悉以見付不論不然不能拜也/亮以語録尚書徐羡之羡之曰黄門郎以下悉以委蔡吾徒不復)
(厝懷自此以上故冝共參同異廓曰我不能/爲徐干木署𥿄尾遂不拜干木羡之小字也)三年弭節江湖
上(次公子虚賦於是楚王乃弭節徘/徊翶翔容與李善注曰弭案也)千首放懷風月裏手
開東閣坐虚明目淨東溪照清泚素琴濁酒容一
榻(縯江淹恨賦中散下獄神氣激揚濁酒文引素琴晨張○厚晉/書嵇康云今但欲守陋巷教飬子孫時時與親舊叙离闊陳說)
(平生濁酒一杯彈/琴一曲志意畢矣)落霞孤騖供千里(縯王勃滕王閣記落霞/與孤騖齊飛秋水共長)
(天一/色)大舫何時繫門栁小詩屢欲書牎𥿄文昌新構
滿鵷鸞(次公唐則天嗣聖元年改尚書/省爲文昌䑓古詩厠迹鵷鷺行)都邑正喧収𣏌梓
(次公杜詩騘馬行云近聞下詔宣都邑/肯使騏麟地上行選有云競収𣏌梓)相逢一醉豈有命南
來寂寞君歸矣(蔡克謨之父也)
　　　寓居合江樓
海山葱曨氣佳哉(縯後漢光武論蘇伯阿望㫪/陵郭曰氣佳哉鬱鬱葱葱然)二江合處
朱樓開蓬萊方丈應不逺(厚史記秦始皇時齊徐市等上/書言海中有三神山名蓬萊方)
(文瀛州仙人居之請得/齋戒與童男女求之)肯爲蘇子浮江來(次公言羅浮山乃/蓬萊之一峯浮來)
(則二神山之云/浮來有其理矣)江風𥘉凉睡正美樓上啼鴉呼我起我
今身丗兩相違(厚樂天渭村退居詩云可/怜身與丗從此两相忘)西流白日東
流水樓中老人日清新天上豈有癡仙人(曽續仙傳/侯道華好)
(子史手不釋卷衆或問之要此/何爲荅曰天上無愚瞢仙人)三山咫尺不歸去一杯付
與羅浮春(予家醸酒/名羅浮春)
　　　和黄秀才鑒空閣(䢴衡按杭州圗經云顯明院廣/順二年呉越王錢氏臣孟謙建)
(院有鉴/空閣)
明月本自明無心孰爲境挂空如水鑑冩此山河
影(次公酋陽雜俎載佛氏言月/中所有乃大地山河影也)我觀大瀛海巨浸與天永
九州居其間無異虵盤鏡(次公前定録袁孝叔遇異人得/書云每受一命即開一幅累仕)
(皆驗一日晨起巾櫛一物堕鏡中如蛇而有四足驚仆而疾数日/卒留書尚多其妻開視之皆空𥿄也最後一幅畫蛇蟠鏡中而巳)
空水兩無質相照但耿耿妄云桂兎蟇俗說皆可
屏(厚酉陽雜爼舊傳月中有桂又五經通義曰月中有兎/與蟾蜍何月隂也蟾蜍陽也而與兎並明隂係於陽也)我游
鑒空閣缺月正凄冷黄子寒無衣對月句愈警借
君方諸淚(縯方諸方鑑也古者以夫遂取/明火於日以方諸取明水於月)一沐管城頴(次公/管城)
(頴以言筆也韓退之作毛/頴傳有云頴封於管城也)誰言小叢林清絶冠五嶺
　　　予𥘉謫嶺南過田氏水閣東南一峯豐下
　　　銳上俚人謂雞籠山予更名獨秀峯今復
　　　過之戲留一絶
倚天巉絶玉浮屠(次公李白詩青冥皖公山巉絶可人意/浮屠佛之名而浮圗佛氏言塔也今先)
(生之詩以山比/塔當是浮圗字)肯與彭郎作小姑(縯摭遺江南有兩山孤/逈出於江中古傳爲二)
(孤山後人訛之即以大者爲大姑小者爲小姑立祠即以婦人之/名配之洞庭之下有洲風濤激之則隱隱有声古傳爲猛浪磯後)
(之訛者則曰彭郎磯又以爲小姑之壻也○潘同安志小孤山在/宿松縣東南一百二十里又江州有澎浪磯語轉爲彭郎磯遂有)
(小姑嫁彭/郎之語)獨秀江南知有意要今人別四方壷(厚左傳/云自小)
(別至大别注云禹貢漢水至大别南入江然則此二別/在江夏界也海中神山謂之方壷以其形如壷之方也)
　　　犍爲王氏書樓
樹林幽翠滿山谷樓觀突兀起江濵云是昔人藏
書處磊落萬卷今生塵江邊日出紅霧散綺䆫畫
閣青氛氲山猨悲嘯谷泉響野鳥嘐戞巖花春借
(河圖括地象曰/地以石爲骨)蒼根漱潺潺(次公瘦骨蒼根皆言石也漱潺潺/則言水矣堯卿韓愈云巧匠斵山)
(骨)唐人唯竒章好石古莫攀盡令屬牛氏刻鑿紛
班班(師竒章公牛僧孺也白樂天太湖石記云今丞相章公嗜/石於此物獨不謙譲東第南墅列而置之以甲乙丙丁品)
(之各刻于石隂曰牛氏石/甲之上丙之中乙之下)嗟此本何常聚散實循環(次/公)
(白記尾又云噫是石也百千載後散/在天壌之内轉徙隱見誰復知之)人失亦人得要不出
區寰(厚家語楚共王出遊亡其烏號之弓左右請求之王曰止/也楚人失弓楚人得之又何求焉孔子聞之曰惜乎其不)
(大也冝曰人遺弓人/得之而已何必楚也)君看劉李末不能保河関(次公劉指/漢也李指)
(唐也史記云魏王豹至國即絶河関又顔/延年秋湖詩云離居殊千載一別阻河関)況此百株石鴻毛
於太山(縯司馬遷與任安書云死/有重於太山或輕於鴻毛)但當對石飲萬事付
等閑(増保河関次公今先生詩句正言漢唐之失天下雖/刋要害之大猶不能保守况若今日湖名之小小哉)
　　　和劉長安題薛周逸老亭周善飲未七十
　　　致仕(次公劉長安劉敞原父也薛周莫考其何人但先/生謂其善飲酒而子由有詩亦專稱其能飲耳)
近聞薛公子早退驚常流買園招野鶴鑿井動潜
虬(次公晉書言如野鶴之在雞羣/又蜀都賦云動髙鵠出潜虬)自言酒中趣(縯晉書孟嘉/好飲愈多不)
(亂桓温問嘉酒有何好而卿/嗜之嘉曰公未得酒中趣耳)一斗勝涼州(厚續漢書載墩煌張/氏家傳曰扶風孟陀)
(以蒲萄酒一斗遺張/譲即得凉州刺史)翻然拂衣去親愛挽不留(厚晋書鄧/攸傳呉人)
(歌攸曰鄧侯挽不/留謝令推不去)隱居亦何樂素志庶可求(援語曰隱居/以求其志)
所亡嗟無幾所得不啻酬青春爲君好白日爲君
悠(縯盧仝詩天上白日悠悠懸堯卿杜詩絶知春意好/韓渥詩云青春固非老者事白日自爲閑人長)山鳥奏
琴筑野花弄閑幽雖辭功與名其樂實素侯(厚史/記太)
(史公曰今有無秩禄之奉爵邑之人而樂與之比者/命/曰素封又曰千/金之家乃與王者同樂豈所謂素封者邪)至今
清夜夢(次公歐陽公詩至今/清夜夢猶遶北潭北)尚驚冠壓頭誰能載美酒
往以大白浮(援說苑魏文侯與大夫飲使公乗不仁爲觴政/曰飲不盡者浮以大白堯卿揚雄有好事者載)
(酒肴從/遊學)之子雖不識(周詩之/子于歸)因公可與遊
　　　自仙遊回至黒水見居民姚氏山亭髙絶
　　　可愛復憇其上
山鵶曉辭谷似報遊人起出門猶屢顧慘若去吾
里道途險且迂繼此復能幾溪邊有危􁀌歸駕聊
復尼(縯孟子行或使/之止或尼之)愛此山中人縹緲如仙子(次公杜/詩築居)
(山縹緲○子仁杜牧/詩云神仙髙縹緲)平生慕獨往(次公淮南王莊子要略曰江/海之士山谷之人輕天子細)
(萬物而獨往杜詩野人時獨往又曰龐公竟/獨往○師杜詩平生獨往意惆悵年半百)官爵同一屣(縯/孟)
(子舜視天下猶弃弊屣○師史記郊祀志武帝/云嗟乎吾誠得如黄帝吾視去妻子如脫屣耳)胡爲此溪邊
眷眷若有竢(師韓愈瀧吏詩胡爲/此水邊神色乆戃怳)國恩乆未報念此慙
且泚(師韓愈瀧吏詩叩頭謝吏言始慙/今更羞歷官二十餘國恩並未酬)臨風浩悲咤萬丗
同一軌何年謝簮紱丹砂留迅晷
　　　南溪有㑹景亭處衆亭之間無所見甚不
　　　稱其名予欲遷之少西臨斷岸西嚮可以
　　　逺望而力未暇特爲製名曰招隠仍爲詩
　　　以告來者庶幾遷之
飛簷臨古道髙榜勸遊人未即令公隱聊須濯路
塵茆茨分聚落煙火傍城闉林缺湖光漏牎明野
意新居民惟白帽(次公白㡌隱者之服杜詩云甞念着/白㡌/采薇青雲端○師南史和帝紀百姓皆着髙)
(屋白紗帽○堯卿管寕不/應州縣之辟常着白㡌)過客謾朱輪(次公楊惲傳云/乗朱輪者十人)山好
留歸屐(厚謝靈運登山著木屐上山則/去其前齒下山則去其後齒)風回落醉巾(縯桓温/燕龍山)
(風至吹孟嘉㡌/落而嘉不知)他年誰改築舊製不須因再到吾雖
老猶堪作坐賔
　　　凌虚臺(師今在鳯翔廨之後園○堯卿乃陳希亮知/鳯翔時建也○饒先生集載凌虚䑓記云四)
(方之山莫髙於終南而太守之居未/甞知有山焉此凌虚之所爲築也)
才髙多感激道直無往還不如此臺上舉酒邀青
山青山雖云逺似亦識公顔崩騰赴幽賞披豁露
天慳落日衘翠壁暮雲點煙鬟(次公太白詩青山猶御/半邊日退之詩擢玉紆)
(煙/鬟)浩歌清興發放意末禮刪是時歳云暮微雪灑
袍班吏退迹如掃(厚杜詩山/林迹如掃)賔來勇躋攀臺前飛鴈
過臺上雕弓彎聮翩向空墜一笑驚塵寰(次公此/乃退之)
(雉帶箭云衝人决起百餘尺紅翎紅鏃隨傾斜將軍/仰笑軍吏賀五色離披馬前墮取其意変其字者也)
　　　孫莘老求墨妙亭詩(子翬先生墨妙亭記云熈/寕四年十一月髙郵縣孫)
(莘老自廣徳移守呉興其明年二月作墨妙亭/於府第之北取自漢以來古文遺刻以實之)
蘭亭蠒𥿄入昭陵(縯王右軍爲蘭亭宴集序真本以蠒紙/書之唐太宗尤寳其書隨葬入昭陵)丗
間遺跡猶龍騰(厚見末句注中/○信民梁武帝許右軍/書云字勢雄逸如龍跳天門虎卧鳯閣)顔
公變法岀新意(縯真卿書雄秀/獨出一変古法)細筋入骨如秋鷹徐
家父子亦秀絶(厚徐浩父子工草隷人壯其/書爲怒蜺抉石渇驥奔泉)字外岀力
中藏稜嶧山傳刻典刑在千載筆法留陽冰(縯嶧山/碑李斯)
(書也所謂小篆者唐李陽氷得其筆法號玉筋/躰杜詩嶧山之碑野火焚棗木傳刻/失真)杜陵評書貴
痩硬(厚杜甫八分小篆歌苦縣光和尚骨立書貴痩硬方/通神○次公亭中有顔/李斯等石刻故甫叙言之)此
論未公吾不慿短長肥瘦各有態玉環飛燕誰敢
春風欲動北風微歸鴈亭邊送鴈歸蜀客南遊家
最逺呉山寒盡雪先晞扁舟去後花絮亂(次公先生/自杭倅以)
(開運塩河故至湖州若去乃/三月矣故曰去後花絮亂)五馬來時賔從非(援南齊柳元/伯之子五人)
(皆領郡號五馬殷文圭云柳氏亭邊參差五馬○呉洪慶善韓文/辨證云謝靈運爲永嘉大守常以五馬自隨立五馬坊五馬亭)
惟有道人應不忘抱琴無語立斜暉
　　　於潜令刁同年野翁亭(邦衡/按圗經岝㟧/山在/縣西二里野翁亭在山之北)
山翁不出山溪翁長在溪(前二令作/二翁亭)不如野翁來徃
溪山間上友麋鹿下鳬鷖問翁何所樂三年不去
煩推擠(援呉人歌曰鄧侯挽/不留謝令推不去)翁言此間亦有樂非絲非
竹非蛾眉(次公非絲非竹雖語意當如是亦出左/大冲詩何必絲與竹山水/有清音)山人醉後鐡
冠落溪女笑時銀櫛低我來觀政問風謡皆云吠
犬足生氂(縯岑熈爲魏郡大守人歌之曰我有枳棘岑君/伐之我有蟊賊岑君遏之吠犬不驚足下生氂)但恐
此翁一旦捨此去長使山人索寞溪女啼(天目山唐/道士常冠)
(鐡冠於潜婦女皆挿大/銀􁆽長尺許謂之蓬沓)
　　　僧清順新作垂雲亭(希声按杭州圗經云宝嚴/院天成二年錢氏建其亭)
(館有借竹軒垂雲亭亭/乃元豐中詩僧清順作)
江山雖有餘亭榭着難穩登臨不得要(次公宋玉賦/登山臨水送)
(將歸又謝靈運/有登臨海嶠詩)萬象各偃蹇(次公左傳云彼皆偃蹇盖傲慢/不隨之貌先生詩又曰青山偃)
(蹇如髙人又云青山若無/素偃蹇不相親皆此意也)惜哉垂雲軒此地得何晚天
功爭向皆詩眼巧増損路窮朱欄出山破石壁很
海門浸坤軸(縯杜詩安知有蒼/池萬頃浸坤軸)湖尾抱雲巘葱葱城
郭麗(縯蘇伯阿望舂陵郭唶/曰氣佳哉欎欝葱葱然)淡淡煙村逺紛紛烏鵲去
一一漁樵返雄觀快新獲微景収昔遁道人眞古
人嘯詠慕嵆阮(厚晋周顗於王導坐傲然嘨詠導曰卿欲逺/希嵆阮邪顗曰安敢近捨明公逺/希嵆阮)空
齋卧蒲褐芒屨每自捆(厚唐隱士朱桃椎織芒屨置道上/見者米茗易之曰此居土屨縯孟)
(數十人皆衣褐捆屦注捆猶叩/㭬也織屦欲使堅故叩之也)天憐詩人窮乞與供詩本
我詩乆不作荒澁旋鋤墾從君覔佳句咀嚼廢
朝飯
　　　東陽水樂亭(爲東陽令王都官槩作○秦志林錢/塘東陽皆有水樂洞泉流空巖中皆)
(自然/宫啇)
君不學白公引涇東注渭五斗黃泥一鍾水(縯漢/書溝)
(洫志白公奏穿渠引涇水首起谷口尾入擽陽注渭中袤三百里/漑田四千五百餘頃民歌之曰舉臿爲雲决渠爲雨涇水二石其)
(泥數/斗)又不學哥舒横行西海頭歸來羯鼔打凉州
(縯哥舒其先盖突騎施哥舒部之酋長丗居安西翰貴封凉囯公/羯鼓打凉州事未詳凉州曲名也唐以州名曲如伊梁甘凉之類)
(又云入破其地皆䧟於吐蕃羯鼔外夷樂以戎羯名之如􁇀桶下/以牙牀承之擊用兩枝○厚哥舒翰築神威軍青海上吐蕃攻破)
(之更築於龍駒島二千人戊/之由是吐蕃不敢近青海)但向空山石壁下愛此有
聲無用之清流流泉無絃石無竅彊名水樂人人
笑慣見山僧巳厭聽多情海月空留照洞庭不復
來軒轅(縯莊子黄帝張咸池九韶之樂/於洞庭之野軒轅言黄帝也)至今魚龍舞鈞天
(厚趙簡子疾語大夫曰我之帝所甚樂與海神遊/於鈞天廣樂九奏萬舞不類三代之樂其聲動人)聞道磬㐮
東入海(援論語擊磬/㐮入于海)遺聲恐在山海間鏘然澗谷含
宫徴節奏未成君獨喜不須冩入薫風絃(縯舜作五/絃之琴以)
(歌南風其詩曰南風之薰/兮可以解吾民之愠兮)縱有此聲無此耳
　　　李行中醉眠亭三首
巳向閑中作地仙(縯孫思邈著千金方以䖟蟲水蛭/爲藥以害物命不獲上昇爲地仙)更於
酒裏得天全(縯莊子言醉者墜軍雖疾不死骨節/與人同而犯害与人異其神全也)從教丗
路風波惡賀監偏工水底眠(厚杜詩酒中八仙歌知章騎/馬似乗船眼花落井水底眠)
君且歸休我欲眠人言此語出天然醉中對客眠
何害須信陶潜未苦賢(縯陶潜有酒輒設不問賔主醉則/語客曰我醉欲眠君且去○厚李)
(白詩我醉欲眠君且/去明朝無事抱琴來)
孝先風味也堪憐肯爲周公晝日眠(縯邊韶字孝先甞/晝日假寐弟子私)
(嘲之曰邊孝先腹便便懶讀書但欲眠孝先聞之對曰邊爲姓孝/爲字腹便便五經笥但欲眠思經事寐與周公同夢静與孔子同)
(意師而可嘲/出何典記)枕麴先生猶笑汝(援劉伶酒德頌先生於是/方捧甖承糟衘柸嗽醪奮)
(髯箕踞枕/麴藉糟)枉將空腹貯遺編(蘇陸龜蒙杞菊賦序云/率空腸貯古聖賢語)
　　　次韻陳海州乗槎亭(縯因話録云漢書載張騫/窮河源言其奉使之逺寔)
(無天河之說唯張華博物志云近出有人居海上每年/八月見乗槎來不違時賫一年糧乗之到天河見婦人)
(織丈夫飲牛遣問嚴君平云某年月日客星犯牛斗即/此人也後丗相傳云得織女支機石持以問君平都是)
(慿虚無之說今成都嚴真觀有一石呼爲支機石云當/時君平晋之寳曆中余下第還家於京都途中逢官差)
(夫逓舁張騫槎先在東都禁中今准詔索有司取進不/知是何物也前軰詩往往有張騫槎者相襲訛謬矣縱)
(出雜書亦/不足據也)
人事無涯生有涯(縯莊子吾生也有涯而如也無涯/老杜詩丗路雖多梗吾生亦有涯)逝將
歸釣漢江槎(縯杜詩歸釣槎頭縮項鯿孟浩/然詩試垂竹竿釣果得槎頭鯿)乗桴我欲從
安石(任孔子曰乗桴浮于海○縯謝安與/孫綽等泛海風起浪湧安吟嘨自若)遁丗誰能識子
嗟(次公丘中有麻詩云彼/留子嗟言其遁丗矣)日上紅波浮翠巘潮來白浪
卷青沙清談美景雙竒絶不覺歸鞍帶月華
　　　登常山絶頂廣麗亭
西望穆陵關(縯穆陵山在沂州沂水縣𬋩/仲言齊之封境南至于穆陵)東望琅邪臺
(厚琅邪山在沂州之沂水海州之胸山宻州之諸城三縣界漢有/琅邪縣先是越王句踐甞治此始皇登山樂之作琅邪䑓其地在)
(今諸城/之東南)南望九僊山(縯在錢塘臨安或/云在宻州諸城縣)北望空飛埃相將
呌虞舜(厚杜詩回首呌虞/舜蒼梧雲正愁)遂欲歸蓬萊(次公使玉川子詩/蓬萊山在何處乗)
(此清風/欲歸去)嗟我二三子狂飲亦荒哉紅裙欲仙去(縯趙/飛燕)
(身輕臨風/如欲歸去)長笛有餘哀清歌入雲霄妙舞纎腰回自
從有此山(縯羊叔子登峴州謂鄒湛曰自有宇宙便有此山古/來賢逹勝上登此逺望如我與卿者多矣然堙滅無)
(聞使人/悲傷)白石封蒼苔何甞有此樂將去復徘徊人生
如朝露白髪日夜催弃置當何言萬刼終飛灰(援/曹)
(毗志怪曰漢武鑿昆明池見灰墨無復士舉朝不解以問東方朔/朔曰可試問西域胡至後漢明帝時外國道人入洛陽有憶方朔)
(言者以問之胡曰天地大刼/將盡則刼燒此刼燒之餘也)
　　　種德亭(并序)
　　處士王復家於錢塘爲人多技能而醫尤精
　　期於活人而巳不志於利築室候潮門外治
　　園囿作亭榭以與賢士大夫遊惟恐不及然
　　終無所求人徒知其接花蓺果之勤而不知
　　其所種者德也乃以名其亭而作詩以遺之
小圃傍城郭閉門芝术香(堯卿仙經本行傳言焚芝术辝/葷羶清籟飃飀於草木天香氛)
(氲於崖谷此道/家之所貴也)名隨市人隱(縯王康琚反招隱詩曰大/隱隱朝市小隱隱薮澤)徳與
佳木長(厚太史公言一歲種之以糓十/歲種之以木百歲來之以德)元化善養性(援後漢/方術傳)
(華佗字元化其傳云曉養生之術年/巳百歲而猶有壯容時人以爲仙)倉公多禁方(縯倉公淳/于意其傳)
(云少而喜醫方術更受師同郡元里公乗陽慶使意盡/去其故方更悉以禁方予之蓋常/爲齊太倉長)所活不可
數相逢旋相忘但喜賔客來置酒花滿堂(子仁李/白詩美)
(人在時/花滿堂)我欲東南去再觀雙檜蒼山茶想出屋湖橘
應過墻(次公曰双檜山茶湖/橘皆園中所有也)木老德亦熟吾言豈荒唐
　　　城南縣尉水亭得長字
兩尉鬱相望東南百歩埸(次公曰百歩埸蓋言尉司教/閱處也退之詩云汴泗交流)
(郡城角斸埸/千歩平如削)挿旗蒲柳市伐鼔水雲郷(次公曰挿旗伐鼓/以言尉之事蒲柳)
(市水雲郷則/言湖州也)巳作觀魚檻仍開射鴨堂(縯曰孟郊爲漂/陽尉開射鴨堂)
(○次公曰左傳公觀魚于/棠孟東野射鴨復射鴨)全家依畫舫極目亂紅粧㶑
㶑波頭細踈踈雨脚長(性之曰杜牧之詩/林里山髙水脚長)我來閑濯
足溪漲欲浮牀澤國山圍裏(元日劉賔客詩云/山圍故國周遭在)孤城
水影旁欲知歸路處葦外記風檣(商老曰杜牧之李/長吉集序云風檣)
(陣馬不足/爲其勇也)
　　　遷居臨皐亭(次公曰先生始至黄寓居定惠院後/自定惠遷臨皐本回車院故有全家)
(占江驛/之句)
我生天地間一蟻寄大磨區區欲右行不救風輪
左(縯晋天文志周髀家云天旁轉如推磨而左行日月古行隨天/左轉故日月寔東行而天牽之以西没譬之於蟻行磨石之上)
(磨左旋而蟻右去磨疾而蟻/遟故不得不隨磨以左廻焉)雖云走仁義未免遲寒餓劒
米有危炊(厚晋書桓玄在殷仲堪坐上共作危語玄曰矛頭浙/米劒頭炊仲堪曰百歲老翁攀枯枝有一參軍云盲)
(人騎瞎馬半夜臨深他仲堪曰/此太逼人盖仲堪眇一目也)鍼氊無穏坐(援晋書愍懷太子/傳舎人杜錫每以)
(忠規勸太子修徳進善逺於讒謗太子/怒使人以針着錫常所坐氊中而刺之)豈無佳山水借眼風
雨過歸田不待老勇决凡幾箇幸兹廢弃餘疲馬
解鞍䭾全家占江驛絶境天爲破(次公退之詩/有云破天慳)飢貧
相乗徐(次公退之詩無善名以開無惡声/以懷名聲相乗除得少失有餘)未見可弔賀(縯/董)
(仲舒曰弔者在門賀者在閭言憂則恐懼恐懼則福至賀者在門/弔者在閭言受福則驕奢驕奢則禍至○次公蘇秦見齊王仰而)
(慶俯而弔劉表云受弔不受/賀○師左氏可弔而又賀之)淡然無憂樂苦語不成些(次/公)
(音四箇切乃楚人之聲也/故宋玉招䰟每句有其字)
　　　徐大正閑軒
冰𧖟不知寒(縯王子年拾遺録東海圎嶠山有氷蚕長七寸/有鱗角以霜雪覆之則爲蠒五色絲織爲衣入)
(水不/濡)火䑕不知暑(○厚東方朔神異經曰南荒之外有/火山其中皆生不燼之木晝夜火燒)
(得暴風猛雨不滅火中有䑕重百斤毛長二尺餘細如絲可以/作布○倬王貞白寄鄭谷詩云少䑕重燒市冰蚕獨繭絲直須)
(天下手裁/作領巾披)知閑見閑地巳覺非閑侣君看東坡翁懶
散誰比數形骸墯醉夢生事委塵土早眠不見燈
晚食或欹午卧看氊取盗(援晉書王献之夜卧齋中有偷/人入其室盗物都盡献之徐曰)
(偷兒青氊我家/舊物可特置之)坐視麥漂雨(縯後漢髙鳯少爲書生家以農/畒爲業專精讀書晝夜不息妻)
(甞之田曝麥於庭令鳯持竿護雞時天/暴雨而鳯持竿誦經不覺潦水漂麥也)語希舌頰強(厚晉殷/仲堪云)
(三日不讀道徳/經覺舌本間強)行少腰脚僂五年黄州城不踏黄州
鼔人言我閑客置此閑處所問閑作何味如眼不
自睹(縯莊子目能視百歩/之外而不見其睫)頗訝徐孝廉得閑能幾許介
子願奉使(次公前漢傅介子謂霍光曰樓蘭龜兹數反覆而不/誅無所懲艾介子過龜茲時其王近就人易得也願)
(往刺之以/威示諸國)翁歸備文武(援前漢田延年爲河東太守行縣至/平陽召故吏五六十人延年親臨見)
(令有文者東有武者西閱數十人次到尹翁歸/獨伏不肯起曰翁歸文武兼備唯所設施)應縁不耐閑
名字掛庭宇我詩爲閑作更得不閑語君如汗血
駒(縯天宛國馬汗血/其先天馬子也)轉眄略燕楚(厚李白天馬歌升崑崙歷/西極四足無一蹶雞嗚發)
(燕晡/秼越)莫嫌鑾輅重終勝鹽車苦(厚戰囯䇿汗明之言曰/驥服塩車上太行伯樂)
(遇之下車/攀而哭之)
　　　泗州南山監倉蕭淵東軒二首(艾蒳/香名又見/十四卷十四板注)
偶隨樵父採都梁(南山名都梁山山出都梁香故也○次公/樂府歌詩曰㲲㲪五水香迷迭艾蒳及都)
(梁又本草蘭草條下注引荆州記云都梁縣有/山山下有水清淺其中生蘭草因名爲都梁)竹屋松扉試
乞漿(厚太平廣記裴航經藍橋驛永漿於老媪家嫗咄曰雲英/擎一杯水來郎君要飲○次公朝野僉載云太歲在酉乞)
(漿得/酒)但見東軒堪隱几(援莊子齊物論南郭子綦隱几/而坐又孟言不應隱几而卧)不知
公子是監倉溪中亂石墻垣古山下寒𬞞匕箸香
我是江南舊遊客挂冠知有老蕭郎(縯南史陶弘景/永明十年脫朝)
(服掛神武門上表辭禄○次公東觀漢記曰王莽居攝子字誎莽/而莽殺之逢萌謂友人曰三綱絶不去禍將及人即解冠掛東門)
(而去○倬白樂天送蕭處士詩能/文好飲老蕭郎身似浮雲鬢似霜)
北望飛塵若晝霾(次公尓雅風而雨土/曰霾又詩終風且霾)洗心聊復記東齋
玲禽聲好猶思越(縯古詩胡馬嘶北風越禽巢南枝/○次公/莊舄在楚爲執珪有頃而病楚王曰舄故越)
(之鄙細人今在楚/冨貴矣亦思越不)野橘香清未過淮(厚周礼考工記橘/逾淮而北爲枳)有
信微泉來逺嶺無心明月轉空堦一官倉庾真堪
老(援漢有倉氏庾氏以其爲/倉庾之官而長子孫焉)坐看松根絡斷崖
　　　劉乙新作射亭(乙父甞/短眉州)
蘭玉當年刺史家(縯晉謝安甞戒約子姪曰子弟亦何豫人/事而正欲使其佳姪玄荅曰譬如芝蘭玉)
(樹欲使其生/於堦庭耳)雙鞬馳射笑穿花(厚後漢董卓膂力過人雙/帶兩鞬左右馳射注云言)
(所以藏箭謂之服藏弓謂之/鞬左傳左執鞭弭右属􁃅鞬)而今白首閑騘馬(援後漢桓典/拜侍御史常)
(乗騘馬京師畏憚爲之語/曰行行且止避騘馬御史)只有清樽照畫蛇(縯晋書樂廣/有親賔乆闊)
(不復來廣問其故荅曰前在座蒙賜酒方欲飲盃中有蛇影意甚/惡之旣飲而疾于時何南㕔事壁上有角弓盡作蛇廣意盃中蛇)
(即角影也復置酒于前處謂客曰酒中復有所見否荅/曰所見如𥘉廣乃告其所以客豁然應解沉病頓愈)寂寂小
軒蛛網遍隂隂垂柳鴈行斜手柔弓燥春風後(厚/魏)
(文帝言歲時之春勾芒司節和風扇物/弓燥手柔草淺獸肥與族子獵於鄴西)置酒看君中㦸牙
(次公吕布傳袁術遣將紀零等攻劉備布謂零曰玄德布弟也爲/諸君所困故來救之布性不喜合闘但喜解闘耳乃令一軍候植)
(㦸於營門布彎弓顧曰請君觀布射㦸小攴中者各解兵不中/可留决闘布即一發正中㦸支零等皆言將軍天威也罷去)
　　　留題蘭臯亭
雪後東風未肯和扣門遷客夜經過不知舊竹生
新筍但見清伊換濁河(次公即前所/謂新洛也)無復往來乗下
澤(縯後漢馬援甞謂官屬曰吾從弟少游常哀吾慷慨多大志曰/士生一丗但取衣食裁足乗下澤車御欵段馬爲郡掾吏守墳)
(墓郷里稱善/人斯可矣)聊同笑語說東坡(堯卿白樂天謫忠州州有/東坡屢作詩以言之故公)
(在黄州亦作東坡/乃樂天之遺意也)明年我亦開三徑(次公晋陶潜傳求爲彭/澤令謂親朋曰聊欲絃)
(歌以爲三逕之資盖蔣詡開/三逕以延其友求仲牧仲也)寂寂兼無雀可羅(厚前漢鄭當/時傳云先是)
(下邽翟公爲廷尉賔客滿門及廢門外可設/雀羅○堯卿樂天詩云門冷兼無雀可羅)
　　　南部妙峯亭
千尋挂雲闕十頃含風灣開門弄清泚照見雙銅
鐶池臺半禾黍(縯詩周大夫行役至于宗周/過故宗廟宫室盡爲禾黍)桃李餘榛管
(次公退之詩豈/念幽桂遺榛管)無人肯回首日暮車斑斑(厚後漢五行志京/都童謡曰車斑斑)
(入河間河間/婦女工數錢)史君非丗人心與古佛閑時邀聲利客
來洗塵埃顔新亭在東阜飛宇臨通闤古甃磨翠
壁霜林散煙鬟(次公退之詩櫂玉紆煙鬟先生今句盖言/山之露頂如煙鬟耳又有詩曰孤雲落日)
(在馬耳照耀金碧開煙鬟又曰落日衘翠壁暮雲點煙鬟又/曰兩山遥樹雙煙鬟又曰淮山相媚好曉鏡開煙鬟是己)孤雲
抱商丘芳草連杏山俯仰盡法界(次公佛書所謂/法界觀是已)逍遥
寄人寰(次公鮑昭舞鶴賦/歸人寰之喧卑)亭亭妙髙峯(次公妙髙峯則取/海上徳雲所居之)
(山爲/名也)了了蓬艾間(縯莊子夫三子者/猶存蓬艾之間)五老壓彭蠡(援廬/山有)
(五老峯廬山背岷/流面彭蠡故云)三峯照潼關(厚華山有三峯曰蓮華毛女/松檜潼関在華州華隂縣○)
(子仁退之詩曰照潼關四/扇開荆山巳去華山來)均爲拳石小(次公禮記云/山拳石之多)配此
一掬慳(縯退之炭谷湫詩巨靈/髙其棒保此一掬慳)煩公爲摽指免使勤躋攀
　　　壽星院寒碧軒(敬夫按啚經錢塘靈隱天笁寺内/壽星院晉天福八年建其亭館有)
(寒碧/軒)
清風肅肅揺䆫扉牎前脩竹一尺圍(援劉禹錫詩青松/欝成塢脩竹盈尺)
(圍)紛紛蒼雪落夏簟冉冉緑霧沾人衣(援老杜詩無/使霜過沾人)
(衣)日髙山蟬抱葉響人静翠羽穿林飛道人絶粒
對寒碧爲問鶴骨何縁肥
　　　西湖壽星院此君軒(注見/前首)
卧聽謖謖碎龍鱗俯看蒼蒼立玉身一舸鴟夷江
海去(縯范蠡旣破呉乃浮扁舟游江湖變姓名至齊號鴟/夷子皮○次公杜牧之詩西子下姑蘇一舸逐鴟夷)尚
餘君子六千人(厚呉越相攻越王勾踐以其私君子六千/人爲中軍○次公先生以君子比竹也)
　　　次韻林子中蒜山亭見寄
竒逸多聞老敬通(師馮衍字敬通東/漢人博識多聞)何人慷慨解憐翁
十年簿領催衰白一笑江山發醉紅(倬樂天詩醉貌如/霜葉雖紅不是春)
(鄭谷詩衰鬢霜供白愁顔酒借紅杜詩髮少何勞白/顔衰肯更紅陳無巳詩髮短愁催白顔衰酒借紅)聞道賦詩
臨北固(次公北固潤州山名○師晉謝/靈運從遊京口北固應詔賦詩)未應舉扇向西風
(厚王導每遇西風起舉/扇自障曰元規塵汚人)叩頭莫喚無家客(次公吕仙翁詩/三千里外無家)
(客七百年/來雲水身)歸掃岷峨一畒宫(援禮記儒有/一畒之宫)
　　　再和并荅楊次公
毗盧海上妙髙峯(師華嚴第一善知/識徳雲住妙髙峯)二老遥知說此
翁聊復艤舟尋紫翠(援杜牧之詩/千峯横紫翠)不妨持節散陳紅
(援西漢汲黯以便冝持節發河内倉粟以賑貧民○/次公漢書太倉之粟陳陳相因又云紅腐而不可食)髙懷却有
雲門興(師何㣧隠居若/耶山雲門寺)好句真傳雪竇風(次公雪竇禪/師其言禪之)
(詩有集行於丗○堯卿雪竇師諱重顯字隱之遂州李氏子生於/興國五年四月八日後出家受供學經論業於郷里晚參隨州智)
(門祚和尚因扣不起一念之旨豁然知歸遂徧遊叢林衆所推仰/先居呉門之洞庭遷四明之雪竇由是雲門之道復振於江浙侍)
(中賈公奏聞朝廷乞賜明覺之號至皇祐五/年七月七日不遺嘱亦不說偈北首而亡)唱我三人無譜
曲馮夷亦合舞幽宫(縯司馬相如賦使靈媧鼔/瑟而舞馮夷馮夷河伯也)
　　　　次韻劉景文登介亭(十朋介亭詳見介亭餞楊/傑次公詩注中○堯卿景)
(文詩云使君中和堂六月無炎溽隨呼衆賔集一笑清/風足復爲曲水飲石面湧寒渌持杯襟𬒮凉酒出金鯨)
(腹旌旗登鳯皇羽翼在林麓半空老崖断千載靈薬伏/松杉各雄枝螭蜃旁奔逐古韻豈塵丗遐瞻有天目霸)
(國荒故壇禪社侈新屋霞標起山近潮勢卷江速物外/得長凉樽前尋往躅有客告將行遟留待珠玉欣然點)
(䑕鬚萬象歸一幅終篇燦燦動滿座琅琅讀此時天樂/奏到夜山鬼哭和之慙豈敢來者信難續粉壁鑑相射)
(香媒塵不觸醉歸掃雙堵字字照巖谷星辰衆/所仰冨貴公豈欲一言換凢骨芝术誰能服)
澤國梅雨餘(次公夏至前/雨名黄梅雨)衰年困蒸溽髙堂磨新塼
頗覺利腰足松根百尺井兩綆飛淨渌流觴聚兒
童一笑爲捧腹(厚史記司馬季/主捧腹大笑)清風信可馭(厚列子馭/風而行)
剛氣在巖麓始知共此丗物外無三伏長歌入雲
去不待管絃逐西湖真西子(子仁先生杭州西湖詩云/欲把西湖比西子淡粧濃)
(抹揔相冝荅馬忠玉詩又云秪有西湖似西子故應宛轉爲君容/次韻趙徳麟潁州西湖詩又云西湖雖小亦西子縈流作態脩而)
(丰)煙樹點眉目濤江少醖藉髙浪飜雪屋俛仰撫
四海(縯莊子俛仰之間/再撫四海之外)百丗飛鳥速逺追錢氏餘(次/公)
(指言呉越/王錢鏐也)近弔祖侯躅(堯卿祖/无擇也)吾生如寄耳寸晷輕寸
玉(援淮南子云聖人不貴/尺之璧而重寸之隂)誰似劉將軍逸韻謝邊幅(次/公)
(後漢書公孫𫐠與圖/成敗及脩飾邊幅)千言一揮手五車不再讀(厚莊子惠/子多方其)
(書五車○師韓愈詩爲/人強記覧過眼不再讀)春巖彩雞舞月峽哀猿哭朝先
啼鴂起暮與寒螿續我老廢吟哦頼君時擊觸從
今事逺覽發軔此幽谷清游得三昧(次公法華經妙音/菩薩有三昧者其)
(目凡/十六)至樂謝五欲(次公法華經有五欲曰淫慾欲曰睡眠欲/曰飲食欲曰自恣欲曰貪欲欲又維摩詰)
(云汝等巳發道意有法樂/可以自娯不應復樂五欲)莫作狂道士氣壓劉師服(程/韓)
(退之作石鼎聮句詩序云道士軒轅弥明與劉師服侯喜/作石鼎聮句二子思竭不能續曰尊師非人也其等伏矣)
　　　袁公濟和劉景文登介亭詩復次韻荅之
(堯卿云濟名轂所和詩云東南富山水所病在卑溽隂/晴変朝暮梅雨大田足翰苑燕髙堂金斚浮蟻渌詩泠)
(四座耳醉飽五經腹亭午登介亭縈紆俯山麓行路愁/暍死是月丁𥘉伏乗髙瞰羣峯前後浪奔遂三呉在指)
(掌百越人雙目漢憂分朱轓堯意注黄屋下輿曽未幾/傳命甚郵速覇遂伏下風元白仰髙躅倡予而和汝談)
(笑唾珠玉所恨継者貧嚢箱無寸幅劉侯丗良將文史/三冬讀坐嘯胡騎却行歌燕旦哭儒將乆寂寥断絃今)
(日續所得最在詩銛利鋒莫觸唱酬黄卷上如響荅深/谷王侯冨方丈熊掌我所欲獨餒不得飽中心但誠服)
昬昬堕醉夢柰此六月溽君詩如清風(援詩吉甫作/誦穆如清風)
吹我朝睡足登臨得佳句江白照湖渌䄂手獨不
言黙藁巳在腹(厚王勃爲文未甞構思酣寢/斍揮翰如飛人謂之腹藁)是時風雨過
藹藹雲歸麓(師退之詩君詩多/態度藹藹春空雲)踈星帶微月金火爭
見伏(師秋夏之交以金代火/金畏火故庚日必伏)惜哉此清景變滅不可逐
歸來讀君詩耿耿猶在目却思少年日聲價爭埸
屋文如翻水成(次公韓退之詩文如/翻水成𥘉不用意爲)賦作义手速(厚天平/廣記唐)
(温庭筠才思艶麗工於小賦毎入試/押官韻作賦几八义手而八韻成)秋風起鴻鵠我亦繼
華躅(堯卿公濟試秩館職首薦公亦/本埸第七人故有継華躅之句)那知君蹭蹬獨泣荆
山玉(縯楚人卞和得玉璞於楚山中献武王王使人相之曰非/也王怒則其足後成王即位和抱玉泣於楚山下三日三)
(夜成王使玉人理之/乃得寳名曰和氏璧)相見南新道(無己南新縣今/併入新城縣)青衫垂
破幅早知事大繆(子仁司馬迁荅任安書/曰事乃有大繆不然者)恨不十年讀
(次公南史沈攸之言早知/窮逹有命侮不十年讀書)莫嫌馮唐老(縯王仲宣詩馮唐豈/不偉白首不見招○)
(師馮唐漢文帝時白首爲郎○子/仁馮唐傳有云父老何自爲郎)終勝賈誼哭(厚前漢賈誼/上書可爲稱)
(哭者一可爲/流涕者二)今年復爲僚舊好許重續升沉何足道
等是蠻與觸(援莊子有國於蝸之左角曰觸氏有國於蝸/之右角曰蠻氏時相與争地而戰伏尸數萬)共
爲湖山主出入窮澗谷衆馳君不爭人弃我所欲
何時神武門相約挂冠服(次公南史陶弘景永明十年脫/冠掛神武門上表辝禄詔許之)
(及發公卿祖之征虜亭供帳甚盛車/馬填咽咸云宋齊已來未有斯事也)
　　　閱丗亭詩贈任仲微
任公鎮西南甞贈繞朝䇿(縯左傳晉人患秦之用士㑹也/謀歸之士㑹行繞朝贈之以策)
(曰子無謂秦無人/吾謀適不用也)當時若盡用善陣無赫赫(援孫子曰善/陣者無赫赫)
(之/功)凄凉十年後邪正乆巳白却留封德彛天意渺
難測(縯魏徴勸太宗行仁義封徳彛笑之其後果治太宗曰恨/封徳彛之不及見也○次公杜牧詩可憐貞觀太平後天)
(且不留/封德彛)象賢真驥種(厚前漢王嘉傳注象賢/象其先父祖之賢耳)號訴甘百適
(次公前漢陳遵日出醉歸曹事數廢西曹以故事適之侍曹詣/寺舎白遵遵曰滿百乃相聞以故事有百適者斥適讀爲謫)豈
云報仇讎禍福指絡脉(子仁秦少游作任師中墓表元豊/中公知瀘州使者誣奏公西南乞)
(第過江安時不時掩擊乃延儒生講書疑有私謁朝廷疑之乃先/使下其章於它郡各窮竟所考未具而公卒時當途者以公旣殁)
(爲使者道地公之子大防三詣闕上書陳/冤狀獄不敢変使者竟免大防即仲微也)髙才食舊德(子仁/文選)
(班固西都賦士食舊徳之/名氏食舊德字出周易)但恐里門窄(縯前漢于定國云少/髙大門閭令容駟馬)
(車我治獄多隂徳/子孫必有興者)傷心千騎歸(次公千騎太守事古陌上桑/云東方千餘騎夫婿居上頭)
贈印黃壌隔惟有亭前檜閱丗不改色千年與井
在記此王粲宅(援杜詩應同王粲/宅留井峴山前)
　　　浴日亭(在南海/廟前)
劒氣崢嶸夜挿天(縯晉書𥘉呉之未滅也斗牛之間常有/紫氣張華聞雷煥妙逹緯象問曰此何)
(祥也曰寳劒之/精上徹於天耳)瑞光明滅到黄灣(次公黄湾/海口也)坐看暘谷
浮金暈(厚淮南子日出于/晹谷登于扶桑)遥想錢塘涌雪山(厚錢塘即/杭州雪山)
(言潮也盧肇海潮賦/激水而潮生湧雪山)巳覺滄涼蘇病骨(援列子孔子東游見/兩小兒辯闘其一曰)
(日出之𥘉滄滄凉凉/及其日中熱如探湯)更煩沆瀣洗衰顔(武子列仙傳陵陽子言/春/食朝霞夏食沆瀣)
(沆瀣者夜中之氣也司馬相如/大人賦云呼吸沆瀣兮飡朝霞)忽驚鳥動行人起飛上千
峯紫翠間(次公紫翠山色也杜/牧詩千峯横紫翠)
　　　次韻子由三首
　　　　東亭
僊山佛國本同歸(次公白樂天云海山不是/吾歸処歸則湏歸兠率天)丗路玄関两
背馳(厚文選曹顔逺詩今我/誰所記羣士皆背馳)到處不妨閑卜築(厚杜甫/誎懷詩)
(注平/生多/病卜築遣懷)流年自可數期頥(縯記曲禮云/百年曰期頥)遥知小檻臨
􁇋市定有新松長棘茨誰道茆簷劣容膝(援陶潜歸/去來云審)
(容膝之/易安)海天風雨看紛披(次公杜詩是節東/籬菊紛披爲誰秀)
　　　　東樓
白髮蒼顔自照盆董生端合是前身(次公董生/董仲舒也)獨栖
髙閣多辭客(厚晉書杜又殷浩並才名冠丗而庾翼弗之重/也毎語人曰此軰宜束之髙閣俟天下太平然)
(後議其/任也)爲著新書未絶麟(次公此非是孔子春秋事乃司馬/遷作史記述陶唐至漢武太和年)
(得白麟而止亦猶春秋止於獲麟也○子仁此一聮意指董仲舒/下帷講誦不窺園及著玉柸繁露書特不泥本事耳故首言董生)
(是前身以引之所謂髙閣者直指東樓也舊/注引庾翼所謂此軰冝束之髙閣失詩意矣)小醉易醒風力
軟安眠無夢雨聲新長歌自誷真堪笑底處人間
是所欣(柳子厚詩長歌返/故室自誷非所欣)
　　　　　椰子冠
天教日飲欲全絲(縯前漢袁盎字絲徙爲呉相辤行兄子種/謂曰呉王驕日乆國多奸今絲欲刻治彼)
(不上書告君則利劒刺君矣東方卑濕絲/能日飲亡何說王母反而巳如此幸得脫)美酒生林不待儀
(次公儀狄大禹時人善造酒椰子樹似㯽榔而髙大葉長一房生/三十餘子如瓜肉似熊白味似胡桃内有漿一升清如水甜如蜜)
(今言美酒生林指言椰子中/有自然之酒故不待儀狄也)自漉踈巾邀客醉(援陶潜好/酒酒熟取)
(頭上葛巾漉酒/畢還復著之)更將空殻付冠師(前漢髙祖紀注/薛有作/冠師)規模簡
古人爭看簮導輕安髮不知(厚隋書簮導按釋名云簮/建也所以建冠於髮也導)
(所以導/鬢髪使/入巾􁆽之裏也)更着短簷髙屋帽(厚隋書宋齊之間/㡌或有白紗髙屋)東
坡何事不違時
　　　望夫臺
山頭孤石逺亭亭江轉船回石似屏可憐千古長
如昨船去船來自不停浩浩長江赴滄海紛紛過
客似浮萍誰能坐待山月出照見寒影髙伶俜(子/仁)
(武昌山上有婦望夫不/歸身化爲石即此類)
　　　阮籍嘯臺(在尉氏東/南城隅)
阮生古狂逹遯丗黙無言猶餘匈中氣長嘯獨軒
軒髙情遺萬物不與丗俗論登臨偶自冩激越蕩
乾坤醒爲嘯所發飲爲醉所昏誰能與之較亂丗
足自存
　　　懷口令陳德任新作占山亭二絶
尚父提封海岱間南征唯到穆陵関(縯左傳齊侯曰/先王賜我先公)
(履曰南至于穆陵比至于無棣五侯/九伯汝得征之尚父即太公望也)誰知海上詩狂客占
得膠西一半山
我是膠西舊使君(曽守/宻州)此山仍合與君分故應竊
比山中相時作新詩寄白雲
　　　寄傲軒
先生英妙年一掃千兎秃仕進固有餘不肯踐埸
屋通闤何所傲傲名非傲俗定知軒冕中享榮不
償辱豈無自安計得失猶轉轂先生獨揚揚憂患
莫能瀆得如虎挾乙失若龜藏六(縯虎威狀如乙字人/佩之可以辟除不祥)
(亀首尾及/四足凡六)茅簷聊寄寓俛仰亦自足東坡無邊春方
寸盡藏蓄醉哦傍若無獨侑一樽緑牀頭車馬道
殘月挂踈木朝客紛擾時先生睡方熟
　　　常州太平寺法華院薝蔔亭醉題
六花薝蔔林間佛九節菖蒲石上僊(縯維摩經言如入/薝蔔林中唯嗅薝)
(蔔不嗅餘香薝蔔梔子花也其花六出韓/衆服菖蒲得仙湏生石上一寸九莭者)何似東坡鐡柱杖
一時驚散野狐禪
　　　望湖亭
八月渡長湖蕭條景物踈西風片帆急暮靄一山
孤許國心猶在匡時術巳虚岷峨家萬里投老得
歸無
　　　次韻半山亭
登嶺勢巍巍蓮峯大半齊凭欄紅日早回首白雲
低松柏月中老猿猴物外啼禪師吟絶後千古指
人迷
　　　和廬山芝上人竹軒
洞外復空中千千萬萬同勞師向竹頌清是阿誰
風
　　　觀臺
三界無所住一臺聊自寕塵勞付白骨寂照起黃
庭殘磬風中溺孤燈雪後青須防戲童子投礫犯
清冷(見病臂/謁告注)
増刋校正王狀元集註分類東坡先生詩卷之九
増刋校正王狀元集註分類東坡先生詩卷之十
　園林
　　詩五十七首
　　　和子由記園中草木十一首
煌煌帝王都(次公古樂府有/煌煌京洛篇)赫赫走群彦嗟汝獨何
爲閉門觀物變微物豈足觀汝獨觀不倦牽牛與
葵蓼(駒父按本草牽牛生花如鼔子花稍大作碧色子有黄殻/作小房實稍黒類蕎麥陶隠居云此藥始出田野人牽牛)
(易藥故以名之○共父本草云冬葵子味甘寒無/毒陶隱居曰蓼有三種一紫蓼一香蓼一青蓼)採摘入詩卷
(次公杜甫詩云詩/卷長留天地間)吾聞東山傅置酒攜嬿婉冨貴未能
忘聲色聊自遣(縯晋謝安棲遟東山放情丘壑好音樂毎遊/賞必以妓從安妻劉見家門冨貴而安獨退)
(靜曰丈夫不如此也安掩/鼻曰恐不免耳後贈太傅)汝今又不然時節㸔瓜蔓(援齊/侯使)
(韓退之詩栢生兩石間萬歳終不大又曰栢移就平地千丈不難/至則退之以栢於石間難長而平地易成矣至先生作栢石圗詩)
(則曰栢坐兩石間天命本如此雖云生之艱與石相終始韓子俯/仰人但爱平地美此先生之意則又以石間之栢雖難成而乆長)
(平地之栢雖/易成而易壞)天工巧有幾肯盡爲汝耗君看藜與藿
(子功前漢盖寛饒傳云山/有猛獸藜藿爲之不采)生意常草草
萱草雖微花孤秀能自㧞亭亭亂葉中一一芳心
挿牽牛獨何畏(十朋注/見前篇)詰曲自牙蘖走尋荆與榛如
有宿昔約南齋讀書處亂翠曉如潑偏工貯秋雨
歲歲壞籬落(次公宣草之孤秀則士之挺拔者似之牽牛之/朋附則士之猥雜者似之按本草云萱草一名)
(鹿葱而嵇康養生論有萱草忘憂之語今先生詩主意特在/言萱草之孤秀以形牽牛之朋附皆因園中所有而興也)
蘆筍初似竹稍開葉如蒲方春節抱甲漸老根生
鬚不愛當夏緑愛此及秋枯黃葉倒風雨白花揺
江湖江湖不可到移植苦勤劬安得雙野鴨飛來
成畫圖(増次公此詩專言江蘆蘆江湖之物仕官塵土以江湖爲髙江/刋湖旣逺而難到則見江湖之物庶幾焉蘆/當秋葉黄而花)
行樂惜芳晨秋風常苦早(次公前漢楊惲曰人生行樂/耳須冨貴何時○援謝靈運)
(曰良辰好景賞心樂事四者難/并又宋玉云悲哉秋之爲氣)誰知念離别喜見秋瓜老
秋瓜感霜霰莖葉颯巳槁宦遊歸無時身若馬繫
皁悲嗚念千里耿耿志空抱(次公皁音在早切傳有云/牛驥同皁赭白馬賦云飛)
(黄服皁魏武帝樂府云/老驥伏櫪志在千里)多憂竟何爲使汝玄髪縞
官舎有叢竹結根問囚㕔下爲人所徑土密不容
釘慇懃戒吏卒挿棘䕶中庭遶砌忽墳(房吻/反)裂走
鞭痩竛竮(黄中談助云/竹根曰鞭)我常攜枕簟來此䕃寒青日
暮不能去卧聽䆫風冷
芎藭生蜀道白芷來江南漂流到関輔(饒関輔即関/中三輔也詳)
(見集中懐䝨/閣詩注中)猶不失芳甘濯濯翠莖滿愔愔清露涵
及其未花實可以資筐籃秋節忽巳老苦寒非所
堪斸根取其實對此微物慙(次公按本草芎藭雖云生/武功川谷而陶隱居注云)
(蜀中亦有而細又按本草白芷生河東川谷下澤如掌禹錫注云/謹按范子計然云白芷出齊郡今先生詩云云豈亦據所得之種)
(芎藭移自於蜀乃陶所謂蜀中亦有者乎白芷移自江南乃古所/謂楚澤多芳草者乎関輔謂関中三輔也及其未花實則方敷葉)
(之時芎葉名蘼蕪可以爲菜白芷葉名/蒿麻可作浴湯此所以資筐籃之採矣)
自我來關輔南山得再遊山中亦何有草木媚深
幽菖蒲人不識生此亂石溝山髙雪霜苦苗葉不
得抽下有千歳根蹙縮如蟠蚪長爲鬼神守德薄
安敢偷(次公寰字記載菖蒲澗事咸平中姚咸南採菖蒲有一/丈夫謂之曰此菖蒲安期生所餌可以忘老倐而失之)
(者也○師神仙傳茅君丹砂二千歲乃結成上帝常使鬼神毒蛇/守之○德權物類相感志云菖蒲若紅蒲芳氣酷烈丗言有花無)
(人見見者必大冨貴趙隠之母傳氏曽於山澗中見花大如車輪/傍有神人守護誡之勿洩享其冨貴年至九十四向子孫說説訖)
(得疾増次公按本草菖蒲處處有生石磧上概節爲好在下濕地故云/而終刋生此亂石溝也後四句言其節之蟠結有龍蚪之狀神物守之)
我歸自南山山翠猶在目心隨白雲去夢遶山之
麓汝從何方來笑齒粲如玉(次公郭璞遊仙詩靈妃/頋我笑粲然啓玉齒)探
懷出新詩秀語奪山緑覺來巳茫昧但記說秋菊
有如採樵子入洞聽琴筑歸來寫遺聲猶勝人間
曲(八月十二日夜宿府學方和此詩夢與弟逰南山出詩/數十篇夢中甚愛之及覺唯記一句云蟋蟀悲秋菊)
野菊生秋澗芳心空自知(堯卿吕温山櫻詩云幽/處竟誰見芳心空自知)無人
驚歳晚唯有暗蛩悲花開澗水上花落澗水湄菊
衰蛩亦蟄與汝歲相期楚客方多感秋風詠江蘺
(厚李商隠詩莫學漢臣栽/苜蓿還同楚客詠江蘺)落英不滿掬何以慰朝飢(厚/楚)
(辝夕飡秋/菊之落英)
　　　新城陳氏園次晁神之韻
荒凉廢圃秋寂歴幽花晚山城巳窮僻况與城相
逺我來亦何事徙倚望雲巘不見苦吟人清樽爲
誰滿
　　　和文與可洋州園池三十首(堯卿熈寕八年/出守洋○天祐)
(石林先生云文同字與可蜀人與子瞻厚子瞻出爲杭/州通判同送詩云北客若來休問事西湖雖好莫吟詩)
(公黄州謪正杭州/詩語人以爲知言)
　　　　湖橋
朱欄畫柱照湖明白葛烏紗曵履行(次公白葛以言/衫烏紗以言㡌)
(杜詩百過/落烏紗)橋下龜魚晚無數(次公退之新亭/詩瓦影䕃亀魚)識君拄杖
過橋聲(次公使退之所以孤嶼鳥與君盡相識/又倣漢哀帝曰我識鄭尚書履聲)
　　　　横湖
貪看翠蓋擁紅粧(次公翠盖紅/粧言荷花葉)不覺湖邊一夜霜卷
却天機雲錦叚(次公退之云撑/舟昆明度雲錦)從教疋練冩秋光(厚/謝)
(玄暉詩澄/江凈如練)
　　　　書軒
雨昏石硯寒雲色風動牙籖亂葉聲(縯退之詩鄴侯/家多書挿架三)
(萬軸一一懸牙/籖新若手未觸)庭下巳生書帶草使君疑是鄭康成(厚/三)
(齊記鄭司農常居不其城南山教授所居山下/草如薤葉長尺餘堅韌異常時人名康成書帶)
　　　　冰池
不嫌冰雪遶池看誰似詩人巧耐寒(次公杜詩勝裏/金花巧耐寒)
記取羲之洗硯處碧瑠璃下黒蛟蟠(厚羲之甞與人/書云張芝臨池)
(斈書池水盡黒使人耽之若是未必後之○子功承/天歸宗寺禪院晋咸康六年王羲之置有右軍墨池)
　　　　竹塢
晚節先生道轉孤歲寒唯有竹相娯麄才杜牧真
堪笑(子仁先生談録云唐之盛時内重外輕任方面/者目爲麄才張燕公云愧無通材供國麄使)喚作軍
中十萬夫(援杜牧晚晴賦竹林外裏兮十/萬丈夫甲刃縱縱密陣而環侍)
　　　　荻浦
雨折霜乾不柰秋白花黄葉使人愁月明小艇湖
邊宿便是江南鸚鵡洲(次公鸚鵡州在鄂州岸下大江中/崔顥黄鶴樓詩云晴天歷歷漢陽)
(桂芳草萋/萋鸚鵡洲)
　　　　　蓼嶼
秋歸南浦蟪蛄鳴(次公家語孔子謂宰予曰違/山十里蟪蛄之声猶在於耳)霜落横湖
沙水清卧雨幽花無限思抱叢寒蝶不勝情
　　　　望雲樓
隂晴朝暮幾回新巳向虚空付此身出本無心歸
亦好(縯陶潜雲無/心而出岫)白雲還似望雲人(趙上句朝暮是挨傍髙唐賦朝朝/暮暮下句雲赤依傍身如虚空)
　　　　　天漢臺
漢水東流舊見經(縯經指言書也禹貢云/嶓冡導漾東流爲漢)銀潢左界上
通靈(厚銀漢一各銀潢謝莊月賦斜漢左界北陸南躔○/次公詩句之意以言地上之漢與天上之漢相通耳)此
臺試向天文覔閣道中間第幾星(援天文志中宫後十/七星絶漢抵營室曰)
(閣道○倬漢天文志閣増次公詩意以臺在洋州之公字洋州之水/道天漢中四星曰天駟刋則漢江以比天漢其臺以比閣道中星耳)
　　　　待月臺
月與髙人本有期挂簷低户映蛾眉(次公鮑照月詩/曰月映西北墀)
(姢姢似/娥眉)只從昨夜十分滿漸覺冰輪出海遲
　　　　二樂榭
此間真趣豈容談二樂并君巳是三(祖可語曰仁者/樂山智者樂水)仁
智更煩訶妄見坐令魯叟作瞿曇(來詩云二見因妄生/○次公魯叟指孔子)
(李白詩魯叟非匏/瓜瞿曇指佛也)
　　　　灙泉亭
聞道池亭勝兩川應須爛醉荅雲煙(次公杜詩爛/醉是生涯)勸
君多㨂長腰米(次公長腰米漢上米之絶好者諺云長腰粳/米縮頭鯿魚皆言其好也○師長腰糈米釀)
(酒極/佳)消破亭中萬斛泉
　　　　吏隱亭
縱横憂患滿人間頗怪先生日日閑昨夜清風眠
北牖(厚陶潜甞言夏日髙卧北䆫之/下清風䬃至自謂羲皇上人)朝來爽氣在西山(援/王)
(徽之爲桓冲参軍冲甞謂曰卿在府日乆比當相料理/徽之不荅直以手板柱頰曰西山朝來致有爽氣耳)
　　　　霜筠亭
解籜新篁不自持嬋姢巳有歲寒姿(次公楚辝云/脩竹之嬋姢)要
看凛凛霜前意須待秋風粉落時
　　　　無言亭
慇勤稽首維摩詰敢問如何是法門彈指未終千
偈了向人還道本無言(事詳見維/摩像詩注)
　　　　露香亭
且老繡屏錦帳咽笙簧(次公詩意言羣花之多如綉屏錦帳圍繞/咽笙簧則松竹之奏也又見上露香亭)
　　　　　過溪亭
身輕歩穩去忘歸四柱亭前野彴微忽悟過溪還
一笑(堯租廬山記太平興國寺下入虎溪昔逺師過此虎輒號嘗送陶淵明/陸脩靖與語不覺過之因相與大笑/今丗傳三笑圗盖起於此)
水禽驚落翠毛衣(増野彴次公彴橫木渡水也名略彴陸亀䝉/刋詩頭經略彴冠微亞腰持笭箵帶矗/頻)
　　　　　禊亭
曲池流水細鱗鱗髙㑹傳觴似洛濵(縯晋武帝問三日/曲水之義束晳對)
(曰者周公城洛邑因流水以泛酒故逸詩云羽觴隨波二漢相承/皆爲盛集○次公竹林七賢論曰王濟常解禊洛水又夏統傳統)
(到洛三月三日洛中王公以下莫/不方軌連軫並至南浮橋邊禊)紅粉翠蛾應不要(夢齡/鄭雲)
(叟詩云翠娥紅粉婵娟/刃殺盡世人人不知)畫船來往勝於人
　　　　　菡蓞亭
日日移牀趂下風清香不盡思何窮若爲化作龜
千歳(次公栁子厚詩若爲化作/身千億遍上峯頭望故郷)巢向田田亂葉中(縯史/記禇)
(先生言余至江南長老云龜千歳乃游蓮/葉之上○師杜牧詩云玉池荷葉正田田)
　　　　荼䕷洞
長憶故山寒食夜野荼䕷發暗香來分無素手簮
羅䯻且折霜𬎼浸玉醅(次公此追言在郷國時事以形/容/文洋州所對之荼䕷爲有佳人以素)
　　　　篔簹谷(手簮䯻上非止泛酒中而巳)
漢川脩竹賤如蓬斤斧何曽赦籜龍(縯盧仝詩萬籜/抱龍兒攅迸溢)
(林薮又云籜龍正/稱冤莫殺入汝口)料得清貧饞太守渭濵千畒在胷中
(厚史記渭州千畒竹其人與千戸侯等○次公先生甞爲文洋州/作篔簹谷偃竹記尾云篔簹竹在洋州與可甞令作洋州三十詠)
(矣篔簹谷其一也予詩曰料得清貧饞大守渭濵千畒在胷中/是日與可與妻遊谷中燒笋晚食發函得詩失笑噴飯蒲案)
　　　　寒蘆港
溶溶晴港漾春暉蘆筍生時柳絮飛(縯永叔詩春洲/生荻芽春岸飛)
(楊/花)還有江南風物否桃花流水鮆魚肥(厚張志和詩/西塞山前白)
(鳥飛桃花流水鱖魚肥○次公鮆音才禮反玉篇注云/刀魚也○昌齡水衡記黄河二月三月水名桃花水)
　　　　　野人廬
少年辛苦事犁鋤(子仁退之詩/起身自犂鋤)剛厭青山遶故居老
覺華堂無意味却須時到野人廬(次公方在田畒所見者青山/以爲可厭及爲官則思野樂)
　　　　　此君亭
寄語庵前抱節君與君到處合相親冩真雖是文
夫子(倬公詩老可/能爲竹冩真)我亦真堂作記人(次公名竹爲抱節君/先生之所新語也與)
(可畫竹名之曰墨君有堂/焉而先生作墨君堂記)
　　　　　金橙徑
金橙縱復里人知不見鱸魚價自低須是松江煙
雨裏小船燒薤擣香虀(次公鱸魚以爲鱠金橙以爲虀比之謂/金虀玉鱛松江之鱸江南所稱也)
　　　　南園(増王介甫有云含風鴨緑鱗鱗起弄日鵝黃/刋嫋嫋垂上暗言水下暗言栁亦此格也)
不種夭挑與緑楊使君應欲作農桑春疇(一作/畦)雨
過羅紈膩夏壠風來餅餌香(次公此格謂之言山不言山/言水不言水之格最爲巧妙)
(次公舊眉山集一本云桑疇麥壠今云春嚋夏壠言春則知其爲桑況下/又有羅紈膩字言夏則知其爲麥况下又有餅餌香字乎此必先生後來)
　　　　北園(手自定詩集時易之耳)
漢水巴山樂有餘一麾從此首歸塗(次公一麾字顔延/年詠阮始平詩屢)
(薦不入官一麾乃出守本言麾去之麾杜牧詩云欲把一麾江海/去乃誤以爲旌麾之麾今先生却用杜牧亦詩人承誤之常耳)
北園草木慿君問許我他年作主無
　　　　和孔宻州五絶
　　　　　見邸家園留題
大斾傳聞載酒過(次公沈溥師詩大斾璀錯輝松/門揚雄傳好事者載酒肴從學)小詩
未忍看塼磨陽關三曡君須祕除却膠西不解歌
(來詩有渭城之句○縯漢於墩煌龍勒縣置陽関玉門関後人因/以陽関名曲○次公王維詩渭城朝雨裛輕塵客舎青青柳色新)
(勸君更盡一杯酒西出陽関無故人其後人以聲曲歌之故謂之/陽関曲按先生詩話舊傳陽関三曡然今丗歌者毎句再曡而已)
(若通一首言之又是四曡皆非是或每句三唱以應三曡之說則/叢然無復節奏余在宻州有文勛長官者以事至宻自云得古本)
(陽関其聲宛轉凄断不類向之所聞毎句皆再唱而第一句不曡/乃知古本三曡盖如此及在黄州偶讀楽天對酒詩云相逢且莫)
(推辤醉聽唱陽関第四聲注云第四聲勸君更盡一杯酒以此験/之若第一句再疊則此句爲第五句今爲第四聲則第一句不曡)
(審矣詩話雖是黄州後來所作而文勛長官以事至宻所傳契勘/先生先知宻州與孔郎中交代自宻徙徐今在徐州和孔詩所謂)
(除却膠西不解歌豈正/是文長官所傳之聲耶)
　　　　春歩西園見寄
歲歲開園成故事年年行樂不辜春今年太守尤
難繼慈愛聦明惠利人(縯前漢馮奉丗子五人曰譚曰野/王曰逡曰立曰参野王立相代爲)
(上郡太守民歌之曰大馮君小馮君兄弟継踵相因循/聦明慈愛惠吏民政如魯衛徳化均周公康叔猶二君)
　　　　東欄梨花
梨花淡白柳深青柳絮飛時花滿城惆悵東欄一
株雪(子仁退之詩走馬城西惆/悵歸不忍千株雪相映)人生看得幾清明(次公/梨花)
(盛開乃寒食淸明之際故先生/又有詩曰共藉梨花作寒食)
　　　　和流杯石上草書小詩
蜂腰鶴膝嘲希逸(厚南史齊陸厥傳永明時盛爲文章呉/興沈約陳群謝眺琅邪王融以氣類相)
(推轂汝南周顒善識聲韻約䓁文皆用宫啇將平上去入四聲以/此制韻有平頭上尾蜂腰鶴膝五字之中音韻悉異兩句之内角)
(徵不同丗呼爲永明休○縯謝莊字希逸王玄謨問何者爲雙声/曡韻荅曰玄瓠爲雙声磝碻爲曡韻盖玄謨甞爲將拒魏敗於玄)
(瓠磝碻/是也)春蚓秋蛇病子雲(援晋王羲之傳後制言蕭子雲近/出擅名江表漢得成書無丈夫之)
(氣行行苦縈春蚓字字如綰秋蛇卧王濛於/纸中坐徐偃於筆下以兹播美非其濫名耶)醉裏自書醒自
笑如今二絶更逢君
　　　　堂後白牡丹
城西千葉豈不好笑舞春風醉臉丹何似後堂氷
玉㓗遊蜂非意不相干(孔頗有聲妓而客無見者○次公/衛玠曰非意相干可以理遣○師)
(退之戲題牡丹雙燕無機/還拂掠遊蜂多意正經營)
　　　司馬君實獨樂園(致約元城先生語録云司馬温/公旣居洛於國子監之側得故)
(營地創/獨樂園)
青山在屋上流水在星下(次公石季倫思歸引序古木幾/於萬株流水周於舎下○子仁)
(柳子厚盩厔縣食堂記髙山在前/流水在下可以俯仰可以宴樂)中有五畒園花竹秀而
野花香襲杖屨竹色侵盞斝樽酒樂餘春棊局消
長夏洛陽古多士風俗猶爾雅先生卧不出冠蓋
傾洛社雖云與衆樂中有獨樂者才全德不形所
貴知我寡(次公才全德不形莊子全語/老子云知我者希則我貴矣)先生獨何事四海
望陶冶兒童誦君實走卒知司馬持此欲安歸(子/仁)
(西漢蒯通說韓信曰足下歸楚楚人不/信歸漢人震恐足下欲持是安歸乎)造物不我捨名聲逐
吾輩此病天所赭(堯卿後漢袁紹傳曰坐作聲價名聲常属/我輩人也然此乃人之一病若秦始皇赭)
(其山上/者耳)撫掌笑先生年來效喑啞(師按公詩案招此詩言/四海蒼生望司馬光執)
(政陶冶天下以譏見任執政不/得其人又譏新法處處不便也)
　　　滕縣時同年西園
人皆種榆柳坐待十畒隂(子仁杜詩與致/溪邊十畒隂)我獨種松
栢守此一寸心(次公禮記松/栢之有心)君看閭里間盛衰日駸
駸種木不種德(厚太史公云十歲樹之/以木百歳來之以德)聚散如飛禽老
時吾不識用意一何深知人得數士重義忘千金
西園手所開(堯卿白樂天詩云屈曲/閑池沼無非手自開)珍木來千岑養此
霜雪根遲彼鸞鳯吟(次公指言/種松柏也)池塘得流水龜魚自
浮沉幽桂日夜長(次公退之詩豈/念幽桂遺榛管)白花亂青衿(次公/本草)
(菌桂花白蘂黄壯桂亦/曰白華葉冬夏常青)豈獨蕃草木子孫巳成林(次公/易天)
(地変化/草木蕃)拱把不知數㑹當出千尋(次公文子十圍/之大始於把拱)樊侯
種梓漆壽張冨華簮(縯後漢樊宏父重甞欲作器物先/種梓漆時人嗤之積以歲月皆得)
(其用向之笑者咸求假焉貲至鉅萬追爵謚爲壽張敬侯次公/返之作孟先生詩云朅來遊公卿莫肯低華簮以言孟郊之見)
(公卿則華簮者公卿華貴之簮/也今言樊重巳有華簮之貴)我作西園詩以爲里人箴
　　　寄題梅宣義園亭
仙人子真後還隱呉市門(次公前漢梅福字子真元始/中王莽專政福一朝弃妻子)
(去九江人傳以爲仙其後有見福/於會稽者変姓名爲呉市門卒云)不惜十年力治此五畒
園𥘉期橘爲奴(厚李衡種橘千株於龍陽洲臨/死敕兒曰吾州里有千頭木奴)漸見桐有
孫(次公斵琴者多/以桐之孫枝云)清池壓丘虎(飛卿呉郡圗經續記虎丘山/在呉縣西北七里舊傳秦皇)
(求劒地/裂爲池)異石來湖黿敲門無貴賤遂性各琴尊(師淵/明蓄)
(無絃琴一張毎酒適撫弄以寄其意貴賤造之者有酒/輒設若先醉輒便語客我醉欲眠卿且去其真率如此)我本放
浪人家寄西南坤敝廬雖尚在小圃誰當樊(縯詩/曰折)
(栁樊/圃)羡君欲歸去柰此未報恩愛子幸僚友乆要
疑弟昆明年過君西飲我空缾盆
　　　　三月二十日開園三首
雪髯霜鬢語傖獰澹蕩園林取次行要識將軍不
凡處(演曰晉書帝召桓伊飲宴謝安侍坐伊撫筝而歌怨詩/謝安泣下乃越席而就之捋其鬚曰使君於此不凡)從
來秖啜小人羹(是日散父老酒/食○厚/左傳/隱元年鄭伯賜/頴考叔以食考叔食捨肉曰小人有母皆甞小人之)
(食矣未甞君之/羮請以遺之)
西園牡鑰夜沉沉(次公門樞謂之牡○敬夫漢五行志曰成/帝元延元年正月長安章城門門牡自亡)
(晉灼注曰牡/是出籥者)尚有遊人卧柳隂鶴睡覺時風露下落花
飛絮滿衣襟
鬱鬱蒼髯真道友絲絲紅蕚是郷人(蒼髯松也/紅萼海棠)何時
翠竹江村路送我柴門月色新(縯杜甫南鄰詩白沙翠竹/江村暮相送柴門月色新)
　　　小圃五詠
　　　　人參
上黨天下脊(次公上黨山名在冀州西南杜枚賀平澤路啓/曰上黨之地肘京洛而履蒲津倚太原而跨河)
(朔戦國時張儀以爲天下之脊建中日田悅名曰腹中之/眼而牧又有詩曰上黨争爲天下脊邯郸四十萬秦坑)遼東
真并底(次公按本草人参在上黨及遼東唐/李德𥙿云自雪山比望成都如并厎)玄泉傾海腴
白露洒天醴靈苗此孕毓肩股或具體(厚隋書五行/志髙祖時上)
(黨有人宅後毎夜有人呼声求之不得去宅一里所但見/人參一本枝華峻荗因掘去之其根五尺餘具體人狀)移根
到羅浮越水灌清泚地殊風雨隔臭味終祖禰(次/公)
(宗之所自出曰祖次祖曰/祢終祖祢則言其不逺也)青椏綴紫萼圎實堕紅米(厚/本)
(草圗經人參𥘉生小者一椏兩葉年深者生四椏各五葉中心一/莖有花細小如粟蘂如絲紫白色秋後結子如大豆生青熟紅白)
(落)窮年生意足黃土手自啓上藥無炮炙齕齧盡
根柢開心定魂魄(厚人參主定精神/安魂魄開心益智)憂恚何足洗糜
身輔吾軀旣食首重啓
　　　　地黃
地黃飼老馬可使光鑒人吾聞樂天語喻馬施之
身(厚白樂天採地黄苗詩凌晨荷鍤去薄暮不盈篤擕來朱門/家賣與白面郎與君啖肥馬可使照地光願易馬殘粟救此)
(苦飢/腸)我衰正伏櫪(縯魏武帝樂府老驥伏櫪志在千里次/公孝景詔曰馬不伏櫪不可以趍道)垂耳
氣不振(援賈誼弔屈原文云/驥垂兩耳伏塩車兮)移栽附沃壌(厚本草古稱地/黄冝黄土今不)
(然大冝肥壌虚地/則根大而多汁)蕃茂爭新春沉水得穉根(次公言以水/沉而試之也)
(本草注日華子云浮者名天黄半浮半/沉者名人黄沉者名地黄其沉者佳也)重湯養陳薪(次公於鼎/釡水中更)
(以器盛水而煑/謂之重湯也)投以東阿清(厚本草陶隱居云阿膠出東阿/其用皮有老少則膠有清濁)
和以北海醇(次公孔融爲北海大守甞云座上客/常滿樽中酒不空故以北海酒爲醇)崖蜜助
甘冷(次公崖蜜則蜂於崖石上所作之宻成州最出此故老杜/成州詩云崖蜜亦易求先生橄欖詩云巳輸崖蜜十分甜)
(亦謂此尓冷齋夜話乃/以櫻桃謂之崖蜜非也)山薑發芳辛(次公山薑木名/古方用术也)融爲
寒食餳(縯玉燭寳典今人寒食日研杏/人爲酩以煑麥粥以餳沃之)嚥作瑞露珍(厚纂異/記載田)
(璆鄧韶逢二書生謂曰我有瑞露之酒/釀於百花之中與田鄧飲其味甘香也)丹田自宿火渇肺還
生津願餉内熱子(次公莊子諸粱曰今吾朝受/命而夕飲水我其内熱欤)一洗胷中
塵(饒按四時纂要載地黄煎湯方云十月生地黄十斤浮洗漉出/一宿後擣壓取汁鹿角膠一大斤半生薑半斤絞取汁蜜二大)
(升酒四升右以文武火煎地黄汁數沸即以酒研紫蘇子濾取汁/下之又煎二十沸巳來下膠膠盡下酥蜜同汁煎良乆候稠如餳)
(貯絜器中題注/山薑爲木非也)
　　　　枸𣏌
神藥不自閟羅生滿山澤(厚陸龜蒙𣏌菊賦云/蔓延駢羅其生實多)日有牛
羊憂歲有野火厄(厚白樂天古原秋草詩野/草燒不盡春風吹又生)越俗不好
事過眼等茨棘青荑春自長絳珠爛莫摘短籬護
新植紫筍生臥節根莖與花實収拾無弃物(次公本/草枸杞)
(冬採根春夏採/葉秋採莖實)大將玄吾鬢(厚藥性論枸/𣏌変白明目)小則餉我客
似聞朱明洞(次公朱明洞/羅浮山洞也)中有千歲質靈厖或夜吠
(次公枸𣏌千歳其根如犬厖即犬也詩云無使厖也吠/又樂天枸𣏌詩不知靈藥根成狗怪得時聞夜吠聲)可見不
可索仙人儻許我借杖扶衰疾(厚本草枸𣏌乆服輕/身不老一名仙人杖)
　　　　甘菊
越山春始寒霜菊晚愈好朝來出細蘂稍覺芳歲
老(次公菊花九月開而嶺南之菊乃開於霜中時莭向晚矣故云/芳歲老也○師州先生記菊帖云嶺南地暖而菊獨後開考其)
(理菊性介烈須霜降乃發而嶺海常以冬至微霜/故也吾以十一月望與客泛菊作重九書此爲記)孤根䕃長
松獨秀無衆草(次公左松柏之下其草不/殖而菊生焉可謂獨秀)晨光雖照耀(厚/鍾)
(㑹菊賦微風扇動照耀垂光又唐太/宗殘菊詩階闌疑曉霜岸菊照晨光)秋雨半摧倒先生卧
不出黃葉紛可掃無人送酒壷(縯陶潜坐菊花叢中見/白衣擔酒至乃王弘送)
(酒也遂開酒對/菊徑酔而歸)空腹嚼珠寳香風入牙頰楚些發天
藻(次公楚詞招魂有些字盖楚人音声之餘詞也楚詞云夕飱/秋菊之落英又神仙傳王母云神仙之書受而不敬是謂慢)
(天/藻)新荑蔚巳滿宿根寒不槁揚揚弄芳蝶生死何
足道頗訝昌黎公恨爾生不早(厚退之秋懷詩鮮鮮霜/中菊旣晚何用好掦揚)
(弄芳蝶爾/生還不早)
　　　　薏苡
伏波飯薏苡禦瘴傳神良能除五谿毒(厚􁉋道元水/經注武陵有)
(五谿謂雄谿􁄩谿酉谿無谿辰谿/爲是蛮夷所居故謂之五谿蛮)不救䜛言傷(縯馬援征五/谿蛮以薏苡)
(能辟瘴而食之其後載數車還有/䜛之者以援所載皆文犀蠙珠也)䜛言風雨過瘴癘乆亦
亡兩俱不足治但愛草木長(次公陶詩孟夏草木長/又杜詩空山草木長)草
木各有冝珍産駢南荒絳嚢懸茘支(厚蔡君謨茘支/詩厚葉纎枝雜)
(絳嚢使君分/寄驛人忙)雪粉剖桄榔(厚本草桄榔子其内有麵/大者至數斛食之不飢)不謂
蓬荻姿中有藥與糧舂爲芡珠圎(次公芡实如珠今所/謂雞頭也歐陽永叔)
(食雞頭詩争先園客採/新苞剖蚌得珠從海底)炊作菰米香(次皆菰中有米謂之彫/胡爲飯極香宋玉賊云)
(主人之女爲臣/炊雕菰之飯)子美拾橡栗(厚子美寓居同谷縣/詩歲拾橡栗随徂公)黄精誑空
腸(次公杜詩又云黄精無苗山雪盛短衣數挽不掩脛黄/魯直云善本黄精乃是黄獨字狀如芋魁非黄精也)今吾
獨何者玉粒照座光
　果實　詩九首
　　　送鄭户曹賦席上果得榧子
彼美玉山果粲爲金盤實(次公榧子出信州玉山縣以懷/玉山得名杜詩况聞内金盤盡)
(在衛霍/室)瘴霧脫蛮溪清樽奉佳客客行何以贈一語
當加璧(師左氏僖負覊餽/晋文公盤飱加璧)祝君如此果德膏以自澤驅
攘三彭仇(縯三彭三尸姓也柳子厚曰有道士言人皆有尸蟲/三處腹中伺人微隠失誤輒籍記日庚申幸其人之)
(昏睡出䜛于帝是以人多謫過疾癘夭死○次公按本草榧實味/甘無毒主五痔去三蟲生求昌陶隠居云今出東陽諸郡食其子)
(療寸白虫故今云驅攘三彭也三彭謂之仇者神仙謂僧/契虚曰能伐三彭之仇乎是曰三彭則彭質彭蹻彭居也)巳我
心腹疾(次公按本草掌禹錫引孟詵云多食三/升佳不發病令人能食消榖明目輕身)願君如此
木􁎢􁎢傲霜雪斵爲君倚几滑淨不容刮(厚王羲之/甞詣門生)
(家見榧几滑浄因書之真草相半/後爲其父誤刮去之生驚愕累日)物微興不淺此贈無輕
擲(次公老杜詩物微意/不淺感動一沉吟)
　　　食柑
一雙羅帕未分珍(次公故事賜近臣黄柑以黄羅包之人賜/二枚也○子仁唐史云荆州進黄柑帝以)
(紫帕包/賜䔥嵩)林下先甞愧逐臣露葉霜枝翦寒碧金盤玉
指破芳辛清泉蔌蔌先流齒香露霏霏欲噀人坐
客慇勤爲収子千奴一掬柰吾貧(千奴事見姪安/節逺來夜坐詩)
　　　橄㰖
紛紛青子落紅鹽(次公江南有紅塩橄㰖樹髙以紅塩塗其樹而/子/自落見范/景仁東齋記○沈物類相感)
(志橄㰖酸棗皆髙數丈其子深秋熟但刻其根/下方寸許内塩於刻㾗中其子皆自然落之)正味森森苦
且嚴待得微甘回齒頰巳輸崖蜜十分甜(次公小說/有橄㰖与)
(棗争棗謂橄㰖曰待得你回味我已増胡余居嶺外七年見土人採橄榄未嘗/甜了○子仁杜詩崖蜜松花熟/刋以塩攃樹只以梯採之或以杖/擊之)
　　　次韻曽仲錫承議食蜜漬生茘支
代北寒虀擣韭萍(厚石崇冬月作韮萍虀/槝韭根及麥苗爲之也)竒苞零落似
晨星(厚王逸茘支賦離離若繁星之/著天又謝玄暉詩曉星正零落)逢鹽乆巳成枯腊(厚/蔡)
(君謨茘支譜云紅塩者以塩梅浸佛桑花/爲紅漿投茘支漬之曝乾色紅而甘酸)得蜜猶疑是薄刑
(厚茘支譜又云蜜煎者剥生/茘支笮去其漿然後蜜煎煑之)欲就左慈求拄杖(縯神仙傳孫/討逆見左慈)
(欲殺之使行於馬前欲自後刺之慈着木履拄/一竹杖徐徐而行討逆鞭馬逐之終不能及)便隨李白跨
滄溟(援李白臨江王節士歌安/得倚天劒跨海斬長鯨)攀條與立新名字兒女
稱呼恐不經(俗有十八娘茘支○次公茘支譜有名十八娘/者其色深紅而細長俚傳閩中王氏有女好噉)
(此品因/以得名)
　　　再和曽仲錫茘支
栁花着水萬浮萍茘實周天兩歳星(栁至易成絮飛/落水中經宿即)
(爲浮萍茘支至難長/二十四五年乃實)本自玉肌非鵠浴(縯莊子鵠不/日浴而白)至今
丹殻似猩刑(厚華陽國志永昌郡有/猩猩其血可染朱罽)侍郎賦詠窮三峽
(次公侍郎指白樂天也樂天在忠州有題郡中茘支詩十八韻又/育戲楊君亦種茘支詩四韻又有重寄茘支與楊使君詩又有種)
(茘支小詩又有茘/支樓對酒小詩也)妃子煙塵動四溟(援唐書楊貴妃嗜茘支/必欲生致之乃置騎傳)
(送走數千里味未変巳至京師杜牧之過華/清宫詩一騎紅塵妃子笑誰人知是茘支來)莫遣詩人說功
過且隨香草附騷經(次公離騷載芳草如蘭蕙椒/菌江萬薜芷留夷掲車之属)
　　　次韻劉燾撫句蜜漬茘支(十朋劉燾/字無言)
時新滿座聞名字(次公茘支之名多矣/具見於蔡君謨譜中)別乆何人記色
香(厚白樂天茘支圗序茘支生巴峽間若离本枝一日而/色変二日而香変三日而味変四五日色香味盡去矣)葉似
楊梅蒸霧雨花如盧橘傲風霜(次公樂天云葉如桂冬/青華如橘春榮亦各形)
(容/耳)毎憐蓴菜下􁇏䜴(厚晋書王濟指羊酪謂陸機曰卿呉/中何以敵此荅曰千里蓴羹未下􁇏)
(䜴/也)肯與蒲萄壓酒漿(次公西域以蒲萄壓酒孟佗以一/斗遺張譲而得凉州乃此酒耳)回
首驚塵卷飛雪詩情真合與君甞(厚薛能謝人寄茶詩/麄官乞与真抛却頼)
(有詩情/合得甞)
　　　　四月十一日𥘉食茘支
南村諸楊北村盧(謂楊梅橘也○厚臨海異物志楊梅其子/大如彈丸正赤五月中熟又廣州記盧橘)
(皮厚氣色大如拑酸多/至夏熟土人呼爲壷橘)白華青葉冬不枯垂黃綴紫煙
雨裏特與茘子爲先驅海山仙人絳羅𥜗(厚蔡君謨/七月二十)
(四食茘支詩絳衣仙子過/中元别葉空枝去不還)紅紗中單白玉膚(次公中單今/之汗衫也唐)
(車服志凡祀天地/之服皆白紗中單)不須更待妃子笑(次公楊妃好食茘支而/使涪州貢之杜牧詩云)
(一騎紅塵妃子笑/誰人知是茘支來)風骨自是傾城姝不知天公有意無
遣此尤物生海隅(縯左傳夫有尤物足以移/人苟非徳義則必有禍)雲山得伴
松檜老霜雪自困楂梨麄先生洗醆酌桂醑冰盤
薦此頳虬珠(次公頳虬赤龍也韓退之詩言杮云/然雲繞樹火駢實金烏下啄頳虬卵)似開江
鰩斫玉柱更洗河豚烹腹腴(予常謂茘支厚味髙格兩/絶果中無比惟江鰩柱河)
(豚魚近之耳○子仁腹腴魚腹下肥肉也禮記少儀云冬右腴夏/右鰭䟽云謂魚腹冬時陽氣下在魚腹故右腴黄魯直謂魚腹下)
(肥處燕人膾鯉方寸切其腴以㗖所貴盖/古風也杜詩設鱠歌云偏勸腹腴槐年少)我生渉丗本爲口
一官乆巳輕蓴鱸(援晋書張翰見秋風起思呉中/蓴羮鱸魚膾即弃官而歸也)人間
何者非夢幻南來萬里真良圗
　　　茘支歎
十里一置飛塵灰五里一候兵火催㒹坑仆谷相
枕藉知是茘支龍眼來(厚杜牧詩一騎紅塵妃子笑誰/人知是茘支來又詳見後注)飛
車跨山鶻横海(次公李白詩誰能駕飛車相從觀海外○曹/飛車車名金樓子竒肱國名之民能爲飛車)
(○龜父鶻横海言舡也兵書海鶻/頭低尾髙前大後小如旗之狀)風枝露葉如新採宫中
美人一破顔驚塵濺血流千載(次公上四句以言漢和/帝時交州貢茘支下四)
(句以言唐明皇時/涪州貢茘支也)永元茘支來交州天寳歲貢取之涪
至今欲食林甫肉(次公以言林甫爲相專事/謟䛕無一言以救其弊也)無人舉觴酹
伯游(漢永元年交州進茘支龍眼十里一置五里一堠奔騰死/云罹猛獸毒虫之害者無數唐羗字伯游爲臨武長上書)
(言狀和帝罷之唐天寳中盖取涪州茘支自子年谷路進入○子/仁唐羗書云伏見交趾七郡獻生龍眼等鳥驚風發南州士地炎)
(熱惡蟲猛獸不絶於路至於觸犯死亡之害死者不可生來者猶/可救也此二物升殿未必延年益壽和帝詔曰逺國珍羞本以薦)
(宗廟苟有傷害豈爱民之本敕太/官勿復受獻時永元十五年也)我願天公憐赤子莫生
尤物爲瘡痏(次公左傳夫有尤物足以移人又/張平子西京賦云所悪成瘡痏也)雨順風調
百榖登民不飢寒爲上瑞君不見武夷溪邊粟粒
芽(次公武夷山在建州粟粒芽茶之/極品者也天下以建茶爲第一)前丁後蔡相籠加(大/小)
(龍茶始於丁晋公而成於君謨歐陽永叔聞君謨進小龍團驚歎/曰君謨士人也何至作此事○援此誤指其地武夷未甞有茶茶)
(之精絶者乃至北苑自有一溪南流至冨南城下方與/西來武夷溪水合流東去劒浦固亦不可雷同言之)爭新買
寵各出意今年鬪品充官茶(今年閩中监司/乞進闘茶許之)吾君所
乏豈此物致養口體何陋邪(縯孟子問有餘曰亡矣將/以復進也此所謂養口躰)
(者/也)洛陽相君忠孝家(次公忠孝家以言錢惟/演蓋錢王則忠孝王也)可憐亦進
姚黄花(洛下貢花自錢惟演始○厚歐陽牡丹/譜姚黄者千葉黄花出於民姚氏家)
　　　食茘支二首(并引)
　　惠州太守東堂祠故相陳文惠公堂下有公
　　手植茘支一株郡人謂之將軍樹今歲大熟
　　嘗啖之餘下逮吏卒其髙不可致者縱猿取之
丞相祠堂下(次公借用杜甫蜀相詩/丞相祠堂何處尋也)將軍大樹旁(縯後漢/馮異諸)
(將論功異獨屏樹下/軍中號大樹將軍)炎雲駢火實(厚江淹四時賦至如炎雲/方起芳樹未移又退之遊)
(青龍寺詩然雲/燒樹火駢實)瑞露酌天漿(次公纂異記載田璆鄧韶逢二書/生謂曰我有瑞露之酒釀於百花)
(之中與田鄧飲其味甘香也又/退之調張籍詩㪯瓢酌天漿)爛紫垂先熟髙紅挂逺揚
(厚詩取彼斧/戕以伐逺揚)分甘徧鈴下(厚後漢周紆傳注云漢官儀曰鈴/下侍閣辟車此皆以名自定者也)
(○次公晋王羲之云有/一味之甘割而分之也)也到黒衣郎(次公黒衣言猿也宣室/志載張長史質立屋以)
(居覩黒衣人樹上擲瓦見/擊其弟射殺之乃猿耳)
羅浮山下四時春盧橘楊梅次第新日啖茘支三
百顆(次公以王子敬帖有黄柑三百顆之語而韋蘇州詩云/書後欲題三百顆洞庭須待滿林霜今/借用耳)不
妨長作嶺南人
　　　廉州龍眼質味殊絶可敵茘支
龍眼與茘支異出同父祖(次公本草陶隱居云廣州别有/龍眼似茘支而小又廣志龍眼)
(樹葉似茘支/蔓延縁木)端如柑與橘未易相可否異哉西海濵
琪樹羅玄圃(次公淮南子禹以息土填淇水以爲名山掘崑/崙虚以下地中有層城九重珠樹玉樹在其西)
(玄圃在崑崙/閶闔之中)纍纍似桃李一一流膏乳坐疑星隕空
(縯左傳莊七年夏四月/辛卯夜中星隕如雨)又恐珠還浦(援後漢孟甞爲合浦郡/太守郡出珠寳先時守)
(宰並多貪穢採求不知紀極珠遂徙於/交趾郡界甞到官革易前弊去珠復還)圖經未甞說玉食
逺莫數(次公洪範云/推辟玉食)獨使皴皮生弄色映琱爼蠻荒
非汝辱幸免妃子汙(次公楊貴妃好茘支歳取於涪州/以致漁陽之難則於茘支爲汙矣)
　　　荅晉卿傳柑
侍史傳柑玉座傍(故事上元燈夕上御端門以温/州進柑分賜從臣謂之傳柑)人間草
木盡天漿寄與維摩三十顆不知薝蔔是餘香(縯/維)
(摩經言如人入薝蔔林/唯聞薝蔔不􁢔餘香)
　燕飲上　詩二十七首
　　　十二月十四日夜微雪明日早往南溪小
　　　酌至晚
南溪得雪真無價走馬來看及未消(次公退之詩大/明宫中給事歸)
(走馬來看/立不正)獨自披榛尋履迹(次公晋趙景真與嵇茂齊書曰/渉澤求蹊披榛覔路履迹盖用)
(東郭先生雪/中履迹也)最先犯曉過朱橋誰憐破屋眠無處(師/杜)
(甫茅屋爲秋風所破歌牀牀屋漏無乾處雨脚如麻未断絶安得/廣厦千萬間大庇天下寒士俱懽顔風雨不動安如山嗚呼何時)
(眼前突兀見此屋吾/廬獨破受凍死亦足)坐覺村饑語不囂(帥杜牧之詩澤闊鳥/來遟村饑人語早)
惟有暮鵶知客意驚飛千片落寒條
　　　陪歐陽公宴西湖(堯卿頴/州西湖)
謂公方壯鬚似雪謂公巳老光浮頰朅來湖上飲
美酒醉後劇談猶激烈(次公丗說載支遁林行人問曰何/處來荅曰今日與謝傅劇談一出)
(來)湖邊草木新著霜美蓉晚菊爭煌煌挿花起舞
爲公壽公言百歲如風狂(縯退之詩男兒不/再壯百歳如風狂)赤松共遊
也不惡(厚張良願弃人間事從赤松子遊赤松子/爲神農雨師服氷玉散而得仙見漢書)誰能忍飢
啖僊藥(堯卿陸龜蒙曰我幾年來忍飢誦經豈不知屠沽/兒有酒食耶乃食𣏌菊頣神養壽見食𣏌菊序)巳將
壽夭付天公彼徒辛苦吾差樂(子仁前漢陳遵謂張竦/日足下誦諷經書苦身)
(自約不敢蹉跌而我放意自恣浮湛俗間/官爵功名不减於子而差獨樂頋不優邪)城上烏棲暮靄生
銀缸畫燭照湖明不辭歌詩勸公飲坐無桓伊能
撫箏(縯謝安功名盛極嫌隙遂成晋武召桓伊飲安侍坐伊撫/箏而歌怨詩曰爲君旣不易爲臣良獨難忠信事不顯乃)
(有見疑患周旦佐文武金縢功不刋推心輔王政二叔反流言声/節慷慨俯仰可觀安泣下沾襟乃越席而就之捋其鬚曰使君於)
(此不凡帝/有愧色)
　　　有以官法酒見餉者因用前韻求述古爲
　　　移厨飲湖上
喜逢門外白衣人(厚陶潜性嗜酒家貧不能常得九月九/日無酒出宅邊叢菊中坐乆之望見白)
(衣人至乃江州刺史王弘送酒/即使酌飲而歸出續晋陽春秋)欲膾湖中赤玉鱗遊舫巳
粧呉榜穩(次公張載傳呉榜越/舡不能無水而浮)舞衫𥘉試越羅新(次公/李賀)
(詩越羅衫/𬒮迎春風)欲將漁釣追黄帽(縯前漢鄧通以櫂舡爲黄頭郎/師古曰土勝水其色黄故刺舡)
(之郎皆着黄㡌/因號曰黄頭郎)未要靴刀抹絳巾(厚唐制以戎服見者左/握刀右属弓矢帕首袴)
(靴抹絳巾者言紅抹/額乃帕首之謂也)芳意十分強半在爲君先踏水邊春
　　　飲湖上𥘉晴後雨二首
水光㶑灔晴方好山色空濛雨亦竒(次公選詩空/濛如薄霧)欲
把西湖比西子淡粧濃抹揔相冝(次公先生詩又云/只有西湖似西子)
朝曦迎客灔重岡晚雨留人入醉郷(援唐王績/作醉郷記)此意
自佳君不㑹一杯當屬水仙王(湖上有水/仙王廟)
　　　與臨安令宗人同年劇飲
我雖不解飲把盞歡意足試呼白髮感秋人(縯白樂/天有𥘉)
(見白髮/感秋詩)令唱黄雞催曉曲(厚樂天詩誰道使君不解歌聽唱/黄雞與白日黄雞催曉丑時鳴白)
(日催年/酉前没)與君登科如隔晨(次公退之送惠師詩壯/志死不息千年如隔晨)敝𫀆霜
葉空殘緑(次公先生詩又云/青衫半作霜葉枯)如今莫問老與少兒子森
森如立竹黄雞催曉不須愁老盡丗人非我獨
　　　𥘉自徑山歸述古召飲介亭以病先起
西風𥘉作十分凉喜見新橙透甲香遲暮賞心驚
節物登臨病眼怯秋光慣眠處士雲庵裏(堯卿唐方/干處士甞)
(居雲庵有雲庵集行/于丗唐末五代人也)倦醉佳人錦瑟傍(縯杜詩何時詔此金/錢㑹暫醉佳人錦瑟)
(傍)猶有夢廻清興在卧聞歸路樂聲長(厚梅聖俞詩/一見天顔萬)
(人喜却回宫/路樂聲長)
　　　明日重九亦以病不赴述古㑹再用前韻
月入秋帷病枕凉霜飛夜簟故衾香可憐吹㡌狂
司馬(次公孟嘉爲桓温參軍重九日㑹龍山風吹帽落地狂司/馬謝奕也爲桓温司馬猶推布衣之舊在温坐上岸幘嘯)
(詠無異常日温謂爲方外/司馬南康王呼爲狂司馬)空對親舂老孟光(援孟光梁鴻/妻也梁鴻至)
(呉依大家臯伯通居廐下爲人賃舂毎歸/其妻爲具食不敢於鴻前仰視舉案齊眉)不作雍容傾座上
(縯司馬相如客臨卭令王吉臨卭冨人卓王孫之属以令有貴客/爲具召之并召令長卿謝病不能臨令身自迎巳而強往相如車)
(騎雍容閑雅甚/都一坐盡傾)飜成骯髒倚門傍(厚後漢趙壹刺丗疾邪/作詩曰伊優北堂上骯)
(髒倚門邊注云骯髒髙亢婞直也/○師骯髒体胖也一曰伺立貌)人間此㑹論今古細看
茱茰感歎長(援杜詩明年此㑹知誰僧次公今先生以吹帽事貼狂/健醉把茱茰子細看/州司馬豈參軍遂可謂司馬乎)
　　　次韻述古過周長官夜飲
二更鐃鼔動諸鄰百首新詩間八珍(厚周礼膳夫珍用/八物食醬掌八珍)
(之齊鮑明逺詩八珍盈彫/爼杜詩御厨絲絡送八珍)巳遣亂蛙成兩部(縯南史孔珪/門庭之内草)
(萊不剪中有蛙鳴或問之曰欲爲陳蕃乎珪笑荅曰我以此當兩/部鼓吹何必効蕃王晏甞鳴鼔吹候之聞蛙鳴曰殊聒人耳珪曰)
(我聽鼔吹殆不/及此晏有慙色)更邀明月作三人(援李白詩舉杯邀/明月對影成三人)雲煙
湖寺家家境燈火沙河夜夜春(十朋沙河塘詳/見望海樓詩注)曷不
勸公勤秉燭(縯古詩晝短苦夜/長何不秉燭遊)老來光景似奔輪
　　　述古以詩見責屢不赴㑹復次前韻
我生孤癖本無鄰老病年來益自珍肯對紅裙辤
白酒但愁新進笑陳人(厚莊子老而/無能曰陳人)北山怨鶴休驚
夜(縯北山移文云蕙/帳空兮夜鶴怨)南畒巾車欲及春(援淵明歸夫來云農/人告予以春及將有)
(事乎西疇或命/巾車或棹孤舟)多謝清詩屢推轂(子仁前漢鄭當時傳毎/朝候上問說未甞不言)
(天下長者其推轂士及官/属丞史誠有味其言也)豨膏那解轉方輪(來詩有雲霄/蒲輪之句○)
(縯淳于髠曰豨膏棘軸所/以爲滑也而不能運方輪)
　　　和蘇州太守王規父侍太夫人觀燈之什
　　　余時以劉道原見訪滯留京口不及赴此
　　　㑹二首
不覺朱轓輾後塵爭看繡幰錦纏輪洛濵侍從三
人貴(厚晉汝南王亮傳伏大妃甞有小疾祓於洛水亮兄弟三/人侍從並持節鼔吹震糧洛濵武帝登凌雲臺望見曰伏)
(妃可謂/冨貴矣)京兆平反一笑春(縯雋不疑爲京兆尹毎行縣録囚/還其母問不疑多有所平反母喜)
(笑爲飲食言語或亡/所出母怒爲不食)但逐東山攜妓女(厚謝安遊東山/必以妓女從)那知
後閣走窮賔(援陳遵毎大飲輒関門客雖有急終不得去甞/有部刺史奏事過遵值其方飲刺史太窮候遵)
(沾酔時突入見遵母叩頭自白當對/尚書有期㑹狀母乃令從後閣出去)滯留不見榮華事(师/太)
(史公留/滯周南)空作𢋫詩第七人
翻翻緹騎走香塵(次公緹騎漢制執金吾所/𬋩兵緹赤也衣赤衣者也)激激飛濤
射火輪美酒留連三夜月豐年傾倒五州春(時浙/西皆)
(以不熟罷灯/惟蘇獨盛)安排詩律追彊對(子仁強對/字出晋書)蹭蹬歸期爲
惡賔(次公西京雜記公孫弘起家於齊爲丞相故人齊賀從之/弘食之脫粟飯覆以布被賀怨曰何用故人冨貴爲脫粟)
(布𬒳我自有之弘大慙賀乃告人曰公孫服貂蟬外衣麻枲内厨/五鼎外膳一肴云何以示天下於是朝廷疑其矯焉弘聞之歎曰)
(寕逢惡賔/不逢故人)墯珥遺簮想無限(縯明皇幸温泉楊妃諸姐妺皆/貴從幸爲五家隊遺鈿墯珥籍)
(籍道旁○厚史記滑稽傳淳于髠/言州閭之㑹前有墯珥後有遺簮)華胥猶見夢回人(縯列子/黄帝居)
(大庭之館齊心服形三日不親/政事晝寢而夢遊華胥氏之國)
　　　金山寺與柳子玉飲大醉卧寳覺禪榻夜
　　　分方醒書其壁
惡酒如惡人相攻劇刀箭頽然一榻上勝之以不
戰詩翁氣雄拔禪者語清軟(字仁杜詩夜/闌接軟語)我醉都不
知但覺紅緑眩(堯卿劉夢得詩看朱暫成碧/李太白詩看朱成碧顔始酡)醒時江月
墯(子仁李白詩起/看明月堕江波)摵摵風響變惟有一龕燈二豪俱
不見(縯劉伶酒徳頌二豪侍/側焉若蜾臝之與螟蛉)
　　　蘇州閭丘江君二家雨中飲酒二首(堯卿/閭丘)
(孝終字/公顯)
小圃隂隂遍洒塵方塘㶑㶑欲生紋巳煩仙𬒮來
行雨(縯宋玉髙唐賦朝爲行雲暮爲行雨○子仁咸通末淮南/李公遊江舟子刺船誤爲竹篙濺水􁉡近侍衣李公爲之)
(變色裴慶餘時佐幕在坐遽献一絶云半額鵝黄金縷衣/翠翹浮動玉釵垂從教水濺羅𥜗􁉡疑是巫山行雨歸)莫遣
歌聲便駐雲(厚列子薛談學謳於秦青未窮青之技遂辝歸/青弗止餞於郊撫莭悲歌声振林木響遏行雲)
(談乃反不敢言歸○次公小說載玉魁詩云謝氏筵中聞雅/唱誰人戞玉在簾帷一聲透過秋空碧幾片行雲不敢飛)肯對
綺羅辤白酒(次公李白詩白/酒𥘉熟山中歸)試將文字惱紅裙(縯退之/詩不解)
(文字飲惟/能醉紅裙)今宵記取醒時節點滳空堦獨自聞(任何遜/詩夜雨)
(滴空堦滳滳空堦裏空/堦酒不入滴入愁人耳)
五紀歸來鬢未霜十眉環列坐生光(縯唐明皇幸蜀/令畫工作十眉)
(圗○師十眉見/眉子硯歌注)喚船渡口迎秋女(縯杜牧詩杜秋娘詩却/喚呉江渡舟人那得知)
駐馬橋邊問泰娘(厚劉禹錫㤗娘詩有時粧成好天氣走上/臯橋折花戯風流太守韋尚書路傍忽見)
(停隼/旟)曽把四絃娯白傳(厚白居易謫江州送客潯陽湓江聞/倡女夜弹琵琶引曰放絃収撥當心)
(畫四絃一/聲如裂帛)敢將百草闘呉王(縯呉王與西施作闘百草之戯/○厚劉禹錫詩若共呉王闘百)
(草不知應/是欠西施)從今却笑風流守(見前/注)畫㦸空凝宴寢香
(厚韋應物詩兵衛森/畫㦸宴寢凝清香)
　　　聞喬太博換左藏知欽州以詩招飲
今年果起故將軍(厚西漢李廣甞夜從一騎出田還至亭覇/陵尉醉呵止廣騎曰故李將軍尉曰今將)
(軍尚不得夜行何故也○次公先生鐡溝行贈喬/太傅詩云明年定起故將軍未肯先誅覇陵尉)幽夢清詩
信有神馬革裹屍真細事(縯馬援言男兒要當死於/邊野以馬革裹屍還葬)虎頭
食肉更何人(援相者指班超曰生燕頷虎頭/飛而食肉此萬里侯之相也)陣雲冷壓黄
茆瘴(韓通真子瘴論曰嶺南從仲春訖五月/仲夏行青草瘴季夏訖孟冬行黄茅瘴)羽扇斜揮白
葛巾(縯諸葛亮與司馬宣王對於渭濵王戎服蒞/事使人視亮枽素車葛巾羽扇指揮三軍)痛飲從今
有幾日西軒月色夜來新(子仁先生詩話云昔余與北使/劉霄㑹食霄誦僕詩痛飲從今)
(有幾日西軒月色夜/來新公豈不飲者耶)
　　　與梁左藏㑹飲傳國博家
將軍破賊自草檄(縯梁荀済曰大丈夫當於楯上磨墨作/檄○次公陳元康上馬破賊下馬草檄)論
詩說劒俱第一(次公老杜詩爲報欲/論詩莊子有說劒篇)彭城老守本虚名
識字劣能欺項籍(厚項曰書足以記/姓名耳不足斈)風流别駕貴公子
欲把笙歌暖鋒鏑紅斾朝開猛士譟翠帷暮卷佳
人出(厚杜牧詩翠帷/雙卷出傾城)東堂醉卧呼不起啼鳥落花春
寂寂(子仁王維詩落花寂寂啼山鳥/韋莊詞云滿院落花春寂寂)試教長笛傍耳根
一聲吹裂堦前石(縯李謩吹笛天下第一月夜泛舟吹之/寥亮逸發俄有客於岸呼船請載旣至)
(請笛而吹其声精壯山石可裂○次公先/生又有詩云一聲吹裂翠崖岡亦用此也)
　　　約公擇飲是日大風(堯卿公擇/建昌人)
先生生長匡廬山(縯匡廬山在江州德化南康軍星子二縣/境○次公匡廬江陽之名岳本名三天子)
(鄣周景式廬山記曰匡俗周威王時人生/而神霊廬于此山丗稱廬君故山取號焉)山中讀書三十年
(十朋詳見李公擇/白石山房詩住)舊聞飲水師顔淵不知治劇乃所便
(厚晋袁甫自言能作劇縣○/次公漢書張敞自請治劇郡)偷兒夜探赤白丸(厚前漢尹賞/傳永始元延)
(間長安中閭里少年羣輩殺吏受賕報仇相與探丸爲弹得赤丸/者斫武吏得黒丸者斫文吏曰者主治䘮○次公晋王献之曰偷)
(兒青氊我/家舊物)奮髯忽逢朱子元(縯朱博字子元遷埌邪太守齊/郡舒緩養名博新視事掾史皆)
(移病博問其故對言故事二千石新到輒遣吏存問乃敢/起視聀博奮髯抵几曰齊兒欲以此爲俗耶悉罷斥之)半年
群盗誅七百誰信家書藏九千(次公先生作李氏山房/記云余友李公擇少時)
(讀書於廬山五老峯下白石庵之僧舎公擇旣去而山中/之人思之指其所居爲李氏山房藏書凡九千餘卷云)春風
無事秋月閑紅粧執樂豪且妍紫衫玉帶兩部全
(次公孔稚圭/云两部鼔吹)琵琶一抹四十絃(堯卿四絃一聲如裂帛今/云一抹四十絃則十面矣)
客來留飲不計錢齊人愛公如子産兒啼卧路呼
不還(厚左氏子産古之遺愛○次公按史記循吏傳子産治鄭/二十六年而死丁壯號哭老人兒啼曰子産去我死乎民)
(將安/歸)我慙山郡空留連牙兵部吏笑我寒邀公飲酒
公無難約束官奴買花鈿薫衣理鬢夜不眠曉來
顛風塵暗天(師杜詩曉來/急雨春風顛)我思其由豈坐慳(縯陳亞致/仕還郷一)
(日見太守太守曰君近日作何詩曰唯作一謎四脚直上四脚下/經年度歳不曽下或然下不是風起即雨下曰此即君茶牀試開)
(之則慳值風澁值雨/也太守爲之大笑)作詩愧謝君笑懽歸來瑟縮愈不
安(堯卿退之詩/瑟縮乆不安)要當啖公八百里(厚晉王濟傳王愷以帝/舅奢豪有牛名八百里)
(駮甞瑩其蹄角濟請以錢十萬與牛對射而賭之濟一發/破的因據胡牀叱左右速探牛心來須臾而至一割便去)豪氣
一洗儒生酸
　　　座上賦戴花得天字
清明𥘉過酒闌珊折得竒葩晚更妍春色豈關吾
輩事(堯卿文忠公詩青/春故非老者事)老狂聊作座中先醉吟不耐
欹紗帽起舞從教落酒舩結習漸消留不住却須
還與散花天(縯維摩經云時維摩詰室有一天女見諸天人/聞所說法便現其身即以天花散諸菩薩大弟)
(子上華至諸菩薩即皆堕落至大弟子便着不堕一切弟子神力/去華不能令去爾時天問舎利佛何故去華荅曰此華不如法是)
(以去之天曰勿謂此華爲不如法所以者何是華無所分别仁/者自生分别想耳結習未盡華着身矣結習盡者華不着耳)
　　　夜飲次韻畢推官
簿書叢裏過春風酒聖時時且復中(酒聖事詳見贈/孫莘老七絶注)
紅燭照庭嘶騕褭(縯騕褭神馬也赤喙黒身杜詩駿/馬時看金騕褭又云喚人看騕褭)黄雞
催曉唱玲瓏(次公樂天詩誰道使君不解歌听唱黄雞與白/日黄雞催曉丑時鳴白日催年酉前没玲瓏玲)
(瓏柰老何使君/歌了汝更歌)老來漸减金釵興(厚樂天詩鍾乳三千兩/金釵十二行○次公退)
(之詩金釵半/醉坐添春)醉後空驚玉筯工(畢善篆○縯秦相李斯作/二篆謂之玉筯躰成一家)
(法)月未上時應早散免教壑谷問吾公(援左傳鄭伯/有嗜酒爲窟)
(室而夜飲酒擊鍾焉朝至未已朝/者曰公焉在其人曰吾公在壑谷)
　　　聞李公擇飲傳國博家大醉二首
兒童拍手閙黄昏應笑山公醉習園(縯晉山簡傳蕳/爲荆州諸習氏)
(荆之豪族有佳園池簡每出遊嬉多之池上置酒輒醉名之曰髙/陽池有童児歌曰山公出何許往至髙陽池日夕倒載歸酩酊無)
(所知時時能騎馬倒着白接䍦舉鞭向葛強何如井州兒○次公/季白襄陽歌云落日欲没峴山西倒着接籬花下迷㐮陽小児齊)
(拍手攔街争唱白銅鞮傍人借/問笑何事笑殺山公醉似泥)縱使先生能一石主人未
肯獨留髠(厚史記淳于髠傳齊威置酒後宫召髠賜之酒問/曰先生能飲幾何而醉對曰臣飲一斗亦醉一石)
(亦醉威王曰先生飲一斗而醉惡能飲一石哉髠曰賜酒大王之/前執法在傍御史在後髠恐懼俯伏而飲不過一斗徑醉矣若乃)
(履舄交錯杯盤狼籍堂上燭㓕主人留髠/而送客當此時髠心最歡能飲一石矣)
不肯惺惺騎馬迴玉山知爲玉人頽(縯嵇康醉倒如/玉山之將頽劉)
(禹錫詩寂寂獨看金燼落紛紛只見玉山/頽自知不是髙陽侣一夜惺惺騎馬廻)紫雲有語君知否
莫喚分司御史來(援唐闕記載杜牧旣爲御史乆之分務洛/陽時李聦罷鎮閑居聲妓豪華爲當時第)
(一甞宴客女妓百餘人皆殊色牧瞪目注視問李云聞有紫雲者孰/是冝以見惠李俯而笑諸妓亦皆回首破顔牧/自飲三爵勆吟而)
(起曰華堂今日綺筵開誰喚分司御史來忽發狂/言驚滿坐兩行紅粉一時廻意氣閑逸旁若無人)
　　　月夜與客飲酒杏花下(安國按先生詩話云僕/在徐州王子立子敏皆)
(館於官蜀人張師厚來過二王/方年少吹洞䔥飲酒杏花下)
杏花飛簾散餘春明月入戸尋幽人褰衣歩月踏
花影烱如流水涵青蘋花間置酒清香發(子仁李白/詩花間一)
(壷酒獨酌/無相親)爭挽長條落香雪山城薄酒不堪飲勸君
且吸杯中月洞簫聲斷月明中惟憂月落酒杯空
明朝卷地春風惡(厚退之詩春風卷/地起百鳥皆飄浮)但見緑葉栖殘
紅(次公此篇不使事語亦新造古所未有/殆涪翁所謂不食煙火食人之語也)
　　　陳州與文郎逸民飲别攜手河堤上作此詩
白酒無聲滑㵼油醉行堤上散吾愁春風料峭羊
角轉(次公淮南子扶揺於抱羊角而上注/扶揺如羊角轉如曲縈行而上也)河水眇緜瓜蔓
流(子仁水衡記云二月三月桃花水/五月瓜蔓水謂瓜蔓延故以名)君巳思歸夢巴峽我
能未到說黄州(子仁韓詩潮州未到人/先說海氣昏昏水拍天)此生聚散何窮
巳未忍悲歌學楚囚(縯左傳晋侯觀于軍府見鍾儀問之/曰南冠而縶者誰有司對曰楚囚鍾)
(儀也使稅之○悼王導傳云過江人士毎暇日相要出新亭飲宴/周顗中坐而歎日風景不殊㪯目有山河之異皆相視流涕惟導)
(愀然変色曰當共戮力王室克復神州/何至作楚囚相對泣邪衆収淚而謝之)
　　　　與潘三失解後飲酒
千金弊帚人誰買(縯魏文帝曰人喜於自見而文非一躰鮮/能備善是以所長輕所短里語曰家有弊)
(帚享之千金斯不自見之患也○次公弊帚而比之千金/則自謂帚爲適用然柰人之不買何此言巳不合於人矣)半額
蛾眉丗所妍(厚後漢馬廖傳城中好廣眉四方且半額城中/好髙髻四方髙一尺城中好大袖四方全匹帛)
(○次公半額之眉固非妍好而丗之所尚貴/在趍時今言丗所以爲妍者特趍時之文耳)顧我自爲都眊
矂(援摭言我唐進士失意醉飽謂之眊矂○次公今句云頋我自/爲都眊矂則以不獨潘三失解爲有眊矂之愁而我所爲失意)
(無一不是/眊矂矣)憐君欲闘小嬋姢(次公選云垂條嬋姢脩竹嬋姢/而孟郊有月嬋姢謂之三婵姢)
(今名小嬋姢似/指人言之矣)青雲豈易量它日黄菊猶應似去年
醉裏未知誰得䘮滿江風月不論錢(次公杜詩朱橘不/論錢意則使李白)
(清風明月不/用一錢買也)
　　　二月三日點燈㑹客
江上東風浪接天苦寒無頼破春妍試開雲夢羔
兒酒(次公即今之/羊羔酒也)快㵼錢塘藥玉船(子仁藥玉船盖以藥/煑石而似玉者也可)
(作酒杯先生又有獨酌試藥玉舡詩云鎔鈆煑白/石作玉徒自欺琢削爲酒杯規摹定州甆是也)𧖟市光隂
非故國(次公蜀中春月村市/聚爲驩樂謂之蚕市)馬行燈火記當年(次公馬行/者東京繁)
(華之處夜市/燈火最盛)冷煙濕雪梅花在留得新春作上元
　　　與歐育等六人飲酒(堯卿字才叔元豊/中爲南京將官)
忽驚春色二分空且看樽前半丈紅苦戰知君便
白羽(縯諸葛亮葛巾羽扇指揮三軍○次公白羽言於苦戰之/下則子路云赤羽若日白羽若月盖言箭羽也故不惲苦)
(戰則便之非/謂白羽扇也)倦游憐我憶黄封(子仁黄封言酒也輩下以/黄封酒爲貴盖重内醖也)
(先生詩又云上樽日日㵼黄/封又云定餉黄封兼賜茗)年來齒髮老未老(次公諺云老/不老三栢倒)
此去江淮東復東(厚李賀詩紫絲竹断騘/馬小家住錢塘東復東)記取六人
相㑹處引杯看劒坐生風(縯杜詩檢書燒燭/短看劒引杯長)
增刋校正王狀元集註分類東坡先生詩卷之十
增刋校正王狀元集註分類東坡先生詩卷十一
　燕飲下
　　詩十七首
　　　次韻王定國謝韓子華過飲
楚有孫叔敖長城隱千里(縯宋檀道儕/被誅曰乃壞/汝萬/里長城次公前漢劇孟隱若一敵國)
哀哉練裙子(厚南中劉峻見任眆諸子西華兄弟流離不能自/振平/生舊交莫有収䘏西華冬月著葛怶綀裙)
(路逢峻峻泫/然而矜之)負薪躡破屣豈無故交親逝去如覆水
(次公李白詩/覆水不可収)不如老優孟談笑託諧美(優孟事見寄吕/穆仲寺丞詩)丗
家不可恃如倚折足几祥符有賢相(次公祥符宋眞宗/年號也賢相指言)
(文正公旦盖/定國之祖也)手握天下砥懿敏亦名公(次公懿敏指/言侍讀素也)三貴
德爵齒(厚孟子曰天不有逹/尊三德一齒一爵一)盖棺今幾日(縯杜詩丈夫/盖棺事始定)公
子誰料理(援晉王徽之爲桓冲騎兵叅軍冲/謂曰卿在府日乆比當相料理)誰要卿料理
欲說且止止(次公佛書止/止不湏說)宅相開府公(厚晉魏舒傳舒字/陽元少孤爲外家)
(寗氏所養寗氏起宅相宅者云當出貴甥外祖母以盛氏甥小而/慧意謂應之舒曰當爲外氏成此宅相堯卿文正公長女嫁韓憲)
(肅公子華乃王氏之甥爲開府/儀同三司故有宅相開府之語)乆爲蒼生起(縯晋謝安傳桓/温請爲司馬將)
(發新亭髙崧戲之曰卿屢違朝旨髙臥東山諸人毎相與言/安石不肯出將如蒼生何蒼生今日亦將如卿何安有愧色)如何
垂老别(次公杜詩有/垂老别篇)冰盤餽蒼耳(次公退之詩冰盤夏薦/碧實脆老杜有驅豎子)
(摘蒼/耳詩)親嫌妨鶚薦(厚後漢孔融薦禰衡書鷙鳥累百/不如一鶚使衡立朝必有可觀)相對
發微泚(厚孟子其顙有/泚睨而不視)新詩如彈丸(援南史王筠傳謝眺/甞見語云好詩圎美)
(流轉如/彈丸)脫手不移晷我亦老賔客(縯杜詩甫也/諸侯老賔客)苦語落
紈綺(次公班氏叙傳有云綺襦紈袴/之間先生又有曰氷雪落綺紈)莫辭三上章有道
貧賤恥(縯論語邦有道/貧且賤焉恥也)
　　　次韻韓康公置酒見留
庭下黄花一醉同重來雪巘巳穹窿不應屢費譏
安石(援謝安字安石於山营墅樓館林木甚盛毎携中外子姪/往來遊集肴饌亦屢費百金丗頗以此譏焉而安殊不以)
(屑/意)但使無多酌次公(縯盖寛饒曰無多/酌我我乃酒狂)鍾乳金釵人
似玉(厚牛僧孺自誇服鍾乳三千兩甚得力而歌舞之妓/頗多白樂天有戯贈云鍾乳三千兩金釵十二行)鵾絃
鐡撥坐生風(援唐開元中賀申智善彈琵琶以石/爲槽以鵾雞筋作絃用鐡撥彈之)少卿尚
有車茵在頗覺寛容勝弱翁(次公前漢丙吉字少卿馭吏/嗜酒甞從吉出醉嘔丞相車)
(上西曹主吏白欲斥之吉曰以醉飽之失去士使此人將復何所/容西曹第忍之此不過汙丞相車茵耳魏相字弱翁爲郡守素有)
(威嚴○寛/饒字次公)
　　　次韻王定國㑹飲清虚堂
何遜楊州又幾年官梅詩興故依然(縯老杜蜀州東閣/詩東閣官梅動詩)
(興何如何遜在楊州堯卿梁何遜有詠早梅詩云枝/横却月觀花遶凌風䑓應知早飄落故逐上春來)何人可復
間季孟(次公晉王湛傳王濟之叔父也濟於帝稱其羙帝曰誰/比曰山濤巳下魏舒巳上湛聞曰欲處我季孟之間乎)
(師齊景公待孔子曰若季氏/則吾不能以季孟之間待之)與子不妨中聖賢(見贈孫莘/老七絶注)
卜築君方淮上郡歸心我巳劒南川(次公定國甞爲/楊州倅豈欲田)
(舎於揚/州乎)此身正似蚕將老更盡春光一再眠
　　　與莫同年雨中飲湖上
到處相逢是偶然夢中相對各華顛(倬蔡邕賦云華/顛丈人盖老者)
(之稱/也)還來一醉西湖雨不見跳珠十五年(次公先生/往爲杭倅)
(日有詩云黒雲翻墨未遮山白雨跳珠亂入/舡故今詩云爾堯卿杜牧詩云萬珠跳猛雨)
　　　次韻詹適宣德小飲巽亭(伯㳟圗經慶曆三年/郡守蔣堂於舊治之)
(東南建巽亭以對江山之勝胡宿/詩云武林天下竒巽亭境中絶)
君方夢謫仙(來詩記李/白郎官湖)我亦弔文園(次公司馬相如爲/孝文園令先生蜀)
(人有懐郷/之意故云)江上同三黜(縯柳下惠爲士師三黜次公是時先/生出知杭州而詹甞爲御史主簿謂)
(同三黜豈以自内而/出外遂可言)天涯又一樽濤雷殷白晝梅雪耿(黄/昏)
歸去多情雨應隨御史軒(詹甞爲御史主簿援顔眞卿爲/五原有冤獄乆之不决眞卿至)
(監察御史使/立辨之/時乆/旱獄/决乃雨郡人呼爲/御史雨新添退之祈雨詩行㸔五馬入蕭颯巳隨軒)
　　　次韻劉景文西湖席上(次公此杭州西湖也先生/召還爲翰林承旨將雜杭)
(而同景文飲於西湖景緫叙曰五言之興諒非/古但関西鄴/文有詩而先生和之也下旣巳罕同/何内江南頗爲異法)
二老長身屹兩峯(次公二老字祖出孟子言伯夷太公二老/杜寄賛上人詩興子成二老又云玉山髙)
(並兩/峯寒)常撞大吕應黄鍾(次公黄鐘大吕以譬同声之相應/也拔周禮奏黄鐘則必歌大吕)將
辭鄴下劉公幹(次公劉楨字公幹乃東平人魏文帝爲太子/時在鄴宫所從者皆文士有七子之目而劉)
(楨在焉又江俺作雜躰詩三十首此謝靈運所/中集詩而於諸人中特取劉楨王粲二人)却見雲間陸
七龍(縯晉陸雲字士龍與荀隱字鳴鶴同在張華座上荀抗手曰/日下荀鳴鶴/雲對曰雲間陸士龍次公陸士龍指言子由)
(時元祐六年三月先生召還而子由是/春除尚書右丞所以别劉而見子由也)白髮怜君略相似
青山許我定相從吾今官巳六百石慙愧當年邴
曼容(援前漢兩龔傳云琅琊邴漢兄子曼容亦飬志自修爲官不/肯過六百石輒自免去故杜/牧詩曰師友琅琊邴曼容)
　　　次韻趙景貺督兩歐陽詩破陳酒戒
商也哀未散歳月忽巳秋祥琴雖未調餘悲不敢
留(縯卜商字子夏檀弓曰子夏旣除䘮而見與之琴和之而不/和彈之而不成声作而曰哀未忘也先王制禮弗敢過也)矧
此乃韻語未入金石流(次公晉宋人叶韻說話謂韻語今先/生以詩爲韻語主意在勸歐陽作詩)
(未當得金石音/韻之比也)羲之生五子(厚晉書王羲之字逸少有子七/人其知名者凡五人曰玄之曰)
(疑之曰徽之曰操之曰獻之也子仁/孟郊詩云獻子生五子羲之又有之)緫角出銀鈎(縯索靖作/草書狀云)
(婉作銀鈎/飄若驚鴟)吾家有二許(次公二許大許公/蘇瓌小許公蘇頲)下筆兩不休
(援魏文帝典論載班固曰傳武仲以/能属文爲蘭臺令史下筆不能自休)君言不能詩此語人
信不(次公自此以上皆/以督兩歐陽詩也)千鍾斯爲堯百榼斯爲丘(縯孔/叢)
(原君強子髙酒曰堯飲千鍾孔子百䱄子路嗑/嗑尚飲百榼古之聖賢無不能飲子何辭焉)陋矣陶士衡(厚/陶)
(侃字士衡飲酒有定限常歡有餘而/限己竭殷浩等勸更少進竟不從)當以太白浮(縯說苑魏/文侯與大)
(夫飲使公乗不仁爲觴政曰飲不盡浮/以太白文侯不盡不仁舉白浮君也)酒中那有失醉則
不驚鷗(次公列子海上之人狎鷗鳥杜詩杯渡/不驚鷗也巳上詩句皆以破陳酒戒也)明當罰二
子巳洗兩玉舟(次公二子謂歐與陳也兩玉舟/則先生實有揚州藥玉舡也)
　　　叔弼云履常不飲故不作詩勸履常飲
我本畏酒人臨觴未甞訴平生坐詩窮得句忍不
吐(次公雖畏酒而不辭酒雖縁詩窮/困而猶吐句以詩酒之足樂也)吐酒茹好詩肝胃生
滓汙用此較得䘮天豈不足付吾儕非二物歳月
誰與度悄焉得長愁爲計巳大誤二歐非無詩恨
子不飲故強爲釂一酌將非作愁具(次公飲盡酒曰釂/出禮記此以勸履)
(常之/飲也)成言如皎日援筆當自賦(次公盟誓之言謂之/成言詩曰有如皎日)它年
五君詠山王一時數(縯竹林七賢是阮籍嵇康劉伶向秀阮/咸山儔王戎而顔延年作五君詠不及)
(山儔王戎/以二公之貴賤故也○次公竹愁其做陶詩/將非促齡具/自賦之句此以勸復常開酒則叔弼自當賦詩成言以其一成而不变也)
　　　十月十四日以病在告獨酌(次公翠柏不知秋言相/不凋而不知有/秋也)
翠柏不知秋(次公杜詩荆/楊不知秋)空庭失揺落幽人得佳䕃
露坐方獨酌月華稍澄穆(厚前漢禮樂忘月穆人/以金波日華曜以宣明)露氣
尤清薄小兒亦何知相語翁正樂銅鑪燒柏子石
鼎煑山藥(厚歐陽奉使道中寄坦師詩夜燃/柏子煑山藥憶此東望無時休)一杯賞月露
萬象紛酬酢此生獨何幸風䌫欣𥘉泊(厚退之詩有如/乗風舡一縱不)
(可/䌫)誓逃顔跖網(次公顔淵仁而夭盗跖不/仁而壽皆不出天地之網)行赴喬松約(赤松子/王喬皆)
(神/仙)莫嫌風有待(厚莊子云列子馭風而行泠然善也旬有五/日然後反彼於致福者未數數然也此雖免)
(乎行猶有/所待也)謾欲戯寥廓泠然心境空彷彿來笙鶴(援神/仙傳)
(王子晉好吹笙作鳯凰鳴後乗白/鶴於緱氏山頭舉手謝時人而去)
　　　獨酌試藥玉滑盞有懷諸君子明日望夜
　　　月庭佳景不可失作詩招之
鎔鈆煑白石作玉真自欺(十朋詳見前十卷三月/三日點燈㑹客詩注中)琢削爲
酒杯規模定州瓷荷心雖淺狹鏡面良渺瀰持此
壽佳客(厚杜詩主稱壽尊/客筵秩宴此杯)到手不容辭(子仁歐陽送梅聖/俞詩盃行到手莫)
(辭/醉)曹侯天下平(次公曹侯指言同時姓曹人/也漢書曰廷尉天下之平)定國豈其
師一飲至數石(縯前漢于定國爲廷尉用/法稱平飲酒至數石不亂)温克頗似之
(援詩小宛人之/齊聖飲酒温克)風流越王孫(次公指言景貺也乃越/王之孫華原公之子)詩酒
屢出竒(厚陳平六/出竒計)喜我有此客(縯晉書桓温請謝安爲司/馬温甚喜言平生歡笑竟)
(日旣出温問左右曰甞見/我有此客不)玉杯不徒施請君詰歐陽問
疾來何遲(援維摩居士示病說/法佛遣文珠問疾也)呼兒掃月榭(厚歐陽詩能/來髙人相就)
(飲爲子掃/月開風榭)扶病及良時(厚樂天詩今日正閑天/又暖子能扶病暫來無)
　　　竹間亭小酌懷歐陽叔弼季黙呈趙景貺
　　　陳履常
歳暮自急景(厚文選鮑明逺賦窮/隂殺節急景凋年)我閑方緩觴醉餘
西湖晚歩轉北渚長(次公西湖北渚/皆言頴州也)地坐略少長意行
無澗岡(次公劉禹錫蠻子歌意行無/舊路又退之詩出入行澗岡)乆知薺麥青稍見
榆柳黄盎盎春欲動(子仁杜牧之作李賀集序/春之盎盎不足爲其和也)㶑㶑夜未
央(援詩夜如何/其夜未央)水天鷗鷺静月露松檜香撫景方婉娩
(次公婉娩當是晼晚陸士衡歎逝賦/云老晼晚而將返注云晼晚日暮也)懷人重凄凉豈無一
老兵(縯晉書謝弈甞逼桓温飲温起走遂引温一老兵/共飲曰失一老兵得一老兵亦何所怪温不之責)坐念
兩歐陽我意正麋鹿君材亦珪璋此㑹恐難乆此
歡不可忘(子仁李太白詩明發/首東路此歡焉可忘)
　　　次韻致政張朝奉仍招晚食
掃白非黄精(縯杜詩掃除白髮黄精/在看取它年氷雪容)輕身豈胡麻(縯本/草胡)
(麻狀如狗蝨而莖/方乆服輕身不老)怪君仁而壽(致約語/仁者壽)未覺生有涯(援莊/子吾)
(生也有涯而/知也無涯)曽經丹化米(次公神仙傳麻姑至蔡經家以經/弟婦新産求少許米擲之墮地即)
(成丹砂謂以/米䃿其穢也)親授棗如瓜(縯前漢郊祀志李少君言臣甞遊/海上見安期生食臣棗大如瓜)
雲蒸作霧楷(次公後漢張楷性好道術能作五里霧時/関西人裴優亦能爲三里自以爲不如楷)火
滅噀雨巴(縯後漢欒巴爲尚書郎正朝大㑹得酒不飲西南噀/之有司奏巴大不敬巴謝曰臣本縣成都失火故噀)
(酒以爲雨後成都奏火得/雨而㓕雨中作酒氣也)自此養鈆鼎無窮走河車(次/公)
(道家修養有鈆汞之鼎隂眞君歌云北方正氣名河車而仙/經云鈆絶河車空所作必無功鈆失河車絶萬事無所出)至今
許玉斧猶事萼緑華(君曽見永州何仙姑得藥餌之人疑其/以此壽也故有丹化米萼緑華之句次)
(公許玉斧許長史之子許椽也群仙降其家事出真誥爲詳有女/仙蕚緑華者九疑山中羅郁也子仁韋應物蕚緑華歌丗淫濁兮)
(不可降胡不/來兮玉斧家)我本三生人(縯圎澤歌曰三生石上舊精䰟賞/月吟風不要論次公白樂天云丗)
(說三生如不謬共/疑巢許是前身)疇昔一念差(次公楊妃傳云恐由/此一念又墮下界)前身或
草聖(援周越法書苑韋仲/將以張芝爲草聖)習氣餘驚虵(次公僧懷素草書如/飛鳥出林驚蛇入草)
(子仁書訣墨藪鍾繇弟子宋/翼作一放縱如驚蛇入草)儒臞謝赤松(縯司馬相如云/列子之儒居山)
(澤間形容甚􁁺次公赤松子黄初平也乃墨/翟張良願從之游者事見葛洪神仙傳也)佛縛慙丹霞(次/公)
(傳燈録丹霞天然禪師遇天大寒取木佛燒之人或譏之曰/吾燒取舎利次公佛縛字維摩經云貪着禪味是菩薩縳)時時
一篇出擾擾四座譁清詩得可驚(次公退之招揚之/罘云文字得我驚)
信美詞多夸回車入官府(次公倣龐士元傳/云未嘗入城府也)治具隨貧
家(子仁前漢灌夫謂田纷曰將軍許過/魏其魏其夫妻治貝至今未敢甞食)萍虀與豆粥亦可
成咄嗟(縯晋書石崇爲客作豆粥咄嗟便辦毎冬得韭萍虀王/愷宻問其帳下云豆至難熟䂊作熟末客來但作白粥)
(投之韭萍虀是擣/韭根雜以麥苗耳)
　　　次韻錢穆父㑹飲
弹冠恨不早(縯前漢王吉與貢禹爲友/丗稱王陽在位貢禹弹冠)挂冠常苦遲(厚/後)
(漢逢萌斈通春秋時王莽殺其子宇萌即/解冠挂東都城門將家属俘海客於遼東)盛服毎假寐(援左傳/宣二年)
(晋靈公不君趙宣子驟諌之公患之使鉏麑賊之晨往寢門闢/矣盛服將朝尚早坐而假寐麑退而歎曰不忘恭敬民之主也)角
闕時伏思(次公角闕言帝闕之角也漢文七年未央宫東闕罘/罳灾師古曰罘罳謂連闕曲閣也而釋各謂臣將入)
(議事於此/復思也)東門未祖道(縯前漢踈廣爲太傅兄子受爲少傳/在位五年廣謂受曰吾聞知足不辱)
(知止不殆遂父子謝病歸東都公卿大夫/設祖道供帳東都門外送者車數百两)西山公拄頥(厚晋書/王徽之)
(爲桓温參軍冲甞謂曰卿在府日乆比當相料理徽之𥘉/不酬荅直髙視以手板柱頰云西山朝來致有爽氣耳)逝將
江海去安此麋鹿姿要當謀三徑(次公蔣詡開三徑又/陶淵明嘗謂親朋曰)
(聊欲絃歌以爲三徑之資後作歸/去來辭云三徑就荒松菊猶存)何暇擇一枝(縯莊子鷦鷯/巢于深林不)
(過一/枝)與君幾合散得酒忘醇醨君談似落屑(厚晉書胡/母輔之字)
(彦國王澄嘗與人書曰彦國/吐佳言如鋸木屑霏霏不絶)我飲如弈碁(丗有作詩如弈碁/弈/碁如飲酒飲酒乃大戒)
(之語僕此二事皆不能居仁遯齋閑覧曰子瞻/嘗自言平生三不如人謂着碁喫酒唱曲也)居官不任事
(厚晉書劉惔卒孫綽爲之誄曰居官無官/官之事處事無事事之心時人以爲知言)造物真見私主人
獨賢勞(縯詩北山云/我獨賢勞也)金榖方流馳行人亦束結杖杜
乃歸期(厚詩出車以劳還/杖杜以勤歸也)公卿雖少安河流正東釃(次/公)
(前漢溝洫志禹以爲河所從來者髙水湍悍難以行平地數爲敗/乃釃二渠以引其河註云釃分也元祐𥘉黄河多决河當北流今)
(云東釃正言河之爲患也此後庚辰年先/生有聞黄河已復北流詩則河不可東也)我得㑹稽去方囬
良不癡(援晋書郄愔字方回上書桓温欲同獎王室其子超寸/寸毀裂更爲上表乞㑹稽温大喜即以爲㑹稽太守)
　　　立春日小集戲李端叔
白髮巳十載青春無一堪不驚新歲換聊與故人
談牛健民聲喜鴉嬌雪意酣(厚杜牧之詩鴉嬌村羃羃/次公牧之詩又云碧池新)
(漲浴/嬌鴉)霏微不到地和暖要宜蚕歲月斜川似(次公陶/集有遊)
(斜川詩自序云辛丑歳三月五日天氣澄和風物閑美/與二三鄰曲同遊斜川今先生立春日亦正月之𥘉矣)風流曲
水慙(厚晋武帝問三日曲水之義尚書束晳曰周公𥘉成洛邑/因流水以泛酒又秦昭王三日上巳置酒河曲有金人捧)
(水心之劒乃因其處立曲/水祠二漢相㳂皆爲盛集)行吟老燕代坐睡夢江潭(曽/六)
(朝事迹江潭苑在/建康東南二十里)丞掾頗哀援(縯後漢馬援爲隴西太守/賔客故人日滿其門諸曹)
(時白外中援輙曰此丞掾之事/何足相煩頗哀老子使得遨遊)歌呼誰怕參(援西漢曹參爲/相國相舎後園)
(近吏舎吏日飲歌呼参遊後園聞吏/醉乃反取酒張坐飲大歌呼與相和)衰懷乆灰槁(縯莊子身/若槁木心)
(如死/灰)習氣尚饞貪白啖本河朔紅消真劒南(次公百/啖或云)
(茘支名也未詳紅消梨名也堯祖紅消䏑川人能造以彘/肉爲之一本作熊白來河北豬紅削劒南則知趙注非也)辛盤
得青韮(次公故事立春/日作五辛盤也)臘酒是黄柑(次公黄柑以釀酒/乃洞庭春色也)歸
卧殘燈帳醒聞葉打庵須煩李居士重說後三三
(厚宗門統要無着和尚游五臺到山下遇一老僧問曰此間佛法/如何住持僧曰凡聖同居龍虵混雜無着曰多少衆老僧曰前三)
(三後三三無/着和尚罔測)
　　　用過韻冬至與諸生飲
小酒生黎法(厚國朝㑹要今儋崖萬安皆與黎爲境其服/属州縣者乃熟黎其居山洞無征者爲生黎)
(次公按地志儋州俗呼山嶺/爲黎人居其間號曰生黎也)乾糟瓦盎中芳辛知
有毒滴瀝取無窮凍醴寒𥘉泫春醅暖更饛(次/公)
(氣滿之/貌也)華夷兩樽合醉笑一歡同里閈峩山比田
園震澤東(次公峩山指言眉州在峩眉山之北也震澤指/言常州先生有田在常州州有震澤即太湖也)歸
期那敢說安訊不曽通鶴髮驚全白犀圍尚半紅
愁顔解符老壽耳闘呉翁得榖鵝𥘉飽亡猫䑕益
豐黄薑収土芋蒼耳斫霜叢(子翬唐王旻山居要録云/収蒼耳法取末經霜者又)
(先主有/蒼耳帖)兒痩縁儲藥奴肥爲種菘頻頻非竊食(次公揚/子頻頻)
(之黨甚於鸒斯亦/賊夫粮食而巳矣)數數尚乗風(縯莊子曰列子御風而行/其於致福者未數數然也)河
伯方夸若(援莊子秋水河伯順流而行至於北海東面而視不/見水端於是河伯始旋其面目望洋向若而歎曰野)
(語有之曰聞道百以爲/莫巳若者我之謂也)靈媧自舞馮(厚楚詞逺㳺章使湘靈/鼓瑟兮令海若舞馮夷)
(又司馬相如大人賦云/使靈媧鼓瑟而舞馮夷)歸途䧟泥淖炬火燎茆蓬膝上
王文度(縯晋王坦之字文度父述/愛之雖長大猶抱置膝上)家傳張長公(次公史記/釋之爲延)
(尉不阿守法景帝時爲太子釋之劾不下公車後事景帝歳餘爲/淮南王相猶尚以前過也乆之釋之卒其子曰摯字長公官至大)
(夫免以不能取容當丗故終身不仕長公/於陶淵明集有賛陳子昂李白詩皆及之)和詩仍醉墨戲海
亂群鴻(厚隋智果師論王羲/之書如群鴻戯海)
　　小飲公謹舟中
青泥赤日午相烘走扣船䆫栁影中輟我東坡無
限睡當君南浦不貲風坐看邸報談适叟閑說滁
山憶醉翁(縯迃叟司馬君實/醉翁歐陽永叔)此去澄江三萬頃只應明
月照還空
　　與閑山居士小飲
一盃連坐兩髯棊數片深紅入座飛十分㶑灔君
休訴且看桃花好面皮(唐人詩云未見桃花/靣皮先作杏花眼孔)
　試選詩八首
　　　監試呈諸試官(邦衡按先生文集年譜熈/寕五年先生在杭州監試)
我本山中人寒苦盗寸廪文詞雖少作勉強非天
禀旣得旋廢忘懶惰今十稔麻衣如再着墨水真
可飲(縯梁試進士不中程者飲以墨水援唐嚴選舉之法棘圍/舉人至渇有飲墨水者子仁北齊選舉濫者飲墨水一斗)
毎聞科詔下白汗如流瀋此邦東南㑹多士敢題
品芻蕘盡蘭蓀香不數葵荏貧家見珠貝眩晃自
難審緬懷嘉祐𥘉文格變巳甚(次公嘉祐𥘉文格彫􁏫/磔裂如劉幾魏冝之属)
千金碎全璧百衲収寸錦調和椒桂釅咀嚼沙礫
磣廣眉成半額(厚馬廖言城中好/廣眉四方皆半額)學歩歸踔踸(縯莊子/壽陵餘)
(子學行於邯鄲未能得國又失其敌歩匍匐而歸/又云夔以一足踸踔而行踸丑甚反踔勅角反)維時老宗
伯(援言歐陽/永叔也)氣壓羣兒凛蛟龍不丗出魚鮪𥘉驚淰
(縯禮運以龍爲畜故/魚鮪不淰淰魚駭貌)至音乆乃信知味猶食椹(縯詩泮宫/翩彼飛鴞)
(集于泮林食我/桑椹懷我好音)至今天下士微管幾左袵(縯微管仲吾/其𬒳髪左袵)
(矣)謂當千載後石室祠髙朕(厚髙朕漢末爲蜀郡守興設/學校修周公禮殿邦人立石)
(室祠之在文/翁石室傍)爾來又一變此學𥘉誰諗權衡破舊法
芻豢笑凡餁髙言追衞樂(次公衛玠樂廣言其/時尚虚無之學也)篆刻鄙
曹沈(次公曹植沈約言時以/詩賦爲篆刻而不用也)先生周孔岀第子淵騫寢
(次公楊子或問/淵騫曰在寢)却顧老鈍􁞹頑朴謝䥴鋟諸君况才傑
容我懶且噤聊欲廢書眠(次公邊孝先懶/讀書但欲眠)秋濤舂午枕
　　　試院煎茶(次公唐陸羽撰茶經宋朝張/君房作茶譜丁謂撰茶録)
蟹眼巳過魚眼生(任蔡君謨作茶辨辨水泉煮飲等極爲詳/備有蟹眼魚眼用湯之法潘茶經云兄候)
(湯有三沸如魚眼㣲有聲爲一沸四向如涌/泉連珠爲第二沸騰波鼔浪爲三沸則湯老)颼颼欲作松風
鳴蒙茸出磨細珠落眩轉遶甌飛雪輕銀缾瀉湯
誇第二(縯惠山泉煎茶爲第二次公此乃是尋常點/茶時先略傾鉼中湯方點謂之第二湯也)未識古
人煎水意(古語云煎/水不煎茶)君不見昔時李生好客手自煎
貴從活火發新泉(縯因話録李約嗜茶能自煎謂人曰茶湏/緩火炙活火煎活火謂炭之有熖方熾者)
又不見今時潞公煎茶學西蜀定州花瓷琢紅玉
我今貧病常苦饑分無玉盌捧蛾眉且學公家作
茗飲塼爐石銚行相隨不用撑腸拄腹文字五千
卷(厚盧仝謝孟諌議寄新茶詩三/捥捜枯腸惟有文字五千卷)但願一甌常及睡足日
高時(厚盧仝新茶詩日髙丈五/睡正濃軍將打門驚周公)
　　催試官考較戯作
八月十五夜月色隨處好不擇茅簷與市樓況我
官居似蓬島鳯咮堂前野橘香劒潭橋畔秋荷老
八月十八潮(養源按至和中吕昌明所定浙江潮/候云春秋同候𥘉三十八未正潮)壯觀天
下無鵾鵬水擊三千里(縯莊子北溟有魚其名爲鯤化而/爲烏其名爲鵬其徙於南溟也水)
(擊三/千里)組練長驅十萬夫(厚楚子重伐吴使/鄧廖帥組甲三/百𬒳練三千以侵呉次公十萬夫三)
(字借杜牧之晚晴賦中/語命竹爲十萬丈夫)紅旗青蓋互明滅(次公紅旗青/蓋言弄潮也)黒
沙白浪相吞屠人生㑹合古難必此景此行那兩
得願君聞此添蠟燭門外白袍如鵠立
　　　八月十七復登望海樓自和前篇是日牓
　　　出與試官五人復留五首
樓上煙雲怪不來樓前飛𥿄落成堆非關文字須
重㸔却𬒳江山未放回
眼昏燭暗細行斜考閱精彊外巳誇明日失杯君
莫怪早知安足不成蛇(縯陳軫曰人有遺舎人一巵酒者/舎人相謂曰畫地爲蛇蛇先成者)
(獨飲之一人曰吾蛇先成吾能爲之足人/奪之酒曰蛇固无足今爲之足非蛇也)
亂山遮曉擁千層睡美𥘉凉撼不譍昨夜酒行君
屢歎定知歸夢到呉興
天台桂子爲誰香(厚唐垂拱中天台桂子落十餘日方止陸/龜蒙詩注子仁白樂天詩遥想吾師行道)
(處天台桂/子落紛紛)倦聽空堦夜點凉頼有明朝看潮在萬人
空巷鬪新粧(眼/眩矣身如在舟中)
秋花不見眼花紅身在孤舟兀兀中(次公言在試院中/秋花不得見但見)
(眼花紅/而巳)細雨作寒知有意未教金菊出蒿蓬
　書畫上詩三十三首
　　　和子由論書(次公子由首詩本爲謝先生寄碑在東/軒集其序云荅子瞻兄寄示十五碑)
吾雖不善書曉書莫如我苟能通其意常謂不學
可(堯卿善學書者湏得書外之意如晉陶侃用法得法外意也魯/直常謂東坡心通性得於翰墨之外子由詩云吾兄自善書無)
(取無/不可)貌妍容有嚬(次公莊子内篇云/西施病捧心而嚬)璧美何妨橢(次公/橢音)
(吐火切尓雅云􁈕小而橢注云/具狹而長曰橢師圎而長曰橢)端莊雜流麗剛健含婀娜
好之毎自譏不謂子亦頗書成輒弃去繆𬒳旁人
裹皆云本闊落結束入細麽(次公先生自謂人/言其字體如此也)子詩亦
見推(堯卿子由詩云願從/兄發之洗硯處兄左)語重未敢荷邇來又學射力
薄愁官笴(官箭十二把吾/能不一把箭耳)多好竟無成不精安用夥
(厚音禍史記陳渉傳客曰夥渉/之爲王沈沉者楚人謂多爲夥)何當盡屏去萬事付懶惰
吾聞古書法守駿莫如跛丗俗筆苦驕衆中強嵬
騀(堯卿嵬騀不安帖貌也/說文謂馬揺頭曰騀)鍾張忽巳逺(縯鍾繇/張芝也)此語與時
左(子仁按子由首篇左字一聯上/又有鎻字一韻此乃闕焉未詳)新添(書字闊落/則失之太踈而不結宻/乃能結束至入細麽字之能事畢矣)
　　和人求筆跡
麥光鋪几浄無瑕(次公麥光紙名盖南中竹紙之/流今成都以麻屑競爲之矣)入夜青
燈照眼花從此剡藤真可吊(縯唐舒元輿作吊剡溪藤文/言今之錯爲文者皆夭閼剡)
(藤者也剡/藤可作紙)半紆春蚓綰秋虵(援唐太宗論蕭子雲書行行若/縈春蚓字字如綰秋蛇譏无骨)
(力也出王/羲之傳後)
　　　過廣愛寺見三學演師觀楊惠之塑寳山
　　　朱瑶畫文殊普賢三首
寓丗身如夢安閑日似年敗蒲飜覆卧破祴再三
連勸客眠風竹(師杜詩嗜/酒愛風竹)長齋飲石泉回頭萬事
錯自笑覺師賢(次公此篇以/言演師也)
妙迹苦難尋兹山見幾層亂峰螺䯻岀絶磵陣雲
崩(次公天官書/陣雲如立垣)措意元同畫觀空欲問僧莫教林下
意終老歎何曽(任僧靈徹詩相逢盡道休/官去林下何曽見一人)
朱瑶唐晚軰(縯瑶唐末人善畫丗/傅呉道子畫多瑶筆)得法尚雄深滿寺空
遺跡何人識苦心(次公杜詩更覺良工心獨/苦師杜詩識子用心苦)長廊歌雨
脚破壁撼鍾音成敗無窮事他年復弔今(次公使蘭/亭記後之)
(視今亦猶今之/之視昔之意)
　　　李頎秀才善畫山以兩軸見寄仍有詩次
　　　韻荅之
平生自是箇中人欲向漁舟便寫真詩句對君難
出手雲泉勸我早抽身年來白髮驚秋速(次公白樂/天有白髮)
(感秋/之詩)長恐青山與丗新(縯劉禹錫詩不改南/山色其餘事事新)從此北歸
休悵望囊中収得武陵春
　　　栁氏二外甥求筆迹二首
退筆如山未足珍(厚太平廣記僧智永學書敗筆如丘山次/公懷素自得草書三昧弃筆埋積於山下)
(號筆/塚)讀書萬卷始通神(縯杜詩讀書𬒳萬卷下筆如有/神子仁杜詩書貴瘦硬方通神)君
家自有元和脚(縯栁公權在唐元和間書有名劉禹錫酬栁/宗元詩栁家新様元和脚且盡薑芽㰸手徒)
莫厭家雞更問人(後庾征西翼書少與王右軍齊名右軍後/進翼猶不分在荆州與都下人書云小児)
(軰賤家雞愛野/雉皆學右軍書)
一紙行書兩絶詩遂良鬚鬢巳成絲(縯禇遂良有一帖/云即日遂良鬚)
(髮盡/白)何當火急傳家法欲見誠懸筆諌時(厚栁公權/字誠懸唐)
(穆宗問公權用筆法對曰心正則筆正筆/正乃可法矣時帝荒縱改容俉其筆諌也)
　　　贈寫真何充秀才
君不見潞州別駕眼如電(次公潞州別駕唐明皇也縯王/戎神彩秀徹視日不眩裴揩曰)
(戎眼爛爛/如巖下電)左手挂弓撗撚箭(堯卿唐明皇英武善射𥘉封臨/淄王爲潞州别駕尚書譚録云)
(潞州啓聖宫有明皇欹枕斜書壁處腰鼓馬/槽並在明皇有一目微斜故作横撚箭之狀)又不見雪中騎
驢孟浩然皺眉吟詩肩聳山(任浩然事見大雪青州/道上寄孔周翰詩注)飢
寒　富貴兩安在空有遺像留人間此身常擬同
外物浮雲變化無蹤跡問君何苦冩我真君言好之
聊自適黄冠野服山家容(縯郊特牲野/夫黄冠草服)意欲置我山
巖中(次公顧愷之爲謝鯤像在石巖裏云此子/冝置丘壑中鯤自謂一丘一壑過於庾亮)勲名將相今
何限往寫褒公與鄂公(縯杜甫丹青引凌煙功臣少顔色/將軍下筆開生面良相頭上進賢)
(冠猛將腰間大羽箭褒公鄂公毛髮動英資/颯爽來酣戰褒公叚志玄鄂公尉遲敬徳)
　　　次韻周邠寄鴈蕩山圗二首(縯鴈蕩山在温/州樂清縣天不)
(竒秀然自古圗䐑未甞有言者祥符中方有人見之此/時尚未有名按西域書阿羅漢諾詎羅居震旦東南大)
(海際鴈蕩山芙蓉峯龍湫唐貫林爲諾詎羅賛有鴈蕩/經行雲漠漠龍湫宴坐雨濛濛之句此山南有芙蓉峯)
(下有芙蓉驛前臨大海然未知鴈蕩龍湫所在後因伐/木始見此山山頂有大池相傳以爲鴈蕩下有二潭水)
(以爲龍湫有經行峽宴坐峯/此昏後人以貫休詩名之)
指點先慿採藥翁丹青化出大槐宫(縯唐廣陵淳于棼/甞夢見人引入大)
(城有金書題曰大槐安國其王以女妻棼拜爲南柯/太守及覺尋其所經由乃宅南大槐下一蟻穴耳)眼明小閣
浮煙翠齒冷新詩嚼雪風二華行觀雄陜右(厚太華/在華州)
(華隂縣南少華居/其西佐命之山也)九仙今巳壓京東(將赴河中密邇泰華/九仙在東武竒秀不)
(减鴈/蕩也)此生的有尋山分巳覺温台落手中(厚鴈蕩山/在温州而)
(台州有天台山也杜甫詩/不意青草湖扁舟落吾手)
西湖三載與君同(堯卿公通守杭州/時開沮知錢塘縣)馬入塵埃鶴入籠
東海獨來看出日(縯漢官儀曰㤗山東南名曰日觀雞一鳴/時見日始出子仁秦始皇作石橋欲過海)
(看日/出處)石橋先去踏長虹(次公石橋在天台山路不盈尺長/數十丈下臨絶澗惟忘其身然後)
(能濟渡得平路始見天台山蔚然有瓊/楼玉闕天堂碧林釀泉仙物畢具也)遥知別後添華髮時
向樽前說病翁所恨蜀山君未見它年攜手醉郫
筒(厚華陽風俗録曰郫人刳竹之大者傾春釀於筒閉以藕絲包/以蕉葉信宿馨香逹於林外然後断之以献俗號郫筒酒杜詩)
(酒憶鄆筒不用沽倬山濤治蜀之郫城用筠管釀酴/醿作酒浹旬方開香聞百歩故蜀人傳其法効之)
　　　書韓幹牧馬圗(饒韓幹大梁人王右丞維見其畫/遂推獎之官至太府寺丞善冩貌)
(人物尤/工鞍馬)
南山之下汧渭之間(縯汧水出隴州汧源縣東南至鳯翔􁄹/縣入于渭非子居大丘好馬及畜善飬)
(息之周孝王召使主馬/于汧渭之間馬大蕃息)想見開元天寳年八坊分屯隘
秦川四十萬疋如雲煙(厚唐𥘉得突厥馬二千疋又得隋/馬三千於赤岸澤徙之隴右以太)
(僕少卿張萬歳領群牧自貞觀至麟德四十年間馬七十萬六千/置八坊八坊之馬爲四十八監置八坊使領監跨蘭渭秦原四州)
(猶以爲地狹更析八監布列河西後以戎狄外侵牧馬乖散開元/𥘉馬二十四萬十三年加至四十五萬監牧使王毛仲扈從東封)
(以馬數萬疋從每色爲一隊望之如雲錦焉次公按唐兵志八坊/一曰保樂二曰甘露三曰南普潤四曰北普潤五曰歧陽六曰太)
(平七曰冝禄八曰安定八坊之田千二百三十頃募民耕之以給/芻秣開元中馬至四十三萬老杜天育驃騎歌云當時四十萬疋)
(馬)騅駓駰駱驪騮騵(厚蒼白雜毛曰騅黄白雜毛曰駓隂白/雜毛曰駰白馬黒鬛曰駱黒曰驪赤身)
(黒鬛曰騮以上見䮐頌註/註騮馬白腹曰騵見尔雅)白魚赤兎騂皇䮧(縯尓雅曰一/目白􁃂二目)
(白魚註似魚目也引詩有驔有魚赤兎吕布馬名當時歌曰人中/有吕布馬中有赤兔赤黄曰騂黄曰皇見䮐頌註䭾䮧馬名也)
龍顱鳯頸獰且妍(次公劉琬馬賦云龍頭烏目麟腹虎/胷老杜胡馬行鳯臆麟鬐未易識)竒
姿逸德隱駑頑碧眼胡兒手足鮮歳時翦刷供帝
閑(厚尚乗掌天子之御左右六閑緫十/二閑爲二廐一曰祥驎二曰鳯苑)柘𫀆臨池侍三千
紅粧照日光流淵(次公李白詩日/照紅粧水底明)樓下玉螭吐清寒
往來蹙踏生飛湍衆工䑛筆和朱鈆(縯莊子宋元君/將畫圖衆史皆)
(至䑛筆/和墨)先生曹覇弟子韓廐馬多肉凥睢圎肉中
畫骨誇尤難(援杜甫丹青引云弟子韓幹早入室亦能畫馬/窮殊相幹唯畫肉不畫骨忍使騏騮氣凋䘮)
金羈玉勒繡羅鞍鞭箠刻烙傷天全(縯莊子言伯樂/曰我善治馬燒)
(之剔之刻之烙之編之以覊靮連/之以皁棧而馬之死者十二三矣)不如此圗近自然平沙
細草荒芊綿驚鴻脫兔争後先(厚曹植賦翩若驚鴻宛/若游龍孫武言終如脫)
(兔敵不/及拒)王良挾䇿飛上天(援王良趙簡子時馭者天文志/漢中四星曰天駟旁一星曰王)
(良王良䇿馬/陣騎滿野)何必俯首服短轅(次公先生詩案云此譏執/政大臣無能如良之能御)
(者何必折莭干求進用也子/仁晋蔡謨戯王導短犢轅車)
　　　章質夫寄惠崔徽真(援崔徽河中娼婦也裴敬中/以興元幕使河中與徽相從)
(者累月敬中使罷還徽不能從情懷怨抑後數月東州/幕白知退將自河中歸徽乃託人冩真因捧書謂如退)
(曰爲妾謂敬中崔徽一旦不及卷中/人徽且爲卿死矣元稹爲作崔徽歌)
玉釵半脫雲垂耳(次公華岳雲煙傳雲髮垂耳堯卿郭子横/洞冥記曰元鼎元年起招靈閣有一神女)
(留一玉釵以與帝帝以賜趙婕妤至昭帝元鳯中宫人猶見此釵/共謀欲碎之明日視釵匣惟見白燕直飛升天後宫人常作玉釵)
(因名玉燕釵李賀詩/云寒鬢斜釵玉燕光)亭亭芙蓉在秋水(倬文選第十四云歳/暮寒飈及秋水落芙)
(蕖)當時薄命一酸辛千古華堂奉君子(堯卿白樂天/陵園妾顔色)
(如花命如葉命如葉薄將/奈何一奉寢宫日月多)水邊何處無麗人近前試㸔
丞相嗔(厚杜甫麗人行三月三日天氣新長安水邊多/麗人又云炙手可熱勢絶倫愼莫近前丞相嗔)不如
丹青不解語(縯太液池千葉白蓮盛開明皇與妃/子宴賞帝指妃曰何如此解語花)丗間言語
元非真知君𬒳惱更愁絶卷贈老夫驚老拙爲君
援筆賦梅花未害廣平心似鐡(援皮日休作桃花賦其/序云余甞慕宋廣平璟)
(之爲相貞資勁質剛態毅狀疑其鐡腸而石心不解吐婉媚詞然/觀其文而有梅花賦清便冨艶得南朝徐庾躰殊不類其爲人也)
　　　韓幹十四馬(詳見前牧/馬圗注)
二馬並驅攅八蹄(次公李賀許公子鄭姬歌云兩馬八蹄/踏蘭花貼以並駈二字則並駈爭先也)二
馬宛頸􁎦尾齊一馬任前雙舉後(次公韓非子伯樂敎/相踶馬者二人其一)
(云踶馬者舉/後而任前)一馬却避長鳴嘶老髯奚官騎且顧前
身作馬通馬語(縯奚官飬馬之役者劉三復能說三生事自/云作馬馬渇則望驛而嘶傷蹄則連心痛)
後有八疋飲且行微流赴吻若有聲前者旣濟出
林鶴後者欲涉鶴俛啄(厚東方朔爲隱語云/􁐁益髙者鶴俛啄也)最後一疋
馬中龍(縯周礼馬八/尺以上爲龍)不嘶不動尾揺風韓生畫馬真
是馬蘇子作詩如見畫(倬歐陽文忠公盤車圗詩云古昼/畫意不畫形梅詩詠物無隱情志)
(形得意知者寡不/若見詩如見畫)丗無伯樂亦無韓此詩此畫誰當看
　　　贈冩　御容妙善師
憶昔射䇿干先皇(次公射䇿字出前漢今以言試賢良/時耳/先皇仁宗皇帝也先生中賢)
(良科於/仁宗朝)珠簾翠幄分兩廂紫衣中使下傳詔跪捧冉
冉聞天香仰觀昡晃目生暈但見曉色開扶桑(縯/淮)
(南子曰日出暘谷登/于扶桑入于虞淵)迎陽晚岀歩就坐(厚迎陽禁/中門名)絳紗玉
斧光照廊野人不識日月角(信民鄭元尚書中候注云/日角謂庭中骨起狀如角)
彷彿尚記重瞳光(援漢光武日角而帝王丗紀載舜目重/瞳○堯卿唐李逺贈冩御容李長史詩)
(云乍分隆凖山河秀/𥘉點重瞳日月明)三年歸來真一夢橋山松檜棲風
霜(縯黄帝/葬橋山)天容玉色誰敢畫老師古寺晝閑房夢中
神授心有得覺來信手筆巳忘幅巾常服儼不動
孤臣入門涕自滂元老侑坐湏眉古虎臣侍立冠
劒長平生慣冩龍鳯質(縯唐太宗方四歳有書生相之曰/龍鳯之姿天日之表必能濟丗安)
(民○厚唐書李揆傳云龍章鳯姿士不見其用麞頭䑕目子乃求/官耶○次公晋書嵇康傳身長七尺八寸人以爲龍章鳯姿天質)
(自然/也)肯顧草間猿與麞都人踏破鐡門限(縯唐智永/禅師工筆)
(札有盛名人多求書者如市户限穿/穴乃作鐡門限以拒之出尚書故實)黄金白璧空堆牀(次/公)
(黄金白璧所以爲謝之物也虞卿/傳一見賜黄金百鎰白璧一双)爾來摹冩亦到我爲是
先帝白髮郎(厚前漢馮唐傳文帝輦過問唐曰父老何自爲/郎家何在其以實對而左太冲詠史詩曰馮唐)
(豈不偉白/首不見招)不湏覧鏡坐自了明年乞身歸故郷(詳見/董諸)
(郎中注○子仁杜詩上/䟽乞骸骨黄冠歸故郷)
　　　續麗人行(李仲謀家有周昉畫背靣欠伸内人極精/戯作此詩謝名畫記云周昉字景玄官至)
(宣州/長安)
深宫無人春日長沉香亭北百花香(縯開元中禁中重/牡丹得四本紅紫)
(淺紅通白者上植於興慶池東沉香亭前㑹花方繁開上與太真/妃遊賞命李亀年持金花牋宣賜輸林供奉李白進清平謂詞三)
(章其三曰名花傾国兩相歡長得君王帶笑看觧釋春風无限恨/沉香亭北倚欄干事見樂史李翰林文集序堯卿唐明皇以外囯)
(貢沉香材而/作沉香亭)美人睡起薄梳洗燕舞鶯啼空斷腸(次/公)
(孟郊詩鶯啼/燕語春城裏)畫工欲畫無窮意背立東風𥘉破睡(次/公)
(温庭筠詩背/立鞦韆下)若教回首却嫣然陽城下蔡俱風靡(厚/宋)
(玉賦東家之子嫣然一笑惑陽城迷下蔡堯/卿曰陽城下蔡二縣楚之貴介公子所封)杜陵飢客眼長
寒(堯卿杜子美自謂衣不盖体常寄食於人奔走不暇常/恐轉苑溝壑可謂飢客矣又詩云秋山眼冷䰟未歸)蹇驢
破帽隨金鞍隔花臨水時一見只許腰肢背後看
(厚杜甫䴡人行背後何/所見珠壓腰衱穩稱身)心醉歸來苑屋底方信人間有
西子(次公西子/字出孟子)君不見孟光舉案與眉齊(援梁鴻至呉/爲人賃春毎)
(歸妻孟光爲具/食舉按斉眉)何曽背面傷春啼
　　　僕曩於長安陳漢卿家見呉道子畫佛碎
　　　爛可惜其後十餘年復見之於鮮于子駿
　　　家則巳粧背完好子駿見遺作詩謝之
貴人金多身復閑(縯蘇秦謂其嫂曰何前倨而後/㳟也曰見季子位髙金多耳)争買書
畫不計錢巳將鐡石充逸少(殷鐡石梁武帝時人今法/帖大王書中有鐡石字)更
𥙷朱繇爲道玄(丗所収呉畫多朱繇筆/也師朱繇唐未人善畫)煙薫屋漏裝玉
軸(敬夫書苑顔魯公與懷素同學草書於鄔兵曹或問張長史見/公孫大娘舞剱器始得低昻回翔之狀兵曹亦有之乎懷素以)
(古釵脚對魯公/曰何如屋漏痕)鹿皮蒼璧知誰賢(厚漢武帝造白鹿皮幣/令王侯朝覲必以薦璧)
(顔異曰今王侯朝賀以蒼璧直數/千而皮薦反四十万本末不稱)呉生畫佛本神授夢中
化作飛空仙覺來落筆不經意神妙獨到秋毫顛
(師畫㫁有/神品妙品)我昔長安見此畫歎息至寳空澘然素絲
斷續不忍看巳作胡蝶飛聮翩(次公小說載一道人爲/戯術碎剪絹作胡蝶而)
(飛少選復如故或有藏其/一蝶而絹亦虧如蝶之大)君能収拾爲𥙷綴躰質散落
嗟神全志公彷彿見刀尺(少雲傳燈録寳誌禪師宋太始/𥘉忽徒跣執錫杖頭擐剪刀尺)
(士庶皆/共事之)脩羅天女猶雄妍如觀老杜飛鳥句脫字
欲𥙷知無縁(縯歐陽公詩話云陳從易舎人𥘉得杜甫詩集文/多脫誤至送蔡都尉詩云身輕一鳥其下脫一字)
(公與數客各以一字𥙷之或云集或云落或/云起或云下其後得善本乃是身輕一烏過)問君乞得良有
意欲將俗眼爲洗湔貴人一見定羞怍錦囊千紙
何足捐(惠安畫史丗人或有貲置錦嚢/玉軸以爲珎祕開之或笑倒)不須更用博麻縷
付與一炬隨飛煙
　　　李思訓畫長江絶島圗(饒唐張彦逺名畫記云/李思訓林父之伯父也)
(善丹青官至/武衛大將軍)
山蒼蒼江茫茫小孤大孤江中央(希声同安志小孤山/在宿松縣東南一百)
(二十里與江州/彭澤縣接界)崖崩路絶猿鳥去惟有喬木攙天長
客舟何處來棹歌中流時抑揚(子仁漢武秋風詞云横/中流兮揚素波簫鼔鳴)
(兮發/棹歌)沙平風軟望不到孤山乆與船低昻峩峩兩
煙鬟曉鏡開新粧(堯卿阿房賦云明星熒熒開/粧鏡也緑雲擾擾梳曉鬟也)舟中賈客
莫漫狂小孤前年嫁彭郎(厚歐陽永叔歸田録云江南有/小孤山在水中嶷然獨立而出)
(轉孤爲姑江則有一石磯謂之澎浪磯遂轉爲彭郎磯云彭郎小姑/壻也余甞過小孤山庿下見庿像乃一婦人俚俗之訛乃至於此)
　　　陳季常所畜朱陳村嫁娶圖(堯卿/朱陳村在/徐州古豐縣去縣)
(逺而官亊少處深山中民俗淳質一村惟朱陳兩姓丗/爲昬姻民安其土无覊旅行役之勤故多壽考白樂天)
(朱陳村詩云徐州古豊縣有村曰朱陳去縣百餘里桑/麻青氛氲機梭聲軋軋牛馿走紜紜女汲澗中水男採)
(山上薪縣逺官事少山深人俗淳有財不行商有丁不/入軍家家守村業頭白不出門生爲陳村民死爲陳村)
(塵田中老與㓜相見何欣欣一村唯兩姓丗丗爲婚姻/親疎居有族少長游有群黄雞與白酒歡㑹不隔旬生)
(者不逺别嫁娶先近鄰死者不逺葬墳墓多遶村旣/安生與死不苦形與神所以多壽老往往見玄孫)
何年顧陸丹青手(次公顧愷之陸探微也考杜逸詩云洛陽/無限丹青手還有工夫畫我無堯祖名畫)
(記顧愷之字長康小字虎頭晉陵無錫人陸探微呉/人也謝赫論江左人畫顧長康陸探微皆爲上品)畫作朱陳
嫁娶圖聞道一村唯兩姓(事詳見/題下注)不將門户買崔盧
(援唐𥘉流俗以崔盧李鄭爲名族太宗曰我與東山崔盧李鄭舊/旣無嫌爲其丗代衰微巳無冠盖猶自云士大夫婚姻之間則多)
(邀錢幣才識凡下偃仰自髙販鬻松檟依託冨貴/不觧人間何爲重之命髙士廉等刋正其姓氏云)
我是朱陳舊史君(次公先生自宻移徐自徐/移湖自湖謫來黄故云耳)勸農曽入
杏花村而今風物那堪畫縣吏催錢夜打門(縯退之/董生行)
(門外唯有吏日/來徴租更索錢)
　　　郭祥正家醉畫竹石壁上郭作詩爲謝且
　　　遺古銅劒二
枯腸得酒芒角出肝肺槎牙生竹石森然欲作不
可回冩向君家雪色壁平生好詩仍好畫書墻涴
壁長遭罵(次公劉禹錫荅栁子厚詩小兒弄筆不能/嗔涴壁書牎且賞勤又杜詩頗遭官長罵)不瞋不
罵喜有餘丗間誰復如君者一雙銅劒秋水光兩
首新詩争劒鋩劒在牀頭詩在手不知誰作蛟龍
吼(次公杜詩把壁開樽飲/我酒酒酣擊劒蛟龍吼)
　　　髙郵陳直躬處士畫鴈二首(任元豊八/年乙丑作)
野鴈見人時未起意先改君從何處看得此無人
態無乃槁木形(次公莊子形若/槁木心若死灰)人禽兩自在北風振
枯葦(次公風言振亦莊子/風振海而不能驚也)微雪落璀璀慘澹雲水昏
(次公丗說載道一道人善爲辭甞途/中逢雪人問其狀曰先集其慘澹)晶熒沙礫碎弋人悵
何篡(縯楊子鴻飛冥/冥弋人何篡焉)一舉眇江海
衆禽事紛争野鴈獨閑㓗徐行意自得俯仰若有
節我衰寄江湖老伴雜鵝鴨作書問陳子曉景畫
苕霅(次公苕霅湖州二溪名也地志云霅者四水激射之聲/蓋四水合爲一溪曰苕溪曰前溪曰餘不溪與霅溪也)依
依聚圎沙(次公杜詩野松明/細火宿鴈聚圎沙)稍稍動斜月先鳴獨鼔翅
(次公先嗚字左/傳先數子嗚)吹亂蘆花雪
　　　雍秀才畫草蟲八物
　　　　促織(無巳遯齋閑覧云蟋蟀類多凡/數十種惟聲織織然者爲促織)
月叢號耿耿露葉泣漙漙(次公選云秋河曙耿耿又李白/古風云秋露如白玉漙溥下庭)
(際)夜長不自暖(子仁退之詩/露螢不自暖)那憂公子寒
　　　　蟬(秦遯齋閑覧云古以/夏鳴爲蜩秋鳴爲蟬)
蛻形汙濁中(次公史記屈原傳云自濯淖汙泥之/中嬋蛻於濁穢以浮遊塵埃之外)羽翼便翾
好秋來間何闊(次公漢書云間/何闊逢諸葛)巳抱寒莖槁
　　　　蝦蟇
晘目知誰瞋皤腹空自脹(縯左傳宋城華元爲植廵功城/者謳曰睅其目皤其腹于思于)
(思弃甲復來邦衡文子云昔有龍逢蛙海濵龍問蛙曰/汝之喜怒何如曰吾怒則先之以努眼次之以腹脹)慎勿困
蜈蚣飢蛇不汝放(次公丗言蝦蟇蜈蚣蛇三物/相值皆不動彼此畏食也)
　　　　蜣蜋
洪鍾起暗室飄瓦落中庭誰言轉丸手(次公五代史有云/如奔蘇合之丸而)
(取蜣蜋之轉師莊子蜣蜋之智在於轉/丸堯卿崔豹古今注曰蜣蜋一名轉丸)能作殷雷聲(次公詩有/殷其雷篇)
　　　　天水牛(十朋遯齋閑覧云皂角木五六/月多大黒甲虫俗呼爲天牛)
兩角徒自長空飛不服箱(縯詩皖彼牽/牛不以服箱)爲牛竟何事
利吻穴枯桑
　　　　蝎虎
跋跂有足蛇脉脉無角龍(任東方朔傳武帝置守宫盂下/方朔別蓍布筭射之曰以爲龍)
(又無角以爲蛇又有足跋跋脉脉/善縁壁是非守宫即蜥蝪)爲虎君勿笑食盡蠆尾蟲
(次公蠆尾指言蝎其蠆在/尾左傳有云子爲蠆尾)
　　　　蝸牛
腥涎不滿殻聊足以自濡(次公王立之詩話云先生作蝸/牛詩云中弱不勝觸外堅聊自)
(郛後改云腥涎不滿殻聊/足以自濡余以改者爲勝)升髙不知回竟作粘壁枯
　　　　鬼蝶(共父酉陽雜爼曰居士閻宗云/鬼蝶一足着木如乾木葉也)
雙眉卷鐡絲兩翅暈金碧𥘉來花争妍忽去鬼無
迹(次公蝸牛鬼蝶雖不用事與語而蝸牛之/戒登髙鬼蝶之歎倐忽者皆有深意矣)
　　　王伯敡所藏趙昌花四首(厚歐陽歸田録云近/丗名畫趙昌花冩生)
(逼真而筆法較俗殊無古人格致然時亦未有其比/蘇圗畫見聞志云趙昌字昌之廣漢人工畫花果)
　　　　梅花
南行渡關山沙水清練練(次公關山乃先生/將至黄州之路)行人巳愁
絶日暮集微霰(縯詩曰如彼雨/雪先集爲霰)慇懃小梅花彷彿呉
姬面(次公先生又有詩曰它年欲/識呉姬面秉燭三看對此花)暗香隨我去(師林逋梅花/詩暗香浮動)
(月黄/昏)回首驚千片至今開畫圖老眼凄欲泫幽懷
不可寫歸夢君家倩(師退之詩幽懷不/可寫行此秋江潯)
　　　黄葵(増刋次公蘇字竒矣/盖后來其蘇之蘇)
弱質困夏永竒姿蘇晚凉低昂黄金盃照曜𥘉日
光檀心自成暈(次公韓渥黄蜀葵花蝶翅堪憎蜂鬚可/妬幾多之金粉遭竊一點之檀心𬒳汙)翠
葉森有芒古來冩生人妙絶誰似昌晨粧與午醉
真態含隂陽君㸔此花枝中有風露香
　　　芙蓉(増刋次公前句言野芙蓉後句言池蓮則所詠者主野/芙蓉故云溪邊又有詩云湖上野芙蓉含思愁脉脉)
清飈巳拂林積水漸収潦谿邊野芙蓉花水相媚
好坐㸔池蓮盡獨伴霜菊槁幽姿強一笑莫景迫
摧倒凄凉似貧女嫁晚驚衰早誰冩少年容樵人
劒南老(次公趙昌自題其/畫云剱南樵叟)
　　　山茶
蕭蕭南山松黄葉隕勁風誰憐兒女花散火冰雪
中(次公兒女花以言山茶比南山松則爲兒/女也孟東野詩萱草兒女花不解壯士憂)能傳歳寒姿古
來惟丘翁(次公丘文播也安國圖畫見聞志云丘文/播漢州人其畫品降髙趙輩後改名潜)趙叟得
其妙一洗膠粉空(次公杜詩一洗/萬古凡馬空)掌中調丹砂染此
鶴頂紅何須誇落墨獨賞江南工(堯卿徐熈鍾陵人丗/爲江南仕族熈識度)
(閑放以髙雅自任善畫花木禽鳥自作翠微堂記云落筆之際未/甞以傳色暈淡細碎爲工李後主特爱重其畫開寳末歸朝悉貢)
(上朝廷藏/之祕府/新/添)兒女花(盖以花雖是兒女之姿而能生於歳/寒之際則與南山松敵矣)
　　　墨花(并叙)
　　　　丗多以墨畫山水竹石人物者未有以
　　　　畫花者也汴人尹白能之爲賦一首
造物本無物(次公郭象注莊子序曰上知造/物之無物下知有物之將造也)忽然非所
難花心起墨暈春色散毫端縹緲形纔具扶踈態
自完蓮風起傾倒杏雨半披殘獨有狂居士求爲
黒牡丹(縯唐末劉訓者京師冨人梁氏開國甞假貸以紿軍京師/春遊以觀牡丹爲勝賞訓邀客賞花乃繫水牛數百在前)
(指曰劉氏/墨牡丹也)兼書平子賦(厚張衡字平子作/歸田賦載在文選)歸向雪堂看
(次公雪堂黄州/東坡之堂也)
　　　書文與可墨竹(并叙)
　　　　亡友文與可有四絶詩一楚詞二草書
　　　　三畫四與可甞云丗無知我者惟子瞻
　　　　一見識吾妙處旣没七年覩其遺跡而
　　　　作是詩(性之歸來子晁𥙷之云文同字/與可蜀人進士髙第以文學名)
筆與子皆逝詩今誰爲新空遺運斤質(縯莊子過恵/子墓曰郢人)
(堊漫其鼻端若蠅翼使匠石斵之盡堊而鼻不傷郢人立不失容/宋元君聞之召匠石試爲寡人斵之匠石曰臣之質死乆矣自夫)
(子之死也吾/無以爲質矣)却弔斷絃人(厚伯牙善琴鍾子期善聽鍾子/期死伯牙絶絃終身不復鼔琴)
　　　􁄹國夫人夜游圖
佳人自鞚玉花騘(縯唐玄宗有名馬曰玉花騘􁄹國出入皆/乗騘馬小黄門爲御杜詩先帝天馬玉花)
(騘)翩如驚燕踏飛龍(厚曹植洛神賦翩若驚鴻宛若游龍次/公後漢馬皇后云車如流水馬如游龍)
金鞭争道寳釵落(縯唐史正月望夜楊家五宅夜游與廣平/公主争西市門楊氏怒鞭及公主衣公主)
(墮/馬)何人先入明光宫(元三輔黄圗云武帝求仙起明光宫/次公曰漢武帝太𥘉四年起明光宫)宫
中羯鼔催花柳(縯太平廣記明皇好羯鼔甞遇二月𥘉詰旦/巾􁆽方畢宿雨始晴景物明麗小殿亭花柳)
(將吐睹而歎曰此景物豈得不與它判断之即命取羯鼔臨軒擊/一曲名春光好反頋柳杏皆巳拆矣上笑曰不喚我作天公可乎)
玉奴絃索花奴手(援楊妃小名玉環玉奴謂/楊妃也妃善琵/琶諸王貴主洎􁄹國巳下並爲琵琶弟子毎)
(授曲畢皆廣有進獻汝陽王名璡小名花奴尤善羯/鼓帝甞謂侍官曰來召花奴將羯鼔來爲我解穢)坐中八姨
真貴人(厚楊妃外傳貴妃有姨三人大姨封韓國夫人三姨封/秦國夫人八姨封􁄹國夫人次公按樂史楊妃外傳云)
(貴妃有姨三人皆豊碩修整工於謔浪巧會旨趣且云􁄹國不施/粧自有美艶常素面朝天當時杜甫有詩云􁄹國夫人承主恩平)
(明上馬入宫門却嫌脂粉涴/顔色淡掃娥眉朝至尊)走馬來看不動塵(次公退之詩/云走馬來看)
(立不正杜甫麗人行/黄門飛鞚不動塵)明眸皓齒誰復見(縯杜詩明眸皓齒/今何在血汙游䰟)
(歸不/得)只有丹青餘淚痕人間俯仰成今古呉公臺
下雷塘路(次公此言隋焬帝/也按/地志揚州呉公臺以陳將呉/明撤得名在江都縣西北四里雷塘在縣東北十里煬帝)
(𥘉葬呉公臺下後大唐平江南改葬雷塘又按大業拾遺載帝昏/湎滋深甞行呉公臺下恍唿與陳後主遇後主云毎憶張麗華方)
(慿臨春閤作璧月詞未終見韓擒虎躍領萬騎直來衝人傳至今/日始謂殿下政治在堯舜之上今日還此逸遊曩時何見罪之深)
(也帝叱之不/復有所暏)當時亦笑張麗華不知門外韓擒虎(厚/杜)
(牧詩云門外韓擒/虎樓頭張麗華)新添(先生詩言明皇惑溺以致淫亂陳後主亡而隋煬帝襲/之焬帝亡而今又襲之可以爲戒矣)
　　　題文與可墨竹(并叙)
　　　　故人文與可爲道師王執中作墨竹且
　　　　謂執中勿使他人書字待蘇子瞻來令
　　　　作詩其側與可旣没八年而軾始還朝
　　　　見之乃賦一首
斯人定何人遊戯得自在(次公佛/書言游戯三昧/解者云三昧言自在也)詩鳴
草聖餘(縯韓退之言孟東野以詩鳴張芝善草書/人謂之草聖又杜詩張旭三盃草聖傳)兼入竹三
昧(厚僧懷素好草書/自言得其三昧)時時岀木石荒怪軼象外舉丗知
珍之賞㑹獨余最知音古難合奄忽不少待誰云
死生隔相見如龔隗(縯晋書隗紹善易臨終書版授其妻/曰吾亡後五年當有詔使來頓此亭)
(姓龔此人負吾金至期有龔使止亭中妻遂賫版責之使者沉吟/良乆而悟乃命取蓍筮之曰賢夫自有金在耳知吾善易故書版)
(以寄意妻還掘/金皆如卜焉)
　　　趙令晏崔白大圖幅徑三文(堯卿崔白字/子西濠梁人)
扶桑大蠒如罋盎(見和子由/踏青詩注)天女織綃雲漢上(厚天/官書)
(言織女天帝之孫也次公呉都賦/云泉室潜織而卷綃注云綃絹也)往來不遣鳯衘梭誰能
鼔臂投三丈人間刀尺不敢裁丹青付與濠梁崔
風蒲半折寒鴈起竹間的㿨横江梅畫堂粉壁翻
雲幕(次公雲幕漢武帝所造宫/名杜詩就中雲幕椒房親)十里江天無處着好卧元
龍百尺樓(縯魏志注云陳登字元龍在廣陵有威名卒後許汜/與劉備並在荆州牧劉表坐共論天下人物曰陳元)
(龍淮海之士豪氣不除昔遭亂過下邳見元龍無客主之禮自上/大牀卧使客卧下牀備曰今天下大亂君湏憂國忘家乃求田問)
(舎言無可采是元龍所諱也如我自卧百/尺樓上卧君於地下何但上下牀之間哉)笑㸔江水拍天流
(子仁退之詩海/氣昏昏水拍天)
　　　次韻子由書李伯時所藏韓幹馬(堯卿伯時/名公麟舒)
(州人號龍/眠居士)
潭潭古屋雲幕垂(商老歸藏啓筮云昔/者女媧坐張雲幕)省中文書如亂
絲忽見伯時畫天馬朔風胡沙生落錐(縯錐謂筆鋒/也史弘肇云)
(大丈夫取冨貴當用長/槍大劒安用毛錐子)天馬西來從西極(厚前漢禮樂志天/馬歌云天馬來從)
(西/極)勢與落日争分馳龍膺豹股頭八尺奮迅不受
人間羈元狩虎脊聊可友(縯漢元狩三年馬生渥洼水/中天馬歌虎脊兩化若/鬼)開
元玉花何足竒(厚唐明皇有馬曰玉花騘杜詩先/帝天馬玉花騘畫工如山皃不同)伯時有
道真吏隱(次公汝南先賢傳郭/欽吏隱于蟻陂之陽)飲啄不羡山梁雌(次公山/梁雌雉)
(出論語又莊子云澤雉/七歩一啄百歩一飲)丹青弄筆聊爾耳(援晉書阮咸曰未/能免俗聊復爾耳)
意在萬里誰知之(次公范傳正李太白墓碑序云/騏驥筋力成意在萬里外也)幹惟畫
肉不畫骨(縯杜甫丹青引弟子韓幹早入室亦能畫馬/窮殊相幹惟畫肉不畫骨忍使驊騮氣彫䘮)而况
失寳空餘皮煩君巧說腹中事(次公黄祖謂禰衡曰/処二能道人腹中事)妙
語欲遣黄泉知君不見韓生自言無所學廐馬萬
匹皆吾師(援畫断言上令韓幹師陳閎詰其不同幹/曰臣自有師陛下廐馬萬匹皆臣之師)
　　　郭熈畫秋山平逺(路公爲/跋尾)
玉堂晝掩春日閑(次公玉堂翰/林院中堂也)中有郭熈畫春山鳴
鳩乳燕𥘉睡起(次公杜詩鳴鳩/乳燕青春深)白波青嶂非人間(次/公)
(杜詩白波吹粉/壁青嶂挿彫樑)離離短幅開平逺漠漠踈林寄秋晚
却似江南送客時中流回頭望雲巘伊川佚老鬢
如霜(次公伊川佚老/指言文潞公也)卧看秋山思洛陽爲君紙尾作行
草烱如嵩洛浮秋光(次公嵩洛言/嵩山洛水也)我從公遊如一日
不覺青山映黄髮爲畫龍門八節灘(援龍門八節灘/在伊川縣白樂)
(天致仕香山石樓鑿龍/門八節灘爲游賞之樂)待向伊川買泉石(次公先生盖欲/卜居伊川以從)
(潞公/也)
　　　書晁𥙷之所藏與可畫竹三首
與可畫竹時見竹不見人(師謂其用/意之專也)豈獨不見人嗒
然遺其身(縯莊子南郭子綦隠几/而坐嗒焉以䘮其偶)其身與竹化無窮岀
清新莊周出無有誰知此凝神(厚莊子用智不/分乃凝於神)
若人今巳無此竹寜復有那將春蚓筆(援唐太宗論/蕭子雲之書)
(行行若縈春蚓/字如綰秋蛇)畫作風中栁君看斷崖上痩節蛟虵
走何時此霜竿復入江湖手(縯杜牧詩惆悵江湖釣/竿手却遮西日向長安)
晃子拙生事舉家聞食粥(厚顔曽公帖乞米於李大夫云/拙於生事舉家食粥來已数月)
(今又罄乏/寔用憂煎)朝來又絶倒(次公晉書衛玠/談道平子絶倒)䛕墓得霜竹(次/公)
(劉义攫韓愈金數斤去曰此䛕墓/中人所得耳不若與劉君爲壽)可憐先生槃朝日照苜
蓿(苜蓿事見和/子由栁胡注)吾詩固云爾可使食無肉(吾舊詩云可/使食無肉不)
(可使居/無竹)
　　　書李丗南所畫秋景二首
野水參差落漲痕踈林欹倒出霜根扁舟一棹歸
何處家在江南黄葉村
人間斤斧日創夷誰見龍蛇百尺姿不是溪山曾
獨往何人解作掛猿枝(縯李白詩山光揺/積雪猿影掛寒枝)
　　　書鄢陵王主簿所畫折枝二首
論畫以形似(次公劉勰文心彫龍言/文章有云形似之語者)見與兒童鄰賦詩
必此詩定非知詩人詩畫本一律天工與清新(子/仁)
(杜詩清新/庾開府)邊鸞雀冩生趙昌花傳神(次公邊鸞長於毛/翎趙昌長於花竹)
如何此兩幅踈澹含精勻誰言一點紅解寄無邊春
痩竹如幽人幽花如處女低昂枝上雀揺蕩花間
雨雙翎决將起(次公莊子言蜩鷽鳩/云我决起而飛也)衆葉紛自舉可憐
採花蜂清蜜寄兩股若人富天巧春色入毫楮懸
知君能詩寄聲求妙語(増詩畫本一律次公此亦詩/刋中有畫畫中有詩之說也)
　　　次韻米黻二王書跋尾二首
三館曝書防蠧毀(厚三館謂昭文集賢/史館揔名崇文院也)得見來禽與青
李(援王羲之有來禽青李帖來禽今所謂林禽也王父/詩文發源云賔濩尚書云來禽以味甘來衆禽也)秋蛇春
蚓乆相雜(縯王羲之傳後制曰子雲行行/若縈春蚓字字如綰秋蛇也)野鶩家雞定誰
美(次公庾征西翼自少能書而子弟更學羲之之字翼曰兒輩憎/家雞爱野雉見法帖新載晉書庾傳無之而南史王僧䖍傳止)
(有猒家雞/三字目)玉函金籥上天來紫衣敕使親臨啓紛綸
過眼未易識磊落挂壁空雲委(堯卿雲委言其多也謝/靈運傳曰比響聮辭波)
(属雲委又唐杜遜能判度支黄巢犯京師奔赴行在拜酆部郎中/史館修撰尋召充集賢學士六飛在蜀関東用兵召發招懷書詔)
(雲委遜能詞才敏速筆無/點竄動中事機僖宗嘉之)歸來妙意獨追求坐想蓬山
二十秋怪君何處得此本上有桓玄寒具油(厚劉禹/錫嘉話)
(云桓玄好蓄法書名畫客至甞出而觀客食寒具而/油汙其畫後遂不設寒貝師集韻云寒具環餅也)巧偷豪奪
古來有一笑誰似癡虎頭(援顧愷之甞以一厨畫糊題其/前寄桓玄玄發其厨自後竊之)
(愷之見封題如𥘉而畫失直云妙畫通/靈変化而去亦猶人之登仙了無怪色)君不見長安永寜
里王家破垣誰復修(次公唐王涯居永寕里名書畫以金玉/爲奩軸鑿垣貯之重複固祕及𬒳誅爲)
(人破垣剔取奩軸金○子仁元章米黻字縯魏文帝謂盧毓曰/玉而弃其書畫於道/選舉莫取有名名如畫地作餅不可㗖)
元章作書日千𥿄平生自苦誰與美畫地爲餅未
(必/似)要令癡兒岀饞水錦囊玉軸來無趾(次公文選孔/文舉論盛孝)
(章書曰珠玉無趾而/而自至人好之也)粲然奪真疑聖智忍飢看書淚如
洗至今魯公餘乞米(次公顔真卿爲刑部尚書時乞米於李/大夫云拙於生事舉家食粥來巳數月)
(今又罄乏寒具增刋胡曰晉書有飯食名寒具者後於齊民/實用爱煎要術并食經中檢得是今所謂環餅也)
　　　郭熈秋山平逺二首
目盡孤鴻落照邊遥知風雨不同川此間有句無
人識送與襄陽孟浩然(厚杜詩昔億㐮陽孟浩/然新詩句句盡堪傳)
木落騷人巳怨秋(帥李白詩昨夜秋声閶/闔來洞庭木落騷人哀)不堪平逺發
詩愁要看萬壑爭流處它日終煩顧虎頭(援人問顧/愷之以㑹)
(稽山水狀愷之云千/岩競秀萬壑争流)
　　　九月十五日邇英講論語終篇賜執政講
　　　　讀史官燕于東宫又遣中使就賜
　　　　御書詩各一首臣軾得紫薇花絶句其
　　　　詞云絲綸閣下文書静鍾鼔樓中刻漏
　　　　長獨坐黄昏誰是伴紫薇花對紫薇郎
　　　　翌日各以表謝又進詩一篇臣軾詩云
(子仁趙注此叙乃以九月十五日爲宋哲宗皇帝之/元祐七年誤矣謹按先生以元祐元年自中書舎人)
(爲翰林學士知制誥二年兼侍讀四年除龍圗學士/知杭州又前集有謝賜御書詩表在知杭州表之前)
(此必元祐二年或三年又坡詩自註前此未嘗以御/書賜羣臣此必元祐四年之前而非七年也次公所)
(賜詩乃白樂天詩也紫薇花花小而叢其色紫今所/謂槿木花也唐制中書舎人六人其内一人知制誥)
(姚崇爲紫薇令奏大事舎人爲商量狀與本狀皆下/紫薇令判其狀之是否然後乃奏故有紫薇之號)
綉裳畫衮雲垂地不作成王翦桐戯(厚成王與唐叔虞/戯削桐葉爲圭以)
(中息耗相應孫韓渥玉堂夜坐詩亦云/夜乆忽聞鈴索動玉堂西畔響丁東)莫言弄筆數行書
湏信時平由主聖犬羊散盡沙漠空捷烽夜到甘
泉宫(縯杜詩捷書日報清晝同次公武帝時匈奴入代郡烽火通/於甘泉宫無巳三輔黄圗云甘泉宫在今池陽縣西去長安)
(二百/里)似聞指麾築上郡(援蒙恬北逐夷狄収河/南築長城至上郡也)巳斍談
笑無西戎(時熈河新獲鬼章是日涇原復奏夏賊/數十萬人遁去次公杜詩談笑無河北)文思天子
師文母(厚杜牧之詩又思天子復河湟子/仁文母見周頌指言太皇太后也)終閉玉関辭馬
武(次公後漢光武閉玉関謝西域之質又范曄云山西旣定威/臨天下臧宫馬武之徒撫鳴劒而抵掌志馳於伊吾之北矣)小
臣願對紫薇花試草尺書招賛普(謹按唐制翰林學士/帶知制誥許綴中書)
(舎人班今臣以知制誥待罪禁林故得以紫薇爲故事次公/賛普吐蕃君號魏収詩尺書徴建鄴又杜詩勑書憐賛普)
　　　書艾宣畫四首(子仁艾宣鍾陵人也駒父圗畫見/聞志艾宣工畫花竹翎毛孤標雅)
(致别是/風格)
　　　　竹鶴
此君何處不相宜况有能言老令威誰識長身古
君子猶將緇布縁深衣(援王子猷好竹指謂人日何可一/日無此君縯劉禹錫詩依依似君)
(子無地不相冝厚神仙傳遼東城華表上有白鶴歌曰有鳥有鳥/丁令威去家千歳今始歸又老杜詩薛公十一鶴磊落如長人故)
(先生用長身字也次公深衣之製具父母大父母衣純以繢具父/母衣純以青如孤子衣純以素純𬒮純邊度各寸半注純縁之也)
(今云緇布則以鶴之狀其身白而黒/縁於外也故有此緇布縁深衣之比)
　　　　黄精鹿
太華西南第幾峯落花流水自重重幽人只採黄
精去不見青山鹿飬茸(厚本草黄精一名/鹿竹華山爲多)
　　　　杏花白鷴
天公翦刻爲誰妍(子仁退之李花詩誰將平地/萬堆雪翦刻作此連天花)抱蘂游蜂
自作團把酒惜春都是夢不如閑客此閑看(次公本/朝李昉)
(以國相致仕所居蓄五禽皆以客爲名白鷴曰閑客鷺終納曰雪客鶴曰/仙客孔雀曰南客鸚鵡曰隴客昉畫爲五/客圗/各爲/詩五章又杜)
(牧詩閑客/此閑行)
　　　　蓮龜
半脫蓮房露壓欹緑荷深處有游龜(師史記亀䇿傳亀/千歳巢荷葉之上)
只應翡翠蘭苕上獨見玄夫曝日時(字仁杜詩露冷蓮/房墜粉紅援郭璞)
(遊仙詩翡翠戯蘭苕又杜詩或看翡翠蘭苕上未掣鯨魚碧海中/又退之孟東野失子詩託大靈龜稱天之言以告東野而曰再拜)
(謝玄夫収悲以歡祈師莊子神亀夢宋/元君一丈夫延頸而長頭衣玄綉之衣)
　　　次韵黄魯直畫馬試院中作
少年鞍馬勤逺行卧聞齕草風雨聲(伯㳟石林先生云/黄魯直甞得句云)
(馬齕枯箕喧午枕誤驚風雨浪飜江自以爲工以語舅氏無咎舅/氏不觧風雨飜江之意一日憇於逆旅聞有聲如風浪之歴船者)
(起視乃馬食於槽水與/草齟齬而爲此聲方悟)見此忽思短䇿横十年髀肉磨
欲透那更陪君作詩痩(厚蜀志劉備傳注載九州春秋曰/備甞於劉表坐起至厠見髀裏肉)
(生慨然流涕表怪問備備曰平常身不離鞍髀肉皆消/今不復騎/髀裏肉生又老杜詩知君苦思縁詩痩倬崔浩愛吟詠一日病起友)
(人戯之曰非子病如此乃子/苦吟詩痩也後遂爲口實)不如芋魁歸飯豆(縯前漢翟/方進傳鴙)
(隙陂之復童謡曰壞陂誰翟子威飯我豆/食羮芋魁反乎覆陂當誰云者兩兩黄鵠)門前欲嘶御史騘
(次公後漢桓典拜侍御史是時宦官秉權典執政無所回避常乗/騘馬京師畏憚之爲之語曰行行且止避騘馬御史今句盖言將)
(放榜也○宋朝/省試御史放榜)詔恩三日休老翁(倬故事省試官/出院給假三日)羡君
懷中雙橘紅(黄有老母援後漢陸績見袁術出橘績懷二枝/去拜辭墮地術謂曰陸郎作賔客懷橘乎荅曰)
(欲歸/遺母)
　　　柏石圖(并叙)増刋(次公柏如蒼龍/而轉其玉骨/石如虎/抱金栊之木盖柅者止輪之木所以言柏)
　　　　陳公弼家藏柏石圖其子慥季常傳寳
　　　　之東坡居士作詩以爲之銘(子功陳希亮/字公弼眉之)
(青神人宋天聖八年進士第年六十四仕至/太常少卿則贈工部侍郎四子忱恪恂慥)
柏生兩石間(援韓退之招楊之罘詩柏/生兩石間萬歳終不大)天命本如此雖云
生之艱與石相終始韓子俯仰人但愛平地美(援/退)
(之又云柏移就平地柏有傷根/容傷根柏不死千丈不難至)土膏雜糞壌成壞幾何耳
(厚國語虢文公諌不籍千畒/有曰陽氣俱蒸土膏其動)君看此槎牙豈有可移理
蒼龍轉玉骨黒虎抱金柅(次公易姤卦𥘉/六繋于金抳)畫師亦可
人使我毛髮起當年落筆意正欲譏韓子
　　　和王晉卿題李伯時畫馬
督郵有良馬不爲君所竒顧収紙上影駿骨何由
歸(師取紙上影謂按圗索馬也燕昭王以/百金市駿骨故駿馬不逺千里而至)一朝見縈䇿蟻封
驚肉飛豈惟馬不遇人巳半生癡(次公晉王湛字處中/王濟之叔𥘉有隠德)
(人莫能知兄弟宗族皆以爲癡濟輕之無子姪之敬濟有從馬難/乗濟問湛曰叔頗好騎否曰亦好之因騎此馬姿容旣妙回䇿如)
(縈善騎無以過之又濟所乗馬甚愛之湛曰此馬雖快然力薄不/堪苦行近見督郵馬當勝但芻秣不至耳濟試之而與已馬等湛)
(又曰此馬任重方知之平路無以別也於是當蟻封内試之濟馬/果躓而督郵馬如常濟益歎異還白其父曰濟始得一叔武帝亦)
(以湛爲癡毎見濟輙調之曰卿家癡叔死未及是帝又問濟曰/叔殊不癡因稱其美此篇全以王/濟比王晉卿而戯之也)
　　　戯書伯時畫御馬好頭赤
山西戰馬飢無肉夜嚼長稭如嚼竹蹄間三丈是
徐行(厚張儀曰秦馬之良戎兵之衆探/前趹後蹄間三尋騰者不可勝數)不信天山有坑谷
(援天山在匈奴即/漢書祁連山也)豈如廐馬好頭赤立仗歸來卧斜日
(師唐李林甫居相位凡十九年固寵市權諌官無敢言者謂𥙷闕/杜暹曰君等獨不見立伏馬乎終日無聲而飫三品芻豆一鳴則)
(黜之/矣)莫敖優孟卜葬地厚衣薪槱入銅歷(縯楚莊王/有愛馬病)
(肥死欲以大夫禮葬之優孟聞之入哭於殿門請以君禮葬之王/曰如何對曰云云王曰寡人之過一至此乎優孟曰請爲大王六)
(畜葬之壠竈爲槨銅歷爲棺齋以薑棗薦以/木蘭祭以粳稻衣以夜光而葬之於人腹)
　　　書林次仲所得李伯時歸去來陽關二圖
　　　後二首(夢齡按林氏家譜云太師嘉囯公槩第二子/名旦字次仲章衡榜登第終朝請郎直柲閣)
(河東/運使)
不見何戡唱渭城舊人空數米嘉榮龍眠獨識慇
懃處(師伯時自號/龍眠居士)畫出陽關意外聲(次公渭城朝雨裛輕塵/客舎青青栁色新勸君)
(更盡一盃酒西出陽關無故人此王維詩也二十餘年别帝京重/聞天樂不勝情舊人唯有何戡在更與慇懃唱渭城又唱得凉州)
(意外聲舊人唯數米嘉榮近來時丗輕前/軰好染髭湏事後生此皆劉禹錫詩也)
兩本新圖墨寳香樽前獨唱小秦王爲君翻作歸
來引不學陽關空斷腸(次公今/云小秦王曲/即陽/關之遺聲/向者丗有東坡詩集其中歸去來集字十首)
(乃五言侓詩耳首篇云命駕欲何向欣欣春木榮是/巳然不可唱先生又有哨遍此豈歸來引之謂乎)
王狀元集百家注東坡先生詩卷之十一
増刋校正王狀元集注分類東坡先生詩卷之十二
書畫下
　　詩五十一首
　　　題李伯時畫趙景仁琴鶴圖二首(子功石林/先生云趙)
(清獻公以清徳服一丗平生蓄雷氏琴一張鶴與白龜/各一所向與之俱始除帥成都公單車就道以琴鶴龜)
(自隨元豊間再移蜀以龜投水中故其詩/曰馬㝷舊路如歸夫龜放長江不復來)
清獻先生無一錢故應琴鶴是家傳誰知黙鼓無
絃曲時向珠宫舞幻仙(次公清献先生趙恱道也杜詩囊/空恐羞澁留得一錢㸔陶淵明作)
(無弦琴云但得琴中趣何勞絃上聲又黄庭内景太上大道玉/宸君閑居蘂珠宫作七言琴心三疊舞胎仙孌/胎爲幻未詳)
醜石寒松未昜親聊将短曲調長人乗軒故自非
明眼(師禪家以見識/不昧爲明眼人)終日僛僛舞㸑薪(次公老杜薛少保/十一鶴詩曰低昻)
(各有能磊落如長人又左傳衛懿公好鶴鶴有乗軒者詩屢舞蹮/蹮屢舞僛僛呉人有燒桐以㸑者蔡邕聞火烈之聲因請而裁爲)
(琴果有美音/名曰焦尾琴)
　　書王定國所藏煙江疊嶂圖王晉卿畫
江上愁心千疊山浮空積翠如雲煙(宋援張說有江上/愁心賦孫倬延年)
(應詔詩攅素旣森/藹積翠亦葱芊)山耶雲耶逺莫知煙空雲散山依然
但見兩崖蒼蒼暗絶谷中有百道飛來泉縈林絡
石隠復見下赴谷口爲奔川川平山開林麓斷小
橋野店依山前行人稍度喬木外漁舟一葉江吞
天使君何從得此本點綴毫末分清妍(次公謝景重/對天月明净)
(而曰意不如/微雲點綴)不知人間何處有此境徑欲往置二頃
田君不見武昌樊口幽絶處東坡先生留五年(程/編)
(武昌樊口與/黄州相對)春風揺江天漠漠(祖謙杜詩江天/漠漠鳥飛去)暮雲卷雨
山姢姢丹楓翻鴉伴水宿(孫倬杜詩水宿鳥相呼又禽/經云凡禽林曰栖水曰宿)長
松落雪驚醉眠(任杜詩晴/雪落長松)桃花流水在人丗武陵豈
必皆神仙(次公張致和詩桃花流水鱖魚肥又李白詩云問君/何故栖碧山笑而不荅心自閑桃花流水窅然去别)
(有天地/非人間)江山清空我塵土雖有去路㝷無縁還君此
畫三歎息山中故人應有招我歸來篇(次公三歎息乃/一唱三嘆之展)
(文也師陶潜有歸去來/詞左太冲有招隱詩)
　　　王晉卿所藏著色山二首(增将軍李思訓也唐人子號/刋李将軍乃畫著色山者)
縹緲營丘水墨仙浮空出没有無間爾來一變風
流盡誰見将軍著色山(次公李成營丘人以畫山水有名/號李營丘先生於遊孤山和李𣏌)
(寺丞詩曰朅來湖上得佳句從此不看營丘圖正謂李成之畫也/又南史張緒傳從弟融齎酒於緒前酌飲動哭曰阿兄風流頼盡)
(堯祖名畫記李思訓畫稱一時之妙官至左武衛大将軍子昭/道變父之勢妙又過之丗言山水者稱大李将軍小李将軍)
犖确何人似退之意行無路欲從誰宿雲解駮晨
光漏獨見山紅澗碧時(次公退之詩山石犖确行徑微又云/天明獨去無道路又劉禹錫詩子歌)
(云腰斧上髙山意行無舊路又南海神廟碑云雲隂解駮日/光穿漏也又山石詩云山紅澗碧紛爛熳時見松櫪皆十圍)
　　　王晉卿作煙江疊嶂圖僕賦詩十四韻晉
　　　卿和之語特竒麗因復次韻不獨紀其詩
　　　畫之美亦爲道其出處契闊之故而終之
　　　以不忘在莒之戒亦朋友忠愛之義也
山中舉頭望日邊長安不見空雲煙(日邊事見障日峯/詩程縯李白登鳯)
(凰臺詩揔爲浮雲能蔽/日長安不見使人愁)歸來長安望山上時移事改應
澘然管絃去盡賔客散惟有馬埒編金泉(次公晋王濟/買池爲馬埒)
(編錢滿之時/人謂之金溝)渥洼固自千里足(沈漢志郊祀歌云元狩三年/馬生渥洼水中作天馬歌云)
(天馬徠歷無草/徑千里循東道)要飽風雪輕山川屈居華屋啖棗脯
十年俯仰龍旂前(李厚楚莊王有愛馬/置之華屋啖以棗脯)却因病瘦出竒
骨鹽車之厄寜非天(次公戰國䇿汗明見春申君曰夫驥之/齒至矣服塩車而上太行㵂汗洒地白)
(汗交流甲坂遷延/負轅不能上云)風流文采磨不盡水墨自與詩爭妍
(程縯杜詩文彩/風流今尚存)畫山何必山中人田歌自古非知田
(李厚吕后謂劉章/曰顧乃父知田耳)鄭䖍三絶君有二筆埶挽回三百
年(宋援鄭䖍自書其詩并畫以/献帝大署其尾曰鄭䖍三絶)欲将巖谷亂窈窕眉峰脩
嫮誇連姢(次公卓文君眉如逺山楚詞云脩眉連姢江漢武帝/李夫人賦云美連姢以脩嫮注嫮音互美也連姢纎)
(弱/也)人間何有春一夢此身将老𧖟三眠(次公永叔云來/如春夢不多時)
(而先生有云海棠春一夢也李/白云呉地桑樹緑呉蚕巳三眠)山中幽絶不可乆要作平
地家居仙但能水石長在眼非君好我當誰縁願
君終不忘在莒樂時更賦囚山篇(栁子厚有囚山篇宋/援管仲戒齊桓公曰)
(願君無忘/在莒時)
　　　書王定國所藏王晋卿畫著色山二首
白髮四老人何曽在商顔(次公四老人即四皓啇山亦名/啇顔李白詩云白髪四老人昻)
(藏南/山側)煩君紙上影照我胸中山山中亦何有木老
土石頑正頼天日光澗谷紛斕斑我心空無物斯
文何足間(程縯周顗言其腹/曰此中空洞無物)君㸔古井水萬象自往還
(宋援白樂天贈元微之云/無波古井水有節青琅玕)
君歸嶺北𥘉逢雪我亦江南五見春寄語風流王
武子三人俱是識山人(李厚王濟字武子尚常山公主堯卿/公謫黄州五年定國賔州三年晉卿)
(均州/三年)
　　　書劉景文所藏王子敬帖絶句(子仁先生甞云/世傳王子敬帖)
(有黄柑三百顆之語此帖乃在劉景文處景文死不知/今在誰家矣韋蘇州有詩云書後欲題三百顆洞庭湏)
(待滿林霜蓋蘇州亦見此帖也余亦甞有詩云君家子/敬十六字氣壓鄴侯三萬籖見王立之詩話以今集考)
(之差三字/不知孰是)
家雞野騖同登爼(援庾翼不伏王右軍書/曰兒軰憎家雞愛野騖)春蚓秋蛇緫
入奩(縯唐太宗謂蕭子雲書行行/若縈春蚓字字如綰秋蛇)君家兩行十二字氣
壓鄴侯三萬籖(縯韓退之鄴侯家多書挿架三萬軸一/一懸牙籖新若手未觸鄴侯李䌓也)
　　　書劉景文所藏宗少文一筆畫(洪父名畫記宗/炳字少文南陽)
(温陽人善書畫邦衡圖畫見聞志云張愛賔稱/惟王献之能爲一筆書陸探微能爲一筆畫)
宛轉回紋錦縈盈連理花何湏郭忠恕匹素畫繅
車(次公郭忠恕善畫歧有冨人子喜畫致疋素忠/恕爲畫小童持線車放𥿄鳶引線數丈滿之)
　　　書渾令公宴魚朝恩圖
咸寜英氣似汾陽(次公渾令公名瑊封咸寕/王汾陽王即郭子儀也)夜飲軍容
出紅粧不湏纒頭萬疋錦(次公纒頭錦所以賞舞/者杜詩舞罷錦纒頭)知卿
末辦作吕強(次公吕强字漢盛後漢人乃宦官最/賢者有諫䟽具本傳於今詩意未詳)
　　　次韻子由書王晉卿畫山水二首
老去君空見畫(子仁杜詩老去/人間空見畫)夢中我亦曽遊桃花
縱落誰見水到人間伏流(次公水有伏流者/如黄河之源是也)
山人昔與雲俱出俗駕今隨水不回(次公比山移文云/山人去兮曉猿驚)
(又云請回俗士/駕爲君謝逋客)頼我胸中有佳處一樽時對畫圗開
　　　又書王晉卿畫四首
　　　山隂陳迹(次公山隂陳迹指王羲之事也越州山隂/縣有蘭渚渚有亭焉羲之與群賢於此祓)
(楔作蘭亭記其序中有俯仰之間/巳爲陳迹之語故云山隂陳迹)
當年不識此清眞(縯李白詩右軍夲/清真瀟洒在風塵)強把先生擬季倫
(援羲之夲傳云或以潘岳金谷詩序比羲之蘭亭記以羲之比石/崇羲之聞而甚喜先生甞曰此許敬宗之言敬宗人奴也見季倫)
(金多故以爲賢於右軍耳夫二十四/友皆望塵之流豈足比方逸少耶)等是人間一陳迹聚
蚊金谷本何人(縯金谷園石崇别業也退之/云雖得一餉樂有如聚飛蚊)
　　　　雪溪乗興
谿山雪月兩佳哉賔主談鋒夜轉雷猶言不見戴
安道爲問適從何處來(縯晉王子猷甞居山隂夜雪𥘉霽/月色清朗四望皓然獨酌酒詠左)
(思招隠詩忽憶戴逵逵時在剡便乗小船詣之經宿至造門不前/而反人問其故羲之曰乗興而行興盡而反何必見安道邪次公)
(先生破其說以謂意之相通則巳如覿面對談矣又豈言不見戴安道乎/元稹傳武儒/衡扇瓜上蠅曰適從何來/遽集於此)
　　　四明狂客(次公明州有四明山賀知章自號四明狂/客欽夫洞天福地記三十六洞天記第九)
(四明山二百八十峯洞周回一百八十里名丹山赤/水之天山有四門通日月星辰之光故名曰四明山)
毫端偶集一微塵(縯退之詩下視寓/九州一塵集毫端)何處谿山非此身
狂客思歸便歸去更求勑賜枉天真(援賀知章仕明/皇時爲祕書􁇏)
(甞病夢遊帝居遂請爲道士以宅爲千秋觀又求周宫湖數頃爲/放生池有詔賜鏡湖一曲李白詩云敕賜鏡湖水爲君臺沼榮次)
(公今先生破其說以溪山/可自有之不必求敕賜也)
　　　西塞風雨(次公此張志和事也西塞/乃湖州礠湖鎮道士磯也)
斜風細雨到來時我本無家何處歸仰看雲天真
篛笠旋収江海入蓑衣(縯張志和自號玄真子會稽山隂/人也唐顔魯公爲湖州刺史與客)
(㑹飲唱和爲漁父詞志和首唱曰西塞山邊白鳥飛次公今先生/桃花流水鱖魚肥青篛笠緑蓑衣斜風細雨不須歸用其說而高)
(一着以爲不必言不湏歸本自無家也又以天爲笠不特/以篛爲笠當徃江海不必只在西塞之下此詩人之妙耳)
　　　題王晉卿畫後
醜石半蹲山下虎(魯直前李廣傳廣岀獵見草中/石以爲虎而射之中石沒矢)長松倒
卧水中龍(次公水中龍字王濬造戦船謡/曰不畏岸上虎但畏水中龍)試君眼力看多少
數到雲峯第幾重
　　　次韻子由書王晉卿畫山水(一/首)晉卿和(二/首)
誤點故教同子敬(縯晉書/献之字子敬桓温甞使書扇/筆誤落因畫作烏㹀駮牛甚妙故云耳)雜
篇真欲擬湯休(厚江淹作雜擬三十首有擬湯休上人詩云/西北秋風至楚客思悠哉日暮碧雲合佳人)
(殊未/來)壠雲寄我山中信(縯陶弘景辝禄入山梁武詔不起/問山中何所有荅曰山中何所有)
(嶺上多白雲秪可自/怡恱不堪持贈君)雪月追君溪上舟(援王子猷居山隂雪/霁月朗忽憶戴逵逵)
(在剡便夜乗小船詣/之造門不前而反也)㑹看飛仙虎頭篋(縯晋顧愷之甞爲虎/頭将軍善畫甞以一)
(厨畫糊題其前寄桓玄皆其深所珍惜者玄乃發其厨竊取畫而/緘閉如舊以還之紿云未開愷之以爲妙畫通靈変化而去亦猶)
(人之登仙/了无怪色)却來顛倒拾遺裘(子美詩云天呉與紫鳯顛倒在/短褐縯子美至德二載自城中)
(竄歸鳳翔/拜左拾遺)王孫辦作玄真子細雨斜風不濕鷗(援張/志和)
(號玄真子有詩云青篛笠/緑蓑衣斜風細雨不湏歸)
此境眼前聊妄想幾人林下是真休(縯靈徹詩云相/逢盡道休官去)
(林下何曽/見一人)我今心似一潭月(厚寒山子詩吾心似/秋月碧潭清皎㓗)君巳身
如萬斛丹(子來兵法曰戦船闊狹長短隨用大小皆以/米爲率一人重米二石則人數率可知矣)看畫
題詩雙鶴鬢歸田送老一羊裘(子仁嚴光披一羊/裘三十年不易)明年
兼與士龍去萬頃蒼波没兩鷗(次公士龍指言子由也/沒兩鷗先生自指其身)
(與子由也子美云白鷗没浩蕩萬里誰能馴鷗蓋㓕没煙波間也/宋敏求改作波字便覺精神索然今用没字蓋以正丗之謬誤云)
　　　六觀堂老人草書詩一首(堯祖按圗經千頃廣/化院在杭州城中木)
(子杭橋北院有六觀堂其名取金剛經夢幻等六物也/老人僧了性精於醫而善草書共父按慈化大師塔銘)
(師名了性餘杭/人俗姓朱氏)
物生有象象乃滋(縯左傳物生而後有象象/而後有滋滋而後有數)夢幻無根
成斯湏方其夢時了非無泡影一失俯仰殊清露
未晞電巳徂(次公佛書如來四句渴/云一切有爲法如夢幻/泡影如露亦如電應作如是觀此所謂六觀也今)
(詩自首句至此以講/六觀詩白露未晞)此㓕㓕盡乃眞吾(次公佛書生滅/㓕巳寂㓕爲樂)云如
死灰實不枯(援莊子身若槁/木心如死灰)逢埸作戯三昧俱(縯傳/燈録)
(鄧隠峯曰竿木隨身逢埸作戯次公三昧出佛書梵云三昧此云/正受也三昧俱所以引下句化身爲醫與草書之說也長沙僧懷)
(素善草書自然得草書三/昧則來書之有三昩矣)化身爲醫忘其軀草書非學
聊自娯落筆巳喚周越奴(次公周越善草書而不逮懷素/喚周越作奴又先制云島可是)
(詩奴也子仁先生不喜周越草書謂其險劣甞改懷/素帖云此書不佳還草意趍乃似周越之險劣云)蒼䑕奮髯
飲松腴剡藤玉板開雪膚(次公蒼䑕奮髯言鼠湏筆也王/羲之寫蘭亭記以鼠鬚筆松腴)
(言墨剡藤玉板言𥿄用剡溪之藤作𥿄其佳者/名玉板也雪膚言𥿄之白莊子肌膚若氷雪)遊龍天飛萬
人呼(縯隨智果論書云王羲之書如龍跳天/門虎卧鳯閣堯祖易乾卦飛龍在天)莫作羞澁羊
氏姝(厚梁武帝評書云羊欣書似婢作夫/人不堪位置而舉止羞澁終不似真)
　　　閻立本職貢圖(厚譚賔録貞觀三年東蛮謝元深/入朝中書侍郞顔師古奏言昔周)
(武王治致太平逺國歸款乃集其事爲王㑹篇可圗/冩貽後以彰服逺之德從之乃命尚書閻立夲圗之)
貞觀之德來萬邦浩如滄海吞河江(子仁孫綽海賦抱/河合濟吞淮納泗)
音容獊獰服竒尨(子仁劉禹錫竹枝詞激訐如呉聲獊獰不/可分次公左閔二年晉献公衣申生以偏)
(衣狐突謂之尨服罕夷曰/尨竒無常尨言雜竒言怪)横絶嶺海逾濤瀧珍禽瑰産
争牽扛名王解辮却蓋幢(縯唐書貞觀間蛮夷君長襲衣/冠帶刀宿衛東薄海南逾嶺皆)
(解辮/請職)粉夲遺墨開明䆫(次公畫断唐明皇令呉道子往貌/嘉陵山水回奏云臣無粉本並記)
(在心乃今圗之一日而成養源韻語秋陽云丗傳聀貢圗乃閻立/本所畫按未景元畫断乃謂其弟立德所作立本所畫諸國王粉)
(本/爾)我喟而作心未降魏徴封倫恨不雙(援唐魏徵勸/太宗行仁義)
(封德彛以爲不然及貞觀間天下大治德彛巳死大/宗曰此徵勸我行仁義旣效矣惜不令封倫見之)
　　　和叔盎畫馬次韻
天驥德力備(援論語孔子曰驥不/稱其力稱其德也)馬外龍麟中(厚南秦/録吕光)
(討西域平上䟽曰惟龜兹據三十六國之中/入其囯城天驥龍麟騕褭丹髦萬計盈廐)皇天不遣言兀
與畫圗同駑駘飽宫粟未受一洗空(次公杜甫丹青引/斯須九重真龍岀)
(一洗萬古/凡馬空)十駕均一至(縯荀子騏驥一日千里/駑馬十駕則亦及之)何事籋雲
風(援漢書天馬歌籋浮雲晻上/馳次公此言君子有逸羣之才鄙陋者/竊禄而不服詩人則曰彼積歳月亦可追及駿馬何事逸羣此嗟悔也)
　　　書晁說之考牧圗後
我昔在田間但知羊與牛川平牛背穏如駕百斛
舟舟行無人岸自移(縯圎覺經云雲駃/月運舟行岸移)我卧讀書牛不
知(厚唐書李宻乗牛挂漢/書一帙角上行且讀之)前有百尾羊聽我鞭聲如鼓
鼙我鞭不妄發(次公此句暗使王方平語神仙傳方平過蔡/經家継呼麻姑而至經見麻姑指爪長心自)
(念得以爬背爲佳方平巳知之怒其凡也而輒如/此遂呼鞭空中擊之曰吾鞭不妄施意令悔過也)視其後者
而鞭之(援莊子善飬生者若牧/羊然視其後者而鞭也)澤中草木長(厚杜詩空/山草木長)草
長病牛羊(次公先生甞言有人見牧童驅羊於瘠地牧之人謂/曰彼澤地草美何不就牧童曰美草則易食羊何自)
(而肥瘠地之草羊細咀其/味乃得肥也今詩意使此)㝷山跨坑谷騰趠筋骨彊煙
蓑雨笠長林下老去而今空見畫丗間馬耳射東
風(縯李白詩丗人聞此皆/掉頭有如東風射馬耳)悔不長作多牛翁
　　　書丹元子所示李太白真
天人幾何同一漚(厚楞嚴經空生太覺/中如海中一漚發)謫仙非謫乃其
游麾斥八極隘九州(厚莊子伯昏無人曰夫至人者上窺/青天下潜黄淵麾斥八極神氣不変)
(又曹子建七啓曰似/君狹六合而隘九州)化爲兩鳥鳴相酬一鳴一止三千
秋(縯退之双鳥詩云双鳥海外來飛之到中州一鳥落城市一鳥/巢嵓幽不得相伴鳴爾來三千秋又云還當三千秋更起鳴相)
(酬次公退之此詩或以爲言佛老或以爲/言李杜今觀先生詩則知其言李杜矣)開元有道爲少留
縻之不可矧肯求西望太白横峨岷(次公天白鳯翔之/山也峨與岷蜀山)
(也李白蜀道難云西當太白/有鳥道可以横絶峨眉巔)眼髙四海空無人大兒汾
陽中令君(縯樂天李翰林集序白甞客汾州識汾陽王郭子儀/於行伍間爲脫其刑責而獎重之及白坐永王之事)
(汾陽功成請以官/爵贖白上許之)小兒天台賀季真(厚司馬子㣲著坐忘/論李白大鵬賦序予)
(昔於江陵見天台司馬子微謂余有仙風道骨可與神通八極之/表因著大鵬遇希有鳥賦以自廣次公祢衡云大兒孔文舉小兒)
(楊德祖餘子碌碌不足數也縯賀/知章字季真呼李白爲謫仙人)生平不識髙将軍手汙
吾足乃敢嗔(援大白甞被召入内作宫詞於上皇前展兩足/令髙力士脫靴力士素貴恥之摘其詩以激楊)
(妃後帝欲官白輒/爲宫中所沮而已)作詩一笑君應聞
　　　題毛女真(厚列仙傳毛女字玉姜在華隂山中山客/獵師丗丗見之形躰生毛自言始皇宫人)
(秦亡入山食松/葉遂不飢寒)
霧鬢風鬟木葉衣(厚異聞集載唐儀鳯中有栁毅客于涇陽/見一婦人牧羊於野風鬟雨鬢自言妾洞)
(庭龍/女也)山川良是昔人非(縯丁令威化鶴而言曰有鳥有鳥丁/令威去家千歳今始歸城郭如故人)
(民/非)秪應閑過商顔老(次公啇顔老商山四皓也啇山謂之啇/顔四皓避秦之老人而毛女避秦之宫)
(人皆同時用/之爲當躰矣)獨自吹簫月下歸(援列仙傳蕭史善吹簫秦穆/公以其女弄玉妻焉遂教弄)
(玉吹簫作鳯鳴一旦鳳/來止其室遂乗之而去)
　　　次韻子由書清汶老所傳秦湘二女圗(次/公)
(韓退之詩云秦地吹簫女湘波/鼓瑟妃所謂二女豈畫此者乎)
春風消冰失瑶玉我夲無身安有觸(厚楞嚴經物不觸/知身知有觸知身)
(即觸知/觸即身)羊生得婦如得風握手一笑未爲辱(次公羊生/晋人羊權)
(也真誥女仙蕚緑華詩云羊生標美秀又真誥載金臺李夫人之/少子曰九華真妃降權云冥運之㑹有絲蘿之纒而權多爲謙辝)
(其意不肯南岳夫人曰冥期數感盖亦有偶對之名不必苟循丗/中之弊穢而行淫濁之下迹也言畢乃笑又甞取權手執之曰妾)
(豈以愆累浮卑少時之滯/而虧辱於當真之定質耶)先生室中無天遊(縯莊子室無/空虚則婦姑)
(勃磎心無天遊/則六鑿相援)環珮何處鳴風鷗隨魔未必皆魔女
但與分燈遣歸去(援維摩經云波旬從萬二千天女而維摩/詰足之謂天女曰諸姊有法門名無盡燈)
(無盡燈者譬如一燈然百千燈冥者皆明明/終不盡天女聞言巳禮維摩詰足隨魔而去)胡爲冩眞傳丗
人更要維摩一轉語(厚傳燈録洞山云遮裏合下得一轉語/有一上座下語九十六轉不愜師意)
丹元茅茨秪三間(厚白樂天别草堂詩/三間茅屋向山開)太極老人時往
還點檢凡心早除拂方平䄂鞭常使物(厚神仙傳王/方平見前考)
(牧圗註次公物鬼物也/使物字見費長房傳)
　　　次韻李端叔謝送牛戩鴛鴦竹石圖(子功/圗畫)
(見聞志道士牛戩河内人工畫翎毛/多冩班鳩野鵲但枳棘不甚精髙)
聞君談西戎廢食忘早晚王師本不陣(縯榖梁傳曰/善師者不陣)
賊壘何足剗守邊在得士此語要而簡知君論将
口(厚前漢賛馮/唐之論将)似我識畫眼笑指塵壁間此是老牛
戬平生師衞玠非意常理遣(援晋書衛玠甞曰人有不及/可以情恕非意相干可以理)
(遣)訴君定何人未用朝市顯(次公意謂顕戮/之於市朝也)置之勿復
道(厚文選古詩/弃捐勿復道)丗俗固多舛歸去亦何湏單車渡殽
澠(厚劉向新序云洛陽西有殽澠又陸士衡/弔魏武文詠歸途以反斾登殽澠而朅來)如蟲得羽化巳
脫安用蠒家書空萬軸凉曝困舒卷(厚崔寔四時月/令五月濕熱蠹)
(虫生書經夏不舒展者必生虫五月巳後七月巳前内湏三度舒/而卷之法要湏天晴時於大屋下風凉處不見日曝令乾乗熱氣)
(卷生虫/彌速)念當掃長物(縯晉書王忱訪王恭見恭所坐六尺簟/枕謂其有餘因求之輟以送焉遂坐薦)
(上忱聞而驚㳟曰/吾平生無長物)閉息黙自煖此畫聊付君幽處得小
展新詩勿縱筆羣吠驚邑犬(援楚詞屈原九章云邑/犬群吠兮吠所怪也)時
來未可知妙斵待輪扁(縯莊子輪扁之言曰斵輪徐則甘而/不固疾則苦而不入不徐不疾得之)
(手而應之心臣不能言有數存焉於其間臣/不能喻臣之子臣之子亦不能受之於臣)
　　　子由新修汝州龍興寺呉畫壁(注韻語陽秋/云汝州龍興)
(寺呉道子畫两/壁一壁作維摩示疾文殊來問天女散花/一壁作太子遊四門釋迦降魔筆法奇/絶子由曽施百縑)
丹青乆衰工不藝人物尤難到今丗毎摹市井作
公卿畫手懸知是徒隷吳生巳與不傳死(厚杜詩畫/手看前軰)
(呉生逺擅埸次公莊子輪扁對齊桓公曰右之人與其/不可傳也死矣然則君之所讀者古人之槽粕而巳夫)那復典
刑留近歳(縯詩雖無老成/人尚有典刑)人間幾處變西方(次公言畫/西方變相)
(也)盡作波濤翻海勢細觀手面分轉側妙筭毫釐
得天契始知真放夲精微不比狂花生客慧(次公/狂花)
(在史所載花不以時開如桃李冬花者/謂之狂花又金石上生花亦謂之狂花)似聞遺墨留汝海
古壁蝸涎可垂涕力捐金帛扶棟宇錯落浮雲卷
新霽使君坐嘨清夢餘(厚後漢史云弘/農成瑨但坐嘯)幾疊衣紋數
衿袂他年吊古知有人姓名聊寄東坡弟
　　　題過所畫枯木竹石三首
老可能爲竹冩真小坡今與竹傳神(次公老可言文/與可也小坡言)
(過也過字叔黨先生之子謂之小東坡杜詩云此應冩真在左綿/又云薛公十一鶴盡冩青田真顧愷之云傳神冩照正在阿睹中)
山僧自覺菩提長心境都将付卧輪(厚傳燈録有僧/舉卧輪禅師偈)
(云卧輪有伎俩能斷百思想對境心不起菩提日日長六相聞之/曰未也乃云慧能無伎俩不斷百思想對境心數起菩提作麽長)
散木支離得自全(縯莊子匠石見曲轅櫟樹曰此散木也又/云支離其形者猶足以養其身終其天年)
(比支離其/德者乎)交柯蚴蟉欲相纒(次公司馬相如賦曰/青龍蚴蟉於東廂)不湏更
說能鳴鴈(援莊子出於山舎於故人之家故人喜命豎子殺鴈/而烹之豎子請曰其一能鳴其一不能鳴請奚殺曰)
(殺不能/鳴者)要以空中得盡年(厚莊子曰可以/全生可以盡年)
倦看澁勒暗蠻村(厚澁勒嶺南竹名嶺表異録箣/作即枝上有箣南人呼爲箣勒)亂棘孤
藤束瘴根惟有長身六君子依依猶得似淇園(次/公)
(淇園出竹前溝洫志武帝時/河决下淇園之竹以為楗)
　　　梅聖俞之客歐陽晦夫使工畫茅庵居其中
　　　一琴横牀而巳曹子方作詩四韻僕和之云
寂寞王子猷回船剡溪路超遥戴安道雪夕誰與
度(戴安道事見徑山道中/次韻荅周長官詩注)倒披王恭氅(援晉王㳟字孝伯甞/披鶴毛裘渉雪而行)
(孟昶窺見之歎曰/此真神仙中人也)半掩袁安户(縯録異傳大雪丈餘洛陽令/自出按行見民家皆除雪出)
(至袁安門無有行路謂安巳死令人除雪入户見/安僵卧問何不出安曰大雪人皆餓死不冝干人)應調折絃琴
(援賈島朝飲詩坐聞/西牀琴凍折两三弦)自和撚鬚句(次公談苑載盧延譲詩其/播人口者有寄人詩云吟)
(安一箇字/撚斷數莖鬚先生/文嘗云一夜撚鬚吟喜雪)
　　　書韓幹二馬
赤髯碧眼老鮮卑廻䇿如縈獨善騎(縯晉書王濟有/馬絶難乗問王)
(湛曰叔頗好騎不湛曰亦好之因騎此馬/姿容旣妙廻䇿如縈善騎者無以過之)赭白紫騮俱絶丗
馬中岳湛有妍姿(援晉潘岳夏侯湛皆美姿/容其相從也人謂之連璧)
　　　王進叔所藏畫䟦尾五首
　　　　徐熈杏花
江左風流王謝家(次公王謝家指言王進叔也子仁南齊書/王儉甞謂人曰江左風流宰相惟有謝安)
(盖自比也杜詩王謝/風流逺闔閭丘基荒)盡攜書畫到天涯却因梅雨丹青
暗(次公廣南有黄/梅雨最損書畫)洗出徐熈落墨花(邦衡圖畫見聞云徐/熈鍾陵人善畫花木)
(落筆爲格雜彩副之跡與色不相隠映李後主最/爱重其跡開寳末歸朝悉貢上宸廷藏之祕府)
　　　趙昌四季(堯祖圗畫見聞志云趙昌字昌之廣/漢人工畫花果名推獨秀伎亦難偕)
　　　　芍藥
倚竹佳人翠䄂長(縯杜詩絶代有佳人幽居在空/谷天寒翠䄂薄日暮倚脩竹)天寒猶
着薄羅裳楊州近日紅千葉自是風流時丗粧(次/公)
(因話録崔樞夫人治家整肅容儀端麗不許群妾作時丗粧而時/丗粧之狀則科紅不暈也白樂天有詩云時丗粧時丗粧自出城)
(中傳/四方)
　　　　　躑躅
楓林翠壁楚江邊(次公宋玉九辨云江水湛湛弓上有楓又/阮藉詠懷詩云湛湛長江水上有楓樹林)
躑躅千層不忍看(次公躑躅山石榴也其花深紅蜀人號映/山紅而荆楚山壁間乃最多焉退之云躑)
(躅紅/千層)開卷便知歸路近(次公先生言今日見其畫則知從此/泝江而歸如見楚山之花是爲歸路)
(近矣)劒南樵叟爲施丹(趙昌自號/剱南樵客)
　　　　寒菊
輕肌弱骨散幽葩真是青裙雨䯻丫(堯祖永叔詩云/小婢立我前赤)
(脚兩/䯻丫)便有佳名配黃菊應縁霜後苦無花
　　　　山茶
遊蜂掠盡粉絲黄落蘂猶收密露香待得春風幾
枝在年來殺菽有飛霜(次公定元年冬十月隕霜殺菽冬/十月則夏之八月也菽豆也八月)
(微霜用事未有殺菽而巳殺菽焉所以記異也山茶開/於雪中其至春時在者能幾而有殺菽之霜爲可歎矣)
　　　韋偃牧馬圗(子功張彦逺名畫記韋偃工畫山僧/奇士老松異石筆力勁健風格髙舉)
神工妙技帝所収江都曹韓逝莫留(次公江都王曹覇/韓幹也三人皆畫)
(馬之妙具見於杜/詩継則有韋偃焉)人間畫馬唯韋侯當年爲誰掃驊騮
(厚杜詩韋侯别我有所適知我怜君畫無/敲戲拈秃筆掃驊騮倐見麒麟出東壁)至今霜蹄踏長楸
(次公曹子建詩走馬長楸間子仁/杜詩畫馬圗引霜蹄蹴踏長楸間)圉人困卧沙壠頭(縯周禮/圉師掌)
(敎圉人/飬馬)沙苑茫茫蒺藜秋風騌霧鬛寒颼颼龍種尚
與駑駘遊長稭短豆豈我羞(厚晉書宣帝曰駑馬/戀短豆必不能用也)八鑾
六轡非馬謀(次公詩采芭八鑾瑲瑲/又小戎云六轡在手)古來西山與東丘
(縯西伯伯夷也東丘盗跖也伯夷死名於西山之上盗跖死利於/東陵之下〇次公其意謂馬之長稭短草孰與齕草而飲水馬之)
(八鑾六轡孰與翹足而立豈不猶伯/夷之採薇寕减盗跖之食人肝者哉)
　　　李伯時畫其弟亮功舊隠宅圗
樂天蚤退今安有摩詰長閑古亦無五畒自栽池
上竹(次公樂天地上篇云十畒之宅/五畒之園有水一池有竹千竿)十年空看􁉢川圗(厚/唐)
(王維字摩詰隠居輞川自畫爲圖/子來唐史王維傳維畫思入/神繪工以爲天機所到學者不及也别墅在輞川有華子岡欹湖)
(竹里館柳浪茱/茰沜辛夷塢)近聞陶令開三徑(縯蔣詡開三徑與其交羊/仲求仲遊又陶淵明歸去)
(來云三/涇就荒)應許揚雄寄一區(援前漢揚雄處岷山之陽/曰郫有田一􁇋有宅一區)晚歳
與君同活計如雲鵝鴨散平湖(子仁杜詩房相西亭鵝/一羣眠沙泛浦白於雲)
　　　畫車二首
何人畫此隻輪車(次公公羊傳晉人敗秦師/於殽匹馬隻輪無返者)便是當年
欹器圗(縯家語孔子觀於魯桓公之廟有欹器焉問守廟者此/何器對曰此蓋宥坐之器孔子曰吾聞宥坐之器虚則)
(欹中則正满則覆/明君以爲至誡)上易下難湏審細左提右挈免踈虞
(厚西漢張耳傳厮養卒之說燕曰以一趙/尚易燕况以兩賢王左提右挈㓕燕易矣)
九衢歌舞頌王明誰惻寒泉獨自清(次公易井卦九三/井渫不食爲我心)
(惻可用汲王明並受其福先生易傳曰渫㓗也九三居得其正井/㓗有也井㓗而不食何哉不中也不中者非邑居之所會也故不)
(食井未有以不食爲戚者也凡爲我惻者皆行道之人耳故象曰/行惻行惻者明人之惻我而非我之自惻也是井則非敝漏之罋)
(所容矣故擇其所用汲者曰孰可用者哉其惟器之絜者乎/器之絜則王之明者也器㓗王明則受福者非獨在我而已)頼有
千車能散福化爲膏雨滿重城
　　　宋復古畫瀟湘晚景圖三首
西征憶南國堂上畫瀟湘照眼雲山出浮空野水
長舊游心自省信手筆都忘㑹有衡陽客來看意
渺茫
落落君懷抱山川自屈蟠經營𥘉有適揮灑不應
難江市人家少煙村古木攅知君有幽意細細爲
㝷㸔
咫尺殊非少隂晴自不齊徑蟠趨後崦水㑹赴前
溪自說非人意曽經入馬蹄他年遊官處應話劒
山西
　　　題黄筌畫翎毛花蝶二首
短翎長喙苦喧卑曵練雙翔亦自竒頼有黄鸝闘
嬛好獨依蘚石立多時
緑隂青子巳愁人忍見東風燕麥新惆悵劉郎今
白首時來看卷覔餘春(縯劉禹錫自連州召入重遊玄都觀/無復桃花唯兎葵燕麥動揺春風耳)
　　　申王畫馬圗
天寳諸王愛名馬千金争致華軒下當時不獨玉
花騘飛電流雲絶瀟洒(縯杜甫丹青引先帝天馬玉花騘/畫工如山貌不同唐貞觀中骨幹)
(貢良馬走號十驥一名發電赤一名/飛霞驃一名流雲駟一名奔虹赤)兩坊岐薛寜與申(縯/歧)
(薛寕申四王/皆明皇諸弟)馮凌内廐多清新肉􁍅汗血盡龍種(縯/杜)
(詩肉􁍅碨礧連錢動大宛/天馬汗如血其先天馬也)紫𫀆玉帶眞天人驪山射獵
包原隰御前急詔穿圍入揚鞭一蹙破霜蹄萬騎
如風不能及鴈飛兎走驚弦開翠華按轡從天回
五家錦繡遍山谷百里舄珥遺纎埃(縯玄宗毎年幸驪/山華清宫楊貴妃)
(姉妹五家扈從家爲一隊着一色衣五家台隊照映/如百花爛發遺鈿墜舄瑟瑟珠翠粲爛芳馥於路)青騾蜀棧
西超忽(縯元稹望雲騅欹明皇當時/無此馬不免騎騾來入蜀)髙準濃蛾散荆棘首
蓿連天鳥自飛五陵佳氣春蕭瑟(縯宛馬嗜首蓿漢武/使求種種於離宫館)
(杜詩王孫善保千金/軀五陵佳氣無時無)
　　　次韻魯直書伯時所畫王摩詰
前身陶彭澤後身韋蘇州欲覔王右丞還向五字
求(縯陶淵明韋應物/王維皆善五字詩)詩人與畫手蘭菊方春秋又恐兩
皆是分身來入流(縯古語春蘭秋菊各一時之秀金剛/經湏陁洹名爲入流而寔無所入)
　　　予作破琴詩求得宋復古畫邢和璞於桞
　　仲逺仲逺以此夲託王晉卿臨冩爲巨軸
　　名爲邢房悟前生圖作小詩題其上
此身何物不堪爲逆旅浮雲自不知(縯莊子吾生特逆/旅耳維摩詰言是)
(身如浮雲/湏臾変㓕)偶見一張閑故紙便疑身是永禪師(見破琴/詩叙)
　筆墨詩九首
　　　次韻荅舒教授觀余所藏墨
異時長笑王㑹稽野鶩膻腥汙刀几莫年却得庾
安西自厭家雞題六紙(縯南史王僧䖍傳庾征西翼少時/書與右軍齊名右軍後進庾猶不)
(分在荆州與都下人書云小兒軰厭家雞愛野雉皆學逸少書柳/子厚集有殷賢戯批書後寄劉連州并示孟崙二童詩一首其下)
(注云家有右軍書毎𥿄背庾翼題云王㑹稽六紙二月三十日而/其詩云書成欲寄庾安西𥿄皆應勞手自題聞道近來諸子弟臨)
(也㝷巳/厭家雞)二子風流冠當代顧與兒童爭愠喜秦王十
八已龍飛(子功白氏長慶集七徳舞云太宗十八起義兵白旄/黄鉞定兩京又太宗自云吾十八起義兵二十四平)
(天下未三/十致太平)嗜好晚将蛇蚓比(厚唐太宗御制王羲之賛子雲/近出擅名江表僅得成書無丈)
(夫之氣行行若縈春/蚓字字如綰秋蛇)我生百事不挂眼(子仁退之詩我老嗜/讀書餘事不挂眼)
時人謬說云工此丗間有癖念誰無(縯古今嗜好有所/偏惑皆謂之癖杜)
(預有左傳癖王濟有馬癖和嶠有/錢癖陸羽有茶癖王福畤譽兒癖)傾身障簏尤堪鄙一生
當着幾兩屐(厚晉阮孚傳祖約性好財孚性好屐同是累而未/判得失有詣約者正見料財物客至屏當不盡餘)
(兩簏著背後傾身障之意未能平或詣阮正見自蠟屐因/自嘆曰未知一生當着幾兩屐神色閑暢於是勝負始分)定心
肯爲微物起此墨足支三十年但恐風霜侵髪齒
非人磨墨墨磨人(縯公嘗曰吾有佳墨七十丸而求之不巳/不近愚耶石昌言蓄墨不許人磨或曰子)
(不磨墨墨當磨子昌言/墓木拱矣墨故無恙)缾應未罄罍先恥(厚詩曰鉼之罄/矣維罍之恥)
逝将振衣歸故國數畒荒園自鋤理作書寄君君
莫笑但覔來禽與青李(次公宋朝淳化法帖大王書四百/六十五帖其一云青李來禽櫻桃)
(日紿藤子皆囊成爲佳凾封多衣生足下所䟽云此果佳可爲致/子當種之此種彼胡桃皆生也吾篤喜果今在田里惟以此爲事)
(故遠爲足下置此子者則大/惠也此號靑李來禽帖也)一螺點漆便有餘(次公簫子/良荅王僧)
(䖍書曰仲将之墨一點如漆又陸雲與兄書曰/一日上三臺曹公藏石墨數十萬斤今送二螺)萬竈燒松何
處使君不見永寜第中擣龍麝(次公永寕第者李駙馬/第也今士大夫家有墨)
(其上有永寕賜第四/字即李駙馬家墨也)列屋閑居清且美(縯退之送李愿序粉/白黛緑者列屋而閑)
(居)倒暈連眉秀嶺浮雙鴉畫鬢香雲委(堯卿李賀美/人梳頭歌云)
(纎手却盤老鴉色翠滑寳釵簮不得杜牧詩云姢姢却月眉新/鬢受鴉飛洪父南部煙花記載虞丗南詩云學畫鴉兒半未成)時
聞五斛賜蛾緑(厚大業拾遺載焬帝宫女争畫長蛾眉宫吏/曰結螺子黛五斛號爲蛾螺子黛岀波斯國)
(堯卿李賀詩幽篁畫/新粉蛾緑横曉門)不惜千金求獺髓(縯酉陽雜爼載孫和/寵劉夫人嘗醉舞如)
(意誤傷劉頰太醫以百金購得/白獺取髓雜玉屑以㓕其瘢)聞君此詩當大笑寒牎泠
研冰生水(厭家雞次公先生早笑王書如野鶩取/庾之言莫年見庾題/羲之六𥿄之語則有服心矣是自云如家雞終亦自厭也)
　　　贈潘谷(祖謙志林天賣墨者潘谷余不識其人然聞/其所爲非市井人也墨旣精妙而價不二士)
(或不持錢求墨不計多少與之一日忽取欠墨錢劵焚/之飲酒三日發狂浪走遂趍井死人下視之盖趺坐井)
(中手尚持數珠也/見張元明言如此)
潘郞暁踏河陽春(次公潘郎晉潘岳/也嘗爲河陽令)明珠白璧驚市人
(厚潘岳美姿儀與夏侯湛交毎/行止同轡接茵京都謂之連璧)那知望拜馬蹄下(縯岳性輕/躁趍勢利)
(與石崇等謟事賈謐毎/候其出輙望塵而拜)胸中一斛泥與塵何似墨潘穿
破褐琅琅翠餅敲玄笏布衫漆墨手如龜未害冰
壷貯秋月(次公古詩淸/如玉壷氷)丗人重耳輕目前區區張李
争媸妍(援宋朝張遇李廷/珪墨爲時所重)一朝入海㝷李白(縯杜詩巢/父掉頭不)
(肯住東将入海隨煙霧又云南㝷禹穴見李白道甫問信今何/如堯卿先生旣作此詩後潘谷因事落井而死人以爲此詩䜟)空
看人間畫墨仙(先生於詩賦中两言入海皆成䜟語𥘉是此詩及松醪賦/云/遂從此而入海卒有過海之行言皆無心後皆成䜟亦前定也)
　　　孫莘老寄墨四首
徂徠無老松(次公詩徂徠之松新甫/之柏徂徠山在兖州)易水無良工(次公/墨譜)
(云昔祖氏本易定人唐時墨宫也今墨之工必假其姓而號之大/約易水者爲上堯卿李/廷珪易水人也欽夫遯齋閑覧云唐末)
(墨工李超與其子庭珪自易水渡江遷於歙州庭珪之/弟庭寛之子冰晏冰晏之子文用皆能丗其業)珍材取
樂浪(次公樂浪指/言髙麗也)妙手惟潘翁(潘谷作墨雜用髙/麗煤注詳見上篇)魚胞熟
萬杵(師造墨法有/使鯉魚胞者)犀角蟠雙龍墨成不敢用進入蓬
萊宫(次公蓬萊宫天子之宫也/杜詩昔献三賦蓬萊宫)蓬萊春晝永玉殿明房
櫳金牋灑飛白(堯卿仁宗皇帝尤精飛白堯祖韋續字源云/飛白書者蔡邕待詔見門下吏用堊帚因成)
(字所/作也)瑞霧縈長虹遥憐醉常侍一笑開天容(縯唐/太宗)
(作飛白字賜群臣或乗酒争取於帝前散騎常侍劉泪登/御牀引手得之帝笑曰昔聞婕妤辭輦今見常侍登牀)谿石
琢馬肝(厚漢武帝時外國獻馬肝石次公端州深溪之石其色/紫如馬肝者爲上堯卿漢武帝元鼎五年郅支國貢馬)
(肝石百斤常以水銀養内於金凾中金泥封其上其國人長四尺/惟餌馬肝石此石半青半白如馬肝碎之以和九轉丹吞之一粒)
(則彌年不飢以之拭髮白者皆黑帝嘗坐群臣於甘泉殿有髪白/者以此拭之應手皆黒是時公卿語曰不願作方伯惟願拭肝石)
(此石酷烈不雜丹砂惟可近/髪然亦可作硯故此句用之)剡藤開玉板(次公剡溪之藤爲/𥿄最妙唐舒元輿)
(有悲剡藤文以世爲文字者多而費紙故悲藤之殘書也玉板則/𥿄色也今成都浣花溪造一種紙光滑亦以爲各飬源志林云李)
(獻之遺予天台玉板紙殆未見又云池歙精白/玉板乃可試墨若於此𥿄上墨無所不黑矣)嘘嘘雲霧出
弈弈龍蛇綰(縯唐太宗論䔥子雲書行行/若縈春蚓字字如綰秋蛇)此中有何好秀
色紛满眼故人歸天禄(厚漢諸儒校書天禄閣師川漢宫/殿䟽云天禄麒麟閣蕭何造以藏)
(秘書處/賢才也)古漆窺蠹簡(援漢杜林於西州得漆書/古文尚書一卷常寳藏)隃麋給尚
方(縯漢尚書令僕丞郞月給隃麋墨大/小二枚尚方則官名乃給墨之所)老手擅編剗(援退之/詩亦可)
(紹編/剗)分餘幸見及流落一歎赧
我貧如飢䑕長夜空齩齧瓦池研竈煤葦管書柿
葉(厚唐鄭䖍好書常苦無紙慈恩寺貯/柿葉數屋䖍日取隸書歳乆殆遍)近者唐夫子逺致
烏玉玦(唐林夫寄張遇墨半丸次公半環曰玦/荀子所謂召人以環絶人以玦是已)先生又繼
之圭璧爛箱篋(次公周禮方曰圭圎曰/璧皆以比墨之形狀也)晴牎洗硯坐蛇
蚓稍蟠結(事見/上)便有好事人(次公前漢楊雄賛時有/好事者載酒肴從雄學)敲
門求醉帖(縯張旭醉以/頭濡墨草書)
吾窮夲坐詩(次公先生以詩𬒳勘/今有詩案行於丗)乆服朋友戒五年江
湖上(次公以言在黄/州凡五年也)閉口洗殘債今年復稍稍(次公退/之食蝦)
(蟇詩余𥘉不下/侯近亦能稍稍)快癢如爬疥(次公杜牧詩杜詩韓筆愁/來讀似倩麻姑癢處㧓)先生
不譏訶又復寄詩械幽光發竒思(龜父韓文云發/潜徳之幽光)點點
出荒怪詩成自一笑故疾逢蝦蟹(縯蝦蟹善發/疼癢之疾)
　　　歐陽季黙以油煙墨二丸見餉各長寸許
　　　戯作小詩
書牎拾輕煤佛帳掃餘馥辛勤破千夜收此一寸
玉癡人畏老死腐朽同草木(厚後漢朱穆崇厚論曰彼與/草木俱朽此與金石相傾又)
(唐髙竇賛古來賢豪不有興運理/光鏟采與草木俱腐可勝咤哉)欲将東山松涅盡南山
竹(次公漢書朱安丗云南/山之竹不足受我辭也)墨堅人苦脆未用歎不足(次/公)
(先生嘗云非人/磨墨墨磨人)且當注蟲魚(縯韓詩尓雅注蟲/魚定非磊落人)莫草三千
牘(援史記東方朔𥘉入長安至/公車上書凡用三千奏牘)
　　　明日復以大魚爲餽重二十斤且求詩故
　　　復戲之
漢庭九尺人誰似老方朔(縯東方朔上書曰臣年二十二/長九尺三寸勇若孟賁捷若慶)
(忌)那将一寸金令足三冬學(厚朔上書又曰臣朔年/二十斈三冬文史足用)餉魚
欲自洗(次公言季黙欲以二十斤/之大魚洗其寸墨之儉耳)鱗尾先卓犖我是騎
鯨手(援杜詩若逢李白騎鯨/魚道甫問信今如何)聊堪充鹿角(厚鹿角小魚也/梅聖俞賣鹿角)
(詩水中龍角而足海小魚角矗矗不擬龍乃/擬鹿又永叔詩毛魚與鹿角一龠數千百)
　　　謝宋漢傑送李承晏墨
老松燒盡結輕花妙法來從北李家翠色冷光何
所似墻東鬒髮墯寒鵶(援宋玉言墻東之女子/詩鬒髮如雲言烏黒也)
　　硯　詩八首
　　　龍尾硯歌(并叙)
　　　　余舊作鳯咮硯銘其略云蘇子一見名
　　　　鳯咮坐令龍尾羞牛後已而求硯於歙
　　　　歙人云子自有鳯咮何以此爲蓋不能
　　　　平也奉議郞方君彦德有龍尾大硯竒
　　　　甚謂余若能作詩少解前語者當奉餉
　　　　乃作此詩(子蒼按先生集載鳯咮硯銘有三其銘/序云北苑龍培山如翔鳳平飲之狀當)
(其咮有石蒼黒而玉色熈寕中太原王頥以爲硯余/銘之曰鳯咮又延平志考異云延平硯材産斫崎者)
(爲上東坡得之喜甚遽目爲鳯咮又云硯﨑石/在劒浦縣東三十里東坡取名鳳咮者此也)
黄琮白琥天不惜(次公黄琮白虎正以比硯爲玉也/周禮以黄琮禮地以白琥禮西方)顧恐
貪夫死懷璧(縯左傳匹夫無/罪懷璧其罪)君看龍尾豈石材玉德
金聲寓於石與天作石來幾時(次公李白詩靑/天有月來幾時)與人
作硯𥘉不辭詩成鮑謝石何與(厚鮑明逺/謝玄暉也)筆落鍾王
硯不知(厚鍾繇王/右軍也)錦茵玉匣俱塵垢擣練支牀亦何
有况瞋蘇子鳯咮銘戯語相嘲作牛後(援史記蘇秦/云寕爲雞口)
(無爲/牛後)碧天照水風吹雲明牎大几清無塵我生天
地一閑物蘇子亦是支離人(縯莊子支離其形者猶足以/養其身終其天年况支離其)
(徳者/乎)麄言細語都不檡(次公佛書云麄言及/細語皆歸第一義)春蚓秋蛇
隨意畫(援春蚓秋蛇事見上/孫莘老寄墨詩注)願從蘇子老東坡仁者不
用生分別(次公維摩經天女言華無/分別仁者自生分別想耳)
　　　張㡬仲有龍尾子石硯以銅劒易之(堯卿/㡬仲)
(乃侍中/耆之孫)
我家銅劒如赤虵君家石硯蒼璧橢而窪(次公橢音/吐火反圎)
(而長/也)君待我劒向何許大明宫裏玉佩鳴衝牙(次/公)
(大明宫唐髙宗能朔二年置謂之東内韓退之詩大明宫中給事/歸衝牙佩之物也潘岳賦衝牙錚鎗師禮記玉藻佩玉有衝牙)
我得君硯亦安用雪堂牎下爾雅箋蟲鰕(縯退之詩/爾雅注虫)
(魚定非/磊落人)二物與人𥘉不異飄落髙下隨風花(次公南/史竟陵)
(王子良精信釋教而范縝盛称無佛子良曰君不信因果何得冨貴貧賤之異/縝荅/曰人之/生如樹/花/同發/隨風而墮自有拂簾幌堕於茵席之)
(上者自有関籬墻落於糞溷之中者墮茵蓆者殿下是也落糞溷/者下官是也貴賤雖復殊塗因果定在何處子良不能屈然深怪)
(之)蒯緱玉具皆外物(次公史記馮驩客孟嘗君問傳舎長曰/客何所爲荅曰馮先生甚貧猶有一剱)
(耳又蒯緱注蒯苦怪反茅之類可爲繩言其劔把無物可裝以小/繩纒之也緱音侯謂把劔之處此言貧者之劔至云玉具則貴者)
(之劎也前漢王莽傳云玉具寳劔師漢宣帝賜呼/韓邪單于光武賜馮異皆玉具剱以玉爲剱首也)視草草玄
無等差(厚淮南王安善為文詞武帝每爲報書及賜常召司馬/相如等視草乃遣哀帝時丁傳董賢用事諸附之者皆)
(起家至二千石時揚雄方/草大玄有以自守泊如也)君不見秦趙城易璧指圖睨
柱相矜誇(縯史記秦昭王願以十五城易趙和氏璧趙惠文王/遣藺相如奉璧奏秦王相如視秦王無意償趙城乃)
(前紿秦王曰璧有瑕請指示王相如因持璧却立曰大王必欲急/臣臣頭與璧俱碎於柱矣持璧睨柱欲以擊柱秦王恐其破璧乃)
(辝謝召有司按圖指從/此以往十五城與趙)又不見二生妾換馬驕鳴啜泣
思其家(援異聞集載韋鮑二生以妾換馬俄有二紫衣冠人云/是江淹謝莊江曰能聮句賦今之躰否謝曰何以爲題)
(江曰便以妾换馬爲題仍以捨波傾城求其駿足爲韻其中云望/新恩懼非吾偶也戀舊主疑偕人乗之文多不全載次公驕鳴以)
(言馬啜泣以言人詩曰/有女仳離啜其泣矣)不如無情兩相與永以爲好譬
之桃李與瓊華(縯詩投我以木桃報之以/瓊瑶匪報也永以爲好也)
　　　張作詩送硯反劒乃和其詩卒以劒歸之
贈君長鋏君當歌毎食無魚歎委蛇(縯馮驩彈鋏而/歌曰長鋏歸來)
(乎食無魚次公詩云/委蛇委蛇退食自公)一朝得見暴公子櫑具欲與冠爭
峩(厚雋不疑見暴勝之冠進賢冠帶櫑具/劔上謁曰切伏海瀕聞暴公子舊矣)豈比杜陵貧病叟
終日長鑱隨短蓑(援杜詩長鑱白木柄/我生託子以爲命)斬蛟刺虎老無
力(次公刺虎則卞莊子也師晉史周處陽羡人也膂力絶人縱情/肆欲州曲患之自知爲人所惡乃慨然有改勵之志謂父老曰)
(今時和歳豊何苦而不樂耶父老歎曰三害未除何樂之有處曰/何謂也荅曰南山白額虎長橋下蛟并子爲三矣處曰若此爲患)
(吾能除之乃入山刺虎投/水斬蛟而反郷里相慶)帶牛佩犢吏所訶(縯龔遂使賣/剱買牛賣刀)
(買犢曰何爲/帶牛佩犢)故将換硯豈無意恐君雕琢傷天和(次/公)
(退之贈崔立之詩不用雕琢愁/肝腎又云自然憂氣損天和)作詩反劒亦何謂知君故
以詩相磨報章苦恨無好語試向君硯求餘波(子/仁)
(左傳晉公子重耳荅楚王曰/其波及晉國者皆君之餘也)詩成劒往硯應笑那将屋漏
供懸河(厚王衍謂郭象/語如懸河㵼水)
　　　眉子硯歌(與胡誾)
君不見成都畫手開十眉横雲却月爭新竒(縯明/皇避)
(安䘵山難幸成都令畫工作十/眉圖横雲却月皆其眉名也)游人指點小嚬處中有漁
陽胡馬嘶(次公小嚬指楊妃之眉也漁陽胡馬/言安禄山之叛也禄山以漁陽起亂)又不見王孫
青瑣横雙碧腸斷浮空逺山色(次公逺山指卓文君之/眉也王孫文君之父青)
(瑣牎也横双碧眉之狀也西京雜記/云文君眉色不加黛飾常如逺山)書生性命何足論坐
費千金買消渴(厚司馬長卿素有消渇之疾恱文君色遂以/廢痼乃作美人賦欲以自刺而不能改後卒)
(以此疾/致死)邇來䘮亂愁天公謫向君家書硯中(次公天/公字庾)
(亮云天公憒憒也禄山之亂長卿之喪皆天公之/所愁也故謫爲硯中之眉此先生之新意者也)小䆫虚幌
相嫵媚(次公上林賦言青琴/宓妃之徒嫵媚纎弱)今君暁夢生春紅毗耶居
土談空處結習巳空花不住(花不住事見座上賦/戴花得天字詩注)試教
天女爲磨鈆千偈瀾翻無一語(次公晉鳩摩羅付曰誦/千愒退之詩提攜噉維)
(口瀾翻又維摩詰無有/言語爲不二法門也)
　　軾近以月石硯屏獻子功中書公復以涵
　　　星硯獻純父侍講子功有詩純父未也復
　　　以月石風林硯屏贈之謹和子功詩并求
　　　純父數句
紫潭出玄雲(次公紫潭言硯玄雲言墨也彦章異聞實録徐玄/之夜見人物如粟粒行案上傳呼曰蚍蜉王欲觀)
(漁於紫石潭漁具數十人入硯中皆獲/小魚玄之大駭以冊覆之照看皆無)翳我潭中星獨有
潭上月倒挂紫翠屏(居仁志林云月石屏真者必平然多不/圎圎而平桂滿而不出者此至難得也)
我老不看書黙坐養此昏花睛時時一開眼見此
雲月眼目明乆知丗界一泡影(縯金剛經一切有/爲法如夢幻泡影)大小
真僞何足評笑彼三子歐蘇梅(厚歐陽永叔蘇子美皆/有月石硯屏詩梅聖俞)
(讀月石屏詩云予覩二人作詩論月石月在天上石在山下安得/石上有月蹟至矣歐陽公知不可詰不竟述欲使識者黙自釋蘇)
(子苦豪邁何用強引/屏角蚌蛤巧擗析)無事自作雪羽爭(事見三人詩集援孟/子告子曰生之謂性)
(也猶白羽之白歟曰然白羽之白猶白/雪之白白雪之白猶白玉之白歟曰然)故将屏硯送兩范
要使珠壁棲牎櫺(厚前漢天文志曰月/如合璧五星如連珠)大范忽長謡語
出月脅令人驚(皇甫湜作顧况集序云穿天心/出月脅意外/驚人語非㝷常)小范當繼
之說破星心如雞鳴(孟郊聞角詩云似開/孤月口能說落星心)牀頭復一
月下有風林横(公衮杜詩風/林纎月落)急送小范家護此涵星
泓願從少陵博一句山木盡與洪濤傾(次公杜甫戯/題畫山水歌)
(云舟人漁子入浦叙/山木盡亞洪濤風)
　　　次韻范純父涵星硯月石風林屏
月次于房歷三星斗牛不神箕獨靈(厚韓退之三星行/云我生之辰月宿)
(南斗牛奮其角箕張其口牛不見服箱斗不挹酒漿箕獨有神靈/無時停簸揚又云三星各在天什伍東西陳嗟汝牛與斗汝獨不)
(能/神)簸揺桑榆盡西靡(次公淮南子云西日垂景在樹端謂之/桑榆又杜詩雨霽先巳風散足盡西靡)
影落蘇子硯與屏天工與我兩厭争孰居無事爲
此形(厚莊子曰天其運乎地其處乎日月/其争於所乎孰居無事而行是也)與君持槖侍帷幄
(次公西漢趙充國傳充國子卭言張安丗持槖簮筆事孝武帝數/十年注槖囊也所以盛書近臣負囊簮筆從備頋問後漢杜林薦)
(鄭興宜侍帷幄又桓榮謝/上曰臣幸得侍帷幄也)同到温室觀堯􁅁(次公温室漢/殿名邠老漢)
(宫閣記未央宫有宣明長年温室昆德四殿帝王丗紀堯時有草/夾階而生毎月朔生一莢月半生十五莢至十六日一莢落至晦)
(日而盡月小則餘一莢不/落此瑞草也謂之􁅁莢)自憐太史牛馬走技等卜祝
均倡伶(厚司馬迁報任少卿書云太史公牛馬走司馬遷再拜/言少卿足下注云太史公遷之父也走猶僕也言巳爲)
(太史牛馬之僕自卑之辭也其書中云僕之先人非有剖符丹書/之功太史星歷近乎卜祝之間固主上所戲弄倡優畜之流俗之)
(所輕/也)欲留衣冠挂神武(縯南史陶弘景齊高帝作相弘爲/諸王侍讀除奉朝請永明十年遂)
(脫朝服挂神武門/上表辭禄詔許之)便擊雲水歸南𬈑(次公歸南𬈑言鵬也/莊子鯤魚自比𬈑化)
(爲鵬而徙南溟/撃水三千里也)陶泓不稱管城沐(厚韓退之毛頴傳言秦/始皇封之管城與絳人)
(陳玄弘農陶泓及/㑹稽禇先生友善)醉石可助平泉醒(次公唐余録李德𥙿/於平泉別墅採天下)
(珍木怪石爲園池之玩有醒酒石德裕尤所寳惜醉即踞之德𥙿/曰廬山記陶淵明所居栗里有大石淵明自放以酒名曰醉石)
故持二物與夫子欲使妙質留天庭但令滋液到
枯槁勿遣光景生晦冥上書挂名豈待我獨立自
可當雷霆(次公唐書歸登為右拾遺時裴延齡以姦佞得幸德/宗欲相之右𥙷闕熊執易上䟽論之方草䟽以示登)
(登湂然曰願寄一名雷霆/之下安忍令足下獨當)我時醉眠風林下夜與漁父
同青熒(厚劉禹錫詩獨/與猿鳥愁青熒)撫物懷人應獨歎作詩寄子
誰當聽(摇桑榆次公言月所經歷之三星唯箕有靈能起風則以箕星好風/而/題是風林研屏故也箕之起風揺桑榆而獨向西靡此所以爲風林之狀)
　　　龍尾石研寄猶子逺
皎皎穿雲月青青出水荷文章土點􁩜(厚晋書衛恒/四躰書勢成)
(􁩛黠點􁩜狀似/連珠絶而不離)忠義老研磨偉節何湏怒(縯漢賈彪字/偉節兄弟三)
(人並有髙名而彪最優故天下/稱之曰賈氏三虎偉節最怒)寛饒要少和(援前漢蓋寛饒自/以行能清高而爲)
(凡庸所越失意不快數上書諌争太子庶子王生/髙寛饒節而非其如此予書寛饒不納竟𬒳害)吾衰此無
用寄與小東坡(逺爲人/類予)
　　　次韻和子由欲得驪山沉泥研
舉丗爭稱鄴瓦堅一枚不換百金頒(子仁魏於鄴都建/銅雀臺後丗以其)
(瓦作硯爲/丗所貴重)豈知好事王夫子自採臨潼繡領山經火
尚含泉脉暖弔秦應有淚痕澘(子仁􁏿山秦/始皇所葬)封題寄
去吾無用近日從戎擬學班(任班超投棄筆/硯欲立功異域)
　音樂詩十一首
　　　宋叔逹家聽琵琶
數絃巳品龍香撥(縯楊貴妃琵琶以邏逤檀爲槽龍香板爲/撥厚鄭愚津陽開詩玉奴琵琶龍香橃玉)
(奴大真/小字)半面猶遮鳯尾槽(縯白樂天琵琶行千呼萬喚始/岀來猶抱琵琶半遮靣厚楊妃)
(傳寺人白季登使還進木潤如玉/光耀可鍳有金縷紅文蹙成雙鳳)新曲飜從玉連瑣(厚玉連/瑣今曲)
(名次公歐陽詩云杜彬琵琶皮作絃/自從彬死丗莫傳玉連瑣聲入黄泉)舊聲終愛鬰輪𫀆(縯/王)
(維因歧王爲介以琵琶新聲之怨切者/奏於公主主曰此何曲維曰號欝輪袍)夢回只記歸舟字
(縯李生者其舅盧有道術謂李生曰求得善箜篌者令侍飲生視/箜篌上有朱字云雲中辨江樹天際識歸舟後李生娶陸長源女)
(乃所見於舅家者問有何能曰善箜篌/取而視之朱字宛然見太平廣記云)賦罷雙垂紫錦絛
(堯卿紫錦絛見/張說琵琶賦)何異烏孫送公主(厚傳玄琵琶賦序曰故/老言漢送烏孫公主念)
(其行道思慕使知/音者於馬上奏之)碧天無際鴈行髙(次公紅線漙有云/碧天無際水東流)
　　　古纒頭曲
慙貧病百不足強對黄花飲白酒轉關濩索動有
神(堯卿樂譜琵琶曲有轉關/六么濩索梁州皆其名也)雷輥空堂戰牎牖(縯唐僧善/本彈緑腰)
(曲下撥一聲如/雷發妙絶入神)四絃一抹擁𬒮立(子仁樂天琵琶行曲終/収撥當心畫四絃一聲)
(如裂/帛)再拜十分爲我壽丗人只解錦纏頭(厚唐開元/中冨人王)
(元寳嘗㑹賔客明日親友問之曰昨來髙㑹有/何髙談元寳不荅視屋良乆曰但費錦纏頭耳)與汝作詩傳
不朽(次公文選載漢公主嫁烏孫令/馬上作樂以慰其道路之思其送昭君亦爾如此/則馬上琵琶者非昭君自彈今先生云指法已似呼韓婦則亦指爲昭君之彈/矣)
　　　聽僧昭素琴
至和無攫繹(縯騶忌子言鼔琴曰攫之/深繹之愉者政之平也)至平無按抑不
知微妙聲究竟從何出散我不平氣洗我不和心
此心知有在尚復此微吟
　　　聽賢師琴
大絃春温和且平小絃廉折亮以清(厚騶忌子以鼓/琴見齊威王曰)
(夫大絃濁以春温者君也/小絃廉折以清者臣也)平生未識宫與角但聞牛鳴
盎中雉登木(縯𬋩子地負篇凡聽徵如負猪豕/覺而駭凡聽羽/如鳴馬在野凡聽宫如牛鳴窌中凡聽啇如離群羊)
(凡聽角如雞登木/以鳴音疾而清)門前剥啄誰叩門山僧未閑君勿
嗔(子仁退之剥啄行剥剥啄啄有/客至門我不出應客去而嗔)歸家且覔千斛水净洗
從前箏笛耳(次公白樂天廢琴詩何物使之然羗笛與秦筝先/生詩話云昵昵兒女語恩怨相尓汝劃然變軒昻)
(勇士赴敵場此退之聽頴師琴詩也歐陽公甞問僕琴詩何者最/佳余以此荅之公言此詩固竒麗然自是聽琵琶詩非琴詩余退)
(而作杭僧惟賢詩云云且曰詩/成欲寄公而公薨至今以爲恨)
　　　潤州甘露寺彈筝
多景樓上彈神曲(次公神曲蓋今筝中有之舊注却引白樂/天詩夜聞筝中彈瀟湘送神曲有感非是)
(堯卿楊玄素云孫洙巨源王存正仲與東坡同遊多景樓京師官/妓皆在而胡琴者姿伎尤妙三公皆一時英彦境之勝客之秀妓)
(之妙真爲希遇酒䦨巨源請於東坡曰殘霞晚照非竒/辭遂作採桑子所謂多情多感仍多病多景樓中是也)欲斷哀
絃再三促江妃出聽霧雨愁(縯郭璞江賦馮夷倚浪以/傲睨江神合頻而綿眇)白
浪翻空動浮玉(金山/名)喚取吾家雙鳯槽(堯卿潘岳笙/賦云光伎儼)
(其階列變鳯/嘈以和鳴)遣作三峽孤猿號(堯卿梁簡文巴東三峽歌云/巴東三峽巫峽長猿鳴三聲)
(淚沾/裳)與吾合奏芳春調啄木飛來霜樹杪(孫倬廣韻/曰杪木未)
(也方言曰木細枝謂之杪堯卿文忠公於劉功曹家見楊直講女/奴彈琵琶詩云大弦聲遲小弦促十歳嬌門彈啄木啄木不啄新)
(生枝唯啄牙槎枯木腹啄木飛從何處來花間葉/底時丁丁林空山靜啄愈響行人舉頭飛鳥驚)江神(選作水妃)
　　　破琴詩(并引)
　　　　舊說房琯開元中甞宰盧氏與道士邢
　　　　和璞出遊過夏口村入廢佛寺坐古松
　　　　下和璞使人鑿地得罋中所藏婁師德
　　　與永禪師書笑謂琯曰頗憶此耶琯因
　　　悵然悟前生之爲永師也故人桞子玉
　　　寳此畫云是唐夲宋復古所臨者元祐
　　　六年三月十九日余自杭州還朝宿呉
　　　松江夢長老仲殊挾琴過余彈之有異
　　　聲就視琴破損而有十三絃余方歎息
　　　不巳殊曰雖損尚可修曰奈十三絃何
　　　殊不荅誦詩云度數形名豈偶然破琴
　　　今有十三絃此生若遇邢和璞方信秦
　　　筝是響泉余夢中了然識其所謂旣覺
　　　而忘之明日晝寢復夢殊來理前語再
　　　　誦其詩方驚覺而殊適至意其非夢也
　　　　問之殊蓋不知是歳六月見子玉之子
　　　　子文京師求得其畫乃作詩并書所夢
　　　其上子玉名瑾善作詩及行草書復古
　　　名迪畫山水草木蓋妙絶一時仲殊本
　　　書生弃家學佛通脫無所着皆竒士也
破琴雖未修中有琴意足誰云十三絃(信民西京雜/記髙祖入咸)
(陽宫見琴長六尺安十三絃/用七寳飾之銘曰璠璵之樂)音節如佩玉新琴雖髙張
絲聲不附木宛然七絃箏動與丗好逐(次公先生詩/意乃用夢中)
(仲殊詩意也仲殊詩意似言響泉之爲秦箏猶永禅師之爲房次/律也響泉琴名唐劉禹錫嘉話載汧公李勉好雅琴取桐孫精者)
(雜綴號百納琴其尤絶曰響泉韻磬也十三絃而謂之秦箏者秦/咸陽宫中筝十三絃也先生推之以爲破琴雖施十三絃而爲筝)
(而琴之音韻節奏宛然尚在非若丗間之琴雖施七絃而其聲反/若筝焉梁沈約箏詩曰秦筝吐絶調玉柱揚清曲絃依髙張断聲)
(隨妙/指續)陋矣房次律因循墯流俗懸知董庭蘭不識
無絃曲(次公杜甫奉謝口敕放三司推問狀云琯性失於簡酷/嗜鼓琴董庭蘭今之琴工遊琯門下依倚爲非至於點)
(汚/無逸陶淵次公破琴十三絃音節如佩玉則房次律前生清净身/爲永禪/之譬/明作無絃琴/也新琴高張反若笋則房次律失前身墮功名塵埃中之譬也此可陋矣)
　　　聽武道士彈賀若
清風終日自開簾凉月今霄肯挂簷琴裏若能知
賀若(縯賀若琴操名唐宣宗時待/詔賀若所製因人而得名也)詩中定合愛陶潜(次公賀/若之曲)
(其聲雅淡而有餘韻猶陶潜/詩外枯而中腴故以比焉)
　　　九月十五日觀月聽琴西湖示坐客
白露下衆草(次公宋玉九辨云白露旣/下百草兮奄離披)碧空卷微雲(次/公)
(辨命論云荆昭德音丹雲/不卷又杜詩晴天卷片雲)孤光爲誰來(厚劉禹錫詩西園花/已盡新月爲誰來)
似爲我與君(厚常建詩松際露/微月清光猶爲君)水天浮白屋河漢落酒
樽使我冰雪腸不受麴糵醺尚恨琴有絃出魚亂
湖紋(次公荀子曰瓠巴/鼓瑟而游魚出聽)哀彈本舊曲妙耳非昔聞良時
失俯仰此見寜朝昏懸知一生中道眼無由渾
　　　缾笙(并引)
　　　　庚辰八月二十二日劉幾仲餞飲東坡
　　　　中觴聞笙簫聲杳杳若在雲霄間抑揚
　　　　往反粗中音節徐而察之則出於雙缾
　　　　水火相得自然吟嘯蓋食頃乃巳坐客
　　　　驚歎得未曾有請作缾笙詩記之(少雲/按年)
(譜元符/三年也)
孤松吟風細泠泠獨繭長繅女媧笙(縯神仙傳園客飬蚕成五/色獨蠒繅之經月不絶也)
(次公記明堂位篇/云女媧之笙簧)陋哉石鼎逢彌明蚯蚓竅作蒼蠅聲(援韓集/道士軒)
(轅彌明與師服侯喜作石鼎聮句/彌明云時於蚯蚓竅微作蒼蠅聲)缾中宫商自相𢋫昭文無虧
亦無成(縯莊子内篇有成與虧昭文氏之鼓/琴也無成與虧昭文氏之不鼓琴也)東坡醉熟呼不醒
但云作勞吾耳鳴(次公晉書載記石勒在田中毎聞鞞鐸之/聲歸告其母母曰作勞耳鳴非不祥徵也)
　　　舟中聽大人彈琴
彈琴江浦夜漏永歛祍竊聽獨激昻風松瀑布巳清絶
更愛玉珮聲琅璫自從鄭衛亂雅樂古器殘破丗巳忘
千年寥落獨琴在有如老仙不死閱興亡丗人不容獨
反古強以新曲求鏗鏘微音淡弄忽變轉數聲浮脆如
笙簧無情枯木今尚爾何況古意堕渺茫江空月出人
響絶夜䦨更請彈文王(縯古琴調/有文王操)
　　　次韻子由彈琴
琴上遺聲乆不彈琴中古意夲長存苦心欲記常迷舊
信指如歸自着痕應有僊人依樹聽空教瘦鶴舞風寒
誰知千里溪堂夜時引驚猿憾竹軒(過終南日令道士/趙宗有彈琴溪堂)
王狀元集百家注分類東坡先生詩卷之十二
亂紋龜殻細相連慣卧青綾恐未便㓗似僧巾白
㲲布(子仁南史髙昌國有草實如蘭絲如細纑名爲白㲲子國/人取以爲布甚軟白又杜詩細軟青絲履光明白㲲巾)
煖於蠻帳紫茸氊(飬直趙后外傳云帝/賜后紫茸雲氣帳)錦衾速卷持還
客(縯杜詩錦衾卷還/客始斍心和平)破屋那愁仰見天(次公退之寄盧仝詩/破屋數間而巳矣又)
(小說有縣令永雨於董君異君異仰視其/屋曰貧家屋皆見天不可以得雨如何)但恐嬌兒還惡睡
夜深踏裂不成眠(縯杜詩布衾多年冷似/鐵嬌兒惡卧踏裏裂)
　　　胡穆秀才遺古銅器似鼎而小上有兩柱
　　　可以覆而不蹶以爲鼎則不足疑其飲器
　　　也胡有詩荅之
隻耳獸齧環長脣鵝擘喙三趾下銳春蒲短兩柱
髙張秋􁑚細君㸔翻覆俯仰間覆成三角翻兩䯻
(次公神仙傳上元夫人三角髻古/樂府何當垂兩䯻團圎雲間鳴)古書雖滿腹(次公趙壹詩/文籍雖滿腹)
(不如一/囊錢)苟有用我亦隨丗嗟君一見呼作鼎纔注
升合巳漂逝不如學鴟夷盡日盛酒真良計(有古篆/五字不)
(可識縯楊雄酒箴曰鴟夷滑稽/腹如大壷盡日盛酒人復借酤)
　　　無錫道中賦水車
翻翻聮聮衘尾鴉犖犖确确蛻骨虵(次公江浙間人目/水車爲龍骨車)
分畦翠浪走雲陣刺水緑鍼抽稻牙洞庭五月欲
飛沙鼉鳴窟中如打衙(縯江淮間謂鼉鳴/如鼓亦謂之鼉更)天公不見
老翁泣喚取阿香推雷車(援搜神記云義興人姓周晋永/和中岀都曰暮寄宿一草屋推)
(一女子居之夜半門外呼曰阿香官喚汝/推雷車至曉雷雨作視其屋乃大塚也)新添(次公老翁老農也旱甚/矣用水車故老翁泣也)
　　　以雙刀遺子由子由有詩次其韻
寳刀匣不見但見龍雀鐶(縯晋載記赫連勃勃造百鍊剛/刀爲龍雀大鐶號曰大夏龍雀)
何曽斬蛟蛇(次公王粲刀銘云陸/剸犀兕水截鯨鯢)亦未切琅玕(縯十洲記/周穆王時)
(西湖献昆吾割玉/刀切玉如切泥)胡爲穿窬軰見之要領寒吾刀不
汝問有愧在其肝(次公詩案曽供此詩自胡爲穿窬/軰至此云以詆當時邪佞之人耳)念此
力自藏包之虎皮班(厚礼記武王倒載/干戈包之以虎皮)湛然如古井終
歳不復瀾(援孟郊詩妾心古/并水波瀾誓不起)不憂無所用憂在用者難
佩之非其人(次公吕䖍有佩刀工相之以爲必登三公可服/此刀虔以遺王祥謂之曰苟非其人刀必爲害)匣
中自長歎我老衆所易屢遭非意干(次公晋衛玠曰非/意相干可以理遣)
惟有王玄通(縯王玄通王覧/也乃王祥之弟)堦庭秀芝蘭(厚謝安甞戒子/姪曰子弟亦何)
(豫人事而正欲其佳姪玄荅曰/譬如芝蘭玉樹生於堦庭云耳)知子後必大故擇刀所便
(縯王祥将薨以吕䖍所與之刀/授之曰汝後必興足稱此刀)屠狗非不用一歳大七刓
欲試百錬剛(次公魏武論刀有云所/謂百錬利器以辟不祥)要須更泥蟠(厚班固/言泥蟠)
(而大飛者應龍之象也倬/揚子龍蟠于泥蚖其肆矣)作詩銘其背(次公家語孔子觀周/遂入大祖后稷之廟)
(古階之前有金人焉/參緘其口而銘其背)以待知者㸔
　　鐡柱杖(并序)
　　　　栁眞齡字安期閩人也家寳一鐡柱杖如
　　　　楖栗木牙節宛轉天成中空有簧行輙微
　　　　響栁云得之浙中相傳王審知以遺錢鏐
　　　　鏐以賜一僧桞偶得之以遺余作此詩謝
　　　　之(次公王審知字信通光州固始人也唐亡梁大/祖加拜審知中書令封閩王升福州爲大都督)
栁公手中黒蛇滑千年老根生乳節忽聞鏗然瓜
甲聲(縯老杜桃竹杖詩憐我老病/贈兩莖出入瓜甲鏗有声)四座驚顧知是鐡(任杜詩/落筆驚)
(四/座)含簧腹中細泉語迸火石上飛星裂公言此物
老有神自昔閩王餉呉越不知流落幾人手坐看
變㓕如春雪忽然贈我意安在兩脚未許甘衰歇
便㝷轍迹訪崆峒(次公老子善行無轍迹莊子載黄帝立爲/天子十九年令行天下聞廣成子在於崆)
(峒之上故往見之性之葛立方韻語陽秋云空同山汝州岷俱有/之杜詩云空同小麥熟則岷州之空同也黄帝到空同乃汝州之)
(空/同)徑度洞庭探禹穴(厚禹東廵守至㑹稽而崩因葬焉民間/謂之禹穴在越州山隂縣而司馬遷年)
(二十南遊上/㑹稽探禹穴)披榛覔藥採芝菌(次公晋趙景真與嵇茂齊/書云渉澤求蹊披榛覔路)刺
虎鏦蛟擉蛇蠍(子仁卞莊子刺虎漢書鏦殺吴王鏦音/從容之從又周禮以時獨魚鱉龜蜃)㑹
教化作兩錢錐(援說苑西閭過言干将莫耶拂鍾不錚試物/不知揚刃离金斬羽契鐡斧此至利也然以)
(之𥙷履曽不/如兩錢之雖)歸求見公未華髮問我鐡君無恙否(縯/李)
(徳裕贈僧方竹杖及再見問杖無恙/否日巳規而漆之矣公嗟惋乆之)取出摩挲向公說(次/公)
(後漢薊子訓傳人於長安東覇城遇之與一老翁共摩挲銅人相/謂曰適見鑄此而巳近五百歲矣又劉禹錫淮陽行曰船頭大銅)
(環摩挲光陣陣早晚便風來沙頭/眼認此於摩挲鐵柱杖爲近矣)
　　觀杭州鈐轄歐育刀劒戰袍
青綾衲衫暖襯甲紅線勒帛光遶脅秃襟小䄂鵰
鶻盤(縯李賀詩秃襟/小䄂調鸚鵡)大刀長劒龍蛇挿兩軍鼓譟屋
瓦墜(次公漢光武昆陽之戰㑹大雷風屋瓦皆飛子仁史/記趙奢傳閼與之戰秦人鼓譟勒兵武安屋瓦皆震)紅
塵白羽紛相雜(援家語子路曰白羽若/月赤羽若日盖言矢也)将軍恩重此身
輕笑履鋒鋩如一搯書生只肯坐帷幄(縯漢髙祖曰/坐籌帷幄之)
(中央勝千里之/外吾不如子房)談笑毫端弄生殺呌呼擊鼓催上竿
猛士應憐小兒黠(子仁退之詩魯連細/兒黠有似黄鷂子)試問黄河夜偷
渡掠面驚沙寒霎霎何如大艦日高眠一枕清風
過苕霅(堯祖苕霅水俱岀天目苕/水属杭州霅水属湖州)
　　　送竹几與謝秀才
平生長物擾天眞(縯晋書王忱見王恭所坐六尺簟忱謂其/有餘因求之恭輟而送焉遂坐薦上忱聞)
(而大驚㳟曰吾平生/無長物其簡率如此)老去歸田只此身留我同行木上
座(厚傳燈録佛日禪師岀游或問誰爲同/行師㪯柱枝示之曰唯自木上座耳)贈君無語竹夫人
(援俗語竹几/爲竹夫人)但隨秋扇年年在(次公班婕妤有團扇詩云常/恐秋節至凉颷奪炎熱弃捐)
(箱篋中恩情中道/絶今反言之也)莫鬬瓊枝夜夜新(縯陳後主使諸貴人與/狎客共賦新詩互相贈)
(荅其畧云璧月夜夜满瓊枝朝朝/新大抵皆美張貴嬪之容色耳)堪笑荒唐玉川子莫年
家口若爲親(厚王川子盧仝也有詩云/蚊虻當家口草石是親情)
　　　狄詠石屏
霏霏點輕素眇眇開重隂風花亂紫翠(次公杜詩千/峯横紫翠)
雪外有煙林雪近勢方壯林逺意殊深㑹有無事
人支頥識此心(厚莊子有漁父者下船而來/左手據膝右手持頥以聽)新添(厚韓詩暫奉/一手攴頥卧)
　　　和張耒髙麗松扇(不伐張耒/字文潜)
可憐堂堂十八公(縯呉志注丁固夢松生腹上謂人曰松/字十八公也後十八歳吾其爲公乎)老
死不入光明宫(次公漢武帝太𥘉四年秋起明光殿師古曰/三輔黄圖云在城中近桂宫元后傳曰成都)
(侯啇嘗病欲借/明光宫避暑)萬牛不來難自獻(厚杜詩万牛/回首丘山重)裁作團
團手中扇屈身蒙垢君一洗挂名君家詩集裏猶
勝漢宫悲婕妤網蟲不見乗鸞子(次公漢書云孝成帝/班婕妤帝𥘉大幸後)
(趙飛燕寵盛婕/妤失寵遂作秋扇詩云新裂斉紈素鮮㓗如霜雪/裁成合懽扇團團似明月出入君懷䄂動摇㣲風發常恐秋節至凉)
(颷奪炎熱弃捐篋笥中恩情中道絶後江文通擬班婕妤曰紈扇/如圓月出自機中素畫作秦王女乗鵉向煙霧禹錫團扇歌則曰)
(秋風入庭樹從此不相見上有乗鵉女/蒼蒼網虫遍先生使事其曲折如此)
　燈燭詩三首
　　　祥符寺九曲觀燈(啇老按杭州圖經大中祥符寺/在城北國朝大中祥符𥘉賜今)
(號九曲法済院在錢塘/門外寺有明軒爽軒云)
紗籠擎燭迎門入(次公李賀詩蠟/光髙燭照紗空)銀葉燒香見客邀
(啇老諸香名譜云燒香餅子一枚以灰蓋或/用一薄銀楪子尤妙置香在上常令煙得所)金鼎轉丹光吐
夜(玉父抱朴子曰黄帝九鼎神丹經/云第丸轉之丹服之三日得仙)寳珠穿蟻閙連朝(次/公)
(小說載有以九曲寳珠欲穿之而不得問/之孔子孔子教以塗脂於線使蟻通焉)波翻熖裏元相激
魚舞湯中不畏焦(縯三國時有術士以藥傳魚投沸鼎中徘/徊不死次公此直言琉璃盞水置魚其中)
(其後點燈魚游泳而不畏耳今/燈富處皆然舊注所引非是)明日酒醒空想像淸吟半
逐夢魂銷
　　　上元過祥符僧可乆房蕭然無燈火
門前歌舞鬪分朋一室清風冷欲冰不把璃璃閑
照佛始知無盡夲無燈(見後/詩注)
　　次韻頴叔觀燈
安西老守是禪僧到處應燃無盡燈(縯維摩經言法門/有無尽師无盡灯)
(者譬如一燈燃百千燈/冥者皆明明終不尽)永夜出遊從萬騎諸羗入㸔擁
千層(次公漢武帝有千乗万/騎退之云躑躅紅千層)便因行樂令投甲不用防
秋更打冰(次公楊惲云人生行楽耳投甲解/甲也防秋打氷皆邊防之常事)振旅歸來還
侍燕(次公左傳三年岀/而治兵入而振旅)十分宣勸恐難勝新添(晚千層言羗胡/駢肩疊足之多)
　食物詩五首
　　　和黄魯直食筍次韻
飽食有殘肉飢食無餘菜紛然生喜怒似𬒳徂公
賣(縯莊子徂公賦芧曰朝三暮四衆徂皆怒曰然則朝四而/暮三衆徂皆恱名實未虧而喜怒爲用亦/因是也)邇
來誰獨覺凛凛白下宰(太和古白下/次公按魯直是時/爲吉州太和縣先是魯直作食筍)
(詩寄先生其序云太和諸生窘於用韻而先生次/其韻寰宇記白下禾山有浮笋九月末人得食之)一飯在家
僧(縯馬窠和尚謂道會禆師曰汝若了净智妙圎体自空寂即/真岀家何/假外/相當爲在家菩薩如謝靈運之儔也)至樂
甘不壞多生味蠹簡(厚韓詩豈殊書蠧/虫生死文字間)食筍乃餘債
蕭然映樽爼未肯雜菘芥君看霜雪姿童稚巳耿
介胡爲遭暴横三嗅不忍嘬(次公論語/三嗅而作)朝來忽解
籜勢迫風雷噫(次公莊子大塊/噫氣其名爲風)尚可餉三閭飯筒纒
五采(厚續齊諧記楚人以竹筒貯米投汨羅祭屈原有逢人於/岸自稱三閭大夫曰見祭甚善常苦蛟龍所竊可以棟葉)
(塞上綵絲約之二/物蛟龍所畏也)
　　　三月十九日携白酒鱸魚過詹史君食槐
　　　葉冷淘(無巳子美有/槐葉冷淘詩)
枇杷巳熟粲金珠桑落𥘉甞灔玉蛆(厚水經注民有/姓劉名墮者宿)
(擅工釀採挹河流醖成芳酎懸食同枯枝之年排於桑落/之辰故酒日以得名杜詩云坐開桑落酒來把菊花枝)暫借
垂蓮十分盞(厚白楽天詩不似杜康神/用逺十分一盞即開眉)一澆空腹五車
書(縯莊子惠子多/方其書五車)青浮卵盌槐芽餅(子仁槐芽餅卽序所/謂槐葉冷淘也蓋取)
(槐葉汁溲麵作/餅即鮮碧色也)紅點冰盤藿葉魚(厚記少儀牛與羊魚之/腥聶而切之爲膾注云)
(聶之言䐑也先藿葉切之復報切之則/成膾又退之詩云氷盤夏薦碧實脆)醉飽髙眠真事業
此生有味在三餘(次公三國志注董遇有從斈者遇不肯教/而云必當先讀百遍其義自見從學者云)
(苦渴無日遇言當以三餘或問三餘之意荅曰/冬者歳之餘夜者曰之餘隂雨者時之餘也)
　　秋韶州煑蔓菁蘆菔羮
我昔在田間寒庖有珍烹常支折脚鼎(縯易曰鼎折/足覆公餗)
(次公友薦也乃/支牀龜之支)自煑花蔓菁中年失此味想像如隔
生誰知南岳老解作東坡羮(次公東坡羹先生自名其/羹云耳先生有造羮之法)
(且有頌/見集中)中有蘆菔根尚含曉露清勿語貴公子從
渠嗜羶腥
　　　劉器之好談禪不喜遊山中笋出戲語器
　　　之可同參玉版長老(駒父冷齋夜話云先生甞激/器之食笋覺味勝問此何名)
(東坡曰即玉版師此老善說法/器之乃悟其爲戯大笑作偈云)
叢林眞百丈(次公禪門謂之叢林傳燈録洪州百丈山懷海/禅師所出以居處岩峦峻極故號云百丈也)
法嗣有横枝(玉版横板竹笋也/次公禅宗謂之法嗣而禅/家旁岀謂之横枝傳燈録黄梅謂道信師曰和)
(尚化後横岀一/枝佛法是也)不怕石頭路(厚鄧隱峯參石頭和尚馬祖止/之曰石頭路滑旣往果爲石頭)
(所困無一/語而還)來參玉版師聊慿柏樹子(縯傳燈録僧問趙州/如何是祖師西來意)
(趙州云庭/前柏樹子)與問籜龍兒(子仁盧仝詩竹林吾最惜新笋好/看守萬籜抱龍兒奔迸溢林藪)
瓦礫猶能說(次公莊子道在瓦礫/又如傳灯録有僧問如/何是文殊荅云墻壁瓦礫而猶能說之意則如)
(清換師曰佛說衆生說大地山/河一時說無有間断也)此君那不知(援晉王子猷愛/竹嘗指竹曰何)
(可一日/無此君)
　　　過子忽岀新意以山羊作玉糝羮色香
　　　味竒絶天竺酥酏則不可知人間决無
　　　此味也
香似龍涎仍釅白味如牛乳更全清莫将南海
金虀膾輕比東坡玉糝羮(縯大業拾遺云松江鱸膾肉白/不腥所謂金虀玉膾東南之佳)
(味/也)
　酒
　　詩十二首
　　送碧香酒與趙明叔教授(事見/後篇)
聞君有婦賢且廉勸君愼勿爲楚相(縯史記楚王欲/相優孟優孟曰)
(請帰與婦計之三日孟復/來曰婦言愼無爲楚相)不羡紫駞分御食(厚杜詩紫駝/之峯岀翠釡)
(又云御厨絡/繹送八珍)自遣赤脚沽村釀(援退之贈玉川子詩/一婢赤脚老無齒)嗟
君老狂不知愧更吟醜婦惡嘲謗諸生聞語定失
笑冬暖號寒卧無帳(縯進學解云冬暖而兒/號寒年登而妻啼飢)碧香近出
帝子家(次公謂王駙馬/家造碧香酒也)鵝兒破殻酥流盎(厚杜詩鵝兒/黄似酒又對)
(酒愛/新鵝)不學劉伶獨自飲(援劉伶渇甚求酒於其妻妻捐酒/毁器涕泣諌之伶祝曰婦兒之言)
(愼勿可聽仍引酒/御肉陶然復醉)一壷徃助齊眉餉(縯梁鴻爲人賃舂每/歸妻孟光爲具食舉)
(按齊/眉)
　　　趙旣見和復次韻荅之新添(禁酒國盧仝詩云/何時得出禁酒國)
長安小吏天所放日夜歌呼和丞相(縯曹參爲丞相遊/後園聞吏醉歌呼)
(從吏幸相國召按之乃反取/酒張坐飲大歌呼與相和)豈知後丗有阿瞞北海樽
前捉私釀(縯曹孟徳小字阿瞞自言參之後時年飢兵興公表/置酒禁孔融争之因得罪徐邈私飲至於沉醉公怒)
(罰/之)先生未出禁酒國詩語孤髙常近謗幾回無酒
欲沽君却畏有司書簿帳酸寒可笑分一斗(援王績/待詔門)
(下省故事官給酒日三升或問待詔何樂荅曰美醖三升/差可戀耳侍中陳叔逹聞之日給一斗時號斗酒學士)日飮
無何足袁盎(厚袁盎爲呉相兄子種謂盎曰呉王驕日乆如今/絲欲刻治彼不上書吿君則利剱刺若矣能日飲)
(無何說王無反/如此幸得脫)更将嶮語壓衰翁(厚退之醉贈張/籍險語破鬼膽)只恐
自是臺無餉(縯魯穆公亟餽鼎肉子思曰今而後/知君之犬馬畜伋盖自是臺无餽也)
　　　趙郎中往莒縣逾月而歸亦以一壷遺之
　　　仍用前韻
東鄰主人遊不歸悲歌夜夜聞舂相(縯礼曰鄰有䘮春/不相/援盖春者)
(歌以相/杵聲也)門前人閙馬嘶急一家喜氣如春釀王事
何曽怨獨賢(縯詩大夫不均/我從事獨賢)室人豈忍交謫謗(厚詩我/入自外)
(室人交/編謫我)大兒踉蹡越門限(縯退之詩有兒雖甚憐教示不/免簡君來好呼出踉蹡越門限)
小兒咿啞語繡帳定教舞袖徹伊涼(子仁伊涼曲名盖/唐時名曲以州如)
(伊涼甘/西也)更想夜庖鳴甕盎題詩送酒君勿誚免使
退之嘲一餉(援退之詩不解文字飲惟能醉/紅裙雖得一餉楽有如聚飛蚊)
　　　聞錢道士與越守錢穆父飲酒送二壷
龍根爲脯玉爲漿(師幽怪録有巴卭人不知姓甞入橘林見/一大橘如三四斗盎巴人異之令攀橘割)
(開中有二老叟相對弈身長尺餘一叟曰橘中之樂不减啇山但/服不得深根固蔕耳一叟曰僕飢虛矣湏龍脯食之食訖以水噀)
(地爲二白/龍乃去又十洲記瀛州有玉膏如酒名曰玉酒飲/杯輒醉令人長生任上元夫人謂漢武帝曰鳴天皷飲玉漿)下
界寒醅亦謾甞一𥿄鵝經逸少醉(縯晋王羲之傳山隂/道士好飬鵝羲之往)
(觀焉意甚恱固求市之道士云爲冩道徳/經當㪯群相贈羲之欣然冩畢籠鵝而歸)他年鵬賦謫仙狂
(縯李白觀晋阮宣子大鵬賛心陋/之遂作大鵬賦以窮宏逹之旨)金丹自足留衰鬢(子仁抱/朴子内)
(篇曰金丹燒之愈乆變/化愈妙令人不老不死)苦淚何湏點别腸(次公孟郊詩云老/人獨自歸苦淚滿)
(眼/黑)呉越舊邦遺澤在定應符竹付諸郎(援漢文帝𥘉/與郡守爲竹)
(符分爲二以右留京師以左與之師/穆父與錢道士皆呉越王錢鏐之後)
　　　新釀桂酒(善權先生有桂酒頌其序曰楚詞曰莫桂/酒兮椒漿是桂可以爲酒也有隱居者以)
(桂酒方教吾釀成而玉色/香味超然非丗間物也)
搗香篩辣入缾盆盎盎春溪帶雨渾収拾小山藏
社罋(次公小山則淮南王門下八公又有大山小山之徒當時作/招隱士一篇小山之所作也云桂樹叢生兮山之幽又云攀)
(桂枝兮/聊淹留)招呼明月到芳樽酒材巳遣門生致(厚周礼/酒人篇)
(以式法/授酒材)菜把仍叨地主恩(次公杜詩清晨蒙/菜把常苟地主恩)爛煑葵羮
斟桂醑風流可惜在蠻村
　　惠守詹君見和復次韻
巳破誰能惜甑盆(縯後漢孟敏荷甑堕地不顧而去郭林/宗見而問之對曰甑巳破矣視之何益)頽
然醉裏得全渾欲求公瑾一倉米(厚周瑜字公瑾甞過/魯肅求貨糧肅家有)
(兩囷米囷各三千斛/肅乃指一倉與周瑜)試满莊生五石樽(援莊子惠子曰魏王/貽我大瓠之種我樹)
(之成而實五石莊子曰子何不/慮以爲大樽而浮之江湖也)三杯卯困忘家事萬户
春濃感國恩刺史不須邀半道籃輿未暇走山村(縯/晉)
(書刺史王弘每令人候陶潜知其當往廬山乃遣人賫酒於/半道要之至州問其所乗曰素有脚疾向乘籃輿亦足自反)
　　　薄薄酒二首(并引)
　　　　膠西先生趙明叔家貧好飲不擇酒而醉
　　　　常云薄薄酒勝茶湯醜醜婦勝空房其
　　　　言雖俚而近乎逹故推而廣之以𥙷東
　　　　州之樂府復自和一篇以發覧者之一噱
薄薄酒勝茶湯麄麄布勝無裳醜妻惡妾勝空房
五更待漏靴滿霜(縯唐元和𥘉始於建福門置百官/待漏院舊但於光德東方而巳)不如
三伏日髙睡足北牎凉(厚陶潜夏日虚閑/髙卧北牎之下)珠襦玉柙
萬人祖送歸北邙(次公漢哀帝豫以東園祕器珠𥜗玉柙賜/董賢顔師古注其制甚詳北邙山在河南)
(偃師東北王公多葬其地/唐人詩云孟郊死葬北邙山)不如懸鶉百結獨坐負朝陽
(厚子夏衣若懸鶉董京衣百結宋國有田夫甞衣緼黂/自曝於日頋其妻曰負日之暄人莫知欲献之於君)生前富
貴死後文章百年瞬息萬丗忙夷齊盗跖俱亡羊
(援莊子减與榖二人相與牧羊而俱亡其羊問臧奚事則挾冊讀/書問榖奚事則博塞以遊二人者事業不同其於亡羊均也伯夷)
(死名於首陽之下盗跖死利於東陵之/上二人所死不同其於殘生傷性均也)不如眼前一醉是
非憂樂兩都亡　面發紅(子功古樂府云今日牛羊/上丘隴當時近前面發紅)
薄薄酒飲兩鍾麄麄布着兩重美惡雖異醉暖同
醜妻惡妾夀乃公(次公乃公如漢高云㡬/敗乃公事猶言此老也)隠居求志義
之從(次公隠居求志字岀論語意言醜/婦可與同隠如梁鴻孟光是也)本不計較東華塵
土北䆫風(縯前軰云西湖風月不如東華門軟紅塵土/次公東華門盖百官入朝所從岀入之門也)百年
雖長要有終冨死未必輸生窮但恐珠玉留君容
千載不朽遭樊崇(厚後漢赤眉賊帥樊崇䧟長安發掘諸陵/取其宝貨凡所發有玉柙殮者率皆如生)
(故赤眉多/得行淫穢)文章自足欺盲聾誰使一朝冨貴面發紅
逹人自逹酒何功(白楽天嘗/作酒功賛)丗間是非憂樂本來空
芬天門冬熟新年喜(厚外臺秘要有天門冬酒法𥘉熟/味酸久停則香美餘酒皆不及)麯
米春香並舍聞(杜子美詩云聞道雲/安麯米春蓋酒名也)菜圃漸踈雲漠(漠)竹
扉斜掩雨紛紛擁裘睡覺知何處吹面東風散纈
紋
載酒無人過子雲(縯揚雄賛時有好事/者載酒肴從雄游學)年來家醖有奇
芬醉郷杳杳誰同夢(厚唐王績/有醉郷記)睡息齁齁得自聞(任/集)
(韻􁗖齁鼻息/也音火侯反)口業向時猶小小(厚白楽天詩漸伏酒魔休/放醉猶殘口業未抛詩)眼
花因酒尚紛紛(援先生以詩爲口業以酒生眼花蓋甞有/云口業不停詩有債眼花乱墜酒生風)點
燈更試淮南語汎溢東風有縠紋(淮南子云東風至而/酒汎溢許愼注云酒)
(汎清/酒也)
　　　竹葉酒(子仁冝城丸醖/酒號竹葉酒)
楚人汲漢水釀酒古宜城春風吹酒熟尤似漢江
清耆舊何人在丘墳應巳平唯餘竹葉麴留此千
古情
茶詩十二首
　　　月兎茶
環非環玦非玦中有迷離月兎兒(縯木蘭歌雄兎脚/樸朔雌兎眼迷離)一
似佳人裙上月月圎還缺缺還圎(次公記夫月三五/而盈三五而缺)此
月一缺圎何年君不見鬪茶公子不忍鬭小團上
有雙衘綬帶雙飛鸞(次公唐制詔書有鶻御/綬帶鴈御威儀之別)
　　遊諸佛舍一日飲釅茶七盞戯書懃師壁
示病維摩元不病(任維摩詰言從癡有愛則我病生以一切/衆生病是故我病若一切衆生病㓕則我)
(病/㓕)在家靈運已忘家(縯鳥窠禅師謂㑹通禅師曰汝若了净/智妙圎体自空寂即真出家何假外相)
(汝當爲在家菩薩戒施/俱修如謝靈運之流也)何須魏帝一丸藥(援魏文帝詩與/我一丸藥光耀)
(有五色服之四五/日身躰生羽翼)且盡盧仝七椀茶(厚盧仝謝孟諌議寄新/茶云一椀喉吻潤二椀)
(破孤悶三椀搜枯腸惟有文字五千卷四椀發輕汗平生不平事/尽向毛孔散五椀肌骨清六椀通仙靈七椀喫不得也惟覺兩腋)
(習習清/風生)
　　　和錢安道寄惠建茶(敬夫遯齋閑覧云建/安茶爲天下第一)
我官于南今幾時甞盡溪茶與山茗胸中似記故
人面口不能言心自省爲君細說我未暇試評其
略差可聽建溪所産雖不同一一天與君子性森
然可愛不可慢骨清肉膩和且正雪花雨脚何足
道啜過始知眞味永縱復苦硬終可録汲黯少戇
寛饒猛(縯漢武帝曰吾欲云云伋黯對曰陛下内多欲而外施/仁義上怒変色退謂人曰甚矣汲黯之戇也蓋寛饒爲)
(司隷校尉好言事犯上意終以自剄/次公鄭昌訟/寛饒有/曰山有猛獸藜藿爲之不採子仁雪花雨脚謂茶也見絣珠集)草
茶無頼空有名髙者妖邪次頑礦體輕雖復強浮
泛性滯偏工嘔酸冷其間絶品豈不佳張禹縱賢
非骨鯁(厚張禹罷相家居永始元延之間日蝕地震尤數吏民/多上書言災異之應譏王氏所致成帝以示禹禹曰春)
(秋日蝕地震或爲諸候相殺或夷狄侵中國新學小生亂道誤人/宜無信用上由此不疑王氏/子仁張禹賛曰禹以儒宗居相位)
(其醖籍可也然持禄/保位𬒳阿䛕之䜛)葵花玉􁧸不易致道路幽嶮隔雲
嶺誰知使者來自西開緘磊落收百餅(縯盧/仝謝孟/諌議茶歌開緘)
(宛見諌議面手/閱月團三百片)嗅香嚼味夲非别透𥿄自覺光烱烱
粃糠團鳯友小龍(縯茶品莫貴於龍鳯謂之團茶凡八餠重/一斤慶曆中蔡君謨爲福建轉運使始造)
(小片龍茶以進其品精絶謂/之小團凡二十片重一斤)奴隷日注臣雙井(厚草茶盛/於兩浙兩)
(浙之品日注爲第一自景祐以來洪州双井白芽漸盛/近歳製作/尤精其品遠岀日注之上遂爲草茶第一)収藏愛惜
待佳客不敢包裹鑚權倖(次公漢書啇鞅挾/三術以鑚孝公)此詩有味
君勿傳空使時人怒生癭(援三國志賈逵爲弘農太守與/典展校尉争公事不得理發憤)
(生癭/次公按詩案言此詩皆以譏丗之小人乍/得權用不知上下之分妖邪很劣躰輕性帶泥)新添(曰粃糠奴隷友臣者/以物髙下爲輕重)
　　　惠山謁錢道人烹小龍團登絶頂望太湖
踏遍江南南岸山逢山未免更留連獨攜天上小
團月(縯盧仝詩手閱/月團三百片)來試人間第二泉(厚陸羽品泉以無錫/惠山寺石泉爲第一)
石路縈回九龍脊水光翻動五湖天孫登無語空
歸去半嶺松聲萬壑傳(縯阮籍甞於蘇門山遇孫登與啇/畧終古及栖神導氣之術登皆不)
(應因長嘯而退至半嶺有聲若鵉/鳯之音響乎岩谷乃登之嘯也)
　　　和蔣䕫寄茶
我生百事常隨縁四方水陸無不便扁舟渡江適
呉越(子仁范蠡乗/扁舟遊五湖)三年飲食窮芳鮮金虀玉鱠飯炊
雪(次公隋唐嘉話云呉都献松江鱸魚鱠焬帝曰所謂金虀玉鱠/東南之佳味也/師南人鱠魚以細縷金橙拌之號爲金虀玉)
(鱠)海螯江柱𥘉脫泉(厚海螯言蟹也/江柱江瑶柱也)臨風飽食甘寢罷
一甌花乳浮輕圎自從捨舟入東武(師密州即漢之/琅邪東武也)沃
野便到桑麻川(子仁按先生超然臺記云余自錢塘移守膠/西釋舟楫之安而服車馬之劳去雕墻之美)
(而蔽采椽之居背湖州之觀而行桑麻/之野即此詩中意也蓋其知密州時)剪毛胡羊大如馬
誰記鹿角腥盤筵(子仁鹿角小魚也先生/詩甞云聊将充鹿角)厨中烝粟埋
飯罋(子仁山東人埋肉於飯/下而食之謂之飯罋)大杓更取酸生涎(更音平声/山東人)
(喜食粟飯/飲酸漿)拓羅銅碾弃不用脂麻白土湏盆研(師蜀人/以脂麻)
(白士/煎茶)故人猶作舊眼㸔(倬呉志吕蒙傳云士别/三日即更刮目相待)謂我好
尚如當年沙溪北菀強分别(任沙漢北菀/俱岀名茶)水脚一線
爭誰先清詩兩幅寄千里紫金百餅費萬錢吟哦
烹噍兩竒絶(次公李白詩新粧蕩/新波光景兩竒絶)只恐偷乞煩封纏
老妻稚子不知愛(子仁老妻稚子/字老杜凡兩使)一半巳入薑鹽煎
(師薑塩煎茶/亦蜀中風俗)人生所遇無不可南北嗜好知誰賢死
生禍福乆不擇更論甘苦爭蚩妍知君窮旅不自
釋因詩寄謝聊相鐫
　　　怡然以垂雲新茶見餉報以大龍團仍戲
　　　作小詩(祖謙按圗經寳巖院天成二年錢氏建舊額/垂雲治平二年改今額元豊中詩僧清順作)
(垂雲亭先生有贈清/順新作垂雲亭詩)
妙供來香積(援言怡然之飯于僧厨/也香積事見維摩經)珍烹具太官(厚先/生自)
(言其饍于公厨也倬/敕厨所供曰太官食)㨂芽分雀舌(厚言怡然之以新茶見/餉也㨂芽雀舌皆嫩茶)
(名)賜茗出龍團(次公先生自言其/報以大龍團也)曉日雲菴暖(次公言/怡然飲)
(茶之/處也)春風浴殿寒(次公浴殿翰林學士事唐德宗雅上文斈/注意是選甞召對於浴堂門移院於金銮)
(殿)聊将試道眼莫作兩般看
　　新茶送簽判程朝奉以餽其母有詩相謝
　　　　韻荅之
縫衣送與溧陽尉(次公孟郊爲溧陽尉有游子吟云慈母手/中線游子身上衣臨行密宻縫意恐遲遲)
(歸)捨肉懷歸頴谷封(縯左氏鄭莊公寘母于城頴而誓之曰/不及黄泉無相見也旣而悔之頴谷封)
(人聞之有献于公公賜之食食舎肉公問之對曰/小人有母皆甞小人之食未甞君之羹請以遺之)聞道平反
供一笑(厚雋不疑爲京兆尹行縣録囚徒其母問不疑有所平/反活幾何人不疑多有所平反母喜笑飲食異於它時)
(或亡所出母怒不食/不疑爲吏嚴而不殘)㑹湏難老待千鍾(次公詩求錫難老/待千鍾則莊子載)
(曾子之言曰吾及親仕三釡而/心恱後仕三千鍾不泊吾心悲)火前試焙分新􁧸(師川茶品/要録云茶)
(事起於驚蛰前其𥘉造曰試焙又曰一火其次曰/二火故市茶者唯伺出於三火之前者爲㝡佳)雪裏頭綱
輟賜龍從此升堂是兄弟(師後漢范式與張劭爲友式謂/劭曰後二年當還将過拜尊親)
(劭具以白母設酒饌待之/至期式果到升堂拜母)一甌林下記相逢(師僧靈徹詩/相逢盡道休)
(官去林下可/曽見一人)
　　　次韻曹輔寄壑源試焙新芽(堯卿輔字子方/時爲福建路轉)
(運使試焙/見前篇注)
仙山靈雨濕行雲(子仁宋玉神女賦朝/爲行雲暮爲行雨)洗遍香肌粉未
匀明月來投玉川子(次公韓退之李花詩日光赤色照未好/明月暫入都交加夜領張徹投盧仝乗)
(雲共至玉皇家/子仁盧仝謝孟諌議寄茶/詩云開緘一宛見諌議面首閱月/百片)清風吹破武陵
春(子仁仝詩七椀喫不得也但斍兩/腋習習清風生武陵杭州山名)要知冰雪心腸好不
是膏油首面新(援南史斉帝賜公主首靣者三十人堯卿/造柔者以膏油塗之以欺不知茶者共父)
(茶品要録云沙溪之園民或雜以松黄飾其首面試時雖鮮白而/不能乆子翬曰茶録云茶色貴白而餅茶多以珍膏油其面善別)
(茶者以肉理/實潤者爲上)戯作小詩君一笑從來佳茗似佳人
　　　種茶
松間旅生茶巳與松俱瘦茨棘尚未容蒙翳争交􁀌
天公所遺弃百歳仍穉㓜紫筍雖不長(厚陸羽茶經/紫者上緑者)
(次笋者上芹者次又茶譜袁州之界/橋其名甚著不若湖州之研膏紫荀)孤根乃獨壽移㘽白
鶴嶺土軟春雨後弥旬得連隂似許晚遂茂能忘
流轉苦(任杜詩寄語風光共流/轉暫時相賞莫相違)戢戢出鳥咮(厚茶譜蜀州/雀舌鳥觜麥)
(顆盖取其嫰芹所/造以其芽似之也)未任供臼磨且可資摘嗅千團輸
太官(次公太官天子/之官主飲食)百餅衒私闘(次公南中以茶相勝謂/之闘茶茶經云建人謂)
(闘茶爲/茗戦)何如此一啜有味出吾囿
　　汲江煎茶
活水仍湏活火烹(縯趙璘因話録云李錡嗜茶能自煎謂人/曰茶湏緩火炙活火煎活火謂炭之有熖)
(者)自臨釣石取深清大瓢貯月歸春甕小杓分江
入夜缾茶雨巳翻煎處脚(次公曰湖州之研膏紫/笋烹之有緑脚下垂也)松風忽
作瀉時聲枯腸未易禁三椀(援盧仝茶歌/三椀搜枯腸)坐數荒村
長短更增刋(次公言其撾數之寡/者爲短多者爲長也)
　　送南屏謙師(并引)
　　　南屏謙師妙於茶事自云得之於心應
　　　之於手非可以言傳學到者十二月二
　　　十七日聞軾遊落星逺來設茶作此詩
　　　贈之
道人暁出南屏山來施點茶三昧手忽驚午盞兎
毛斑打作春罋鵝兒酒天台乳花丗不見玉川風
腋今安有先生有意續茶經㑹使老謙名不朽(縯/玉)
(川子茶歌七椀喫不得也惟/斍兩腋清風生陸羽作茶經)
　　　又贈老謙
㵼湯舊得茶三昧覔句近窺詩一斑(縯王獻之云管仲/窺豹時見一斑)
清夜漫漫困捜攪齋腸那得許堅頑
禽鳥詩十三首
　　僧爽白雞(養二十餘年常/立坐則聽經)
斷尾雄雞本畏烹(厚左氏昭公二十二年賔孟適郊見雄/雞自断其尾問之侍者曰憚其爲犠也)年
來聽法伴修行還湏却置蓮花漏(援逺法師在山中置/蓮花漏眡其早晚以)
(爲行道/之節)老怯風霜恐不鳴
　　五禽言五首(并序)
　　　　梅聖俞作四禽言余謫黄州寓居定慧
　　　　院遶舍皆茂林脩竹荒池蒲葦春夏之
　　　　交鳥鳴百族土人多以其聲之似者名
　　　　之遂用聖俞體作五禽言(任按梅聖俞詩/集四禽言其下)
(注則竹雞也婆餅焦也提胡蘆也杜䳌也其詩一曰/泥滑滑苦竹岡雨䔥蕭馬上郞馬蹄陵兢兩又急此)
(鳥爲君應断腸其二曰婆餅焦兒不食爾父向何之/爾母山頭化爲石山頭化石可奈何遂作微禽啼不)
(息其三曰提胡蘆估美酒風爲賔樹爲友山花撩乱/目前開勸你今朝千万壽其四曰不如㷌夫春山云)
(暮万木兮叅天蜀天兮何処人言/有翼可㱕飛安用空啼向髙樹)
使君向蘄州更唱蘄州鬼我不識使君寕知使君
死人生作鬼㑹不免使君巳老知何晚(王元之自黄/州移蘄州聞)
(啼鳥問其名或曰此名蘄州/鬼元之大悪之果卒於蘄)新増(次公知何晚即所/謂何見之晚也)
南山昨夜雨西溪不可渡溪邊布榖兒勸我脫破
袴不辤脫袴溪水寒水中照見催租瘢(士人謂布榖/爲脫却破袴)
去年麥不熟挾彈規我肉今年麥上場處處有殘
粟豐年無象何處㝷(縯唐文宗延英對宰相曰天下何由太/平乎僧孺曰太平亦元象今雖未及至)
(治猶謂/小康)聽取林間快活吟(此鳥聲云麥/飯熟即快活)
力作力作蚕絲百箔(任秋胡之妻曰采/桑力作不頋受金)壠上麥頭
昻(次公王元景談數元景甞大醉楊遵彦謂之曰何太低/昻元景曰禾熟頭低麥熟頭昻黍麥俱有所以低昻)林間
桑子落願儂一箔千两絲繅絲得蛹飼尓雛(鳥声/云蚕)
(絲一/百箔)
姑惡姑惡姑不惡妾命薄(次公古樂府/有妾命薄詩)君不見東海
孝婦死作三年乾(縯東海有老婦少寡亡子飬姑甚謹其後/姑自經死姑女告吏婦殺我母吏捕孝婦)
(驗以殺之郡/中枯旱三年)不如廣漢龐姑去却還(姑悪水鳥也俗云婦/以姑虐死故其声云)
(聲云任廣漢姜詩妻龐詩事母至孝妻奉順尤篤後泝江水值風/不時得還母渴詩責而遣之妻乃寄上鄰舎晝夜紡績市玲羞使)
(鄰母以意自遺姑乆怪問鄰/母鄰母具對姑感恩而呼還)新增(援去却還又用前漢東/家棗完去婦復還之意)
　　異鵲(并序)
　　　　熈寜中柯侯仲常通守漳州以救饑得
　　　　民有二鵲栖其廳事訖侯之去鵲亦送
　　　　之漳人異焉爲賦此詩
昔我先君子仁孝行於家家有五畒園么鳯集桐
花(次公有彩羽之細禽人謂其如鳳名之曰么鳳/蜀有禽五色桐花時來集於桐上名曰桐花鳯)是時烏與
鵲巢鷇可俯拏(師礼記鵲之/巢可俯而窺)憶我與諸兒飼食觀群
呀里人驚瑞異野老笑而嗟云此方乳哺甚畏鳶
與虵手足之所及二物不敢加主人若可信衆鳥
不我遐(養源志林云吾皆所居書室前有竹栢雜花叢生滿庭/衆鳥巢其上武陽君悪殺生兒童婢僕皆不得捕取鳥)
(雀数年間皆巢於低枝其􁈸可俯而窺也又有桐花鳯四五日翔/集其間此鳥毛羽至爲珍異難見而能馴殊不畏人閭異見之以)
(爲異事/有野老言鳥雀去人太逺則有蛇䑕狐/狸之憂人旣不殺則自近人者欲免/此害也)故知中孚化可
及魚與鰕(厚易中孚卦豚魚/吉信及豚魚也)柯侯古循吏悃愊真無華
(次公後漢章帝詔語/安静之吏悃愊無華)臨漳所全活數等江干沙仁心格
異族两鵲栖其衙但恨不能言相對空楂楂善惡
以類應古語良非誇君㸔彼酷吏所至號鬼車(縯/歐)
(陽永叔有鬼車詩/次公鬼車不祥之鳥也一名車載板/二名九頭鳥/邦衡嶺表録異云鴞夜飛晝伏名鬼車)
　　鶴歎
園中有鶴馴可呼我欲呼之立坐隅(次公賈誼鵩賦鵩/入余舎止干坐隅)
鶴有難色側睨予豈欲臆對如鵩乎(縯賈誼鵩賦鵩乃/歎息㪯首奮翼口)
(不能言請/對以臆)我生如寄良畸孤(厚魏文帝楽府/曰人生如寄)三尺長脛
閣瘦軀(厚莊子鶴脛雖/長断之則悲)俛啄少許便有餘(援前漢東方/朔爲隱語曰)
(尻益髙者鶴俛啄也/子仁陶/詩傾身營一飽少許便有餘)何至以身爲子娯(次公此暗/使丗說支)
(遁好鶴有遺以雙鶴者遁曰旣有凌/雲之姿何肯爲人耳目翫乎遂放之)驅之上堂立湏臾投
以餅餌視若無戞然長鳴乃下趨難進易退我不
如(縯表記公事君/難進而易退)
　　　五色雀(并序)
　　　　海南有五色雀常以兩絳者爲長進止
　　　　必隨焉俗謂之鳯皇云乆旱而見輒雨
　　　　潦則反是吾卜居儋耳城南甞一至庭
　　　　下今日又見之進士黎子雲及其弟威
　　　家旣去吾舉酒祝之曰若爲吾來者當
　　　　再集也巳而果然乃爲賦詩
粲粲五色羽(援退之詩丹光五/色羽其名爲鳯凰)炎方鳯之徒青黄縞玄
服翼衞兩紱朱(任两紱朱序所謂两絳/者也易曰朱紱方來)仁心知閔農常
告雨霽符我窮惟四壁(縯司馬相如/家徒四壁立)破屋無瞻烏(厚/詩)
(瞻烏爰止/于誰之屋)惠然此粲者(援詩曰惠然肯來/又云如此粲者何)來集竹與梧
(次公鳯凰非梧桐/不栖非竹寔不食)鏘鳴如玉佩(厚左傳鳯凰于/飛和鳴鏘鏘)意欲相嬉
娯寂寞兩黎生食菜眞臞儒(縯司馬相如言列仙之/儒居山澤間形容甚臞)小
圃散春物野桃陳雪膚舉杯得一笑見此紅鸞雛
髙情如飛仙未昜握粟呼(援詩握/粟岀卜)胡爲去復來眷眷
豈屬吾回翔天壤間何必懷此都(縯賈誼弔屈原賦歴/九州而相其君兮何)
(必懷/此都)
　　巫山廟上下數十里有烏鳶無數取食於
　　行舟之上舟人以神之故亦不敢害
羣飛來去噪行人得食無憂便可馴江上飢烏無
足怪野鷹何事亦頻頻
　　　野鷹來(子仁水經注云沔水南有層䑓號曰景升䑓/盖荆州牧劉表所築表好鷹常登此臺歌野)
(鷹來曲其声似/孟逹上渚呤云)
野鷹來萬山下荒山無食鷹苦飢飛來爲爾繫綵
絲北原有兎老且白年年養子秋食菽我欲擊之
不可得年深兎老鷹力弱野鷹來城東有臺髙崔
嵬臺中公子著皮䄂東望萬里心悠哉心悠哉鷹
何在嗟尓公子歸無勞使鷹可呼亦凡曹天隂月
黒狐夜嘷
　　食雉
雄雉曵脩尾驚飛向日斜空中紛格鬪綵羽落如
花喧呼勇不顧投網復誰嗟百錢得一雙新味時
所佳烹煎雜雞鶩瓜距漫槎牙誰知化爲蜃海上
落飛鴉(子仁礼雉入海爲蜃蜃/吐氣成楼所以吞飛鳥)
獸詩四首
　　竹􁊓
野人獻竹􁊓腰腹大如盎(次公竹􁊓食竹根之䑕也/退之詩腰腹空大何能爲)自
言道旁得採不費罝網鴟夷讓圎滑(縯揚雄酒箴鴟夷/圓滑腹大如壷)
混沌慙瘦爽(堯卿神異經曰崑崙西有獸焉其/狀如犬長毛四足似熊名曰渾沌)兩牙雖有
餘四足僅能髣逢人自驚蹶悶若兒脫襁念兹微
陋質刀几安足枉就擒太倉卒羞愧不能饗南山
有孤熊擇獸行䑛掌(厚退之詩擇肉於/熊羆肯視兎與狸)
　　予來儋耳得吠狗曰烏觜甚猛而馴隨予遷
　　合浦過澄邁泅而濟路人皆驚戲爲作此詩
烏喙本海獒(援尔雅釋虫篇/狗四尺爲獒)幸我爲之主食餘巳瓠肥
(縯史記張蒼身長大肥白如/瓠/次公黄帝之犬名槃瓠)終不憂鼎爼晝馴識賔客
(子仁魏賈岱宗犬狗賦敬主識主晝則無窺窬/之客夜則無奸淫之賔/任杜詩犬迎曽宿客)夜悍爲門户
知我當北還掉尾喜欲舞跳踉趂僮僕吐舌喘汗
雨長橋不肯躡徑渡清深浦拍浮似鵝鴨(次公畢卓/云拍浮酒)
(舡/中)登岸劇虓虎(援詩闞/加虓虎)盗肉亦小疵(子仁蒯通傳里婦/云昨暮夜犬得肉)
鞭箠當貰汝再拜謝恩厚天不遣言語何當寄家
書黄耳定乃祖(黄耳事見捕蝗至浮/雲嶺懷子由詩注)
　　涪州得山胡次子由韻(山胡善鳴/出黔中)
終日鎖筠籠回頭惜翠茸誰知聲㗲㗲亦自意重
重夜宿煙生浦朝吟日上峯故巢何足戀鷹隼豈
能容
　　　仙都山鹿(老泉詩序云豐都縣将逰仙都觀見知縣/李長官云固知君之将至也此山有鹿甚)
(老而猛獸獵人終莫/能害將有客來遊鹿輒夜鳴故常/以此候之而未甞失予聞而異之乃爲作詩先生亦同賦)
日月何促促塵丗苦局束仙子去無蹤故山遺白
鹿仙人巳去鹿無家孤棲悵望層城霞至今聞有
游洞客夜來江市呌平沙長松千樹風蕭瑟仙宫
去人無咫尺夜鳴白鹿安在哉滿山秋草無行迹
　蟲　詩二首
　　　蠍虎(龜父方言云蠍虎秦晋謂之守宫又曰/蝘蜓其在澤中者曰蜴蜥楚曰蛇醫)
黄雞啄蠍如啄黍(師李白詩黄雞/啄黍秋正肥)䆫間守宫稱蠍虎
(厚漢武帝以端午日取蜥蜴置之器飼以丹砂至明年端午擣之/以塗宫人之臂有所犯輒消没以其驗於此故得守宫之名李賀)
(所謂王臼夜舂/紅守宫者是也)闇中繳尾伺飛蟲巧捷工夫在腰膂
跋跂脉脉善縁壁(縯東方朔傳武帝置守宫盂下東方朔别/蓍布筭射之曰以爲龍又無角以爲蛇又)
(有足跂跂脉脉善緣/壁是非守宫即蜥蜴)陋質從來誰比數今年歲旱號􁇧
蜴狂走兒童閙欹舞(援関中僧善胡法者置蜥蜴瓮中使童/男数千衣青衣同声呪曰蜥蜴􁇧蜴㒷)
(雲吐霧雨今滂􁶪放汝/歸去歳旱爲之頗有應)能㗸渠水作冰雹便向蛟龍覔
雲雨守宫努力搏蒼蠅明年歳旱當求汝
　　　二蟲
君不見水馬兒歩歩逆流水大江東流日千里此
蟲趯趯長在此(次公詩云/趯趯阜螽)君不見鷃濫堆(飬源韻語陽/秋云阿滥堆)
(明皇御玉笛採其聲翻爲曲左右皆能傳唱張/祐詩云至今風俗驪山下村笛猶吹阿濫堆)决起隨衝風
隨風一去宿何許逆風還落蓬蒿中二蟲愚智俱
莫測(次公莊周言之/二虫又何知)江邊一笑無人識(師此與杜甫縛雞行/未句云雞虫得失無)
(了時注目寒江/倚空閣同意)
　魚　詩六首
　　　渼陂魚(陂在鄠縣/次公此杜甫詩有渼陂行者也/雖士大夫非西人者往往讀爲蕩漾之渼此)
(字從水從美以其/陂中魚故得名)
霜筠細破爲雙掩中有長魚如卧劒(沈孟浩然詩/遊魚擁劔來)紫
荇穿顋氣慘悽紅鱗照座光磨閃攜來雖逺鬛尚
動烹不待熟指先染(縯左氏宣公四年鄭靈公烹黿子公之/食指動公故弗與子公怒染指於鼎甞)
(之而/出)坐客相㸔爲解顔香粳飽送如填塹(厚退之詩/匙抄爛飲)
(穩送之曹植詩食若填巨塹/堯卿杜/詩半濕搗香粳退之詩浙玉炊香粳)早歳甞爲荆渚客(次/公)
(先生應制科時同子由待/父舟行適楚是爲荆楚客)黄魚屢食沙頭店(子仁杜詩頓頻/食黄魚)
(沙頭鎮属/荊南府)濵江易採不復珍盈尺輒弃無乃僣自從
西征復何有欲致南烹嗟乆欠(次公退之南食詩我來/禦魑魅自宜味南烹)
游鯈瑣細空自腥亂骨縱横動遭砭故人遠餽何
以報客爼乆空驚忽贍東道無辝信使頻西鄰幸
有庖虀釅
　　　次韻潜師放魚(子蒼參寥子詩集載此詩其序云/虚白齋與子瞻共座有客饋魚於)
(子瞻子瞻遣放之遂命賦是詩有使君事道不/事腹𣏌菊終年食甘美之句子瞻遂次其韻)
法師說法臨泗水無數天花隨麈尾(堯卿法雲母呉氏𥘉生/雲時忽見雲氣滿室光)
(色瑩徹因名法雲出家之後更不易之時梁武方重佛法尤敬於雲與/誌公相若誌公亦重雲號爲大林法師雲長講次有天花散墜舉衆咸)
(見歎異非常又維摩詰室有天女見諸天人聞所說法便現其身即以/天花散諸菩薩大弟子上花至菩薩即皆墜落至大弟子便著不墜)
勸将净業種西方莫待夢中呼起起(厚鄭玄夢孔/子告之曰起)
(起今年歳在辰明年歳在巳旣窹以䜟合之曰/辰爲龍巳爲蛇歳在龍蛇賢人嗟知命當終矣)哀哉若魚竟
坐口逺愧知幾穆生醴(援前漢楚元王敬礼申公等穆生/不嗜酒元王毎置酒常爲穆生設)
(醴及王戊即位常設後忘設焉穆生退曰可以逝矣醴酒不設王/之意怠不去楚人将鉗我於市称疾卧申公白生強起之穆生曰)
(易称知幾其神乎君子/見幾而作不俟終日)况逢孟簡對盧仝(縯孟簡爲常州刺/史與盧仝遊北湖)
(盡買漁人所獲魚放/之今作觀放魚歌)不怕校人欺子美(厚子美子産之别字/也見左氏孟子云昔)
(有饋生魚於子産子産使校人畜之他校人烹/之云云故君子可欺以其方難罔以非其道)疲民尚作魚
尾赤(任詩魴魚赬尾注云魚勞則尾赤/師按/公詩案言此詩譏朝廷行青苗助役法)數罟未除吾
顙泚(任孟子數罟不入汙/池又曰其顙有泚)法師自有衣中珠不用辛
苦泥沙底(次公三秦記漢武帝遊昆明池見大魚衘鈎而放之/間三日帝復遊池濵得明月珠一雙帝曰豈魚之报)
(邪/堯卿曰楽天放魚詩施恩若望报/吾非斯人徒不湏泥沙底辛苦覔明珠)
　　　戲作鮰魚
粉紅石首仍無骨(厚石首魚名其頭骨乃石也/彦章蘇/州圗經云養魚城下水中有石首魚)雪
白河豚不藥人(縯河豚有毒治之不精則害人梅垩/俞詩云烹調苟失所入喉爲鏌邪)寄語
天公與河伯(居仁酉陽雜爼云天公姓張名堅漁陽人乗白/龍振䇿登天/公衮抱朴子釋鬼篇曰馮夷以)
(八月上庚日渡河溺/死天帝署爲河伯)何妨乞與水精鱗
　　西湖秋涸東池魚窘甚因㑹客呼網師遷
　　之西池爲一笑之樂夜歸𬒳酒不能寢戯
　　作放魚
東池浮萍半枯塊裂碧跳青出魚背西池秋水尚
涵空舞闊揺深吹荇帶(縯杜詩林花著雨燕脂/濕水荇牽風翠帶長)吾僚有
意爲遷居老守縱饞那忍膾縱横爭㸔銀刀出(次/公)
(銀刀白魚之狀杜/詩岀網銀刀亂)瀺灂𥘉驚玉花碎(次公瀺音士咸反灂/音士角反韻書注云)
(水聲也玉花魚/口所吐沫之狀)但愁數罟損鱗鬛(次公孟子數/罟不入洿池)未信長
(去泰山三百餘里於/祠所膽黄河如帶)甞譏韓子隘且陋一飽鯨魚何足
膾(援退之詩巨緡東釣儻/可期與子共飽鯨魚膾)東坡也是可憐人(子仁杜詩蘇/侯得数過􁁅)
(喜毎傾倒也是可/憐人呼兒具梨棗)披抉泥沙収細碎(次公齊巳詩云翻思/易水土細砕動離䰟)
誓将歸修八節灘(縯白樂天早年歸休於所居履道里且築/香山石樓鑿龍門八莭灘爲游賞之樂)
又欲往釣七里瀬(援七里頼即嚴子陵釣臺也/厚顧野王/輿地志七里瀬在東陽江下與嚴陵瀬相)
(接唐駱賔王釣磯文/余晨行至七里瀬)正似此魚逃網中未與造物遊數
外且将新句調二子湖上秋髙風月㑹爲君更喚
木腸兒脚扣兩舷歌小海(縯晉書隱逸傳賈充令夏統歌/小海唱統以足扣舷引声清激)
(風起晝冥恐懼充令妓女盛服金翠繞其舩三匝統若無所聞充/曰此呉圮木人石心也/次公退之荷花行云脚扣兩舷唱呉敬)
　　　鯿魚
曉日照江水遊魚似玉瓶誰言解縮頸貪餌毎遭
烹杜老當年意臨流憶孟生(縯杜詩復憶㐮陽孟浩然清/詩句句盡堪傳秖今耆舊無)
(新語謾釣槎/頭縮頸鯿)吾今又悲子輟箸涕縱横
　竹　詩三首
　　　於潜僧緑筠軒
可使食無肉不可使居無竹(縯王徽之甞寄居空宅中/便令種竹曰何可一日無)
(此君/耶)無肉令人瘦無竹令人俗人瘦尚可肥俗士
不可醫傍人笑此言似髙還似癡若對此君仍大
嚼(援曹子建與呉季重書曰/過屠門而大嚼豈不快意)丗間那有楊州鶴(厚有客相従/各言所志或)
(願爲楊州刺史或願多貨財或願騎鶴上昇其一人曰/腰纒十萬貫騎鶴上楊州蓋欲兼三人者之所欲也)
　　次韻劉貢父西省種竹
要知西掖承平事記取劉郎種竹𥘉(次公劉禹錫玄都/觀桃詩云尽是刘)
(郎去/後㘽)舊德終呼名字外後生誰續笑談餘(替李公擇/種竹館中)
(戯語同舎後人指此竹必云李文正手植貢父笑/曰文正不獨繫筆亦知種竹耶時有筆工李文政)成隂障日
行當見取筍供庖計巳踈白首林間望天上平安
時報故人書(李衛公北都童子寺/竹寺僧日報平安)
　　此君軒
雲幢煙節七洲人犀甲檀槍百萬軍翳薈叢生何
足數此君眞是此君君
木　詩十一首
　　塔前古檜
當年雙檜是雙童相對無言老更恭庭雪到腰埋
不死(縯三祖名惠可以求佛/法夜立中庭雪齊干腰)如今化作兩蒼龍
　　王復秀才所居雙檜二首
呉王池館遍重城竒草幽花不記名青蓋一歸無
覔處只留雙檜待昇平(縯晉書孫皓時錢塘湖開或言天/下當太平青蓋入洛時皓以問陳)
(訓訓曰臣止能望氣不能逹湖之開塞退而告其/友曰青蓋入洛将有輿櫬御璧之事㝷而呉亡)
凛然相對敢相欺直榦臨空未要竒根到九泉無
曲處丗間唯有蟄龍知
　　種松得徠字(其四在懷古堂/其六在石經院)
春風吹榆林亂莢飛作堆荒園一雨過戢戢千萬
栽青松種不生百株望一枚一枚巳有餘氣壓千
畒槐野人昜斗粟云自魯徂徠(厚徂徠山在兖州奉仙/縣/次公詩徂徠之松)
魯人不知貴萬竈飛青煤(師兖州出佳墨多/用徂徠山松燒煤)束縳同一
珠璣香(次公上六韻/言松之生長)我欲食其膏巳伐百夲桑(煮松脂/法用桑)
(柴灰/水)人事多乖迕(子仁杜詩人/事多錯迕)神物竟渺茫朅來齊
安野夾路湏髯蒼㑹開龜蛇窟(縯松脂入土千年爲茯/苓狀如龜蛇鳥獸者良)
(杜甫寄楊貟外云天寒少茯苓/又云翻動神仙窟封題鳥獸形)不惜斤斧創縱未得茯苓
且當拾流肪釡盎百出入皎然散飛霜(次公此言煮/松脂之法也)
槁死三彭仇(厚三彭三尸姓也柳子厚罵尸虫文云人有尸虫/三處腹中伺人隠微失誤輒籍記日庚申幸其人)
(之昏睡岀讒于帝以求饗以是人多謫過夭死/次公三彭道書/所謂彭質彭蹻彭居也仇字神仙傳僧契虚造仙境仙官謂之曰)
(子能伐三/彭之仇乎)澡換五榖腸青骨凝緑髓丹田發幽光
白髮何足道要使雙瞳方(見王頥求詩/及草書詩注)却後五百年騎
鶴還故郷(次公下/十韻言其松脂之功效也青骨緑/髓神仙之/人如此而凝緑髓與發光於内田皆松脂之力眼中瞳子)
(方亦神仙之人如此不止変白髮/爲黒且使眼瞳之方亦松/脂之力也師王子晉騎/鶴還緱氏山頭與丗人相别)
　　　萬松亭(并序)
　　　　麻城縣令張毅植萬松於道周以芘行
　　　　者且以名其亭去未十年而松之存者
　　　　十不及三四傷來者不嗣其意故作是詩
十年栽種百年規好德無人助我儀(古語云一年之計/樹之以榖十年之)
(計樹之以木百年之計來之以徳/次公詩云我儀圗之愛莫助之)縣令若同倉庾氏(縯前漢/書孝文)
(時國家亡事爲吏者長子孫/居官者爲姓號倉氏庾氏也)亭松應長子孫枝天公不
救斧斤厄野火解憐氷雪姿爲問幾株能合抱(次/公)
(孝子合抱之/木起於毫末)殷勤記取角弓詩(援左傳昭二年晉侯使韓宣/子來聘公享之韓子賦角弓)
(旣享宴于季氏有嘉樹焉宣子譽之武子曰宿敢不封殖此樹以/無忘角弓之詩遂賦甘棠/次公老杜冬日有懐李白詩更尋嘉)
(樹傳不忘/角弓詩)
　　　和趙景貺栽檜
汝隂多老檜處處屯蒼雲地連丹砂井(縯抱朴子葛/稚川祖爲臨)
(汜縣有廖氏丗年百歳云井水赤葛疑有丹濬井果得丹砂數斛/次公汝隂頴州也頴州之東與毫州接境毫州老君觀有丹砂)
(井有檜其文左紐/其枝枯而再生)物化青牛君(厚玄中記曰千歳之樹精化/爲青羊萬歲之樹精化爲青)
(牛秦始皇使人伐大樹有青羊躍岀走入豊水又嵩/山記嵩山有大松樹千歳其精化爲青牛爲伏亀)時有再生
枝(頴之靈壇觀/亦有再生檜)還作左紐文(厚范文正公太清九詠/序太清宫有左紐檜)王孫
有古意書室延清芬應憐四孺子(次公四孺子杜甫種/四小松詩而管子對)
(齊公之問苗曰苗始其少也㫬昫乎何其/孺子也今栽檜亦適有四故言四孺子也)不墯凡木羣體備
松栢姿(厚尔雅釋木篇/栢葉松身曰檜)氣含芝木薰𥘉扶鶴骨立未
出龍纏筋巢根白蟻亂網葉青蟲紛乃知蔽芾𥘉
(援詩蔽/芾甘棠)甚要封植勤(縯左傳韓宣子聘魯宴于季氏有嘉/樹焉宣子譽之武子曰宿敢不封殖)
(此樹以無/忘角弓)他年皮三寸(厚前漢晁錯上書曰胡貉之地/積隂之處木皮三寸氷厚六尺)狐
䑕了不聞
　　予少年頗知種松手植數萬株皆中梁柱
　　矣都梁山中見杜輿秀才求學其法戯贈
　　二首
露宿泥行草棘中十年春雨養髯龍(次公都梁山泗土/之山也髯龍以言)
(松西京雜記載松/有五鬣七鬣之名)如今尺五城南杜(縯雞跖集韋曲杜鄠/近長安諺云城南韋)
(杜去天/尺五)欲問東坡學種松
君方掃雪収松子我巳開榛得茯苓(厚抱朴子松脂入/地千歲化爲茯苓)
爲問何如挿楊栁明年飛絮作浮萍(次公田言楊花入/水經宿爲浮萍)
　　　王仲至侍郎見惠稺秳種之禮曹北垣下
　　　今百餘日矣蔚然有生意喜而作詩(少雲按/年譜先)
(生以元祐七年/壬申遷禮部)
翠栝東南美(厚爾雅東南之美者/有㑹稽之竹箭焉)近生神嶽隂(援伸岳指/言衡山也)
(禹貢云荆及衡楊爲荆州杶榦括栢/四物荆州所生栝乃今之所謂檜也)惜哉不可致霜根絡
雲岑仙風振髙標香實隕平林偶隨樗櫟生(縯莊/子惠)
(子曰吾有大樹人謂之樗又匠石之/齊至于曲轅見檪社樹曰此散才也)不爲樵木侵忽驚黄
茆嶺稍岀青玉鍼好事雖力取王城少知音豈無
換鵝手(厚王羲之性爱鵝山隂道士好養鵝羲之往觀焉意甚/恱因求市之道士云爲冩道德經當㪯群相贈羲之欣)
(然冩畢籠/鵝而歸)但知覔來禽(援羲之有覔來禽帖云青李來禽日/給藤子皆囊盛爲佳凾封多不生其)
(詳見法/書要録)髙懷獨夫子一見捐橐金(厚前漢陸賈岀所使/越槖中金分遺其子)
得之喜不寐(縯樂正子爲政孟/子聞之喜而不寐)贈我意殊深公堂開
後閤凡木愧華簮栽培一寸根寄子百年心常恐
樊籠中(厚莊子澤雉五歩一啄十步一/飲不靳畜乎樊中注樊所籠雉)摧我鸞鶴衿(希声/舒元)
(輿録桃源畫記有鵉/青衿有鶴王/羽)誰知積雨後寒芒暁森森恨我迫
歸老不見汝十㝷蒼皮護玉骨(少儀杜詩蒼皮溜雨四/十圍又云秋水爲神玉)
(爲/骨)旦暮視古今何人風雨夜卧聽饑龍吟
　　　宥老楮(宥之不伐也)
我墻東北隅張王惟老榖(次公張王並去声退之筍竹得/時兮張王劉禹錫蒲桃歌張王)
(日日/髙)樹先樗櫟大(次公莊子樗/櫟不材之木)葉等桑柘沃(厚詩曰桑/之未落其)
(葉沃/若)流膏馬乳漲墮子楊梅熟(厚張揖漢書注楊梅/其實似榖子而有核)胡
爲㝷文地養此不材木(縯莊子行於山中見大木枝葉盛/荗伐者止其旁而不取也莊子曰)
(此木以不材/故終天年)蹶之得輿薪(援孟子明足以察秋/毫之未而不見輿薪)規以種松
菊(次公規圖也東方朔云鄠社/之間號爲土膏今規以爲苑)靖言求其用略數得五六
膚爲蔡侯𥿄(厚後漢蔡倫造意用樹膚/麻頭及敝魚網以爲𥿄)子入桐君録(次公/桐君)
(有採薬録說其花蘂形色仙方楮/實正赤時收取其子隂乾用之)黄繒練成素􁇠面頮作
玉(次公黄繒黄絹也丗蓋以楮實練絹矣黝面黒色/也頮洗也顧命佻頮水是也丗有楮實爲面藥矣)灌洒蒸生
菌(次公莊子蒸生􁑚菌眯/也丗以米泔洒楮而生)腐餘光吐燭雖無傲霜節幸
免狂酲毒(厚莊子載啇丘大木嗅/之使人狂酲三日不巳)孤根信㣲陋生理有
倚伏(縯老子禍兮福所/倚福兮禍所伏)投斧爲賦詩德怨聊相贖
増刋校正王狀元集註分類東坡先生詩卷之十三
増刋校正王狀元集注分類東坡先生詩卷十四
花
　詩七十九首
　　　吉祥寺賞牡丹(任熈寕五年壬子三/月先生在杭州作)
人老簮花不自羞花應羞上老人頭(次公劉禹錫看牡/丹詩今日花前飲)
(甘心醉數柸但愁花/有語不爲老人開)醉歸扶路人應笑十里珠簾半上
鈎(援杜牧之詩春風十里揚/州過卷上珠簾揔不如)
　　和陳𫐠古拒霜花
千株掃作一畨黄只有芙蓉獨自芳唤作拒霜知
未稱細思却是最宜霜
　　　吉祥寺花将落而述古不至
今歳東風巧剪裁含情只待使君來(次公張祐詩含/芳只待舎人來)
對花無信花應恨直恐明年便不開
　　　述古聞之明日即來坐上復用前韻同賦
仙衣不用剪刀裁(次公劉禹錫詩仙人衣裳弃刀尺宋之問/立春詠剪綵花應制詩今年春色好應爲)
(剪刀/催)國色𥘉酣卯酒來(縯唐玄宗内殿賞牡丹上頗好詩/謂穆倐巳曰今京邑詩誰爲首岀)
(倐巳曰李正封詩天香夜染衣國色𥘉酣酒時楊妃侍側上曰/粧臺前飲以一紫金醆酒則正封之詩見矣事岀南部新書)太
守問花花有語爲君零落爲君開(厚嚴憚詩酒尽花殘/花不語爲誰零落爲)
(誰開/胡才調集有無名氏絕句云春光冉冉歸何處/更向樽前把一盃盡日問花花不語爲誰零落為誰䦕)
　　　李鈐轄座上分題戴花
二八佳人細馬䭾(縯李白詩蒲萄酒金色/羅吳姬十五細馬䭾)十千美酒渭
城歌(厚曹植詩名都篇云歸來宴平樂美酒斗十千/王維詩渭城朝雨裛輕塵客舎青青柳色/新)簾前柳絮
驚春晚頭上花枝奈老何露濕醉巾香掩冉月明
歸路影婆娑緑珠吹笛何時見(縯緑珠石崇家/妓也善吹笛)欲把
斜紅挿皂羅
　　　陌上花三首(并引)
　　　游九仙山聞里中兒歌陌上花呉越王
　　　　妃毎歳春必歸臨安王以書遺妃曰陌
　　　　上花開可緩緩歸矣吴人用其語爲歌
　　　含思宛轉聽之凄然而其詞鄙野爲易
　　　　之云
陌上花開胡蝶飛江山猶是昔人非(次公丁令威得仙/詩城郭如故人民)
(非)遺民幾度垂垂老(縯渭貫休詩一瓶一鉢垂/垂老万水千山得得來)遊女長歌
緩緩歸
陌上山花無數開(次公杜詩河陽/縣裏雖無數)路人争㸔翠軿來
若爲留得堂堂去(厚古詩靑春背我堂堂/去白髪欺人故故生)且更從教緩
緩廻
生前冨貴草頭露(縯杜詩惜君尺欲苦死/留冨貴何如草頭露)身後風流陌
上花且作遲遲君去魯(厚孟子曰孔子去魯日遲以/吾行也去父母國之道也)獨
歌緩緩妾回家
　　　和述古冬日牡丹四首
一朶妖紅翠欲流春光回照雪霜羞化工只欲呈
新巧不放閑花得少休(次公按公詩案云此譏諷/執政之人以化工比之也)
花開時節雨連風却向霜餘染爛紅漏泄春光私
一物(師杜詩侵凌雪色還萱/草漏泄春光有柳條)此心未信出天工
當時只道鶴林僊能遣秋花發杜䳌(任鶴林潤州寺名/有杜鵑髙丈餘毎)
(春月爛熳寺僧相傳言貞元中有僧自/天合移㘽之餘詳見後十日復至詩注)誰信詩能回造化
直教霜枿放春妍
不分清霜入小園故将詩律變寒暄使君欲見藍
関詠更倩韓郎爲染根(縯韓湘愈之姪孫也自言解造逡/廵酒能開頃刻花愈曰子豈能奪)
(造化而開花乎湘乃聚土以盆覆之俄而舉盆有碧牡丹二朶葉/有小金字云雲横秦嶺家何在雪擁藍関馬不前愈後責潮州至)
(藍関偶雪乃悟今退之集中有示姪孫湘詩第三聮即是〇師韓/湘唐元和中自言能染花紅者可使碧或一朶具五色是年秋與)
(退之於後堂之前染白牡丹一聚云來春必作含稜碧色内台有/金含稜紅間暈者四面各合有一朶五色者自斸其根下置藥而)
(後㘽培之明年花開朶數/一如其說出太平廣記)
　　　刀景純賞瑞香花憶先朝侍宴次韻(敬夫廬/山記云)
(瑞香花紫而香烈非群/芳之比其始蓋岀此山)
上苑夭桃自作行劉郎去後㡬回芳(厚劉禹錫詩玄/都觀裏桃千樹)
(盡是劉郎/去後㘽)厭從年少追新賞閑對宫花識舊香欲贈
佳人非泛洧(縯溱洧詩伊其相/謔贈之以芍藥)好紉幽佩弔沉湘(援離騷/紉秋蘭)
(以爲佩賈誼賦側聞屈原兮自/沉泪羅造託湘流兮敬弔先生)鶴林神女無消息爲問何
年返帝郷(鶴林神女見前/冬日牡丹詩注)
　　　八月十七日天竺山送桂花分贈元素(堯/卿)
(揚繪字元素皇/祐五年及第)
月缺霜濃細蘂乾此花元属桂堂僊(縯姮娥羿妻也羿/得不死之藥於西)
(王母姮娥竊之奔月遂託/身月中仙有蟾蜍之象焉)鷲峰子落驚前夜(厚天竺山昔/有梵僧云此)
(山自天竺鷲山飛來八/月十五夜甞有桂子落)蟾窟枝空記昔年(任蟾窟枝空言元/素中甲科時/也)
破祴髙僧怜耿介練裙溪女闘清妍願公採擷紉
幽佩(援離騷紉幽/蘭以爲佩)莫遣孤芳老澗邊
　　謝郡人田賀二生獻花
城裏田貟外城西賀秀才不愁家四壁(縯司馬相如/家徒四壁立)
自有錦千堆(縯謝庭皓以詞賦/著名時號錦綉堆)珍重尤竒品艱難最後
開芳心困落日薄艶戰輕雷(昨日/雷雨)老守仍多病壯懷
先巳灰殷勤此粲者(賀獻魏花三朶/縯詩今夕何夕/見此粲者/次公國語三女爲粲)攀折
爲誰哉玉腕揎紅䄂(子仁小說載詩云吹火/紅唇動揎薪玉腕斜)金樽瀉白
醅何當鑷霜鬢強挿滿頭廻(子仁杜牧詩菊/花湏挿滿頭歸)
　　惜花
吉祥寺中錦千堆(錢唐花/最盛處)前年賞花真盛哉道人勸
我清明來腰鼔百面如春雷打徹凉州花自開(堯/卿)
(按南京羯鼓錄云明皇帝甞遇二月𥘉詰旦宿雨始晴景色明䴡/小殿亭内栁杏将吐覩而嘆曰對此景可不與他判斷之乎髙力)
(士遣取羯鼓上命臨軒縱擊一曲名春光好反頋柳杏皆巳/發拆指而笑之謂嬪嬙内官曰此事不喚我作天公可乎)沙河
塘上戴花回醉倒不覺呉兒咍(次公北人呼南人曰呉/兒晋書賈充言夏統曰)
(此呉兒木/人石心)豈知如今雙鬢摧城西古寺没蒿萊有僧
閉門手自㘽千枝萬葉巧剪裁就中一叢何所似
馬腦盤盛金縷杯(次公唐裴行儉平都支遮匐獲馬腦盤廣/二尺文采粲然杜詩内府殷紅馬腦盤)
(先生特取此三字以/比牡丹之下層耳)而我食菜方清齋對花不飲花應
猜夜來雨雹如李梅(次公春秋/李梅實)紅殘緑暗吁可哀
　錢塘吉祥寺花爲第一壬子清明賞㑹最盛
　金盤綵藍以獻于座者五十三人夜歸沙河
　　塘上觀者如山爾後無復繼也今年諸家園
　　圃花亦極盛而龍興僧房一叢亦竒但衰病
　　牢落自無以發興耳昨日雨雹如此花之存
　　者有幾可爲歎惜也
　　玉盤盂二首(并序)
　　　東武舊俗(厚密州所治城即/漢琅琊之東武)毎歳四月大㑹
　　　於南禪資福兩寺芍藥供佛而今歳最
　　　盛凡七千餘朶皆重跗累蕚繁麗豐碩
　　　中有白花正圎如覆盂其下十餘葉稍
　　　大承之如盤姿格絶異獨出於七千朶
　　　之上云得之於城北蘇氏園中周宰相
　　　　莒公之别業也(厚莒公即蘇禹珪也/爲周相廣順元年罷)而其名
　　　　俚甚乃爲易之
雜花狼籍占春餘芍藥開時掃地無兩寺粧成寳
瓔珞一枝争看玉盤盂佳名㑹作新翻曲絶品難
㝷舊畫圗從此定知年榖熟姑山親見雪肌膚(縯/莊)
(子藐姑射之山有神人居焉肌膚若氷/雪綽約若處子使物不疵癘而年榖熟)
花不能言意可知令君痛飲更無疑(次公杜詩痛/飲真吾師)但持
白酒勸佳客直待瓊舟覆玉彛(次公李白詩白酒𥘉熟山/中歸周礼有六彛皆有舟)負
郭相君𥘉擇地(縯蘇秦旣約六國從親爲從長相六國曰使/我有負郭田二頃吾豈能佩六國相印乎)㸔
羊属國首吟詩(厚蘇武使匈奴欲降之知武終不可屈乃徙武/北海上使牧羝武杖漢節牧羊卧起所操持節)
(旄盡落後歸/漢拜典属國)吾家豈與花相厚更問殘芳有幾枝
　　　留别釋迦院牡丹呈趙倅
春風小院𥘉來時壁間唯見使君詩應問使君何
處去慿花說與春風知(堯卿杜詩傳語/風光共流轉)年年歳歳何
窮巳花似今年人老矣(縯劉希夷詩年年歳歳花相似歳/歳年年人不同/堯卿唐人詩菊)
(花一歳歳相似人/皃一年年不同)去年崔護若重來(厚麗倩集載崔護清/明獨遊都城南得居)
(人莊叩門求飲有女子開門以盂水至及來歳清明䕶往㝷之則/門已扄鎖因題詩去年今日此門中人面桃花相映紅人面不知)
(何處去桃花/依舊笑春風)前度劉郞在千里(縯劉禹錫自劍州貶帰京師/玄都觀有道士手植桃花滿)
(觀如紅霞禹錫作詩云玄都觀裏桃千樹盡是劉郎去後/㘽坐此/復謫播州後十四年重逰玄都蕩然無復一樹惟兎葵燕麥動摇春)
(風耳因再作詩云種桃道士/歸何處前度劉郎今獨來)
　　　次韻李公擇梅花
詩人固長貧(子仁漢書張負曰豈有/美如陳平而長貧者乎)日午飢未動偶然
得一飽萬象困嘲弄(次公退之詩/萬類困陵暴)㝷花不論命(縯韓詩/直把春)
(償酒都将/命乞花)愛雪長忍凍天公非不憐聽飽即喧閧君
爲三郡守所至滿賔從江湖常在眼(次公盖謂公擇甞/爲湖守毎懷江湖)
(謝靈運詩想見山/阿人薜蘿如在眼)詩酒事豪縱奉使今折磨清比於
陵仲(厚孟子陳仲子避兄離母處於於陵/次公漢鄒/陽陳言於陵仲子辝三公爲人灌園故得其清)永懷茶
山下携妓修春貢(次公茶山春貢湖州事也張君房脞說云/湖州長城縣啄木嶺金沙泉每歳造茶之)
(所出泉處沙中居常無水湖常二郡守至于境㑹亭具犧牲拜勑/祭泉其夕清溢造御茶畢水即微减供堂者畢水巳半之太守造)
(畢即涸矣守或還斾稽/晚則有風雷之變云)更憶檻泉亭(次公應是檻泉字尓雅/檻泉正岀正出者湧岀)
(也)挿花雲䯻重蕭然卧灊麓愁聽春禽哢忽見早
梅花不飲但孤諷詩成獨寄我字字愈頭痛(縯魏志/魏衣祖)
(苦頭風卧讀陳琳所作檄/翕然而起曰此愈我病)嗟君夲侍臣筆橐從上雍(次/公)
(前趙充國傳子卬言張安丗持槖簮筆事孝武皇帝數十年注槖/囊也所以盛書上雍武帝所幸之地司馬遷書云僕又薄從上上)
(雍)脫靴吟芍藥(任開元中禁中種芍藥即今牡丹㑹花方繁/開上曰賞名花對妃子焉用舊樂命李龜年)
(持金花牋宣賜翰林供奉李白立進清平調詞召入而白已醉上/命宫人以水灑靣良乆白謂髙力士曰爲吾脫靴力士素貴遂衘)
(之餘見續/麗人行注)給札賦雲夢(厚漢武帝命尚書給筆札令司/馬相如賦子虚盛推雲夢之事)何
人尉流落嘉蘤天爲種杯傾笛中吟(縯笛有落/梅之曲)帽拂
果下鞚(厚後漢時濊貃献果下馬髙/三尺乗之可於果樹下行)感時念羈旅此意
吾儕共故山亦何有桐花集么鳯(次公西蜀有桐花鳥/似鳯而小先生眉人)
(故稱故山也/師人謂之倒掛子/公梅詞所謂倒掛緑毛么鳯是也)君亦憶匡廬(次公匡廬山/名江州寰宇)
(記廬山其山九疊山海經所謂三天子障也/周武王時匡俗所廬故名盧山亦曰匡廬)歸掃藏書洞(子/仁)
(蓋謂李公擇甞讀書廬山五老峯山白石/僧舎故也事見先生李氏山房藏書記)何當種此花各抱
漢隂甕(縯莊子漢隂丈人方将爲圃/畦鑿隧而入井抱甕而出灌)
　　　梅花二首
春來幽谷水潺潺的皪梅花草棘間一夜東風吹
石裂半隨飛雪度關山(次公関山徃黄州之路先生詩去/年今日関山路細雨梅花正断䰟)
何人把酒慰深幽開自無聊落更愁幸有清溪三
百曲不辭相送到黄州新添(次公前篇人爲花而賦者後篇/花自言而属於人者皆詩人之)
(風致也何人把酒慰深幽花自言也以無人慰之故開自無/聊落更愁也清溪所以浮其落蘂能相送先生到黄州矣)
　　寓居定惠院之東雜花滿山有海棠一株
　　　土人不知貴也
江城地瘴蕃草木只有名花苦幽獨嫣然一笑竹
籬間(厚文選登徒子短宋玉賦/嫣然一笑惑陽城迷下蔡)桃李漫山緫麄俗也知
造物有深意故遣佳人在空谷(縯杜詩絶代有佳/人幽居在空谷)自然
富貴出天姿(次公嵇康傳龍章/鳯姿天質自然也)不待金盤薦華屋(次公/海棠)
(嬌麗自有富貴/之姿固不藉此)朱唇得酒暈生臉翠䄂卷紗紅映肉
(次公杜詩憶子𥘉尉永/嘉時紅顔白面花映肉)林深霧暗曉光遲日暖風輕春
睡足(次公楊妃傳妃方醉而起帝曰乃海棠睡未足胡鄭谷詩穠麗/最冝新着雨妖嬈全在欲開時前輩謂此說盡海棠好處韓持)
(國詩長條無風亦自動柔艶着雨更相宜乃/用鄭語先生此詩詞格超逸不復蹈襲前人)雨中有涙亦悽慘
月下無人更清淑先生食飽無一事(帥永叔詩/飽/食杜門無一事)散
歩逍遥自捫腹不問人家與僧舍柱杖㪣門看脩
竹(次公韓退之詩誰/家多竹門可欵)忽逢絶艶照衰朽歎息無言揩病
目陋邦何處得此花無乃好事移西蜀寸根千里
不易到㗸子飛來定鴻鵠天涯流落俱可念(縯白/樂天)
(琵琶行同是天涯淪落人/次公妬記云玉雪可念)爲飲一樽歌此曲明朝酒醒
還獨來雪落紛紛那忍觸(看竹倬南史袁粲郡南一家有/竹粲不遍主人直造竹所嘯詠)
　　　雨中看牡丹三首
霧雨不成點(次公古列女傳陶荅/子妻云豹藏霧雨也)映空疑有無時於花
上見的皪走明珠秀色洗紅粉暗香生雪膚(次公/莊子)
(云藐姑射之神/人肌膚若水雪)黄昏更蕭瑟頭重欲相扶
明日雨當止晨光在松枝清寒入花骨(邦衡李賀詩/天遣裁詩作)
(花/骨)肅肅𥘉自持午景發濃艶一笑當及時(次公古詩/云行樂當)
(及/時)依然暮還歛亦似惜幽姿
幽姿不可惜後日東風起酒醒何所見金粉抱青
子千花與百草(次公杜詩萬草/千花動疑碧)共盡無妍鄙未忍汙
泥沙牛酥煎落蘂
　　岐亭道上見梅花戲贈季常(陳慥字季/常任元豐四年/辛酉公在黄州往𡵨亭/作)
蕙死蘭枯菊亦摧返䰟香入嶺頭梅(縯李夫人死漢武/帝念之不巳乃令)
(方士作返䰟香燒之夫人乃降次公十洲記聚窟洲有大樹/如楓而葉香聞數百里名曰返䰟樹死尸在地聞之而即生)數
枝殘緑風吹盡一點芳心雀啅開野店𥘉甞竹葉
酒(次公張華輕薄篇曰蒼梧竹葉青張景/陽七命曰豫北竹葉注云竹葉酒/名)江雲欲落豆稭灰
(次公文酒清話載王勉甞作雪詩上吉陽縣/令云上天燒下豆稭灰烏李從教変白梅)行當更向釵頭
見病起烏雲正作堆(子仁詩云鬒髮如/雲鳥雲謂鬢也)
　　　紅梅三首
怕愁貪睡獨開遲自恐冰容不入時故作小紅桃
杏色(次公杜詩點綴/桃花舒小紅)尚餘孤痩雪霜姿寒心未肯隨
春態酒暈無端上玉肌詩老不知梅格在更看緑
葉與青枝(石曼卿紅梅詩認桃無緑葉辨杏有青枝任先生詩/文發源載石曼卿詩嘗云此至陋語村學堂中体也)
雪裏開花却是遟(子仁古詩前村深雪裏/昨夜一枝開謂梅也)何如獨占上
春時也知造物含深意故與施朱發妙姿(次公宋玉/云施朱大)
(赤)細雨裛殘千顆淚輕寒瘦損一分肌不應便雜
夭桃杏半點微酸巳著枝
幽人自恨探春遟(子仁杜牧之詩自是㝷春/去較遲不須惆悵怨芳時)不見檀心
未吐時丹鼎奪胎那是寳(朱砂紅銀謂/之不奪胎色)玉人頩頰更
多姿(次公頩普經切楚辝逺遊云玉色頩以艶顔兮精/神粹頩怒色也玉人怒則頰紅故以比紅梅也)抱叢
暗蘂𥘉含子落盞穠香巳透肌乞與徐熈畫新様
(飬直圗畫見聞志云徐熈鍾陵/人丗爲江南士族善畫花木)竹間璀璨出斜枝
　　　問大冶長老乞桃花茶栽東坡(堯祖大冶縣/属興國軍)
周詩記苦荼(縯詩誰謂茶苦其甘如萕/又周原膴膴堇荼如飴)茗飲出近丗(次/公)
(晋宋喫茶謂之茗飲/仔尓雅云檟苦荼注樹似梔子今呼早采/者爲荼晚采者爲茗一名荈蜀人名之苦荼/子仁杜詩茗飲蔗)
(漿携/所有)𥘉縁厭粱肉(縯杜詩甲第/紛紛厭粱肉)假此雪昏滯嗟我五
畒園桑麥苦䝉翳不令寸地閑(次公杜詩寸地/尺天俱入貢)更乞
茶子蓺飢寒未知免巳作太飽計庶将通有無農
末不相戾春來凍地裂紫筍森巳銳(次公紫筍茶名/􁶸之唐國史捕云)
(湖州有顧渚之紫筍常州/有義興之紫笋皆茶也)牛羊煩訶叱筐筥未敢睨江
南老道人齒髮日夜逝他年雪堂品尚記桃花裔
　　　和秦太虚梅花
西湖處士骨應槁(縯西湖処士指言林逋和靖也有梅花詩/最知名其一云踈影横斜水清淺暗香浮)
(動月黄昏評詩者以爲絶唱云/子仁先生詩話云詩人有冩物/之功桑之未落其葉沃若它木殆不可以當此至林逋梅花詩云)
(云决非桃/李詩也)只有此詩君壓倒(子仁楊汝士於裴晋公/座上聮句壓倒元白)東坡
先生心巳灰爲愛君詩𬒳花惱(厚杜詩江上/𬒳花惱不徹)多情立
馬待黄昏殘雪消遟月出早江頭千樹春欲暗竹
外一枝斜更好(次公林和靖/詩又/云屋簷斜入一枝低)孤山山下醉眠處
點綴裠腰紛不掃萬里春隨逐客來十年花送佳
人老去年花開我巳病今年對花還草草不知風
雨卷春歸収拾餘香還卑昊(次公詩云/投卑有昊)
　　再和潜師
化工未議蘇群槁先向寒梅一傾倒江南無雪春
瘴生爲散冰花除熱惱(師華嚴經云以白旃檀塗身/能除一切熱惱而得清凉也)風
清月落無人見(子仁唐皮日休白蓮詩云無情/有恨何人見月曉風清欲墜時)洗粧自趂
霜鍾早(次公栁子厚云豊山上有鍾焉霜降則鳴/師宋武帝/宫人早朝聞景陽楼鍾聲即起粧洗/任杜詩金吼霜)
(鍾/徹)惟有飛來雙白鷺玉羽瓊枝鬬清好呉山道人
心似水(子仁漢書鄭崇曰臣/門如市臣心如水)眼净塵空無可掃故将妙
語寄多情横機欲試東坡老(子仁列子是殆/見吾衡氣機也)東坡習氣
除未盡時復長篇書小草且撼長條飱落英(縯離騷/云朝飲)
(木蘭之墜露兮久/飱秋菊之落英)忍饑未忍窮呼昊(厚史記屈原傳太史/公言人窮則反夲故)
(勞苦倦極未/甞不呼天也)
　　　海棠
東方嫋嫋泛崇光(次公楚辭光風/轉蕙泛崇蘭)香霧霏霏月轉廊
只恐夜深花睡去(次公明皇當召太真妃妃被酒新/起帝曰此乃海棠花睡未足耳)高燒
銀燭照紅粧
　　玉堂㘽花周正孺有詩次其韻
故山桃李半荒榛粗報君恩便乞身竹簟暑風招
我老(縯歐陽文忠公内制集序云凉/竹簟之暑風曝茆簷之冬日)玉堂花蘂爲誰春纎
纎翠蔓詩催發皎皎霜葩髪鬬新只有來禽青李
帖(厚王羲之有/問/人覔來禽青李帖)他年留與學書人
　　和王晉卿送梅花次韻
東坡先生未歸時自種來禽與青李(次公言在黄州/時也/伯恭詩)
(文發源云來禽以味甘/來衆禽也餘見前篇注)五年不踏江頭路(次公言離黄/州五年矣)夢
逐東風泛蘋芷江梅山杏爲誰容獨笑依依臨野
水此間風物君未識花浪飜天雪相激明年我復
在江湖知君對花三歎息
　　卧病彌月聞垂雲花開順闍梨以詩見招
　　　次韻荅之
道人心似水不礙照花妍燕坐春強半清隂月屢
遷平生無起㓕(師釋迦渇諸行無常是生/㓕法生㓕㓕巳寂㓕爲樂)一念有陳鮮
嫋嫋風枝舉離離日蕚蔫病吟終少味老醉不成
㒹何必遨頭出(師世俗以太/守爲遨頭)湖中有散仙(次公韓退之/云上界真人)
(足官府豈如散仙鞭新次公先生自言是道人心固似水不礙花枝之照/卧/笞鵉鳯終日相追陪添病燕坐不斍月屢遷而心無起㓕病老鮮歡何必出也)
　　　菩薩南漪堂杜鵑花
南漪杜鵑天下無披香殿上紅氍毹(次公白樂天紅線/毯篇紅線毯擇蠒)
(絲絲清水煑老絲練線紅藍染染爲/紅線紅於藍織作披香殿上毯是巳)鶴林兵火真一夢不
歸閬苑歸西湖(鶴林事見本卷/冬日牡丹詩注)
　　　題楊次公春蘭(任元祐五年庚午/先生在杭州作)
春蘭如美人不採羞自獻時聞風露香蓬艾深不
見丹青冩真色欲𥙷離騷傳(次公漢武帝使劉安作离騷/傳以其經如春秋復傳其事)
(云)對之如靈均冠佩不敢燕(援屈原離騷經名予曰/正則兮字予曰靈均)
　　　題楊次公蕙
蕙夲蘭之族依然臭味同(厚左氐譬諸草/木吾臭味也)曽爲水仙
佩(次公老杜詩江妃水仙惜不/得又楚詞紉秋蘭以爲佩)相識楚詞中(縯楚詞余旣滋/蘭之九畹兮又)
(樹蕙之/百畒)幻色雖非實眞香亦竟空云何起微馥鼻
觀巳先通(次公佛家言觀鼻/端白謂之鼻觀)
　　次韻錢穆父紫薇花二首
虚白堂前合抱花(縯老子合抱之木生於毫末/啇/老杭州圖經云虚白堂在舊治)秋風
落日照横斜閱人此地知多少(厚漢盖寛饒視屋而嘆/曰如此傳舎閲人多矣)
物化無涯生有涯(虚白堂前紫薇兩株俗云楽天所種/縯/莊子此之謂物化又曰吾生也有涯而知)
(也無/涯)
折得芳𬎼兩眼花題詩相報字傾斜篋中尚有絲
綸句坐覺天光照海涯(楽天詩云絲綸閣下文書静鍾鼓/楼前刻漏長獨坐黄昏誰是伴紫)
(微花對紫微郎/上嘗書此詩賜)
　　　次韻楊公濟奉議梅花十首(堯卿楊蟠字公済/建州人嘉祐時詩)
(人也求叔詩云卧讀楊蟠/一千首乞渠秋月與春光)
梅梢春色弄微和作意南枝剪刻多(次公紅梅詩南枝/向暖北枝寒又退)
(之李花詩誰将平地万/堆雪剪刻作此連天花)月黒林間逢縞𬒮霸陵醉尉誤
誰何(霸陵事見/鐵溝行注)
相逢月下是瑶臺(次公李白木芍藥詩若非群/玉山頭見㑹向瑶臺月下逢)藉草淸
樽連夜開明日酒醒應滿地空令飢鶴啄莓苔
緑髮㝷春湖畔回萬松嶺上一枝開(次公言其/昔爲倅時)而今
縱老霜根在得見劉郎又獨來(援劉禹錫詩種桃道士歸/何處前度劉郞今獨來)
月地雲堦漫一樽(縯古詩月地/雲堦拜洞仙)玉奴終不負東昏(堯/卿)
(南齊東昏侯妃潘氏小字玉兒有國色帝将留之以問王茂仁曰/亡齊者此物留之恐貽外議帝乃出之軍主田安啓求爲婦玉兒)
(泣曰昔者見遇時主今豈下匹非類死/而後已義不受辱乃自縊㓗白/如玉)臨春結綺荒荆棘誰
信幽香是返魂(次公报國陳後主張貴妃名䴡華後主爲建/光照殿前起臨春結綺望仙三閤以檀沉香)
(爲之微風暫至香聞數里/師漢武帝令方士燒返/䰟香以降李夫人之魂又見前歧亭道上梅花詩注)
日出冰壷散水花(縯杜詩水/花晚色靜)野梅官柳漸欹斜(援老/杜詩)
(市橋官栁細/江路野梅香)西郊欲就詩人飲黄四娘家子羙家(次/公)
(詩人指言子美也子美詩黄四/娘家花滿蹊千朶萬朶壓枝低)
君知早落坐先開莫着新詩四句催嶺北霜枝最
多思(師大庾嶺上梅花南枝巳落/北枝方開寒暖之候異也)忍寒留待使君來
冰盤未薦含酸子(次公韓退之李花詩/冰盤夏薦碧寔脆)雪嶺先㸔耐凍
枝應笑春風木芍藥(木芍藥/即牡丹)豊肌弱骨要人醫
寒雀喧喧凍不飛遶林空啅未開枝多情好與風
流伴不到雙流燕語時
蛟綃剪碎玉簮輕(次公左思呉都賦云泉室潜織而卷綃注/云泉室則水居者俗傳鮫人自水中出於)
(人間賣綃綃絹也/子仁林和靖梅詩/蘃訝粉綃裁太碎蔕疑紅蠟綴𥘉乾)檀暈粧成雪月明
(援李啇隱詩如/何雲月交光夜)肯伴老人春一醉懸知欲落更多情
縞裙練帨玉川家肝膽清新冷不邪(次公退之李花詩/夜領張徹投盧仝)
(乗雪共至玉皇家長姬香御四羅列縞裙練帨無等差静濯明粧/有所奉顧我未肯置齒牙清寒瑩骨肝膽醒一生思慮無由邪)
穠李争春猶辨此更教踏雪㸔梅花
　　再和楊公濟梅花十絶
一枝風物便清和看盡千林未覺多結習巳空從
着𬒮不湏天女問如何(天女事見第十卷座/上賦戴花得天字詩)
天教桃李作輿臺(縯左氏輿臣隷隷臣僚僚臣僕僕臣臺/次公張平子東京賦發京倉散禁財賚皁)
(僚逮/輿臺)故遣寒梅第一開慿仗幽人収艾蒳(次公廣志/云艾蒳松)
(皮上蘚衣出本草注合和諸香燒之其煙團聚/清白可爱/十朋香譜云艾蒳出西國似文)國香和雨入
青苔(援左氏蘭/有國香)
白髮思家萬里回小軒臨水爲花開故應剰作詩
千首知是多情得得來(縯僧貫休詩一缾一鉢垂/垂老万水千山得得來)
人去殘英滿酒樽不堪細雨濕黄昏夜寒那得穿花蝶
知是風流楚客魂(縯昔者莊周夢爲胡蝶栩栩然胡蝶也次公/宋玉有招䰟以招屈原之䰟則可謂楚客魄)
春入西湖到處花裙腰芳草抱山斜(次公曰樂天杭州/春望云誰開湖寺)
(西南路草緑裙腰一道斜􁋳注云孤/山寺在湖洲中草緑時望如裙腰)盈盈解佩臨煙浦(次公/列仙)
(傳鄭交甫游漢江見二女請其佩一女/解佩與之旣而視之空懷二女忽不見)脉脉當壚傍酒家(援/漢)
(司馬相如賣酒臨卭/每自滌器文君當壚)
莫向霜晨怨未開白頭朝夕自相催(厚老杜詩朝夕/催人自白頭)斬
新一朶含風露(縯老杜詩斬新花蘃未應飛/師抒情詩盧/儲止官舎迎内子有庭花開乃題曰芍藥斬)
(新栽當庭數朶開東風/與拘束留待細君來)恰似西廂待月來(次公䴡情集鸎鸎/詩待月西廂下迎)
(風戸半開拂墻花樹動疑/是玉人來鶯鶯即崔氏婦)
洗盡鈆華見雪肌(倬曹子建洛神賦云芳澤無加鈆華/不御注芳澤香油也鈆華乃粉也)要
将真色闘生枝檀心巳作龍涎吐(次公龍涎香名/邦衡/香譜云龍涎出大食國)
(其龍多蟠於澤中之大石卧而吐涎然/龍涎無香能發衆香故人用以和香)玉頰何勞獺髓毉
(次公酉陽雜爼呉孫/和恱鄧夫人常置膝上和弄水精如意誤傷/其頓血汚袴帶令毉合藥云得白獺髓雜玉琥珀屑當𥙷滅此痕)
湖面𥘉驚片片飛樽前吹折最繁枝(師退之風折花枝/詩春風也是多情)
(思故揀繁/枝折贈君)何人㑹得春風意怕見梅黄雨細時(次公老/杜詩云)
(南京西浦道四月熟黄梅/湛湛長江去冝冥細雨來)
長恨漫天栁絮輕(子仁韓退之詩楊花榆莢/無木思惟解漫天作雪飛)只将飛舞
占清明寒梅似與春相避未解無私造物情
比客南來豈是家醉看參月半横斜他年欲識呉
姬面秉燭三更對此花
　　　㯶筍(并序/任元祐/六年辛未作)
　　　　㯶筍狀如魚剖之得魚子味如苦筍而加
　　　　甘芳蜀人以饌佛僧甚貴之而南方不知
　　　　也筍生膚毳中盖花之方孕者正二月間
　　　　可剥取過此苦澁不可食矣取之無害於
　　　　於木而宜於飲食法當蒸熟所施略與笋
　　　　同蜜煑酢浸可致千里外今以餉殊長老
贈君木魚三百尾中有鵝黄子魚子夜义剖癭欲
分甘(次公李群玉與王璘聮句群玉破題云芍藥花/開菩薩面王璘略不佇思曰㯶櫚葉散夜义頭)籜龍藏
頭敢言美(次公盧仝詩竹林吾所惜新筍好看守万籜抱龍児/攅迸溢林薮/師後漢費長房投竹杖於葛陂化爲)
(龍故後世謂/笋爲籜龍)願隨𬞞果得自用勿使山林空老死問
君何事食木魚烹不能鳴固其理(縯莊子宿於故人之/家故人命豎子殺鴈)
(而烹之豎子謂曰其一能鳴其一不/能鳴請奚殺主人曰殺不能鳴者)
　　次韻曹子方龍山真覺院瑞香花
幽香結淺紫來自孤雲岑骨香不自知色淺意殊
深移栽青蓮宇(次公青蓮/宇佛宫也)遂冠薝蔔林(次公維摩經如/入薝蔔林惟聞)
(薝蔔香不/聞它香)結爲楚臣佩(縯屈原离騷經/紐秋蘭以爲佩)散落天女襟(次公/天女)
(散花於菩薩大弟/子之衣詳見上注)君持風霜節耳冷欹笑音(次公子方爲使故/云風霜節唐宣宗)
(曰朕耳冷不/知有卿也)一逢蘭蕙質稍回鐡石心(縯皮日休桃花賦序/余甞慕宋廣平之爲)
(相貞資勁貲剛態毅狀疑其/鐡心石腸不解婉媚之文)置酒要妍暖養花須晏隂
及此隂晴間恐致慳嗇霖(師俗諺有慳值/風嗇值雨之語)綵雲知易
散(次公白樂天詩綵/雲易散琉璃脆)鷤鴂憂先吟(縯楚詞恐鷤鴂之先/鳴兮百草爲之不芳)明朝
便陳迹試着丹青臨(師臨摹也古人/謂林書爲臨書)
　　蠟梅一首贈趙景貺
天公點酥作梅花此有蠟梅禪老家蜜蜂採花作
黄蠟取蠟爲花亦其物天工變化誰得知(子仁杜詩/蒼天變化)
(誰料/得)我亦兒嬉作小詩(厚退之詩又不媚/笑語不能伴児嬉)君不見萬
松嶺上黄千葉(次公弟七卷先生留劉景文詩亦云/德操/按杭州圗經万松嶺在錢塘舊治正南到縣)
(一十/里)玉蘂檀心兩竒絶(次公李白詩/光景兩竒絶)醉中不覺渡千
山夜聞梅香失醉眠歸來却夢㝷花去夢裏花僊
覔竒句此間風物屬詩人我老不飲當付君君行
適呉我適越(次公先生将有/㑹稽之請故也)笑指西湖作衣鉢(子仁唐/摭言狀)
(元以下到主司主事請謝衣鉢謂與主司/名第同者/任禪家謂傳法爲傳衣鉢)
　　贈朱遜之(并引)
　　　　元祐六年九月與朱遜之㑹議于潁或
　　　言洛人善接花歲出新枝而菊品尤多
　　　遜之曰菊當以黄爲正餘可鄙也昔叔
　　　向聞鬷蔑一言知其爲人予於遜之亦云
黄花候秋節(縯月令季秋之/月菊有黄花)逺自夏小正(次公夏小正/大戴禮之篇)
(名以蟲魚草木正十二月之節/候起於夏后氏故曰夏小正)坤裳有正色(援周易坤六/五黄裳元吉)鞠
衣亦令名(縯周官后妃之服有鞠衣鞠之花黄/黄隂中之色后蚕服鞠衣隂事也)一從人僞
勝遂與天力爭易性寓非族改顔隨所令新竒旣
易售粹駮定相傾疾惡逢伯厚(厚後漢朱震字伯厚初/爲州從事奏済隂太守)
(單匡贓罪并連臣兄中常侍超故三府諺/云車如雞棲馬如狗疾惡如風朱伯厚)識眞似淵明(援淵/明詩)
(秋菊有佳色裛露撥其英/玩此忘憂物逺我違丗情)君言我所印(次公維摩經/言佛所印可)丗論
誰敢評願君爲霜風一掃紫與頳(王父寳瀆記云宣/帝/異國貢紫菊一莖立曼)
(延數畒味甘食/者至死不飢渴)
　　　次韻錢穆父王仲至同賞田曹梅花
寒㕔不知春(厚退之荅張徹云勤來/得晤語勿惮宿寒􁨃)獨立耿玉雪閉門
愁永夜置酒及明發(縯詩小宛/明發不寐)忽驚庭戸暁未受煙
雨没浮光風宛轉照影水方折(厚尸子曰水圎折者/有珠石方折者有玉)鬢
霜未易掃(厚樂天啄木曲我有/兩鬢霜知君銷不得)眉斧親自伐(援文選放乘/七發云皓齒)
(蛾眉命曰/伐性之斧)惟當此花前醉卧黄昏月(次公李賀泰宫詩醉/卧氍毹滿牀月縯林)
(逋梅詩踈影横斜水清/淺暗香浮動月黄昏)
　　三月二十日多葉杏開
零露泫月蘂(厚謝靈運詩嵓下雲/方合花上露猶泫)温風散晴葩天公了
不睡連夜開此花(縯武后詔曰明朝遊後苑火急報君知直/湏連夜發莫待曉風吹/無巳南卓羯鼓)
(録云元宗甞遇二月𥘉柳杏将吐命取羯鼓緃擊及回/顧柳杏皆巳微析吐笑曰此一事不喚我作天公乎)芳心誰
剪刻(厚退之李花詩誰将平地/萬堆雪剪刻作此連天花)天質自清華惱客香無
有弄粧影横斜(子仁林逋梅詩踈/影横斜水清淺)中山古戰國(次公中/山本晉)
(地智伯分爲中山君也叢/臺易水皆是一帶之地)殺氣浮髙牙(厚岑參北庭詩日暮/上北樓殺氣凝不開)
叢臺餘祇服(縯前漢鄒陽上書曰全趙之時武力鼎/士祇服於叢臺之下注云祇服盛服也)易水雄
悲笳(援史記燕丹令荆軻刺秦王賔客送之易水之上髙漸離/擊筑荆軻和而歌曰風蕭蕭兮易水寒壯士一去兮不復)
(還)自從此花開玉肌洗塵沙坐令游俠窟(厚文選郭/景純詩京)
(華游/俠窟)化作温柔家(次公中庸言寛/裕温柔足有容)我老念江海不飲
空咨嗟劉郎歸何日紅桃爍殘霞明年花開時舉
酒望三巴(盖欲請梓/州而歸也)
　　　十一月二十六日松風亭下梅花盛開(共/父)
(按年譜先生以紹聖元年十月三/日至惠州寓居嘉祐寺松風亭)
春風嶺上淮南村昔年梅花曽斷魂(坡予昔赴黄州春/風嶺上見梅花有)
(两絶句明年正月往歧亭道上賦詩云/去年今日関山路細雨梅花正断䰟)豈知流落復相見
蠻風蜑雨愁黄昏(次公惠州有/蜑子獠類也)長條半落荔枝浦卧
樹獨秀桄榔園豈惟幽光留夜色直恐冷艶排冬
温松風亭下荊棘裏兩株玉蘂明朝􁧝(厚李白鵬賦/晞扶桑之朝)
(暾)海南仙雲嬌墯砌(厚詩話載徐錯秋声詩井梧紛墯/砌/次公杜牧云雲嬌惹粉囊)月
下縞衣來扣門(子翬詩縞/衣綦巾)酒醒夢斍起繞樹妙意有
在終無言先生獨飲勿歎息幸有落月窺清樽
　　再用前韻
羅浮山下梅花村玉雪爲骨冰爲䰟(厚唐摭言僧栖/白弔劉德仁詩)
(曰忍苦爲詩身到此氷䰟雪魄巳難招/駒父杜徐卿二子歌秋水爲神玉爲骨)紛紛𥘉疑月挂樹
(次公杜詩凉/月巳紛紛)耿耿獨與參横昏(次公龍城録載隋開皇中趙/師雄遷羅浮一日天寒日暮)
(於梅林間酒肆旁舎見美人淡粧素服出迎時巳昏黑殘雪未消/月色微明師雄與語言極清麗芳香襲人因與之扣酒家門共飲)
(少頃一緑衣童子笑歌戯舞師雄醉寢但覺風寒相襲乆之東方/巳白起視在大梅花樹下上有翠羽啾嘈相頋月落參横但惆悵)
(而/巳)先生索居江海上(縯禮記子夏曰吾離/群而索居亦巳乆矣)悄如病鶴栖
荒園天香國艶肯相顧(厚南部新書李正封詩天/香夜染衣國色朝酣酒)知我
酒熟詩清温蓬萊宫中花鳥使(援唐明皇天寳末遣使/採民間美女納之宫中)
(號花/鳥使)緑衣倒挂扶桑暾(縯嶺南珍禽有倒挂子緑衣紅啄/如鷜鵡而小李白鵬賦晞扶桑之)
(朝/暾)抱叢窺我方醉卧故遣啄木先㪣門(厚退之詩洛/陽窮秋厭窮)
(獨丁丁啄/門疑啄木)麻姑過君急掃洒(次公國史𥙷李泌以虚誕自任/甞對客曰令家人速掃洒今夜)
(洪崖先生來有人遺美酒㑹有客至乃曰麻姑送酒來與/君同傾未畢門者曰某侍郞取榼子泌命倒還略無怍色)鳥能
歌舞花能言酒醒人散山寂寂惟有落蘂粘空樽
　　　花落復次韻
玉妃謫墮煙雨村(次公玉妃指/言太真妃也)先生作詩與招魂(縯/楚)
(詞宋玉哀屈原憂愁山澤魂魄飛散其命/将落故作招䰟欲以復其精神延其年夀)人間草木非我對
奔月偶桂成幽昏(厚王充論衡卑得不死之薬於西/王母羿妻恒娥窃之以奔月中)暗香
入户㝷短夢青子綴枝留小園披衣連夜喚客飲
雪膚滿地聊相温(次公莊子姑射神/人肌膚若氷雪)松明照坐愁不睡
井花入腹清而暾(厚杜詩兒童汲井花慣捷瓶上手/子仁/夲草井花水令人好顔色與諸水有異井)
(中平旦第/一汲者)先生來年六十化(縯莊子籧伯玉行/年六十而六十化)道眼巳
入不二門(援維摩詰問文殊/如何是不二法門)多情好事餘習氣惜花未
忍都無言留連一物吾過矣(次公北史王晞謂盧思道曰/卿輩亦是留連之一物豈真)
(在魚鳥而巳/子仁記/檀弓子夏曰吾過矣)笑領百罰空罍樽(厚杜詩云数莖/白髮那抛得百)
(罰深杯/亦不辤)
　　　次韻表兄程正輔江行見桃花
曲士賦懷沙草木傷莽莽(縯史記屈平旣絀乃作懷沙之/賦其詞有云陶陶孟夏兮草木)
(莽莽傷懷永哀/兮汨徂南土)德人無荆棘坐失嶺嶠阻我兄瑚璉
姿流落瘴江浦净眼見桃花(厚維摩詰經云逺/塵離垢得法眼净)紛紛堕
紅雨(次公李賀将進酒歌况是青/春将欲暮桃花亂落如紅雨)蕭然振衣祴笑問散花
女(次公維摩經云㑹中有一天女以天花散諸菩薩大弟子上花/全諸菩薩悉皆墮落至大弟子便着不墮於是一切弟子皆以)
(神力去花/終不能去)我觀解語花(援天寳遺事太液池千葉白蓮開帝/與貴妃宴賞指妃謂左右曰何如此)
(解語/花也)粉色如黄土(厚長恨歌傳玄宗駕幸華清宫内外命婦/熠燿景從上心泊然若有頋遇左右前後)
(粉色如土詔髙力士潜搜外宫得楊玄琰女/壽邸/次公杜詩美人爲黄土况乃粉黛假)一言破千偈况
爾𥘉不語(次公謂一言尚可以破千/偈而况如維摩之默乎)可憐一轉話他日
如何舉(次公禪家以一/叚話爲一轉語)故復此微吟(次公漢中山靖王云/雍門子一徹吟而孟)
(甞於/邑)聊和鷗鴉櫓江邊閑草木閑客當爲主邇來
子美瘦正坐作詩苦(縯李白與杜甫詩云試問因/何太瘦生緫爲從前作詩苦)䄂手焚
筆研(厚退之祭栁子厚文巧匠旁觀束手袖間又陸雲/與兄機書云君苗能文每見兄文輒欲焚其筆研)清篇真
謾與(次公杜甫集中詩有漫與九/篇大率言對花枊之興也)願君理北轅(厚左傳載楚/令尹改乗轅)
(而北/之)六轡去如組(緩詩執/轡如組)上林桃花開水暖鴻北翥
　　　和子由盆中石菖蒲忽生九花
春荑秋莢兩湏臾神藥人間果有無無鼻何由識
薝蔔(次公薝蔔梔子花也其色白六出而極香佛家以比僧之/清行維摩經云如入薝蔔林中唯聞薝蔔香不聞餘香也)
有花今始信菖蒲(次公葛蒲最難得花南史梁武帝母張皇/后見之曰見菖蒲花者當冨貴因取吞之)
(生武帝衆/人不見也)芳心未飽兩蛺蝶寒意知鳴幾蟪蛄(次公/山蝉)
(也孔子曰連山十里蟪蛄之聲猶在於耳又莊子/蟪蛄不知春秋注云秋鳴者不及春春鳴不及秋)記取明年
十二節(厚本草圗經菖蒲亦/有一寸十二節者)小兒休更籋霜鬚(次公以/菖蒲能)
(烏髭鬚/故也)
　　　次韻子由月季花再生
幽芳夲長春暫瘁如蝕月且将付造物未易料枯
枿也知宿根深便作紫筍茁乗時出婉娩爲我暖
栗洌先生早貴重廟論推英拔而今城東瓜(縯漢/書載)
(秦故東陵侯召平種/瓜於長安城東門外)不記召南茇(援詩甘棠美召伯也召伯/之教明於南囯其辝云蔽)
(芾甘棠勿剪勿/伐召伯所茇)陋居有逺寄小圃無闊躡還爲乆處
計坐待行年匝(子由明/年六十)臘果綴梅枝春杯浮竹葉
(厚竹葉酒名也/任便信詩云/三春竹葉酒一曲鵾雞絃)誰言一萌動巳覺萬木活
聊将玉蘂新(出謂此/攻瑰花)挿向綸巾折(次公綸巾晋人之巾盖/有白綸巾矣折則折巾)
(處/也)
　　贈嶺上梅
梅花開盡百花開過盡行人君不來(次公盧仝詩鸎花/爛熳君不來及至)
(君來花/巳老)不趂青梅甞煑酒要看細雨熟黄梅(次公杜/詩南京)
(犀浦道四/月熟黄梅)
　　游太平寺净土院觀牡丹中有澹黄一朶
　　特竒異爲作一小詩
醉中眼纈自斕斑夭雨曼陀照玉槃(縯法華經佛說法/巳入於無罣礙二)
(昧是時天雨/曼陀羅花)一朶官黄微拂掠鞓紅魏紫不湏㸔(子/仁)
(鞓紅魏紫牡丹/别名見花譜)
　　三蕚牡丹
風雨何年别留真向此邦至今遺恨在巧過不成
雙
　　雨中賞牡丹
霏霏雨露作清妍爍爍明燈照欲燃明日春隂花
未老故應未忍着酥煎
　　　山茶
山茶相對本誰栽細雨無人我獨來說似與君君
不見爛紅如火雪中開
　菜　詩五首
　　春菜
蔓菁宿根巳生菜(次公禮坊記注云葑蔓菁也陳宋之間謂/之葑陸機云葑蕪菁幽州人謂之芥方言)
(云蘴蕪菁也陳楚謂之豐齊魯謂之蕘関西謂之蕪菁趙魏謂之/大芥其實一物也/子仁唐夲注本草蕪菁一名蔓菁乃是崧類)
(劉夢得嘉話録云諸葛亮所止令兵士獨種蔓菁者取其才岀甲/生啖一也葉舒可煑食二也乆居隨以滋長三也弃去不惜四也)
(回則易㝷而採之五也冬有根可􁜤食六也比諸𬞞/属其利不亦愽乎三蜀之人今呼蔓菁爲諸葛菜)韮牙戴土
拳如蕨(堯卿南史周顒傳文恵太子問顒菜食何味最勝顒曰/春𥘉早韮秋末晚菘又魯直詩云蕨芽巳作小児拳)
(子仁李白詩不知舊/行徑𥘉拳幾枝蕨)爛蒸香薺白魚肥碎點青蒿凉餅
滑宿酒𥘉消春睡起細履幽畦掇芳辣(次公杜牧晚/晴賦雨晴秋)
(容新沐兮忻/遶園而細履)茵陳甘菊不負渠(次公杜牧詩十/載青春不負公)鱠縷堆
盤纎手抹(次公自首句至此言/徐州所有之春菜也)北方苦寒今未已雪底
波稜如鐡甲豈知吾蜀冨冬𬞞霜葉露芽寒更茁
乆抛松菊猶細事(次公魏武謂荀或曰/此豈細事而吾忘之)苦筍江豚那忍
說明年投劾徑湏歸莫待齒揺并髮脫(次公自北方/苦寒至終篇)
(懷郷里之物也魯直和云比方春𬞞嚼氷雪妍暖思采南/韭苗水䬫姑置之/苦菜黃雞羮穇滑蓴絲色紫菰首白蔞蒿味甜蔊頭辣生𦵔入湯翻手成芼以)
(薑橙誇縷抺驚雷菌子出萬釘白鵝截掌鼈解甲琅玕森深未飄蘀軟炊/香秔/煨短茁萬錢自是宰相事一飯且從吾黨說公如端爲苦笋歸明日青衫誠可脫)
　　　元脩菜(并序)菜美者吾郷之巢巢元脩嗜
　　　　之余亦嗜之元脩云使孔北海見當復
　　　　云吾家菜耶因謂之元脩菜余去十有
　　　　五年思而不可得元脩適自蜀來見余
　　　　於黄乃作是詩使歸致其子而種之東
　　　　坡之下云(次公丗說言語門載梁囯楊氏子九/歳注云楊脩也甚聦惠孔君平詣其)
(父父不在乃呼兒出爲設果果有楊梅孔指曰/此是爾家果兒荅日未聞孔雀是孔子家禽)
彼美君家菜鋪田緑茸茸豆莢圎且小槐芽細而
豊種之秋雨餘擢秀繁霜中欲花而未蕚一一如
青蟲(次公此篇紀叙爲詳頗爲形容之工巢菜蜀人/皆識之内地人非親見巢菜者不知其工也)是時青
裠女採擷何怱怱烝之復湘之(次公詩于以/湘之注烹也)香色蔚
其饛(次公饛字盛器滿/貌詩云有饛簋飱)點酒下塩䜴(次公陸機云千里/蓴羮未下塩豉)縷
橙芼薑葱(次公芼擇也詩云左右芼之/祖可退之詩芼以椒與橙)那知雞與豚但
恐放筯空(子仁杜詩言魚鱠曰落碪何/曾白𥿄濕放筯未斍金盤空)春盡苗葉老耕飜
煙雨叢潤隨甘澤化暖作青泥融始終不我負力
與糞壌同我老忘家舎楚音變兒童此物獨嫵媚
(次公唐太宗曰我/但見魏徴嫵媚耳)終年繫余胸君歸致其子囊盛勿
函封(子仁王羲之青李來禽帖云青李來禽櫻桃日給藤子皆/囊盛爲佳凾封多衣生足下所䟽云此果佳可爲致子當)
(種之吾篤喜果今在田里惟以此爲/事故逹爲足致此子者則大惠也)張騫移首蓿(縯漢書大/宛馬嗜苜)
(蓿張騫始爲武帝言之遣使持千金請/宛善馬采首蓿種歸種之離宫館旁云)適用如葵菘(次公苜/蓿亦可)
(爲菜茹故/云如葵菘)馬援載薏苡(厚後漢馬援傳𥘉援在交趾常餌薏/苡實用能輕身省慾以勝瘴氣及軍)
(還載之一車欲以爲種後人有譛/之者以爲前所載還皆明珠文犀)羅生等蒿蓬懸知東坡
下　鹵化千鍾長使齊安人(堯祖黄州/舊名斉安)指此說兩翁
　　　雨後行菜
夢回聞雨聲喜我菜甲長平明江路濕並岸飛兩
槳天公真富有乳膏瀉黄壌霜根一畨滋風葉漸
俯仰未任筐筥載巳作杯盤想艱難生理窄(厚杜/詩人)
(生留滯生理難斗/水何直百憂寛)一味敢專饗(次公王羲之云有一/味之甘割而分之也)小摘
飯山僧(厚杜詩自鋤稀菜/中小摘爲情親)清安寄真賞芥藍如菌蕈
脆美牙頰響白菘類羔豚冒土丗蹯掌(厚說文獸足/謂之番通作)
(蹯左傳宰夫/胹熊蹯不熟)誰能視火候小竈當自養
　　和子由種菜乆旱不生
新春階下笋芽生厨裏霜韲倒舊甖時遶麥田求
野薺強爲僧舎煑山羮園無雨潤何須歎身與時
違合退耕欲看年華自有處鬢間秋色兩三莖(子/仁)
(子由詩云家居閑暇厭/長日欲看年華上菜莖)
　　煑菜(并序)
　　　吾借王參軍地種菜不及半畒而吾與
　　　過子(終年飽菜/夜半飲醉)無以解酒輒擷菜煑之
　　　味含土膏氣飽風露雖粱肉不能及也
　　　　人生湏底物而更貪耶乃作四句
秋來霜露滿東園蘆菔生兒芥有孫我與何曽同
一飽不知何苦食雞豚(縯何曽性大奢侈一食/萬錢猶云無下箸処耳)
菌蕈　詩一首
　　與參寥師行園中得黄耳簟
遣化何時取衆香(縯維摩詰遣化菩薩往衆香國礼彼佛足言/頋得世尊所食之餘欲於娑婆丗界施作佛)
(事於是香積如來以衆香鉢盛/滿香飯與化菩薩悉飽衆㑹)法筵齋鉢乆凄凉寒𬞞病甲
誰能採落蘂空畦半巳荒老楮忽生黄耳菌故人兼致
白牙薑蕭然放筯東南去又入春山筍蕨郷(族筯見/前註)
增刋校正王狀元集注分類東坡先生詩卷十四
增刋校正王狀元集注分類東坡先生詩卷之十五
　投贈
　　詩二十七首
　　　贈孫莘老七絶(趙詩案云熈寜五年作詩與孫覺言/時事多不便更不得說說亦不盡也)
嗟予與子乆離羣(縯曰礼記子夏曰吾過矣/吾離羣而索居亦巳乆矣)耳冷心灰
百不聞(厚曰耳冷見前注又莊/子心固可使如死灰乎)若對青山談丗事當須
舉白便浮君(厚曰劉向說苑魏文侯與大夫飲酒使公乗不/仁爲觴政曰飲不釂者浮以大白呉都賦出躡)
(珠履動以千百里讌巷飲飛觴舉白注行/觴如飛大白杯名有犯令者舉而罰之)新刋(禮記投壷若是者/浮爾雅云浮罰也)
天目山前渌浸𥚑(次公曰天目山在湖州按樂史寰宇記湖/州安吉縣天目山三萬六千尺父老云欲)
(渡難及避水災天目海陵山爲第一而水經浙江水出呉興郡於/潜縣北天目山山極髙峻崖嶺竦疊西臨後澗山上有霜木皆是)
(數百年樹謂之雙鳯林按王存九域志湖州南至杭州界首十五/里故天目山於寰宇記則係之湖州於水經則係之於潜而於潜)
(雖属杭州盖與/湖州接境也)碧瀾堂下看衘艫(次公曰舳/艫相衘)作堤捍水
非吾事閑送苕溪入太湖(次公曰先生倅杭以開運塩河/至湖其言作堤捍水非吾事意)
(謂於此可以爲堤而事不在巳按寰宇記云苕水出自浮玉山又/云霅水苕水之别名深不可測中多鮆魚而太湖載在常州云禹)
(貢謂之震澤周官謂之具區史記謂之五湖從湖州長興縣界北/入常州晋陵界又入無錫縣界晋陵之東入蘇州呉縣界周回六)
(百五十里而九域志於潤州云西北至本州界一百四十/里自界首至常州七十四里此所謂苕溪之入太湖冝矣)
夜來雨洗碧㠝岏浪湧雲屯遶郭寒(次公曰選詩兹/嶺復㠝岏又云)
(岩髙白/雲屯)閒有弁山何處是爲君四靣竟求看(次公曰弁/山按寰宇)
(記載在/烏程縣)新添(次公郡國志言卞和採玉處/非也周處云今作皮弁之弁)
夜橋燈火照溪明欲放扁舟取次行暫借官奴遣
吹笛明朝新月到三更(次公曰溪應是前篇所謂苕溪也/寰宇記又載在烏程縣水霅傒條)
(下云霅者四水激射之聲盖四水合爲一/溪也曰若溪曰前溪曰餘不溪曰霅溪也)
三年京國厭藜蒿長羡淮魚壓楚糟(師川曰書禹貢/淮夷蠙珠曁魚)
今日駱駝橋下泊恣看脩網出銀刀(次公曰駱駝橋/唐垂拱元年造)
(以形似駱駝背名之劉禹錫詩曰駱駝橋上蘋/風起鸚鵡杯中若下春杜詩出網銀刀亂)增刋(銀刀魚名)
烏程霜稻襲人香(次公曰烏程是湖州縣名寰宇記曰古烏/程能醖酒故以名縣而又指酒爲烏程按)
(張景陽七命之言酒曰乃有荆南烏程豫北竹葉而李善引盛弘/之荆州記曰渌水出豫州康樂縣其間烏程郷有酒官取水爲酒)
(極甘美與湘東酃/湖酒年甞献之)釀作春風霅水光(次公曰霅水巳具前注/按寰宇記此專在長興)
(縣之霅水條中而苕水在安吉縣大率/一水二名之所經歴而皆是湖州耳)時復中之徐邈聖(縯/曰)
(魏志徐邈爲尚書郎時科酒禁而邈私飲至於沉醉校尉趙逹問/以曹事邈曰中聖人達白太祖太祖甚怒鮮于輔進曰平日醉客)
(謂酒淸者爲聖人濁者爲賢人耳竟得免後文帝見邈問曰頗復/中聖人不對曰昔子反斃於陽榖御叔罰於飲酒臣嗜同二子不)
(能自懲時/復中之)母多酌我次公狂(厚曰西漢蓋寛饒字次公爲司/隷平恩侯許伯入第丞相巳下)
(皆賀寛饒東郷特坐許伯自酌曰蓋君後至寛饒日無多/酌我我乃酒狂丞相魏侯笑旦次公醒而狂何必酒也)
去年臘日訪孤山曽借僧䆫半日間(次公孤山在杭/州見前卷先生)
(臘日遊孤山訪/勤思二僧詩注)不爲思歸對妻子道人有約徑須還
　　　至秀州贈錢端公安道并寄其弟惠山老
鴛鴦湖邊月如水孤舟夜傍鴛鴦起平明繫䌫石
橋亭慚愧冒寒髯御史(次公曰指言錢安道也/安道髯而爲御史故耳)結交最
晚情獨厚論心無數今有幾寂寞抱關歎蕭生(縯/曰)
(前漢蕭望之傳霍光秉政王仲翁與蕭望之等數人皆召見先是/上官桀等謀殺光後出入自備吏民當見者先露索去刀兵两吏)
(挾持望之獨不肯聽自引出曰不願見於是光不用望之而仲翁/至光禄大夫望之署小苑東門候仲翁出入傳呼甚寵頋謂曰不)
(肯碌碌反抱関爲/望之曰各從其志)耆老執㦸哀揚子(厚曰前漢楊雄傳賛云/爲郎給事黄門與王莽)
(劉歆並哀帝之𥘉又與董賢同官當成哀平間莽賢皆爲三公權/傾人主而雄三丗不徙官及莽時以耆老乆轉爲大夫蓋黄門郎)
(掌守門户故執戟潘岳詩/云執㦸疲場長沙投賈)怪君顔采却秀發(次公曰楚詞/逺遊章句序)
(文采/秀發)無乃遷謫反便美天公欲困無奈何丗人共
抑真踈矣毗陵髙山錫爲骨陸子遺味泉冰齒(次/公)
(曰毗陵常州也髙山即惠山也陸子陸羽也羽善煎茶次弟水品/以無錫惠山寺石泉爲第二包吉贈劉尊師詩暁漱瓊膏冰齒寒)
(○祖謙曰韻語陽秋云汝州之治諸井皆以夾錫錢鎮之毎井率/数十千問其故一老兵曰此邦饒風沙沙入井中人飲之則成癭)
(夾錫錢所以制沙土也因思無錫惠/山泉清甘中於二浙者以有錫也)賢哉仲氏早拂衣占
斷此山長洗耳(厚曰晋孫楚曰所以抌流欲/洗其耳○次公許由洗耳)山頭望湖光
潑眼山下濯足波生指儻容逸少問金堂(縯曰許邁/常遺羲之)
(書云自山之南至臨安多有金堂玉室仙/人芝草左元放之徒在焉羲之自爲之傳)記與嵆康留石髓
(援曰嵆康遇王烈共入山烈甞得石髄如飴即自服半餘/半與康康疑而爲石烈歎曰叔夜志趣非常而不遇命也)
　　　贈治昜僧智周
寒牎孤坐凍生缾(沈曰唐鄭棨詩/凍缾䊀柱礎)尚把遺編照露螢
(縯曰車胤以練囊/盛螢火照書讀)閣束九師新得妙(厚曰淮南王安聘明易/者九人號九師文中子)
(云九師興而昜道微○次公曰晉庾翼傳京北杜乂陳郡殷浩並/才名冠岀而翼弗之重也毎語人曰此軰冝束之髙閣侯天下大)
(平然後議其任耳退之/詩春秋五傳束髙閣)夢吞三畫舊通靈(援曰呉虞翻立/易主奏上曰臣)
(郡吏陳桃夢臣與道士相遇布易六爻撓其三以/飲臣臣乞盡吞之道士言昜道在天三爻足矣)斷絃掛壁知
音䘮(師與契嵩深相知時巳逝矣○縯曰伯牙鼓琴志在㤗山/鍾子期曰巍巍乎志在流水曰湯湯乎鍾子期死伯牙絶)
(絃破琴終/身不復鼔)揮麈空山亂石聽(厚曰生法師講經人無信者乃/聚石爲徒與談至理石皆若點)
(頭)齋罷何湏更臨水(援曰晉書佛圖澄甞齋時至流水則/從腹旁孔子引出五臟六腑洗之訖)
(還納/腹中)胸中自有洗心經(縯曰易曰聖人以/此洗心退藏於宻)
　　　除夜病中贈叚屯田(堯卿叚/釋之也)
龍鍾三十九勞生巳強半歲暮日斜時還爲昔人
歎(樂天詩云行年三十九歳暮日斜時龜父/曰蘇氏縯義云龍鍾不昌熾不翹舉之皃)今年一線在
那復堪把玩(厚杜詩何人錯憶窮愁日愁日愁隨一線長歳時/記宫中以細線量日影至日日影添一線○一堯)
(卿栁子厚書曰悠悠人丗越不過三十年客耳前過三/十七年與瞬息無異後所得者其不足把玩亦巳審矣)欲起強
持酒故交雲雨散(次公曰劉禹錫詩/云故人雲雨散)惟有病相㝷空齋
爲老伴(縯曰白居易詩病與樂天/相伴住春隨樊子一時歸)蕭條燈火冷寒夜何
時旦(厚曰寗戚扣牛角歌/曰長夜漫漫何時旦)倦僕觸屏風(縯曰陳萬年病召/其子咸敎戒於牀)
(下語至夜半咸/睡頭觸屏風)饑鼯嗅空案數朝閉閤卧霜髪秋蓬
亂(韓曰詩首/如飛蓬)傳聞使者來䇿杖就梳盥書來苦安慰
不怪造請緩大夫忠烈後(縯曰叚大尉謚曰忠烈朱泚反/召叚秀實議事秀實戎服與源)
(休並膝語至僣位秀實勃然而起執源腕奪其象笏奮躍而前唾/泚靣大罵曰狂賊吾恨不斬汝頭爾我豈逐汝反耶遂擊之泚舉)
(臂自捍才中其顙/血流匍匐而走)髙義金石貫要當擊權豪未肯覷衰
懦此生何所似暗盡灰中炭歸田計巳决此邦聊
假館三徑粗成資(縯曰三輔决錄曰蔣詡字元卿舎中三逕/惟羊仲求仲從之遊皆挫廉逃名不岀○)
(師曰陶潜傳聊欲弦歌/以爲三徑之資可乎)一枝有餘煖(援曰莊子鷦鷯巢/於深林不過一枝)願君
更信宿(縯曰凡師一宿/爲舎再宿爲信)庶奉一笑粲(次公曰公羊曰/軍人粲然皆笑)
　　　喬太博見和復次韻荅之
百年三萬日老病常居半(任曰太白詩百年三萬六千/日○子仁列子楊朱曰百年)
(夀之大齊得百年者千無一焉設有一者孩抱以逮昏老幾居其/半矣夜眠之所弭晝覺之所遺又幾居其半矣痛疾哀苦亡失憂)
(懼又幾居/其半矣)其間迕憂樂歌笑雜悲歎顚倒不自知直
爲神所玩湏臾便堪笑萬事風雨散自從識此理
乆謝少年伴逝將遊無何(厚曰莊子遊於/無何有之郷)豈暇讀城
旦(縯曰西漢竇大后好老子書召問轅固固曰此家人言/耳大后怒曰安得司空城旦書乎乃使固入圈擊彘)非才
更多病二事可并案(堯卿曹操討烏桓孔融嘲之曰大將/軍逺征蕭條海外昔肅慎不貢楉矢)
(丁零盗蘇武午羊可并案也○子仁/孟浩然詩不才明主棄多病故人踈)愧煩賢使者弭節整
紛亂(子仁離騷吾令羲和弭節兮望崦嵫/而勿廹又枚乗七發曰弭節乎江潯)喬侯瑚璉質(厚/孔)
(子謂子貢曰汝器也/曰何器也曰瑚璉也)清廟甞薦盥(厚清廟祀文王也/易曰觀盥而不薦)奮髯
百吏走坐變齊俗緩(縯曰朱博爲琅瑘太守齊部舒緩養/名博新視事右曹掾吏皆移病卧博)
(奮髯抵几曰觀齊兒欲以此爲俗耶皆斥罷諸病吏白巾走出府/門又敕功曹官屬多襃衣大祒不中莭度自今掾吏衣皆令去地三)
(寸數年大改/其俗祒)未遭甘鷁退(援曰左傳六鷁退/飛過宋都風也)並進恥魚
貫(厚曰昜魚貫以宫人寵○次公曰並衆而進則恥/如魚之貫○堯卿鄧艾下蜀道由隂平魚貫而進)毎聞議論
餘凛凛激貪懦(厚曰孟子聞伯夷之風/者頑夫廉懦夫有立志)莫耶當自躍(援/曰)
(莊子曰大冶鑄金金踴躍曰我必/爲莫耶大冶必以爲不祥之金)豈復煩爐炭便應朝秣
越未暮刷燕館(縯曰顔延年天馬賦旦刷幽燕晝秣/荆越○師李白詩鷄鳴刷幽晡秣越)胡爲
守故丘眷恋桑榆暖(次公曰唐明皇續薛令/之詩曰任逐桑榆援)爲君叩牛
角一詠南山粲(縯曰寗戚候齊桓公岀扣牛角而歌曰南山/粲粲白石爛生不逢堯與舜禪短布單衣才)
(至骭從昏飯牛至夜/半長夜漫漫何時旦)
　　　二公再和亦再荅之
寒雞知将晨饑鸖知夜半(次公曰雞知將晨鸖/知夜半出淮南子)亦如老
病客遇節甞感歎光隂等𫾣石(任曰白居易詩蝸牛角/上爭何事石火光中寄)
(此/身)過眼不容玩親友如摶沙放手還復散羇孤毎
自笑寂寞誰肯伴元逹號神君(晋循吏喬智明字元逹/○縯曰元逹爲隆慮共)
(二縣愛之/號爲神君)髙論森月旦(縯曰許劭與從兄靖俱有髙名好共覈/論郷黨人物毎月輒更品題故汝南俗)
(有月旦/評焉)紀明本賢將(叚釋之本將家○縯曰叚頴字紀明爲護/羌校尉窮討西羌甚有威名在邊十餘年)
(未甞一日蓐寢與將士/同苦故人皆樂爲死戰)汨没事堆桉(次公曰嵆康/書堆桉滿前)欣然肯
相顧夜閣燈火亂盤空愧不飽酒薄僅堪盥雍容
許着帽不怪安石緩(縯曰桓温請謝安爲司馬温詣安值/其理髮安性遟緩乆而方罷使取幘)
(温見留之曰令司馬着/帽進其見重安者如此)雖無窈窕人清唱弄珠貫(縯曰禮/記纍纍)
(然端如/貫珠)幸有縱横舌(縯曰戰國時從人横人俱/以三寸舌說萬乗以取名)說劔起慵
懦(縯曰莊子/有說劔篇)二豪沉下位(厚曰劉伶酒徳頌二豪侍/側焉如蜾臝之與螟蛉)暗
火埋濕炭豈似草玄人(援曰楊雄草大玄/有以自守洎如也)嘿嘿老儒館
行看冨貴逼(縯曰周武帝謂楊素曰善自勉勿憂不冨/貴素曰臣恐冨貴來逼人臣無心於冨貴)炙
手借餘煖(厚曰唐元載爲相有用事者四人熏灼中外人爲之/語曰皁李鄭薛炙手可熱○次公曰杜詩炙手可熱)
(勢絶倫而杜田𥙷遺引唐史遺事安樂公主/玄宗之季妹附㑹韋氏炙手可熱人咸畏之)應念苦思歸登
樓賦王粲(次公王粲以西京擾亂乃避地荆州依/劉表因登江陵城樓懷歸而作登樓賦)
　　　贈王仲素寺丞(名景/純)
養氣如養兒(縯曰老子專氣致柔能如嬰兒乎/次公曰醫經云欲養兒慎風池)弃官如弃
泥(厚曰莊子弃隷/者如弃泥塗)人皆笑予拙事定竟難迷歸耕獨
患貧問予何所齎尺宅自足芘寸田有餘畦(厚日/黄庭)
(經寸田尺宅以治生兩眉間爲上丹/田心爲絳宫田臍下三寸爲下丹田)明珠照短褐(子仁曰選/詩𬒳褐懷)
(珠/玉)陋室生虹蜺雖無孔方兄(縯曰魯褒著錢神論云/親之如兄字曰孔方)顧
有法喜妻(援曰維摩詰言/法喜以爲妻)彈琴一長嘯不荅阮與嵆
(援曰孫登好讀昜撫一絃琴住冝陽山文帝聞之使阮籍往觀旣/見與語亦不應嵇康又從之㳺三年問其所圖終不荅○縯曰阮)
(籍甞於蘇門山遇孫登與啇略棲神/導氣之術登不應籍因長嘯而退)曹南劉夫子(次公曰劉/夫子豈劉)
(冝翁乎先生在恵州時有書與冝翁咨問道要自以爲杜門屏居/胸中廓然實無荆棘有受道之質可以付授且曰或有外丹巳成)
(可助梨棗者望不惜分恵其書具在毗陵後集○堯卿曰/劉安丗待制字器之曹南人得養生煉丹術公甞師之)名與
子政齊家有鴻寳書(縯曰劉向字子政父徳治淮南玉獄/得枕中鴻宝苑袐書言神仙使鬼物)
(爲金之術向㓜而/讀誦以爲竒献之)不鑄金褭蹄(厚武帝紀大始二年三月/詔/曰有司議曰朕郊見上帝西登)
(龍首獲白麟以饋宗廟渥洼水出天馬泰山見黄/金冝改故名今更黄金爲麟趾褭蹄以協瑞焉)促膝問道
要遂蒙分刀圭(縯曰退之詩金丹别後知傳得乞取刀圭救/病身○孫本草九散藥有云刀圭者十分方)
(寸匕之一堆/如梧桐子大)不忍獨不死尺書肯見梯(次公曰孟簡告/韓退之曰我得)
(祕藥不可獨不/死今遺子一器)我生本彊鄙少以氣自擠孤舟倒江
河赤手攬象犀(次公曰退之送無本師詩云/蛟龍弄牙角造次欲手攬)年來稍自
笑留氣下暖臍苦恨聞道晚意象颯以凄空見孫
思邈區區賦病黎(縯曰盧照鄰得惡疾從孫思邈/問養生之道作病棃賦以自悲)
　　　余去金山五年而復至次舊詩韻贈寳覺
　　　長老(曹曰按年譜先生熈寕七年自杭移宻至/元豐二年己未自徐移湖首尾凡五年)
誰能斗酒博西凉(厚曰後漢孟佗字伯郎以蒲萄酒/一斛遺張遜即拜佗凉州刺史)但愛
齋厨法䜴香舊事眞成一夢過髙談爲洗五年忙
清風偶與山阿曲明月聊随屋角方稽首願師憐
乆客直將歸路指茫茫(師曰淮山警䇿云一朝卧疾在牀/衆苦縈纏前路茫茫未知何往)
　　　贈惠山僧惠表
行遍天涯意未䦨(洪父曰成都古今記天涯石在大/東門内昭覺寺相對髙六七尺)将心
到處遣人安(次公曰傳燈録惠可謂逹磨曰我心未寕乞師/與安曰將心來與汝安曰覔心了不可得師曰)
(我與汝/安心竟)山中老宿依然在案上楞嚴巳不看(次公曰案/上惟有楞)
(嚴經事亦/見傳燈録)歌枕落花餘幾片閉門新竹自千竿客來
茶罷空無有盧橘楊梅尚帶酸(次公曰盧橘楊梅二果/名上林賦曰盧橘夏熟)
(黄柑撜榛枇杷燃柿唐子西作李氏山園記言園中盧/橘爲待盛丗說孔融指楊梅戯謂楊脩曰此君家果邪)
　　　贈錢道人
書生苦信書(彦章曰孟子曰盡/信書則不如無書)世事仍臆度不量力
所負輕出千鈞諾當時一快意事過有餘作不知
幾州鐡鑄此一大錯(縯曰北夢瑣言羅紹威以魏博牙兵/驕甚盡殺之遂爲梁朱温所制乃謂)
(親吏曰聚六州四十三/縣鐡鑄一个錯不成)我生渉憂患常恐長罪惡净觀
殊可喜脚淺猶容却而况錢夫子萬事𥘉不作相
逢更何言無病亦無藥(厚曰傳燈録一鉢歌亦無藥/亦無病正是真如靈覺性)
　　　贈黃山人
靣頰照人元自赤眉毛覆眼見來烏(次公曰杜詩瑣/石藤捎元自落)
(倚天枯骨/見來枯)倦遊不擬談玄牝(縯曰老子谷神不死是謂玄/牝玄牝之門是謂天地根)示
病何妨出白鬚(次公曰維縻詰以/方便示病而說法)絶學巳生真定惠
(次公曰老子絶學無/憂佛書有戒定惠)說禪長笑老浮屠(次公曰浮屠/學佛之人也)東坡
若肯三年住親與先生看藥爐
　　　贈袁陟(堯卿曰字丗弼豫章人自號遯/翁有集十卷嘉祐間終祕書丞)
是身如虚空(次公曰維摩經云是身如聚沬/不可撮摩又云平等如虚空)萬物皆我儲
胡爲強分別(次公曰維摩經又/言仁者強生分別)百金買田廬不見袁
夫子神馬載尻輿(縯曰莊子假使化予之尻以爲輪/以神爲馬予因以乗之豈更駕哉)游乎
無何有(厚曰莊子游於/無何有之郷)一飯不願餘(次公曰栁子厚贈江/華長老詩云一飯不)
(願餘跏趺/便終夕)官湖爲我池學舎爲我居何以遺子孫(子/仁)
(曰後漢逸民傳劉表謂龐公曰先生若居/畎畒而不肯官禄後丗何以遺子孫乎)此身自籧篨(次公/曰籧)
(篨之義有二有言曰柔者又云能仰而不能俯則囯語籧篨/蒙繆是巳有云麄竹席則詩云籧篨不鮮是已今義未審)薫
風暗楊柳秋水静芙蕖應觀我知子不怪子知魚
(援曰莊子與惠子觀魚於濠梁之上莊子曰從容是魚樂也惠/子曰子非魚安知魚之樂莊子曰子非我安知我不知魚之樂)
　　　贈章黙(井叙)
　章黙居士字志明生公侯家才性髙爽弃家
　求道不蓄妻子與丗無累而父母與兄之䘮
　貧不能舉以是眷眷丗間不能無求於人余
　　深哀其志旣有以少助之又取其言爲詩以
　贈其行庻幾有哀之者
章子親未葬餘生抱羸疾(厚曰陶潜召主簿不就/躬耕自資遂抱羸疾)朝吟
噎鄰里夜淚腐茵席前年黒花生今嵗白髮出(厚/曰)
(本朝王禹偁表云蚤年多病眼/有黑花晚歲多憂頭生白髪)身隨日月逝(援曰論語日月/逝矣歲不我與)
恨與天地畢(任曰恨與天地畢/則其恨之無窮也)願求不毛田(次公曰不/可耕種之)
(田也傳云錫/之不毛是巳)親築長夜室(縯曰古詩送子/長夜臺言墓也)難從王孫祼
(厚曰前漢楊王孫病且死令/其子曰吾欲祼葬以反吾真)未忍夏后堲(援曰礼記有虞氏瓦/棺夏后氏堲注云堲)
(燒土/葬也)五陵多豪士(縯曰髙帝葬長陵惠帝安陵景帝陽陵武/帝茂陵昭帝平陵五陵皆在長安北徙天)
(下豪傑之/家以實之)百萬付一擲(厚曰晉劉毅家無擔石/之諸樗蒲一擲百萬)心知義財
難甘就貧友乞不辭毛粟施行自丘山積此志苟
朝遂夕死真不戚誓求無生理(次公曰無生者/佛氏之說也)不踐
有爲迹弃身尸陀林(次公曰按唐僧玄應一切經音義曰/尸陀林此言寒林其林幽邃而寒因)
(以名也在王舎城側死人多送其中○師曰通明七賢女經云七/賢女者並是諸大國王之女遇賞花之節百千人衆各各奔趍所)
(遊之處以爲取樂七賢女中有一女曰諸姊妹我與汝等不可亦/同衆人遊賞塵寰取其丗樂也却同諸姊遊尸陀林諸姊曰彼處)
(盡是死屍汙穢有何好事女曰諸姊但去甚有好事旣到林中遂/指死屍謂諸姊曰屍在這裏人向什麽處去諸姊諦觀於是悟道)
(又西域記言如來在日葬諸比丘於尸陀林又三水小牘云僧從諫/卒上言送尸於建春門外尸陀/林施與鳥獸爲食三日後人往視)
(之体貌/如生)烏鳶任狼籍(次公曰莊子上爲烏/鳶食下爲螻蟻食)
　　　贈葛葦
竹椽茆屋半摧傾肯向蜂窠寄此生(縯曰有學逃死生/法者乃詐死寄䰟)
(魄于蜂窠中鬼卒㝷之了不可得○次公曰蜂窠寄此生不過言/其所居窄小而懸露耳先生又有詩曰舉族長懸似細腰舊注所)
(引與詩意不/相干非是)長恐波頭卷室去欲將船尾載君行小
詩試擬孟東野(縯曰孟郊/字東野)大草閑臨張伯英(厚曰張芝/字伯英善)
(草書其後晋人衛􁁱索靖亦俱善草/書論者謂􁁱得伯英筋靖得伯英肉)消遣百年湏底物故
應憐我不歸耕
　　　贈王寂(增刋次公詳此詩意王寂必有所往而别故云其歸只/以俯仰之間而巳且未便壯往而老/歸也)
與君暫別不湏嗟俯仰歸來鬢未華記取江南煙
雨裏靑山斷處是君家(後两句則先生言它日江南煙雨中我/亦憶君所在家之地在青山断處也)
　　　贈杜介(并引)
　　元豊八年七月二十五日杜幾先自浙東還
　　與余相遇於金山話天台之異以詩贈之
我夢遊天台横空石橋小(縯曰天台山記云石撟路不盈/尺長數十丈下臨萬丈深澗惟)
(忘其身然後能濟度得平/路始見所謂天台山者)秋風吹菵露(次公曰菵草上之露/也宋永𥘉山川記曰)
(寕州瘴氣菵露四時不絶菵者草名其上露觸之肉即/潰爛故鮑昭有苦熱行云瘴氣書薫体菵露夜霑衣)翠濕香
嫋嫋應真飛錫過(厚曰孫綽遊天台付云王喬控鸖以冲天/應真飛錫以躡虚○倬曰釋氏要覧云昔)
(髙僧隱峯遊五臺出淮西擲錫飛空而往西天比丘持錫有二十/五威儀凡至室中不得著地必掛於壁牙故釋子稱遊行僧爲飛)
(錫安住僧/爲掛錫)絶澗度雲鳥舉意欲從之翛然已松杪微
言粲珠玉未說意先了覺來如堕空耿耿牎户曉
羣生䧟迷網獨逹從古少杜叟子何人長嘯萬物
表妻孥空四壁(次公曰司馬相/如家徒四壁立)振䇿念䡖矯(厚曰孫綽/賦云𬒳毛)
(褐之森森振金䇿之鈴鈴注曰金䇿錫杖/也又云西夏虫之疑冰整輕翮而思矯)遂爲赤城遊(次/公)
(曰支遁天台山銘序云往天台當由赤城山爲道徑孔靈符會稽/記曰赤城山名色皆赤狀似雲霞故孫綽賦云赤城霞起而建標)
(瀑布飛流/以界道)飛歩凌縹緲問禪不歸舎屢爲瓠壷繞(縯/曰)
(倦遊録金銮長老問歐陽景取書索米于玉泉長老景授一緘及/詩一絶云金銮來覔玉泉書金玉相逢價倍珠到了不干藤蔓事)
(壷蘆自去/纏壷蘆)何人識此志佛眼自照瞭我夢君見之卓
爾非魔嬈仙葩發茗椀剪刻分葵蓼(次公曰此言其/所點茶之祥也)
(先生十八羅漢頌後跋云佛㓕度後閻浮提衆生剛很自用莫肯/信入故諸聖賢皆隠不見獨以像設遺言提引未悟而峩眉五臺)
(廬山天台獨岀光景変異使人了然見之軾家藏十六羅漢/像毎設茶供則化爲白乳或凝爲花木桃李芍藥僅可指名)從今
更不出閉户閑騕䮍(次公曰腰/䮍駿馬名)時從佛頂巖馳下雙
蓮沼
　　慶源宣義王丈人以累舉得官爲洪雅主簿
　　雅州户掾遇吏如家人人安樂之旣謝事居
　　眉之青神瑞草橋放懷自得有書來求紅帶
　　旣以遺之且作詩爲戲黃魯直學士秦少游
　　賢良各賦一首爲老人光華
青衫半作霜葉枯遇民如兒吏如奴吏民莫作官
長看我是識字耕田夫妻啼兒號刺史怒(縯曰韓退/之進斈解)
(云冬暖而兒號寒年登而妻啼飢○子仁謹按蘇叔黨所作王元/直墓表云𥘉季父慶源官於雅州以論事不合取官長怒即謝病)
(去)時有野人來挽鬚拂衣自注下下考(師曰唐陽城/爲道州刺史)
(觀察使消譲上考功第城自署曰/撫字心勞徵科政拙冝考下下)芋魁飯豆吾豈無(援曰翟/方進傳)
(童謡曰飯我/豆食羮芋魁)歸來瑞草橋邊路獨遊還佩平生壷(援/曰)
(杜牧之獨酌詩云獨佩/一壷遊秋毫太山小)慈姥巖前自喚度青衣江畔人
爭扶(子仁曰慈姥岩青/衣江皆在青神縣)今年𧖟市數州集(蚕市見前和/子由蚕市詩)
(注)中有遺民懷袴𥜗(任曰後漢廉范爲蜀郡太守民歌/之曰廉叔度來何暮昔無一襦今)
(五/袴)邑中之黔相指似白髯紅帶老不癯(援曰左傳澤/中之晢實興)
(我役邑中之/黔實慰我心)我欲西歸卜鄰舎隔牆撫掌容歌呼(任/曰)
(前漢曹參傳相舎後園近吏舎吏日飲醉歌呼參遊後園聞吏醉/從吏幸按之參乃反取酒張坐飲大歌呼與相和○胡曰退之詩)
(隔墻聞/歡呼)不覺王山乗駟馬回頭空指黄公壚(次公曰山/山濤也王)
(王戎也顔延年作五君詠述竹林七賢山濤王戎以/貴顯𬒳黜也○任曰黄公壚事見荅錢穆父詩注)
　　　贈王子直秀才
萬里雲山一破裘杖端閑挂百錢游(縯曰晋阮脩字/宣子常歩行白)
(錢挂杖頭至酒店/便獨酣暢而飲)五車書巳留兒讀(厚曰莊子惠施/多方其書五車)二頃
田應爲鶴謀(援曰史記蘇秦曰使我有負郭田二頃豈能/佩六囯相印乎○次公曰子直住鶴田山)水
底笙歌蛙兩部(縯曰南史孔稚圭門庭之内草萊不剪中有/蛙鳴或問之曰欲爲陳蕃乎稚圭曰我以此)
　　　贈嶺上老人
鶴骨霜髯心巳灰(縯曰莊子身若/槁木心若死灰)青松合抱手親栽(援/曰)
(老子合/抱之木)問翁大庾嶺頭住曽見南遷幾箇回
　　　贈楊耆(并引)
　　西蜀楊耆二十年前見之甚貧今復見之益
　　貧所異於昔者蒼顔白髮耳女無美惡冨者
　　妍士無賢不肖窮者鄙使耆逢時遇合豈必
　　减當丗之士哉頃宿扶風驛舎夜半逆旅有
　　歌者其聲悲甚起問之蓋昔冨今貧者余亦
　　爲悽然因飲之以酒而作此詩今日寒雨不
　　止忽憶其事且念楊君之栖遲與逆旅者何
　　異故出以與之
孤村微雨送秋凉逆旅愁人怨夜長不寐相看惟
櫪馬悲歌互荅有寒螿天寒滯穗猶横畒嵗晩空
機尚倚墻勸爾一杯聊復睡人間貧冨海茫茫
　戯贈　詩三十二首
　　　戯子由
宛丘先生長如丘宛丘學舎小如舟(次公曰宛丘陳/州也時子由爲)
(學/官)常時低頭誦經史忽然欠伸屋打頭(次公曰唐進/士張彖志氣)
(髙大未甞低折於人甞曰大丈夫有蓋丗之志而拘於下/位若立身於矮屋中使人擡頭不得遂拂衣遯於嵩山)斜風
吹帷雨注靣先生不愧傍人羞任從飽死笑方朔
(厚曰東方朔言侏儒/飽欲死臣朔飢欲死)肯爲雨立求秦優(援曰秦始皇置酒/而天雨優􁇁謂陛)
(楯郎曰汝雖長雨中立我雖短幸休居始皇乃令陛揗者得半/相代次公詩案意言弟轍比朔爲郎以當今進用之人比侏懦)眼
前勃磎何足道處置六鑿湏天遊(見莊/子)讀書萬卷不
讀律(次公曰梁元帝之敗盡焚圗書曰讀書萬卷猶有今日杜/詩讀書破萬卷下筆如有神文唐沈全交作嘲誚之訶曰)
(評事不讀律/博士不㝷章)致君堯舜知無術(次公韓致君豈無術按詩案/云是時新興律學軾意非之)勸
農冠蓋閙如雲(次公曰班固賦冠/盖如雲七相五公)送老韲塩甘似蜜(縯/曰)
(韓朝虀/暮塩按詩案以/譏提㪯苛碎惟學官無責)門前萬事不挂眼(次公曰韓退之詩吾/老嗜讀書餘事不挂)
(眼)頭雖長低氣不屈餘杭别駕無功勞(次公曰杭州/别駕先生自)
(言也治中别駕/古通判之任)畫堂五丈容旗旄(厚曰秦作阿房宫上可/以坐萬人下可以建五)
(丈/旗)重樓跨空雨聲逺屋多人少風騷騷平生所慙
今不恥坐對疲氓更鞭箠(次公曰按先生詩案云是時多/流配犯塩之人例皆飢貧言鞭)
(箠貧民也某平生所慙今不/復恥矣以譏諷塩法大急也)道逢陽虎呼與言心知其非
口諾唯(次公曰陽虎事見論語陽貨篇又潘正叔迎大駕詩道/逢深識士舉手對吾揖按先生詩按云是時張靚俞希)
(旦作監司某不喜其人然不敢/與之争議故比之以爲陽虎也)居髙志下眞何益氣節消
縮今無幾文章小技安足程(厚曰杜詩文章真/小技於道未爲尊)先生
别駕舊齊名如今衰老俱無用付與時人分重輕
　塩官部役戯呈同事兼寄述古
新月照水水欲冰夜霜穿屋衣生稜野廬半與牛
羊共曉鼔却隨鴉鵲興夜來履破裘穿縫紅頰曲
眉應入夢千夫在野口如林豈不懷歸畏嘲弄(次/公)
(曰詩豈不懷/歸畏此簡書)我州賢將知人勞巳釀白酒買豚羔耐
寒努力歸不逺兩脚凍硬公湏軟(縯曰明皇歳幸温湯/諸楊館在宫東帝臨)
(幸賞賚不貲計岀有賜曰餞路返有勞曰軟脚○援曰大唐稽/疑子儀自同州歸代宗詔大臣就宅作軟脚局人岀錢三百千)
　　　將之湖州戯贈莘老
餘杭自是山水窟側聞呉興更清絶湖中橘林新
着霜溪上苕花正浮雪(苕溪詳見宿餘杭/法臺寺詩中注)顧渚茶芽
白於齒梅溪木瓜紅勝頰(次公曰杜詩色好棃勝頰○敬/夫曰呉興統地云梅溪一名東)
(海堰在烏程縣西南六十里又曰顧渚/泉上有木瓜堂其庭除别植木瓜引泉)呉兒膾縷薄欲飛(次/公)
(曰晉賈充謂夏統曰此呉兒是木/之人石心也老杜詩刀鳴膾縷飛)未去先說饞涎垂亦知
謝公到郡乆(縯曰謝安甞/爲呉興太守)應怪杜牧㝷春遟(厚曰杜牧/佐宣城幕)
(聞湖州多竒麗往遊之刺史崔君張水嬉使州人畢觀令杜牧閲/之因見一女妹期之曰吾不十年來守此郡不來從所適洎牧守)
(湖州女巳從人三載矣牧因賦詩曰/自是㝷春去較遟不湏惆悵怨芳時)鬢絲只好對禪榻(援/曰)
(杜牧詩今日鬢絲禪榻/畔茶煙䡖颺落花風)湖亭不用張水嬉(見上/注)
　　　戯贈
惆悵沙河十里春(堯卿曰沙河塘見前望/海樓晚景五絶注中)一番花老一
番新小樓依舊斜陽裏不見樓中垂手人(次公曰舞/有大垂手)
(小垂手垂手人/言解舞之人)
　　　和邵同年戯贈賈牧秀才三首
傾蓋相歡一笑中(任曰孔子之郯遭程子於塗傾盖而語終/日甚相親○援曰前漢鄒陽上梁孝王書)
(曰白頭如新/傾盖如故)從來未省馬牛風(次公曰左傳僖四年齊侯/伐楚楚子使與師言曰君)
(處北海寡人處南海惟是風馬牛不相及也䟽云馬逐上風而去/牛逐下風而來故云不相及也杜詩去馬牛來不復辨正用此矣)
(又書曰馬/牛之風)卜鄰尚可容三徑(縯曰蔣詡歸杜陵舍中竹下開/三徑唯羊仲來仲從與之游白)
(居易與元八卜鄰詩明月好從三徑夜緑楊冝作兩家春/○次公曰杜詩王翰願卜鄰左傳非宅是卜維鄰是卜)投社
終當作兩翁古意巳將蘭緝佩(縯曰離騷紉/秋蘭以爲佩)招詞閑
詠桂生叢(援曰劉安招隠士章句/云桂叢生兮山之幽)此身自斷天休問
(厚曰杜詩自斷/此生休問天)白髮年來漸不公(縯曰杜牧詩公/道丗間惟白髮)
朝見新荑出舊槎(次公曰此篇先生本注云時賈欲再娶則/詩意皆渉夫婦事也新荑岀舊槎使枯楊)
(生荑之義舊注乃引甘泉賦列辛夷於林薄又老/杜詩辛夷始花亦巳落以新爲辛以荑爲夷非是)騷人孤憤苦
思家(次公曰韓非有孤憤篇言孤獨而憤悶也惟孤憤故思家/爾舊注乃引冒頓慢書云孤憤獨居按西漢書乃是孤憤)
(字)五噫處士太窮約(厚曰後漢梁鴻傳鴻過京師作五噫之/歌曰陟彼北芒兮噫顧覧帝京兮噫宫)
(室崔嵬兮噫人之劬勞兮噫遼遼未/央兮噫肅宗聞而悲之求鴻不得)三賦先生多誕誇(援/曰)
(相如奏子虚上林大人三賦先是文君新寡相如繆與臨/印令相重而以琴心挑之相如從車騎雍容閑雅甚都)帳外
鶴鳴奩有鏡(援曰孔德璋北山移文/云蕙帳空兮夜鶴怨)筒中錢盡按無鮭
(安國曰先生荅秦大虛書曰𥘉到黄痛自莭儉日用不得過百五/十仍以大竹筒貯用不盡者以待賔客厚曰南史庾杲之清貧自)
(楽食惟有韮𦵔㒢韮生韮雜菜任眆常戯之曰/誰謂庾郎貧食鮭嘗有二十七種菜謂三韮也)玉川何日朝
金闕白晝關門守夜义(時賈欲再娶縯曰盧仝詩夜义/當晝不肯啓夜半醮祭夜半開)
生涯到處似檣烏(次公曰杜詩曰檣烏相背發又曰危檣逐/夜烏又曰舊烏宿處非又曰檣烏終歳飛)
(此特檣竿上刻爲烏形以占風爾晉令車駕岀入相風在前相風/正是刻烏於竿上名之曰相風晉傳玄相風賦云棲神烏於竿首)
(俟祥風之/來征是巳)科第無心摘頷鬚(縯曰韓詩連年収/科第如摘頷厎髭)黄帽刺船
忘歳月(厚曰前漢鄧通以櫂船爲黄頭郎注云/土勝水其色黄故刺船之郎皆看黄㡌)白衣擔酒慰
鰥孤(厚曰晉陽春秋云陶潜九月九日無酒岀宅邊菊叢中坐/摘菊花盈把乆之望見白衣人至乃江州刺史王弘送酒)
(即便獨酌醉/而/後歸)徂公欺病來分栗(援曰莊子狙公賦芧曰朝三而/暮四衆狙皆怒然則朝四而暮)
(三衆徂皆恱䟽云茅/橡子也似栗而小)水伯知饞爲出鱸(厚曰山海經朝日之/谷神曰大呉是爲水)
(伯)莫向洞庭歌楚曲煙波渺渺正愁予(縯曰九歌帝/子降兮北渚)
(目渺渺兮愁予嫋嫋兮/秋風洞庭波兮木葉下)
　　　九日舟中望見有美堂上魯少卿飲處以
　　　詩戯之二首
指點雲間數點紅笙歌正擁紫髯翁(吹公曰呉張昭/以孫權爲紫髯)
(將/軍)誰知愛酒龍山客(縯曰孟嘉爲桓温叅軍九/日温燕龍山寮佐畢集)却在漁
舟一葉中(次公曰退之詩共/泛清湘一葉舟)
西閣珠簾卷落暉(干朋曰王勃滕王閣/詩珠簾暮捲西山雨)水沉煙斷珮聲
微遥知通徳淒凉甚擁䯻無言怨未歸(厚曰後漢伶/玄妾樊通徳)
(能言趙飛燕姉妹事玄旣爲著傳玄語通徳曰斯人俱灰㓕矣盛/時疲精神馳騖嗜慾寕知終歸荒田野草乎通德掩䄂視燭影以)
(手擁䯻淒/然位下)
　　　張子野年八十五尚聞買妾述古令作詩
錦里先生自笑狂(次公曰此句學者多不曉盖以杜詩錦里/先生烏角巾惑之也成都謂之錦宫故亦)
(謂之錦里杭州臨安縣昔日錢王時賜名衣錦城而先生臨安三/絶又有題名錦溪今句特取錦里先生四字以言子野時陳𫐠古)
(守杭令作此詩可以推見/又杜詩目笑狂夫老更狂)莫欺九尺鬢眉蒼(縯曰杜詩張/公一生江海)
(客身長九/尺鬢眉蒼)詩人老去鸎鸎在(厚曰唐貞元𥘉有張君者遇崔/氏女於蒲萑小名鸎鸎元稹爲)
(作㑹真三十韻甞與李紳語其/事紳又作鸎鸎歌也岀麗情集)公子歸來燕燕忙(援曰漢成/帝甞微行)
(出過陽阿主作樂上見趙飛燕而說之先是有童謡曰燕燕尾涎/涏張公子時相見盖帝毎微行常與張放俱而稱冨平侯家故有)
(張公子○任曰或說張佑妾名燕燕○居仁曰唐張建封寵/姬盻盻居燕子樓先生有和趙郎中詩燕子人亡三百秋)柱下
相君猶有齒(縯曰張蒼自秦時爲主柱下方書漢文帝四年/爲丞相口中無齒食乳女子爲乳母妻妾以百)
(數)江南刺史巳無腸(厚曰劉禹錫罷蘇州過掦州帥杜鴻/漸飲大醉而歸見二妓曰郎中席上)
(與司空詩云司空見慣真閑事断盡蘇州刺史腸○師/曰白樂天山遊示小妓詩莫唱楊柳枝無腸與君断)平生謬
作安昌客略遣彭宣到後堂(援曰前漢張禹弟子尤著/者彭宣戴崇崇毎候禹責)
(師冝置酒設樂與弟子相娯禹將崇入後堂飲食婦女相對優人/絃管鏗鏘極樂昏夜乃罷而宣之來也禹見之於便坐講論經義)
(未嘗得/至後堂)
　　　錢道人有詩云直湏認取主人翁作雨絶
　　　戯之
首斷故應無斷者(尭卿曰圜覺經云菩薩常覺不住照與照/者同時寂滅譬如有人自断其首已断故)
(無能断者則以礙心自㓕/者礙礙巳断㓕無㓕礙者)冰銷那復有冰知(堯卿曰圓覺/經云善男子)
(若心照一切覺者皆爲塵垢覺所覺者不離塵故如湯銷冰無别/有水知冰銷者存我覺我亦復如是○次公曰傳燈録譬如寒月)
(水結爲冰及至/暖時冰釋爲水)主人若苦令儂認認主人人竟是誰
有主須還更有賔(縯曰主賔對代之/法未兑有物我也)不如無鏡自無塵
(援曰六祖詩云菩提本無樹明鏡/亦無臺何劳勤拂拭自不染塵埃)只從半夜安心後(厚曰慧/可謂逹)
(麽曰我心未寕乞師與/安師曰将心來與汝安)失却當年覺痛人(次公曰楞嚴經/畢陵伽婆蹉言)
(毒刺傷足云云覺清浄心無痛覺○堯卿曰慧可大師即所謂神/光者於寂黙中倐見一神人謂曰將欲受果何滯此耶大道匪遥)
(汝其南矣光知神功因改名神光翼日覺頭痛如刺其師欲爲治/之空中有聲云此乃換骨非常痛也光遂以所見神事白扵師師)
(視其頂骨如五峯秀出乃曰汝相吉祥當有所證神令汝南者其以/少林逹麽大師教可師歟光受教造於少室參逹麽果傳衣得法焉)
　　　贈張刁二老(堯卿曰張子野湖州烏程/人刁景純潤州丹陽人)
兩邦山水未凄凉二老風流緫健彊(師曰杜甫寄賛/上人詩與子成)
(二老來往/亦風流)共成一百七十歳(縯曰白居易九老詩九人五/百八十四施紫紆朱白鬢須)
各飲三萬六千觴(縯曰李白詩百年三萬六/千日一日湏傾三百杯)藏春塢裏鶯
花閙(藏春刁/公塢名)仁夀橋邊日月長惟有詩人𬒳磨折
金釵零落不成行(次公曰仁壽橋張子野所居白居易詩鐘/乳三千兩金釵十二行詩人指言子野子)
(野多寵姬/以戯之也)
　　　梅聖俞詩中有毛長官者今於潜令國華
　　　也聖俞没十五年而君猶爲令捕蝗至其
　　　邑作詩戯之(鎮叔曰按於潜縣經毛國華/字君寳衢州毛尚書之孫也)
詩翁憔悴老一官厭見苜蓿堆青盤(任日聞州長溪/人薛令之登弟)
(開元中爲東宫侍讀官僚閑談以詩自悼云朝日/上團團照見先生盤盤中何所有首蓿長䦨干)歸來羞澁對
妻子自比鮎魚縁竹竿(縯曰梅聖俞以詩知名仕䆠三十/年終不得一館聀及受一敕修書)
(語其妻刁氏曰吾之修書可謂胡孫入布袋矣妻對/曰君之仕䆠亦何異鮎魚縁竹竿乎聞者以爲名對)今君滯留
生二毛(縯曰太史公留滯周南又潘岳秋/興賦余春秋三十二如見二毛)飽聽衙鼔眠黄
紬(仔曰丗傳太祖戒敕縣/令勿於黄紬𬒳厎放衙)更將嘲笑調朋友人道獼猴
騎土牛(縯曰周㤗擢新城太守司馬宣王使鍾繇調之曰君釋/褐登宰府三十六日而擁麾盖守兵馬郡乞兒乗小車)
(一何駃乎泰曰君明公之子有文采守吏戝猕猴騎/土牛又何遟也○子仁曰李白詩身騎土牛滯東魯)願君恰似
髙常侍暫爲小邑仍刺史(援曰髙適爲封丘縣尉有詩云/乍可狂歌草澤中寕堪作吏風)
(塵下只言小邑無所爲公門百事/皆有期後鎮成都官至散騎常侍)不願君爲孟浩然却遭
明主放還山(縯曰孟浩然爲王維所知因得召見命吟詩浩/然念詩曰不才明主弃多病故人踈上曰朕未)
(曽弃人自是卿不/求進命放歸南山)宦遊逢此歲年惡飛蝗來時半天黒
羡君封境稻如雲蝗自識人人不識(援曰魯恭爲中/牟令螟傷稼不)
(入境又朱均爲九江太守蝗飛至郡界輒東西散去○倬曰卓茂/爲宻縣令蝗虫不入縣界又東漢戴封爲西華令時汝頴有蝗虫)
(獨不入西華界時督郵行縣蝗忽大至/督郵其日即去蝗亦頓除一境竒之)
　　　喬將行烹鵝鹿出刀劔以飲客以詩戯之
(喬太博有詩/在燕飲門)
破匣哀鳴出素虬倦看鶂鶂聽􁇔􁇔(次公曰素虬以言/刀劔也鶂鶂鵝也)
(岀孟子仲子曰烏用是鶂鶂者/幼幼鹿也詩鹿鳴曰􁇔呦鹿鳴)明朝只恐兼烹鶴(厚曰小說/言不好事)
(者爨琴煑鶴其詩曰自從烹/鶴燒琴後獨坐靑山背月明)此去還湏却佩牛(任曰龔遂治/勃海令民賣)
(剱買斗賣刀買犢/曰何爲帶牛佩犢)便可先呼報恩子(縯曰退之送石處士詩/長把種樹書人云避出)
(士忽騎將軍馬/自号報恩子)不妨仍帶醉郷侯(厚曰皮日休詩他年謁/帝言何事請贖劉伶作)
(醉侯○次公曰其醉郷字則王績甞作醉郷記○堯/卿曰唐人詩云若使劉伶爲酒帝亦湏封我醉郷侯)他年萬騎
歸應好奈有移文在故丘(援曰周彦倫隱鍾山後應詔岀/仕欲過北山孔稚圭乃假山神)
(之意作北山/移文以却之)
　　　聞辯才法師復歸上天竺以詩戯問
道人出山去山色如死灰(次公曰莊子云心若死灰/盧仝月蝕詩青山死灰色)白雲
不解笑青松有餘哀忽聞道人歸鳥語山容開(子/仁)
(曰按子由辨才塔碑云沈公遘治杭以師往天竺靈感觀音院有/僧文捷者利其冨倚權貴人奪而有之遷師於下天竺又逐師於)
(潜逾年而捷敗復以上天竺卑師捷之在天竺也岩石草木爲之/索然及師之復山中百物皆若有喜色趙公抃親見而賛之曰師)
(去天竺山空鬼哭天竺師歸/道場光輝即先生今詩意也)神光出寳髻法雨洗浮埃想
見南北山花發前後臺(次公白樂天天竺詩西澗水流東/澗水南山雲起北山雲前臺花發)
(後臺見上界/鐘淸下界聞)寄聲問道人借禪以爲詼何所聞而去
何所見而回(縯曰嵆康居貧與向秀共鍜於大樹之下以自/贍給鍾㑹造焉不爲之礼而鍛不輟良乆㑹去)
(康問曰何所聞而來何所見而去/㑹曰聞所聞而來見所見而去)道人笑不荅此意安在
哉昔年本不住今者亦無來(縯曰金剛經若心有住則/爲非住又云如來者無所)
(從來亦無/所從去)此語竟非是且食白楊梅(曾曰按杭州圖經云/楊梅塢在南山近瑞)
(峯楊梅甚盛有紅白二種/今杭人呼白者爲聖僧梅)
　　　夜過舒堯文戯作(堯卿曰名煥字/堯文時爲教援)
先生堂前霜月苦(次公曰何遜集載何/貴詩云蒼茫曙月苦)弟子讀書喧兩
廡推門入室書縱横蠟紙燈籠幌雲母先生骨淸
少眠卧(師曰韓愈詩骨/冷塊淸無夢寐)長夜黙坐數更皷耐寒石硯
欲生氷得火銅鉼如過雨郎君欲岀先自賛(次公/曰漢)
(書東方朔之自賛曰臣甞受昜請射之注云賛進也郎君指言堯/文之子○堯卿曰應休運與滿公書曰外嘉郎君謙下之德故後)
(來遂以郎君/稱人之子弟)坐客歛袵誰敢侮(堯卿曰此言堯文非嫡也/南史崔道固爲宋諸王參)
(軍𬒳遣靑州募人長史以下並詣道固道固諸兄等逼其所生母/致酒炙於客前道固驚起謂客曰家無人與老親自執劬勞諸客)
(皆知其兄所作咸拜其母母謂道固曰我賤不足以報貴賔汝冝/荅拜諸客皆歎美道固母子而賤其諸兄晋裴秀母賤嫡母宣氏)
(不之禮秀叔父徽有盛名賔客甚衆秀年十餘歳有詣徽者出則/過秀宣氏使其母進饌於客見者皆起秀母曰微賤如此應爲小)
(兒故也宣氏知之乃止此二句皆微辝/以戯之故但使其意而不使其字也)明朝阮籍過阿戎(縯/曰)
(阮籍素與王渾爲友渾子戎年十五少籍二十嵗而籍與之交籍/毎過渾俄頃輙去過視戎良乆然後出謂渾曰濬冲淸賞非卿倫)
(也共卿言不/如共阿戎談)應作羲之羡懷祖(厚曰王羲之傳王述蒙顕/授羲之耻爲之下謂諸子)
(曰吾不咸懷祖而位遇懸邈/當由汝等不及坦之故耶)
　　　陳季常自歧亭見訪郡中及舊州諸豪争
　　　欲邀致之戯作陳孟公詩一首
孟公好飲寜論斗(次公曰此篇全用陳遵事比陳季常別取/他事足成之遵字孟公論斗如汝陽三斗)
(焦遂五斗劉伶五斗李白一斗合自然是矣今云寕/論斗亦取用老杜詩所謂仍嗔問升斗之勢/也)醉後關門
防客走(縯曰前漢陳遵嗜酒毎大飲賔客滿堂輒/関門取客車轄投井中雖有急終不得去)不妨閑過
左阿君(厚曰遵爲河南太守弟級爲荆州牧當之官俱過長安/冨人故淮陽王外家左氏飲酒作樂司直陳崇劾奏遵)
(過寡婦左阿君/置酒謌謳免歸)百適終爲賢太守(援曰哀帝末遵入公府/日出醉歸曹事数廢西)
(曹以故事適之侍曹輒詣寺白遵曰陳卿今日以某事適遵曰滿/百乃相聞故事有百適者斥滿百西曹請斥大司徒馬宫重遵謂)
(西曹此人大度士/柰何以小文責之)老居閭里自浮沉笑問伯松何苦心
(縯曰遵少與張竦伯松相親友甞謂竦曰足下諷誦經書苦身自/約不敢蹉跌而我放意自恣浮沉俗間官爵功名不减於子而差)
(濁樂顧不優耶竦曰人各有性長短自裁子欲爲我亦不能/吾而效子亦敗矣雖然學我者易持效子者難將吾常道也)忽然
載酒從陋巷爲愛揚雄作酒箴(次公曰揚雄家貧嗜酒/好事者載酒殽從遊學)
(雄作酒箴以諷諌成帝具在遵傳其中云酒何過乎/遵大喜謂張竦曰吾與爾猶是矣又語顔子在陋巷)長安冨兒
求一過(次公曰退之詩云長安/衆冨兒盤饌羅羶葷)千金夀君君笑唾(次公/曰選)
(詩主稱千金夀劉又詩云玉石共笑唾○子仁曰史記/平原君以千金爲魯仲連夀仲連笑曰云云遂辭而去)汝家安
得客孟公從來只識陳驚坐(厚曰遵所到衣冠懷之唯/恐在後時列侯有與遵同)
(姓字者毎至人門曰陳孟公坐中莫/不震動旣至而非因號其人陳驚坐)苦心(杜詩備問苦/心爱者誰)
　　　　太守徐君猷通守孟亨之皆不飲以戯之
孟嘉嗜酒桓温笑(縯曰晋書孟嘉好酣飲愈多不亂桓温問/嘉曰酒有何好而卿嗜之嘉曰公未得酒)
(中趣/尓)徐邈狂言孟德疑(徐邈事見贈孫/莘老七絶注)公獨未知其
趣耳臣今時復一中之(時復冲之事見/贈孫莘老七絶)風流自有髙
人識(縯曰禇裒有器識正旦朝庾亮問亮聞江南有孟嘉其人/何在亮曰在座卿但自覔裒歴觀指嘉謂亮曰此君小異)
(將無/是乎)通介寧隨薄俗移(次公曰盧欽言往者毛孝先崔季/珪用事貴清素之士于時皆変易)
(車服以求其髙而徐公不改其常故人以爲通比來天下奢靡轉/相倣傚而徐公雅尚自若不與俗同故前日之通乃今日之介也)
(是丗人之無常而徐公之有常○子/仁杜詩勿問通與介徐公自有常)二子有靈應撫掌(次/公)
(曰二子指/孟嘉與邈)吾孫還有獨醒時(厚曰屈原漁父詞曰/衆人皆醉而我獨醒)
　　　子由在筠作東軒記或戯之爲東軒長老
　　　其壻曹煥往筠余作一絶句送曹以戯子
　　　由曹過廬山出以示圎通慎長老慎欣然
　　　亦作一絶送客出門歸入室趺坐化去子
　　　由聞之乃作二絶一以荅予一以荅慎明
　　　年予過圎通始得其詳乃追次其韻
君到髙安幾日回(次公曰髙安則筠州也是/時子由謫監筠州酒稅)一時抖藪舊
塵埃贈君一籠牢収取盛取東軒長老來(余送/曹詩)
東軒長老未相逢巳見黄州一信通何必揚眉資
目擊湏知千里事同風(慎老和/余詩)增刋(子仁行思禅師/令希迁持書与/譲和尚迁曰信亦不通書亦不達)
東軒只似虚空様何處人家籠解盛縱使盛來無
處著雪堂自有老師兄(子由荅/余詩)
擔頭挑得黄州籠行到圎通一笑開却到山前人
巳寂亦無一物可擔回(子由荅/慎詩)
大士何曽有生死(次公曰指/言慎長老)小儒底處覔窮通偶留
一吷千山上(次公曰莊子道仁義於戴聖/人之前猶劔首之一吷也)散作人間萬
竅風(余和慎詩○厚曰莊子大塊意氣其/名爲風是唯無作作則萬竅怒號)
　　　戯周正儒二絶
折臂三公未可知(縯曰晋羊祐傳有善相墓者言祐祖墓所/有帝王氣若鑿之則無後祐遂鑿之相者)
(曰猶出折臂三公而無嗣祐/竟墜馬折臂位至公而無子)㑹當千鎰訪權竒(厚前漢礼/樂志天馬)
(詩志淑倘/精權竒)勸君鬻駱猶閑事腸斷閨中楊柳枝(次公/白居)
(易旣老録家事㑹經費去長物妓有樊素者善唱楊柳人多以曲/名之將放之馬有駱者駔壯駿穩乗之亦有年將鬻之圉人牽馬)
(出馬驤首反顧一鳴似知去而旋恋者素聞/馬嘶慘然立且拜婉恋有辭竟鬻駱而留素)
天廐新頒玉鼻騂(次公此先生自言以爲意新/爲翰林學士則賜内廐馬)故人共弊
亦常情(縯論語與朋友/共弊之而無憾)相如雖老猶能賦(縯揚子雲曰/辭莫麗於相)
(如作四賦又曰如孔氏/之門用賦剘相如入室)換馬還應繼二生(換馬事見張幾仲/有硯以劔易之詩)
　　　戯用晁𥙷之韻
昔我甞陪醉翁醉今君但吟詩老詩(次公醉翁歐陽/永叔也○詩老)
(梅聖/俞也)清詩咀嚼那得飽瘦竹瀟洒令人飢試問鳯
凰飢食竹(縯莊子䲻鶵非梧桐不止/非練實不食練實竹實也)何如駑馬肥首蓿(次/公)
(首蓿草名本岀西域史記大宛馬嗜首蓿盖草之美者張/騫得其種來中原亦可以爲𦵔薛令之所謂首蓿槃是已)知君
忍飢空誦詩口頰瀾翻如布榖(厚後漢馬衍書云詞如/循環口如布谷○次公)
(退之詩挈攜陬維口/瀾翻布谷催耕鳥也)
　　　東川淸絲寄魯冀州戲贈
鵝溪清絲清如冰(次公鵝溪/東川溪名)上有千歲交枝藤藤生
谷厎飽風雪歲晚忽作龍蛇升嗟我雖爲老侍從
骨寒只受布與繒牀頭錦衾未還客(縯老杜有贈太/子張舍人遺織)
(成縟叚詩客從西北來遺我翠織成開緘風濤湧/中有掉尾鯨又云錦鯨卷還客始覺心和平)坐覺芒刺
在背膺(􁪅漢書霍光驂乗宣/帝常若芒刺在背)豈如髯卿晚乃貴福禄正
似川方増(厚詩如山如阜如岡如淩/如川之方至以莫不增)醉中倒着紫綺裘
(次公李白詩云倒披紫綺裘/又㐮陽小兒歌倒着白接籬)下有半臂出縹綾(縯唐鄭愚以/錦爲半臂崔)
(鉉覧其卷曰真銷得錦文半臂也○次公竇參爲中丞/夢德宗解錦半臂賜之子仁縹音普沼切錦青白也)封題不
敢妄裁剪刀尺自有佳人能遥知千騎出清曉積
雪未放游塵興白鬚紅帶柳絲下老弱空巷人相
登但放竒紋出領䄂吾髯雖老無人憎(厚韓愈詩我/齒豁可鄙君)
(顔老/可憎)
　　　章質夫送酒六壷書至而酒不逹戯作小
　　　詩問之
白衣送酒舞淵明(縯續晋陽春秋陶潜/重陽/日無酒坐菊/花中見白衣人擔酒至乃太守王弘送酒也)
急掃風軒洗破觥豈意青州六從事(厚曰桓温有主/簿善别酒味以)
(好者爲青州從事謂青/州有齊郡言到臍也)化爲烏有一先生(援司馬相如子/虚賦設爲烏有)
(先生言烏/有此事也)空煩左手持新蟹(援晋書畢卓云右手特酒杯左/手持蟹螯柏浮酒船中便足了)
(此生/矣)漫遶東籬嗅落英(次公陶淵明在東籬下得王弘酒/便開酒對菊徑醉而歸也離騷云)
(夕粲秋菊/之落英)南海使君今北海(厚章時爲廣帥後漢孔融爲北/海相嘗歎曰座上客常滿樽中)
(酒不空吾/無憂矣)定分百榼餉春耕(次公孔叢子載平原君強子髙/酒曰諺云子路嗑嗑尚飲百榼)
　　　南禪長老和詩不巳故作六蟲篇荅之
鳯凰覽德輝(縯賈誼弔屈原云鳯凰翔/于千仭兮覧徳輝而下之)逺引不待遣鷾
鴯戀庭宇(次公莊子鳥莫知於/鷾鴯䟽云鷾鴯燕也)倐忽來千轉那將坐
井蛙(厚莊子塪/井之蛙擅一壑之水而跨跱塪/井之樂又後漢馬援謂公孫述爲井底蛙)而比談天
衍(縯史記鄒衍/有談天之辯)蠧魚著文字(援退之詩何殊食/蠧魚生死文字間)槁死猶遭
卷老牛疲耕作見月亦妄喘(次公風俗通吴牛望月而/先喘使之苦於日見月而)
(喘焉又丗說滿舊畏風在晋武帝坐北牎作琉璃屏實宻似踈奮/有寒色帝笑奮曰臣猶呉牛見月而喘刘孝標注云南方多暑而)
(吳牛畏熱見月疑/於日所以喘也)東坡方三問南禪巳五反老人但
目擊(縯孔子見温伯雪/子目擊而道存)侍者應足繭(子仁淮南子楚欲/攻宋墨子聞之自)
(魯趍而十日十夜足重繭而不休息至於郢/見楚王又杜/詩足繭荒山轉愁寂)最後六蟲篇深
寄恨語淺
　　　戯孫公素
披扇當年笑温嶠(縯温嶠娶姑女旣婚交禮女以手披紗/扇撫掌笑曰我料是老奴果如所疑)握
刀晚歲戰劉郎(縯孫權以妹妻先主妹才徤剛猛有諸兄之/風侍婢百餘人皆親執刀侍立先生毎入衷)
(心常/凛凛)不須戚戚如馮衍(縯馮衍妻比地任氏妬捍/衍作書與其兄遂逐之)便與
時時說李陽
　　　和趙成伯兼戯禹功
金錢石竹道傍秋翠黛紅裙馬上謳無限小兒齊
拍手山公又作習池遊(見聞公/擇飲注)
增刋校正王狀元集注分類東坡先生詩卷之十五
増刋校正王狀元集注分類東坡先生詩卷之十六
簡寄
　　詩五十九首
　　　辛丑十一月十九日旣與子由别於鄭州
　　　西門之外馬上賦詩一篇寄之(次公是歳宋/仁宗皇帝嘉)
(祐六年也先生生於丙子時年二十六以頴濵遺老傳/考之先生與子由俱以賢科中第尋除簽書鳯翔判官)
(子由除商州推官以䇿訐直忤時政告未即下而先生/先赴時老泉𬒳命修礼書留京師先生旣當赴官子由)
(送至鄭州而還京/師侍老泉之側也)
不飮胡爲醉兀兀(次公白樂天對酒云所以劉阮輩終年醉/兀兀又齊巳詩云爱陶長官醉兀兀○師)
(白樂天詩不飲長/如醉加飱亦似飢)此心巳逐歸鞍發歸人猶自念庭闈
(次公歸人指子由束晳南/陔補亡詩云眷恋庭闈)今我何以慰寂寞登髙回首
坡隴隔惟見烏帽出復没(次公杜詩烏㡌/塵拂青螺粟)苦寒念爾
衣裘薄獨騎瘦馬踏殘月(師楽天詩云如何不爲念馬瘦/衣裳單○次公李白與張籍詩)
(云嗟君馬/瘦衣裘薄)路人行歌居人樂(次公古語云相視如路人列子/有拾穗行歌又朱買臣負薪行)
(歌又詩云/巷無居人)僮僕怪我苦悽惻(次公選賦云歩/寒林而悽惻)亦知人生
要有别但恐歳月去飄忽(次公晋陸機歎逝賦云時飄忽/而不再又宋劉鑠十夕詩云飛)
(光巳飄忽又梁劉勰文心雕龍序/志篇有曰歳月飄忽性靈不居耳)寒燈相對記疇昔(次公/礼記)
(檀弓云疇昔之夜又左太/冲詠史詩疇昔覧穣茸)夜雨何時聽蕭瑟(厚韋蘇州與/元常全眞二)
(生詩那知風雨夜復此對牀眠○次公子由與先生在懷逺驛常/讀韋詩至此句惻然感之乃相約早退爲閑居之樂正在京師同)
(侍老泉時近事故今詩及之其後子由與先生於彭城相㑹作三/小詩其一曰逍遥堂後千㝷木長送中霄風雨声悞喜對牀㝷舊)
(約不知漂没在彭城至先生在東府雨中作示子由/詩有曰對/牀/定悠悠夜雨今蕭瑟蓋皆感歎追舊之言其後聴雨之約竟不能踐楚)
(詞蕭瑟/兮草木)君知此意不可忘愼勿苦愛髙官職(常有夜雨/對牀之言)
(故云/耳)增刋(烏㡌今先生所言蓋蓆帽也○歸人子由自鄭州歸京師故/謂之歸人庭闥言還京師待老泉也夜雨歐詩夜雨聽霵霵)
　　　病中聞子由得告不赴商州三首(次公子由/與先生同)
(舉賢科子田以訐直止得下第除商州推官而知制誥/王介甫猶不肯撰辝吿未即下故先生自去年十一月)
(先赴鳯翔至今年秋子由方告下而以老泉傍無/侍子乃奏乞養親三年此所以得吿而不赴也)
病中聞汝免來商旅鴈何時更着行(次公商州雖属山/南西道而在鳯翔)
(之東南子由若赴商州可以至鳯翔今旣不然是爲覉旅之鴈不/着行矣○師唐如意中有女子七歳能詩與其兄送别云所嗟人)
(異鴈不作/一行飛)逺别不知官爵好思歸苦覺歳年長著書
多暇眞良計從宦無功謾去郷惟有王城最堪隱
萬人如海一身藏(次公王城堪隱則言/子由尚在京師也)
近從章子聞渠說(章子/惇也)苦道商人望汝來說客有靈
慙直道(縯說客指言張儀爲秦詐楚王献商於之地六百里令/絶齊從旣而以爲六百里也○次公直道以言子由之)
(正直當爲儀/之所慙也)逋翁乆没厭凡才(援逋翁四皓也避秦隱於商/山○任白樂天云漢容黄綺)
(爲逋客○次公李商隠商於詩云割/地張儀詐謀身綺季長亦言此也)夷音僅可通名姓(堯/卿)
(商山之人/語如夷人)癭俗無由辨頸顋(任商人/多癭)荅䇿不堪宜落此
上書求免亦何哉(次公按頴濵遺老傳云轍年十九舉進士/釋褐二十二舉直言宋仁宗親策之庭因)
(所問極言得失䇿入自謂必見黜然考官司馬君實第以三等范/景仁難之蔡君謨曰吾媿之而不敢怨惟胡武平以爲不遜力請)
(黜之上不許曰以直言召人而以直弃之天下其/謂我何宰相不得已置之下第除商州推官也)增刋(說客逋翁/皆啇州事)
辝官不出意誰知(次公言子由以/礼傍無侍/子乞養親三年不赴商州也)敢向清時
怨位卑萬事悠悠付杯酒流年冉冉入雙髭䇿曽
悞丗人嫌汝(注見/上首)易可忘憂家有師(師老蘇/有易傳)此外
知心更誰是(次公退之别知賦云惟知心而難得○/堯卿禅月師貫休詩此心能有幾人知)夢魂
相覔苦參差(堯卿韓非子曰六國時張敏與髙惠二人爲友/每相思不能得見敏便於夢中往㝷但行至半)
(道即迷不知路遂回劉禹/錫詩夢㝷歸路多參差)增刋(子由應直言科䇿詞大訐時執政以不合引/道路語荅聖問欲黜之仁宗嘉其直居第三)
　　　和子由苦寒見寄
人生不滿百(縯文選古詩人生不/滿百常懷千歳憂)一别費三年三年吾
有幾弃擲理無還長恐别離中摧我鬢與顔念昔
喜著書别來不成篇細思平時樂乃爲憂所縁吾
從天下士(縯史記魯仲連傳新垣衍起再拜謝仲連曰始/以先生爲庸人吾乃今日知先生爲天下士)莫
如與子歡羡子乆不出讀書蝨生氊丈夫重岀處
不退要當前西羌解仇隙(次公前漢趙充國傳元康元年/先零與諸羗種豪二百餘人解)
(仇交質盟誓注毎有仇讎往來相報今/解仇交質者自相親結欲入漢爲宼也)猛士憂塞壖廟謀
雖不戰(次公杜詩廟/謀畜長策)虜意乆欺天(堯祖曰欺天/字岀論語)山西良
家子(援前漢六郡良家子皆習騎射/○次公前漢賛云山西出將)錦縁貂裘鮮千金
買戰馬百寳粧刀環(縯杜詩千金買馬/鞭百寳粧刀頭)何時逐汝去與
虜試周旋(厚左傳晋文公謂楚子曰左執鞭弭右属櫜韃以與/君周旋○任晋書謝石謂符融曰若小退師令將士)
(周旋僕與君緩轡/而觀不亦美乎)
　　　將往終南和子由見寄
人生百年寄鬢鬚富貴何啻葭中莩(縯前漢書云非/有葭莩之親注)
(云葭裏之白皮/者喻輕薄也)惟將翰墨留染濡絶勝醉倒蛾眉扶
(祖諫曰詩/螓首蛾眉)我今廢學如寒竽乆不吹之澁欲無(堯卿齊/宣王好)
(竽而南郭先生不善/吹之澁則不能成聲)歳云暮矣嗟幾餘(次公歳云暮/矣詩全語)欲往
南溪侣禽魚秋風吹雨凉生膚夜長耿耿添漏壷
窮年弄筆衫䄂烏(厚趙壹非草書歌十日一筆月/數九墨領䄂如皂脣齒皆黒)古人有
之我願如終朝危坐學僧趺(子仁南史劉穆之/傳終日歛膝危坐)閉門不
薄雷輕雨暁晴𥘉陌上春泥未濺𥚑行樂及時雖
有酒出門無侣謾㸔書遥知寒食催歸騎定把鴟
夷載後車(縯揚雄酒箴鴟夷滑稽腹大/如壷常爲國噐託於屬車)他日見邀湏強起
不應辭病似相如(次公司馬相如素與臨卭令王吉相善臨/卭多富人卓王孫之屬相謂曰令有貴客)
(爲具召之并召令令旣至卓氏客以百數相如謝病不能臨/令不敢甞食身自迎相如相如爲不得已而強往一座盡傾)
　　　和子由𥘉到陳州見寄二首
道喪雖云乆吾猶及老成如今各衰晚那更治刑
名懶惰便樗散(縯莊子吾有大木人謂之樗匠石見檪社樹大/蔽牛不顧夢曰悪知散木杜鄭公摴散鬢成絲)
踈狂託聖明阿奴湏碌碌門户要全生(援晋周顗母/李氏謂顗嵩)
(謨曰不謂尓等並貴列吾目前吾復何憂嵩起曰恐不如尊旨伯/仁志大而才短名重而識闇好乗人之弊此非自全之道嵩性抗)
(直亦不容於丗唯阿奴碌碌當在/母目下後皆如言阿奴謨小字也)
舊隱三年别松杉好在不吾今尚眷眷此意恐悠
悠閉户時㝷夢無人可說愁還來送别處雙淚寄
南州
　　　𥘉到杭州寄子由二絶(任熈寕四年作○器先/按年譜熈寕四年辛亥)
(先生年三十六判官誥院兼判尚書祠部以議論與時/宰不合命攝開封府椎官㝷乞除外任差通判杭州以)
(十一月/到任)
眼看時事力難任貪戀君恩退未能遲鈍終湏投
劾去使君何日換聾丞(縯黄霸爲潁川守許丞老病聾督/郵白欲逐之霸曰許丞廉吏正頗)
(重聽/何傷)
聖明寛大許全身衰病摧頽自畏人莫上岡頭苦
相望(子仁詩云陟彼/岡兮瞻望兄兮)吾方祭竈請比鄰(縯張忠爲御史大/夫辟孫宝爲属欲)
(令授子經寳自劾去後署主/簿寳徙入舎祭竈請比鄰)增刋(岡頭苦相望任曰栁詩若爲化/作身千億偏上峯頭望故郷)
　　　和劉道原見寄
敢向清時怨不容(次公顔回曰不容何/病不容然後見君子)直嗟吾道與君
東(縯鄭元事馬融辭歸融喟然謂/門人曰鄭生今去吾道東矣)坐談足使淮南懼(厚/淮)
(南王安謀反憚没黯好直諌守節/死義至說公孫丞相如發蒙耳)歸去方知兾北空(縯韓俞/言伯樂)
(一過兾北之野/而馬羣遂空)獨鶴不湏驚夜旦(縯雞知將旦/鶴知夜半)羣烏未
可辨雌雄(縯詩曰誰知烏之雌雄○次公按先生/詩案云以譏當今進用雜亂無分别也)廬山自古
不到處得與幽人子細窮
　　　和劉道原寄張思民
仁義大捷徑(子仁唐隱逸/傳仕塗捷徑)詩書一旅亭(次公按先生詩/案云此譏諷朝)
(廷進用之人以仁義爲/㨗經詩書爲旅亭也)相誇綬若若(縯石顯與牢梁五鹿充/宗結爲黨友諸附倚者)
(皆得寵位民歌之曰牢耶石耶/五鹿客耶印何纍纍綬若若耶)猶誦麥青青(援莊子儒以詩/禮發冡曰詩固)
(有之曰青青之麥生於陵/陂生不布施死何含珠爲)腐䑕何勞嚇(縯莊子秋水篇鴟得/腐鼠鵷鶵過之仰而)
(視之/曰嚇)髙鴻本自冥(厚法言鴻飛冥/冥弋人何篡焉)顚狂不用喚酒盡漸
湏醒
　　　是日宿水陸寺寄北山淸順僧二首(子翬按/圖水卧)
(院在清湖/橋今廢)
草没河堤雨暗村寺藏脩竹不知門拾薪煑藥怜
僧病掃地焚香浄客魂(邠老國史𥙷云韋應物性髙㓗/鮮食寡慾所在焚香掃地而坐)農
事未休侵小雪佛燈𥘉上報黃昏年來漸識幽居
味思與髙人對榻論(次公髙人指/言清順也)
長嫌鍾鼔聒湖山此境蕭條却自然乞食遶村眞
爲飽無言對客本非禪披榛覔路衝泥入(次公文選/趙景眞與)
(嵆茂齊書曰涉澤/求蹊披榛覔路)洗足關門聽雨眠遥想後身窮賈島
夜寒應聳作詩肩(厚賈島甞爲僧名無本○次公韓詩/石鼎聮句序彌明䄂手竦肩而髙吟)
　　　用和人求筆跡韻寄莘老
君不見夷甫開三窟(縯王衍字夷甫居宰輔不以國爲念/而思自全之計乃以弟登爲荆州族)
(弟敦爲青州因謂曰荆州有江漢之固青州有負海之/險卿三人在外而吾留此足以爲三窟矣識者鄙之)不如長
康號癡絶(厚顧愷之字長康桓温嘗云愷之躰中癡黠各半合/而論之正得其平耳故俗傳愷之才絶畫絶癡絶)
癡人自得終天年智士死智罪莫雪困窮誰要卿
料理舉頭看山笏拄頰(援王徽之爲桓冲參軍冲甞謂徽/之曰卿在府日乆比當相料理徽)
(之𥘉不酬荅直髙視以手板拄/煩云西山朝來致有爽氣耳)野鳧翅重自不飛(厚杜詩云/胡鴈翅濕)
(髙飛難○次公劉禹錫/養鷙詞翅重飛不得)黃鶴何事兩翼垂泥中相從豈
得乆(次公詩曰胡爲乎泥中注雖以爲地/名鄭玄婢所言則指泥淖之中矣)今我不往行恐
遟江夏無雙應未去(援黄香能文章京師號曰天下無双/江夏黄童此以言魯直也黄魯直莘)
(老/婿)恨無文字相娯嬉(子仁退之詩/文字相娯嬉)
　　　寄劉孝叔(次公諱述湖/州呉興人)
君王有意誅驕虜椎碎銅山鑄銅虎(縯漢文帝二年𥘉/與郡守銅虎符第)
(一至第五國家當發兵遣使者至郡合符符合乃聽受之/以代古之牙璋從簡易也○次公銅山鄧通所鑄錢處)聮翻
三十七將軍走馬西來各開府(次公按詩案熈寕八年/四月十一日軾作詩送)
(劉述云云軾爲是時朝廷遣使諸路點檢軍器及置三十七將軍/軾將爲今上有意征討胡虜以譏朝廷及置將官張皇不便也柳)
(子厚詩云漢家三十六/將軍東方雷動横陣雲)南山伐木作車軸東海取鼉漫
戰鼔(饒李賀將進/酒擊鼉鼓)汗流奔走誰敢後恐乏軍興汙資
斧(次公易得/其資斧)保甲連村團未遍方田訟牒紛如雨
爾來手實降新書抉剔根株窮脉縷(次公退之進學解/爬羅剔抉又列子)
(言五山曰根/株不相連着)詔書惻怛信忠厚吏能淺薄空勞苦(次/公)
(詩案又云自南山伐木作車軸至吏能淺薄空/勞苦此譏諷法令屡変事目繁多吏不能辦集)平生學問止
流俗衆裏笙竽誰比數(縯齊宣王好竽必三百人齊吹東/郭先生不知竽而濫三百人以吹)
(竽食/禄)忽令獨奏鳯將雛(次公按呉兢樂府古題要云鳯將/雛漢丗樂曲名也晋應璩百一詩)
(云爲作陌上桒反言鳯將雛○共父曰晋書樂/志呉声十曲一曰子夜二曰上柱三曰鳯將雛)倉卒欲吹那
得譜况復連年苦饑饉剥齧草木啖泥土今年雨
雪頗應時又報蝗蟲生翅股憂來洗盞欲強醉寂
寞虚齋臥空甒公厨十日不生煙更望紅𥚑踏筵
舞(次公詩案又云自况復連年苦飢饉至更望紅裙踏筵舞注/云近日齋厨索然可笑言近來飢荒飛蝗蔽天以譏朝廷行)
(法事多闕失又言酒食無備公厨蕭索以譏諷朝廷减削公使錢太/甚公事旣冗旱蝗又甚貳政巨蕃尚如此窘迫耳退之詩艶/姬踏)
(筵/舞)故人屢寄山中信只有當歸無别語(縯姜維天水/人旣歸蜀得)
(母書令求當歸維曰但有逺志不在當歸○厚呉志太史慈傳曹/公聞慈名遺慈書以篋封之發省無所道而但貯當歸○援羅公)
(遠寄玄宗/以蜀當歸)方將雀䑕偷太倉(縯退之詩家請官供不/報荅無異雀䑕偷太倉)未肯
衣冠挂神武(厚陶弘景得奉朝請雖在朱門閉影不/交外物脫朝服挂神武門上表辝禄)呉興文
人眞得道平日立朝非小𥙷自從四方冠蓋閙歸
作二浙湖山主(次公詩案又云以譏執政近日提舉所至/苛碎生事可怪故劉述乞官歸湖州也)髙
蹤巳自雜魚釣(厚後漢髙鳯隠身漁釣終於家又郭翻家/於臨川不交丗事惟以漁釣射獵爲娯)大
隱何曽弃簮組(縯王康琚反招隠詩大/隱隱朝市小隠隱藪澤)去年相從殊未
足問道巳許談其粗逝將棄官往卒業(次公莊子卒/業於夫子)
俗縁未盡那得覩(厚圎澤謂李源曰俗/縁未盡愼勿相近)公家只在霅溪
上上有白雲如白羽(白羽/扇也)應憐進退苦皇皇更把安
心教𥘉祖(縯傳燈録慧光問逹麽日諸佛法印可得聞乎師曰/諸佛法印匪從人得光曰我心未寕乞師與安師曰)
(將心來與汝安曰覔心了不/可得師曰吾與汝安心竟)
　　　寄吕穆仲寺丞
孤山寺下水侵門(次公孤山/在杭州)毎到先看醉墨痕楚相
未忘談笑是(縯史記楚相孫叔敖病且死屬其子曰我死汝/必貧困若往見優孟數年其子窮困負薪逢優)
(孟曰我孫叔敖之子也優孟曰若無逺有所之即爲孫叔敖衣冠/抵掌談笑歳餘象孫叔敖楚莊王大驚以爲叔敖復生也欲以爲)
(相優孟曰婦言愼無爲楚相如孫叔敖爲相盡忠今/死子無立錐之地於是莊王召孫叔敖子封之寢丘)中郎不見
典刑存(杭有伶人善學吕舉措酷似别後常令作之以爲笑○/厚後漢孔融與蔡邕善邕卒後有虎賁士貌類邕融毎)
(酒酣引與同坐曰雖/無老成人尚有典刑)君先去踏塵埃陌我亦來㝷桑棗
村(次公蓋言本同在杭州西湖相聚君去而往京師選/詩京洛多風塵密州即桑棗之地先生來爲守故也)迴首
西湖眞一夢灰心霜鬢更休論(援唐裴度詩云灰心/縁忍事霜鬢爲論兵)
　　　寄黎眉州(堯卿名醇字希声慶暦六年賈黯牓及/第熈寕八年以尚書屯田郎中知眉州)
膠西髙處望西川應在孤雲落照邊瓦屋寒堆春
雪後峨眉翠掃雨餘天(次公瓦屋在雅州榮/經縣峨眉在嘉州)治經方笑
春秋學(縯王荆公不好春秋/目之曰破爛朝報)好士今無六一賢(君以春秋/受知歐陽)
(文忠公公自/号六一居士)且待淵明賦歸去共將詩酒趂流年(任/陶)
(潜賦歸去來詞有云携幼入室/有酒盈樽又曰臨清流而賦詩)
　　　代書荅梁先
此身與丗眞悠悠蒼顔華髮誰汝留強名太守古
徐州忘歸不如楚沐猴(厚韓生說項羽都関中羽懷思東/歸曰冨貴不歸故郷如衣錦夜行)
(韓生曰人謂楚人/沐猴而冠果然)魯人豈獨不知丘(縯魯人不知孔子/曰此吾東家丘也)藉
蹸夫子無罪尤(厚莊子殺夫子者無/罪藉夫子者無禁)異哉梁子淸而脩
不逺千里從我遊(次公孟子叟不/逺千里而來)瞭然正色懸雙眸(縯/孟)
(子胷中正則/眸子瞭焉)丗之所馳子獨不一經通明傳節侯(援/韋)
(賢謚節侯通經歴位丞相子玄成復以明經/歴位丞相鄒魯諺曰遺子金滿籝不如一經)小楷清絶規模
歐(梁生學歐/陽公書)我衰廢學懶且媮畏見問事賈長頭(縯/後)
(漢賈逵自爲兒童甞在太學不通人間事身長/八尺二寸諸儒爲之語曰問事不休賈長頭)别來紅葉黃
花秋夜夢見之起坐愁(師文選樂府逺道不可思宿昔夢/見之○子仁退之調張籍夜夢多)
(見之晝思/反微茫)遺我駮石盆與甌黒質白章聲琳球謂言
山石生澗溝追琢尚可王公羞(縯左傳曰苟有明信澗/溪沼沚之毛可薦於鬼)
(神可羞/於王公)感子佳意能無酬反將木瓜報珍投(次公詩曰/投我以木)
(瓜報之/以瓊瑶)學如冨貴在博収仰取俯拾無遺籌(次公史記/貨殖傳云)
(俯有拾仰/有取也)道大如天不可求(次公家語諸弟子之言孔子曰/道大不可容又論語曰如天之)
(不可階/而升也)修其可見致其幽願子篤實愼勿浮發憤忘
食樂忘憂(任見/論語)
　　　次韻舒教授寄李公擇
草書妙絶吾所兄眞書小字猶抗衡(縯王羲之曰我書/比鍾繇當抗衡比)
(張芝草猶/當鴈行也)論文作詩俱不敵看君談笑収降旌去年
踰月方出晝(予去年留齊月餘○縯孟/子去齊三宿而後岀晝)爲君劇飲幾濡
首(次公易未濟上九象曰/飲酒濡首亦不知節也)今年過我雖少留寂寞陶潜
方止酒(此行公擇病酒多不飲○/縯陶潜有止酒詩見本集)别時流涕攬君鬚(援/謝)
(安捋桓伊鬚曰/使君於此不凡)懸知此懽墮空虚松下縱横餘屐齒
門前轣轆想君車怪君一身都是德(次公倣趙雲傳/注一身都是膽)
近之清潤淪肌骨細思還有可恨時不許藍橋見
傾國(公擇有婢名雲英屢欲岀不果○縯傳竒裴航遇雲翹夫/人作詩以逹意夫人荅詩云一飲瓊漿百感生玄霜搗盡)
(見雲英藍撟便是神仙窟何必﨑嶇上玉京/後航過藍橋覩女子名雲英遂成姻得道)
　　　作詩寄王晉卿忽憶前年寒食北城之游
　　　走筆爲此詩
北城寒食煙火微落花胡蝶作團飛王孫出游樂
忘歸門前騘馬紫金鞿吹笙帳厎煙霏霏行人舉
頭誰敢晞扣門狂客君不麾(敬夫揚子倚/門牆以麾之)更遣傾城
出翠幃(厚柳子厚詩翠/幃双卷出傾城)書生老眼省見稀畫圖但覺
周昉肥(縯周昉善畫美人極/精妙然多失之肥)别來春物巳再菲西望不
見紅日圍何時東山歌采薇(次公東山東征之詩也采/薇三章皆言曰歸曰歸)把
盞一聽金縷衣(縯李錡妾杜秋娘所歌勸君/莫惜金縷衣其後有此曲)
　　　罷徐州往南京馬上走筆寄子由五首
吏民莫扳援歌管莫淒咽吾生如寄耳(次公此句王/羲之法帖中)
(全語○師前漢楊惲云人/生如寄耳湏冨貴何時)寕獨爲此别别離處處有悲
惱縁愛結而我本無恩此涕誰爲設紛紛等兒戲
鞭鐙遭割截(縯姚崇罷荆州牧所乗/馬鞭鐙民皆截留之)道邊雙石人幾見
太守發有知當解笑撫掌冠纓絶(次公史記滑稽傳楚/人發兵加齊齊王使)
(淳于髠之趙請救兵賫金百斤車馬/十駟淳于髠仰天大笑冠纓索絶)增刋(吏民拔援次公此則/攀轅卧轍之義也)
父老何自來(次公劉寵謂㑹稽五六/老叟曰父老何自苦)花枝裊長紅(堯卿/方俗)
(送官罷任以花枝/掛綵謂之長紅)洗盞拜馬前請夀使君公(次公白樂天/𥘉到江州詩)
(云遥見朱輪來岀郭/相迎勞動使君公)前年無使君魚鼈化兒童舉鞭謝
父老正坐使君窮窮人命分惡所向招災凶水來
非吾過去亦非吾功
古汴從西來迎我向南京東流入淮泗送我東南
行蹔别還復見依然有餘情春雨漲微波一夜到
彭城過我黃樓下朱欄照飛甍可憐洪上石誰聽
月中聲(次公洪上石則/百歩洪上也)
前來過南京麥老櫻桃熟今來舊遊處櫻麥半黃
緑歳月如宿昔人事幾反覆青衫老從事(次公言子/由也時子)
(由從張安道簽/書南京判官)坐穩生髀肉(縯蜀志劉備在荆州牧劉表座/上起至厠慨然流涕還坐表怪)
(問之曰平常身不離鞍髀肉皆消今不復騎髀裏/肉生日月若馳老將至矣而功業不建是以悲耳)聮翩閱三守
迎送如轉轂歸耕何時决田舎我巳卜
卜田向何許石佛山南路(厚石佛山在眉/州眉山縣之南)下有爾家川
千畦種秔稌山泉宅龍蜃(信民物類相感志蜃龍也狀如/螭龍如池井間有則吐氣爲雨)
(今呉山隂并泉/不竭者盖有焉)平地流膏乳異時畒一金(子仁東方朔/曰豊鎬之間)
(號爲土膏其價畒一金又杜篤/論都賦厥土之膏畒價一金)近欲爲逃户逝將解簮紱
賣劔買牛具(事見山村/五絶注)故山豈不懷廢宅生蒿櫓(次/公)
(蒿蓬蒿也櫓字集/韻云木自生也)便恐桐郷人長祠仲卿墓(縯前漢朱/邑字仲卿)
(少時爲桐郷嗇夫遇民有恩吏民敬愛焉後以治行第一入爲大/司農病且死屬其子曰我故爲桐郷吏其民愛我必葬我桐郷後)
(丗子孫奉甞我不如桐郷民及死其子葬之桐/卿西郭外民果共爲邑立祠歳時祠祭不絶)
　　　過淮三首贈景山兼寄子由
好在長淮水十年三往來功名眞巳矣歸計亦悠
哉(次公杜詩云素業行巳/矣又云坐穩㒷悠哉)今日風憐客(堯祖唐施肩吾及第/過揚子江詩曰今日)
(歩春草復來經此道江/神也丗情爲我風色好)平時浪作堆晚來洪澤口捍索
響如雷(堯卿舟有捍索行/則墜舟住則爲攬)
過淮山漸好松檜亦蒼然靄靄藏孤寺泠泠出細
泉故人眞吏隱(次公汝南先賢傳鄭欽吏隠于蟻陂之陽/○師云韓愈詩太平公事少吏隠詎相賖)小
檻帶巖偏却望臨淮市東風笑語傳
回首濉陽幕簿書髙没人何時桐栢水(縯桐栢山在/唐州桐栢縣)
(淮水所岀書云/導淮自桐栢)一洗庾公塵(厚王導遇西風以扇/障而曰元規塵汙人)此去漸佳
境(縯顧愷之倒食甘/蔗曰漸入佳境)獨遊長慘神待君詩百首來寫
浙西春
　　　僕去杭五年呉中仍歳大饑疫故人往往
　　　逝去聞湖上僧舎不復往日繁麗獨浄慈
　　　本長老學者益盛作此詩寄之
來往三呉一夢間故人半作冡纍然(次公丁令威云/城郭如故人民)
(非何不學/仙冢纍纍)獨依舊社傳眞法要與遺民度厄年趙叟
近聞還印綬(縯謂資政趙公抃致政得謝次公云左/傳趙旃曰趙傁故姓趙人得用趙傁)竺翁
先巳返林泉(次公竺翁指言/浄慈本長老也)何時䇿杖相携去任性
逍遥不學禪
　　　次韻和劉貢父登黃樓見寄并寄子由二首
靑派連淮上黄樓冠海隅(次公青派郎青河也其水/從青州來與淮㑹于徐)此
詩尤偉麗夫子計魁梧(自注刘爲人短小○縯前漢張良/傳賛曰聞張良之智勇以爲其貌)
(魁梧竒偉反若婦人女子○次公應劭注曰魁梧丘虚壯大之意/也蘇林曰梧音悟師古曰魁大貌也梧者言其可驚悟今人讀爲)
(吾非/也)丗俗輕瑚璉巾箱襲武夫(次公瑚璉岀論語/武夫石似玉者也)坐
令乗傳遽(縯傳遽使車之急者○次公/周官行夫掌傳遽之事云云)奔走爲儲湏(厚/儲)
(湏謂軍儲軍湏○次公蓋言国/用之所儲所湏者耳不必軍也)邂逅我巳失登臨誰與俱
貧貪倉氏粟(次公漢王嘉傳/有倉氏庾氏)身聽冶家橅(援橅與模同/莊子以造化)
(爲大/冶)㑹合難前定歸休試後圖腴田未可買窮鬼
却湏呼(自注本欲買田於泗上近巳不遂矣○縯退/之作送窮文云三揖窮鬼而告之曰云云)二水何
年到雙洪不受艫(次公二水指言州蓋汴泗交流爲二水矣/公自徐徙知湖州則去二水爲逺双洪未)
(詳所在豈言徐州有/百歩洪乃其一乎)至今清夜夢飛轡䇿天呉(厚山海經/朝暘谷神)
(曰天呉是/爲水伯)新添(魁梧次公先生今作平聲則○奔走句意言刘貢父合在禁近以/别從巳見爲義乎計度也/丗俗賤玉貴石故遂出外爲国用計)
與子皆去國十年天一隅(次公杜詩去国哀王/粲選詩各在天一隅)數竒逢
惡歳(縯李廣從衛青擊匈奴青隂受/上旨以廣数竒母令當單干)計拙集枯梧(縯国語優/施謂里克)
(妻曰主孟㗖我我教兹暇豫事乃歌曰暇豫之吾吾不/如烏烏人皆集於菀已獨集於枯注集止也菀茂木貌)好士餘
劉表(厚表爲荆州刺史爱民/養士學士歸者千数)窮交憶灌夫(援前漢竇嬰失勢/諸公引去惟灌夫)
(獨否故二人/相爲引重)不矜持漢節(縯蘇武留匈奴中仗漢節牧羊海/上○次公漢凡遣使皆有節不矜)
(持漢節言貢父不/以爲使爲矜耳)猶許攬桓鬚(厚晋書謝安有構㑹之嫌值帝/召桓伊抚筝而歌怨詩声節慷)
(慨安泣下起捋其湏/曰使君於此不凡)清句金絲合髙樓雪月俱吟哦出
新意指畫想前橅(自注子由𥘉赴南京送之岀東門登城上/覧山川之勝云此地可作楼觀於是始有)
(改築/之意)自寫千言賦新裁六幅圗(自注近以絹自寫子由/黄楼賦爲六幅圗甚妙)
傳看一坐聳勸著尺書呼莫使騷人怨東游不到
呉(此詩寄/子由)
　　　今年正月十四日與子由别於陳州五月
　　　子由復至齊安未至以詩迎之
驚塵急雪滿貂裘(次公戦国䇿蘇秦說秦王書/十上說不行黑貂之裘弊)淚灑東
風别宛丘(次公宛丘陳州也陳/国風有宛丘之篇)又向邯鄲枕中見(任太平/廣記有)
(客遇吕仙翁於邯郸逆旅自言乆不得意仙翁乃以一枕與之客/就枕即夢入枕中仕宦数十年甚愜意及覺所炊黄粱猶未熟也)
却來雲夢澤南州(厚杜牧之齊安郡詩平/生睡足處雲夢澤南州)睽離動作三
年計牽挽當爲十日留早晚青山映黃髮相看萬
事一時休(柳子厚别劉夢得詩云皇恩若許歸田去黄髮相看/萬事休○次公先生本注蓋自是两詩柳云皇恩若)
(許歸田去晚歳當爲鄰舎翁劉云耦/耕若便遺身丗黄髮相看萬事休)
　　　曉至巴河口迎子由
去年御史府舉動觸四壁(次公此蓋先生言其對吏時/也司馬相如家徒四壁立)幽
幽百尺井仰天無一席(次公百尺井所以爲况/也此亦坐井觀天之義)隔墻聞
歌呼(次公曹參傳吏舎日飲歌呼參聞乃取酒張坐飲大歌/呼與相和○子仁退之詩隔墻聞歌呼衆口極鵝鴈)自
恨計之失留詩不忍冩(次公先生獄中甞有二詩寄子由/所謂是處青山可藏骨他年夜雨)
(濁傷/神)苦淚漬𥿄筆餘生復何幸樂事有今日江流
鏡靣静煙雨輕羃羃孤舟如鳬鷖(次公李白詩/小舟若鳬鴈)點破
千頃碧聞君在礠湖欲見隔咫尺朝來好風色旗
尾西北擲行當中流見笑眼淸光溢此邦疑可老
脩竹帶泉石欲買柯氏林兹謀待君必
　　　陳季常見過三首
仕宦常畏人退居還喜客君來輒館我(次公礼記言/生於我乎館)
未覺雞黍窄東坡有竒事巳種十畒麥但得君眼
青(縯晋阮籍能爲青白眼見礼法之士以白眼對之及見嵆喜/籍作白眼喜不懌而退喜弟康聞之乃齎酒挾琴造焉籍大)
(恱乃見青眼由是礼/法之士疾之若仇)不詞奴飯白(厚杜詩爲君酤酒滿眼/酤與奴白飯馬青芻)
送君四十里只使一帆風江邊千樹柳落我酒盃
中此行非逺别此樂故無窮但願長如此來往一
生同
聞君開龜軒東檻俯喬木人言君畏事欲作龜頭
縮我知君不然朝飯仰暘谷(次公腸谷日所岀也見淮南/子亀燕日氣而壽故養生者)
(服日華所/以效之)餘光幸分我(縯史記甘茂謂蘇秦曰貧人女與冨人/女㑹績貧人女曰我無以買燭而子之)
(燭光幸有餘子可分/我餘光無損子明)不死安可獨(次公孟簡謂韓退之曰我得/祕藥不可獨不死今遺子一)
(器事見退之太學/博士李君墓誌)
　　　𥘉秋寄子由
百川日夜遊物我相隨去惟有宿昔心依然守故
處憶在懷逺驛(子仁懷逺驛蓋先生與子由應制京/師時甞寓於此是歳嘉祐五年也)閉門
秋暑中藜羹對書史(無逸笠澤叢書載陸亀蒙復友生論/文書云讀古聖人書毎含咀義味獨)
(坐日昃案上一盃藜羮/如五鼎七牢饋於左右)揮汗與子同西風忽淒厲落日
穿户牖子起㝷裌衣感歎執我手朱顔不可恃此
語君勿疑别離恐不免功名定難期當時巳悽斷
况此兩衰老失塗旣難追學道恨不早買田秋巳
議(子仁黄州東南三十里地/名沙湖先生甞買田其間)築室春當成雪堂風雨夜
巳作對牀聲(見與子由别/於鄭州詩注)
　　　寄蘄簟與蒲傳正
蘭溪美箭不成笛(次公蘭溪在蘄州蘄水縣竹所岀之地也/本是苗材而以之爲簟耳韓退之鄭羣贈)
(簟詩亦云蘄州笛竹天/下知鄭公所寳尤瓌竒)離離玉筋排霜脊千溝萬縷自
生風入手未開先慘慄公家列屋閑蛾眉(縯退之送/李愿歸盤)
(谷序云粉白黛黒/者列屋而閑居)珠簾不動花隂移霧帳銀牀𥘉破睡
牙籖玉局坐彈棊(甄沈存中筆談載西京雜記云漢元帝爲/彈棊之戯有譜一卷盡唐人所爲其局方)
(二尺中心髙如覆盂其顚爲小壷四角微起李商/隠詩曰玉作彈棊局中心最不平謂其中髙也)東坡病叟
長覉旅凍餓飢吟似飢䑕倚頼春風洗破衾一夜
雪寒披故絮(子仁晋呉隠之字處默雖居淸顯禄賜/皆頒親族冬月無被澣衣乃披其絮)火冷
燈淸誰復知孤舟兒女自嚘咿皇天何時反炎燠
(次公退之詩又云/却頭天日常炎曦)愧此八尺黃琉璃(厚退之鄭羣贈簟詩誰/謂故人知我意卷送八)
(尺含風漪又云携來當晝/不得卧一府傳看黄琉璃)願公浄掃淸香閣(次公淸香閣/則韋蘇州詩)
(宴寢疑/清香)卧聽風漪聲滿榻習習還從兩腋生請公乗
此朝閶闔(援盧仝茶歌七椀喫不得也惟覺兩腋習習清/風生蓬萊山在何處玉川子乗此清風欲歸去)
　　　寄怪石石斛與魯元翰(魯少/卿也)
山骨裁方斛(次公石鼎聮句/巧匠斵山骨)江珍拾淺灘清池上几
案碎月落杯盤(次公清池言石/斛碎月言怪石)老去懷三友(厚孔子曰/益者三友)
平生困一簞(厚顔回一簞/食一瓢飲)堅姿聊自儆秀色亦堪飡
(次公魏文帝詩秀色若可飡○師大業拾遺呉降眞善畫長蛾/隋煬帝云此女秀色可飡陸士衡詩鮮膚一何潤秀色亦可飡)好
去髯卿舎(次公髯卿指言魯元翰前/卷所謂髯來意弥敦也)慿將道眼看東坡最
後供(子仁先生嘗以怪石供佛印作怪石/供後又以供参寥子作後怪石供云)霜雪照人寒
　　　寄呉德仁兼簡陳季常
東坡先生無一錢(厚東漢趙壹云文籍雖滿腹不如一囊錢/○次公灌夫傳平生毀程不識不直一錢)
(又杜詩留/得一錢看)十年家火燒凡鈆黄金可成河可塞(縯漢書/郊祀志)
(欒大與武帝言黄金可成河决/可塞不死之藥可得仙人可致)只有霜鬚無由玄(倬文選詩/玄髮巳改)
(素)龍丘居士亦可憐談空說有夜不眠忽聞河東
師子吼(次公龍丘居士指言陳季常也河東師子事有王䙼字/逹觀本嘉州犍爲人舊在江南武昌居名天常嘗從先)
(生遊先生有與李琮書云王天常奉職所言邊事云云者是巳逹/觀爲次公言季常之妻柳氏也最悍妬毎季常設客有声妓柳氏)
(則以杖擊照壁大/呼客至爲散去)拄杖落手心茫然(次公李白行路難詩/拔劔四顧心茫然)誰
似濮陽公子賢(次公濮陽公子/言呉德仁也)飮酒食肉自得仙平
生寓物不留物(師公作王晋卿宝繪堂記云君子所以寓意/於物而不可以留意於物寓意於物雖微物)
(足以爲樂雖尤物不足以爲病留意於物/雖微物足以爲病雖尤物不足以爲樂)在家學得忘家禪
(援傳燈録鳥窠禪師謂道㑹禪師曰汝若了净/智妙圎即眞岀家何假外相汝當爲在家菩薩)門前罷亞十
頃田(縯杜牧郡齋獨酌詩罷/亞百頃稻西風吹半黄)清溪遶屋花連天(子仁退之/詩翦刻作)
(此連/天花)溪堂醉卧呼不醒落花如雪春風顚(師杜詩暁/來急雨春)
(風/顚)我遊蘭溪訪清泉(次公蘭溪/在蘄州也)已辦布襪青行纒(縯/杜)
(詩布襪青鞋/從此始)稽山不是無賀老我自興盡回酒船(厚李白/詩稽山)
(無賀老却/棹酒船回)恨君不識顔平原(援唐書顔眞卿爲平原太守安/禄山反河朔盡䧟唯眞卿城守)
(具備玄宗聞之喜曰朕不識/眞卿何如人所爲得如此)恨我不識元魯山(縯元德秀/字紫芝爲)
(魯山令蘇源明常謂人曰吾不幸/生衰俗所不恥者識元紫芝也)銅駝陌上㑹相見(厚索/靖有)
(先識知天下將亂指洛陽宫門銅駝嘆曰㑹見汝/在荆棘之中○援洛陽記云銅駝陌上集少年)握手一笑三
千年(縯眞卿嘗得名藥後爲李希烈所害發棺瞋目如生/時隱士曹庸生曰後三千年必能擘裂飛騰而去)
　　　謝王澤州寄長松兼簡張天覺二首
莫道長松浪得名能教覆額兩眉青便将徑寸同
千尺知有竒功似伏苓(次公近丗有患大風疾者自分必/死入五臺山遇一異僧以長松草)
(令服而兩眉再生云蓋觀丗音所化也左思詩鬱/􁚞澗厎松離離山上苗以彼徑寸莖䕃此百尺條)
慿君說與埋輪使(養源前張綱爲/使者埋輪道中)速寄長松作解嘲
(張天覺詩有埋及河東堅之語○項前揚/雄傳雄草太玄或嘲雄而雄解號曰解嘲)無復青黏和漆葉
枉将鍾乳敵仙茅(縯樊阿從華佗求方可服食益於人者佗/以漆葉靑黏散與之又本草云十斤鍾乳)
(不若一斤/仙茅也)
　　　寄蔡子華
故人送我東來時手栽荔子待我歸荔子巳丹吾
髮白猶作江南未歸客江南春盡水如天(援柳子厚/詩云洞庭)
(春盡水/如天)腸斷西湖春水船想見青衣江畔路(師蔡子華/名褒乃眉)
(之青神/人也)白魚紫笋不論錢(次公老杜詩白魚如/切玉朱橘不論錢)霜髯三老
如霜檜(堯卿先生曰王十六秀才將歸蜀云子華宣德蔡文見/託求詩夢中爲作四句覺而成之以寄子華仍請以示)
(楊君素王慶源二老人乃元祐五年二月七日也所謂三老者如/此其後子華之孫汝礪持此詩來時東坡猶在零陵使人拊卷太)
(息又云余聞太師公剛介而静少所許可/觀其與蔡子華書則知子華必可人耳)舊交零落今誰輩
(次公宋之問詩/舊交比零落)莫從唐舉問封侯(縯史記藥澤從唐㪯相/曰冨貴吾所自有吾所)
(不知者夀/也願間之)但遣麻姑更􁅥背(次公蔡經見麻姑手瓜似烏心/中念曰背大癢時得此瓜􁅥背)
(當佳也○堯卿神仙王逺傳曰蔡經者小民耳而骨相當仙因遣/人召麻姑來逺巳知經心中所言即使人牽纒鞭之謂曰麻姑神)
(人也汝何忽謂其瓜可􁅥背邪/李太白詩麻姑搔背指瓜輕)
　　　和錢四寄其弟龢(堯卿錢勰字穆父弟四亦稱穆/四其弟即錢七岊仲也穆父走)
(筆代書寄岊仲七弟詩云東方千騎擁朱輪衣錦歸逢/故國春莫向西湖恋風月鴒原知有望歸人岊仲次韻)
(穆父兄見寄詩云烏衣巷裏走双輪正是家山二月春/明日湖平定歸去蓬萊還見謫仙人劉季孫和之云㑹)
(稽山上月如輪鴻鴈相將江水春幕府英豪雖可數樽/前誰是急難人周壽和之云東山蠟屣壞車輪小草青)
(知塞外春園柳鳴禽喚幽夢惠連詩句更何人然公作/兩絶而元本止載一絶今併舉之先生詩云老來日月)
(似車輪此去知逢幾箇春昨夜/冰花猶作柱曉來梅子已生人)
再見濤頭湧玉輪(次公言杭/州之潮也)煩君乆駐浙江春(次公浙/江春指)
(言越州也錢/穆父知越州)年來緫作維摩病(次公净名居士維摩詩以/方便示病而諸菩薩問疾)
(見其/經中)堪笑東西二老人(次公越居浙東杭居浙西而穆父與/先生爲二郡守故曰東西二老人也)
　　　復次前韻謝趙景貺陳履常見和兼簡歐
　　　陽叔弼兄弟(十朋此係次九月十五日觀月/聽琴西湖一首示坐客詩韻)
能詩李長吉(縯唐摭言云李賀字長吉七歳以長短之/製名動京師○次公杜詩云能詩何水曹)識
字揚子雲(援掦雄字子雲劉棻嘗從雄學作/竒字杜詩云子雲識字終投閣)端能望此府
(厚舊唐書韋思謙傳皇甫公義檢校沛王府長史引思謙爲同/府倉曹謂思謙曰公豈池中之物屈公爲數旬客以望此府耳)坐
嘯獲兩君(縯後漢成瑨南陽人爲汝南太守委事於功曹岑/晊人爲語曰汝南太守岑公孝南陽成瑨但坐嘯)逝
將江湖去浮此五石樽(援莊子魏王貽惠子大瓠之種種/之成而實五石剖之以爲瓢而瓠)
(落無所容莊子曰今子有五石之/瓠何不慮以爲大樽而浮於江湖)眷焉復少留尚爲丗所
醺或勸莫作詩兒輩工織紋(次公織紋以言讒言詩云/萋兮斐兮成是貝錦先生)
(舊以詩得罪謂之詩/案故或人勸止之)朱絃寄三歎未害俗耳聞(縯禮記清/廟之瑟未)
(絃而䟽越一唱而/三嘆有遺音者矣)共㝷兩歐陽伐薪照黄昏是家有甘
井汲多終不渾(厚杜詩淘米少汲/水汲多井水渾)
　　　召還至都門先寄子由(邦衡按年譜先生以元/祐七年壬申在頴州任)
(就差知揚州未閱歳以/兵部尚書召還兼侍讀)
老身倦馬河堤永踏盡黃榆緑槐影荒雞號月未
三更(縯晋祖逖聞/荒雞而起舞)客夢還家時一頃歸老江湖無歳
月未塡溝壑猶朝請(厚前漢汲黯𥘉坐法免後詔召見黯/黯爲上泣曰臣自以爲塡溝壑不復)
(見陛下矣又晋書聀官志奉朝請本不爲官無貟/漢外戚宗室諸侯多奉朝請盖本朝㑹請召而巳)黃門殿中
奏事罷(子仁唐紀明皇開元元年改門下省爲/黄門省今以言子由時爲黄門侍郎也)詔許來迎
先出省巳飛青蓋在河梁定餉黃封兼賜茗逺來
無物可相贈一味豐年說淮頴
　　　次韻穆父馬上寄頴叔二首
玉關不用一丸泥(縯後漢隗囂将王元說囂曰臣請/以一丸泥爲大王東封函谷関)自有
長城鳥䑕西(厚唐書太宗曰煬帝不擇人守邊勞中國築長/城以備虜今我用李勣守并突厥不敢南賢於)
(長城逺矣鳥鼠山/名禹貢鳥䑕同穴)剰與故人㝷土物臘糟紅麴寄駞蹄
(子仁杜詩悲管逐/清瑟勸客駞蹄羹)
多買黄封作洗泥(次公黄封御酒也以黄封其頭故/謂之黄封洗泥洗塵常俗之語)使君
來自隴山西髙才得兎人人羡争欲㝷蹤覔舊蹄
(厚周易蹄者所以/在兔得兎而志蹄)
　　　寄餾合刷缾與子由(餾力敕反飯氣蒸也)
老人心事日摧頽(厚孟郊詩云我有古/心意爲君空摧頽)宿火通紅手自
培小甑短缾良具足稺兒嬌女共燔煨寄君東閣
閑烝栗知我空堂坐畫灰(厚白樂天詩對雪畫寒灰殘登/明復㓕又詩話中載孫魴夜坐)
(詩云畫多灰漸/冷坐乆席成痕)約束家僮好収拾故山棃棗待翁來
　　　寄虎兒
獨倚桄榔樹(厚廣志桄榔樹大四五圍長五六丈/洪直旁無枝條其顚生葉不過数十)閑挑蓽
撥根(厚本草圗經蓽撥生波斯國今嶺南有之/多生竹林内正月發苗作叢髙三四尺)謀生看拙否
送老此蠻村
　　　桄榔杖寄張文潜一首時𥘉聞黃魯直遷
　　　黔南范淳父九疑也(九疑見吾謫海南子由/謫雷𬒳命即行詩注中)
睡起風清酒在亡(次公袁盎傳云不以在亡爲辭/今借以言酒氣或在或亡也)身隨殘
夢雨茫茫江邊曵杖桄榔瘦(厚廣志桄榔樹大四五/圍其枝正可作杖也)林下
㝷苗蓽撥香(厚本草圗經蓽撥嶺南有/之多生竹林内發苗作叢)獨歩儻逢􁆩嶁
令(縯晋書葛洪字稚川聞交趾出丹/砂求爲􁆩嶁令後隠於羅浮山)逺來莫恨曲江張
(次公唐書張九齡韶州曲江人當時號爲張曲江曲江爲相建言/放臣不宜與善地故八司馬之竄皆在醜地刘禹錫有詩追恨之)
遥知魯國眞男子獨憶平生盛孝章(次公㑹稽典録云/盛憲字孝章有天)
(下大名孫䇿欲誅之孔文㪯與曹公書意欲曹公致書救之書未/至而巳誅矣𥘉憲爲臺郎路逢童子容貌非常憲怪而問之曰魯)
(國孔融憲異之乃載歸結爲兄弟其云魯國男/子使揚彪傳融謂曹操曰孔融魯國男子也)
　　　聞正輔表兄將至以詩迎之
生逢堯舜仁得作嶺海遊雖懷跫然喜(縯莊子逃空/虚者聞人足)
(音跫然而喜况昆弟親/戚之謦欬其側者乎)豈免跕墯憂(厚後漢馬援曰吾在浪/泊西里聞虜未㓕之時)
(下潦上霧毒氣薰蒸仰/視飛鳶跕跕墮水中也)莫雨侵重膇(援左傳韓献子云郇瑕/氏之地土薄水淺於是)
(乎有重/膇之疾)曉煙騰鬱攸(厚左傳哀二年司鐸火火踰公宫桓僖/災百官宫備府庫愼守官人肅給濟濡)
(帷慕欎/攸從之)朝槃見蜜唧(厚朝野僉載嶺南獠人好爲蜜唧唧鼠/子未瞬通身赤蠕者飼之以蜜飣之疊)
(上囁囁而行以著挾取啖/之唧唧作声故曰蜜唧)夜枕聞鵂鶹(次公鵂鶹莊子所謂/夜撮蚤見毫末者蓋)
(怪禽也廣南人/謂之玄鈎鳥)幾欲烹鬰屈(厚退之南食詩惟蛇舊所識實/憚口眼獰開開籠其去鬱屈尚)
(不平又陸龜蒙苦熱詩蛇/煩争鬱屈蟹躁實郭索)固嘗饌鉤輈(厚鉤輈鷓鴣也其鳴/云格磔鉤輈故退之)
(詩云鷓鴣鈎輈猿呌歇又李羣杜詩云/方穿詰曲﨑嶇路又聽鉤輈格磔声)舌音漸䝤變靣汗嘗
騂羞(次公言作蠻音而慙也騂蓋言靣赤也/退之南食詩腥臊始發越吞咀靣汪騂)頼我存黃庭
(厚黄庭内景經脾神常在字魂庭晝/夜存之可長生注云魂庭即黄庭)有時仍丹丘(厚楚詞逺/遊云仍羽)
(人於丹丘兮留不死之舊郷注云因/就衆仙於明光也丹丘晝夜常明也)目聽不任耳(厚列子老/聃之弟子)
(有亢倉子者得𣆀之道能以耳視而目聽魯侯聞之使上卿厚而/致之卑詞而問焉亢倉子曰傳者之妄也我能視聽不用耳目不)
(能昜耳/目之用)踵息殆廢喉(次公莊子至人之息/以踵衆人之息以喉)稍欣素月夜
(厚謝莊月賦/云素月流天)遂度黄茆秋(次公黄茆秋言瘴也/秋至冬謂之黄茅)我兄清廟
器(任唐書李與爲殿中侍御史宰相韋處厚曰/清廟之器豈擊摶才乎除礼部貟外郎是也)持節瘴海頭
蕭然三家歩(次公廣南謂江之滸凢舟可縻而上下者曰/歩出柳子厚鐵爐歩志三家歩言其水也)横
此萬斛舟(厚九國志王審知聞徐寅名辟居幕下寅不樂一旦/拂衣去曰丈尺之水前陂後堰焉能容萬斛之舟乎)
人言得漢吏天遣活楚囚(次公漢吏以言正輔/楚囚先生自謂也)惠然再
過我樂哉十日留但恨參語賢(次公前漢楊敞傳霍光/遣田延年報敞以廢昌)
(邑王事敞汗流浹背不知所應其夫人從東廂岀與/敞及延年參語許諾注云三人共言故云參語也)忽潜九原
幽(厚禮記趙文子曰武也是全要領以從先大/夫於九原也注云晋卿大夫之墓地在九原)萬里儻同歸
兩鰥當對耰(軾䘮婦已三年矣正輔/近亦有亡嫂之戚故云)強歌非眞逹何必
師莊周(次公莊子妻死/箕踞鼔盆而歌)新添(今云何必師之又/髙莊周一着矣)
　　　再和
稚川眞長生少從鄭公游(厚晋書葛洪字稚川從祖玄呉/時學道得仙以其煉丹祕術授)
(弟子鄭隠洪就隠/學悉得其法焉)孝章偶不死免爲文舉憂(見桄楖/杖注)餘
齡會有適獨往豈相攸(次公淮南子輕天下細萬物而獨/往詩韓奕篇爲韓姞相攸莫如韓)
(樂箋云相視攸所也今先生則言以興/有所適而獨往矣豈更相視其處所也)由來警露鶴(厚周處/風土記)
(白鶴性警至八月露降流/於草木上滴滴有聲則鳴)不羡撮蚤鶹(縯莊子鴟鵂夜撮蚤/察毫末晝岀瞑自而)
(不見丘山疏/云鴟鷦鶹也)願加視後鞭(厚莊子善養生者如牧/羊然視其後者而鞭之)同駕躅
空輈(厚唐逸史載束㓜霞夢爲蒼龍溪生冩太皇眞訣記得/四句云昔束魚車今履瑞雲躅空仰塗綺絡輪囷也)寜
飱墮齒堇(次公唐書明皇謂髙力士曰/吾聞飲堇無苦者竒士/也乃取以飲張果三進頽然曰非佳酒也乃寢頃視齒)
(皆焦目黧乃以鐵如意擊墮/之取藥傅其齒良乆復生)勿憶齊眉羞(縯後漢梁鴻妻孟/光每饋食㪯桉齊)
(眉)何時遂縱壑(援王褒聖主得賢臣頌/云若巨魚之縱大壑也)歸路同首丘(縯/礼)
(記狐死正首丘/言不忘本也)泉岡松栢老西嶺橘柚秋着意㝷彌
明長頸髙結喉(厚退之石鼎䏈句序言侯喜新有能詩声夜/與劉說詩道士軒轅弥明在其側長頸而髙)
(結喉又作楚語喜/視之若無人云云)無心逐定逺燕頷飛虎頭(縯後漢班超/行詣相者相)
(者曰生燕頷虎頭飛而食肉此/萬里侯相也後封定逺侯云)君方卒功名一泛范蠡舟
(厚史記范蠡旣雪㑹稽之恥乃喟然歎曰計然之/䇿旣巳施於國吾欲施之家乃乗扁舟游江湖)我亦霑霈
渥漸解鍾儀囚(援左傳晋侯觀於軍府曰南冠而縶者誰也/曰鄭人所献楚囚也使脫之○子雲年譜云)
(元符三年庚辰先生在儋州㑹/徽宗登極赦量移廉州安置)寜湏張子房萬户自擇留
(縯漢書髙祖自檡齊三萬户欲以封張良良/曰始臣起下邳與上㑹留臣願封留足矣)猶勝嵆叔夜孤
憤甘長幽(次公韓非有孤憤之書而/嵆康以下獄有幽憤詩也)南䆫可寄傲(厚歸去/來詞云)
(倚南䆫/以寄傲)北山早歸耰(次公北山歸耰言當如周彦倫之/𥘉隠時也彦倫事見北山移文注)此語
君勿疑老彭跨商周(厚丗本云彭祖在商爲守藏/吏在周爲往下史年八百歳)
　　　十二月十七日夜坐逹暁寄子由
燈燼不挑垂暗蘂香爐重撥尚餘熏淸風欲起鴉
翻樹缺月𥘉升犬吠雲(厚退之詩缺月煩屡瞰○敬夫野/人閑話載杜光庭犬名曰吠雲臨)
(終命以油塗足以繒/褁之云可行萬里)閉眼此心新活計隨身孤影舊知
聞雷州别乗應危坐(次公時子由以/别駕在雷州也)跨海清光與子分
　　　過於海舶得邁寄書酒作詩逺和之皆粲
　　　然可觀子由有書相慶也因用其韻賦一
　　　篇并寄諸子姪
我似老牛鞭不動雨滑泥深四蹏重(次公蹏古蹄宇/岀漢書金䮍蹏)
汝如黄犢却走來(縯杜詩憶年十五心尚/孩徤如黄犢走復來)海闊山髙百
程送庶幾門户有八慈(次公荀淑有子八曰儉緄清燾注/爽粛專並有名稱時人謂之八龍)
(而爽字慈明頴川爲之語曰荀氏八龍慈明無双注引髙士傳曰/靖字叔慈則人人皆以慈爲字可知矣故後漢賛云二方承則八)
(慈継/塵也)不恨居鄰無二仲(厚三輔决録蔣詡舎中竹下開三/徑惟羊仲求仲与之逰二仲皆挫)
(志逃名故陶淵明與子/書云但恨鄰靡二仲)他年汝曹笏滿牀(援唐書崔琳毎歳/時宴于家設一榻)
(以置笏堆/積其上)中夜起舞踏破罋(次公俗說有貧人止能辦販/隻甕之資夜宿罋中心計曰)
(此罋買之若干而賣之若干其息巳倍矣我得倍息遂可販二罋/自二罋化而爲四自四罋化而爲八轉買轉賣所得倍利無窮遂)
(喜而舞不覺罋破此是戲論而先/生用之以言其所希望者類此)㑹當洗眼看騰躍莫指
癡腹笑空洞(縯晋書王導甞指周顗腹曰此中何所有顗/曰此中空洞無一物然能容卿輩數百人)譽
兒雖是兩翁癖(厚唐書王福畤甞以諸子詫韓思彦戯曰/武子有馬癖君有譽兒癖王家癖何多邪)積
德巳自三丗種豈惟萬一許生還(厚退之詩豈料生還/得一處引䄂拭淚悲)
(且/慶)尚恐九十煩珍從(次公礼記王制云九十者天子/欲有所問焉則就其室以珍從)六子
晨耕簞瓢出衆婦夜績燈火共(援史記貧女與冨女㑹/績貧女曰子之燭光幸)
(有餘可分/我餘光也)春秋古史乃家法詩筆離騷亦時用但令
文字還昭丗糞土腐餘何足夢(縯或問殷浩将涖官而/夢棺將得財而夢糞何)
(也浩曰官本臭腐財本/糞土時人以爲名言)
　　　渝州寄王道矩
曽聞五月到渝州水拍長亭砌下流唯有夢魂長
繚繞共論唐史更綢繆舟經故國歳時改霜落寒
江波浪収歸夢不成冬夜永猒聞船上報更籌
　　　和寄天選長官
寓形宇宙間佚我以方老(縯和陶淵明歸去來詞寓形宇/内復幾時莊子大塊勞我以生)
(佚我/以老)流光安足恃百歳同過鳥湏臾嬰網羅文采
縁自表自古山林人何曽識機巧但記寒巖翁論
心秋月皎黃香十年舊(援謂/魯直)禪學參衆妙虚懷飬
天和肯徇奔走閙官居職事理晨起何用早桐隂
滿西齋叱吏供灑掃眷予東南來野飯著芹蓼葆
光旣清尚令尹亦髙蹈相將古寺行軟語頽晚照
公家有畸人(援公有族人/隠于嵩山)虚縁能自保卜築嵩山陽
行當從結好山中遶勝景人覽亦易了何時命巾
車共陟雲外嶠飜思筋力疲不復恃踴跳公詩擬
南山雄㧞千丈峭形容逼天眞邂逅識其要藩籬
吾未窺敢議窮閫奥
　　　和子由除日見寄
薄官驅我西逺别不容惜方愁後㑹逺未暇憂歳
夕(援後漢書/有歳之夕)強歡雖有酒冷酌不成席秦烹惟羊羮
隴饌有熊腊念爲兒童歳屈指巳成昔往事令何
追忽若箭巳釋感時嗟事變所得不償失府卒來
驅儺(子仁季冬之月命有司大儺旁磔注云此月有厲/鬼將隨強隂岀害人故旁磔於四方之門磔攘也)矍鑠
驚逺客愁來豈有魔煩汝爲攘磔寒梅與凍杏嫩
蕚𥘉似麥攀條爲惆悵玉蘂何時拆不憂春艶晚
行見棄夏覈人生行樂耳安用聲名籍(子仁楊惲云/人生行樂耳)
(須冨貴何時陸/賈名声籍甚)胡爲獨多感不見膏自炙詩來苦相
寛予意逺可射依依見其靣疑子在咫尺兄今雖
小官幸忝佐方伯北池近所鑿中有汧水碧臨池
飲美酒尚可消永日但恐詩力弱闘徤未免馘詩
成十日到誰謂千里隔一月寄一篇憂愁何足擲
懷舊上
　　詩二十三首
　　　和子由澠池懷舊(彦忠按前漢弘農郡澠池縣注/景帝中二年𥘉徙萬家爲縣)
人生到處知何似應似飛鴻踏雪泥(次公歐陽公詩云/瘦馬㝷春踏雪泥)
泥上偶然留指爪鴻飛那復計東西老僧巳死成
新塔壞壁無由見舊題(次公此两句縁子由首篇序云昔/與子瞻同侍編礼皆宿縣中寺舎)
(題其老僧奉閑之壁而詩云舊宿/僧房壁共題故先生和之云尓)往日﨑嶇還記否(次公杜/詩賢路)
(不﨑/嶇)路長人困蹇驢嘶(往日死馬於二陵騎驢至澠池○/厚賈誼弔屈原賦騰駕罷牛驂蹇)
(驢兮杜詩東家蹇驢許/借我泥滑不敢騎朝天)
　　　七月二十四日以乆不雨出禱磻溪宿􁄹
　　　二十五日自虢渡渭宿於僧舎曽閣閣故
　　　曽氏所建也夜乆不寐見壁有前縣令趙
　　　薦留名有懷其人(堯卿薦字賔興皇祐三/年鄭獬牓及第臨卭人)
龕燈明滅欲三更欹枕無人夢自驚(次公煙花録載/陳後主詩云午)
(醉醒來晚無/人夢自驚)深谷留風終夜響亂山衘月半牀明故
人漸逺無消息古寺空來看姓名欲向磻溪問姜
叟(次公姜叟太公也吕望本/姜姓題所謂禱磻溪也)僕夫屢報斗標傾
　　　宿餘杭法喜寺後緑野亭望呉興諸山懷
　　　孫莘老學士
徙倚秋原上凄凉晚照中水流天不盡人逺思何
窮問諜知秦過(餘杭始皇所舎舟也○縯始皇三十七年至/錢塘臨浙水波悪乃西百二十里從狹中渡)
(即令餘杭也以其舎舟於此故名○/援賈誼作過秦論指秦之過失也)看山識禹功(西北有丹/枕山堯時)
(洪水繫舟山上○援趙孟觀/於洛曰美哉禹功明德逺矣)稻凉𥘉吠蛤柳老半書蟲
(厚漢史眭孟傳虫食/樹葉成文曰公孫病)荷背風翻白蓮腮雨退紅追遊慰
遟暮覔句傚兒童北望苕溪轉遥怜震澤通(縯苕水/出天目)
(山北入太湖/乃古震澤也)烹魚得尺素(厚古樂府詞客従逺方來遺我双/鯉魚呼児烹鯉魚中有尺素書長)
(跪讀素書書中意何如上/有加飡飯下有長相憶)好在紫髯翁(次公張遼以紫髯將/軍目孫權今莘老多)
(髯又姓孫/故用此亊)
　　　八月十日夜看月有懷子由并崔度賢良
宛丘先生自不飽更笑老崔窮百巧一更相過三
更歸古栢隂中看參昴(次公詩有/惟參及昴)去年舉君首蓿盤
(見和子由栁/湖久涸詩注)夜傾閩酒赤如丹(安國韻語陽秋云酒有以/紅爲貴者李賀詩云小槽)
(酒滴真珠紅是也今閩廣間所/醸酒謂之紅酒其色殆類胭脂)今年還看去年月露冷遥
知范叔寒(援湏賈謂范㫿曰范叔一/寒至此乎乃與之綈𫀆)典衣自種一頃豆(任/楊)
(惲詩田彼南山蕪穢不/治種一頃豆落而爲萁)那知積雪生科斗歸來四壁草
蟲鳴不如王江長飲酒(王江陳/州道人)
　　　常潤道中有懷錢塘寄𫐠古五首
從來直道不辜身得向西湖兩過春(堯卿時述古守/杭巳三年矣)
沂上巳成曽點服(師論語曾點曰暮春者春服旣成/冠者五六人童子六七人浴乎沂)泮
宫𥘉采魯侯芹(縯詩泮水頌僖/公曰薄采其芹)休驚嵗嵗年年貌(縯/刘)
(希夷詩年年歲歳花相/似歳歳年年人不同)且對朝朝暮暮人(援宋玉神女賦/朝爲行雲暮爲)
(行雨朝朝暮/暮陽䑓之下)細雨晴時一百六(縯荆楚歳時記曰去冬節一/百五日即有疾風甚雨謂之)
(寒食據暦日在清明前二日亦有云去冬至一百六日○養源韻/語陽秋曰自冬至一百有五日至寒食或謂自冬至至清明凡七)
(氣至寒食止一百三日殊/不知暦家以餘分演之也)畫船鼉鼔莫違民
草長江南鸎亂飛(縯南史丘希範書莫春三月江/南草長雜花生園羣鶯乱飛)年來事
事與心違(胡嵆康幽憤詩云事與願違迨兹/淹留髙僧雅鳯詩云多事與心違)花開後院還
空落燕入華堂怪未㱕丗上功名何日是樽前點
檢幾人非(厚白居易詩樽前百事皆依舊點検惟無薛秀才○/任牛僧孺云休論丗上升沉亊且闘樽前見在身)
去年柳絮飛時節記得金籠放雪衣(杭人多以放鴿/爲太守夀○堯)
(卿唐譚賔録曰天宝中嶺南献白鸚鵡養之宫中歲乆頗聦惠/通曉言詞上及貴妃呼爲雪衣此呼鴿爲雪衣借用故亊也)
浮玉山頭日日風(即金山也○若拙刘夢得/詩云山頭日日風和雨)湧金門外
巳春融(洪父按杭州啚經云湧金/門在錢塘縣去縣三里半)二年魚鳥渾相識(次/公)
(退之詩朝逰孤嶼南暮遊孤嶼北所以孤嶼/烏公與盡相識又簡文帝云魚鳥來親人)三月鶯花付與
公(見此詩第/二首注)剰看新翻眉倒暈(堯卿當時新翻眉様謂/倒暈在横雲郤月逺山)
(蛾眉之外先主甞有詩云倒/暈眉連秀嶺浮盖謂此也)未應泣别臉消紅(堯卿百樂/天王昭君)
(詩云滿面胡沙滿鬢/風眉消殘黛臉消紅)何人織得相思字(縯竇滔妻蘇氏織/錦爲囬文詩以寄)
(滔)寄與江邊北向鴻(縯蘇武晋匈奴不得歸使者謂单于/曰天子射上林得鴈足有繫帛書言)
(武在某澤之中单于驚遂歸/武又月令季冬之月鴈北向)
國艶天饒酒半酣(厚李正封詩/國色朝酣酒)去年同賞寄僧簷但
知撲撲晴香軟誰見森森暁態嚴榖雨共驚無幾
日蜜蜂未許輒先甜(次公古有蜂詩云/不知辛苦爲誰甜)應湏火急回
征棹一片辭枝可得黏(縯杜詩一片花飛减却春風飄萬/點正愁人○任唐武后詔曰明朝)
(遊上苑火/急報春知)
惠泉山下土如濡陽羡溪頭米勝珠(次公惠山泉陽/羡米皆常州事)
賣劔買牛吾欲老(見山村/詩註)殺雞爲黍子來無(縯殺雞爲/黍而食之)
(事見/論語)地偏不信容髙蓋(縯陶潜詩心逺地自偏○次公于/公曰可髙大門閭令容駟馬髙盖)
(車/也)俗儉眞堪着腐儒(縯漢髙祖嫚罵酈食其曰/腐儒爲天下安用腐儒)莫怪江
南苦留滯(厚史記太史/公留滯周南)經營身計一生迂
　　　捕蝗至浮雲嶺山行疲苦有懷子由弟二首
西來煙陣塞空虚洒遍秋田雨不如(倬樂天捕蝗詩始/自兩河及三輔荐)
(食如蚕/飛似雨)新法清平那有此老身窮苦自招渠無人可
訴烏㗸肉(厚廣霸爲頴川太守欲有所伺察擇廉吏遣行属令/周宻吏岀不敢舎郵亭食於道傍烏攫其肉民有詣)
(府言事者適見之道此/後日吏還謁霸霸見迎勞之曰甚苦食於/道旁乃爲烏所盗肉吏大驚以霸具知其起居所有毫釐不敢有所)
(隱)憶弟難憑犬寄書(縯晉陸機有駿大名黄耳甚愛之旣/而覉寓京師乆無家問笑語犬曰我)
(家絕無書信汝能賫書取消息否犬摇尾作聲乃爲/書以竹筒盛之繫其頸犬㝷路南走至家得報還洛)自笑迃踈
皆此類區區猶欲理蝗餘
霜風漸欲作重陽熠熠溪邊野菊黃乆廢山行疲
犖确(次公韓退之詩山/石犖确行逕微)尚能村醉舞淋浪(次公退之詩/淋浪身上衣)
獨眠牀上夢魂好回首人間憂患長殺馬毀車從
此逝(縯後漢周穉傳馮良年三十爲尉奉檄書迎督郵即路慨/然恥在厮役因毀車殺馬裂衣冠遁至犍爲從姜撫學妻)
(了求索蹤跡断絶後見草中有敗車死馬衣裳腐朽謂爲虎狼盜賊/所害發䘮制服/十許年乃還郷里○次公曰漢髙祖曰吾亦從此)
(逝/矣)子來何處問行藏(師按公詩案招此詩乃/譏新法不可乆長也)
　　　子由将赴南都與余㑹宿於逍遥堂作兩
　　　絶句讀之殆不可爲懷因和其詩以自解
　　　余觀子由自少曠逹天資近道又得至人
　　　養生長年之訣而余亦竊聞其一二以爲
　　　今者䆠遊相别之日淺而異時退休相從
　　　之日長旣以自解且以慰子由(十朋按子由/詩序云轍㓜)
(從子瞻兄讀書未甞一日相舎旣壯䆠遊四方讀韋蘇/州詩有那知風雨夜復此對床眠惻然感之乃相約早)
(退爲閑居之樂故子瞻始爲鳯翔幕官留詩與轍曰夜/雨何時聽蕭瑟其後子瞻通守餘杭復移守膠西而轍)
(留滯於睢陽濟南不見者七年熈寕十年二月始復㑹/干澶濮之問相從赴彭城留百餘日宿於逍遥堂追感)
(前約作二小詩詩云逍遥堂後千㝷木長送中宵風雨/聲悮喜對床㝷舊約不知漂泊在彭城秋來東閣涼如)
(水客去山公醉似泥困卧北/䆫呼不醒風吹松竹雨凄凄)
别期漸近不堪聞風雨蕭蕭巳斷魂猶勝相逢不
相識形容變盡語音存(縯後漢黨錮傳夏馥以黨魁亡命/隱匿名姓爲治家傭親突煙炭形)
(貌毀瘁弟静遇之不識聞/其言声乃覺而拜之也)
但令朱雀長金花(厚隂真君歌北方正氣爲河車東方甲巳/成丹砂兩情合養歸一躰朱雀調運生金)
(花)此别還同一轉車(堯卿賈島詩碌碌復/碌碌百年双轉轂)五百年間
誰復在㑹㸔銅狄兩咨嗟(援後漢方朔傳薊子訓於長安/東霸/與一老翁共摩挲銅人)
(相謂曰適見鑄此/今巳近五百歲)
　　　六年正月二十日復出東門仍用前韻(次/公)
(前卷有正月二十日與潘郭二生出郊尋春忽記去年/是日同至女王城作詩乃和前韻詩一首而今又有此)
(詩則女王城詩者四年也出郭㝷/春詩者五年也故今詩爲六年)
亂山環合水侵門身在淮南盡處村五畒漸成終
老計九重新掃舊巢㾗豈惟見慣沙鷗熟巳覺來
多釣石温長與東風約今日暗香先返玉梅魂(次/公)
(十洲記聚窟州有返魂香香/聞数百里死屍在地聞即活)
　　　𡵨亭五首(并叙)
　　元豐三年正月余始謫黄州至𡵨亭北二十
　　五里山上有白馬青蓋來迎者則余故人陳
　　慥季常也爲留五日賦詩一篇而去明年復
　　往見之季常使人勞余於中塗余乆不殺恐
　　季常之爲余殺也則以前韻作詩爲殺戒以
　　遺季常季常自爾不復殺而𡵨亭之人多化
　　之有不食肉者其後数往見之往必作詩必
　　以前韻凡余在黄四年三往見季常而季常
　　七來見余蓋相從百餘日也七年四月量移
　　汝州自江淮徂雒送者皆止慈湖而季常獨
　　至九江乃復用前韻通爲五篇以贈之
昨日雲隂重東風融雪汁逺林草木暗近舎煙火
濕(師孟郊聮句儒宫煙火濕○子/仁鄭谷雪詩乱飄僧舎茶煙濕)下有隱君子嘯歌方
自得(倬史記晏子傳云/意氣揚揚甚自得)知我犯寒來呼酒意頗急拊
掌動鄰里遶村捉鵝鴨房櫳鏘器聲(次公曹操過吕/百奢聞其食器)
(聲以爲圗巳/遂夜殺之)𬞞果照巾羃乆聞蔞蒿美𥘉見新芽赤
洗盞酌鵝黄(厚杜詩鵝児黄似/酒對酒爱新鵝)磨刀削熊白(次公木蘭/歌磨刀霍)
(霍向/猪羊)湏臾我徑醉坐睡落巾幘醒時夜向闌唧唧
銅缾泣黄州豈云逺但恐朋友缺(子仁借用詩伐木/廢則朋友缺矣)我
當安所主君亦無此客(縯謝安傳安旣造桓温温甚喜言/平生歡笑竟日旣出温問左右頗)
(甞見我有/如此客否)朝來靜庵中惟見峯巒集(次公杜詩古/鎮峯峦集)
我哀籃中蛤閉口護殘汁又哀網中魚開口吐微
濕(㳄公莊子魚/相呴以濕)刳腸彼交病(次公莊子亀能七十二鑚無/遺筴而不能避刳腸之患)過
分我何得相逢未寒温(次公晋書王獻之與諸/兄見謝安但寒温而巳)相勸此
最急不見盧懷慎烝壷似烝鴨(見蜜酒歌又一道注○/次公據盧氏雜說是鄭)
(餘慶而先生指爲盧懷慎豈懷慎事同此而别有出處耶舊/注知引盧氏雜說却便改懷慎以證先生之句則甚誤矣)坐
客皆忍笑髠然發其羃不見王武子毎食刀机赤
琉璃載烝豚中有人乳白(縯晋王濟字武子武帝甞幸其/宅供饌甚豊悉貯琉璃器中烝)
(豚甚美帝問其故荅曰以人乳烝之帝色/甚不平食未畢而去濟死年四十六歲)盧公信寒陋衰髪
得滿幘(次公衰髪滿幘言其壽也而新舊唐史並不見/其死之年歲惟鄭餘慶則云死年七十六也)武子
雖豪華未死神巳泣(厚黄庭經長生至慎房/中急何謂死作令神泣)先生萬金璧
護此一蟻缺(次公抱朴子以蟻鼻/之缺損無價之純鈎)一年如一夢百歲
真過客(倬李太白桃花園序云天地者萬物之逆旅也光隂者/百代之過客也又擬古詩云生者爲過客死者爲歸人)
君無廢此篇嚴詩編杜集(次公嚴謂嚴武杜謂杜甫/杜詩集載嚴武詩数篇)
君家蜂作窠歲歲添􁇀汁(共父物類相感志云蜂窠極大/者圍一二丈其綴不過小索許)
(大云是七姑樹汁/猶漆類故綴牢耳)我身牛穿鼻(次公莊子牛馬四足是謂/天絡馬首穿牛鼻是謂人)卷
舌聊自濕二年三過君此行真得得(縯僧貫休詩一/缾一鉢垂垂老)
(萬水千山得得來○任退之/詩上去無得得下來亦悠悠)愛君似劇孟叩門知緩急(援/爰)
(盎傳洛陽劇孟甞過盎盎善待之安陵冨人有謂盎日劇孟博􁁍/将軍何自通之盎曰劇孟雖博徒然母死客送䘮車千餘乗此亦)
(有過人者且緩急人所有夫一旦叩門不以親爲解不以在亡爲/辝天下所望者惟季心劇孟公陽從數騎一旦有緩急寕足恃乎)
家有紅頰兒能唱緑頭鴨(次公緑頭/鴨曲名)行當隔簾見花
霧輕羃羃爲我取黄封親拆官泥赤仍湏煩素手
自點葉家白(次公葉家白建淡茶名○賈按北苑拾遺録云/北苑之地以溪東葉布爲首稱葉應言次之葉)
(國又次之凡隷/籍者三千餘户)樂哉無一事十年不蓄幘閉門弄添
丁(次公添丁盧仝之子/也仝集有示添丁詩)談笑雜􁀾泣西方正苦戰誰𥙷
將帥缺披圖見八陣(秦諸葛亮作八陣圗○厚獨孤及作/風后八陣圗記其要云夫八宫之位)
(正則數不愆神不惑故八其陣所以定位也衡抗於外軸布於内/風雲附其四維所以備物也虎張翼以進蛇向敵而蟠飛龍翔鳥)
(上下其勢以致用也至若疑兵以固其餘地游軍以按其後列門/具將發然後合戰弛張則二廣迭舉掎角則四竒皆岀必使䧟堅)
(陣拔深壘若星馳/天旋雷動山破)合散更主客(師用兵者有/客主之異)不湏親戎行
坐論教君集(縯唐太宗命李靖教侯君集兵法旣而奏靖且/反兵之隠微不以示臣帝以讓靖靖曰方中原)
(無事臣之所教足以制四夷/而求盡臣術此君集欲反耳)
酸酒如虀湯甜酒如蜜汁三年黄州城飲酒但飲
濕我如更㨂擇一醉豈易得幾思壓茅柴(縯南方有/苑柴酒○)
(次公苑柴乃村落所釀醨薄酒也○/任黃州人造私酒俗謂之壓茅柴也)禁網日夜急(縯酒禁/嚴也)西
鄰推罋盎(縯趙廣漢爲京兆尹直入博陸侯霍禹第索私釀/推破壚罌○次公退之詩言水曰喧聒鳴罋盎)醉
倒猪與鴨君家大如掌破屋無遮羃(士昭方子山傳/其家環堵䔥然)
(而妻子奴婢皆/有自得之意)何從得此酒冷面妬君赤定應好事人
(次公揚雄傳賛時有好/事者載酒殽從雄游學)千石供李白爲君三日醉蓬髮
不暇幘夜深欲逾垣卧想春罋泣(次公踰垣字孟子叚/干木踰垣而避之春)
(罋泣以言酒熟而泣泣然也两句之意暗使/畢卓傳比舎郎酒熟夜至其罋間盗飲也)君奴亦笑我鬢
齒行秃缺三年巳四至歲歲遭惡客(次公悪客字即/公孫弘云寕逢)
(悪賔)人生幾兩屐(援阮孚好蠟屐謂人/曰一生能著幾兩屐)莫厭頻來集
枯松強鑚膏槁竹欲瀝汁兩窮相值遇相哀莫相
濕(次公莊子魚/相呴以濕)不知我與君交遊竟何得心法幸相
語頭然未爲急(縯𣑽綱經序當勤精進如救/頭然但念無常慎勿放逸)願爲穿雲
鶻莫作將雛鴨(次公樂府有鳯將雛/五行志有雞將雛)我行及諸夏煑酒
映踈羃故郷在何許西望千山赤(師杜詩西望/千山萬山赤)兹遊
定安歸東泛萬頃白一歡寕復再起舞花堕幘行
將出苦語(縯史記甘言疾/也苦言藥也)不用兒女泣吾非故多失君
豈無一缺各念别時言閉户謝衆客空堂淨掃地
虛白道所集(厚莊子虚室生白/又云唯道集虚)
　　　西太一見王荆公舊詩偶次其韻二首(子仁/王荆)
(公詩云柳葉鳴蜩緑暗荷花落日紅酣三十六陂流水/白頭想見江南二十年前北地父兄持我東西今日重)
(來白首欲尋舊迹都迷先生見此兩絶注目乆/之曰此老野狐精也遂和之後魯直亦和四首)
秋早川原淨麗雨餘風日清酣從此歸耕劔外何
人送我池南(次公此篇止書景物而欲引歸之意先生蜀人自/京師言蜀則爲劔外矣杜詩草木変衰行劔外池)
(南盖歸蜀之路○堯卿王建宫詞/云池南池北草緑殿前殿後花紅)
但有樽中若下(縯湖州長興縣有箬溪南岸曰上箬北曰下/箬是也人取下箬水醸酒極美勝於雲陽俗)
(稱下箬酒○次公呉興統記云箬溪一/名顧渚口/一名趙瀆○子仁𥘉/學記載鄒陽酒賦云其品類則沙洛渌酃烏郷若下○敬夫山謙之呉興記)
(云上若下若/村並出美酒)何湏墓上征西(厚魏武紀注公言爲典軍校尉意/遂更爲國家討賊立功欲封侯作)
(征西将軍然後題漢故征西/將軍曹侯之墓此其志也)聞道烏衣巷口(援烏衣巷在金陵晋/王榭所居也○次公)
(劉禹錫詩烏衣/巷口夕陽斜)而今煙草萋迷(次公荆公居金陵/是時巳薨故云耳)
增刋校正王狀元集注分類東坡先生詩卷之十六
増刋校正王狀元集注分類東坡先生詩卷之十七
懷舊下
　　詩十三首
　　　武昌西山(并叙○任元祐/五年在京師作)
　　嘉祐中翰林學士承旨鄧公聖求爲武昌令
　常遊寒溪西山山中人至今能言之軾謫居
　　黄岡與武昌相望亦常往來溪山間元祐元
　　年十一月二十九日考試舘職與聖求㑹宿
　　玉堂偶話舊事聖求嘗作元次山窪樽銘刻
　　之巖石因爲此詩請聖求同賦當以遺邑人
　　使刻之銘側
春江緑漲蒲萄醅(厚東漢四夷列傳栗弋國属康居岀蒲/萄其土水美故蒲萄酒時有名焉李白)
(髙陽歌遥看漢水鴨頭/緑恰似蒲萄𥘉醱醅)武昌官柳知誰栽(次公晉陶侃傳/侃鎮武昌甞課)
(諸營種栁都尉夏施盗官栁植之於己門侃後見駐車/問曰此是武昌西門栁何因盗來此種施惶怖謝罪)憶從樊
口載春酒歩上西山㝷野梅西山一上十五里風
駕兩腋飛崔嵬(縯盧仝茶歌但覺/两腋習習生清風)同遊困卧九曲嶺
褰衣獨到呉王臺中原北望在何許但見落日低
黃埃歸來解劔亭前路(子仁解劔亭在武昌先/生甞云子胥渡江處也)蒼崖半
入雲濤堆浪翁醉處今安在(瀼溪在江州西南九十里/言浪無可拘限著浪說十)
(一篇爲一卷其在樊上鄰家皆是漁者少者長者戯更曰聱叟又/以其漫浪於人間謂其可稱漫叟○次公浪翁指言元結也本集)
(自釋云天下兵起逃入猗玕洞始自/稱猗玕子將家瀼濵乃自稱浪士)石臼抔飲無樽罍(次/公)
(云元結居樊上有抔樽自爲銘并序曰郎亭西乳有聚石石臨樊/水漫叟構石顛以爲亭石有窊顛者因修之以藏酒孟士源愛之)
(命爲杯樽其字音薄侯切爲士源作抔樽銘曰時俗獟狡曰益僞/薄誰能抔飲共守淳朴舊注引元結窊樽詩全篇乃是道州窊樽)
(詩矣/非是)爾來古意誰復嗣公有妙語留山隈至今
好事除草棘常恐野火燒蒼苔(縯退之石鼓歌雨/林日炙野火燎)當
時相望不可見玉堂正對金鑾開豈知白首同夜
直(次公意言鄧聖求作銘詩時今之所直之玉堂/但對金銮殿開而巳今日先生乃與之同夜直)卧看椽燭
髙花摧(師唐宣宗以金蓮燭送令狐綯歸/翰林院盖椽燭而以金蓮花承之)江邊暁夢忽驚
斷銅鐶玉鎻鳴春雷山人帳空猿鶴怨(厚孔稚圭北/山移文云蕙)
(帳空兮夜鶴怨山/人去兮曉猿驚)江湖水生鴻鴈來(縯杜詩鴻鴈幾時/到江湖秋水多)請公
作詩寄父老往和萬壑松風哀(次公顧愷之言㑹稽曰/千巖競秀萬壑争流)
　　　再用前韻
朱顔發過如春醅胸中棃棗𥘉未栽(棃棗見次韻/子由病酒詩)丹
砂末易掃白髮(厚杜詩掃除/白髮黄精在)赤松却欲參黃梅(援赤/松子)
(古仙人也黄梅謂/五祖弘忍大師也)寒溪本自逺公社白蓮翠竹依崔嵬
(次公廬山惠逺大師與謝靈運等十八人/結爲白蓮社今寒溪豈實有此遺跡耶)當時石泉照金像
神光夜發如五臺(縯先生有菩薩泉銘云陶侃爲廣州有漁/人毎夕見神光海上使迹之得金像𥘉送)
(武昌寒溪寺其後惠逺禪師迎像於廬山唐㑹昌中毁天下寺有/二僧藏像錦繡谷比佛教興復求像不可得而谷中至今有光景)
(發見如蛾眉五臺山所見今寒溪西數百歩有泉出於嵌竇間色/白而甘豈昔金像之所在乎○師曰五臺山在河東太原郡境内)
(也)飲泉鑒靣得眞意坐視萬物皆浮埃欲収暮景
返田里逺泝江水窮離堆(厚離堆山名在蜀之永康軍史/記李氷爲蜀太守鑿離堆以除)
(沬水/之患)還朝豈獨羞老病自歎才盡傾空罍(次公江淹/夢以五色)
(筆還郭璞文章頓减/當時有才盡之嘆)諸公渠渠若夏屋(次公詩於我/乎夏屋渠渠)吞吐
風月淸隅隈我如廢井乆不食(次公孟浩然詩一日不/讀書心荒如廢井又易)
(井渫/不食)古甃鈌落生隂苔數詩往復相感發汲新除
舊寒光開遥知二月春江闊雪浪倒卷雲峯摧石
中無聲水亦靜云何解轉空山雷(韋應物詩云水性本/云静石中故無声如)
(何兩相激雷/轉空山驚)欲就諸公評此語要識憂喜何從來願
求南宗一勺水往與屈賈湔餘哀(次公禅有南宗北宗/江南淮南叢林所聚)
(故就乞其水以湔洗屈原賈誼之哀水/取曹溪一滴水之義而一勺水岀礼記)
　　　見子由與孔常父唱和詩輙次其韻余昔
　　　在館中同舎出入輙相聚飮酒賦詩近歳
　　　不復講故終篇及之庻幾諸公稍復其舊
　　　亦太平盛事也
君先魯東家(縯魯人謂孔子/爲吾東家丘也)門户照千古(師魯縣闕里/孔子所居又)
(有五父/之衢)文章固應耳(次公子貢曰夫子之/文章可得而聞也)湏鬛餘似處雖
非蒙倛狀(厚荀子云仲尼狀靣如蒙倛注倛方相/也其首蒙茸然故曰蒙倛倛音欺)尚有歷國
苦(援孔子歷聘諸國/所奸者七十二君)誦書口瀾翻(次公退之詩挈/攜陬維口瀾翻)布榖雜
杜宇(任後漢馮衍書云詞如循環口如布榖○/次公布榖杜宇二鳥名皆鳴声不停之禽)十年困犇走
櫛沐飽風雨(厚莊言禹云沐/甚雨櫛疾風)吾道其非耶野處豈兕
虎(援史記孔子圍於陳蔡召子路而問曰詩云匪/兕匪虎率彼曠野吾道非耶吾何爲於此也)灞陵閑老將
(見鐡溝/行注)柏直口尚乳(厚漢書魏王豹反漢王問魏將誰也對/曰柏直王曰是口尙乳臭不能當韓信)自
君兄弟還鼎立知有𥙷(次公此言三孔之在館閣也黄魯/直亦云二蘇止連璧三孔立分鼎)
蓬山耆舊散(縯後漢學者謂東觀爲/老氏藏室道家蓬萊山)故事誰刪去來迎
馮翊傳(厚西漢䔥望之薛宣/朱博皆以馮翊迁)出餞㑹稽組(援西漢朱買臣/拜爲㑹稽太守)
(衣故衣懷其印綬歩歸郡邸入室中守邸與共食食且飽少見其/綬守邸怪之前引其綬視其印㑹稽太守章也邸守驚列中庭拜)
(謁有頃長安廐吏乗駟馬/來迎買臣遂乗傳去也)吾猶及前軰詩酒盛冊府(次/公)
(三館皆謂之冊府以/東壁圖書之府故也)願君唱此風掦觶斯杜舉(縯礼記檀/弓知悼子)
(辛未葬平公飲酒師曠李調侍皷鍾杜蕢入寢酌以飲曠與調且/自飲其辝云云平公曰寡人亦有過焉酌而飲寡人杜蕢洗而揚)
(觯公謂侍者曰如我死則必母廢斯爵/也至于今旣畢献斯揚觯謂之杜舉)
　　　熈寜中軾通守此郡除夜直都㕔囚繫皆
　　　滿日莫不得返舎因題一詩于壁今二十
　　　年矣衰病之餘復忝郡寄再經除夜庭事
　　　瀟然三圄皆空蓋同僚之力非拙巧所致
　　　因和前篇呈公濟子侔二通守前詩
除日當早歸(縯東方朔伏/日當早歸)官事乃見留(次公晉揚濟曰/子癡了官事官)
(事未/昜了)執筆對之泣(縯後漢盛吉爲廷尉毎至冬節獄囚當/断妻夜執燭吉持丹筆夫妻當對垂泣)哀
此繫中囚小人營餱糧堕網不知羞我亦戀薄禄
因循失歸休不湏論賢愚均是爲食謀誰能蹔縱
遣(次公後漢虞延除細陽令毎至歳時伏臘輒休遣囚徒各使歸/家並感其恩徳應期而還○師晉史曹攄調臨淄令有死囚嵗)
(乆攄行嶽愍之曰卿等不幸致此非所新歲人情所重豈不欲暫/見家耶衆囚皆涕泣曰若得暫歸無恨也攄悉開獄出之尅日令)
(還並無違者南史何㣧仕齊爲建安太守政有恩信人不忍欺毎/伏臘放囚還家依期而返北史䔥撝爲上州刺史爲政以礼譲爲)
(本甞至元日獄中囚係悉放歸家聽三/日然後赴獄諸囚荷恩並依限而至)閔黙愧前脩(援晋陶/潜詩誰)
(云固窮難邈哉此前/脩前脩謂前賢也)
　　　今和
山川不改舊嵗月逝肯留百年一俯仰五勝更王
囚(次公五行有五/相死囚廢休也)同僚比岑范德業前人羞坐令老鈍
守嘯諾獲少休(縯後漢黨錮傳序三郡爲謡曰汝南太守范/孟博南陽宗資主畫諾南陽太守岑公孝弘)
(農成瑨/但坐嘯)却思二十年出處非人謀齒髮付天公缺壊
不可修
　　　遊寳雲寺得唐彦猷爲杭州日送客舟中
　　　手書一絶句云山雨霏微不滿空畫船來
　　　往疾輕鴻誰知獨卧朱簾裏一榻無塵四
　　　靣風明日送彦猷之子坰赴鄂州舟中遇
　　　微雨感歎前事因和其韻作兩首送之且
　　　歸其書唐氏(堯卿彦猷名詢子翬按圖經宝/雲寺在錢塘門外呉越王錢氏建)
二妙彫零筆法空(厚衛􁁱李靖俱善草書謂之一臺二妙○子/仁漢末張英善草書論者謂權得伯英筋靖)
(得伯英肉自二人死妙處彫/零不振筆法掃地而空矣)忽驚雲海戯羣鴻(子仁梁武帝/評書曰鍾繇)
(書若雲鶴遊/天羣鴻戯海)清詩不敢私囊篋人道黄門有父風(黄門衛/桓)
出處榮枯一笑空十年社燕與秋鴻誰知白首長
河路還卧當時送客風(堯卿賈島詩長江風/送客孤館雨留人)
　　感舊(并引)
　　嘉祐中予與子由同舉制䇿寓居懷逺驛時
　　年二十六而子由二十三耳一日秋風起雨
　　作中夜翛然始有感慨離合之意自爾䆠遊
　　四方不相見者十常七八毎夏秋之交風雨
　　作木落草衰輒凄然有此感盖三十年矣元
　　豐中謫居黄岡而子由亦貶筠州甞作詩以記
　　其事元祐六年予自杭州召還居子由東府
　　數月復出領汝隂時予年五十六矣乃作詩留
　　别子由而去
牀頭枕馳道(次公東府在馳道/旁故云枕馳道也)雙闕夜未央(縯詩庭燎/云夜如何)
(其夜未央○厚江文通詩/双闕指馳道朱宫羅第宅)車轂鳴枕中客夢安得長新
秋入梧葉風雨驚洞房獨行殘月影悵然感𥘉凉
筮仕記懷逺謫居念黄岡一往三十年此懷未始
忘扣門呼阿同(子由一/字同叔)安寢巳太康(次公詩無/巳太康)青山映
華髮(次公柳子厚詩早/晚青山映華髮)歸計三月糧(次公莊子適千/里者三月聚糧)我欲
自汝隂徑上潼江章想見冰盤中(厚退之詩氷盤/夏薦碧實脆)石蜜
與柿霜(予欲請東川而歸/二物皆東川所岀)怜子遇明主憂患巳再嘗報
國何時畢我心乆巳降(援詩草蟲云/我心則降)
　　　元祐六年六月自杭州召還汶公館我於
　　　東堂閱舊詩卷次諸公韻三首
半熟黄梁日未斜(縯太平廣記吕仙翁授盧生一枕盧夣/入枕中見冨貴五十餘年忽覺而所炊)
(黄梁飯/未熟也)玉堂隂合手栽花(次公玉堂翰林院中公堂也先生/元祐二年爲翰林學士四年出知)
(杭州至是召還則六年也故言其/在玉堂時手裁之花隂巳合矣)却思三十年前味未飯
鐘時巳飯茶(厚唐王播少貧客楊州木蘭院隨僧齋僧厭之/及播至巳飯矣後二紀播岀鎮是邦向所題已)
(碧紗籠之矣乃題二絶一云上/堂亦了各/西東慙愧/闍棃飯後鐘二十年來塵撲面如今始得碧紗籠出摭言)
夢覺還驚屧響廊(次公蘇州圗經有響屧廊○敬夫/皮日休詩云響屧廊中金玉歩)故人
來炷影前香(次公先生有畫/像在院中故也)鬢鬚白盡成何事一帖
空存老遂良(法帖中有褚遂良書云/即日遂良鬚髮盡白)
尺一東來喚我歸(縯尺一言天子之詔也漢制尺一之版/以冩詔書故陳蕃傳云尺一選舉又晉)
(書石鍳謂山濤曰宰相三不/朝與尺一令歸第君何慮耶)衰年巳迫故山期文章曹植
今堪笑却卷波瀾入小詩(援杜詩文章曹植波瀾闊○次/公今先生自笑其窘束大才而)
(爲小詩故/以自此也)
　　　在彭城日與定國爲九日黃樓之㑹今復
　　　以是日相遇於宋凡十五年憂樂出處有
　　　不可勝言者而定國學道有得百念灰冷
　　　而顔益壯顧予衰病心形俱瘁感之作詩
菊醆茰囊自古傳(縯續斉諧記曰汝南桓景隨費長房游/斈長房謂曰汝家當有大災厄急令家)
(人縫囊盛茱茰繫臂上登山飲菊酒此禍可銷景如其言㪯家去/夕還見雞犬一時暴死長房曰此可以當之今丗人九日登髙是)
(也○次公西京雜記曰漢武帝宫人賈佩蘭九/月九曰佩茱茰食餌飲菊花酒云令人長壽)長房寧復是
臞仙(援司馬相如賦序列仙之/儒居山澤間形容甚臞)應從漢武横汾日(次公文/選漢武)
(帝行幸河東祠后土作秋風詞曰泛楼舡兮濟汾河横中流兮揚素/波○子仁李白九日登巴陵置酒望洞庭水軍詩/九日天氣清登)
(髙無秋雲憶昔傳/遊豫樓舡壯横汾)數到劉公戲馬年(縯南齊書宋武姓劉/氏諱𥙿爲宋公在彭)
(城九月九日岀項羽戯馬/臺至今相承以爲故事)對玉山人雖老矣(援晋裴楷神風/髙澫容儀俊爽)
(時人稱見裴叔則如近玉山映照人也○次公晋嵆/康醉後如玉山之將頺然對玉山人則先生自/謂)見恒河性
故依然(次公楞嚴經佛問波斯匿王昔見恒河水與今所見何/異王對以宛然無異佛再語之以汝之髮白靣皺而此)
(見情性未/曾有皺也)王郎九日詩千首今賦黃樓第一篇
　　　予前後守倅餘杭凡五年夏秋之間蒸熱
　　　不可過獨中和堂東南頰下瞰海門洞視
　　　萬里三伏常蕭然也紹聖元年六月舟行
　　　赴嶺外熱甚忽憶此處而作是詩
忠孝王家千柱宫(次公忠孝王錢王也/杭州乃錢王舊邑)東坡作吏五年
中中和堂上東南頰(次公煩字内地常語宫室/之房曰頰猶人之頥頰也)獨有人
開萬里風(次公萬里風亦使黄帝夢/萬里長風掃天下塵也)
　㝷訪
　　詩十七首
　　　臘日遊孤山訪惠勤惠思二僧(任熈寕五年/壬子先生在)
(杭州作○憲杭州圗經云孤山/去錢塘治四里湖中獨立一峯)
天欲雪雲滿湖樓臺明㓕山有無(次公歐陽永叔/詞山色有無中)水淸
出石魚可數林深無人鳥相呼(任大白詩淸風動䆫竹/越鳥起相呼又杜詩水)
(宿鳥/相呼)臘日不歸對妻孥名㝷道人實自娯道人之
居在何許寳雲山前路盤紆(祖謙圖經云寳雲寺乾徳/二年吴越王錢氏建寺有)
(寳雲/菴山)孤山孤絶誰肯廬道人有道山不孤𥿄䆫竹
屋深自暖擁褐坐睡依團蒲天寒路逺愁僕夫整
駕催歸及未晡出山廻望雲木合但見野鶻盤浮
圖(次公柳子厚鶻說有鷙曰/鶻穴于長安薦福浮圗也)兹遊淡泊歡有餘到家恍如
夢蘧蘧(縯莊子齊物篇莊周夢爲胡蝶栩栩/然胡蝶也俄而覺則蘧蘧然周也)作詩火急追亡
逋清景一失後難摹
　　　李𣏌寺丞見和前篇復用元韻
獸在藪魚在湖(次公莊子草食之獸不疾易/藪又曰魚相忘於江湖也)一入池檻歸
期無誤隨弓旌落塵土(縯左傳翹翹車乘招我/以弓孟子招大夫以旌)坐使鞭
箠環呻呼追胥連保罪及孥(時屢獲私塩皆/坐同保徙其家)百日愁
歎一日娯(次公先生詩案云熈寕六年内遊孤山作詩云誤隨/弓旌落塵土坐使鞭箠環呻呼以譏諷朝廷新法行)
(後公事鞭箠之多也又云追胥連保罪及孥百日愁歎一日/娯以譏諷朝廷塩法収坐同保妻子移/郷法太急也)白雲
舊有終老約朱綬豈合山人紆(子仁楊子紆/朱懷金之樂)人生何
者非蘧廬(次公莊子仁義先王之蘧廬也/止可以一宿而不可以乆處)故山鶴怨秋猿
孤(縯北山移文蕙帳空兮夜/鶴怨山人去兮曉猿驚)何時自駕鹿車去(任劉伶常乗/鹿車○次公)
(專使范丹推鹿車載/妻子以遭黨錮故也)掃除白髪煩菖蒲(縯杜詩掃除白髮黄/精在君看他時氷雪)
(容○蘇抱朴子内篇云韓終服菖蒲十二/年身生毛日視書萬言皆誦之冬袒不寒)麻鞋短後隨獵夫
(厚杜詩短衣匹馬隨李廣看射猛虎終殘年又莊子/短後之衣○子仁杜詩麻鞋見天子衣䄂露两肘)射弋狐兔
供朝晡(縯堂邑父自匈奴亡/歸窘則射禽獸以食)陶潜自作五柳傳(縯陶潜宅/邊有五柳)
(因以爲號甞自/著五柳先生傳)潘閬畫入三峯圗(縯潘閬詩髙愛三峯挿/大虚回頭仰望到騎驢)
(傍人大笑從他笑終擬移/家向此居好事者畫爲圖)吾年凛凛今幾餘知非不去
慙衛蘧(援莊子則陽篇蘧伯玉行年六十而六十/化未甞不始於是之而卒詘之以非也)嵗荒無術
歸亡逋鵠則易畫虎難摹(次公馬援以書誡子謂効龍/伯髙不得猶爲謹敕之士所)
(謂刻鵠不成尚類鶩者也効杜季良不得䧟/爲天下輕薄子所謂畫虎不成反類狗者也)
　　　再和
東望海西望湖山平水逺細欲無野人踈狂逐魚
釣刺史寛大容歌呼(縯曹參爲丞相吏日飲歌呼參/聞取酒張坐飲大歌呼與相和)君恩
飽煖及爾孥(子翬㠪黄州謝上表云/全家飽暖盡荷君恩)才者不閑拙者娯
穿巖渡嶺脚力徤未厭山水相縈紆三百六十古
精廬出遊無伴籃輿孤(厚王弘要陶潜還州問其所乗荅/云素有脚疾冋乗籃輿亦足自反)
(乃令一門生二/兒共輿至州)作詩雖未造藩閾破悶豈不賢樗蒲
(縯孔子曰不有博弈/者乎爲之猶賢乎已)君才敏贍兼百夫朝作千篇日未
晡(任退之詩朝爲百賦猶/欝怒莫作千詩轉遒警)朅來湖上得佳句從此不看
營丘圗(次公李成營丘人以畫山水得名自號李營丘○縯水/經衡山南有祝融家楚靈王時山崩墳毁得營丘九頭)
(圖也/云云)知君篋櫝冨有餘莫惜錦繡償菅蘧窮多闘
險誰先逋賭取名畫不用摹
　　　九日湖上㝷周李二君不見君亦見㝷於
　　　湖上以詩見寄明日乃次其韻
湖上野美蓉含思愁脉脉姢然如靜女(性之詩静/女其姝)不
肯傍阡陌詩人杳未來霜艶冷難宅君行逐鷗鷺
出處浩莫測葦間聞挐音(縯莊子漁父旣與言道延縁葦/間孔子待水波定不聞拏音然)
(後敢/去)雲表巳飛屧(縯此用後漢葉令/王喬飛舄意也)使我終日㝷逢花
不忍摘人生如朝露要作百年客喟彼終歳勞幸
兹一日澤(次公孔子曰百日/之蜡一日之澤也)願言竟不遂人事多乖隔
悟此知有命(次公南史沈攸之言早知窮/逹有命恨不十年讀書也)沉憂傷魂魄(惠/安)
(李白詩沉/憂能傷人)
　　　九日㝷臻闍棃遂泛小舟至懃師院二首
白髮長嫌嵗月侵病眸兼怕酒杯深南屏老宿閑
相過(堯卿錢塘湖/上有南屏寺)東閣郎君懶重㝷(縯唐李啇隱師令狐/楚甞呼椘子綯爲郎)
(君大中中綯爲學士重陽日啇隠上謁不見因以詩紀于屏風云/曾共山公把酒巵霜天白菊正蘺披十年泉下無消息九日樽前)
(有所思莫學漢臣栽首蓿還同楚客詠江/蘺郎君官貴施行馬東閣無因更重窺)試碾露芽烹白
雪(邦衡囯史𥙷風俗貴茶茶之/品益衆福州有方山之露芽)休粘霜蘂嚼黃金扁舟又
截平湖去欲訪孤山支遁林(厚桑門支遁字道林謝安寓/居㑹稽與王羲之許詢支遁)
(軰遊/處)
湖上青山翠作堆葱葱鬱鬱氣佳哉(縯後漢光武紀/望氣者蘇伯阿)
(望見舂陵郭唶曰/氣佳哉鬱鬱葱葱然)笙歌叢裏抽身出雲水光中洗眼
來白足赤髭迎我笑(援劉禹錫云在席硯者多旁行四句/之書備將迎者皆赤髭白足之侣白)
(足赤髭皆髙僧也○堯卿罽賔佛䭾耶/舎尊者髭赤時/人號爲赤髭論主)拒霜黃菊爲誰
開(厚杜詩九日寄岑參云是節東籬菊紛/披爲誰秀又采采黄金花何由蒲衣䄂)明年桑苧煎茶處
憶着衰翁首重廻(皎然有九日與陸羽煎茶詩羽自/號桑苧翁余來年九日去此乆矣)
　　　過雲龍山人張天驥
郊原雨𥘉足風日清且好病守亦欣然肩輿白雲
道荒田咽蛩蚓村巷懸棃棗下有幽人居閉門空
雀噪西風髙正厲落葉紛可掃孤僮卧斜日病馬
放秋草墟里通有無垣墻任摧倒君家本冠盖絲
竹閙鄰保脫身聲利中(元杜牧之詩/脫身簿尉中)道德自濯澡躬
耕抱羸疾(次公陶潜云躬耕/自資遂抱羸疾)奉養百歳老詩書膏吻頰
菽水媚翁媪(師孔子曰啜菽飲水/盡其􁁅斯謂之孝)飢寒天隨子𣏌菊自
擷芼(縯陸龜蒙自號天隨子常食𣏌菊及夏五月枝葉老硬氣/味苦澁猶食不巳因作𣏌菊賦以自廣云爾𣏌未棘爾菊)
(未莎其/如余何)慈孝董邵南雞狗相乳抱(厚韓退之詩嗟我董生/孝且慈人不識惟有天)
(公知生祥下瑞無時期家有/狗乳岀求食雞來哺其兒)吾生如寄耳(次公曹孟德詩全語/○師云謝安書人生)
(如寄/耳)歸計失不早故人豈敢忘但恐迫華皓從君
學種秫(厚晋陶潜爲彭澤令在縣公田悉/令種秫曰使吾常醉於酒足矣)斗酒時相勞(援/楊)
(惲曰歲時伏/臘斗酒自勞)
　　　訪張山人得山中字二首
魚龍隨水落(子仁杜詩水落魚龍/夜又云魚龍廻夜水)猿鶴喜君還(次公孔稚/圭北山移)
(文云蕙帳空兮夜鶴/怨山人去兮曉猿驚)舊隱丘墟外新堂紫翠間(次公杜牧/之詩千峯)
(横紫/翠)野麋馴杖屨幽桂出榛菅(次公退之寄崔二十六/云稱多量少鑒裁宻豈)
(念幽桂/遺榛菅)洒掃門前路山公亦愛山(張故居爲大水所壞新/卜此室故居之東○援)
(山公山簡/也公自謂)
萬木鎮雲龍(山/名)天留與戴公(次公雲龍山則張山人所/居之地也戴公豈以戴安)
(道比之耶○子仁戴符甞乞買山錢於/于頔詩意或指此又潤州有戴公山)路迷山向背(啇老後漢/地理志衡)
(山九向/九背)人在瀼西東(縯瀼水在䕫州奉節縣岀於山谷間南/入江楚俗謂水可涉者爲瀼杜詩瀼西)
(瀼東一萬家甫甞寓/居瀼西復還瀼東也)薺麥餘春雪(倬退之琴操云霜/雪貿貿薺麥之茂)櫻桃
落晚風入城都不記歸路醉眠中
　　　雨中過舒教授
踈踈簾外竹瀏瀏竹間雨牎扉靜無塵几硯寒生
霧美人樂幽獨(次公指言/舒教授也)有得縁無慕坐依蒲褐禪
起聽風甌語客來澹無有洒掃凉冠屨濃茗洗積
昏妙香淨浮慮(子仁杜詩云/心清聞妙香)歸來北堂闇二微螢
渡此生憂患中一餉安閑處飛鳶悔前笑(厚馬援謂/官属曰吾)
(從弟少游常哀吾慷慨多大志曰士生一丗但取衣食纔足乗下/澤車騎欵叚馬郷里稱善人足矣至求盈滿但自苦耳當吾在浪)
(泊萬里間虜未㓕之時下潦上霧毒氣熏蒸仰視/飛鳶跕跕墮水中卧念少游平生時語何可得也)黃犬悲
晚悟(援李斯臨刑謂中子曰吾欲與若復牽/黄犬俱岀上蔡東門逐狡兎豈可得乎)自非陶靖節
誰識此間趣(次公陶淵明/號靖節先生)
　　　正月二十日與潘郭二生出郊㝷春忽記
　　　去年是日同至女王城作詩乃和前韻(安/國)
(志林云黄州東十/五里/有永安城而俗謂女王城)
東風未肯入東門走馬還㝷去歳村人似秋鴻來
有信事如春夢了無痕江城白酒三盃釅野老蒼
顔一笑温巳約年年爲此㑹故人不用賦招䰟(次/公)
子靜掃地風松獨不靜送我作皷吹
　　　𬒳酒獨行徧至子雲威徽先覺四黎之舎
　　　三首
半醒半醉問諸黎(次公杜牧詩半/醒半醉遊三日)竹刺藤梢歩歩迷(厚/杜)
(詩竹寒沙碧浣花溪/橘刺藤梢咫尺迷)但㝷牛豕覔歸路(次公韓非子載啇太/宰問市南門之外牛)
(豕何/多)家在牛欄西復西(堯祖李賀詩家/住錢塘東復東)
揔角黎家三小童(縯詩緫/角丱兮)口吹葱葉送迎翁莫作天
涯萬里意(厚古詩相去萬餘/里各在天一涯)谿邊自有舞雩風(援論語/風乎舞)
(雩詠/而歸)增刋(胡律詩之作用字平仄丗固有定體/衆共守之然不若/時用変體如兵之出竒変化無窮以驚丗駭目如此二詩)
符老風情奈老何朱顔减盡鬢絲多投梭毎困東
鄰女(縯晋書謝鯤鄰家卨氏女有美色鯤甞挑之女投梭折其/兩齒時人爲之語曰任逹不巳幼輿折齒鯤聞之傲然長)
(嘯曰猶不/廢我嘨歌)換扇唯逢春夢婆(是日復見符林秀/才說換扇之事)
　酬荅上
　　詩五十九首
　　　次韻王誨夜坐
爱君東閣能延客(縯前漢公孫丞相/開東閤以延賢人)顧我閑官不計貟
䇿杖頻過如未厭卜居相近豈辭遷莫將詩句驚
揺落(縯九辨䔥瑟兮草木落而変衰○子/仁老杜詩摇落巫山暮寒江東北流)漸喜樽罍省撲
縁(援莊子適有/蚊䖟撲縁)但約月明池上宿夜深同看水中天
　　　次韻張安道讀杜詩(任熈寕四年/辛亥五月作)
大雅𥘉微缺流風困暴豪張爲詞客賦變作楚臣
騷(次公李白古風云大雅乆不作吾衰意誰陳唐人哭杜甫云擬/屈孤墳破重敎大雅生又荀子有雲蚕等賦其後文選所載两)
(都二京皆詞茖之所爲也屈/原作離騷經𥘉有騷之名)展轉更崩壞紛綸閱俊髦
地偏蕃怪産源失亂狂濤粉黛迷真色魚鰕易豢
牢誰知杜陵傑名與謫仙髙(縯賀知章見李白曰子謫/仙人也甫與白斉名丗稱)
(李杜韓退之云李杜文章在光熖万丈長/○次公杜陵指言子美以其家在杜陵也)掃地収千軌爭標
看兩艘(縯唐盧肇競渡詩向道是龍/剛不信果然奪得錦標歸)詩人例窮苦天意遣
奔逃(次公此言李杜二公以詩而窮值時之乱李公謫夜郎後/歸寓潯陽而杜公由同谷來蜀且之梓之閬之䕫之荆南)
(之潭/衡也)塵闇人亡鹿(縯秦失其鹿天下共逐之此言明皇天宝/之亂○次公列子鄭人有薪於野者遇駭)
(鹿御而擊之恐人見之也遽藏之隍中覆之以蕉不勝其喜俄而/遺其所藏之處遂以爲夢今句盖言遭丗之故其得失無常也舊)
(注所引/非是)溟翻帝斬鼇(厚女蝸錬五色石𥙷天断鼇足以立四/極此言粛宗/誅安/史再造唐室)艱
危思李牧(縯漢文帝聞馮唐言廉頗/李牧之爲將何憂匈奴哉)述作謝王褒(厚前漢/王褒作)
(中和樂職宣布詩益州刺史奏褒有軼村上乃徴/褒爲聖主得賢臣頌上令與張子僑等並待詔)失意各千
里哀鳴聞九皐(次公詩曰鶴鳴于/九皐聲聞于天)騎鯨遁滄海(縯杜甫送/孔巢父詩)
(云若逢李白騎鯨魚/道甫問信今何如)捋虎得綈𫀆(厚莊子載孔子見盗跖歸/見柳下季曰料虎頭編虎)
(鬚幾不免虎口湏賈見范睢寒取一綈𫀆賜之睢曰綈𫀆恋恋有/故人之意盖甫入蜀依嚴武武暴戾以甫爲節度參謀而屡欲殺)
(之/也)巨筆屠龍手(縯莊子朱泙漫學屠龍/枝成而無所用其巧)微官似馬曹(厚/晋)
(王徽之爲騎曹參軍桓中/問卿署何曹曰似是馬曹)迂踈無事業醉飽死遊遨(縯杜/甫客)
(耒陽遊衡山阻水聶令具舟迎之/乃得還令饋牛炙白酒大醉而卒)簡牘儀刑在兒童篆刻
勞(厚楊子彫蟲篆/刻壯夫不爲)今誰主文字公合抱旌旄(堯卿謂安道/爲文章盟主)
(○子仁韓退之詩文字/銳氣在輝輝見旌麾)開卷遥相憶知音兩不遭般斤
思郢質(次公莊子曰郢人堊漫其鼻端若蠅翼使匠石斵之匠/石運斤成風聽而斵之盡堊而鼻不傷郢人止不失容)
(宋元君聞之召匠石曰甞試爲寡人爲之匠石曰臣則甞能斵之/雖然臣之質死乆矣掦子云般之揮斤般盖古之巧於用斤者亦)
(匠石之/謂矣)鯤化陋鰷濠(縯莊子北溟有漁其名爲鯤化而爲鵬/不知其幾千里莊子與惠子遊於/濠)
(梁莊子曰鯈魚出/遊從容是魚樂也)恨我無佳句時蒙致白醪慇懃理黃
菊未遣没蓬蒿
　　　和柳子玉過陳絶糧次韻二首
風雨蕭蕭夜晦迷不湏鳴呌強知時(縯詩風雨䔥蕭雞/鳴膠膠又云風雨)
(如晦雞鳴不巳言君/子乱丗不改其度也)多才乆𬒳天公怪(師晉史陸機傳人患/才少陸機更患其多)
(○無巳退之双鳥詩天/公怪兩鳥各捉一處囚)闕食惟應㸑婦知杜叟挽衣那
及脛(縯杜詩云黄獨無苗山/雪盛短衣數挽不掩脛)顔公食粥敢言炊(厚顔真卿/乞米帖云)
(拙於生事㪯家食粥巳數/月今又罄乏寔用憂煎)詩人情味真甞遍試問於君
厎事虧
如我自觀猶可厭非君誰復肯相㝷圗書跌宕悲
年老(厚文選江文通恨賦脫略公卿跌宕文史○堯卿陶淵/明文集序曰文章不羣詞彩精㧞跌宕昭彰獨超衆類)燈
乆忘(次公老子/寵辱若驚)寜畏官長詰(縯杜詩醉則騎馬/歸頗遭官長罵)飄然便
欲去誰在子思側(厚孟子昔者魯繆公無人乎/子思之測則不能安子思)君能從我
遊出郭及未黒
　　　荅任師中次韻(來詩勸以/詩酒自娱)
閑裏有深趣常憂兒輩知(見越州張/中舎詩注)已成歸蜀計誰借買
山資(縯戴符就㐮陽節度于頔求買山錢頔與百萬○厚南史王秀之/爲晉平太守朞年便求去曰吾山資巳足豈可乆留以妨賢路)
丗事乆已謝故人猶見思平生不飲酒對子敢論詩
　　　沈諌議召遊湖不赴明日得雙蓮於北山
　　　下作一絶持献沈旣見和又别作一首因
　　　用其韻(任曰熈寕五年/壬子十二月作)
湖上棠隂手自栽(縯召公奭治陜以西廵行郷邑有棠樹央/獄其下人各得所懷棠樹不敢伐遂作丼)
(棠之/詩)問公更得幾回來水仙亦恐公歸去(援湖上有/水仙王廟)
(○邦衡按圖經廟/在錢塘門外二里)故遣雙蓮一夜開
詔書行捧縷金牋樂府應歌相府蓮(縯㠪儉爲南齊/相所薦皆名士)
(丗謂紅蓮映秋水今號蓮幕自儉始○次公李肇國史𥙷于司空/以樂府有想夫怜曲名不佳欲改之坐客有笑者曰南朝相府曽)
(有瑞蓮號相府蓮後/有此曲誤呼想夫怜)莫忘今年花發處西湖西畔北山
前(明仲按杭州圗經云北髙峯在靈隱寺/後又云北山之形如獅子名獅子峯)
　　　和歐陽少師㑹老堂次韻
一時冠盖盡嚴終(次公嚴助終軍二/子皆少年之貴)舊德年來豈易逢
聞道堂中延蓋叟(縯曹参爲齊相甞/避正寢以延盖公)定應牀下拜梁松
(厚馬援有疾梁松候之拜牀下援曰/我乃松父友也雖貴何得失其序乎)蠧魚自曬閑箱篋
(縯丗說郝隆以/七月七日曬書)科斗長収古鼎鍾(科斗詳見石鼔詩注○/子仁謂歐陽公収古鼎)
(鍾銘刻最多/見集古目録)我欲弃官重問道寸莛何以得舂容(縯/東)
(方朔荅客難言以筳撞鐘豈能發其音声韓詩東野不囬頭有如/寸筳撞巨鐘○援禮記學記待其從容然後能盡其聲注云從讀)
(如戈舂/之舂)
　　　和歐陽少師寄趙少師次韻
朱門有遺啄千里來燕雀公家冷如冰百呼無一
諾平生親友半遷逝公雖不怪旁人愕丗事如今
臘酒醲交情自古春雲薄二公凛凛和非同疇昔
心親豈貌從(次公韓詩心/親如貌敬)白鬚相映松間鶴清句更
(平)酬雪裏鴻何日揚雄一㕓足(縯揚雄居岷山之陽/有宅一區有田一㕓)却
追范蠡五湖中(援史記范蠡泛/扁舟逰五湖)
　　　次韻孔文仲推官見贈
我本麋鹿性諒非伏轅姿(次公戰國策言驥伏塩車而上/大山負轅不能上又漢武帝曰)
(局促效/轅下駒)君如汗血馬(縯前漢大宛傳宛别邑七十餘城多善馬/汗血言其先天馬子也注以汗從肩膊岀)
(如血故/名汗血)作駒巳權竒(厚李白天馬歌天馬來從月攴窟背爲虎/文龍翼骨馬嘶青雲振緑髮蘭筋權竒走)
(滅没○援顔延年馬賦曰雄志倜儻精權竒兮○任前漢礼樂志/郊祀歌太一况天馬下霑赤汗沬流赭志俶倘精權竒籋浮雲掩)
(上/馳)齊驅大道中並帶鑾鑣馳(厚詩輶車銮/鑣載獫/獢)聞聲自决
驟(次公莊子麋鹿見之决驟/以土云我本麋鹿性故也)那復受縶維(厚白駒詩云/縶之維之)謂君
朝發燕秣楚日未欹(援顔延年賦旦刷幽燕晝秼荆越○/次公李白天馬歌雞鳴刷燕晡秣越)
(神行電邁/躡恍愡)云何中道止連蹇驢騾隨(厚賈誼賦騰駕罷牛/驂蹇馿兮○次公楊)
(雄反騷云馿騾/連蹇而齊足)金鞍冒翠錦玉勒垂青絲(厚杜詩騘馬/行赤汗微生)
(白雪毛銀鞍却覆香羅帕髙都護騘馬行青絲/駱頭爲君老梁簡文帝紫騮詩青絲懸玉蹬)旁觀信美矣
自揣良厭之均爲人所勞何必陋鹽輜(厚戰囯䇿汙/明見春申君)
(曰夫驥之齒至矣服塩車而上太行瀌汗灑也白汗交流中坂迁/延負轅而不能上伯樂遭之下車攀而哭之驥於是俛而噴俯而)
(鳴見伯樂之知巳也○援賈誼賦驥垂兩耳伏塩/車兮○次公李太白天馬歌崔嵬塩車上峻坂)君看立仗馬
不敢鳴且窺(縯李林甫以語動諌官曰君等濁不見立仗馬/乎終日無聲而飫三品芻豆一鳴則黜之矣後)
(雖欲不鳴得乎由/是諌諍路遂絶)調習困鞭箠僅存骨與皮人生各有
志此論我乆持他人聞定笑聊與君子期空堦卧
積雨病骨煩撑支秋草上垣墻霜葉鳴堦墀門前
自無客敢作揚雄麾(援揚子曰在夷貃則/引之倚門墻則麾之)候吏報君來
弭節江之湄(縯離騷吾令羲和弭節兮望崦嵫而/迫○厚/班彪北征賦釋余馬於彭陽兮且弭節而息思)
(○次公爾雅/水草交曰湄)一對髙人談稍忘俗吏卑今朝枉詩句
粲如鳯來儀上山絶梯磴堕海迷津涯怜我枯槁
質借潤生華滋(厚後漢郭伋傳帝勞之曰賢能太守帝城不/逺河潤九里兾京師蒙福○次公莊子河潤)
(九里古詩緑/葉發華滋)豈效丗俗人洗刮求瘢痍(縯後漢趙壹賦/所好則鑚皮出)
(其毛羽所惡則/洗垢求其瘢㾗)賢明日登用清廟歌緝熈(厚詩清廟祀/文王也維清)
(奏象舞也維淸/緝熈文王之典)胡不學長卿預作封禪詞(援司馬相如/未死時著書)
(一卷言封禪事旣/死武帝求得之)
　　　和致仕張郎中春畫
投紱歸來萬事輕(厚潘安仁秋興賦且歛祍/以歸來兮忽投紱以髙邁)消磨未盡秪
風情舊因蓴菜求長假(援晉張翰爲齊王囧掾因秋風起/思吴中菰菜蓴羮鱸魚膾遂命駕)
(而/歸)新爲楊枝作短行(縯白居昜妾樊素善歌小蛮善舞甞/有詩櫻桃樊素口楊柳小蛮腰曰旣)
(年髙邁而小蛮方豊艶/因爲楊柳枝詞以託意)不禱自安縁壽骨深藏難没是
詩名淺斟盃酒紅生頰細琢歌詞穩稱聲(次公細琢/歌詞則張)
(善爲小/詞也)蝸殻卜居心自放(縯焦先楊沛並作小廬形/如蝸牛殻故曰蝸牛廬)蠅頭
冩字眼能明(厚齊衡陽王鈞甞手自細書五經置于巾箱以/備遺忘賀玠問曰殿下家自足墳素復何湏蠅)
(頭細書藏/巾箱中)盛衰閱過君應笑寵辱年來我亦平(子仁老/子寵辱)
(若/驚)跪履數從圯下老(援張良常游下邳圯上有一老父直/墮其履頋謂良曰孺子下取履良下)
(取履因跪進父以足/受之曰孺子可教)逸書閑問濟南生(厚伏生濟南人故爲/秦博士秦時禁書伏)
(生壁藏之孝文時求能治尚書者聞有伏生欲/召之生年九十餘不可徵乃使晁錯往受業)東風屈指無
多日只恐先春鶗䳏鳴(縯離騷經恐鶗䳏之先/鳴兮使夫百草之不芳)
　　　正月九日有美堂飲醉歸徑睡五皷方醒
　　　不復能眠起閱文書得鮮于子駿所寄古
　　　意作雜興一首荅之(駒父按杭州圖經有美堂/在郡城吴山嘉祐二年按)
(摯出守杭州朱仁宗賜詩首章/云地有湖山美因以名堂也)
衆人事紛優志士獨悄悄何異琵琶絃常遭腰皷
閙三杯忘萬慮醒後還皎皎(縯退之詩數杯澆腸雖/暫醉皎皎萬慮醒還新)有
如轆轤索巳脫重縈繞家人自有約始慕陳婦孝
可怜原巨先放蕩今誰吊(縯漢書原渉字巨先或譏渉曰/子本吏二千石之丗結髮自修)
(以行䘮推財礼譲爲名正復讎取仇猶不失仁義何故自放縱爲/輕俠之徒乎涉應曰子獨不見家人寡婦邪始自約敕之時意乃)
(慕宋伯姬及陳孝婦不幸一爲盗賊所汙遂行滛佚知其非礼吾/猶此矣○次公按顔師古注曰陳孝婦者其夫當行戒属孝婦曰)
(汝善養吾母孝婦曰諾夫死孝婦養姑愈固其父母欲嫁之孝婦/欲自殺父母懼遂使養姑淮陽太守以聞朝廷髙其義號曰孝婦)
平生嗜羊炙識味肯輕飽烹蛇啖蛙蛤頗訝能稍
稍(援退之南食詩我來禦魑魅自冝味南烹惟蛇舊所識實憚口/眼獰又食蝦蟇詩彊號爲蛙蛤於實無所較余𥘉不下喉近亦)
(能稍/稍)憂來自不寐起視天漢渺欄干玉繩低(縯謝眺/詩玉䋲)
(低建章○次公曹/子建云北斗闌干)耿耿太白暁(縯退之詩東方未明大/星没獨有太白配殘月)
　　　次韻荅章傳見贈
並生天地宇同閱古今宙(次公四方上下曰宇古/往今來曰宙)視下
則有髙無前孰爲後逹人千鈞弩一弛難再彀(厚/南)
(史宋髙祖軍中多萬鈞弩所至摧䧟○次公戰國䇿曰千鈞之弩/潰癰○子仁范傳正李太白墓碑云千鈞之弩一發不中則當摧)
(撞折牙永息機用安能效/碌碌者蘇而復上哉)下士沐猴冠(縯韓生說項羽不從生/曰人謂楚人沐猴而冠)
(果/然)巳繫猶跳驟欲將駒過隙(援莊子人生天地/間如白駒之過隙)坐待
石穿溜(厚枚乗云大山之溜/穿石漸靡使之然也)君看漢唐主宫殿悲麥秀
(縯萁子過商宫室感其生禾黍作麥秀之詩曰/麥秀漸漸兮禾黍油油彼狡童兮不與我好也)而况彼區區
何異一醉冨(厚詩曰彼昏不知一醉日冨箋云/無知之人飲酒一醉自謂日益冨)鷄鶋非所
養俯仰眩金奏(次公鶢鶋海鳥也左傳感文仲不智者三其/一祀鶢鶋乃此矣莊子有海鳥止於魯郊魯)
(侯御而觴之于廟奏九韶以爲樂具太牢以爲膳鳥乃眩視/憂悲不敢飲食三日而死此以巳飬鳥也非以鳥養鳥也)髑
髏有餘樂不博南靣后(縯莊子之楚見空髑髅檄以馬箠/因而問之髑髅見夢曰死則無君)
(於上無臣於下亦無四時之事從然以天地爲春秋雖南靣王樂/不能過也莊子曰吾使司命復子形爲子骨肉肌膚反子父母妻)
(子子欲之乎髑髏曰吾安能弃/南面王樂而復爲人間之勞乎)嗟我昔少年守道貧非疚
(厚莊子原憲對子貢曰無財謂之貧學道不能行謂之病憲貧也/非病也○次公疚者亦病也如内省不疚行前定則不疚皆言不)
(病)自從出求仕役物恐見囿(次公莊子曰方且爲/物役又云皆囿於物)馬
融旣依梁(援馬融懲於鄧氏不敢復違忤勢家遂爲梁兾草/奏誣李固又作大將軍西第頌頗爲正直所羞)班
固亦仕竇(縯班固爲郎竇憲出征匈奴以固爲/中護軍與參議及竇敗固死獄中)效嚬豈不欲
(厚莊子西施病捧心而嚬里之/醜人見而美之亦捧心而嚬)頑質謝鐫鏤(次公先生詩案/云熈寕六年正)
(月作此詩言某不能效/班馬二人苟容依附也)側聞長者言(子仁司馬迁荅任安書/云僕非敢如是也雖罷)
(駑亦側聞長/者遺風矣)婞直非養壽(援離騷經余曰鯀婞直以亡/身兮終然夭乎羽山之野)唾
靣慎勿拭(縯唐婁師徳教其弟耐事弟曰人有唾靣㓗之/乃巳師徳曰未也㓗之是違其怒正使自乾耳)出
跨當俛就(厚前漢韓信傳淮隂少年侮信曰能死刺我不然出/跨下於是信熟視俛出跨下一市皆笑信以爲怯)
居然成懶廢敢復齒豪右子如照海珠網目踈見
漏(次公狄仁傑滄海遺珠/又漢志網漏吞舟之魚)宏材乏近用(援范瞱作伏淇賛/器博者無近用也)巧
舞困短䄂(縯史記韓非/曰長䄂善舞)坐令傾國容(厚前漢李延年歌曰/北方有隹人絶丗而)
(獨立一顧傾人/城二顧傾人囯)臨老見邂逅(次公詩曰邂逅/相遇適我願兮)吾衰信乆矣
書絶十年舊門前可羅雀(援前漢鄭當時傳先是翟公爲/廷尉賔客填門及廢門外可設)
(雀/羅)感予煩屢叩願言歌緇衣子粲還予授(縯詩緇衣/之冝兮敝)
(予又改爲兮適子之館/兮還予授子之粲兮)
　　　㑹客有美堂周邠長官與數僧同泛湖往
　　　北山湖中聞堂上歌笑聲以詩見寄因和
　　　二首時周有服(有美堂見前正月九日/有美堂/飲/酒詩注/堯卿周邠長官所寄簮屣詩)
(云堂上歌聲想遏雲玉人休整碧紗裙粧残粉落燕脂/暈飲劇杯深琥珀紋簮屣定知髙楚客笑談應好却秦)
(軍莫辭上馬玉山倒/巳是遟留至夜分)
藹藹君詩似嶺雲(縯退之詩君詩多/態度藹藹春空雲)從來不許醉紅裙
(厚退之詩不解文/字飲惟能醉紅裙)不如野屐穿山翠惟見輕橈破浪紋
頗憶呼盧袁彦道(縯晉袁耽字彦道桓温少時遊於博徒資/産俱盡尚有所負思自振之方莫知所岀)
(欲求濟於耽時耽在艱遂變服懷布帽隨温與債主戯眈素有藝/名債主聞之而不相識謂之曰卿當不辦作袁彦道也遂就局十)
(萬一擲直上百萬耽投馬絶呌/探布帽擲地曰竟識袁彦道否)難邀罵坐灌將軍(皆取其有/服也○厚)
(田蚡娶燕王女爲夫人列侯宗室皆往賀灌夫有服竇嬰強與俱/蚡與天有隙夫行酒蚡不能滿觴夫怒次至灌賢方與程不識耳)
(語夫無所發怒廼罵賢曰平生毁程不識不直一錢今日長者爲/壽廼效女曹兒呫囁耳語蚡謂夫曰程李俱東西宫衛尉今衆辱)
(程將軍獨不爲李將軍地乎夫曰今日斬頭穴胷何知/程李蚡怒召長史曰今日召宗室有詔劾灌夫罵坐不敬)晩風落
日元無主不惜清凉與子分
載酒無人過子雲(縯楊雄傳賛云雄家貧嗜酒人希至/其門時有好事者載酒殽從游學)掩
關晝卧客書裙(厚羊欣長隷書父不疑爲烏程令欣年十二/時王獻之爲吴興太守甚短愛之欣甞夏月)
(着新絹裙晝寢献之入/縣見之書裙數幅而去)歌喉不共聽珠貫(次公禮記之言/歌曰上如抗下)
(如墜纍纍然端若貫珠○倬嚴尚書與于駙馬詩莫損歌喉一/串珠又樂天與子駙馬詩何郎小妓歌喉好嚴老呼爲一串珠)醉
靣何因作纈紋(厚李貿詩龜甲/笄風醉眼纈)僧侣且陪香火社詩
壇欲歛鸛鵝軍(縯杜牧詩今代風騷將誰登李杜壇鸛鵝陣/名也左傳昭二十一年公子城以晋師至救)
(宋與華氏戰于赭丘鄭/翻願爲鸛其御願爲鵝)慿君遍遶湖邊寺漲渌晴來巳
十分
　　　病中獨遊淨慈謁本長老周長官以詩見
　　　寄仍邀遊靈隱因次韻荅之(堯卿周邠長官/云竊聞子瞻學)
(士昨日飄然單乗獨出南屏旋至北山窮幽覧勝真得/物外自適之趣邠甞誦歐陽公詩云使君厭騎從車馬)
(留山前行歌招野叟共歩青林間然明公今日之樂正/得於此因成詩一章上寄云放歸騶騎獨㝷山直入青)
(蘿翠靄間謝客杖藜方自適阮公蠟屐許難攀可愁白/髮能添老湏信黄金不買閑應向林泉真得趣徜徉終)
(日未/經還)
卧聞禪老入南山淨掃清風五百間我與丗踈冝
獨往(次公杜牧晚晴賦倒/冠落佩兮與丗闊踈)君縁詩好不容攀自知樂事
年年減難得髙人日日閑欲問雲公覔心地(次公雲/公梁之)
(髙僧也以比本老心地法門禆家之大要○堯卿法雲/母吴氏𥘉生雲時忽見雲氣滿室光色瑩徹因名法雲)要知何
處是無還(楞嚴經云我今/示汝無所還地)
　　　徑山道中次韻荅周長官兼贈蘇寺丞
年來戰紛華漸覺夫子勝(厚謝玄暉觀雨詩方同戰勝者/去剪北山萊注子夏肥或有問)
(之者子憂曰吾戰勝人問曰何爲戰勝曰吾入見夫子之義/則榮之出見冨貴又榮之二者戰於胸臆而夫子之義勝矣)欲求
五畒宅(厚孟子曰五畒/之宅樹之以桑)灑掃樂清浄學道恨日淺問
禪慙聽瑩(任莊子長梧子曰/是黄帝之聽瑩也)聊爲山水行遂此麋鹿性
獨遊吾未果覔伴誰復聽吾宗古遺直(厚左傳仲尼/謂叔向古之)
(遺/直)窮逹付前定餔糟醉方熟(縯楚詞漁父謂屈原曰丗/人皆濁何不淈其泥而掦)
(其波衆人皆醉何不/餔其糟而歠其醨)灑靣呼不醒(援明皇召李白作宫詞時/白巳醉宮人以水洒靣即)
(令秉筆頃之/成十餘章)奈何效燕蝠屢欲爭晨暝(次公小說載蝙/蝠與燕争晝夜)
(不决往問鳯凰鳯凰方睡遂投訓狐其事詳見詩案/且云某意以譏王庭老如訓狐不分别是非也巳)不如從我
遊髙論發犀柄溪南渡横木山寺稱小徑(太平寺俗/號小徑山)
㝷幽自兹始歸路微月映南望功臣山雲外盤飛
磴三更渡錦水再宿留石鏡(次公功臣山以錢鏐得名/前卷所謂功臣寺處也錦)
(水前所爲錦溪也石/鏡前所有絶句是也)𬗟懷周與李(次公周與李局則周長/官李則前所謂李秀才)能
作洛生詠(縯謝安本能爲洛下書生詠有鼻疾故其音/濁名流愛其詠而莫能及或手掩鼻以効之)明朝
　　　汪覃秀才乆留山中以詩見寄次其韻
季子應嗔不下機(縯蘇秦字季子遊數年大困而歸嫂妹妻/妾皆竊笑之○次公戦國䇿蘇秦去秦而)
(歸形容枯槁妻不下絍嫂不爲炊○子仁按史記蘇秦傳/及戦國䇿並無不下機字唯李白詩云莫見蘇秦不下機)棄家
來伴碧雲師(厚僧惠休姓湯氏詩曰日暮碧雲合佳人殊未/來○次公江淹雜擬衆詩凡三十篇各借著元)
(姓名至此詩題曰僧惠休故後來人誤以爲惠休詩白樂天云不/似休上人空多碧雲暮更相承誤今先生云碧雲師亦幾於誤矣)
(○子仁按先生詩有云雜篇直欲擬湯休/則盖未甞誤也碧雲師豈别有所引邪)中秋冷坐無因醉
半月長齋未肯辭擲簡摇毫無忤色(汪善書託冩衆/人詩○次公退)
(之贈崔立之云揺毫擲簡自不供阮咸善/琴士無貴賤皆爲弹終日逹夜無忤色)投名入社有新詩
(次公杜詩我有新詩何處吟○子仁石鼎聮句序云校書郎侯喜/新有能詩声○敬夫九華山録云龍池庵僧清宿與張扶爲詩社)
(四方景慕趨者如歸/皆宗九華扶詩社)飛騰桂籍他年事莫忘山中採藥
時
　　　景純見和復次韻贈之二首
解組歸來道益光坐看百物自炎凉捲簾堂上檀
槽閙送客林間樺燭香(堯卿張籍詩黄金捍撥紫檀槽絃/索𥘉張調更髙紫檀岀扶南堪爲)
(琵琶白楽天早朝詩云月/堤槐露氣風燭樺煙香)淺量巳愁當酒怯非才尤覺
和詩忙何人貪佩黃金印(子仁李白詩來時儻佩黄/金印莫見蘇秦不下機)千柱
耽耽瑣北岡
人間膏火正争光每到藏春得蹔凉(堯卿景春有藏/春塢文忠公題)
(詩云欲借青春藏向/此湏知白首尚多情)多事始知田舎好凶年偏覺野𬞞
香溪山勝畫徒能說來徃如梭爲底忙老去此身
無處着爲翁㘽挿萬松岡(堯卿藏春䲧前一岡皆松林命/曰萬松岡司馬温公題詩云藏)
(春在何許欎欎萬松林永日門闌靜東風花木深主/翁今素髮野服遂𥘉心付與郷人飲髙歌散百金)
　　　栁子玉亦見和因以送之兼寄其兄子璋
　　　道人
不羡腰金照地光(次公鮑昭詩鞍馬光照地○子仁白/樂天詩君看裴相國金紫光照地)蹔
時假靣弄西凉(援白楽天詩西涼伎西/凉伎假靣胡人弄獅子)晴牎嚥日肝腸
暖(厚道家服日精月華氣○堯卿陳髙祖夢/朱衣捧日而至納之帝口及斍腹内猶熱)古殿朝眞屨䄂
香說靜故知猶有動無閑底處更求忙先生官罷
乗風去(縯列子馭風而行○堯卿謂子璋道人/也○子仁盧仝詩乗此清風欲歸去)何用區區賦
陟岡(次公詩陟/彼髙岡)
　　　子玉家宴用前韻見寄復荅之
自酌金樽勸孟光(縯孟光梁/鴻妻也)更教長笛奏伊凉(子玉/家有)
(笛妓○子仁樂/府有伊凉州曲)牽衣男女遶太白(援李太白詩呼童烹雞/酌白酒児女嬉笑牽人)
(衣)扇枕郎君煩阿香(厚黄香事母至孝暑扇枕寒則以身/温席○縯李商隱師令狐楚稱門生)
(甞呼楚子/陶爲郎君)詩病逢春轉深痼愁魔得酒暫奔忙醒
時情味吾能說日在西南白草岡
　　　景純復以二篇一言其亡兄與伯父同年
　　　之契一言今者唱酬之意仍次其韻
靈夀扶來似孔光(援孔光爲漢太/師賜靈壽杖)感時懷舊一悲凉蟾
枝不獨同攀桂(縯郤詵對晉武帝曰臣㪯賢良對䇿爲天下/第一猶桂林一枝崑山片玉也○師酉陽雜)
(爼言月中蟾桂地影也/空處水影也此語差近)雞舌還應共賜香(六司爲郎○厚/漢官儀云尚書)
(郎含雞舌香奏事○子仁劉禹錫詩新㤙共理犬牙地/昨日同含雞舌香介甫送彭給事云粉團雞舌更須含)等是浮
休無得䘮(厚莊子其生若浮其死若休又見賈誼/鵬賦○次公張鷟取之自號浮休子)粗分憂樂
有閑忙(縯國朝甞召處士种放爲司諫以論事公卿惡之賜金/歸華山又有紫薇舎人者素不能文制詔甞令張君房)
(代之一日賜日本國正史詔書紫微巳受詞頭而失君房所在君/房時未第方與所親飲醉都市巾使促之紫微不勝其窘暇日楊)
(大年與錢若水賡閑忙二令楊曰丗上何人最得閑司諌賜/金歸華山錢曰丗上何人最號忙紫微失却張君房稱名對)年來
丗事如波浪鬱鬰誰知栢在岡(厚退之詩浪波沄/云去松栢在髙岡)
屢把鈆刀齒歩光(援賈誼賦莫耶爲鈍兮鈆刀爲銛/厚史/記越王使大夫種奉歩光之劎以賀呉)
更遭華衮照厖凉(縯范寗序榖梁春秋曰一字之褒寵踰華/衮晋太子申生帥師公衣之偏衣佩之金)
(玦狐突曰厖凉冬殺金/寒玦離胡可恃/也)蘇門山上莫長嘯(援阮籍甞於蘇門山/遇孫登與商畧栖神)
(導氣之術登不應藉因長嘯而退至半嶺/間有聲若鵉鳯之音響乎巖谷乃登嘨也)薝蔔林中無别香
(任薝蔔梔子也其花六出天下之至香維摩經/言如入薝蔔林中不聞它香唯聞薝蔔香也)燭燼巳殘終
夜刻(厚齊竟陵王子良甞夜與四學士/刻燭爲詩毎四韻刻一寸以爲率)槐花還似昔年忙
(縯唐進士毎以八月投牒赴舉/時爲之語曰槐花黄舉子忙)背城借一吾何敢(援左傳斉/晉戰于鞌)
(齊師敗績齊國佐如晋師/曰請収合餘燼背城借一)慎莫樽前替戾岡(厚晋佛圗澄/傳劉曜自攻)
(洛陽石勒將救之佛圖澄曰相輪鈴音云秀支替戾岡僕谷劬秀/當此羯語也秀支軍也替戾岡出也僕谷劉曜胡位也劬秀當提)
(也此言軍岀/捉得劉曜也)
　　　　刀景純席上和謝生二首
悞入仙人碧玉壷(任神仙傳費長房爲市掾有老公來賣藥/常懸一空壷於坐上日入之後輒跳入壷)
(中長房隨公試展足則亦入壷見樓觀五色重門/閣道公語長房曰我神仙人也見責暫還人問耳)一歡那復間
親踈杯盤狼藉吾何敢(厚史記淳于髠傳杯盤狼藉/堂上燭㓕主人留髠而送客)車騎
雍容子甚都(援司馬相如車騎/雍容閑雅甚都)此夜新聲聞北里(次公/梁元)
(帝纂要云古艷曲有北里靡靡之曲○師史/記紂使師㳙作新淫聲北里之舞靡靡之樂)他年故事紀南
徐(縯東晉置南徐州治京口今潤州也○師南史徐君舊善兹歌/好聲色載妓肆意游行荆楚山川時㐮陽魚弘亦以豪後称於)
(是府中謡曰北/路魚南路徐)欲窮風月三千界(子仁歐陽永叔詩翰林風/月三千首吏部文章二百)
(年)願化人天百億軀(縯栁子厚詩若爲化作身/千億遍上峯頭望故郷)
縱飲誰能問挈壷(次公周官有挈壷氏盖/言不必問漏之淺深也)不知門外暁
星踈綺羅勝事齊三閣(次公陳後主於光照殿前起臨春/結綺望仙三閣後主自居臨春張)
(貴妃居結綺龔孔二貴妃居望仙/並復道往來故有羅綺之勝矣)賔主談鋒敵兩都(援班/固西)
(都賦設西都賔東/都主人以相辨荅)榻畔煙花甞歎杜(縯杜牧之詩今日鬢絲/禪榻畔茶煙輕颺落花)
(風)海中童丱尚追徐(厚秦始皇令徐福與童男女三千人/入海求仙福得平原廣澤止王不來)
無多酌我公湏聽(厚盖寛饒曰無多/酌我我乃酒狂)醉後麤狂膽滿軀
(次公趙雲與曹公戰先主明旦/視戰處曰子龍一身都爲膽也)
　　　次韻沈長官三首
家山何在兩忘歸杯酒相逢慎勿違不獨飯山嘲
我瘦(縯李白詩飯顆山前逢杜甫頭戴笠子日/卓午借問因何太瘦生揔爲從前作詩苦)也應糠覈怪
君肥(厚陳平爲人長大羙色或謂平貧何食而肥其嫂疾其不/事家産曰亦食糠覈尔○次公晉王戎之子肥戎令食糠)
(肥愈/甚)
男婚巳畢女將歸(厚東漢逸民傳向長字子平嫁娶旣畢敕/断家事逐肆意遊五岳名山不知所終也)
累盡身輕志莫違聞道山中食無肉玉池清水自
生肥(厚九星上經云青青之月與日同昇合兩成一出彼玉池/入乎金屋大如彈黄如橘中有佳味甜如蜜子能得之慎)
(勿失黄庭内景經丹田之中/精氣微玉池清水上生肥)
造物知吾乆念歸似憐衰病不相違風來震澤帆
𥘉飽雨入松江水漸肥(次公帆飽水/肥皆方言也)
　　　劉孝叔㑹虎丘時王規甫齋素祈雨不至
　　　二首(堯卿述字孝/叔覿字規甫)
白簡威猶凛(縯顔延之爲御史中丞何尚之與書曰絳騶清/露白蕳深劾取之仲容或有虧耶○次公傳玄)
(天性峻急不能有所容毎有奏劾或值日暮捧白簡整簮帶坐而/待旦於是貴㳺懾伏臺閣生風○倬文選任昉奏弹曹景宗曰臣)
(謹奉白簡以聞/注簡畧狀也)青山興巳濃鶴閑雲作氅駞卧草埋
峯(堯卿晋王恭披鶴􁐻裘/唐曲良翰爲駝峯留)跪履若可敎(縯張良遇一老父於/下邳老父堕履圯下)
(頋良取之良強忍下取履因跪/進父以足受之笑曰孺子可教)卜鄰應見容(縯白居易與元稹/卜鄰詩明月許同)
(三逕夜緑楊冝作两家/春又杜詩王翰願卜鄰)因公問回老何處定相逢(次公/後有)
(回先生詩是也或言吕洞賔易姓爲回處/士回字乃吕耳又見唐先生詩/注同)太常齋未解不肯對
纎穠(縯東漢周澤爲太常卧疾齋宫其妻問所苦澤以妻犯齋/禁收送詔獄當丗疑其詭激時人爲之語曰生丗不諧作)
(太常妻一歳三百六十日三百五十九日齋○師宋玉神女賦穠/不短纎不長○堯卿晉劉毅甞散齋而疾而妻省之毅便奏加妻)
(罪而請/解齋)只遣三千履(縯春申君客三千人/其上客皆躡珠履)來遊十二峯(縯/巫)
(山有十/二峯)林空荅清唱潭淨冩衰容歸去瑶䑓路還應
月下逢(縯李白詩若非羣玉山/頭見㑹向瑶䑓月下逢)
　　　次韻陳海州書懷(陳曽令/郷邑)
欎欎蒼梧海上山(東海欎州山云/自蒼海浮來)蓬萊方丈有無間(縯/蓬)
(萊方丈瀛州此三神山舊傳在渤海中去人不逺諸仙人及/不死之藥皆在焉自齊威宣燕昭秦皇漢武帝遣人求之)舊聞
草木皆仙藥(任東方朔十洲記曰東海祖洲上有不死/之草又瀛洲在東海之東上有聖芝靈草)欲弃
妻孥守市闤(厚王莽專政梅福一朝弃妻子去九江至今傳/以爲仙其後人有見福於㑹稽者更姓名爲呉)
(市門/卒云)雅志未成空自歎(縯謝安雖受朝寄然東山之志始未/不渝毎形於言色後雅志未就遂遇)
(疾篤還都/深自慨失)故人相對若爲顔酒醒却憶兒童事長恨
雙鳬去莫攀(任後漢王喬有神術顯宗時爲葉令每朔望來/朝明帝怪之令太史伺望輒有雙鳬從東來)
　　　次韻孫職方蒼梧山
蒼梧竒事豈虚傳(見前/詩注)荒怪還湏問子年(縯晉王嘉/字子年著)
(拾遺記事/多怪詭)逺託鼇頭轉滄海(縯列子言海中有五山根無所/連著帝遣巨鼇十五舉首戴之)
(山峙/不動)來依鵬背負青山(岀莊/子)或云靈境歸賢者又恐
神功亦偶然聞道新春恣遊覽羡君平地作飛仙
　　　次韻孫巨源寄漣水李盛二著作并見寄五絶
南嶽諸劉豈易逢(次公南嶽諸劉指言劉貢父劉莘老也王昌/詐立爲天子稱孝成皇帝子/子輿移檄云)
(南嶽諸劉/爲之先驅)相望無復馬牛風(次公左傳風馬牛不相及/也○任杜詩去馬來牛不)
(復/辨)山公雖見無多子(縯山公晋/山濤也)社燕何由戀塞鴻(昔/與)
(巨源貢父莘老相遇於山陽自尓契闊惟巨源近者復相見於/京口○堯卿公嘗有詩云有如社燕與秋鴻相逢未穏還相送)○
髙才晚嵗終難進勇退當年正急流(縯陳摶謂錢惟/演有仙骨麻衣)
(道者曰此人但能於急流中勇退耳惟演果早年恬退○堯卿錢/希白洞微志曰上即位𥘉鄧州觀察使錢太博若水雍容文雅亦)
(近丗竒士堅乞罷樞務遂拜礼部貳卿充集賢/院學士其日晚予/往謁賀諸客退獨相留後㕔再坐因云某之此命盖亦前定夜來方)
(思二十年前白閤道者之言固不虚矣予詢之乃曰某/𥘉應舉欲求解遂往華/隂/謁陳先生/通刺/後蒙/倒屣相迎近丗見士大夫之重名者未嘗有此)
(優礼院人皆驚坐定數日某欲有所問而中輟者數四賔主情未/相洽毎日相㑹但啜茶而即退及臨岀執手約後十日却相訪至)
(期徑往迎入山齋地壚中巳先見有一僧擁衲對坐某揖之寒暄/之礼亦甚簡傲少年壯氣頗不平之良乆僧熟視某而謂陳曰無)
(此骨法二公皆㣲笑雖驚異其言而不敢詢問更有他客至乃逡/廵先退次日某獨往見陳且問僧名及言者何事陳曰此即曰閤)
(道者也道行髙㓗學通天人至於知人尤爲有神仙之鍳欲勸留/學道中心不决遂請道者質疑他云見足下非神仙骨法學道亦)
(不能/成但却得好官能/於急流中勇退耳/又云他本在/太/白山累歲方一到此某再求見終不可得人生萬事知不可以力取)不獨二
䟽爲可慕(厚䟽廣爲太子太傅兄子受爲少傅廣謂受曰吾聞/知足不辱知止不殆功遂身退天之道也即日父子)
(移病上䟽乞骸骨宣帝許之故人邑子設祖道供張東都門外送/者車數百两辭决而去道路觀者皆曰賢哉二丈夫或歎息爲之)
(泣/下)他時當有景孫樓(巨源近離東海郡有景䟽/樓○師謂景慕漢二䟽也)
漱石先生難可意(謂巨源○援孫楚謂王濟曰欲枕石漱流/誤云漱石枕流濟曰流非可枕石非可漱)
(楚曰所以枕流欲洗其/耳所以漱石欲厲其齒)齧氊校尉乆無朋(自謂○縯蘇武/留匈奴單于欲)
(降之乃幽武置大窖中絶不/與飲/食武卧齧氊毛并咽之數日得不死)應知客路愁無奈故遣
吟詩調李陵(謂李君也○厚蘇武與李陵俱爲侍中武使/匈奴明年陵敗兵降其後武歸漢陵置酒作)
(詩三首贈別武亦有詩云黄鵠一逺別千里顧徘徊胡馬失其羣/思心常依依又云征夫懷逺路遊子恋故郷寒冬十二月晨起踐)
(凝霜故丗言五字/詩自蘇武始也)
雲雨休排神女車忠州老病畏人誇(縯白居易赴忠州/道過巫山或題詩)
(於廟云爲報巫山神女/道速持雲雨待晴時)詩豪正值安仁在空看河陽滿
縣花(盛爲邑幸厚潘岳字安仁爲河陽/令種桃李花人號曰河陽一縣花)
膠西未到吾能說(子仁韓退之詩云潮陽未到吾能/說○次公先生是時巳除宻州)桑柘
禾麻不見春不羡京塵騎馬客羡他淮月弄舟人
　　　莫笑銀杯小荅喬太博
陶潜一縣令獨飲仍獨醒猶將公田二頃五十畒
種秫作酒不種秔(任陶潜爲彭澤令在縣公田悉令種秫曰/令吾常醉於酒足矣妻子固請種秔乃使)
(二頃五十畒種秫/五十畒種秔焉)我今號爲二千石歲釀百石何以醉
賔客請君莫笑銀杯小爾來歲旱東海窄㑹當拂
衣歸故丘作書貸粟監河侯(厚莊周家貧貸/粟於監河侯)萬斛船中
着美酒與君一生長拍浮(援晋畢卓甞謂人曰得酒滿數/百斛船四時美味置兩頭右手)
(持酒杯左手持蟹螯拍浮/酒船中便足了一生矣)
　　　和叚屯田荆林館
南山有佳色無人空自竒清詩爲題品草木變芬
菲謝女得秀句(師杜詩題/詩得秀句)留待中郎歸(厚謝女道藴也/甞曰一門叔父)
(則有阿大中/郎謂謝安也)便當勤鞭䇿僕倦馬亦饑(叚有姪/女在宻)
　　　遊廬山次韻章傳道
塵容巳似服轅駒(縯西漢田蚡傳漢武怒内史曰平生數言/魏其武安長短今日廷論乃局促效轅下)
(駒)野性猶同縱壑魚(厚西漢王褒聖主得賢臣/頌沛乎若巨魚之縱大壑)出入巖巒
千仭表較量筋力十年𥘉雖無窈窕驅前馬還有
鴟夷掛後車(援揚雄酒箴鴟夷滑稽復如大壷常爲國器託/于属車○次公按陳遵傳揚雄作酒箴以諷諌)
(成帝其文爲酒客難法度士其終特云託于属車/今先生止取鴟/夷挂後車詩命彼後車窈窕驅前馬言官妓引馬〇儀礼執燭前馬)
莫笑吟詩淡生活(縯裴度居守東洛夜宴半酣度索䏈句元/白有得色度爲破題次至楊汝士曰昔日)
(蘭亭無艷質此時金谷有髙人居易知不/能加遽裂之曰笙歌鼎沸勿作冷淡生活)當令阿買爲君書
(厚曰退之詩云阿買不識字頗知書八分詩成使之冩亦足張吾/軍堯卿或問黄魯直阿買是退之何人魯直云退之姪必有所據)
　　　和頓教授見寄(用除/夜韻)
我笑陶淵明種秫二頃半(見前莫笑/銀盃小注)婦言旣不用還
有責子歎(厚陶淵明責子詩阿舒已二八懶惰故無匹阿宣行/志學而不愛文術雍端年十三不識六與七通子垂)
(九齡但覔/棃與栗)無絃則無琴何必勞撫玩(縯淵明蓄素琴一張/徽絃不具甞執而和)
(之曰但得琴中/趣何勞絃上聲)我笑劉伯倫醉髮蓬方散二豪苦不
納(縯劉伶酒徳頌云有貴介公子縉紳處士聞吾風声議其所以/先生於是方捧甖承糟衘杯漱醪又云二豪侍側焉如蜾臝之)
(與螟/蛉)獨以鍤自伴(厚伶甞乗鹿車攜一壷酒使/人荷鍤隨之曰死便埋我)旣死何用
埋此身同夜旦(倬莊子内篇大宗師云死生/命也其有夜旦之常天也)孰云二子賢
自結兩重案(縯傳燈録全豁禪師參德山和尚執坐具上法/堂瞻德山云作麽師咄之德山曰老僧過在什)
(麽處師曰/兩重公案)笑人還自笑出口談治亂一生溷塵垢晚
以道自盥無成空得懶坐此百事緩側聞頓夫子
講道出新貫(次公時頓起爲教官以/其能岀新意講論也)豈無一尺書恐不
記庸懦陋邦貧且病數米銖稱炭(厚莊子簡髮而櫛數/米而炊切切乎又何)
(足以濟/丗哉)慙愧章先生十日坐空館䄂中出子詩貪讀
酒屢煖(縯孫盛詣殷浩談論/食冷而復煖者數四)狂言各湏慎勿使輸薪粲
(厚漢法有鬼薪白粲取薪給宗廟爲鬼/薪坐擇米使正白爲白粲皆三歳刑)
絳闕雲臺緫有名(厚淸都絳闕上帝所居也漢明帝圗畫功/臣於南宫雲臺○縯司馬子微身居赤城)
(名在絳闕○次公子厚/學道故云絳闕有名)應湏極貴又長生(十朋清靈真人/裴君内傳云道)
(人支子元相君曰子目中珠子正似/北斗瑶光星旣有貴爵又當神仙)鼎中龍虎黃金賤(縯/金)
(丹之術有日魂月魄白虎青/龍眞鈆正汞蓋五行強名耳)松下龜蛇緑骨輕(君好爐火而/餌茯苓○厚)
(松脂入土千嵗化爲茯苓/形如龜蛇鳥獸者最良也)霅水未渾纓可濯弁峯𥘉見
眼應明(次公霅水弁山乃湖洲两/景巳見贈孫莘老七絶注)兩巵春酒眞堪羡獨
占人間分外榮
　　　和張子野見寄三絶
　　　過舊遊
前生我巳到杭州到處長如到舊遊(縯公自言前生/曽到杭州入壽)
(星院如夢中所見○子仁按先生荅陳師仲書云在杭州甞遊夀/星院入門便悟曾到能言其院後堂殿山石處故詩中甞有前生)
(巳到之語/即此詩也)更欲洞霄爲隱吏(師洞霄宫/在杭州)一庵閑地且
相留
　　　見題壁
狂吟跌宕無風雅(次公江文通恨賦曰/脫略公卿跌宕文史)醉墨淋浪不整
齊應爲詩人一回顧山僧未忍掃黃泥(次公此乃隨/手便遭黄上)
(掃癡心更望/碧紗籠之意)
　　　竹閣見憶
栢堂南畔竹如雲此閣何人是主人但遣先生披
鶴氅(厚晋王恭甞披鶴氅而行/孟昶見之曰神仙中人也)不湏更畫樂天真(縯孤山/有白居)
(易竹閣僧志詮作栢/堂相連見孤山二詩)
　　　荅李邦直
美人如春風着物物未知覊愁似冰雪見子先流
澌(次公澌字韻書云􁉚流也/○子仁後漢書河水流澌)子從徐方來吏民舉熈熈扶
病出見之驚我一何衰知我乆慵倦起我以新詩
詩詞如醇酒盎然重四肢徑飲不覺醉欲和先昏
疲西齋有蠻帳風雨夜紛披放懷語不擇撫掌笑
脫頥(厚匡衡傳匡/說詩解人頥)别來今幾何春物巳含姿柳色日
夜暗子來竟何時徐方雖云樂東山禁遊嬉又無
狂太守何以解憂思聞子有賢婦華堂詠螽斯(縯/螽)
(斯詩言若螽斯不妬/忌則子孫衆多也)盍不倒囊槖賣劔買蛾眉(子仁古詩/黄金不惜)
(買蛾/眉)不用教絲竹唱我新歌詞
　　　和潞公超然臺次韻(堯卿熈寕/八年作)
我公厭冨貴常苦勲業㝷相期赤松子(縯張良願弃/人間事從赤)
(松子/遊)永望白雲岑清風出談笑萬竅爲號吟(厚莊/子大)
(塊噫氣其名爲風是惟/無作作則万竅怒號)吟成超然詩洗我蓬之心(縯莊子/夫子猶)
(有蓬之/心也)嗟我本何人麋鹿強冠襟身微空志大交淺
屢言深(次公范睢傳云何交踈而言深也/○倬崔駰傳交淺而言深者愚也)囑公如得謝呼
我幸寄音但恐酒錢盡煩公揮槖金(厚前漢踈廣傳/歸郷里日請故)
(舊賔客相與娯樂數問其家金餘尚有幾斤趣賣以供具陶淵明/詩雖無揮金事濁酒聊可持○次公槖金見陸賈傳古詩揮金留)
(上客○子仁張景陽詩揮金樂/當年○任杜詩揮金應物理)
　　　次韻劉貢父李公擇見寄二首(堯卿時公擇/知湖州貢父)
(亦在江浙/東坡守宻)
白髮相望兩故人眼看時事幾畨新(次公詩案招此/詡譏近日更立)
(新法事/尢多也)曲無和者應思郢(縯宋玉言有歌於郢市者陽春白/雪國中属而和者數十人引商刻)
(羽雜以流徴属而和者不過/數人是以曲彌髙而和彌寡)論稍卑之且借秦(厚張釋之言/便冝事文帝)
(日卑之無甚髙論令今可行於是釋之言秦所以失漢所/以興者文帝善之○次公漢賈山言治亂之道借秦爲諭)嵗惡
詩人無好語(公擇來詩皆道/呉中飢寒之狀)夜長鰥守向誰親(貢父近/䘮偶)
少思多睡無如我鼻息如雷撼四鄰(厚退之石鼎聮/句序言道士倚)
(墻睡鼻息/如雷鳴)
何人勸我此間來絃管生衣甑有埃(縯後漢范丹傳/閭里歌之曰甑)
(中生塵/范史雲)渌蟻濡漘無百斛蝗䖝撲靣已三回(倬公詩案/此詩譏朝)
(廷减則公使錢大甚及造酒不得過百石故絃管生衣甑金生埃/及言蝗䖝災傷盗賊四起旱澇飢饉以見政事闕失皆新法不便)
(之/故)磨刀入谷追窮㓂灑涕廵城拾弃孩爲郡鮮歡
君莫歎猶勝塵土走章臺(厚張敞爲京兆尹無威儀時/走馬章䑓街自以便面拊馬)
　　　和趙郎中捕蝗見寄次韻
麥穗人許長榖苗牛可没天公獨何意忍使蝗蟲
發驅攘著令典(縯唐開元四年山東大蝗民祭且拜不敢捕/姚崇曰詩云去其螟蟲及其蟊賊秉卑炎火)
(光武詔曰勉順時政去/彼螟蜮此除蝗誼也)農事安可忽我僕旣胼胝(縯禹治/水手足)
(胼㫝謂手足/生重繭也)我馬亦欵矻飛騰漸云少筋力亦巳竭
苟無百篇詩何以醒睡兀𥘉如䟽畎澮(倬養生論云/益之以畎㑹)
(而泄之以尾閭注畎澮細/流也尾閭海水泄處也)漸若决澥渤往來供十吏(厚/西)
(漢陳遵爲河南大守至官召書吏十人治私/書謝京師故人遵慿几口占書數百封)腕脫不容歇(援/玄)
(宗平内難書詔填委獨蘇頲在太極殿後閤口所占授功/狀百緒輕重無所差書吏白曰丐公徐之不然手腕脫矣)平生
輕妄庸熟視笑魏勃(縯前漢灌嬰聞魏勃本敎齊王舉兵/使使召責勃勃曰失火之家豈暇先)
(言大人而後救火乎因退立戦栗嬰/熟視笑曰人言魏勃勇妄庸人乎)愛君有逸氣詩壇專
斬伐民病何時休吏職不可越慎無及世事向空
書咄咄(厚晋殷浩爲桓温所奏廢爲庶人口無怨/言但終日書空作咄咄怪事四字而巳)
　　　趙郎中見和戯復荅之
趙子吟詩如潑水(縯退之詩文/如翻水成)一揮三百六十字奈
何教我欲㝷醫恰如西施藏白地(厚樂天簡簡吟十三/行坐事調品不肯迷)
(頭白/地藏)趙子飲酒如淋灰一年十萬八千杯(縯李白詩/百年三万)
(六千日一日須傾三百杯以日計/之則一年當飲十萬八千杯也)若不令君早入務飲竭
東海生黄埃我衰臨政多謬錯羡君精采如秋鶚
(師杜詩魏侯骨聳精神/緊華嶽峯尖見秋隼)頗哀老子令日飮(厚後漢馬援爲/隴西太守諸曹)
(時白外事援輙曰此丞掾之職何足以相煩頗哀老子/使得遨遊若大姓侵小民黠羗欲拒旅此太守事耳)爲君坐
嘯主畫諾(援後漢黨錮傳字云汝南太守宗資任功曹范滂南/陽太守成瑨亦委功曹岑晊三郡爲謡曰汝南太守)
(言不直一杯水又/豈足以救飢乎)方將怨無𥜗(厚後漢廉范爲蜀郡太守民歌/之曰廉叔度來何暮昔無一襦)
(今有/五袴)忽復歌緇衣(縯詩緇衣之冝兮敝予又改爲弓○次公/孔子曰好賢如緇衣今先生之意盖取其)
(好善/也)堂堂孔北海(厚後漢孔融傳字文㪯爲北海相爲賊管/亥所圍求救於平原相劉備備驚曰孔北)
(海乃復知天/下有劉備耶)直氣凛羣兒(縯禰衡曰大兒孔文㪯小兒楊徳/祖餘子碌碌不足數也○次公退)
(之詩不知羣兒/愚那用故謗傷)朱輪未及郊(縯朱輪刺史之車漢/制二千石朱兩􁚫)清風巳
先馳何以累君子十萬貧與羸滔滔滿四方(次公論/語滔滔)
(者天下/皆是也)我行竟安之何時劔関路春山聞子規
　　　和孔君亮郎中見贈
偶對先生盡一樽醉看萬物洶崩奔優游共我聊
卒歳(縯詩優哉游/哉聊以卒嵗)骯髒如君合倚門(厚趙壹詩伊優北/堂上骯髒倚門边)只
恐掉頭難乆住(縯杜甫送孔巢父詩云巢父掉/頭不肯住東將入海隨煙霧)應須傾盖
便深論(援孔子之郯遇程/子於途傾盖而語)固知嚴勝風流在又見長身
十丗孫(鄈字君嚴戡字君勝退之誌其墓云孔子丗三/十八吾見其孫白而長身今君亮四十八丗矣)
增刋校正王狀元集注分類東坡先生詩卷之十七
増刋校正王狀元集注分類東坡先生詩卷十八
　酬荅中
　　詩九十一首
　　　劉貢父見余歌詞數首以詩見戯聊次其韻
十載飄然未可期(子仁云杜牧之詩十載飄然/繩撿外樽前自献自爲酬)那堪重作
看花詩門前惡語誰傳去醉後狂歌自不知刺舌
君今猶未戒(縯曰隋書賀若弼傳父敦臨刑呼弼謂曰吾以/舌死汝不可不思因引錐刺弼舌誡以謹口○)
(次公云按先生詩案熈寕六年十二月内劉攽作詩寄軾軾/和詩引賀若弼以錐刺其子舌以譏時不能容狂直之言也)炙眉
我亦更何詞(厚云晋郭舒爲王澄别駕荆土士人宗廞甞因/酒忤澄怒叱左右棒廞舒厲色謂左右曰使君)
(過醉汝輩何敢妄動澄恚曰别駕狂邪誑言我酔/因遣掐其鼻炙其眉頭舒跪而受之廞遂得免)相從痛飲
無餘事正是春容最好時
　　　和李邦直沂山祈雨有應
髙田生黄埃(縯云杜詩云雨降不/濡物良田起黄埃)下田生蒼耳(堯卿云神/農夲草蒼)
(耳一名胡葈一名地/葵亦名卷耳苓耳)蒼耳亦巳無更問麥有幾蛟龍睡
足亦解慙二麥枯時雨如洗不知雨從何處來但
聞吕梁百歩聲如雷(厚曰莒縣有石梁焉謂之吕梁今/謂百歩洪在徐州彭城之東)試
向城南望城北(師云杜詩欲徃/城南望城北)際天菽粟青成堆飢
火燒腸作牛吼不知待得秋成否半年不雨坐龍慵
共怨天公不怨龍今朝一雨聊自贖神龍社鬼各
言功無功日盗太倉粟(次公云杜詩日/籴太倉五升米)嗟我與龍
同此責勸農使者不汝容因君作詩先自劾(師云韋/堅作詩)
(自劾責〇堯卿退之詩家請官供不報荅何異䑕雀偷/太倉行抽手版付丞相不待彈劾還耕桑此公之意也)
　　　宿州次韻劉涇
我欲歸休瑟漸希舞雩何處着春衣(縯云論語點尓何/如鼔瑟希又曰春)
(服旣成浴乎沂風/乎舞雩詠而歸)多情白髮三千丈(厚李白詩白髮三/千丈縁愁似箇長)無用
霜皮四十圍(縯杜詩云古栢行/霜皮溜雨四十圍)晚覺文章真小技(厚/云)
(杜詩文章一小技於道未爲尊/變一爲眞義在眞/字/盖言老杜以文章爲小技我早年不以為然晚乃覺其真)早知冨貴有
危機(次公諸葛長民曰冨貴必履危機師曰/劉穆之臨刑謂所親曰冨貴必踐危機)爲君垂涕君知
否千古華亭鶴自飛(涇之兄汴亦有文亦死矣○縯陸機/臨刑歎曰華亭鶴淚豈可復聞乎)
　　　和趙郎中見戯二首(次公以徐妓不知東武詩中/見戯云只有當時燕子樓)
燕子人亡三百秋(縯云唐徐州節度使張建封有爱妓名盻/盻建封旣卒盻盻居燕子樓十餘年不肯)
(嫁白樂天爲作/燕子樓詩三絶)捲簾那復似揚州(厚杜牧詩春風十里揚/州過卷上珠簾緫不如)
西行未必能勝此空唱崔徽上白樓(援云崔徽河中娼/也以御史裴敘中)
(病亡元積爲作崔徽歌下邳城南門謂之白門樓○堯卿裴欽中/以興元幕使河中與徽相從者累月欽中使罷徽不能從情懷怨)
(抑後數月東川幕白知退將自河中歸徽乃託人冩真因捧書謂/知退曰爲妄謂裴郎崔徽一旦不及卷中人徽且爲郎死矣明日)
(遂疾發狂元稹爲作崔徽歌以叙/其事白樓在河中府城之西北)
我擊藤牀君唱歌明年六十柰君何醉顛只要裝
風景莫向人前自洗磨(次公毎醉歌畢輒/日明年六十矣)
　　　和子由與顔長道同遊百歩洪相地築亭
　　　種柳
平明坐衙不暖席(縯孔席/不暖)歸來閉閣閑終日(次公前汲/黯閉閤卧)
(治)卧聞客至倒屣迎(縯陳壽三國志魏王粲傳左中郎將蔡/邕見而竒之時邕才學顯著貴重朝廷)
(聞粲在門/倒屣迎之)兩眼蒙籠餘睡色城東泗水歩可到路轉
河洪翻雪白安得青絲絡駿馬(次公杜詩云青/絲絡頭爲君老)蹙踏
飛波柳隂下奮身三丈兩蹄間(縯史記張儀言秦馬之/良探前扶後蹄間三㝷)
(騰者不可勝數〇師蜀志注劉備所乗馬名的盧騎的盧走墮襄/陽城西檀溪水中溺不得岀備急曰的盧今日危矣可弩力的盧)
(乃一踴三/丈遂得出)振鬛長鳴聲自乾少年狂興乆已謝但憶
嘉陵遶劒關(厚嘉陵江水出大散閞下嘉陵谷南行逕鳯㒷/利至劒門閞丁木瓜園轉東向閬中西與倍氷)
(㑹)劒關大道車方軌(縯李左車說成安君曰井陘之道車/不得方軌騎不得成列○厚蘇秦傳)
(今秦之攻齊車不得/方軌騎不得比行)君自不去歸何難山中故人應大
笑築室種柳何時還
　　　次韻李邦直感舊(師李時爲/東京提舉)
騶騎傳呼出跨坊(縯淮隂少年辱韓信處後人以名坊在徐/州〇次公按韓信淮隂人今之楚州也非)
(今先生所臨之地跨乃凌跨之跨盖以出而騶騎傳呼則凌/跨坊巷入而簿書埴委則充滿堂㕔或云跨坊乃籠街之義)簿
書填委入充堂(師文選劉公幹詩聀事煩填委文墨紛消散/〇堯卿陸士衡賦居充堂而衍字亦必堂名)
誰教按部如何武(厚何武爲揚州刺史所奏舉二千石長吏/先露章服罪者免之而巳不服極法奏之)
(抵罪或/至死)只許清樽對孟光(縯後漢梁/鴻妻也)婉娩有時來入夢
(縯退之詩孤㳺懷/耿介旅宿夢婉娩)温柔何日聽還郷(援趙飛燕外傳飛燕妹/合德成帝視曰吾當老)
(此温柔郷不復效/武皇老白雲郷)酸寒病守尤堪笑千歩空餘僕射埸
(厚張建封好擊毬之戯韓愈佐幕以書戒之又贈/張僕射/詩汴泗交流郡城角􁜤場千歩平如削)
　　　次韻荅邦直子由四首
簿書顚倒夢魂間知我踈慵肯見原閑作閉門僧
舎冷病聞吹枕海濤喧忘懷杯酒逢人共引睡文
書信手翻(師白樂天詩卧枕一卷書起甞一/杯酒書將引昏睡酒用扶衰朽)欲吐狂言喙
三尺(縯莊子云丘願有喙三尺〇子仁陸餘慶善論事/而謬於判時嘲之曰說事喙長三尺判事手重五斤)怕君
輕我却須吞(邦直屢以此見戒〇師杜牧之/詩撩頭雖欲吐到口却成吞)
城南短李好交遊(厚短李李紳也白樂/天詩云閑吟短李詩)箕踞狂歌緫自
由(師劉伶酒徳/頌奮髯箕踞)尊主庇民君有道(次公舊唐書大宗紀賛/云以房魏之智不踰乎)
(丘軻遂能尊主/庇民者遭時也)樂天知命我何憂(次公列子載孔子之言/曰楽天知命吾何憂)
醉呼妙舞留連夜閑作清詩斷送秋(任白樂天詩云/留連燈下明猶)
(飲断送樽/前倒即休)瀟洒使君殊不俗樽前容我攬須不(縯晋/桓伊)
(於上前彈筝歌詩以言謝安之忠/安起攬其須曰使君於此不凡)
老弟東來殊寂寞故人留飲慰酸寒草荒城角開
新徑雨入河洪失舊灘車馬追陪迹未掃唱酬往
復字應漫此詩更欲慿君改待與江南子布看(厚/張)
(昭字子布典畧曰余曩聞劉荆州甞自作書欲與孫伯符以示禰/正平正平嗤之言如是爲欲使孫策帳下兒讀之邪將使張子布)
(見之/也)
君雖爲我此遲留別後淒凉我巳憂不見便同千
里逺退歸終作十年遊恨無揚子一區宅(縯揚雄有/田一􁇋有)
(宅一/區)懶卧元龍百尺樓(縯陳登字元龍許汜見先主曰元龍湖/海之士豪氣不除昔遭亂過下圯見元)
(龍元龍無客主之意乆不相與語自上大床卧使客卧下床劉備/曰君有國士之名今天下大亂帝王失所君宜憂國忘家有救丗)
(之意而君求田問舎言無可採是元龍所諱也何縁當面/君語如我欲卧百尺樓上卧君於地何但上下床之間耶)聞道
鵷鴻滿臺閣網羅應不到沙鷗
　　　荅任師中家漢公
先君昔未仕杜門皇祐𥘉(次公先君言編禮也皇祐宋仁/宗年號也慶暦八年歲在戊子)
(次年改皇祐盡/五年改至和)道德無貧賤風采照郷閭何甞踈小
人小人自闊踈出門無所詣老史在郊墟(任老史名/經字彦輔)
(眉之老儒甞作思/子䑓賦公甚稱之)門前萬竿竹堂上四庫書(縯唐藝文志/兩都各聚書)
(四部以甲乙丙丁爲次列經史子集四庫/其本有正副軸帶牙籖皆異色以别之)髙樹紅消梨(師川/三秦)
(記云漢武帝園有大棃如五/升瓶落地則破名含消梨)小池白芙蕖常呼赤脚婢(厚/退)
(之玉川子詩一/婢赤脚老無齒)雨中擷園𬞞矯矯任夫子罷官還舊
廬是時里中兒始識長者車(縯陳平家貧門外多長者/車轍〇次公杜詩門多長)
(者/車)烹雞酌白酒相對歡有餘(縯李白詩白酒𥘉熟山中/歸黄雞啄黍秋正肥呼童)
(烹雞酌白酒児/女歌笑牽人衣)有如龐德公往還葛與徐妻子走堂
下主人竟誰歟(援龐公南郡㐮陽人也居峴山之南未甞入/城府㐮陽記曰諸葛孔明毎至徳公家獨拜)
(床下徳公𥘉不令止司馬德操甞詣徳公值其上家德操徑入其/室呼德公妻子使速作黍徐元直向云當來就我與德公談妻子)
(皆羅拜堂下奔走供設須臾德公/還直入相就不知何者是客也)我時年尚少作賦慕相
如(縯司馬相如作子虚大人賦○次公揚雄傳先是蜀有司馬/相如作賦甚弘䴡温雅雄心壯之毎作賦常擬之以爲式)侍
立看君談精悍實起予(祖謙漢書嚴延年爲人精/悍又論語起予者商也)歲月
曽幾何耆老逝不居史侯最先没孤憤拱桑樗(援/左)
(傳秦穆公謂蹇叔/曰墓上之木拱矣)我亦渉萬里清血滿襟祛漂流二十
年始悟萬縁虚獨喜任夫子老佩刺史魚(次公唐髙/祖爲唐王)
(渟竹使符頒銀莬符諸郡武徳元年改銀莬符爲/銅魚符○子仁杜牧詩使君四十四兩佩左銅魚)威行烏白
蠻解辮請冠𥚑(援丘布範書夜郎/滇池解辮請聀)方當入奏事清廟陳
璠璵(次公清廟文王之廟陳璠璵以言宗廟之器也逸論語曰/璠璵魯之寳玉也孔子曰美哉璠璵逺而望之煥若也近)
(而視之/瑟若也)胡爲厭軒冕歸志不少舒上蔡有良田(次公上/蔡蔡州)
(也任公有田在新息/見先生傳有詩一篇)黄沙走清渠罷亞百頃稻(縯杜牧詩/罷亞百頃)
(稲秋風/吹半黄)雍容十年儲間隨李丞相搏射鹿與猪(援李/氶相)
(斯也斯出獄顧謂其中子曰吾復與若牽/黄犬出上蔡東門逐狡兎豈可得之乎)蒼鷹十斤重(龜父/酉陽)
(雜爼云鷹有荆窠白者短身而/大五斤漁陽曰東道大者六斤)猛犬如黄驢豈比陶淵明
窮苦自把鋤(次公陶淵明園田居曰侵/晨理荒穢帶月荷鋤歸)我今四十二衰
髮不滿梳彭城古名郡乏人偶見除頭顱已可知
(次公陶弘景與從兄書曰昔仕宦期四十左右作尚書郎即投簮/髙邁今三十六方奉朝請頭顱可知不如早去遂挂冠神武門上)
(表辝/禄)幾何不樵漁㑹當相從去芒鞋老菑畬念子
瘴江邊(子仁退之詩知子逺來真/有意好収吾骨瘴江邊)懷抱向誰攄頼我同
年友相歡出同輿冰盤薦文鮪(鮪鮥也戎瀘常有○次/公退之詩云氷盤夏薦)
(碧實/脆)玉斚傾浮蛆醉中忽思我清詩綴瓊琚知我
少所諧教我時卷舒丗事日反覆翩如風中旟雀
羅弔廷尉(縯前漢翟公罷廷/尉門外可設雀羅)秋扇悲婕妤(厚文選趙飛燕/妹弟得幸班婕)
(妤失寵作秋扇歌云常恐秋莭至凉/飈奪炎熱弃捐篋笥中恩情中道絶)升沉一何速喜怒紛
衆狙(援莊子狙公賦芧曰朝三暮四/衆狙皆怒朝四暮三衆狙皆恱)作詩謝二子我師寗
與蘧(厚寗武子邦有道則知邦無道則愚蘧/伯玉邦有道則仕邦無道則卷而懷之)
　　　陽關詞三絶(次公三詩各自說事唯是皆可歌之/故曰陽関三絶按王立之詩話云先)
(生作彭門守時過齊州李公擇中秋席上賦一絶云云/其後山谷在黔南令以小秦王歌之次公謂先生名之)
(爲陽関三絶則必用西出陽関無故人之聲歌之矣王/立之之說恐非也盖贈張継愿言戯馬䑓則在徐州所)
(贈也荅李公擇云濟南春好雪𥘉晴則自是春𥘉之作/豈可便指爲過齊州作耶意者三詩先生皆以陽関歌)
(之乃聚爲一處標其題曰陽関/三絶内中秋月一絶見月門)
受降城下紫髯郎(縯朔方緫管張仁愿於何比築三受降城/以絶突厥南冦之路○厚孫權爲張遼所)
(敗遼問降人向有紫髯/將軍爲誰荅曰係㑹稽)戲馬臺南古戰場(次公戯馬䑓在/徐州彭城縣項)
(羽所築宋武建第舎重九日引賔客登䑓賦詩自春秋以來乃用/武之處春秋鄭伯取宋彭城而漢髙祖項羽皆起於此後傼吕布)
(自下邳相持築城於彭城/又李華有吊古戰場文)恨君不取契丹首金甲牙旗
歸故郷
　　　　右贈張繼愿
濟南春好雪𥘉晴行到龍山馬足輕使君莫忘霅
溪女時作陽關腸斷聲(次公濟南則齊州濟南郡也龍山/豈桓温九日所登之山乎霅溪在)
(湖州則李公擇/先爲湖州故也)
　　　　右荅李公擇
　　　次韻吕梁仲屯田
雨葉風花日夜稀(堯卿陸龜蒙詩閑䆫雨過/苔花潤小簟風來薤葉凉)一杯相屬竟
何時(次公韓詩一杯/相属君當歌)空虚豈敢酬瓊玉(縯詩云投我以/木瓜報之以瓊)
(琚)枯朽猶能出菌芝(厚柳宗元書雖朽枿腐敗不能/生植猶足蒸出芝菌以爲瑞)門外
吕梁從迅急(子仁孔子觀於吕梁懸/水三千仞流沬三十里)胷中雲夢自逶遟
(援司馬相如子虚賦吞若雲夢/者八九於其胷中曽不芥蔕)待君筆力追靈運莫負南
臺九日期(縯劉𥙿爲宋公在彭城九月九日出遊戯馬臺/送孔静辭位歸卿謝靈運宣逺等並從賦詩)
　　　王鞏屢約重九見訪旣而不至以詩送將
　　　官梁交且見寄次韻荅之交頗文雅不類
　　　武人家有侍者甚慧麗
知君月下見傾城(縯李延年歌曰北方有佳人絶丗而獨立/一頋傾人城再頋傾人囯○次公李白詩)
(定向瑶臺/月下逢)破恨懸知酒有兵(縯南史江諮議言酒猶兵也兵/可千日不用不可一日不備酒)
(可千日不飲不可一飲不醉○師杜/牧贈酒詩與愁爭底亊要尓作戈矛)老守無何惟日飲(厚/袁)
(盎爲吴相姪種謂益曰絲惟日飲/無何說王母反而已如此幸得脫)將軍競病自詩鳴(援梁曹/景宗振)
(旅凱入帝於光華殿宴飲連句啓求賦詩不巳帝令沈約賦韻時/韻巳尽唯餘競病二字景宗便操筆斯湏而成曰去時児女悲歸)
(來笳鼔競借問行路人何如霍去/病○次公韓愈言孟東野以詩鳴)花枝不共秋欹帽筆陣
空來夜斫營(縯杜詩筆陣獨掃千人軍○師唐渾/日進知虜曲折夜斫其營斬千餘級)愛惜微
官將底用它年只好冩銘旌(師杜牧詩黄壤不沾新/雨露粉書空換舊銘旌)
　　　九日邀仲屯田爲大水所隔以詩見寄次
　　　其韻
無復龍山對孟嘉(援晉桓温與孟/嘉九日宴龍山)西來河伯意雄誇(縯/莊)
(子秋水時至河伯欣然/自喜以天下之美在巳)霜風可使吹黃帽(舟人黄帽土勝/水也○厚史記)
(鄧通傳櫂船爲黄頭/郎徐廣曰著黄帽也)樽酒那能泛浪花(任子美詩云/閃閃浪花飜)謾遣
鯉魚傳尺素(援文選詩客從逺方來遺我雙/鯉魚呼児烹鯉魚中有尺素書)却將燕石報
瓊華(縯列子宋之愚人得燕石以爲寳周人曰此燕/石也瓦䃯不殊○次公詩云尚之以瓊華乎)何時得
見悲秋老(縯宋玉曰悲哉/秋之爲氣也)醉裏題詩字半斜
　　　有言郡東北荆山下可以溝畎積水因與
　　　吳正字王户曹同往相視以地多亂石不
　　　果還遊聖女山山有石室如墓而無棺椁
　　　或云宋司馬桓魋墓二子有詩次其韻二
　　　首(敬夫按先生集遊桓山記云元豊三年正月乙亥春/服旣成從二三子遊於泗水之上登桓山入石室)
側手區區未易遮(縯時河决水方退諺/有側手障黄河之語)奔流一瞬卷千
家共疑智伯𥘉圍趙(縯左氏智伯率韓魏攻趙㐮子懼奔/晉陽三國攻晉陽引汾水灌其城不)
(沈者/三板)猶有張湯欲漕斜(厚前漢溝洫志人有上書欲通褒/斜漕事下御史大夫張湯湯問之)
(言抵蜀從故道故道多陂回逺今穿褒斜道少陂近四百里而褒/水通沔斜通渭皆可以船漕上以爲然而水多湍石竟不可漕)
已坐迂踈來此地分將勞苦送生涯使君下䇿真
堪笑隱隱驚雷響踏車(次公以車/掉水也)
茫茫清泗遶孤岑歸路相將得暫臨試着芒鞋穿
犖确(次公退之詩山/石犖确行逕微)更燃松炬照幽深縱令司馬能
鑱石(縯宋司馬桓魋/自爲石椁)㑹有中郎解摸金(厚陳琳爲袁/紹作檄言曹)
(操時置發兵中/郎將摸金校尉)強冩蒼崖留歳月他年誰識此時心
　　　　荅吕梁仲屯田
亂山合沓圍彭門官居獨在懸水村(吕梁地名○縯/莊子吕梁懸水)
(三十仞故今言吕梁爲懸水/村也○師即今百歩洪是也)居民蕭條雜麋鹿小市冷落
無雞豚(次公杜詩小/市當争米)黄河西來𥘉不覺但訝清泗流
奔渾夜聞沙岸鳴罋盎暁看雪浪浮鵬鵾(次公退之/詩餘瀾怒)
(不巳喧聒/鳴罋盎)吕梁自古喉吻地(堯卿按水經云吕梁乃自/古黄河喉襟脣吻之地)萬頃
一抹何由吞坐觀入市卷閭井吏民走盡餘王尊
(縯王尊爲東郡太守河水盛溢尊躬率吏民沉白馬祀水神河北/因止宿隄上及水盛隄壞吏民皆奔走惟尊立不動而水波稍却)
計窮路斷欲安適吟詩破屋愁鳶蹲歳寒霜重水
歸壑(次公月令季冬之月/水歸其壑土反其宅)但見屋瓦留沙㾗入城相對
如夢寐(次公杜詩夜䦨更/秉燭相對如夢寐)我亦僅免爲魚黿(縯劉子過洛/汭曰微禹吾)
(其魚/乎)旋呼歌舞雜談笑不惜飲釂空瓶盆念君官
舎冰雪冷新詩美酒聊相温人生如寄何不樂(師/法)
(苑珠林支遁在剡謝安與書曰人生如/寄耳終日戚戚遲君來以晤言銷之)任使絳蠟燒黄昏宣
房未築淮泗滿(任武帝作瓠子之歌有/云齧浮梁兮淮泗滿)故道堙没瘡痍
存明年勞苦應更甚我當畚鍤先黥髠付君萬指
代頑石千鎚雷動蒼山根(韓白樂天開八節灘/詩鐡鑿金鎚隠若雷)髙城如
鐡洪口快(次公杜詩大/城鐡不如)談笑却掃看崩奔農夫掉臂
免狼顧秋榖布野如雲屯(次公列子言化人之宫望之若/雲屯焉○師杜甫沙苑行王有)
(虎臣司苑門入/門天廐皆雲屯)還須更置軟脚酒爲君擊鼔行金樽
(縯玄宗幸諸楊第岀有賜曰餞路反有勞曰軟脚○師唐郭/子儀自同州歸代宗詔大臣就宅作軟脚局人出三百千)
　　　荅孔周翰求書與詩
身閑曷不長閉口(次公傳曰病從口入患從曰出閉口/則無事而身得長閑矣非謹而何)天寒
正好深藏手吟詩冩字有底忙未脫多生宿塵垢
不蒙譏訶子厚疾(縯柳宗元報崔黯書曰凡人好詞工書者/皆病癖也吾不幸蚤得三病學道以來日)
(思砭鍼攻熨卒不能去纏結心腑牢/甚願斯須忘之而不克竊甞自毒)反更刻畫無鹽醜(厚/晉)
(書周顗傳庾亮甞謂顗曰諸人咸以君方樂廣/顗曰何乃刻畫無塩唐突西施無塩醜女也)征西自有家
雞肥(次公南史王僧䖍傳載僧䖍論書云庾征西翼書少時與/右軍齊名右軍後進庾猶不分在荆州與都下人書云小)
(兒輩賤家雞/皆學逸少書)太白空驚飯山瘦(援舊唐杜甫傳李白於甫/有飯山之嘲而李白集有)
(戯甫詩云飯顆山頭逢杜甫頭戴笠子日卓/午借問因何太瘦生緫爲/從前作詩苦)與君相從知幾
日春風待得花開不撥弃萬事不復談(厚杜詩云撥/弃潭州百斛)
(酒)百觚之後那辤酒(縯孔叢子曰平原君與子髙飲強子髙/酒曰昔有遺諺堯舜千鍾孔子百觚子)
(路嗑嗑尚飲百榼古之賢/聖無不能飲子何辝焉)
　　　聞公擇過雲龍張山人輒往從之公擇有
　　　詩戲用其韻
我生固多憂肉食常苦墨(縯左氏晉定公吴夫差㑹于/黄池司馬寅曰肉食者無墨)
(今呉王有墨國/勝乎太子死乎)軒然就一笑猶得好飲力聞君過雲
龍對酒兩靜嘿急攜清歌女出郭及未􁀈一歡難
力致(厚劉毅曰合/一射甚難)邂逅有勝特喧蜂集晩花(沈杜詩籬/踈帶晚花)
亂雀啅叢棘(曹易寘/于叢棘)山人樂此耳寂寞誰侍側何
當求好人聊使治要襋(次公詩魏葛屨曰紏紏葛屨可以/履霜摻摻女手可以縫裳要之襋)
(之好人服之注要䙅也襋/領也好人好女手之人)使君自孤僨(援前漢匈奴傳冒頓/爲書遺髙后曰陛下)
(獨立孤僨獨居兩主不樂無以自娱○次公按漢書注云/僨仆也尤言不能自立也則獨居無偶可以言孤僨矣)此里
誰相直不如學養生一氣服千息(次公晉許邁傳常/服氣一氣千餘息)
　　　寒食日荅李公擇三絶次韻
從來蘇李得名雙(次公前漢蘇武李陵能詩謂之蘇李唐蘇/味道里人李嶠俱以文章顯時號蘇李又)
(蘇晋李嶠知制誥時號蘇李又蘇頲李乂對掌文誥明皇/謂頲曰前朝有李嶠蘇味道今有卿及李乂亦丗不乏人)只恐
全齊笑陋邦(次公李公擇/知齊州故云)詩似懸河供不辦(縯郭象傳/王衍毎云)
(聽象語如懸河㵼水注而不竭○師/韓退之石鼔歌願借辯口如懸河)故欺張籍隴頭瀧(厚/退)
(之詩君乃崑崙渠籍乃隴頭/瀧南人謂水之湍者爲瀧)
簿書鼛鼔不知春(次公鼛鼔所以督役也/周禮云以鼛鼔鼓役事)佳句相呼頼
故人(次公杜詩毎於百僚上猥誦佳句新○子/仁謝靈運毎有篇章對惠連輙得佳句)寒食德公方
上冡歸來誰主復誰賔(縯後漢龐公傳注司馬徳操甞造徳/公值其渡沔上祀先人墓徳操徑入)
(其室呼德公妻子使作黍湏臾徳/公還直入相就不知何者爲客也)
廵城巳困塵埃眯(次公眯字莊子曰播糠眯目則天地四/方易位○師杜詩云塵土汗人眼易眯)執
扑仍遭蟣蝨縁(次公左氏華元爲植/廵城禮司空執扑)欲脫布衫攜素手
(次公文選詩盈盈楼/上女纎纎出素手)試開病眼點黄連(來詩謂僕/布衫督役)
　　　次韻荅劉涇(堯卿涇/字巨濟)
吟詩莫作秋蟲聲(彦章退之送孟東/野序以蟲鳴秋)天公怪汝鈎物情
使汝未老華髮生芝蘭得雨蔚青青何用自燔以
出馨(縯漢兩龔傳云薰以/香自燒膏以明自消)細書千紙雜眞行新音百變
口如鸎異議鋒起弟子争舌翻濤瀾卷齊城(厚蒯/通言)
(於韓信曰􁉋生一士伏軾/掉三寸舌下齊七十餘城)萬卷堆胷兀相撑以病爲樂
子未驚我有至味非煎烹是中之樂吁難名緑槐
(仁謝靈運毎有篇章對惠連輙得佳句)
如山闇廣庭飛蟲繞耳細而清(次公唐文粹載何諷夣/渇賦云牎日斜照飛蚊)
(繞鬢/也)敗席展轉卧見經亦不自嫌翠織成(縯老杜有/太子張舎)
(人遺織成段褥詩客從/西北來遺我翠織成)意行信足無溝坑(次公劉夢得詩/意行無舊路)
不識五郎呼作卿(厚宋璟傳甞宴朝堂三張列三品璟階六/品居下坐易之諂事璟虚位揖曰公第一)
(人何下座璟曰才劣品卑卿謂第一何耶是時朝廷以易之等内/寵不名其官呼易之五郎昌宗六郎鄭善果謂璟曰公柰何謂五)
(郎爲卿璟曰以官正當爲/卿君非其家奴何郎之有)吏民哀我老不明(次公馬援曰/頗哀老子使)
(得遨/遊)相戒無復煩鞭刑(縯徐有功爲蒲州司法不忍杖罰民/服其恩相戒曰犯參軍杖者必斥之)
(訖不辱/一人)時臨泗水照星星(次公星星言白髮也何長瑜嘲陸/展曰陸展染白髮欲以媚側室青)
(青不解乆星星行復岀〇師歐陽永/叔秋聲賦黝然黒者変而爲星星)微風不起鏡面平安
得一舟如葉輕(次公退之詩共/泛清湘一葉舟)卧聞郵籖報水程(厚/杜)
(詩宿槳依/農/事郵籖報水程)蓴羮羊酪不湏評(縯陸/機甞詣侍郎王濟/濟指羊酪謂機曰卿吴中)
(何以敵此機荅云千里蓴羹/未下塩豉時稱爲名對云)一飽且救飢腸鳴(次公此篇皆/所以裁抑劉)
(涇之豪/氣也劉涇好為險怪之文盖嘗見其上先生詩即/此詩文多不/載任退之詩飢腸徹死無由鳴)
　　　和孫莘老次韻
去國光隂春雪消還家蹤跡野雲飄(次公杜詩去國/哀王粲李白詩)
(不如早/還家)功名正自妨行樂(次公向秀欲註莊子嵆康曰此書/詎復湏註正是妨人作樂耳楊惲)
(云人生/行樂耳)迎送纔堪博早朝(白詩昏昏一覺/睡不博早朝人)雖去友朋親
吏卒却辤䜛謗得風謡今年我亦江東去不問繁
雄與寂寥(次公繁雄寂寥言郡之如此/也孫萃老必在江東故云尓)
　　　文與可有詩見寄云待將一叚鵝溪絹掃
　　　取寒梢萬尺長次韻荅之
爲愛鵝溪白蠒光(縯鵝溪地名在梓州塩亭縣岀絹甚良〇/次公時人謂之鵝溪絹老杜云我有一疋)
(好東絹亦/謂此也)掃殘雞距紫毫芒丗間那有千㝷竹月落
庭空影許長(次公先生作篔簹谷偃竹記云與可畫竹𥘉不/自貴重四方之人持縑素而請者足相躡於門)
(與可厭之投諸地而罵曰吾將以爲襪聞者傳之以爲口寔及與/可自洋州還而余爲徐州與可以書遺余曰近語士大夫吾墨竹)
(一泒近在彭城可往來之襪材當萃於子矣書尾復冩一詩其畧/曰待將一叚鵝溪絹掃取寒梢萬尺長余謂與可竹長萬尺當用)
(絹二百五十疋知公倦於筆研頋得此絹而已與可無以荅則曰/吾言妄矣丗豈有萬尺竹哉余因而實之荅其詩云云與可笑曰)
(蘇子辯則辯矣然二百五十疋吾將買田而歸老焉因以/其所畫篔簹偃竹遺予曰此竹數尺耳而有萬尺之势)
　　　次韻秦觀秀才見贈秦與孫莘老李公擇
　　　甚熟將入京應舉(次公是時先生守徐/州盖元豊元年也)
夜光明月非所投(縯史記鄒陽曰明月之珠夜光之壁以暗/投人於道衆莫不按劒相盻者何則無因)
(而至/前也)逢年遇合百無憂(厚太史公言力田不如逢年善仕/不如遇合○次公杜詩吾知徐卿)
(百不/憂)將軍百戰竟不侯(援漢李廣與望氣王朔語曰自漢/征匈奴廣未甞不在其中而諸校)
(尉材能不及中以軍功取封侯者數十人廣不爲後人然終無尺/寸功以得封邑者何也豈吾相不當侯耶〇次公李白贈張鎬詩)
(夲家隴西人先爲漢边將/苦戰竟不侯當年頗惆悵)伯郎一㪷得凉州(縯孟佗字伯/郎中常侍張)
(譲專權用事佗以蒲萄酒/一㪷遺譲爲凉州刺史)翹關負重君無力(厚武后時置/武舉有此科)
(○次公朝野僉載云崔湜爲吏部侍郎掌銓有選人白湜曰某能/翹関負米偍笑曰若壯何不求選兵部荅曰外議謂崔侍郎下有)
(氣力者/即得選)一年不入紛華域(次公子夏曰入聞夫子之/道而樂岀見紛華而恱)故人
坐上見君文謂是古人吁莫測(子仁唐貟半千傳武后/謂半千曰乆聞爾名謂)
(爲古人乃/在朝邪)新詩說盡萬物情硬黄小字臨黄庭(縯公/言甞)
(於秘書閣觀王羲之墨蹟昔唐人硬黄土臨本惟鵝羣一帖似献/之真筆公甞書黄庭内景經以贈葆光道士故謂太虚臨之也)
故人已去君未到空吟河畔草青青(厚古詩云青青/河上草欎欎園)
(中/柳)誰謂他郷各異縣(次公張正見古樂/有云他郷且異縣)天遣君來破吾
願一聞君語識君心短李髯孫眼中見(次公短李指/言公擇借楽)
(天言李紬曰短李而用之髯孫指言莘老借張遼言孫權曰紫髯/將軍而用之此詩人之巧也○子仁郄超爲桓温參軍王恂爲主)
(簿超髯而珣短府中/語曰髯參軍短王簿)江湖放浪乆全眞(悼文選嵆叔夜詩志/在守樸養素全眞)
忽然一鳴驚倒人(援史記齊威王曰此鳥/不鳴則巳一鳴驚人)縱横所往無
不可知君不怕新書新(次公新書言王介甫/新學經義之說也)千金弊帚
那堪換(縯魏文帝論文曰夫人善於自見而文非一体鮮能備/善是以各以所長相輕所短里語曰家有弊帚享之千)
(金斯不自/見之患也)我亦淹留豈長筭山中旣未决同歸我聊
爾耳君其漫(厚晋元咸曰未能/免俗聊復尓耳)
　　　次韻黄魯直見贈古風二首(敬夫魯直詩其/一曰江梅有佳)
(實託根桃李埸桃李終不言朝露借恩光孤芳忌皎潔/氷雪空自香古來和鼎實此物升廟廊歲月坐成晚煙)
(雨青巳黄約升桃李盤以逺𥘉見甞終然不可口擲弃/官道傍但使本根在弃捐果何傷其二曰青松出洞壑)
(十里樍風声上有百尺絲下有千歳苓小草有逺志相/依在平生毉和不並丗深根且固蔕人言可毉國何用)
(太早計小大才則/殊氣味固相似)
佳榖卧風雨莨莠登我埸(次公書云農殖嘉榖孟子悪/莠之乱苗也又詩九月築埸)
(圃公詩案此詩譏出之小人/勝君子如稂莠之奪嘉榖也)陳前漫方丈(縯孟子食/前方丈)玉食
慘無光(厚洪範惟辟玉食○次公前漢陳咸奢/侈玉食師古注云玉食美食如玉也)大哉天宇
間美惡更臭香(厚杜詩大/哉乾坤内)君看五六月飛蚊殷回廊
兹時不少假俛仰霜葉黄期君蟠桃枝千歲終一
甞(縯東海度朔山有大桃蟠屈三千里漢武時東郡献矮人指東/方朔曰王母種桃三千歲一着子此子巳三過偷之矣○厚太)
(平廣記西王母以桃献漢武帝帝食桃輒録其核/欲種之西王母曰此桃三千年一實帝乃止)頋我如苦
李全生依路傍(援王戎甞與羣兒戯道側見李樹多實競趍/之戎獨不往或問其故戎曰樹在道邊而多)
(子必苦/李也)紛紛不足愠悄悄徒自傷(厚詩曰憂心悄悄愠于/羣小按公詩案招此詩)
(譏今日進用之/人多小人也)新添(先生盖謂収穫而登埸當是嘉榖乃/以困卧於風雨/而登者莨莠○玉食無光盖言/冗者之雜佳士也)
空山學仙子妄意笙簫聲(縯簫史善吹簫作鵉鳯之音/秦穆公有女弄玉喜吹簫公)
(以妻之後皆仙云○居仁退之誰氏子詩或云欲學鳯吹/笙新慕靈妃嫓簫史神仙雖然有傳說知者自知其妄矣)千金
得竒藥開視皆豨苓(厚韓進學解言訾醫師以昌陽引年/欲進其豨苓也○次公豨苓今所謂)
(茯苓是也/至賤之品)不知市人中自有安期生(援前漢郊祀志注/云安期生琅邪人)
(賣藥東海邊時/人皆言千歳)今君巳度丗坐閱霜中蔕摩挲古銅
人歲月不可計(縯後漢方術傳薊子訓於長安東灞城與一/老翁共摩挲銅人相謂曰適見鑄此巳五百)
(年/矣)閬風安在哉(厚山海經曰閬風/之山是謂玄圃)要君相指似
　　　荅仲屯田次韻
秋來不見渼陂岑(縯杜詩岑參兄弟皆好竒携我逺/來遊渼陂〇次公渼陂在扈縣)千里
詩盟忽重㝷太木百圍生逺籟(厚莊子大木百圍之竅/穴風作則萬竅怒號又)
(曰地籟則/衆竅是巳)朱絃三歎有遺音(縯礼記清廟之瑟朱絃而䟽/越一唱而三歎有遺音者矣)清
風卷地収殘暑(厚退之雙鳥詩清風/卷地起百鳥皆飄浮)素月流天掃積隂
(厚謝莊月賦云白/露曖空素月流天)欲遣何人𢋫絶唱滿堦桐葉候蟲吟
(共父柳宗元詩/門掩候虫秋)
　　　密州宋國愽以詩見紀在郡雜詠次韻荅
　　　之
吾觀二宋文字字照縑素(師二宋宋郊宋祁/也國博乃其嗣子)淵源皆
有考竒險獲難句(次公二宋者莒公庠字/公序景文公祁字子京)後來邈無繼
嗣子其殆庶(次公易係辝曰顔氏/之子其殆庶幾乎)胡爲尚流落用舎真
有數當時苟恱可謹勿笑枤杜(縯李林甫傳林甫不識/枤杜字謂韋陟曰此云)
(杖杜何也陟/俛首不敢言)斵牎誰救赴(次公朝野僉載云唐陽滔爲中書/舎人時促命草制而吏持門鑰他)
(適無舊夲檢眎乃断牎/取之時號斵牎舎人)䄂手良優𥙿(厚退之祭柳子厚文云/不善爲斵血指汗顔巧)
(匠旁觀縮/手䄂間)山城辱吾繼(次公山城指/言宻州也)缺短煩遮護昔年
繆陳詩無人聊瓦注于令𢋫絶唱外重中巳懼(縯/莊)
(子以瓦注者巧以鉤注者憚以黄金注者惛其/巧一也而有所矜則外重也凡外重者爲拙)何當附家集
擊壤追咸濩(厚堯時有田父擊壤而歌曰我日出而作日入/而息鑿井而飲耕田而食帝力何加於我哉黄)
(帝之樂曰咸池湯之樂曰大濩〇公衮藝經云堯時擊壤壌以木/爲之前廣後銳長尺四寸闊三寸其形如履將戯先側一壤於地)
(逺三四十歩以手中/壌擊之中者爲上)新添(次公擊壌則先生謙以自比其詩/咸濩則以言宋國博之詩也)
　　　荅范祖禹
吾州下邑生劉季誰數區區張與李(來詩有張僕射/李臨淮之之句)
(○次公先生爲徐州太守故稱吾州漢髙祖豊邑人今徐州有/豊縣/故云下邑劉季髙祖字張僕射建封也李臨淮光弼也)重
瞳遺跡巳塵埃惟有黄樓臨泗水(郡有㕔事俗謂之覇/王㕔相傳不可坐僕)
(拆之以蓋黄樓○縯項羽重/瞳子都彭城號西楚覇王)而今太守老且寒俠氣不洗
儒生酸猶勝白門窮吕布欲將鞍馬事曹瞞(厚曹/操擊)
(布下邳布登白門樓兵圍之急乃下降布見操曰明公之所患不/過於布今巳服矣令布將騎明公將步天下不足定也操小字阿暪)
　　　次韻荅王定國
毎得君詩如得書宣心冩妙書不如(次公劉夢得和白/公𥘉冬早寒云欲)
(傳千里意書/扎不如詩)眼前百種無不有知君一以詩驅除
傳聞都下十日雨清泥没馬街生魚舊雨來人今
不來(次公老杜秋述云秋杜子卧病長安旅次多雨生/魚青苔及榻當時車馬之客舊雨來今雨不來)悠然
獨酌卧清虚(堂名○次公王定國堂/名也子由甞爲作記云)我雖作郡古云樂
(子仁退之郾城聮/句云從軍古云樂)山川信美非吾廬(次公謝眺云信美非吾/室又淵明詩吾亦愛吾)
(廬)願君不廢重九約念此衰老勤呵嘘
　　　荅王鞏鞏將見過有詩自謂惡客戯之
汴泗遶吾城城堅如削鐵(次公杜詩大/城鐵不如)中有李臨淮
號令肝膽裂(縯李光弼御軍嚴肅代郭子儀於河/陽士卒旗/幟皆舊也光弼一號令之乃益精明○子仁唐書)
(郝廷玉傳魚/朝恩聞其善布陣請觀之廷玉申號令鳴鼔角部伍/坐作進退若一曰此臨淮王遺法也王善御軍賞當功罰當罪每校)
(旗不如令者輒斬由是人皆自效而赴/蹈馳突心破膽裂盖臨淮甞鎭徐州)古來彭城守未省
怕惡客(縯公孫洪曰寕逢悪賔不逢故人○子仁元/結謂不飲者爲悪客後人以痛飲爲/悪客)惡客云
是誰祥符相公孫是家豪逸生有種千金一擲頗
黎盆(次公退之詩谿/呀鉅壑頗黎盆)連車載酒來不飲外酒嫌其村
子有千鉼酒我有萬株菊任子滿頭挿(厚杜牧之詩/塵丗難逢開)
(口笑菊花須/挿滿頭歸)團團見花不見目醉中挿花歸花重壓
折軸(次公史記云/羣輕折軸)問客何所湏客言我愛山青山自
遶郭不要買山錢(縯戴符乞買山/錢于頔予百萬)此外有黄樓樓下
一河水美哉洋洋乎可以療飢并洗耳(厚史記孔子/曰美哉河水)
(洋洋乎江之不濟/此命也詩衡門泌之洋洋可以療/飢洗耳許由事也○師晋孫楚云所以枕流欲洗吾耳)彭城之遊
樂復樂客惡何如主人惡
　　　次韻王定國馬上見寄
昨夜霜風入裌衣暁來病骨更攴離(縯莊子攴離䟽頥/隠于臍肩髙於頂)
踈狂似我人誰頋坎軻怜君志未移但恨不攜桃
葉女(厚樂天詩小妓推桃葉新歌踏柳枝○次公桃葉王/子敬妾也有詩云桃葉復桃葉渡江不/用楫)尚能來
趂菊花時南臺二謝無人繼只恐君詩勝義熈(二/謝)
(從宋武帝九日燕戯馬䑓/〇縯時晋義熈年中者也)
　　　次韻荅頓起(二首)
挽袖推腰踏破紳(次公左傳曰或/挽之或推之)舊聞攜手上天門
(次公漢官儀云㤗山/東上七十里至天門)相逢應覺聲容似欲話先驚歳月
奔新學巳皆從許子(縯孟子陳相見許行而大恱盡弃其/學而學焉○次公新學以言王介甫)
(新經之/學也)諸生猶自畏何蕃(厚退之作何蕃傳云蕃入太學二/十餘年歳舉進士學成行尊太學)
(諸生推頌不/敢與蕃齒)殿廬直宿眞如夢猶記憂時䇿萬言(頓/君)
(及第/時余爲殿後編排官見其荅䇿語頗直其後與子由試舉/人西京旣罷同登嵩山絶頂甞見其唱酬詩十餘/首頓詩及之)
十二東秦比漢京(縯前漢田肯曰齊地方一千里持㦸百萬/縣隔千里之外齊得十二焉此東西秦也)
去年古寺共題名(去歳見之於青州〇堯卿唐自慈/恩寺鴈塔題名之後士人多效之)早衰
怪我遽如許(厚曹操欲殺左慈慈走入羊羣不可/辨忽有一老羝屈膝人言曰遽如許)苦學怜
君太瘦生(援李白朝杜甫云借問因/何太瘦生㧾爲從前作詩苦)茆屋擬歸田二頃
(縯蘇秦曰使我有負郭田二/頃吾豈能佩六國相印乎)金丹終掃雪千莖(堯卿子美/詩衰顔欲)
(付紫金丹○任杜/詩白髮千莖雪)何人更似蘇司業(次公蘇司業源明/也/乃唐之詩人先生以比)
(子由/云)和遍新詩滿洛城
　　　太虚以黃樓賦見寄作詩爲謝
我在黄樓上欲作黄樓詩忽得故人書中有黄樓
詞黄樓髙十丈下建五丈旗(任始皇作阿房宫上可以/坐萬人下可以建五丈旗)
楚山以爲城泗水以爲池(次公左氏楚國方城/以爲城漢水以爲池)
我詩無傑句萬景驕莫隨夫子獨何妙雨雹散雷
椎(援雷州大雷雨時人有收得雷斧/雷椎皆石也詩見雪浪詩注中)雄詞雜今古中有屈
宋姿(縯屈原/宋玉也)南山多磐石清滑如流脂(縯禹貢篇四濵/浮磬○子暈杜)
(牧之秋娘詩京江水/清滑生女白如脂)朱蠟爲摹刻細妙分毫氂佳處
未易識(厚范榮期讀孫綽天台山賦/毎至佳句輒云應是我輩語)當有來者知
　　　次韻荅王鞏
我有方外客顔如瓊之英(次公謝奕時稱方外司馬詩尚/之以瓊英乎而又劉向列女傳)
(趙靈吴女歌曰美人/熒熒兮顔若苕之榮)十年塵土窟一寸冰雪清朅來從
我遊坦率見眞情(邠老國史𥙷云宋濟老於文埸舉止可笑/甞試賦誤失官韻乃拊膺曰宋五又坦率)
顧我無足戀戀此山水清新詩如彈丸(縯南史謝眺曰好詩/圓美流轉如彈丸也)
脫手不暫停昨日放魚回衣巾滿浮萍今日扁舟去
白酒載烏程(厚湖州烏程有若/下酒爲天下之美)山頭見月出江路聞鼉鳴
莫作孺子歌滄浪濯吾纓(見孟/子)吾詩自堪唱相子棹
歌聲(厚李白詩滄浪吾/有曲寄入棹歌聲)
　　　　張安道見示近詩
人物一衰謝微言難重㝷(縯太史公曰仲/尼没而微言絶)慇勤永嘉
末復聞正始音(厚晉衛玠傳玠至豫章與謝琨相見言論弥/日王敦謂謝琨曰不意永嘉之末復聞正始)
(之音○次公詩案云此言晉元帝時人物衰謝不意復見衛/玠之清談風流如今時人物衰謝不意復見方平文章才氣也)淸談
未足多感時意殊深少年有竒志欲和南風琴(縯曰/舜作)
(五絃之琴以歌南風次公曰退/之詩騎驢到京國欲和薰風琴)荒村蜩蛩亂廢沼蛙蟈淫遂欲掩
兩耳臨文但噫􁤢(次公曰詩案云以荒村廢沼比朝廷新法屢有変/更事多荒廢風俗浮薄學者誕妄蜩蛩蛙蟈之紛)
(亂故遂欲掩耳/不湏論文也)蕭然王郎子(厚太平廣記云王仙客者劉振之甥也振/有女曰無雙小仙客數歳皆㓜稚相狎振)
(妻常呼仙客/爲王郎子)來自緱山隂(其婿王/鞏携來)云見浮丘伯吹簫明月岑
(援王子喬好吹簫作鳯鳴浮丘公接上嵩山三/十年後於緱氏山頭乗白鶴舉首謝時人而去)遺聲落淮泗蛟鼉
爲悲吟願公正王度祈招繼愔愔(縯左傳昭公十二年/周穆王欲肆其志周)
(行天下將必有車轍馬迹焉祭公謀父作祈招之詩以止王心曰/祈招之愔愔式昭徳音思我王度式如玉式如金〇次公詩案云)
(意欲方平作詩/譏諌朝廷闕失)
　　　次韻王鞏顔復同泛舟
沈郎清瘦不勝衣(縯沈昭畧甞遇王約張目視之曰汝是王/約邪何乃肥而癡約曰汝沈昭畧邪何乃)
(瘦而狂〇次公沈郎或以爲指言沈約則其與徐勉書云老病百/日數圍革帶甞應移孔以手握臂率計月小半分此則僅有不勝)
(衣之意而魯直亦有云自是沈郎作詩瘦不関春能生許愁則亦/言沈約矣又檀弓言趙文子其中退然若不勝衣○堯卿荀子葉)
(公子髙不/勝其衣)邊老便便腹十圍(援邊韶字孝先弟子嘲曰邊孝/先腹便便○次公東平王蒼腰)
(帶十圍○師晉載記尹緯慕容超李勢赫/連勃勃皆身長八尺腰帶十圍云云)躞蹀身輕山上走
懽呼船重醉中歸(躞悉協切蹀逹協切○縯/杜詩取樂喧呼覺船重)舞腰似雪
金釵落(次公楊希道詠舞詩二八如回雪西京雜記載戚夫人/善爲折腰舞○縯張祐杜牧之同燕有属意者索骰子)
(賭酒牧之微吟曰骰子廵廵裹手粘無因得見玉纎/纎祐應声曰但知報道金釵落髣髴還應露指尖)談辯如雲
玉麈飛(次公後漢符融幅巾奮䄂髙談如雲○縯王衍善談玄/毎捉玉柄麈尾與手同色○堯卿文忠公詩云金釵墜)
(鬢分行立玉塵/髙談四座傾)憶在錢塘正如此回頭四十二年非
　　　次韻張十七九日贈子由
千戈萬槊擁笓籬(援晉史傅咸劾事云令史張濟案行城東/有新立屋間笓籬障二十丈又裴潜妻子)
(織笓籬/以自供)九日清樽豈復持(是日南都/敕使按兵)官事無窮何日
了(厚晉傳咸傳楊濟與咸書曰天下大器非可稍了而相觀毎事/欲了生子癡了官事官事未昜了也了事正作癡復爲快耳)
菊花有信不吾欺逍遥瓊館眞堪羡(次公逍遥瓊館/以言張公之宫)
(祠)取次塵纓未可縻迨此暇時湏痛飲(子仁詩云迨/我暇矣飲此)
(醑矣○安國杜/詩痛飲眞吾師)他年長劒拄君頥(縯田單攻狄不能下齊/兒謡曰大冠如箕長劒)
(柱頥攻狄不下壘於悟丘○次公/李白詩何必携長劒拄頥事玉階)
　　　次韻王鞏獨眠(鞏字定國自/號清虚居士)
居士身心如槁木(次公莊子身若/槁木心若死灰)旅館孤眠體生粟
(次公趙飛燕/傳體無軫粟)誰能相思琢白玉(縯盧仝詩白玉璞裏琢出/相思心黄金鑛裏鑄岀相)
(思/淚)服藥千朝償一宿(厚太平廣記彭祖曰服/藥千朝不如獨卧一宵)天寒日短
銀燈續(任寒天/催日短)欲往從之車脫軸(次公詩泝游從之/左傳車脫其輹)何
人吹斷參差竹(縯風俗通曰舜作簫/其形参差以象鳯翼)泗水茫茫鴨頭緑
(厚李白髙陽歌遥/看漢水鴨頭緑)
　　　次韻王鞏留別
去國巳八年故人今有誰當時交游内未數蔡克
兒(縯晉史王導傳司徒蔡謨戯侮王導導怒謂人曰吾/往與羣賢共游洛中何曽聞有蔡克兒邪克謨父也)豈無知
我者好爵半巳縻(縯易我有好爵/吾與爾縻之)争爲東閤吏(厚西/漢未)
(雲傳薛宣爲丞相雲往見之宣備賔主禮從容謂雲曰在田野無/事且留我東閣可以觀四方竒士雲曰小生乃欲相吏邪宣不敢)
(復/言)不願北山移(援齊書周彦倫隠鐘山後應詔岀仕將過北/山孔稚圭乃假山靈之意移文以却之名曰)
(北山/移文)公子表獨立與丗頗異馳不辭千里逺成此
一叚竒(堯卿去帖云成/此一叚竒事)蛾眉亦可怜無柰思餅師(縯/唐)
(寕王献宅左有賣餅者妻纎白明媚一見属意因厚遺其夫取之/寵爱逾等環歲甞問之曰汝復憶餅師否黙然不對王召餅師使)
(見之其妻注視雙/淚垂頰王乃歸之)無人伴客寢惟有支牀龜(厚史記云南/方老人用龜)
(支牀足二十餘年老人死移牀龜尚生/〇悼樂天詩春朝鎻寵鳥冬夜支牀龜)君歸與何人文字相
娯嬉(子仁退之贈張籍詩文/章自娯戯金石相擊撞)持此調張子一笑當脫頥
(縯漢書匡說詩解人頥○子仁退之有調張/籍詩王鞏乃張安道婿此張子豈謂安道邪)
　　　荅王定民(定民字佐才毫/人俊民弟也)
開緘奕奕滿銀鈎(縯晉索靖作草書狀云婉若銀鈎漂若驚/鵉○厚韋續書法墨藪云點欲堅重如鐵)
(鈎欲活而/有力如銀)書尾題詩語更遒(子仁退之詩暮/作千詩轉遒緊)八法舊聞
宗長史(厚張長史草書神逸書有八法以永字爲例云側蹲鴟/而墜石勒緩縱以藏機弩彎環而勢曲趯俊快以如錐)
(䇿依稀而似勒/掠髣髴以冝肥墜騰波而速進磔憶息以遟/移蔡邕得之神人相傳至張旭旭以傳李陽冰顔真卿云云)五言
今復擬蘇州(援白樂天謂韋蘇州歌行才麗之外頗/近/興諷其五言詩又髙雅閑淡自成一家之体)筆
蹤好在留臺寺(次公指言䑓頭寺也今句蓋言定民書字留/於臺寺也故對旗隊到石溝之句舊注引李)
(建中留臺事非惟不識句/讀却於王定民何干焉)旗隊遥知到石溝欲寄䑕湏
并蠒紙(縯䑕湏筆白蠒紙王羲/之所用冩蘭亭記者)請君章草賦黄樓(次公/章草)
(岀漢元帝時史游作急就章/解散隷體麄書之出書斷)
　　　次韻王庭老和張十七九日見寄
霜葉投空雀啅籬上樓筋力強扶持對花把酒未
甘老(次公退之云/把酒對南山)膏靣染鬚聊自欺(堯卿劉夢得詩近來/時丗輕先輩好染髭)
(鬚事/後生)無事亦知君好飲(厚史記陳軫謂犀首曰公何好飲/也曰無事也曰吾令公厭事可乎)多
才終恐丗相縻請看平日衘杯口(子仁杜詩生前/相遇且銜杯)㑹
有金椎爲控頥(厚莊子儒以詩禮發冡大儒臚傳曰東方作/矣事之若何小儒曰未解裙襦口中有珠詩)
(固有之曰青青之麥生於陵陂生不布施死何含/珠爲儒以金椎控其頥徐别其頰無傷口中珠)
　　　次韻參寥師寄秦太虚三絶句時秦君舉
　　　進士不得
秦郎文字固超然漢武慿虚意欲僊(縯司馬相如旣/奏大人賦天子)
(大說飄飄有凌雲/氣游天地之間意)底事秋來不得解定中試與問諸天
(堯卿劉夢得和宣上人寄賀禮部王侍郎放榜後詩云禮闈/新榜動長安九陌人人走馬看惜問至公誰印可支郎天眼)
(定中觀先生此詩和参寥師故用宣上人及支郎故事支/乃漢支謙黄眼上人也〇子仁申包胥曰天定亦能勝人)
一尾追風抹萬蹄(次公馬名追風杜詩/湏君櫪上追風驃)崑崙玄圃謂朝
躋(厚崑崙第三級名曰玄圃周穆王駕八駿之乗升崑崙之丘賔/于西王母觴于瑶池之上○次公神仙傳崑崙一曰玄圃一曰)
(積石瑶房一曰閬風臺/一曰華蓋一曰天/柱)回看丗上無伯樂却道鹽車勝月
題(援戰國䇿汗明曰驥服塩車而上太行瀌汗灑也白汗交流/伯樂遭之下車攀而哭之〇次公莊子馬蹄篇加之以衡扼)
(齊之以月題䟽云月題額/上當顱形似月者也云云)新添(追風此以駿馬言之也/始皇七馬有名追風者)
得失秋毫乆巳冥不湏聞此氣峥嶸何妨却伴參
寥子無數新詩咳唾成(縯李白詩咳唾落九天隨風生珠/玉○倬江淹謂郭鞏曰子之咳唾)
(成珠玉吐氣作虹霓○任/杜詩汝身已見唾成珠)
　　　次韻王庭老退居見寄二首
浪蘂浮花不辨春(次公退之杏花詩/浮花浪蘂鎮長有)歸來方識歳寒
人(次公孔子云歲寒然/後知松栢之後彫)回頭自笑風波地閉眼聊觀夢
幻身北牖巳安陶令榻(任陶潜云夏月虚/閑髙卧北牎之下)西風還避
庾公塵(厚王導傳時庾亮雖居外鎮而執朝廷之權導内不/能平甞遇西風塵起舉扇自蔽徐曰示規塵汙人)更
搔短髮東南望試問今誰裹舊巾
接果移花看𥙷籬(子仁杜詩牽/蘿𥙷壞籬)腰鎌手斧不妨持(師/鮑)
(昭樂府詩腰鎌刈/葵藿倚杖牧雞豚)上都新事長先到(次公班固賦隆/上都而觀万國)老圃
寜當待垂老倉卒収一旦(次公退之別知賦惟知心/而難得斯一旦而爲収)不見
梁伯鸞空對孟光案(援後漢梁鴻字伯鵉爲人賃舂/毎歸妻孟光爲具食舉按齊眉)才難
不其然婦女厠周亂(縯論語武王曰予有亂臣十人孔子/曰才難不其然乎有婦人焉九人而)
(巳)丗豈無作者於我如旣盥(縯謂不欲觀之也孔子曰/褅自旣灌而往者吾不欲)
(觀之/矣)獨喜誦君詩咸韶音節緩夜光一巳多矧獲
纍纍貫(次公禮記纍纍/乎端如貫珠)相思君欲瘦(次公杜詩思/君令人瘦)不
往我真儒吾儕眷微禄寒夜抱寸炭何時定相
過徑就我乎館(次公礼記檀弓篇子夏曰賔客至無所館夫/子曰生於我平館死於我乎殯舊住得誤本)
(云徑就臨平館乃注云臨/平/山在臨平縣大誤)飄然東南去江水清且暖與君
訪名山微言師忍粲(厚弘忍僧粲禪學之流○次公弘忍/大師乃五祖也僧粲大師蓋受度傳)
(法於二祖者也今先生粲字豈别有一粲乎〇/子仁杜詩余亦師粲可身猶縛禅寂乃此粲字)
　　　次韻田國博部夫南京見寄二首
歲歲翩翩下坂輪(次公此亦如坂/走丸之義也)歸來杏子巳生人
深紅落盡東風惡(饒杜牧之詩狂/風落盡深紅色)柳絮榆錢不當春
(次公謝道藴言雪云柳絮因風起李賀詩/云榆莢相催不知數沈郎青錢夾城路)
火冷餳稀杏粥稠(縯玉燭宝典云寒食煑大麥/粥研杏人爲酪别造餳氏之)青裙縞𬒮
餉田頭大夫行役家人怨(師詩大夫不均我從事獨賢又/曰我入自外室人交徧謫我)
應羡居郷馬少游(厚馬援甞言曰吾從弟少游甞哀吾慷慨/多大志曰士生一丗但取衣食裁足乗下)
(澤車騎欵段馬郷/里稱善人足矣)
　　　再次韻田國博部夫逺二首
西郊黄土没車輪蒲靣風埃笑路人巳放役夫
三萬指(子仁史記貨殖/傳言僮手指千)從教積雨洗殘春
枝上稀踈地上稠(次公古詩地上漸多枝上稀〇/任樂天詩云枝上稀踈地上多)忍看
紅糝落墻頭(縯退之詩始見洛/陽春桃枝綴紅糝)風流別乗多才思(縯/唐)
(置别駕爲太守/之貳謂之别乗)歸趂西園秉燭遊(厚魏文帝詩乗輦夜行/遊逍遥歩西園又曹植)
(詩倩夜遊西園○次公選詩/云晝短苦夜長何不秉燭遊)
　　　田國愽見示石炭詩有鑄劒斬佞臣之句
　　　次韻荅之新添(次公曰今先生詩云爾言屬鏤當以斬/無極而反以賜子胥之死故爲不識人)
楚山鐵炭皆竒物知君欲斫姦邪窟屬鏤無眼不
識人(縯伍子胥以忠諌吴王太宰嚭與子胥有隙因䜛之呉王/乃賜子胥属鏤之劒以死○次公無眼不識人字暗用國)
(志云此箭無眼/不識人之語)楚國何曽斬無極(厚左氏費無極䜛王太/子建殺伍奢父子與郤)
(宛楚人怨甚令尹/子常誅之以衆說)玉川狂直古遺民救月裁詩語最
眞千里妖蟇一寸鐵地上空愁蟣蝨臣(援盧仝自號/玉川子作月)
(蝕詩云傳聞古老說蝕月蝦蟇精徑圍千里入汝腹如此癡騃阿/誰生又云地上蟣蝨臣仝告訴帝天皇臣有一寸鐡刳妖蟇癡腸)
　　　次韻曹九章見贈
蘧瑗知非我所師流年巳似手中蓍(縯莊子蘧伯玉/行年六十而六)
(十化曰未知今之所謂是之非五/十九非也手中蓍謂四十九也)正平獨肯從文舉(厚後/漢祢)
(衡字正平唯善孔融楊脩甞曰大兒孔/文舉小兒楊德祖餘子碌禄不足數)中散何曽靳孝尼
(援晉嵆康捋刑東市顧視日影索琴而彈之曰昔袁孝/尼甞從吾學廣陵散吾毎靳固之廣陵散於今絶矣)賣劒買
牛眞欲老(見山村/五絶注)得錢沽酒更無疑(厚杜詩云得錢即/相覔沽酒不復疑)雞
豚異日爲同社(援韓愈詩願爲同/社人雞豚燕春秋)應有千篇唱和詩
　　　次韻秦太虚見戯耳聾
君不見詩人借車無可載(次公歐陽永叔詩話云孟郊賈/島皆以詩窮至死而平生尤喜)
(窮苦之句孟有移居詩云借車載家/具家具少於車乃是都無一物耳)留得一錢何足頼(厚/杜)
(詩囊空恐羞澁/留得一錢看)晚年更似杜陵翁右臂雖存耳先聵
(援杜詩此身飄泊恐西/東右臂偏枯耳半聾)人將蟻動作牛鬪(縯晉殷仲堪父/師甞患耳聦聞)
(床下蟻動/謂之牛闘)我覺風雷真一噫(厚莊子大塊噫/氣其名爲風)聞塵掃盡
根性空(縯楞嚴經言人有/六根出生六塵)不湏更枕清流派(援孫楚謂/王濟曰所)
(以枕流欲/洗其耳)大朴𥘉散失混沌(縯莊子倐忽謂混沌曰人皆/有大竅子獨無有曰鑿一竅)
(七日而/混沌死)六鑿相攘更勝敗(次公莊子心無天/遊則六鑿相攘)眼花亂墜
酒生風口業不停詩有債君知五藴皆是賊(援佛書/五藴皆)
(空謂色受/想行識也)人生一病今先差(次公病除謂之差言五藴/之中才得耳賊之病除也)但恐
此心終未了不見不聞還是礙今君疑我特佯聾
(次公楚詞兹歷情以陳/辭兮蓀佯聾而不聞)故作嘲詩窮嶮怪湏防額癢出
三耳(厚太平廣樂記兖州張審通甞爲㤗山府君所召令爲詞/判錄申天曹天曹允之府君恱與畨通額安一耳旣悟斍)
(額癢果生一耳尤更聦俊時號三耳秀才○次公張君房脞說載/方隂官以事懇於上元大人而不尤聞陽丗有柳愼善爲文遂追)
(令爲表旣而獲命隂官喜曰子何欲曰欲更聦明乃命取一耳置/其額旣寤輙搔出一耳時人語曰天上有九頭鳥地上有三耳秀)
(才)莫放筆端風雨快(縯杜詩筆落驚風/雨詩成泣鬼神)
　　　李公擇過髙郵見施大夫與孫莘老賞花
　　　詩憶與僕去歳㑹于彭門折花餽筍故事
　　　作詩二十四韻見戯依韻亦以戯公擇云
汝陽眞天人絹帽著紅槿(次公汝陽譲皇帝之子璉也老/杜八哀詩云汝陽譲帝子眉宇)
(眞天人王多從明皇爲羯鼓之樂見羯鼔録云汝陽王璡常戴研/絹㡌打曲上自摘紅槿置㡌上極滑乆而方安曲終花不墜以爲)
(能上曰花奴姿質明瑩必是神仙中/責墯來也故老杜有真天人之語)纏頭三百萬不買一
微哂(縯明皇自打羯鼓曲終戯謂八姨曰樂籍今日有/幸得供養天人請一纒頭八姨岀三百萬爲壽)共誇青
山峯曲盡花不隕(援宋璟曰頭如青山峯取其不動手如/白雨點取其碎急此羯鼓之最妙處也)當
時謫僊人逸韻謝封略(縯曰謫仙人謂唐李白也賀/知章見之曰子謫仙人也)
詩成天一笑(厚玉女役壷天爲之笑則電杜詩毎蒙天一笑復似物/皆春○次公詩成事/乃李白甞於禁中作木芍藥詞)
(三章/故也)萬象解寒窘驚開小桃杏不待雷發軫(縯明/皇甞)
(御小殿取羯鼔縱擊一曲各春光好頋桃杏皆拆帝笑曰不喚我/作天公可乎○次公借此意以言李白詩章可動造化亦猶汝陽)
(王打羯鼓/之妙矣)餘波尚㳙滴乞與居易稹(援白樂天/元微之也)邇來誰
復見前軰風流盡(次公前軰謂李白與元白也南史張/融傳其從弟弔之曰阿兄風流頓盡)寂
寞兩詩人殘紅對櫻筍(次公兩詩人指言莘老施大夫也/櫻筍兩物唐三月宰相有櫻笋厨)
(時爲最/盛如此)飢腸得一醉妙語傳不泯君來恨不與更復
相牽引我老心已灰空煩扇餘燼(次公莊子心若死灰/左傳云収合餘烬)
天遊照六鑿虚室掃充牣(次公莊子室無空虚則歸姑勃/溪心無天遊則六鑿相攘選琛)
(幣充/牣)懸知色竟空(厚佛書云/色即是空)那復嗜烏吻(縯烏吻即烏/喙也蘇秦云)
(飢人所以飢而不食烏喙爲/其愈充腹而與餓死同患也)蕭然一方丈居士老龐藴
(縯方丈使維摩詰也居士/龐藴問馬祖言下頓悟)散花從滿祴不荅天女問(見/坐)
(上賦戴/花注)故人猶故目怨句冩餘恨(子仁退之詩頻/蒙怨句刺弃遺)疑我
此心在遮防費欄楯應虞巳斃蛇折尾時一蠢(次/公)
(倣杜詩義鶻行之言/蛇曰折尾能一掉)仄聞孟光賢不學處仲忍(縯孟光梁/鴻妻○援)
(王敦字處仲甞荒恣於色左右諫之敦曰此甚/易耳乃開後閣驅諸妾數十人並放出之云云)寄招應巳足
左右侍雲鬒(任詩鬒/髮如雲)何時花月夜羊酒謝不敏(縯/退)
(之詩買羊沽酒謝不/敏偶逢明月曜桃李)此生如幻耳戯語君勿愠應同亡
是公一對子虚听(厚司馬相如子虚賦子虚與亡是公/言楚獵之事亡是公听/然而笑)
　　　和孫同年卞山龍洞禱晴
吴興連月雨(信民吴興統記歸命侯宝鼎元年分吴郡之烏/程永安餘杭臨水陽羡五縣及丹陽郡之故鄣)
(安吉原郷於潜四縣/合九縣立吴興郡)釡甑生魚蛙(縯范丹云甑中生塵范/史雲釡中牛魚范萊蕪)往
問卞山龍曷不安厥家梯山上巉絶俯視驚谽谺
(次公谽音虚咸切谺/音火加切空谷也)神井湧雲盖隂崖垂蘚花交流百
道泉赴壑走群蛇不知落何處(子仁古詩飛/泉何處落)隱隱如
繰車我來叩石戸飛䑕翻白鵶(厚李白詩仙䑕如白鴉/〇子仁按太白詩序云)
(荆州玉泉寺近淸溪諸山山洞往往有乳窟中多玉泉交流中有/白蝙蝠大如鴉按仙經蝙蝠一名仙䑕千歳之後躰白如雪棲則)
(倒/懸)寄語洞中龍睡味豈不嘉(厚莊子驪龍頷下有珠/得之者必遭其睡)雨
師少弭節雷師亦停檛(厚離騷雷師告我以未具雷師/喻君爾雅雨師曰屏翳次公曰)
(疊疊師字亦退之遣瘧鬼/詩/醫師加百藥灸師施艾炷之勢)積水得反壑稻苗岀泥沙
農夫免菜色龍亦飽豚蝦(安國樂天黒潭龍楽府云假託/神龍食豚盡重泉之下龍知無)
看君擁黄紬髙卧放早衙(縯世傳太祖皇帝謂一縣令曰/謹勿於黄紬𬒳底故衙〇厚文)
(潞公爲榆次縣今甞題詩縣樓鼔云置向譙樓一任檛撾多撾少/不知它如今幸有黄紬𬒳努岀頭來放早衙盖用宋朝故事云)
　　　次韻孫祕丞見贈
感槩清衷似變風老於詩句耳偏聦(次公殷師有耳/聦之疾聞蟻動)
(如牛/闘)迂踈自笑成何事冷淡誰能用許功(次公白樂/天醉中欲)
(罷聮句曰笙歌鼎/沸勿作冷淡生活)不怕飛蚊如立豹肯隨白馬過垂虹
吟哦相對忘三伏擬泛冰溪入雪宫(湖州多蚊豹脚/尤毒垂虹吴江)
(亭名○无逸吴郡圗經云慶曆八年縣尉王廷堅建橋有亭曰垂/虹○次公丗謂湖州爲水精宫言其四靣皆水雪宫見孟子)
　　　次韻周開祖長官見寄(倬開祖名邠元豊/二年知湖州時作)
俯仰東西閱數州老於歧路豈伶優𥘉聞父老推
謝令(厚鄧攸去郡不受一錢百姓数千人留牽攸船不得進乃/小停夜中發去吴人歌之曰紞如打五鼔雞鳴天欲曙鄧)
(侯挽不來謝/令推下去)旋見兒童迎細侯(縯後漢郭伋字細侯爲并/州牧始至行部到河西羙)
(稷有児童数百各/騎竹馬道次拜迎)政拙年年祈水旱(子仁唐陽城云撫/字心勞催科政拙)民勞
處處避朝謳河吞巨野那容塞(倬溝洫志孝武元光中/河决於瓠子東南注鉅)
(野通於淮泗上使汲黯鄭/當時興人徒塞之輒復壞)盗入蒙山不易捜仕道固應
慙孔孟(縯孟子曰然則孔子之仕/也非仕道與曰仕道也)扶顛未可責由求(次/公)
(論語季氏將伐顓臾冉有季路見於孔子孔子曰危而不持顛而/不扶則將焉用彼相矣○按公詩案招此詩言遷徙數州老於道)
(塗所至常遇水旱盗賊數起皆新法不便所致以譏/諷當今所失而執政三四大臣不能扶正其顛仆也)漸謀田舎
猶懷禄未脫風濤且傍洲罔罔可怜眞䘮狗(厚史/記孔)
(子丗家孔子適鄭與弟子相失獨立郭東門或謂子貢曰東門有/人纍纍然若䘮家之狗○子仁退之送殷侑序云今人適數百里)
(岀門罔罔有離/別可怜之色)時時相觸是虚舟(縯莊子有虚/船來觸舟)朅來震
澤都如夢只有苕溪可倚樓(次公震澤指言太湖/苕溪則言湖州矣)齋
醸酸酣如蜜水樂工零落似風鷗逺思顔柳并諸
謝(厚晋謝安謝萬宋謝莊梁栁/渾唐顔真卿皆爲吴興太守)近憶張(子/野)陳(令/舉)與老劉(孝/叔)
風定軒牎飛豹脚(倬湖州多蚊/豹脚者尤毒)雨餘欄檻上蝸牛舊
遊到處皆蒼蘚同甲惟君尚黒頭憶昔湖山共㝷
勝相逢杯酒兩忘憂醉看梅雪清香過夜棹風船
駭汗流百首共成山上集三人俱作月中遊(次公李/白詩㪯)
(杯邀明月對/影成三人)海南未起垂天翼(縯莊子鵬之背不知其幾/千里怒而飛其翼若垂天)
(之/雲)澗底仍依徑寸庥(次公左太冲詩云欎欎澗底松離離/山上苗以彼徑寸莖隂此百尺條)
已許秋風歸過我豫憂詩筆老難酬此生歲月行
飄忽(次公劉勰文心雕龍云/歲月飄忽性靈不居)晚節功名亦謬悠(次公莊子/謬悠之說)犀
首正縁無事飲(厚史記陳軫見犀首曰公何好飲也/曰無事也曰吾請令公饜事可乎)馮驩
應爲有魚留(縯史記孟甞君傳馮驩彈劒鋏而歌曰長鋏/歸來乎食無魚孟甞君遷之幸舎食有魚矣)從
今便踏靑州麴薄酒知君笑督郵(次公丗說桓温有/主簿善别酒好者)
(謂青州從事惡者謂平原督郵青州有齊郡平/原有革縣從事謂到齊下督郵言在鬲上住也)
　　　次韻荅孫侔
十年身不到朝廷欲伴騷人賦落英(縯離騷經云朝/飲木蘭之墜露)
(兮夕餐秋/菊之落英)但得低頭拜東野(厚韓愈詩低頭拜東野願得/終始如駏蛩東野不回頭有)
(如寸莛/撞鉅鐘)不辭中路伺淵明(按陶潜傳王弘毎令人候之宻知/其當注廬山乃遣其故人龐通之)
(等齎酒先於半道要之潜旣/遇酒先引酌野亭欣然忘進)艤舟苕霅人安在(厚苕霅湖州/二水○堯祖)
(苕溪属杭州餘杭霅溪属湖二水源皆自天目山○十/朋唐隱逸傳云張志和云願爲浮家泛宅往來苕霅間)卜築江
淮計巳成千里論交一言足(次公千/里論交即嵆康呂/安毎一相思千里命駕也)
與君蓋亦不湏傾(縯孔子與程子相遇傾盖而語○厚鄒陽/書諺曰有白頭如新傾盖如故何則知與)
(不知/也)
　　　重寄
凛然髙節照時人不信微官解浼君蔣濟謂能來
阮籍(縯阮籍傳太尉蔣濟聞籍有雋才而辟之籍詣都亭奏記/求免𥘉濟恐籍不至得記欣然遣卒迎之而籍巳去濟大)
(怒於是郷親共喻之/乃就吏後謝病歸)薛宣直欲吏朱雲(厚宣爲丞相朱雲/往見之宣備賔主)
(禮因從容謂雲曰在田野亡事且留我東閣可以觀/四方之竒士雲曰小生乃欲相吏邪宣不敢復言)好詩衝口
誰能擇俗子疑人未遣聞乞取千篇看俊逸不
將輕比鮑叅軍(援鮑昭字明逺文辝贍逸爲臨海王子頊/前軍叅軍杜甫憶李白詩清新庾開府俊)
(逸鮑叅軍〇倬鮑明逺詩鍾嶸曰鮑叅/軍詩如野鶻翻雲良馬走堤俊逸奔放)
　　　次韻樂著作野歩
老來幾不辨西東秋後霜林且強紅(次公白樂天詩/云醉貌如霜葉)
(雖紅不/是春)眼暈見花眞是病(次公佛書云空本/無花病者妄見)耳虚聞蟻
定非聦(縯晉書殷仲堪傳父甞患耳/聦聞牀下蟻動謂之牛閫也)酒醒不覺春強半
睡起甞驚日過中植杖偶逢爲黍客(厚論語子路從/孔子而後遇丈)
(人以杖荷蓧子路問曰子見夫子乎丈人曰四躰不勤五榖不分/孰爲夫子植其杖而芸子路拱而立止子路宿殺雞爲黍而食之)
披衣閑詠舞雩風(次公曽點曰俗乎沂/風乎舞雩詠而歸)仰看落蘂収
松粉俯見新芽摘𣏌叢楚雨還昏雲夢澤呉潮
不到武昌宮(黄州對岸武昌/縣有孫權故宫)廢興古郡詩無數寂寞
閑䆫易粗通解組歸來成二老風流它日與君同
(縯老杜與賛上人詩與/子成二老來往亦風流)
　　　次韻荅子由
平生弱羽寄衝風(次公桞子厚詩翻愁羽弱上青霄又文/選衝風起兮横波○子仁傳云衝風之)
(末不能/舉弱羽)此去歸飛識所從好語似珠穿一一妄心如
膜退重重山僧有味寜知子(縯杜牧之詩家住城南杜/曲傍一枝月桂兩回芳山)
(僧却未知名姓始/覺空門氣味長)瀧吏無言只笑儂(厚退之南遷下樂昌瀧/作瀧吏詩往問瀧頭吏)
(潮州尚幾里行當何時到土風復何似瀧吏垂手笑官何問之愚/譬如官京邑何由知東呉潮州底處所有罪乃竄流儂幸無負犯)
(何由到/而知)尚有讀書清净業未容春睡敵千鍾
　　　和何長官六言次韻五首
作邑君眞伯厚(縯後漢朱震字伯厚𥘉爲州從事奏濟隂/太守單匡贓罪并連匡兄中常侍車騎將)
(軍超桓帝收匡下廷尉以譴超超詣獄謝三/府諺曰車如雞栖馬如狗疾惡如風朱伯厚)去官我豈曼容
(厚兩龔傳云琅琊邴漢兄子曼容養志/自修爲官不肯過六百石輒自免去)一㕓願託仁政(縯孟/子陳)
(相踵門而告膝文公曰聞君/行仁政願受一㕓而爲氓)六字難賡變風
五噫巳岀東洛(見和邵同年戯/贈賈秀才詩住)三復願比南容(縯論語/南容三)
(復白/圭)學道未從潘盎(南海謂狂爲盎潘近丗得道者也〇/堯卿按宋朝元祐中廣南儂智髙率)
(衆䧟邕州又將襲廣南諸郡賊至/梧州有僠盎者弃妻子服儒衣/常持一大翣行坐獨語南越謂愚爲盎儂賊聞其異召而問之曰吾)
(形貌何如盎曰汝一賊也他無所類又問梧州幾日可䧟曰百年/亦不可䧟又曰吾欲據此城以有南越如何曰汝將斬頭豈能有)
(越邪賊/怒害之)草書猶似揚風(揚凝/式也)
石渠何須反顧(漢有石渠署典校祕書先生𥘉直文館岀倅/杭州自杭州知宻州自宻徙徐自)
(徐徙湖以詩得罪/責黄州團練副使)水澤幸足相容長江大欲見庇探支
八月凉風(次公探支字是官物官錢/有此名此亦戯言之矣)
清風𥘉號地籟(縯莊子地籟/則衆竅是矣)明月自冩天容貧家何
以娯客但知抹月批風(次公饌食者有批有抹/抹月批風又戯言之)
青山自是絶丗無人誰與爲容(次公詩豈无膏沐誰適/爲容又杜荀鶴詩承恩)
(不在貌教/妾若爲容)說向市朝公子何殊馬耳東風(厚李白詩丗/人聞此皆掉)
(頭有如東/風吹馬耳)
　　　次韻子由病酒肺疾發
憶子少年時肺喘疲坐卧喊呀或終日勢若風雨
過虚陽作浮漲客冷仍下墯(次公下墮字素問有云令/人下墜下墜即下墮言氣)
(墜於/下也)妻孥恐悵望膾炙不登坐(次公退之云妻兒恐我生/悵望盤中不飣栗與梨)
終年禁晚食半夜發清餓胃強鬲苦滿肺歛腹輒
破三彭恣啖齧(縯山人謂僧契虚曰能伐三彭之仇乎〇邦/衡唐秦先生去三尸法云上尸彭居居人頭)
(中中尸彭質在人腹中下尸彭矯在人足/中狀如小兒有須毛人旣死遂作鬼耳)二竪肯逋播(厚左/傳晉)
(景公疾求醫于秦秦使醫緩爲之未至公夢疾爲二竪子曰/彼良醫也懼傷我焉逃之其一曰居膏之上肓之下若我何)寸
田可治生(次公道家有云尺宅寸/田寸田以言丹田也)誰勸耕黄稬(方田謂/上腴爲)
(黄/稬)探懷得真藥不待君臣佐(縯本草藥有君臣佐使處方/者當一君二臣二佐五使)
𥘉如雪花積漸作櫻珠大(厚老子節解曰唾者溢爲醴泉/聚爲玉漿流爲華池散爲津液)
(降爲甘露漱以咽之旣藏潤身以流百脉化養萬神支節毛髪堅/固長春○次公此唾咽漱法也舊注所引雖不關涉詩句中字而)
(其意/則是)隔墻聞三嚥(次公退之詩隔墻聞歡呼又孟子言/於陵仲子三嚥然後耳有聞目有見)隱隱
如轉磨自兹失故疾陽唱隂輒和神仙多歷試中
路或坎坷平生不盡器(次公何諷渴賦/云飲不盡噐)痛飲知無奈
(次公杜詩痛/飲真吾師)舊人眼看盡老伴餘幾箇殘年一斗粟
待子同春簸(援漢文帝時淮南王長謀反廢死民歌曰一尺/布尚可縫一斗粟尚可春兄弟二人不相容)
云何不自珍醉病又一挫眞源結梨棗(縯許逺遊与/王逸少書曰)
(夫交梨火棗者是飛騰之藥/也云云○次公又真誥有云)丗味等糠莝(次公莝音千卧切/注曰斬芻也史記)
(范睢之辱須買坐之堂下置莝/豆其前今两黥徒夾而馬食之)耕耘當待穫願子勤自課
相將賦逺遊(次公屈原有逺遊賦其畧云悲/丗俗之廹隘兮願從子而逺遊)仙語不用
些(縯些楚辝出宋玉/賦皆以些爲文)
　　　杭州故人信至齊安
昨夜風月清夢到西湖上(子仁先生荅陳師仲書云軾於錢/塘人有何恩意/而其人至今見)
(念軾亦一歲率常四五夢至西湖上此/殆丗俗所謂前縁者此詩蓋紀實也)朝來聞好語(次公李/賀云沙)
(路帰來/聞好語)叩户得呉餉輕圎白曬荔脆釅紅螺醬更將
西庵茶勸我洗江瘴故人情義重說我必西向一
年兩僕夫千里問無羔(程風俗通云筮虫曰恙古者人多/野宿爲恙所囓故早相見必相勞)
(問曰無恙乎○子仁退之書云問無恙/外不暇出一語且先賀其得賢主人)相期結書社(故人相/約醵錢)
(雇僕夫一/歲再至黄)未怕供詩帳(僕頃以詩得罪有司移杭取境内/所留詩杭州共數百首謂之詩帳)還
將夢魂去一夜到江漲(丘漲杭州橋名/養源啚經/云錢塘縣江漲橋去縣八里)
　　　和王鞏六首並次韻(次公王定囯謫賔州有/詩寄先生先生和之)
君談陽朔山(次公先生第四篇云賔州在何處爲子上栖霞/則定囯之謫在賔州矣今云陽朔山則桂州有)
(去桂不甚逺朱砂差/易致不可不留意也)他年分刀圭名字挂仙籍(君許惠/丹砂)
少年帶刀劒(程淮隂少年侮韓信曰/雖長大好帶劒刀怯耳)但識從軍樂(次公/王粲)
(有從軍詩五篇甚一曰從軍有苦樂但問從者/誰又退之郾城聮句李正封云從軍古云樂)老大服犁鋤
解佩付鎔鑠(次公解佩字即龔遂令民賣剱買/牛賣刀買犢曰何爲帶牛佩犢)雖無獻捷
功㑹賜力田爵(厚左傳斉侯來献戎捷/文漢有孝悌力田之科)敲冰春擣紙刈
葦秋織箔櫟林斬冬炭竹塢收夏籜四時俯有取
(次公史記孔氏/起冨至巨萬然家/自父兄子孫約使俯有拾仰有取)一飽天所酢君非紈綺
間(次公用廣絶交論正/所謂綺紈公子也)欲學非其脚(倬事有非素所諳習而/謾爲之諺云不是脚此)
(語盖使/方言耳)左右玉㩥㩥(次公玉㩥㩥宫手也詩曰掺/掺女手㩥与掺同音師咸切)束薪誰
爲縳勿令聞此語翠黛頩將惡(次公頩音普經切楚辝/逺遊章句云玉色頩以)
(艶顔兮精神粹而始壯又柳子厚謫龍說云澤州郊亭有/竒女墜地光燁然少年駭且恱之稍狎焉竒女頩爾怒)笑我
一間茆婦姑紛六鑿(縯莊子室無空虚則婦姑勃/磎心無天逰則六鑿相攘)
欲結千年實先催二月花故教窮到骨(子仁杜討已/許徵求貧到)
(骨更思戎/馬淚盈巾)要使壽無涯乆巳逃天網(厚老子天網恢/恢踈而不漏)何
須服月華(程道家養生有/服日精月華法)賔州在何處爲子上栖霞
(樓名○子仁按今東坡圗有栖霞樓又宋朝閭丘大/守孝終公顯甞守黄州作栖霞樓爲郡中之絶勝)
鄰里有異趣何妨傾蓋新(縯鄒陽曰白頭/如新傾盖如故)殊方君莫
厭數面自成親(次公陶淵明荅龐叅軍詩序諺/云數面成親况情過此者乎)黙坐無餘
事回光照此身他年赤墀下玉立看垂紳(師桓温表/抗節玉立)
(誓不降辱杜甫謝大常卿趙公大食刀歌/趙公玉立髙歌起攬環結佩相終始云云)
平生我亦輕餘子(厚祢衡云大兒孔文舉小兒/楊德祖餘子碌碌不足數)晚歲人
誰念此翁巧語屢曽遭薏苡(縯後漢馬援在交趾常餌/薏苡實用能輕身省慾軍)
(還載之一車及卒人有譛之者/以爲前所載還皆明珠紋犀)廋辭聊復託芎藭(厚左傳/宣十二)
(年冬楚子伐蕭遂傳於蕭蕭大夫還無杜與司馬卯言號申叔展/叔展曰有麥麴乎曰無有山鞠窮乎曰無河魚腹疾奈何○次公)
(按注麥麴鞠窮所以禦濕欲使無社逃泥水中無社不解故曰無/軍中不敢正言故謬語今所謂廋辝廋者隱也鞠窮即芎窮也○)
(子仁廋字岀唐書許紹傳紹曽孫欽明爲凉州都督爲突厥所執/與皆至靈州使說之降欽明至城下呼曰我乏食有羙醬乎有梁)
(米乎并乞墨一枚而城中/無寤其廋者遂見害云云)子還可責同元亮(次公陶潜一/字元亮潜有)
(責子/詩)妻却差賢勝敬通(次公馮衍字敬通其妻極悍衍有/書與妻兄絶之而劉孝標云予與)
(敬通三同不遇一同也剛直二同也馮有忌/妻自操井臼予亦悍妻家道坎軻三同也)若問我貧天所
賦不因遷謫始囊空(次公杜詩嚢空恐/羞澁留得一錢看)
君家玉臂貫銅青(次公銅青所染衣服顔色之名○倬杜/詩香霧雲鬟濕淸輝玉臂寒又本草銅)
(青銅器上緑色是/以銅靑爲臂飾耳)下客何時見目成(次公屈原九歌之少/司命曰滿堂兮羙人)
(忽獨與予兮目成注獨與/我睨而目望成爲親也)勤把鈆黄記宫様(縯韋應物詩/髙髻雲鬟宫)
(樣/粧)莫教絃管作蠻聲薫衣漸歎衙香少(共父香譜載/唐化度寺及)
(雍文徹郎中/二衙香法)擁髻遥怜夜語清(堯卿伶元傳字子干買妄/樊通德有才色頗能言趙)
(飛燕姊妹故事子干閑居命言之厭厭不倦子干語通德曰斯人/俱灰㓕矣當時疲精殆力馳騖嗜慾蠱惑之事寕知終歸荒田野)
(草乎通德卷䄂頋視燭影以手擁/髻凄然泣下不勝其悲子干亦然)記取北歸携過我江南
風雪浪山傾(君自江南赴/任不一過我)
　　　次韻陳四雪中賞梅
臘酒詩催熟寒梅雪鬪新杜陵休歎老(子仁杜甫和/裴迪逢早梅)
(相憶詩云東閤官梅動詩興又云此時對雪遥相憶又云江/邊一樹垂垂發朝夕催人自白頭子美詩中自称杜陵野老)韋
曲巳先春(厚杜詩韋曲花無頼家家惱殺/人緑樽須盡日白髮好禁春)獨秀驚凡目(子/仁)
(陳謝爕早梅詩云迎春故早發獨自不疑寒畏/落衆花後無人别意看古樂府云花艶驚郎目)遺英卧逸民
(師以梅之標格孤髙譬逸民也○堯卿此疑若不使事/而乃使事謂袁安雪中髙卧耳遺逸之士謂之逸民)髙歌對
三白(次公三白以言雪西人語曰要/宜麥見三白言三次見雪也)遲莫慰安仁(縯潘岳/字安仁)
(自言弱冠渉于知命之年八徙官一進階甫免一除名一不拜聀/遷者三而巳雖通塞有命抑亦拙之效也乃作閑居賦其畧曰人)
(生安樂孰知其他〇次/公楚詞傷羙人之遟暮)新添(子仁先生嘗注云雪梅賦/照寒溪之豔豔帶冷雪/之垂垂子/雪中見梅而作今云休歎老盖用此也)
　　　　和子由題孔平仲草庵次韻
逢人欲覔安心法(見寄刘/孝叔詩)到處先爲問道庵盧子
不須從若士(次公淮南子盧敖遊乎北海遇若士敖自謂觀/乎六合之外若士舉臂而聳身遂入雲中敖嘆)
(曰吾比夫子猶黄鵠/之與壤蟲不亦悲哉)蓋公當自過曹參(援曹叅聞膠而有/蓋公善治黄老言)
(使人厚幣請之旣見蓋公爲言治道貴清静而民/自定推此類具言之叅於是避正堂舎蓋公焉)羡君美玉
經三火(縯淮南子鍾山之玉灼以爐炭三日三夜色澤不変得/天地之精也○次公白樂天詩大圭廉不割利刀用不)
(鈌當其斬馬時良玉不如鐵置鐡在洪爐/鐡消易如雪良玉同其中三日燒不熱)笑我枯桑困八𧖟
(縯日南一歲八蚕左思吴都賦云國稅再熟之稻郷貢八蚕之絲/○厚李賀春園詩長腰健婦貪攀折將餽吴王八蠒蚕俞益期牋)
(曰日南蚕八/熟蠒軟而薄)猶喜大江同一味故應千里共清甘
　　　次韻荅元素余舊有贈元素云天涯同是
　　　傷流落元素以爲今日之先兆且悲當時
　　　六客之存亡六客蓋張子野劉孝叔陳令
　　　舉李公擇元素與余也
不愁春盡絮隨風(縯刘禹錫詩春盡絮飛留/不得隨風好去落誰家)但喜丹砂
入頰紅流落天涯先有䜟(次公白樂天琵琶行云同是天/涯流落人相逢何必曽相識)
摩挲金狄㑹當同(見鐵拄/杖詩注)蘧蘧未必都非夢(次公莊/子莊周)
(夢爲胡蝶栩栩然胡蝶也/俄然覺則蘧蘧然周也)了了方知不落空(子仁傳灯録/越州慧海禅)
(師有律師問禪師家多落空師曰𥿄/墨文字空設坐主执滯豈不落空)莫把存亡悲六客巳
將地獄等天宫(次公圎覺經言地/獄天宫俱爲浄土)
　　　次韻孔毅父集古人詩見贈五首(堯卿毅父/名武仲)
羡君戯集古人詩指呼市人如使兒(次公市人字亦驅/市人而戦之意)
天邊鴻鵠不易得便令作對隨家雞(次公庾翼能書/而心不服王羲)
(之諸子但學王書翼曰兒軰憎家雞爱野鶩○堯卿集古詩前古/未有王介父始盛爲之多者數十韻蓋以誦古人詩多或坐中率)
(然而成徃徃對偶親切其後人多有效之者但取數十部詩聚諸/家之集耳故公此詩羙之亦微以譏之耳蓋市人不可使之如兒)
(鴻鵠不可與家雞爲對猶古人詩句有羙/惡工拙其𥘉各有思致豈可混爲一律邪)退之驚笑子美泣
問君乆假何時歸(縯孟子曰五伯假之也乆/假而不歸烏知其非有也)丗間好句
丗人共(子仁歐陽文忠公誦文與可詩云此非/與可詩丗間元有此句與可拾得耳)明月自滿
千家墀
紫駝之峯人莫識(縯杜詩紫駝之峯出翠釜漢書大月氏/出一封橐駝顔師古曰脊上有一封隆)
(髙俗呼/犎音峯)雜以雞豚眞可惜今君坐致五侯鯖(厚西京/雜記五)
(侯不相能賔客不相往來婁護豊辯傳㑹五侯間各得其/歡心競致竒膳護乃合以爲鯖丗稱五侯鯖以爲珍味)盡是
猩唇與熊白(次公吕氏春秋曰肉之羙者猩猩之唇張恊七/命曰封熊之掌翰音之跖燕髀猩唇髦殘象白)
(熊白即如謂象白也〇師李賀大堤曲郎食鯉/魚尾妾食猩猩唇又孟子曰熊掌亦我所欲也)路旁拾得半
叚槍(援譚賔録唐哥舒翰捍吐蕃賊衆三道從山相/續而下翰持半叚折搶當前擊之無不披靡)何必開
爐鑄矛㦸用之如何在我耳入手當令君䘮魄(䘮去/声)
天下幾人學杜甫(杜天下幾/人畫古松)誰得其皮與其骨(厚傳/燈録)
(逹磨傳法命門人各言所得道副曰汝得吾皮尼緫持曰汝得吾/肉道育曰汝得吾骨最後慧可依位而立師曰汝得吾髓仍付法)
(○次公晋史言學書云胡昭得張芝骨索靖得其肉韋誕得其筋/此方有得其兩字之勢舊注所引雖有皮骨字却是得吾兩字非)
(此/矣)劃如太華當我前跛牂欲上驚崷崪(縯韓非子太/山之髙百仞)
(而跛牂牧其/上凌遲故也)名章俊語紛交衡無人巧㑹當時情前
生子美只君是信手拈得俱天成(次公禪家言信手拈/來文韓退之上于頔)
(書渾然天成/無有畔岸)
詩人雕刻閑草木(次公彫刻字莊子覆/載天地彫刻衆形)捜抉肝腎神應
哭(次公退之詩不用彫琢愁肝腎〇堯卿蒼頡作字神鬼夜哭/李太白作烏棲曲賀知章見之云此詩可以泣鬼神矣)不
如嘿誦千萬首左抽右取談笑足(次公詩云/左旋右抽)夜吟石
鼎聲悲秋可怜好事劉與侯(縯退之石鼎聮句序云劉/師服侯喜與道士軒轅弥)
(明同宿喜夜與師服說詩視弥明若無人弥明忽軒衣張眉指爐/中石鼎曰子云能詩能與我賦此乎劉即援筆題其首句傳與喜)
(道士啞然笑即䄂手竦肩髙吟𥘉不經意詩旨譏/喜二子毎營度欲出口吻声益悲竟亦不能竒)何當一醉百
不問我欲眠矣君歸休(厚陶潜爲彭澤令郡遣督郵至吏/白應束帶見之潜歎曰吾不能爲)
(五斗米折腰事郷里小/兒即日解印賦歸去來)
膏明蘭臭俱自焚(次公漢書兩龔傳龔勝死有老父來弔/哭甚哀旣而曰嗟乎薰以香自燒膏以)
(明自銷龔生竟/夭天年非吾徒也)象牙翠羽殘其身(縯左傳象有齒以焚其/身賄故也次公翠羽言)
(翡翠之羽也洛神/賦云或拾翠羽)多言自古爲數窮(厚老子多言数/窮不如守中)微
中有時堪解紛(援太史公言談/微中可以解紛)癡人但數羊羔兒不
知何者是左慈(縯曹操欲殺左慈逢慈於陽城山頭遂入羊/羣操知不可得乃令就羊中告之曰不復相)
(殺本試君術耳忽有一老羝屈前兩膝人立而言曰遽如許即競/往赴之而羣羊數百皆変爲羝並屈前膝人立曰遽如許遂莫知)
(其所/取焉)千章萬句卒非我急走捉君應巳遲
　　　次韻子由種杉竹(子仁按子由東軒記云關㕔/事之東爲軒種杉二夲竹百)
(个以爲宴/休之所云)
吏散庭空雀噪簷閉門獨宿夜厭厭(子仁夜/飲厭厭)似聞
梨棗同時種(見前子由/病酒詩注)應與杉篁刻日添糟麴有神
薰不醉(縯懷寳至楊羔舅家賜薰肌酒一杯/曰此酒栢奉草所造亦云千歲虆也)雪霜誇健巧
相沾先生坐待清隂滿空使人人歎滯淹
　　　次韻王鞏南遷𥘉歸二首(堯卿鞏字定國文正/公旦之孫懿敏公素)
(之子元豊年中坐東坡/事貶賔州監局三年還)
問君謫南賔野葛食幾尺(縯曹操枕刀習毒/啖野葛至一尺)逢人瘴
髮黄入市胡眼碧(堯卿嶺南人瘴􁟋所感則鬢髮皆黄/其眼皆作胡人碧色風土使然也)三
年不易過坐睨倚天壁(師倚天壁/謂村嶺也)歸來貌如故妙語
仍破鏑那能廢詩酒亦未妨禪寂(師維摩詰云以善方/便毗耶離一心禅寂)
(攝諸/亂意)願爲尚書郎還賜尚方舄(賜舄見將往/終南詩注)
江家舊池臺脩竹圍一尺(次公劉禹錫詩青松/欎成塢脩竹盈尺圍)歸來萬
事非惟見秦淮碧(縯劉禹錫江揔宅詩南朝詞臣北朝/客歸來唯見秦淮碧秦淮在江寕府)平
生痛飲處遺墨鵶棲壁西來故父客金印雜鳴鏑
三槐老更茂(厚三槐王定國家本事其祖祐手植三槐於庭/曰吾子孫必有爲三公者其後子旦果相真宗)
花絮春寂寂中微未可料家廟藏赤舄(援詩赤舄几/几言周公也)
(定國相/門之後)
　　　孔毅父以詩戒飲酒問買田且乞墨竹次
　　　其韻
酒中真復有何好孟生雖賢未聞道(縯晉書桓温問/孟嘉曰酒有何)
(好而卿嗜之嘉曰/公未得酒中趣耳)醉時萬慮一掃空醒後紛紛如宿
草(次公退之詩云數杯澆腸/雖暫醉皎皎萬慮醒還新)十年揩洗見眞妄石女無
兒焦榖槁(厚維摩詰言如焦/榖芽如石女兒)此身何異貯酒缾滿輒
予人空自倒武昌痛飲豈吾意性不違人遭客惱
(師嵇康幽憤詩性/不違物頻致怨憎)君家長松十畒隂借我一庵聊洗
心我田方寸耕不盡(師五代馮瀛王詩但存方寸地留與/子孫耕○厚黄庭經言寸田尺宅可)
(治生/也)何用百頃糜千金枕書熟睡呼不起好學憐
君工雜擬(次公文選有雜擬詩如陸士衡/擬古詩何陽源有效古詩也)且將墨竹換新
詩潤色何須待東里(任論語東里/子産潤色之)
　　　生日王郎以詩見慶次其韻并寄茶二十
　　　一片(任元豊五/年黄州作)
折揚新曲萬人趨(縯莊子大聲不入於俚耳/折揚皇華則嗑然而笑)獨和先生
于蔿于(厚唐文元德秀爲曽山令明皇在東郊命三百里守令/各以聲樂集河内太守輦優伎𬒳錦綉德秀與樂工數)
(十人聮𬒮歌于蔿于干蔿于者徳/秀所制曲也帝曰真賢人之言哉)但信櫝藏終自售(縯論/語有)
(羙玉於斯緼櫝而藏/諸求善價而沽諸)豈知盌脫本無橅(次公唐武后所舉人無/問賢愚時人語曰𥙷闕)
(連車載拾遺平/斗量欋椎侍御/史盌脫校書郎欋椎爬齒盌小盂)朅從冰叟來游宦(援衛/玠妻)
(父樂廣有重名議者以爲婦翁氷清子壻玉/潤〇次公王郎王子立也爲子由壻故云耳)肯伴臞仙亦號
儒(厚司馬相如大人賦序以爲列仙之儒居山澤/間形容甚臞此非帝王仙意也乃作大人賦)棠棣並爲
天下士(縯棠棣以譬兄弟詩棠棣燕兄弟也〇厚史記新垣衍/再拜謝魯仲連曰始以先生爲庸人吾乃今日知先生)
(爲天下/之士也)芙蓉曽到海邊郛(次公丗傳王子立之兄子髙與/仙人周瑶英遊美蓉城見先生)
(本/詩)不嫌霧谷埋松栢終恐虹梁荷棟桴(厚桴屈棟也/班固西都賦)
(因瓌材而䆒竒抗應龍之虹梁列棼撩以布翼荷棟桴而/髙驤○次公班彪王命論亦云楶梲之材不荷棟梁之任)髙論
無窮如鋸屑(援晋胡母輔之傳字彦國王澄甞與人/書曰彦國吐佳言如鋸木屑霏霏不絶)小詩
有味似連珠(次公連珠文章一種名晋傅玄叙連珠云所謂/連珠者㒷於漢章帝之丗班固賈逵傳毅三子)
(受詔作之而蔡邕張華之徒又廣焉其文躰詞麗而言約不指說/事情必假喻以逹其旨而賢者微悟合於古詩勸興之義欲使歷)
(歷如貫珠易覩而可/恱故謂之連珠也)感君生日遥稱壽祝我餘年老不
枯未辦報君青玉案(縯張衡四愁詩美人贈我/錦綉叚何以報之青玉案)建溪新
餅截雲腴
增刋校正王狀元集注分類東坡先生詩卷之十八
増刋校正王狀元集註分類東坡先生詩卷之十九
　酬荅下
　　詩一百四十三首
　　　次韻道潜留別(次公曰先生與/道潜同遊廬山)
爲聞廬岳多眞隱故就髙人斷宿攀(断宿攀則可以/断宿願所攀慕)巳
喜禪心無別語尚嫌剃髮有詩斑(任唐僧詩云/髮爲作詩斑)異同
更莫疑三語(縯晋王戎問阮瞻曰聖人貴名教莊老明自然其/旨同異瞻曰將無同戎咨嗟良乆即命辟之時人)
(謂之三/語掾)物我終當付八還(厚楞嚴經佛言明還白輪暗還黒/月通還户牖壅還牆宇縁還分别)
(頑虚還空欎/還塵清明還霽丗間一切所/有不出斯類汝見八種見精明性當欲誰還)到後與君開北户舉
頭三十六青山(次公三十六/峯以言嵩山)
　　　次韻葉致逺見贈
欲求五畒寄樵蘇(次公左太沖魏都賦撨蘇往而无忌注樵/木蘇草也〇蘇漢書樵蘇後㸑注樵取薪)
(也蘇取/草也)到處留題似賈胡(縯後漢馬援征五溪水疾船不得/上耿舒与兄弇書曰伏波類西域)
(賈胡到処輒/止以是失利)信命不湏歌去汝(厚詩逝將去/汝適彼楽土)逢人未免歎
猶吾(援論語崔子弑斉君陳文子有馬十乗弃/而違之至於他邦則曰猶吾大夫崔子也)人皆勸我杯
中物(縯陶詩天運苟如此且進杯中物○子仁李白憶賀監詩/昔好杯中物今爲松下塵○倬呉衎好飲後醉詬權貴遂)
(戒飲阮宣命飲衎曰近断飲宣以拳敺其背/曰看看老逼癡漢忍断杯中物邪抑而飲之)我獨怜君屋上
烏(縯武王克殷曰將奈其士衆何太公曰爱其人/者兼屋上之烏杜詩丈人屋上烏烏好人亦好)一技文章
何足道(厚杜詩文章一小/枝於道未爲尊)要言摩詰是文殊(師佛告文殊/師利汝行詣)
(維摩詰問候文殊師利言彼上人者難爲酬對深逹寔相善說要/法〇堯卿維摩詰經曰文殊師利問維摩詰我等各自說巳仁者)
(當說何等是菩薩不二法門時維摩詰黙然无言文殊師/利嘆曰善哉善哉乃至无有文字語言是眞入不二法門)
　　　次韻杭人裴維甫
餘杭門外葉飛秋尚記居人挽去舟一別臨平山
上塔(次公臨平山在/杭州仁和縣)五年雲夢澤南州(次公杜牧憶斉安/郡詩平生睡足処)
(雲夢澤南州/即黄州也)凄凉楚些縁君發(次公宋玉招䰟於断句処/有些字盖楚人之語也)
邂逅秦淮爲子留(次公秦淮在江寕府秦望氣者言江東有/天子氣故鑿地脉断連岡改爲秣陵方山)
(是其断処/水爲秦淮)寄謝西湖舊風月故應時許夢中遊
　　　次韻叚縫見贈
季子東周負郭田(縯季子蘇秦也秦東周雒陽人嘗曰使我/有雒陽負郭田二頃豈能佩六囯相印乎)
湏知力穡是家傳(次公書云若/農服田力穡)細思種薤五十本(厚/龔)
(遂爲渤海太守勸民曰種/百本薤五十本葱一畦韭)大勝取禾三百㕓(援詩不稼不/穡胡取禾三)
(百㕓/兮)若得與君連北巷故應終老忘西川短衣匹
馬非吾事只擬關門不問天(次公杜詩自断此生休問天/杜曲幸有桑麻田短衣匹馬)
(隨李廣看射/猛虎終殘年)
　　　次韻滕元發許仲途秦少游
二公詩格老彌新(次公二公指言/元發少游也)醉後狂吟許野人坐
看青丘吞澤芥(任司馬相如子虚賦子虚過吒烏有先生言/對斉王曰楚有七澤嘗見其一名曰雲夢方)
(九百里又烏有先生之言斉曰秋田乎青丘彷徨/乎海外吞若雲夢者八九於其胷中曽不芥蔕)自慙潢潦薦
溪蘋(厚左傳澗溪沼沚之毛潢汙行潦/之水可薦於鬼神可羞於王公)兩邦旌纛光相照
十畒鋤犂手自親(次公兩邦旌纛意者滕元發許仲途皆爲/太守乎然破題指之爲許野人未省十畒)
(鋤犁又先/生自言也)何似秦郎妙天下(縯前漢賈捐之傳君/房下筆言語妙天下)明年獻
頌請東巡(厚後漢馬融上東巡頌安帝竒其文○次公此末/句方言少游則兩邦旌纛以言滕許審矣)
　　　次韻蔣頴叔(堯卿名之竒公嘉祐二年/章衡榜与頴叔同登第)
月明驚鵲未安枝(縯魏武帝詩月明星稀烏鵲/南飛遶樹三匝何枝可依)一棹飄然
影自隨江上秋風無限浪(師白居易詩秋/風江上浪无限)枕中春夢不
多時(次公歐陽永叔詞語云來如春夢不多時/枕中字特用字耳不必指邯郸吕翁枕也)瓊林花草聞
前語罨畫溪山指後期(縯刘商隠爱義㒷之罨畫溪遂葺/居焉○次公先生詩尾本注所謂)
(陽羡則常州也古云陽羡三湖九溪地志云今只有六傒其三溪/不知其処而六溪之中有荆溪則首受芜湖東至陽羡入海坼俗)
(呼爲罨/畫溪也)豈敢便爲雞黍約玉堂金殿要論思(蔣詩/記及)
(第時瓊林宴坐中所言且約同卜居陽羡○厚班固兩都賦序武/宣之丗崇礼官考文章司馬相如之属朝夕論思日月献納)
　　　和王斿二首(斿平/父子)
異時長怪謫仙人(堯卿王平甫熈寕癸丑直崇文舘夣有要之至海上見/中央宫殿作楽甚衆題宫曰靈芝平甫欲与俱往有人)
(在宫側隔水謂曰時未至且令去他日迎之至此恍惚夣斍時禁鍾巳鳴平甫自是頗負/不凡爲詩曰万頃波濤木葉飛笙簫宫殿号靈芝揮毫不似人間丗長楽鍾來夣斍時)
舌有風雷筆有神(縯杜詩下筆如有神〇師退之詩舌作霹/靂飛○倬董仲舒荅茦下筆疑有神助)
聞道騎鯨遊汗漫(厚杜詩若逢李白騎鯨魚道甫問訊今何/如淮南子盧敖逰於北海逢若士謂曰子)
(処矣吾方与汗漫/期於九垓之上)憶曽捫蝨話悲辛(援晋書王猛隱于華山/懷佐丗之志桓温入関)
(猛𬒳褐而詣之靣談當丗之事捫蝨而言旁若无人温察而異之/〇次公李白贈張相鎬詩其尾自言曰捫蝨對桓公頋得論悲辛)
氣吞餘子無全目(次公祢衡大兒孔文㪯小児楊徳祖餘子/碌碌不足数/又選詩/驚省无全目)詩
到諸郎尚絶倫(次公諸葛亮与関羽書曰/猶未及髯之絶倫逸羣也)白髪故交空
掩卷淚河東注問蒼旻(次公退之我不如水東注○子/仁杜猶有涙成河經天復東注)
嫋嫋春風送渡關(次公楚詞/秋風嫋嫋)姢姢霜月照生還(次公古/詩有姢)
(姢新/月)遟留歳暮江淮上來往君家伯仲間(倬文選魏/文帝典論)
(之文曰文人相輕自古而然/傳毅之於班固伯仲之間耳)未厭冰灘吼新洛(厚汴渠舊/引黄河元)
(豊中始以洛水易之謂/之清汴或謂之新洛)且看松雪媚南山(厚南山泗州之/山爲名都梁山)野
梅官柳何時動(縯老杜西郊詩市橋/官柳細江路野梅香)飛蓋長橋待子閑
(次公長橋泗州之橋又曹子建詩飛蓋相追隨〇堯卿文忠公皇祐/元年作三橋於頴州西湖甞自作詩云鳴騶入林遠飛蓋渡/長橋)
　　　次韻張琬(堯卿字德父治平二/年彭汝砺榜登第)
新洛霜餘兩岸隆(師汴渠舊引黄河水元豊中始以/洛水易之謂之清汴或云新洛)塵埃
舉𬒮識西風(縯晋書王導不平庾亮之擅權每遇/西風塵起㪯扇自蔽曰元規塵汙人)臨淮自
古多名士(次公此汝頴多/竒士之変也)樽酒相從樂寓公(厚礼諸侯/不臣寓公)半
日偷閑歌嘯裏百年暗盡往來中知君不向窮愁
老(次公史記太史公曰虞卿非/窮愁亦不能著書以自見)尚有清詩氣吐虹(選慷慨則/氣如虹蜺)
　　　和人見贈
只寫東坡不着名此身已是一長亭壯心無復春
流起衰鬢從教病葉零知有雪兒供筆硯(縯李密有/歌妓名雪)
(兒賔客有詩詞中意者即付雪兒叶音律歌之師蘭䑓發源慕容郁有/詩贈韓定之韓即席酬之曰盛德好將/銀𬋩述䴡詞堪与雪児歌他)
(日郁問其事韓曰昔梁元帝爲湘東王時録忠臣義士文章筆有/三品忠孝全者金𬋩書徳行精粹者銀𬋩書文章/䴡者班竹𬋩書)應嗤竈
婦洗盆缾(次公礼記奥者老婦之祭也盛/於盆尊於瓶注云奥或作竈)回來索酒公應
厭京口新傳作客經
　　　次韻王定國南遷回見寄
土暈銅花蝕秋水(次公秋水以言劒/也宝剱光如秋水)要湏悍石相礱砥
十年冰蘖戰膏粱(次公冰蘖以言清苦白/楽天所謂飲冰食蘖也)萬里煙波濯
紈綺(次公後漢史記云在綺繻紈袴/之中又絶交論云綺紈公子)歸來詩思轉清激百
丈空潭數魴鯉逝將桂浦擷蘭蓀不記槐堂収劒
履(縯定囯家有三槐堂/又蕭何劒履上殿)却思庾嶺今何在更說彭城
眞夢耳(來詩𫐠彭/城舊遊)君知先竭是甘井(厚莊子直木先/伐甘井先竭)我
願得全如苦李(縯晋王戎傳戎嘗与羣児戯於道側見李樹/多寳等軰競趨之戎獨不往或問其故戎曰)
(樹在道边而多子必/苦李也取之果然)妄心不復九回腸(援司馬迁荅任少卿/書曰是以腸一日而)
城上湖光暖欲波羙人唱我踏春歌(次公異聞集載邢/鳯之子夢一羙人)
(歌踏陽春之曲曰踏陽春人間二月雨和塵陽春踏盡秋風起愁/畫人間白髮人○性之酉陽雜爼云元和𥘉有士人因醉卧庁中)
(及醒見古屏上婦人等悉於床前踏歌歌曰長安女/児踏春陽无処春陽不断腸士人驚叱之忽然上屏)魯公賔客
皆詩酒誰是神仙張志和(次公玄眞子姓張名志和魯囯/公顔眞卿与之友善眞卿爲湖)
(州刺史与門客㑹飲乃唱和爲漁父詞其首唱即志和之詞曰西/塞山边白鳥飛桃花流水鱖魚肥青篛笠緑蓑衣斜風細雨不湏)
(㱕眞卿與陸鴻漸徐士衡李成/矩共唱和二十五首逓相誇尚)
齋醸如澠漲緑波(縯左傳晋侯以斉侯宴投壷斉侯㪯矢穆/子曰有酒如澠有肉如陵寡君中此与君)
(代/興)公詩句句有絃歌(子仁杜詩復憶㐮陽孟/浩然清詩句句尽堪傳)流觴曲水
無多日更作新詩繼永和(厚王羲之蘭亭記序云永和九/年歳在已丑暮春之𥘉㑹於㑹)
(稽山隂之蘭亭修禊事也又云此地有崇山峻嶺茂林脩/竹又有清流激湍映帶左右引以爲流觴曲水列坐其次)
要知太守怜孤客不惜陽春和俚歌(縯文選宋玉對楚/問云客有歌於郢)
(中者其始曰下里巴人囯中属而和者数千人其爲陽阿薤露囯/中属而和者数百人其爲陽春白雪囯中属而和者数十人而巳)
(引啇刻羽雜以流徴囯中属而和者/不過数人是以其曲弥髙其和弥寡)坐睡樽前呼不應(次/公)
(後漢劉寛甞講經於/霊帝前𬒳酒坐睡)爲公雕琢損天和
　　　和田仲宣見贈
頭白江南醉司馬(次公言白楽天也白自号/酔吟先生甞謫江州司馬)寛心時復
喚殷兄(縯楽天又有詩云猶有誇張/少年処笑呼張丈与殷兄)寒潮不應淮無信
客路相隨月有情未許低頭拜東野(厚退之醉留孟東/野詩云低頭拜東)
(野願得終/始如駏蛩)徒言共飲勝公榮(援晋書王戎与阮籍飲時兖州/刺史刘昶字公榮在坐以酒少)
(不及昶昶无恨色戎異之它日問籍曰彼何如人曰勝公榮/不可不与飲若减公榮則不敢不共飲唯公榮可不与飲)好
詩惡韻那容和刻燭應湏便置觥(縯斉竟陵王子良甞/夜集斈士刻燭爲詩)
(四韻者刻一寸以此爲率○厚南/史王泰傳泰預朝宴刻燭賦詩)
　　　和仲伯逹
歸山歳月苦無多尚有丹砂奈老何繡谷只應花
自染(繡谷見送/孔郎中注)鏡潭長與月相磨君方傍海看𥘉日
(次公近海有浴/日亭見日岀也)我巳横江擊素波(厚漢武帝秋風詞云横/中流兮揚素波蘭鼓鳴)
(兮發/掉歌)人不我知斯我貴(縯老子云知我/者稀則我貴矣)不湏雷雨起龍
梭(援晋陶侃少時漁於雷澤甞網得一織/梭以挂于壁有頃雷雨化爲龍而飛去)
　　　次韻荅賈耘老
五年一夢南司州(次公南司州者言黄州也唐武徳三年於/黄州黄陂縣置南司州七年廢其𥘉蓋北)
(斉武帝/置也)飢寒疾病爲子憂東來六月井無水仰看古
堰横奔牛(倬常潤州之/間有奔牛閘)平生管鮑子知我(縯史記𬋩仲/傳仲曰吾始)
(困時甞与鮑叔賈分財利多自与鮑叔不以我爲貪知我貧也吾/甞与鮑叔謀事而更窮困鮑叔不以我爲愚知時有利不利也吾)
(嘗三仕三見逐於君鮑叔不以我爲不肖知我不遭時也吾嘗三/戦三走鮑叔不以我爲怯知我有老母也生我者父母知我者鮑)
(子/也)今日陳蔡誰從丘(縯孔子曰從我於陳/蔡者皆不及門也)夜航争渡泥
水澁牽挽直欲來瓜州(次公瓜州則今/揚州之瓜歩也)自言嗜酒得
風痺故郷不敢居温柔(援趙飛燕外傳飛燕妹名合徳成/帝幸合徳謂爲温柔郷曰吾老是)
(郷矣不能效武/皇求白雲郷)定將泛愛救溝壑(厚杜詩虚名但蒙寒温/問泛愛不救溝壑辱)
衰病不復從前樂(師張籍詩與君相逢莫/寂寞衰老不復從前樂)今年太守眞
卧龍(厚㐮陽記曰諸葛孔明爲卧龍龐士元爲/鳳雛司馬德操爲水鏡皆龐徳公語也)笑語炎天
出冰雹時低九尺蒼鬚髯(縯杜詩張公一生江海/客身長九尺鬚眉蒼)過我
三間小池閣故人改觀争來賀小兒不信猶疑錯
爲君置酒飲且哦草間秋蟲亦能歌可怜老驥眞
老矣無心更秣天山禾(次公天山在伊州伊吾縣薛仁貴/三箭定天山又退之詠駑驥云飢)
(食玉/山禾)
　　　次韻許遵
蒜山渡口挽歸艎(次公蒜山/在潤州)朱雀橋邊看道裝(次公/朱雀)
(橋在江寕府晋之建康也刘禹錫詩云/朱雀橋边野草花烏衣巷口夕陽斜)供張巳應煩百兩
(縯踈廣踈受乞骸骨歸東海故人設/祖道供張東都門外送車数百兩)擊鮮無乆溷諸郎(厚/前)
(漢陸賈分槖金与諸子曰与汝約過汝汝給人馬酒食極歡十日/而更一歳中以往來過它客率不過再過数擊鮮母乆溷汝爲也)
問禪時到長干寺(次公長千里名在建康李白古樂府有長/干行兩首其一云同居長千里兩小無嫌)
(猜其一云嫁与長干人沙頭候/風色白詩訛本作長干非也)載酒閑過緑野堂(縯裴度請/老治第東)
(都作别墅其燠館凉臺号緑野堂度野服蕭散與白居易刘禹錫/把酒爲文章窮晝夜不問人間事○次公以長干寺推之則緑野)
(堂亦在建康矣白注所引則在西京与上不接又裴晋公之緑野/堂今豈在乎恐名偶同耳或曰時王介父閑居故以緑野堂比之)
(耳)此味只憂兒輩覺(援晋謝安嘗謂王羲之曰中年以來/傷於哀楽與親友别輒作数日悪羲)
(之曰年在桑榆自然至此正頼絲竹/陶冩恒恐兒軰斍損其􁁅楽之趣)逢人休道北䆫凉(厚/陶)
(潜言夏月虚閑髙卧北䆫之/下清風颯至自謂羲皇上人)
　　　次韻孫莘老斗野亭寄子由在邵伯堰(次/公)
(邵伯堰在楊州廣陵縣本朝楽史寰宇記云謝安所築/按安傳及至新城築埭於城北人追思之名爲召伯埭)
(然則所謂新城/豈乃廣陵耶)
落帆謝公渚(厚晋書阮𥙿赴山陵事畢便還諸人相与追之/至方山不相及刘惔歎曰我入東正當泊安石)
(渚下耳不敢/近思曠傍)日脚東西平(師杜甫詩峥嶸赤/城西日脚下平地)孤亭得小
憇莫景含餘清(子仁選詩逺峰隱/半規宻林含餘清)坐待斗與牛錯落
挂南甍老僧如夙昔一笑意巳傾新詩出故人舊
事疑前生(縯房琯開元中爲盧氏宰与道士邢和璞過夏口入/廢佛寺鑿池得甕中所藏婁師徳与永禅師畫笑曰)
(頗憶此邪因悵然/悟前生爲永禅师)吾生七往來送老海上城逢人輙自
哂得魚不忍烹似聞績溪老復作東都行(次公指言/子由也先)
(生旣自黄移汝故子由亦自監筠州塩酒稅移知歙之績溪先生/未至汝继得請帰常㝷又起知登州而子由自績溪以校書即𬒳)
(召入京亦湏由召伯堰/至東都於篇末及之)小詩如秋菊艶艶霜中明過此
感我言長篇發春榮(師後漢楊脩書華若春榮溜如清風/○倬曹子建七啓云辨言之艶能使)
(窮澤生流/枯木發榮)
　　　次韻送徐大正
別時酒醆照燈花(次公杜詩灯花何大喜退之灯花/詩云更煩將喜事來報主人翁)知我
歸期漸有涯去歳渡江萍似斗(縯家語楚昭王渡江江/中有物大如斗直觸王)
(舟舟人取之王使使問於孔子孔子曰此爲萍實者也異時小/兒謡曰楚王渡江得萍實大如斗赤如日剖而食之甜如蜜)今
年並海棗如瓜(厚漢書李少君曰臣嘗遊海/上見安期生食巨棗大如瓜)多情明月邀
君共無價青山爲我賖(次公月賦隔千里兮共明月又李/白詩今朝貰酒与君傾暫就東山)
(賖月/色)千首新詩一竿竹不應空釣漢江槎(漢江事見/退圃詩注)
　　　次韻徐積(徐仲車也詳見卷内/次韻徐仲車詩注)
殺雞未肯邀季路(縯論語荷蓧丈人止子/路宿殺雞爲黍而食之)裹飯先湏問
子來(厚莊子子輿与子桑友而淋雨十日子輿曰子桑殆病矣/裹飯而往食之〇次公按子桑非子來也豈先生誤記人)
(名/耶)但見中年隠槐市(次公淮南子云槐市斈也樹以青槐又/三輔黄圗云明堂辟雍爲博士舎三十)
(區爲㑹市但列槐樹数百行諸生朔望㑹此市各持/其郡所出物及經書所与賣買雍容楫譲議論槐下)豈知平日
賦蘭臺(援宋玉風賦云楚襄王遊於蘭臺之宫有風/颯然而至者王乃披襟當之曰快哉北風)海山入
夢方東去風雨留人得暫陪若說峨眉眼前事(次/公)
(峨眉山在嘉州峨眉縣而眉州眉山縣/正對之故州縣得以爲名先生眉人也)故郷何處不堪回
　　　次韻趙令鑠(堯卿宗室/字景貺)
東坡巳報六年穣(縯計然言歳在金穰水毀木飢火旱〇次/公荘子言庚桑子北居畏壘之山三年畏)
(壘大穣先生在黄/州凡跨六年故云)惆悵紅塵白首郎(次公先生至常州以遇/哲宗即位復朝奉郎知)
(登州至登州五日召爲礼部郎中則所謂白首郎者謂此也/馮唐顔駟皆云白首爲郎又京師有東華軟紅香塵之語)枕
上溪山猶可見(次公先生自黄徙汝起知/登州而召入猶夢見黄州)門前冠蓋巳
相望(次公漢書使/者冠蓋相望)故人年少眞瓊樹(縯晋書王戎有人倫/鉴識常目王衍如瑶)
(林瓊樹自然是風塵表/物○子仁老杜八/仙歌云宗之瀟酒美少年皎如玉樹臨風前)落筆風生戦堵墻
(厚杜詩集䝨文于士如堵/墻觀我落筆中/書堂)端向甕間㝷吏部(援晋畢卓字茂/丗爲吏部郎常)
(飲酒廢聀比舎郎醸熟卓因醉夜至其甕間盗飲之爲掌酒所縛/明日視之乃畢吏部也籧釋其縛卓遂引主人宴於甕側致醉而)
(去)老來專以醉爲郷(厚唐王績字无功游北山東皐著書/自號東臯子乗牛經酒肆留或数日)
(又采杜康儀狄以來善酒者爲譜李淳風曰君酒家南董也所居/東南有盤石立杜康祠祭之尊爲師以焦革配著醉郷記以擬刘)
(伶酒/徳頌)
　　　次韻王定國得潁倅二首
仙風入骨巳凌雲(縯司馬子微/謂李白有仙風道骨司馬相/如奏大人賦於武帝飄飄然有凌雲氣遊天)
(地之/間意)秋水爲文不受塵(次公此杜詩秋水爲/神玉爲骨之変文也)一噫固應
號地籟(任莊子地籟則衆竅是巳又云大塊噫/氣其名爲風是唯無作作則万竅怒號)餘波猶足挂
天紳(次公禹貢餘波入于流沙/又孟郊詩簷溜擲天紳)買牛但自捐三尺(買牛見/山村五)
(絶注○縯三尺言劒也漢髙祖/曰吾以布衣提三尺劒取天下)射䑕何勞挽六鈞(援魏杜襲/言千鈞之)
(弩不爲鼷䑕而發機〇次/公左傳顔髙之弓六鈞)莫向百花潭上去(次公百花潭/應在潁州)
醉翁不見與誰春(厚歐陽文忠公自號/酔翁致仕居清潁尾)
滔滔四海我知津(縯長沮桀溺耦而耕過之使子路問津焉/長沮曰是知津矣問於桀溺桀溺曰滔滔)
(者天下/皆是也)毎愧先生植杖芸(縯子路從而後遇丈人以杖荷蓧/子路問曰子見夫子乎丈人曰四)
(体不勤五榖不分孰/爲夫子植其杖而芸)自少多言聞晚道(援老子多言数窮又/莊子載孔子言丘之)
(晚聞/道也)從今閉口不論文(任杜詩重/與細論文)灔翻白獸樽中酒
(厚魏正旦元㑹設曰獸樽於殿庭樽蓋上施/白獸若有人能献直言者則發此樽飲酒)歸煑青泥坊底
芹(援杜詩飯煑/青泥坊底芹)要識老僧無盡處牀前牛蟻不曽聞
(縯晋書殷仲堪父嘗患耳/聦聞牀下蟻動謂之牛闘)
　　　次韻王震(堯卿字/子發)
攜文過我治平間霧豹當時始一班(縯戰囯策陶荅子/不修德而富三倍)
(其妻泣曰南山有玄豹霧雨十日不下食將欲以澤其毛衣而成/文章也凡豕不擇食故肥而死无幾陶合子𬒳誅〇厚晋書王献)
(之年数歳嘗觀門生摴蒲曰南風不競/門生曰此郎亦管中窺豹時見一班)聞道吹嘘借餘論故
教流落得生還清篇帶月來霜夜妙語先春發病
顔詩酒暮年猶得用竹林髙㑹許時攀(縯晋書嵇康/所与神交者)
(惟阮籍山濤与其流者向秀刘伶籍兄子/咸王戎遂爲竹林之遊謂之竹林七䝨云)
　　　次韻周邠(周開祖也○子仁熈寜中/公倅杭州開祖爲錢唐宰)
南遷欲舉力田科(縯漢文帝詔孝悌/力田者復其身)三徑𥘉成樂事多
(次公將詡為三徑以待求仲牧仲而陶/淵明曰聊欲絃歌以爲三徑之資可乎)豈意殘年踏朝市(次/公)
(杜詩看射猛虎消殘年/又云但使殘年飽喫飯)有如疲馬畏陵坡羡君同甲心
方壯笑我無聊鬢巳皤何日西湖㝷舊賞(次公西湖/追言杭州)
(西湖也先生与周/開祖舊遊之地)淡煙踈雨暗漁蓑(厚張志和漁父詞靑弱笠/緑蓑衣斜風細雨不湏帰)
　　　次韻胡完夫(堯卿名/宗愈)
青衫別淚尚斕斑(縯白楽天詩就中泣下誰/最多江州司馬青衫湿)十載江湖困
抱關(厚蕭望之不從霍光以射䇿爲都署小宛東門侯時王/翁仲謂望之曰不肯碌碌反抱関爲對曰各從其志也)老
去上書還北闕(援孟浩然詩北闕休/上書南山帰舊庐)朝來拄笏望西山
(縯晋書桓冲謂王徽之曰卿在府日乆比當相料理徽之/𥘉不酬荅直髙視以手扳拄頰云西山朝來致有爽氣耳)相從
杯酒形骸外(次公莊子今子与我遊於形骸之/内而責我於形骸之外不亦過乎)笑說平生
醉夢間萬事㑹湏咨伯始(厚後漢胡廣字伯始練逹事体/明解朝章京師語曰万事不理)
(問伯始天下/中庸有胡公)白頭容我占清閑
　　　次韻錢穆父(錢勰/也)
老入明光踏舊班(次公明光漢殿名在桂宫之中関中記曰/桂宫在未央宫之北周回十餘里中有明)
(光殿殿上複道從宫中西上城西至建章宫神明䑓蓬山三秦記/曰末央宫漸䑓西有桂宫宫中有明光殿金戺玉階班固西都賦)
(曰自未央而連桂宫/弥明光而亘長樂)染鬚那復唱陽關(縯王維詩勸君飲尽/一杯酒西出陽関无)
(故人○次公刘禹錫詩唱得凉州意外声舊人嗤/数米嘉荣近來時丗輕年少好染髭鬚事後生)故人飛上金
鑾殿(次公唐東内大明宫之中有金銮殿記云在還周殿之西/北順宗召斈士鄭絪至金銮殿立憲宗爲皇太子而楽史)
(李翰林别集序云翰林在唐天宝中賀监以名聞於明皇帝召見/金銮殿降歩輦迎如見綺皓於是置之金銮殿出入翰林中○師)
(李白詩翰林秉筆回英眄麟閣峥嶸誰可/見氶恩𥘉入銀䑓門著書獨在金銮殿)遷客來從飯顆山
(援李白嘲杜甫云飯顆山前逢杜甫頭戴笠子日卓午借問因何/太痩生只爲従來作詩苦○次公盖李白譏甫齷齪言甫之爲詩)
(如砌飯為山也故先生毎用飯山字曰李白猶嫌飯山瘦又曰不/獨飯山嘲我瘦又曰只有清詩朝飯顆是巳而士大夫有因爲之)
(說曰今長安有飯/顆山之名未詳)大筆推君西漢手(縯唐李嶠為鳯閣舎人/朝廷毎有大手筆時令)
(嶠爲/之)一言置我二劉間(厚刘向刘歆父子俱以文章斈術/称○子仁晋書載記石勒謂徐光)
(曰朕當在二刘之間/耳軒轅豈所疑乎)便湏置酒呼同舎看賜飛龍出帝
閑(縯翰林斈士𥘉除例賜名馬李白詩云勑賜飛龍二天馬黄/金絡頭白玉鞍馬八尺以上為龍天子有十二閑以畜馬)
　　　次韻荅完夫穆父(二公自言先/丗同在西掖)
掖垣老吏識郎君(援刘楨詩誰謂相去逺隔此西掖垣注引/應劭漢官儀曰左右曹受尚書事前丗文)
(士以中書在右因謂中/書爲右曹又称西掖)並轡天街兩絶塵(縯莊子夫子/奔逸絶塵)汗
血固應生有種(厚大宛馬皆汗血其先天馬子也○任前漢/礼楽志天馬歌云霑赤汗沫流渚又北史遮)
(逸囯献/汗血馬)夜光那復困無因(援史記鄒陽云夜光之璧以暗投/明莫不按劒相眄者无因而至前)
(也)豈知西省深嚴地(堯卿/宋朝太祖爲宰相曰斈士深嚴/之地當選謹重之人処之又王元之滁)
(州謝上表云臣自西垣入叨内府/旣在深嚴之地乃當繁劇之秋)也着東坡病瘦身免使
謫仙明月下強歌對飲只三人(援李白詩斈杯邀明月/對影成三人今先生言)
(其与胡完夫錢穆/父自為三人也)
　　　次韻荅滿思復(堯卿名/中行)
自甘茆屋老三間(次公此詩乃先生召還朝在西掖時所唱/和也苑屋三間猶退之詩一間茆屋之類)
(也)豈意􁂍庭綴兩班紙落雲煙供醉後(縯杜詩八仙/歌称張旭云)
(揮毫落𥿄如雲煙〇任潘岳作揚/荆州誄云動翰若飛𥿄落如雲)詩成珠玉看朝還(厚杜/詩朝)
(罷香煙携滿䄂詩成珠玉在揮毫○師江淹/謂郭鞏曰子之咳唾成珠玉吐氣如虹霓)誰言載酒山無
賀(援李白憶賀监詩稽山/无賀老却掉酒船囬)記取啼烏巷有顔(縯異苑陽顔/以純孝著聞)
(後有烏衘鼓集顔所居之村烏口皆傷一境以至孝故慈烏來萃/衘鼔之象欲令聾者逺聞即於其処立縣名爲烏傷王莽改為烏)
(孝以彰其行歐陽詢藝/文類聚又作東陽顔烏)但恐跛䍧隨赤驥青雲飛歩不
容攀(次公吕氏春秋千仞之山而跛䍧至其上凌遟故也又周/穆王八駿之名有曰右驂赤驥而左白義又刘瑀曰一蹙)
(造青雲何至与駑馬争路/〇師杜詩赤驥頰長纓)新添(𥿄落雲煙任曰潘岳意本言作文而杜詩/正言冩字今先生字用老杜而意作潘岳)
　　　　和蔣發運
夜語翻千偈(次公晋書鳩摩羅什/從師授經日誦千偈)書來又一言此身眞
佛祖何處不羲軒船穩江吹座樓空月入樽遥知
思我處醉墨在頽垣
　　　和人假山　新添(仙掌賈氏談録云華岳掌其石丹紫正/如人肉色適類掌耳髙盈丈闊四五尺)
上黨攙天碧玉環(次公上黨潞府也此言太行山刘禹錫詩/外遶亭臺碧玉環〇任上黨山在河之東)
(也)絶河千里抱商顔(次公商顔四皓所隱也在黄河之/上〇師商顔啇山也亦曰商於山)試
觀煙雨三峯外(縯三峯言華山三峯/也曰蓮花毛女松檜)都在靈仙一掌間
(厚華山首陽山黄河流於二山間古語云此夲一山當河河水過/而曲行河神巨靈以手擘開其上以足滔離其下以通流今華山)
(有手跡仙/掌峯是也)造物何如童子戲(次公佛書童/子聚沙爲戲)冩眞聊發使
君閑何當挈取西征去畫作圍牀六曲山
　　　次韻錢舎人病起
牀下龜寒且耐支(編史記龜莢傳南方老人用龜支牀/足行二十餘歳老人死移牀龜尚生)杯
中蛇氣未應衰(厚晋書楽廣嘗有親客乆闊不復來廣問其/故荅曰前在座蒙賜酒方欲飲杯中有蛇影)
(意甚惡之旣飲而疾于時河南㕔事壁上有角漆弓昼作蛇廣意/杯中蛇即角弓影也復置酒於前処謂客曰杯中復有所見不荅)
(曰所見如初廣乃告其所/以客豁然頓解沉痾頓愈)殿門明日逢王傅(次公東方朔/傳期門之號)
(謂期諸殿門也王傳事賈誼爲長沙王太傳〇師杜甫贈/鄭䖍貶台州詩云賈生對鵩傷王傅蘇武看羊䧟賊庭)櫑具
争先看不疑(厚前漢雋不疑見暴勝之冠進䝨冠帶櫑具剱/應劭曰櫑具木標首之劒櫑落大壯也晋灼曰)
(古長劒首以玉作鹿盧形刻木作山形如蓮/花未敷時今大劒木首其狀似此櫑音磊)坐覺香煙攜䄂
少(縯梅斈士詢好焚香毎晨起必焚兩爐以公服罩之撮其䄂以/岀坐定撒開郁然滿堂杜詩朝罷香煙攜滿䄂〇倬韋䝨詩御)
(炉煙滿䄂丞/相出朝時)獨愁花影上廊遲(縯斈士入署常視日影為候/斈程為翰林斈士性懶日過)
(八塼乃至時/號八塼斈士)何妨一笑千痾散絶勝倉公飲上池(次/公)
(扁鵲渤海鄭人也姓秦氏少爲人舎長舎客長桑君過扁鵲獨竒/之常謹遇之長桑君亦知扁鵲非常人呼扁鵲私坐与語曰我有)
(禁方年老欲傳与公公母泄乃出其懷中薬与扁鵲曰飲煑以上/池之水三十日當知物矣乃悉取其禁方書与扁鵲忽然不見今)
(詩言倉公誤/以爲淳于意)
　　　次韻和王鞏
謫仙竄夜郎(縯李白坐永王璘乱長流/夜郎唐以珍州爲夜郎郡)子羙耕東屯(縯/東)
(屯在今夔州/故城之東)造物豈不惜要令工語言王郎年少日
又如缾水翻(厚退之詩文如翻/水成𥘉不用意爲)争鋒雖剽甚(子仁漢書/黯布反上)
(自將擊之張良見上曰楚人/剽疾願上无与楚人争鋒)聞鼔或驚犇天欲成就之使
觸羝羊藩(縯易羝羊觸/藩羸其角)孤光照微陋耿如月在盆歸
來千首詩(援杜牧詩千首/詩輕万户侯)傾㵼五石樽(厚莊子今子有五/石之瓠何不慮以)
(爲大樽而/浮於江湖)却疑彭澤在頗覺蘇州煩(次公彭澤陶淵明/也蘇州韋應物也)君
看鄒忌子廉折配春温(援史記鄒忌子論琴大絃濁以春/温者君也小絃廉折以清者臣也)
知音必無人(師鍾子期死/伯牙絶絃)壞壁掛桐孫(師凡榦實而未/虚惟桐反是故)
(琴材以孫/枝爲貴)
　　　次韻李脩孺留別二首
十年流落敢言歸(次公先生自開封府推官乞外任𥘉倅杭/徙知密自宻徙徐徙湖而謫黄者五年且)
(移汝起知/登而後入)魚鳥江湖只自知豈意青天掃雲霧(次公/晋楽)
(廣傳衛玠使諸子造焉曰此人之水鏡見之瑩/然若披雲霧而覩青天今先生指青天爲人君)盡呼黄髮寄
安危(縯書詢兹黄/髮則罔所愆)風流吾子眞前軰人物他年記一
時我欲折繻留此老(厚前漢終軍入関関吏与繻曰爲復/傳還當以合符軍曰丈夫西遊終不)
(復傳還弃繻去○次公按注蘇林曰繻帛边也舊/関出入皆以傳傳煩因裂繻頭合以爲符信也)緇衣誰作好
賢詩(援緇衣詩名礼記孔子曰/好賢如緇衣惡惡如巷伯)新添(繻非可折者折繻之義主/於留則不欲使復出関)
此生别䄂幾囬麾夢裏黄州空自疑何處青山不
堪老當年明月巧相隨窮通等是思家意衰病難
堪送客悲好去江魚煑江水劒南歸路有姜詩(縯/後)
(漢烈女姜詩妻龐氏傳詩母好飲江水去舎六七里妻常泝流而/汲後值風不時得還母渇詩責而遣之妻乃寄止鄰舎昼夜紡績)
(市珍羞使鄰母以意自遺其姑如是者乆之姑怪問鄰母鄰母其/對感慙呼還姑嗜魚鱠又不能獨食夫婦常力作供鱠呼鄰母共)
(之舎側忽有湧泉味如江水每旦輒出/双鯉常以供膳故今地名有姜詩鎭)
　　　次韻黄魯直赤目
誦詩得非子夏學(縯卜商字子夏爲詩序毛公詩自謂/傳之子夏子夏哭子失明事見礼記)紬
史正作丘明書(厚司馬遷荅任少卿書/云左丘失明厥有國語)天公戲人亦薄
相略遣幻翳生明珠頼君年來屏鮮腴百千燈光
同一如(次公維摩經言无尽灯者譬如一/灯然百千灯冥者皆明明終不尽)書成自冩蠅頭
表(縯斉衡陽王鈞嘗手自細書五經置巾箱中侍/讀賀玠曰殿下家自有墳素何湏蠅頭細書)端就君王
覔鏡湖(厚唐賀知章天宝𥘉病夢游帝居数日寤乃請爲道士/還郷里詔許之以宅爲千秋觀而居又求周宫湖数頃)
(爲放生池有詔賜/鏡湖剡川一曲)
　　　和周正孺墜馬傷手(堯卿名尹嘗爲御/史成都新繁人)
平生學道巳神完豈復兒童私自憐(次公陸機詩顧影/淒自憐江文通擬)
(詩躑躅還自憐杜甫請歸來始自憐〇/師楚詞宋玉九辨惆悵兮而私自憐)醉墜何曽傷内守(縯/莊)
(子醉者之墜車骨節与人同/而犯害与人異其神全也)色憂當爲念先傳(厚楽正子下/堂而傷其足)
(数日不出有憂色曰父母全而/生之子全而歸之可謂孝矣)書空漸覺新詩健(援晋殷浩/被廢口无)
(怨言夷神委命談詠不輟但終/日書空作咄咄怪事四字而巳)把蟹行看樂事全(縯畢卓嘗/謂人曰得)
(酒滿數百斛舡四時美味置兩頭右手持酒/杯左手持蟹螯拍浮酒船中便了足一生矣)賣却老騘爲酒
直大呼郷友作新年
　　　和黃魯直燒香二首
四句燒香偈子(次公金剛經偈/謂之四句偈)随香遍滿東南不是
聞思所及(次公楞嚴經觀音從/聞思修入三摩地)且令鼻觀先參(次公佛/有觀想)
(法觀鼻端白/謂之鼻觀)新添(香之妙意非聞與/思所從入也)
萬卷明牎小字眼花只有斕斑一炷煙消火冷半
生年老心閑
　　　再和二首(來詩言飲酒/畫竹石草書)
置酒未逢休沐便同越北燕南(次公休沐漢制也蓋言/唯得休沐假而後相聚)
(不然則如越之北而燕之南也越在南而居/越之北燕在北而居燕之南皆言其相背也)且復歌呼相和
隔墻知是曹參(縯漢曹參傳相舎後園近吏舎日飲歌参遊/後園聞吏醉歌呼乃反取酒張坐飲大歌呼)
(与相和○子仁退/之詩隔墻聞鬰呼)
丹青巳自前丗(厚王維詩宿丗繆/詞客前生應畫師)竹石時窺一斑(援/晋)
(王獻之觀門生摴蒲曰南風不競門/生曰此郎亦管中窺豹時見一班)五字當還靖節(縯陶/淵明)
(時號靖節先/生善五字詩)數行誰似髙閑(厚唐髙閑上人善草書韓退之/有送髙閑序言閑之於書有張)
(旭之/心)
　　　次韻曽子開從駕二首(堯卿/名肇)
街槐緑闇雨𥘉勻瑞霧香風滿後塵清廟幸同觀
濟濟(縯詩清廟祀文王也其詩/曰済済多士秉文之德)豐年喜復接陳陳(厚豊年/亦詩名)
(而前漢書有云太/倉之粟陳陳相因)雍容巳饜天庖賜俯伏𥘉嘗貢茗新
輦路歸來聞好語(厚李賀詩沙路歸來聞/好語旱火不光天下雨)共驚堯顙
類髙辛(次公髙辛帝嚳乃堯之父也堯以言宋哲宗而髙辛以/言宋神宗用堯顙字則孔子丗家載孔子立於鄭之東)
(門鄭人謂子貢曰東門有人其顙似堯/今借此以言宋哲宗之類宋神宗也)
入仗魂驚愧草萊一聲清蹕九門開暉暉日傍金
輿轉(次公杜詩竹日静暉暉金輿以言天/子之乗輿而字則易有困于金輿)習習風從玉宇
來(次公詩習吾谷風劉/休玄詩玉宇來清風)流落生還眞一芥周章危立近
三槐(學士班近執政○厚左思呉都賦輕禽狡獸周章夷猶注/周章夷猶恐惧不知所之也周礼靣三槐三公位焉○堯)
(卿楚詞曰聊/翶游兮周章)道傍儻有山中舊問我収身早晚回
　　　再和
眼花錯莫鬢霜勻(次公鮑昭行路難云今日見/我顔色衰意中錯莫與先異)病馬羸
騶只自塵奉引拾遺叨侍從(縯杜詩拾遺曽奏數行書/嬾性從求水中居奉引滥)
(騎沙苑馬幽棲合釣錦江/魚又云我昔近侍叨奉引)思歸少傳羡朱陳(厚白楽天以/太子少傳致)
(仕有詩云憶昨旅遊初迨今五十春孤舟三過楚羸馬四經秦一/生苦如此長羡朱陳民朱陳村在徐州豊縣去縣逺而官事少処)
(深山中民俗淳質一村惟宋陳雨姓丗爲婚/姻民安其土無羈旅行役之劳故多夀考)衰年壯觀空驚
目嶮韻清詩苦闘新最後數篇君莫厭擣殘椒桂
有餘辛(次公此句士大夫傳云當時有問先生句義何如先生/曰言其辣也○子仁詩話云先生在北扉和辛字韻詩)
(韻窘束而往返不已先生厭之復和云云顧問/客曰解此否謂唱首多辣氣故尓詩話椒作薑)
憶觀蒼海過東萊日照三山迤邐開(次公三山於寰/宇記載在萊州)
(掖縣注云在海之南岸先生/赴密州時有詩屡詳注矣)挂觀飛樓凌霧起仙幢寳蓋
拂天來不聞宫漏催晨箭(堯卿杜詩五夜/漏声催曉箭)但覺簷隂
轉古槐供奉清班非老處㑹稽何日乞方回(時方闕/㑹稽守)
(○縯晉郄愔字方回爲徐兖二州刺史其子超爲作/牋陳老病乞閑地自養桓温大喜即轉爲㑹稽太守)
　　　偶與客飲孔常父見訪方設席延請忽上
　　　馬馳去巳而有詩戲用其韻荅之
揚雄他文皆不竒(次公前漢書有云/他文未能稱是)獨稱觀缾居井湄
(縯揚雄作酒箴以諷諌成帝其文爲酒客難法度士譬之於物/曰子猶鉼矣觀鉼之居居井之湄処髙臨深動甞近危云云)酒
客法士兩小兒陳遵張竦何曽知(厚遵見揚雄酒箴大/喜謂張竦曰吾與尓)
(猶是矣足下苦心自約而我放意自恣官爵功名不减於子/而差楽顔不優耶竦曰子欲爲我亦不能吾而效子亦敗矣)主
人有酒君獨辭蟹螯何不左手持(援畢卓曰左手持蟹/螯右手持酒柸拍浮)
(酒船中便足/了一生矣)豈復見吾横氣機(縯列子與李咸見壷子岀/曰吾無得而相焉壷子曰)
(是殆見吾横氣機也明日/又來立未定自失而走)遣人追君君絶馳盡力去花
君自癡(援維摩經言天女散花至大弟子便着/不墮一切弟子神力去花不能令去)醍醐與酒
同一巵請君更問文殊師(任醍醐盖酥酪之美者佛言人/聞正法如食醍醐然其與酒自)
(是兩般然如禪師亦有飲米汁子者惟文/殊能知其同異盖文殊最爲智慧故也)
　　　次韻劉貢父獨直省中
明牎畏日曉天暾髙柳鳴蜩午更喧筆老詩新疑
有物心空客疾夲無根隔墻我亦眠風榻上馬君
先瑣月軒共喜早歸三伏近(縯漢武帝詔賜從官肉太/官丞日晏不來東方朔曰)
(伏日當早帰請受賜/遂拔劒割肉懷去)解衣盤礴亦君恩(厚莊子宋元君畫有/一史後至因之舎公)
(使人視之則/解衣盤礴臝)
　　　次韻王定國倅楊州
此身江海寄天遊(任莊子心/無天遊)一落紅塵不易収未許
相如還蜀道(次公司馬相如建莭使西南夷至蜀太守/以下郊迎縣令負弩矢先驅蜀人以爲寵)空
教何遜在揚州(縯杜詩東閣官梅動詩興還如何遜在揚州/○任何遜作揚州法曹廨舎有梅花盛開遜)
(吟詠其下後居洛思梅花再請其任從之抵揚州花/方盛遜對花彷徨終日○師何遜梁時人有詩名)又驚白酒
催黄菊尚喜朱顔映黒頭火急著書千古事(次公刘/禹錫詩)
(勸君火急/添功用)虞卿應未厭窮愁(厚史記虞卿不得意乃著書上/採春秋下觀近丗曰節義稱号)
(揣摩政謀凡八篇以刺譏囯家得失丗傳之曰虞氏春秋/太史公曰虞卿非窮愁亦不能著書以自見於後丗云)
　　　次韻張舜民自御史出倅􁄹州留別
玉堂給扎氣如雲𥘉起湘纍復佩銀(次公舜民字芸叟/元豊辛酉爲環慶)
(帥属明年責監郴州酒稅郴属湖湘故以湘纍稱之也㝷以年勞/賜五品服元祐𥘉還朝赴試玉堂有即事詩上主文二内翰云晩)
(陪䇿試玉堂深是時先生爲内相見其起廢服緋佩銀試於玉堂/而喜也玉堂翰林院也前漢李㝷傳乆汙玉堂之署又漢司馬相)
(如賦上林尚書給筆扎又漢武讀大人賦飄飄有凌雲氣〇師揚/雄反騷因江潭而淮記兮欽弔楚之湘纍鄧展曰􁘥往也李竒曰)
(諸不以罪死曰纍弔屈/原赴湘死故曰湘纍)樊口凄凉巳陳迹(昔与張同游武/昌樊口來詩中)
(及之○援蘭亭叙云/俛仰之間巳爲陳迹)班心突兀見長身(臺史謂御史立処爲/班心○縯退之孔戮)
(墓銘云孔丗三十八/吾見其孫白而長身)江湖前日眞成夢鄠杜他年恐卜
鄰(次公鄠杜属長/安舜民郷里也)此去若容陪坐嘯故應客主盡詩人
(厚後漢南陽人歌曰南陽太/守岑公孝弘農成瑨但坐嘯)
　　　和王晉卿(并叙〇任元祜/四年已巳作)
　　元豐二年予得罪貶黄州而駙馬都尉王詵
　　亦坐累逺謫不相聞者七年予旣召用而詵
　　亦還朝相見殿門外感歎之餘作詩相屬詞
　　雖不甚工然託物悲慨阨窮而不怨泰而不
　　驕怜其貴公子有志如此故和其韻欲使詵
　　姓名附見予詩集中然亦不以示詵也詵字
　　晉卿功臣全彬之後云
先生飲東坡獨舞無所屬當時挹明月對影三人
足(演李白詩㪯杯邀/明月對影成二人)醉眠草棘間蟲虺莫予毒醒來送
歸鴈一寄千里目(厚唐詩云欲窮千/里目更上一層楼)悵然懷公子旅食
乆不玉(援杜詩旅食京華春又前漢陳咸奢侈玉食顔師古曰/玉食美食如玉也又晋王済傳済䴡服玉食蓋済爲晋)
(駙馬則於晋/卿用之宜矣)欲書加飡字逺託西飛鵲(次公古詩呼兒烹/鯉魚中有尺素書)
(上有加飡食/下有長相憶)謂言相濡沫(縯莊子相煦以/􁉡相濡以沫)未足救溝瀆
(厚杜詩泛愛/不救溝瀆辱)吾生如寄耳(援魏武詩人/生如寄耳)何者爲禍福不
如兩相忘(次公莊子不如相忘於江湖/又云莫若兩忘而化其道也)昨夢那可逐上書
得自便歸老湖山曲(師公自黄量移汝州表/乞常州居住詔許之)躬耕二頃
田(縯蘇秦曰使我有負郭田/二頃豈能佩六囯相印乎)自種十年木(任太史公云十年/之許樹之以木)
豈知垂老眼對此金蓮燭(次公金連燭惟至尊用之○/援令狐綯爲翰林斈士常便)
(殿召對夜艾方罷宣賜金蓮燭/送帰院先生時爲翰林斈士也)公子亦生還仍分刺史竹
(縯漢文帝𥘉置郡守竹使符各/分其半右留京師左与郡守也)賢愚有定分樽爼守尸祝
(厚莊子庖人雖不治庖/尸祝不越樽爼而代之)文章何足云執技等醫卜(次公/杜詩)
(文章一小技於道未爲尊又司馬/遷云文史星暦近乎卜祝之間)朝廷方西顧羌虜驕未
伏遥知重陽酒白羽落黄菊(援李白九日登巴陵置酒/望洞庭水軍云白羽落酒)
(樽○師子路云白羽如/月赤羽如日謂矢也)羡君眞將家浮靣氣可掬(袁天/綱語)
(竇軌君語則赤氣浮/面爲將勿多殺人)何當請長纓一戰河湟復(厚漢書終/軍願請長)
(纓以覊南越王而致之闕下○援杜牧詩文思天子復河湟/○次公唐自代宗永泰後隴右悉䧟吐蕃故杜牧巳有此語)
　　　次韻劉貢父所和韓康公憶持國二首
夢覺眞同鹿覆蕉(厚列子鄭人有薪於野者擊鹿藏諸隍/中覆之以蕉俄而遺其所藏之処遂以)
(爲夢順塗而詠其事傍有聞者用其言而取之其妻又疑其爲夢/薪者帰復眞夢其藏之之処又夢得之之主案所夢而㝷得之遂)
(訟而争之帰之士師士師欲二分之以聞鄭君皆/互有夢斍之說相囯曰欲辨斍夢惟黄帝孔丘)相君脫屐
自參寥(次公相君字岀史記范睢傳/莊子洛誦之孫聞之參寥)顔紅底事髮先白室
迩何妨人自遥(師詩其室則/迩其人甚逺)狂似次公應未怪(援蓋寛/饒字次)
(公魏相曰次公醒/而狂何必酒也)醉推東閤不湏招(厚公孫弘開東/閤以延賢人也)援毫
欲作衣冠表盛事終當継八蕭(唐蕭/氏自瑀及遘八/宰/相○次公丗有衣冠盛事圗)
閉户端居念獨深(師前漢陸賈傳吕太后時王諸吕陳平患/之力不能争恐禍及巳賈往不請直入坐)
(陳平方念不見賈賈曰何念深也平曰生揣我何念賈曰足下位/於上相食万户侯可謂極冨貴无欲矣然有憂念不過患諸吕耳)
小軒朱檻憶同臨燎須誰識英公意(英公爲其姊作粥/燎須曰吾与姊皆)
(老矣能幾進粥/○師唐李勣)黄髪聊知子建心(子建與楚王彪别詩云王/其爱玉躰共享黄髮期〇)
(師魏曹/子建)巳託西風傳絶唱且邀明月伴孤斟(子仁李白/詩㪯杯邀)
(明/月)他時内集應呼我下客先判(平/声)醉墮簮(次公謝安/甞當雪内)
(集而謝道藴有未若栁絮因風起之句○/元史記淳于髠傳前有墮珥後有遺簮)
　　　次韻劉貢父叔姪扈駕
玉堂孤坐不勝清(玉堂見卷内次/韻張舜民詩注)長羡枚鄒接長卿(次/公)
(前漢梁孝王來朝從鄒陽枚乗嚴忌之徒/相如見而說之因病免客梁從之游云云)只許隔墻聞置酒
(師杜甫詩隔屋喚西家借問有/酒不墻頭過濁醪展席俯清流)時因議事得聮名機雲似
我多遺俗(師晋陸機陸雲/兄弟皆有文名)廣受如君不治生(師前漢踈/廣踈受叔)
(姪帰者散槖中金不爲子孫之計或問其/故曰賢而多財損其志愚而多財益其過)共託属車塵土後
鈞天一餉夢中榮(厚相如賦有犯属車之清塵應劭曰六駕/属車八十一乗又史記趙簡子夢与百神)
(游於鈞天廣楽九奏万舞不/類三代之楽其声動人心)
　　　次韻荅張天覺二首
車輕馬穩轡衘堅但有蚊䖟喜撲縁截断口前君
莫問人間差樂勝巢仙(次公列子云斉輯乎轡衘之祭又/莊子人間丗言養馬曰適有蚊䖟)
(撲縁而附之不時則决衘毀首碎胷岀處撲作襆字音普木反又/韓退之記夢詩云口前截断第二句綽虐顧我顔不歡乃知神仙)
(未賢聖護短慿愚邀我敬我寕/屈曲身丗間安能從汝巢神仙)
馭風騎氣我何勞且要長松作土毛亦如訶佛丹
霞老却向清凉禮白毫(次公莊子/言列子/馭風而行又乗/雲氣騎字則云騎日月也丹霞老天然)
(禅師也𥘉於惠林寺遇天大寒師取木佛焚之人或譏師師曰吾/燒取舎利人曰木頭何有師曰若尓者何責我乎而清凉山万菩)
(薩所在〇師張天斍爲河東提刑行/部至五臺山游清凉山有神光見)
　　　次韻王都尉偶得耳疾
君知六鑿皆爲贅我有一言能决疣(縯莊子以生爲負/贅挂疣以死爲决)
(疣潰/癕也)病客巧聞牀下蟻(厚晋殷仲堪父甞患耳聦/聞牀下蟻動謂之牛闘也)癡人
強覷棘端猴(援韓子云燕王好伎巧而人妄/進曰臣能於棘刺之端造沐猴)聦明不在
根塵裏藥餌空爲婢僕憂但試周郎看聾否曲音
(衆秀年十餘歳有詣徽者岀則過秀然秀母賤嫡母宣氏不之礼/嘗使進饌於客見者皆爲之起秀母曰微賤如此當應爲小兒故)
(也宣氏知/之後遂止)莫欺東方星三五自横斜(厚召南囯風小星惠/及下也夫人無妬忌)
(之行惠及賤妾進御於君知其命有貴賤能盡其心矣其詩曰嘒/彼小星三五在東注云嘒微貌小星衆無名者三心五噣四時更)
(見)名駒已汗血老蚌空泥沙(次公前漢礼樂志大一沉天/馬下霑赤汗沬流赭應劭曰)
(大宛馬汗血也又魏志孔融見韋元將冲將/器之與其父端書曰不意雙珠近出老蚌)但使伯仁長還
興絡秀家(師晋周顗母李絡秀少時在室顗父浚爲安東將/軍甞岀獵遇雨止絡秀家㑹其父兄不在絡秀聞)
(俊至與一婢於内宰猪羊具数十人之饌甚精辦而不聞人声浚/因求爲妾其父兄不許秀曰門户殄悴何借一女若連姻貴族將)
(来庶大有益矣父兄許之遂生顗及嵩謨而顗等並列顯位絡秀/謂之曰我屈莭爲汝家妾門户計耳汝不與我家爲親吾亦何惜)
(餘年顗等從命由此李氏遂/得爲方雅之族顗字伯仁)
　　　景仁和賜酒燭詩復次韻謝之(時公方/進新楽)
笙磬分鈞上下堂(舊說堂上之楽皆受笙/鈞堂下之樂皆受磬鈞)游魚舞獸自
奔忙(任荀子瓠巴鼔瑟而游魚/出聽又尚書百獸率舞)朱絃𥘉識孤桐韻(舊楽金/石声髙)
(而絃声微今楽金/石與絲声皆著)玉琯猶聞秬黍香(舊法以尺生律今以桼/定律以律生尺○敬夫)
(後漢志奚景於九疑山/玉琯岩得玉琯十有二)萬事方令咨伯始一斑我亦愧
眞長(次公伯始胡廣也後漢本傳云人言曰萬事不理問伯始/眞長劉掞也王献之傳年数歳甞觀門生樗蒲曰南風不)
(競門生曰此郎亦管中窺豹時見一斑/献之怒曰逺慙荀奉倩近傀劉眞長)此生㑹見三雍就無
復寥寥歎未央(援三雍者明堂靈臺辟雍也乃光武時事/寥寥未央事見和邵同年贈賈秀才詩)
　　　次韻劉貢父春日賜幡勝(任元祐二/年戊辰作)
寛詔隨春岀内朝三軍喜氣挾狐貂(厚後漢侯覇建請/每春行寛大之詔)
(内朝字岀周礼又左傳/三軍之士皆如挾縯)鏤銀錯落翻斜月翦綵􁇇紛舞
慶霄(縯慶霄字/出文選)臘雪強飛纔到地(前一日微雪○堯卿/白樂天江天雪詩云)
(猶勝嶺南看/雰雰不到地)暁風偷轉不驚條(援左傳曰風不鳴條雨不/破塊○師董仲舒云太平)
(之丗風不鳴條/開甲散萌而巳)脫冠徑醉應歸卧便腹從人笑老韶
(是日幕次賜酒○厚弟子嘲邊韶/曰邊孝先腹便便懶讀書晝日眠)
　　　再和
與君流落偶還朝過眼紛綸七葉貂(縯前漢金日磾/丗名忠孝七葉)
(内侍而左太冲詩金張/籍舊業七葉珥漢貂)莫笑華顚風采勝(堯卿荆楚歳時/記曰立春日悉)
(剪綵爲燕子以戴之貼宜春字○倬/蔡邕賦云華顛丈人蓋老者之称也)幾人黄壤隔青霄行
吟未許窮騷雅坐嘯猶能出教條(援楚屈原行吟澤畔/坐嘯事見趙郎中見)
(和戲復/荅之詩)記取明年江上郡五更春枕夢春韶
　　　葉公秉王仲至見和次韻荅之
紾絺方暑亦堪朝(師論語當/暑袗絺綌)歳晚凄風憶皂貂(厚戦囯/䇿蘇季)
(子黒貂/之裘弊)共喜鴛鸞歸禁禦心知日月在重霄君如老
驥𥘉遭絡我似枯桑不受條(任條桑字/見詩七月)強鑷霜須簮
彩勝蒼顔得酒尚能韶
　　　再和
衰遟何幸得同朝温勁如君合珥貂(次公貂侍中冠也/漢儀侍中冠武弁)
(大冠亦曰惠文冠加金璫附蟬爲文貂尾爲節謂之貂蝉注云侍/中服之則左貂常侍服之則右貂董巴輿服志云金取堅剛百錬)
(不耗蝉取居髙飲清貂取内勁捍外温潤本/趙武靈王胡服之製秦皇破趙得之賜侍中)誰惜異材蒙徑
寸自慙枯枿借凌霄(縯左太冲詩欝欎澗底松離離山上/苗以彼徑寸莖䕃此百尺條凌霄花)
(也)光風泛泛𥘉浮水紅糝離離欲綴條(厚楚詞光風/轉蕙泛崇蘭)
(又韓退之詩始見洛/陽春桃枝綴紅糝)後日一樽何處共奉常端冕作咸
韶(縯堯之楽曰咸舜之樂/曰韶○師奉常太常也)
　　　次韻秦少章和錢蒙仲
碧畦黄隴稻如京(任詩曽孫之庾如/坻如京京髙丘也)歳羙人和易得情
鑑裏移舟天外思(演李白詩人行明鏡中鳥渡屏風裏〇次/公鑑裏移舟蓋越州之景王羲之甞曰毎)
(過山隂道如明/鏡中行是也)地中鳴角古來聲(厚東漢公孫瓉書云袁/氏之改鼔角鳴于地中)山
圍故國城空在潮打西陵意未平(次公先生第二篇次/韻錢越州盖穆父也)
(蒙仲豈越州之子弟乎先主詩使西陵此正越州也○李白送人/尋越中山水詩西陵遶越臺是也又刘禹錫金陵詩山圍故囯周)
(遭在潮打空/城寂寞回)二子有如雙白鷺隔江相照雪衣明(次/公)
(玊眞妃有一鸚鵡其毛色白名之曰雪衣如先生与陳述古詩記/得金籠放雪衣自注云當生日杭人爲之放鴿觀此則凡羽毛之)
(色白者皆可/言雪衣矣)
　　　次韻錢越州
髯尹超然定逸羣(次公髯尹以言錢越州諸葛亮与関羽/書云孟起黥彭之徒當与益徳並驅争)
(先尤未及髯之/逸羣絶倫也)南遊端爲訪雲門(次公雲門寺在越州/杜詩若耶溪雲門寺)謫
仙歸侍玉皇案(越州有蓬萊閣元微之越州詩云我/是玉皇香案吏謫居尤得在蓬萊)老鶴
來乗刺史􁚫(縯衛懿公好鶴鶴有乘軒者/〇厚漢制二千石朱两􁚫)巳覺簿書哀
老子(次公東漢馬援爲隴西太守任吏以聀揔其大体而已諸/曹白外亊援輒曰此丞掾之任何足相煩頗哀老子使得)
(遨/遊)故知籩豆有司存(縯論語籩豆之/事則有司存)年來齒頰生荆
棘習氣因君又一言
　　　次韻荅劉景文左藏(堯卿时在有美堂燕集而/景文有詩云雲間獵獵立)
(旌旗公在胥山把酒時笑語幾番留湛軰風流千載与/呉兒湖山日落丹青煥楼閣風収雨露滋誰使𬋩蕭江)
(上住胷中事業九門/知自注云是日大霈)
我老詩壇仆鼔旗(援杜牧之詩令代風/騷將誰登李杜壇)借君佳句發良
時(縯杜詩毎於百僚/上偎誦佳句新)但空賀監杯中物(厚李白憶賀監詩曰/昔好杯中物今為松)
(下/塵)莫示孫郎帳下兒(次公呉志張昭字子布注載典略曰/予曩聞刘荆州嘗自作書欲与孫伯)
　　　次韻子由使契丹至涿州見寄四首
老人癡鈍巳逃寒子復辭行理亦難要到盧龍看
古塞(師舌盧龍在平州盧龍縣西〇堯祖沈存中云黒山在大/漠之比有黒水出其下北人謂水爲龍盧龍者即黒水也)
投文易水弔燕丹(余昔年辤免使北○任燕丹燕太子丹也/易水其所都也荆軻歌曰風䔥蕭兮易水)
(寒是/也)
胡羊代馬得安眠窮髮之南共一天(援列子有窮髮之/北〇次公李洞詩)
(島屿分諸國/星河共一天)又見子卿持漢節(援子卿蘇武也武/帝時持郎使匈奴)遥知
遺老泣山前(子仁李白詩六帝餘/古丘樵蘇位遺老)
氊毳年來亦甚都(次公司馬相如傳車騎雍容閑雅甚/都〇商老刘孝義謂北狄曰氊卿)時
時鴂舌問三蘇(予與子由入京時北使巳問所在後予館伴/北使屡誦三蘇文○縯孟子南蛮鴂舌之人)
那知老病渾無用欲問君王乞鏡湖(次公唐賀知章越/州永㒷人請爲道)
(士還郷里詔許之以宅爲千秋觀而居又求周/宫湖數頃爲放生池有詔賜鏡湖剡溪一曲)
始憶庚寅降屈原(縯屈原離騷經曰攝提貞/于孟陬兮惟庚寅吾以降)旋看蠟鳯
戲僧䖍(援南史王曇首與兄弟集㑹諸子孫任其/戲適僧䖍採蠟珠爲鳯皇伯父弘稱其美)隨翁萬里
心如鐵此子何勞爲買田(時猶子/遲侍行)
　　　雪後便欲與同僚㝷春一病彌月雜花都
　　　盡獨牡丹在爾劉景文左藏和順闍黎詩
　　　見贈次韻荅之
殘花怨乆病剰雨泣餘妍(次公杜詩剰水滄/江破殘山碣石開)不見雙旌
岀(任退之詩有去/騎遂雙旌之句)空令九陌遷(開園市/井皆入)知君苦寂寞妙語
嚼芳鮮淺紫從爭發浮紅任早蔫天葩尚青蕚(玉/交)
(退之詩天/葩吐竒芬)國色待華顚(次公李正封牡丹詩國/色朝酣酒天香夜染衣)載酒邀詩
將(厚揚雄傳好事者載酒肴從雄斈○次/公杜牧之詩今代風騷將誰登李杜壇)臞儒不是仙(援司馬/相如大)
(人賦列仙之儒居/山澤間形容甚臞)
　　　次韻袁公濟謝芎椒詩
燥吻時時着酒濡(任陸機文賦始躑躅於/燥吻終流離於儒翰)要令卧疾致
文殊(厚維摩詰以方便現身有疾因以身疾廣爲/說法佛告文殊師利汝行詣維摩詰問疾)河魚潰腹
空號楚(縯左傳楚師傅蕭无杜与司馬卯言號申叔/展叔展曰有山鞠窮乎曰无河魚腹疾奈何)汗水流
骹始信呉(呉眞君服椒法云半年脚心汗如水〇共父王衮傳/済方載呉眞君服椒法并歌曰其椒應五行其仁通)
(六義服之半年内脚心汗如/水〇次公呉人呼脚爲骹)自笑方求三歳艾(厚孟子猶七/年之病求三)
(年之/艾也)不如長作獨眠夫(厚彭祖有言服薬/千褁不如獨卧)羡君清瘦
眞仙骨更助飄飄鶴背軀
　　　次韻林子中王彦祖唱酬
早知身寄一漚中晚節尤驚落木風(近莘老公擇皆/逝故有此語)
昨夢巳論三丗事歳寒猶喜五人同(軾與子中彦祖/子敦完夫同試)
(㪯人景德/寺今皆徤)雨餘北固山圍座(次公北固潤州山名後又有次/韻林子中蒜山亭見寄而句云)
(聞道賦詩臨北固又次韻林子中見寄而云蒜/山小隱雖爲客則林子中豈客寄於此者乎)春盡西湖水
映空(次公先生自言/其杭之西湖也)差勝四明狂監在更將老眼犯
塵紅(次公唐賀知章晚節放誕自/號四明狂客爲祕書外監)
　　　葉教授和溽字韻詩復次韻爲戯記龍井
　　　之游
先生魯諸儒飲食清不溽(縯礼記儒行/其飲食不溽)空腸岀秀
句吟嚼五味足華堂閙絲管眸子漲春渌先生疾
走避靣冷毒在腹歸來煑瓠葉(次公後漢刘昆教授弟/子常五百餘人冝春秋)
(享射嘗備列行儀以素木瓠葉爲爼/豆〇子仁詩幡幡瓠葉采之烹之)弟子歌旱麓聲淫及
靈臺中有麀鹿伏(子仁瓠葉旱麓靈臺並詩篇名弟子歌旱/麓意取遐不作人声淫及靈臺蓋取麀鹿)
(以爲/意也)功名一走兎何用千人逐(援真子曰一兔走街百人逐/之一人得之貪者悉止分定)
(故/也)故應容我輩清坐時閉目髙亭石排衙木杪挂
飛屋我來無時節客亦不待速(次公易曰/不速之客)似聞雪髯
叟西嶺訪遺躅朝陽入潭洞金碧涵冰玉泉扉夜
不扄雲𬒮本無幅慈皇付寳偈神侣得幽讀訥庵
有老人(子仁訥庵謂/辨才法師也)宴坐天魔哭時來獻纓絡法供
燈相續(師佛書憂波毬多入定天魔波旬得便用纓絡係其頸/上欲敗法又維摩經云無盡燈者譬如一燈然百千燈)
(冝者皆明明終不盡/故丗有長明燈供)吾儕詩酒汙(縯老杜詩云/乆遭詩酒汙)欲往無乃
觸齋厨費晨炊車騎滿山谷願聞第一義(縯杜詩願/聞弟一義)
(回向心地初○師第/一義謂无上法也)鉢飯非所欲便投切雲冠予㓜好
竒服(次公楚詞予㓜好此竒服兮年旣老而/不衰帶長剱之陸離兮冠切雲之崔嵬)
　　　次韻林子中見寄(堯卿子/中名希)
飄零洛社數遺民(次公白蓮社/中有刘遺民)詩酒當年困惡賔(次/公)
(前漢公孫弘寕逢/惡賔不逢故人)元亮本無通俗韻(次公元亮陶潜之别/字也其詩曰少無適)
(俗韻性本/愛丘山)孝章要是有名人(縯三國志盛憲字孝章與少府/孔融善融憂其不免禍與曹公)
(書曰今之少年喜謗前輩或能譏評孝章/孝章要為天下大名九牧之人所共稱歎)蒜山小隱雖爲客
江水西來亦帶岷卷却西湖千頃葑笑他魚尾更
莘莘(次公先生自言其開西湖之實事/○任毛詩云魚在在藻有莘其尾)
　　　次韻參寥同前
朝來處處白氊鋪(次公老杜詩糝/徑楊花鋪白氊)樓閣山川盡一如
揔是爛銀并白玉不知竒貨有誰居(次公史記吕不/韋見秦太子曰)
(此竒貨/可居)
　　　次前韻荅馬忠玉
坡陁巨麓起連峯(次公麓者山足峯者山之上秀者也坡/陁不平之皃謝靈運詩云連峯競千仞)
積累當年慶自鍾靈運子孫俱得鳯(縯謝超宗者謝鳯/之子靈運之孫作)
(殷淑妃誄帝大嗟賞謂謝莊曰/超宗殊有鳯毛靈運復岀也)慈明兄弟孰非龍(援後漢荀/叔有子八)
(人潁川謂八龍名爽者字慈明又/爲之語曰荀氏八龍慈明無双)河梁㑹作看雲別(次公文/選李陵)
(與蘇武詩三首其一曰攜手上何梁游子暮何之其一曰仰視浮/雲馳奄忽互相踰長當從此别且復立斯湏又杜詩云别時孤雲)
(今不飛時復/看雲淚横臆)詩社何妨載酒從(次公歐公云唱髙誰敢投/詩社梅摯云草色暗迷詩)
(社逺又揚雄傳時有好/事者載酒肴從雄游斈)秪有西湖似西子(次公先生前爲杭/州倅日有句云欲)
(把西湖此西子後作潁川西/湖詩又云西湖雖小亦西子)故應宛轉爲君容(次公言爲君/作容色也詩)
(云誰適/爲容)增刋(次公坡陁不平之麓起爲連接/之峯若其人之鍾聚福慶矣)
　　　次韻荅黄安中兼簡林子中
老去心灰不復燃(縯莊子心若死灰又前漢韓安國在獄/爲獄吏田甲所辱曰死灰獨不復燃乎)一
麾江海意方堅(援顔延年詠阮咸曰屡薦不入官一麾乃出/守○次公乃麾斥之麾而杜牧誤用爲旌麾)
(字乃曰擬把一麾江海去其/後詩人相承遂用杜牧事耳)那堪黄散付子度(縯蔡廓字子/度為吏部尚)
(書宰相徐羡之曰自黄門以下悉以相委吾徒不復惜懷自此以/上故宜共参同異廓曰我不能爲徐羡之署𥿄尾遂不拜〇次公)
(黄散者黄門與散騎也王敦上䟽言劉/隗以黄散爲参軍晋魏以來未有此也)空羡蘇杭養樂天
(厚樂天呉郡詩石記貞元中韋應物爲蘇州牧房孺復爲杭州牧/韋嗜詩房嗜酒呉中目爲詩酒仙予今自中書舎人間領二州旣)
(醉於彼又吟於此則蘇杭之/風景韋房之詩酒兼有之矣)病肺一春難白酒(援杜詩春復/加肺氣此病)
(盖有因早歲與蘇/鄭痛飲情相親)別腸三夜繞朱絃(次公礼記淸廟之瑟朱/絃而䟽越又陸士龍云)
(朱絃繞素腕杜甫/云哀絃繞白雪)羣仙政欲吾歸去共把清風借玉川
(縯盧仝詩蓬萊山在何処/玉川子乗此清風欲帰去)
　　　次韻劉景文見寄(无已先生詩評云刘季孫景文/平之次子也慷慨竒士死之日)
(家無一錢但有書/二万軸畫数百幅)
淮上東來雙鯉魚巧將詩信渡江湖(次公古詩云客從/逺方來遺我双鯉)
(魚呼兒烹鯉魚/中有尺素書)細看落墨皆松瘦想見掀髯正鶴孤
(次公掀髥言笑也景/文美髥故謂之髥刘)烈士家風安用此(次公景文本右選而/爲儒士之豪傑者所)
(謂烈士豈/其祖乎)書生習氣未能無莫因老驥思千里醉後
哀歌缺唾壷(縯晋書王敦醉後慷慨悲吟以鐵如意擊玉唾/壷歌曰老驥伏櫪志在千里烈士暮年壯心不)
(已歌罷唾/壷皆缺)
　　　次韻錢穆父以軾得汝隂用杭越酬唱韻
　　　作詩見寄
大耿疲勞巳離羣(縯後漢耿弇攻張歩歩笑曰以尤來大肜/衆十餘萬吾皆破之今大耿兵少於彼又)
(皆疲勞何足推乎注弇耿/况之長子故呼爲大耿)小馮慈愛且當門(軾本以舎弟/親嫌請郡)
(厚前漢馮立與兄野王相代爲五原大守人歌之曰大馮君小馮/君兄弟継踵相因循聦明賢智惠吏民政如魯衛德化均周公康)
(叔猶/二君)玉堂不着扶犁手(厚歐陽永叔詩云収取玉堂揮翰/手却㝷南畒把犁鋤○伯恭元城)
(先生云宋太宗皇帝嘗飛/白題學士院曰玉堂之署)霜鬢偏宜畫鹿轓(次公後漢輿/服志云列侯)
(安車朱班輪倚鹿轓伏熊又鄭弘爲臨淮太守行春白鹿當道夾/轂而行主薄黄國拜賀曰三公車轓畫作鹿明府必爲漢相也)
豪傑雖無兩王繼(子直/深父)風流猶有二歐存(叔弼/季黙)清詩
巳入新歌舞(厚北夢瑣言李密爱姬名雪兒善歌无舞毎見賔/僚有文章竒䴡中意者即付雪児叶/音律歌之)
要使邦人識雅言(援詩書執礼/皆雅言也)
　　　韓退之孟郊墓銘云以昌其詩舉此問王
　　　定國當昌其身邪昌其詩也來詩下語未
　　　契此荅之(厚孟郊即真曜先生也銘曰於戲正曜雖/出不訾維持不倚雖卒不施以昌其詩)
昌身如飽腹飽盡還當飢昌詩如膏靣爲人作容姿不如
昌其氣鬰鬰老不衰雖云老不衰劫壤安所之(厚楞嚴經言/諸人天境乃)
(至刼壞三災不及如/是一類名兠率天)不如昌其志志一氣自隨養之塞
天地孟軻不吾欺(縯孟子志一則動氣氣一則動志云云其/爲氣也至大至剛以直養而无害則塞乎)
(天地/之間)人言魏勃勇股栗向小兒(厚前漢斉悼惠王傳魏勃/本教斉王反漢旣誅吕氏)
(罷斉兵灌嬰使使召責問勃勃曰失火之家豈暇先言大人而後/救火乎因退立股戦而恐栗灌將軍熟視笑曰人謂魏勃勇妄庸)
(人耳○次公小児言灌嬰/以嬰傳云雖少然數力戦)何如魯連子談笑却秦師(援/史)
(記趙欲聽魏將辛垣衍帝秦之計魯仲連見衍折以秦不可帝之/事秦將聞之爲却軍五十里此談笑之間也○次公文選左大冲)
(詩云吾慕魯仲/連談笑却秦軍)謹勿怨謗䜛乃我得道資淤泥生蓮
花(縯維摩經云譬如髙原陸地/不生蓮花濕汙泥乃生此花)糞壤出菌之(厚柳子厚与蕭/俛書朽枿腐敗)
(不能生植尤足蒸岀/芝􁑚以爲瑞物也)頼此善知識(厚善知識字/出華嚴經)使我枯生
荑(縯易枯/楊生荑)吾言豈湏多冷暖子自知(次公傳燈録明上/座語盧行者曰某)
(甲雖在黄梅隨衆實未省自巳靣目今蒙指授入/處如人飲水冷暖自知今行者即是某甲師也)
　　　和劉景文見贈
元龍本志陋曹呉豪傑峥嶸老不除(縯三國志陳登/字元龍許汜与)
(劉備並在荆州牧刘表坐共論天下/人汜曰陳元龍湖海之士豪氣不除)失路今爲噲等伍(厚/前)
(漢韓信廢爲淮隂侯嘗過樊將軍噲噲趨拜送迎言稱/臣曰大王乃肯臨臣信岀門笑曰生乃与噲等爲伍也)作詩猶
似建安𥘉(次公建安後漢末年号魏文帝典論曰今之文人魯/囯孔融文㪯廣陵陳琳孔璋山陽王粲仲宣北海徐)
(幹偉長陳留阮瑀元瑜汝南應瑒徳璉東平刘楨公幹斯七子者/於學无所遺於辭无所假七子蓋在建安時與曹氏兄弟遊也)
西來爲我風黧靣(厚列子范氏有子曰子華縞衣乗軒緩歩/闊視雇見商丘開年老力弱靣目黧黒)
(次公杜詩㑹/靣嗟黧黒)獨卧無人雪縞廬(次公縞字取謝惠連雪/賦眄隰則萬里同縞)留
子非爲十日飲(厚史記秦王遺平原君書曰寡人/聞君之髙義願與君爲十日之飲)要令安
丗誦亡書(援前漢張安丗傳/上嘗幸河東嘗亡/書三篋詔問莫/能知唯安丗識之具述其事後求得書以相校无所遺失)
　　　新渡寺席上次趙景貺陳履常韻送歐陽
　　　叔弼比來諸君唱和叔弼但䄂手旁睨而
　　　巳臨別忽岀一篇有淵明風製坐皆驚歎
神屠不目全(縯莊子庖丁爲文惠君解牛曰始臣斈解牛之/時所見無非牛者三年之後未嘗見全牛也今)
(臣以神遇而不以目視○次公孫/綽天台賦曰投刃皆虛目無全牛)妙頰惟粧半(厚南史后妃/傳徐妃以元)
(帝眇一目毎知帝將至必爲半靣粧○次公意則唐蔣凝應宏詞/爲賦止四韻遂出頃刻傳播時謂曰頭花鈿滿靣不若徐妃半粧)
(也)更刀乃族庖(援莊子良庖歳更刀割/也族庖月更刀折也)倚市必醜悍(縯/史)
(記貨殖傳農不如工工不如商刺繡文不/如倚市門〇次公退之詩倚市難藏拙)平生魏公籌(厚晉/書魏)
(舒爲鍾毓長史毓毎与参佐射舒爲畫籌而巳後遇明人不足以/舒滿毓𥘉不知其善射舒容範閑雅發无不中㪯坐莫有敵者毓)
(歎曰吾之不足以尽卿才有如此射矣○次公舒後爲三公微時/嘗詣野宿偶聞車馬之声問寢者誰曰魏公則巳有先兆呼爲魏)
(公/也)忽斵郢人墁(援莊子郢人堊墁其鼻匠石運斤/成風而斵之堊尽而鼻不傷也)詩書亦
何用適道湏此館多言雖數窮(縯老子多言数/窮不如守中)微中
或排難(厚史記太史公曰天道恢恢豈不太哉談言微中亦可/以解紛/魯仲連云所以貴於天下之士者爲人排難)
(解紛而/无取也)子詩如清風嘐嘐發將旦(次公前漢李㝷傳云日/者衆陽之長人君之表)
(也故曰將旦清風發羣隂伏又莊子大/塊噫氣其名爲風汝獨不聞之嘐嘐乎)胡爲乆閉匿綺語眞
自患(厚綺語出佛書又樂天白氏文集記/寓興放言縁情綺語者亦往往有之)許時笑我癡隔
屋相詠歎(次公晉書顧愷之与謝瞻連省夜於月下長詠瞻毎/遥賛之愷之弥自力忘倦瞻巳眠令人代已愷之不)
(斍有異遂逹/旦時号癡絶)竟識彦道否絶呌呼百萬(縯晉書袁耽字/彦道桓温少時)
(游於博徒資産俱尽欲求済於耽耽時在艱許之无難色遂変服/懷布帽隨温与債主戯耽素有藝名債主聞之而不相識謂曰卿)
(當不辨作袁彦道也遂就局十万一擲直上百/万耽投馬絶呌探布㡌擲地曰竟識袁彦道否)清朝固多士
人門子皆冠(厚陳書髙宗謂蔡凝曰我欲用義㒷主婿錢粛爲/黄門郎卿意何如凝曰黄散之聀故湏人門兼美)
(惟陛下察之○任唐史李揆傳粛宗謂/揆曰卿門地人物文斈皆當丗第一)莫言清潁水從此
隔河漢(厚霊怪集織女謂郭於曰/且河漢隔絶无可復知)異時我獨來得魚楊
柳貫(援石鼔文其魚維何維鱖/維鯉何以貫之雒楊与柳)持歸不忍食尺素解悽
斷(縯古詩客從逺方來遺我双鯉/魚呼兒烹鯉魚中有尺素書)中有清圎句銅丸飛
枯彈(厚南史謝眺云好詩/圎美流轉如彈丸也)春愁結氷凘正待一笑泮百
篇儻寄我呻吟鄭人緩(厚莊子列禦冦鄭人緩也呻吟/䘮氏之地祗三年而緩爲儒)
　　　次韻趙景貺春思且懷呉越山水
歳華來無窮老眼乆巳静(次公杜詩乾坤无/老眼岩谷滯斯人)春風如繫
馬(次公莊子外篇天道而/壯義然似繫馬而止也)未動意先騁西湖忽破碎(縯/杜)
(登慈恩寺塔詩/秦山忽破碎)鳥落魚動鏡(厚退之詩宋玉庭邊不/見人輕浪參差魚動鏡)縈城
理枯瀆放閘起膠艇(次公莊子内篇覆杯水於坳堂之/上者則芥爲之舟置杯焉則膠)願
君縈此樂官事何時竟(淸河西湖三閘督君成之○次公/晋楊済与傳咸書曰生子癡了官)
(事官事未/易了也)思呉信偶然出處付前定飄然不繫舟(縯/莊)
(子雜篇飽食而遨/遊汎若不繫之舟)乗此無盡興(次公晋王子猷云乗/㒷而來㒷盡而反)醉翁
行樂處(次公醉翁歐陽永叔也甞知頴/州漢楊惲書云人生行楽耳)草木皆可敬明朝
遊北渚急掃黄葉徑白酒眞到齊(縯丗說桓温有主簿/善别酒謂好者爲青)
(州從事青州有/斉郡謂酒到臍)紅裙巳放鄭(酒尚有香泉一/壷爲楽全先生/服不作楽也○次公論語放鄭声)
　　　次韻王滁州見寄
斯人何似似春雨歌舞農夫怨行路(次公春雨之爲澤/農夫歌舞之行路)
(怨之豈不猶君子之人/人之所或喜或僧乎)君看永叔與元之(縯歐陽永叔王元/之並曽知滁州也)
坎軻一生遭口語(厚楊惲与孫㑹宗書云逆遭変故横𬒳口/語〇子仁司馬子長荅任少卿書云僕以)
(口語遭遇/此禍也)兩翁當年鬢未絲玉堂揮翰手如飛(次公唐/史陸扆)
(拜中書舎人文思/敏速揮翰如飛)教得滁人解吟詠(次公劉禹錫詩化得邦/人解吟詠如今縣令亦)
(風/流)至今里巷嘲輕肥君家聮翩盡卿相獨來坐嘯
溪山上(縯後漢書云南陽太守岑/公孝汝南成瑨但坐嘯)笑捐浮利一雞肋(援曹/操平)
(漢中欲因討刘備而不得進欲守之又難爲功於是出教唯曰雞/肋而巳外曹莫能曉楊脩曰夫雞肋食之无所得弃之如可惜公)
(歸計/决矣)多取清名幾熊掌(縯孟子魚我所欲也熊掌亦我所/欲也二者不可得兼舎魚而取熊)
(掌者/也)丈夫自重貴難售兩翁今與青山乆後來太
守更風流(任刘禹錫詩風/流太守韋尚書)要伴前人作詩瘦(縯太白詩杜/甫云借問因)
(何太瘦生緫爲/從前作詩苦)我倦承明苦求出(援前漢嚴助爲㑹稽大/守上賜書曰君厭承明)
(之庐勞侍從之事/懷故土岀爲郡吏)到處遺蹤㝷六一(次公歐陽永叔自号六/一居士○堯祖歐陽公)
(醉翁亭記豊樂亭記菱溪石記/曽南豊記醒心亭皆其遺跡也)慿君試與問琅琊(次公琅琊/滁州山名)
(永叔醉翁亭記所謂望之/欎然而深秀者琅琊也)許我來游莫難色
　　　趙景貺以詩永東齋榜銘昨日聞都下寄
　　　酒來戲和其韻求分一壷作潤筆也(厚隋/書鄭)
(譯爲隆州刺史召還賜燕醴泉宫復爵沛囯公上柱囯/上令内史李徳林立作詔書髙頴戲謂譯曰筆乾譯曰)
(出爲方岳杖䇿言帰不得/一錢何以潤筆上大笑)
王孫天麒麟(縯南史徐陵年數歳家人攜以見沙門/宝誌宝誌摩其頂曰天上石麒麟也)眸子
奥而徹嚢空斈愈冨(次公杜詩囊/空恐羞澁)屋陋人更傑我老
書益放落筆坐争掣欲求東齋銘要飲西湖雪長
缾分未到小研乾欲裂不似淳于髠一石要燭㓕
(援史記滑稽傳斉威王置酒後宫召淳于髠賜之酒問曰先生能/飲幾何而醉對曰臣飲一斗亦醉一石亦醉賜酒大王之前執法)
(在旁御史在後髠恐懼俯伏而飲不過一斗徑醉矣至若杯盤狼/籍堂上燭㓕主人留髠而送客當此之時髠心最􁁅能飲一石也)
　　　二鮮于君以詩文見寄作詩爲謝
我懷元祐𥘉珪璋滿清班維時南隆老(次公南隆閬/中也鮮于子)
(駿阆/中人)奉使獨未還迂叟向我言(縯司馬温公/自号迂叟)青齊歳
方艱斯人乃福星遣出虚危間(司馬温公謂軾曰子駿/福星也京東人困甚且)
(令往彼○次公虚危即青斉分野也南斉書天文志昇明三年/四月歳星在虚危徘徊玄枵之野則斉囯有福厚爲受慶之苻)召
用旣晚矣天命良復慳一朝失老驥寂寞空帝閑
(次公閑馬廐也周/礼天子有十二閑)至今清夜夢(次公歐陽永叔詩至今/清夜夢猶遶北潭北)枕簟
有餘澘(次公澘言涕泗也/詩云澘然出涕)喜聞二三子(次公指言二鮮/于子駿之子也)結
髮師閔顔髙論已河漢(次公莊子内篇吾驚怖/其言若河漢而无極也)清詩鳴
佩環(任歐陽永叔詩意淡/冝松鶴詩清叩佩環)遥知三日雪積玉埋崧山誰
念此幽桂坐蒙榛與菅(次公退之雪後寄崔丞云殿前/諸公鑒裁密豈念幽桂榛与菅)故
人在頴尾(次公頴尾即頴州以在頴/水之尾故名其字出左傳)投詩清泠灣(子仁/莊子)
(雜篇譲王自/投清泠之淵)
　　　和陳傳道雪中觀燈(次公陳傳道/履常之兄也)
新年樂事歎何曽閉閤燒香一病僧未忍便傾澆
別酒且來同看照愁燈頴魚躍處新亭近湖雪消
時畫舫升秪恐樽前無此客(縯謝安見桓温旣出温顧左/右曰頗嘗見我有如此客不)
清詩還有士龍能(次公晉陸雲字士龍陸/機之弟以言履常也)
　　　次韻徐仲車(仲車耳聾○堯卿仲車名積苦斈養/母盡力行年四十不婚不仕乆之卿)
(人迫令就㪯逮應入京則以隻輪載母躬自推行葛衫/草履行道之人不能辨也登治平四年第未調官母亡)
(遂不復仕家居山陽衣食不給及路振通判楚州始爲/娶妻生子小名路兒云先生嘗言仲車古之獨行人於)
(陵仲子不能過然其詩文則怪而放如玉川子此一反/也耳瞶甚畫地爲字乃始通終日靣壁不與人接而四)
(方事無不周知此二反也昔王肅/三反而斯人有其二亦可謂異矣)
惡衣惡食詩愈好(縯論語士志於道而恥悪/衣悪食者未足與議也)恰似霜松
轉春鳥蒼蠅莫亂逺雞聲(次公東方未明詩曰匪雞則/鳴蒼繩之声有似逺雞之鳴)
(也)丗上誰如公覺早八年㸔我走三州(元豊八年予/赴登州元祐)
(四年赴杭州皆見/仲車今赴楊州)月自當空水自流人聞優擾眞螻蟻
應笑人呼作闘牛(援晉殷仲堪父嘗患耳聦/聞牀下蟻動謂之牛闘)
　　　次韻林子中春日新堤書事見寄
東來寄食似孤雲(次公先生在京師時爲翰林承/旨不乆而出知楊州故云寄食)幞𬒳真
成一宿賔(縯普魏舒爲尚書郎故沙汰郎/官舒曰吾即其人也幞𬒳而岀)収得玉堂揮翰
手却爲淮月弄舟人羡君湖上齋揺碧笑我花時
甑有塵(援後漢范丹字史雲所居單陋有時/絶粒閭里歌之曰甑中生塵范史雲)爲報年來殺
風景(厚李義山雜纂有殺風景之語謂清泉濯足花上/曬裩背山起楼燒琴煑鶴對花點茶松下喝道)連江
夢雨不知春(來詩有芍薬春之句楊州近歳率爲此㑹用花/十餘萬枝吏縁爲奸民極病之故罷此㑹○次)
(公夢雨者雲夢之雨也杜牧詩/云得州荒僻中更值連江雨)
　　　次韻和晁無咎學士相迎
少年獨識晁新城(次公晁新城无咎/之父也爲新城令)閉門却掃卷斾旌
(厚江文通恨賦言馮敬通閉関却掃塞門不仕又南史沈烱閉/門却掃无所交接杜甫送郭英乂詩斜日當軒盖髙風卷旌斾)胷
中自有談天口(次公史記鄒衍談天又七略云田駢之/辯其口如天人爲之語曰田駢天口)坐却
秦軍發墨守(次公史記云魯仲連語新垣衍以秦不可帝之/事秦軍聞之却三十里又左太冲詩曰談笑却)
(秦軍又工輸班作九攻城之機而墨翟/以九守拒之又鄭康成作發公羊墨守)有子不爲謀置錐(縯/史)
(記楚優孟曰孫叔敖死子无立錐之地〇任/莊子雜篇堯舜有天下子孫无置錐之地也)虹蜺吞吐忘寒
機端如太史牛馬走(厚文選司馬迁荅任少卿書云太史公/牛馬走太史公則迁之父也自謂其是)
(太史公牛馬/之僕而已)嚴徐不敢連尻睢(縯東方朔傳武帝問朔曰方/今公孫丞相兒大夫董仲舒)
(司馬迁之倫先生自視何與比哉朔曰臣觀/其吐吻脣連尻睢臣雖不肖尚兼此数子也)徘徊未用疑相
待枉尺知君有家戒(援孟子枉尺而直/㝷者以利言也)避人聊復去瀛
州(縯唐大宗命閻立本啚十八斈士像藏之/書府在選中者天下所慕向謂之登瀛州)伴我眞能老淮
海(次公以言无咎爲楊州/倅也禹貢淮海惟楊州)夢中仇池千仞巖(縯先生嘗夢/遊仇池見雙)
(石/詩)便欲攬我青霞幨且湏還家與婦計(援史記楚莊/王欲以優孟)
(爲相優孟曰請/帰與婦計之)我夲歸路連西南(次公杜甫仇池詩/曰近接西南境)老
人飲酒無人佐獨看紅藥傾白墮(次公謝仇詩紅薬當/階翻蓋紅芍薬也楊)
(州素出此花有名於丗白墮佳酒也有劉白墮者善造酒因以得/名〇駒父洛陽伽蓝記載河東人劉白墮善醸酒盛暑曝之日中)
(經旬/不壞)毎到平山憶醉翁懸知他日君思我(次公平山/在揚州永)
(叔自號醉翁慶曆中嘗知楊州先生乃其門生/故登平山而憶之无咎則又先生之門人故云)路傍小兒笑
相逢齊歌萬事轉頭空(縯楽天詩百年隨/手過萬事轉頭空)頼有風流
賢別駕(援晋史庾亮曰别駕舊與刺史/别乗同流王化任居刺史之半)猶堪十里卷春風
(縯杜牧詩春風十里揚/州過卷上珠簾緫不知)
　　　次韻劉景文贈傳　秀才
窈眇文章冝和寡(次公窈眇深妙之謂也和寡則/宋玉所謂曲弥髙者和弥寡也)峥嶸肝
肺亦交難未能飛瓦彈清角(縯韓子曰晋平公令師曠鼔/清角一奏雲從四方起再奏)
(大風雨隨之裂幃/幔破爼豆堕廓瓦)肯便投泥戲潑寒(厚唐武后未年爲潑/寒胡戲明皇時因四)
(夷來朝作之張說諌曰四夷請和當接以礼楽示以兵威乞/寒潑胡未聞典故祼身跳走汨泥揮水盛德何觀焉帝納之)忽
見秋風吹洛水遥知霜葉滿長安(次公吕仙翁詩云秋/風改渭水落葉滿長)
(安)詩成送與劉夫子莫遣孫郎帳下看(縯典略曰刘/荆州嘗作書)
(與孫伯符以示你正平正平嗤之言如是之作/欲使孫郎帳下兒讀之邪將使張子布見乎)
　　　次韻定國見寄
還朝如夢中雙闕眩金碧復穿鵷鷺行(子仁杜詩不/息犲虎闘空)
(慙鵷/鷺行)強寄麋鹿迹勞生苦晝短(縯古詩晝/短苦夜長)展轉不能
夕(厚魏裴譲之古楽府云展/轉不能寐徙倚獨披衣)黙坐數更鼓流水夜自逆
(次公道家曰黄何水/逆流此撃運之法也)故人爲我謀此志何由畢越吟知
聽否誰念病莊舄(時方請越〇援史記陳軫曰昔越人莊舄/在楚有頃而病楚王使人察其意之所向)
(聞其越吟知/其思越也)
　　　次韻奉和錢穆父蔣頴叔王仲至詩四首
　　　　見和西湖月下聽琴(任元祐六年/辛未作)
謖謖松下風(厚丗說云丗目李元/礼謖謖如勁松下風)藹藹隴上雲(縯退之詩/君詩多態)
(度藹藹/春空雲)聊將竊比我(次公論語竊/比於我老彭)不堪持寄君(厚陶弘景/辝聀入山)
(梁武詔不起問山中何所有荅曰山中何所/有嶺上多白雲只可自怡恱不堪持贈君)半生寓軒冕(厚/莊)
(子今之所謂得志/者軒冕之謂也)一笑當琴樽良辰飲文字(援退之詩不/解文字飲推)
(能酔/紅裙)晤語無由曛我有鳯鳴枝皆作蛇蚹紋(次公鳯/鳴枝琴)
(也琴以桐木爲之而鳯棲於桐詩云鳯皇鳴矣于彼髙岡梧桐生/矣于彼朝陽琴古而漆裂則有蛇蚹紋蛇蚹出莊子司馬注云謂)
(蛇腹下齟齬/可以行者也)月明委静照心清得竒聞當呼玉澗手
(家有雷琴甚竒古玉澗道人/崔閑妙於雅声當呼使弹)一洗羯鼔昏(縯羯鼔録唐明皇好/羯鼓八音之領䄂諸)
(楽不可方也寕王子汝陽王璡小名花奴時方有奏琴/弄未畢上叱去日速召花奴耴我羯鼔來爲我解穢)請歌南
風曲(厚家語舜弹五絃之琴造南風之詩曰南風之薰兮可/以解吾民之愠兮南風之時兮可以阜吾民之財兮)猶
作虞書渾(援揚子虞憂/之書渾渾爾)
　　　　見和仇池
上窮非想亦非非(厚楞嚴經云如存不存如盡不/盡如是一類名非想非非想処)下與風
輪共一癡(次公楞嚴經云嚴明空昧相待成揺故有風輪执持/岀界共一癡言上天下地皆然蓋佛氏謂之界者一)
(癡想所成也○子仁白楽天晨/霞詩上自非想頂下及風水輪)翠羽若知牛有角(縯杜詩孔/雀未知牛)
(有角渇飲寒泉遭觝觸/又云翠羽金花不辭辱)空缾何必井之湄(援前漢陳遵傳楊/雄酒箴謂酒客淮)
(法度士譬之於物曰子猶缾矣觀缾/之居居井之湄処髙臨深動常近危)還朝暫接鴛鸞翼(厚/唐)
(上官儀曰御史供奉赤墀下接武/夔龍簉羽鵷鷺豈雍州判佐比乎)謝病行収麋鹿姿(厚歐陽/早朝感)
(事詩羽儀虽接鴛兼/鷺野性終存鹿与麋)記取和詩三益友(次公三益友指言錢/蔣王也論語益者三)
(友)他年弭節過仇池(次公弭節暫止旌節也楚詞九歌云/夕弭莭兮北渚又司馬相如賦云弭)
(節容與先生元詩夲言双石有洞竅因思所夢仇池爲詩諸公和之連/篇遂舎詠石專言丗界之幻又言離丗之言當眞往仇池約三公過之也)
　　　　玉津園(詳見前雙/石詩注)
承平苑囿雜耕桑六聖臨民計慮長(次公六聖謂宋/太祖太宗眞宗)
(仁宗英宗/神宗也)碧水東流還舊派(玉津分蔡河上/流復合于下)紫壇南峙
　　　次天字韻荅岑巖起
一聲清蹕霧開天(次公漢書曰岀稱警入言蹕顔師/古曰警者戒肅也蹕止行人也)百
辟心莊豈貌䖍回顧驚君珠玉側(縯晉王済見衛玠輒/歎曰珠玉在側斍我)
(形/穢)同升愧我粃糠前(厚晉書孫綽性通率好譏調嘗與習鑿/齒共行綽在前顧謂曰沙之汰之瓦躒)
(在後習曰簸之/揚之糠粃在前)徘徊月色留壇影縹緲松香泛蠟煙
(近制以椽燭/松明易粹盆)莫歎郎潜生白髪(次公後漢張平子賦詩厖眉/而郎潜兮建三葉而通武注)
(引漢武故事曰上至郎署見一老郎鬢髪皓白問何時爲郎何其/老也對曰臣姓顔名駟以文帝時爲郎文帝好文而臣好武景帝)
(好老而臣尚少陛下好少而臣巳老是以/三葉不遇也上感其言擢爲會稽都尉)聖朝求舊鄙鳶肩
(援唐書岑文夲謂所親曰馬周/鳶肩火色騰上必速恐不能乆)
　　　次秦少游韻贈姚安丗
帝城如海欲㝷難肯捨漁舟到杏壇(縯莊子孔子坐杏/壇之上有漁父下)
(船而來左手據膝/右手持頥以聽之)剥啄扣君容膝户(厚陶淵明帰去來云審/容膝之易安而退之剥)
(啄行云剥剥啄/啄有客至門)巍峩笑我切雲冠(援楚詞九章云帶長鋏/之陸離兮冠切雲之崔)
(嵬)問羊獨怪𥘉平在(縯神仙傳黄𥘉平牧羊有道士將至金/華山而得道其後兄𥘉起㝷𥘉平見道)
(士引至山與弟語畢問羊何在𥘉平與至/山不見白石因叱之石皆起成羊数百頭)牧豕應同德曜看
(厚後漢梁鴻家貧而尚莭介牧豕於上林苑中曽遺/火延及他舎悉以豕償之後娶孟氏女名光字徳曜)肯把參同
較同異(次公魏伯陽作參同/契皆修煉之祕訣)小牎相對爲研丹
　　　次丹元姚先生韻
浮生知幾何僅熟一釡羹那於俯仰間用此委曲
情自怜無他腸(厚西漢衛綰以戲車爲郎文帝以爲/廉忠實無他腸以爲河間王太傅)偶亦
得此生(子仁陶淵明詩嘨傲/東軒下聊復得此生)懸知當去客(厚陶淵明詩家/爲逆旅舎我如)
(當去/客)中有不亡存(縯莊子凡雖亡/而有不亡者存)但恐宿縁重毎爲習
氣昏(厚宿縁習氣/字皆岀佛書)似聞梅子眞近至呉市門(援前漢梅/福字子眞)
(去官歸壽春元始中王莽專政福一朝弃妻子去九江至今/傳以爲仙其後人有見福㑹稽者更名姓爲呉市門卒云)未
能肩拊洪(縯郭璞遊仙詩左揖/浮丘袂右拍洪崔肩)但欲目擊温(厚莊子温伯/雪子適齊舎)
(於魯仲尼見之而不言子路問焉/仲尼曰若夫人者目擊而道存矣)不敢叩門呼恐作踰垣
奔(援孟子段干木踰垣而避之/泄柳閉門而不納是皆巳甚)且令紹介先(厚史記平原/君謂魯仲連)
(曰勝請爲紹介注/云紹介相佑助者)徐以方便論(次公方便字出/佛書大巧方便)不學劉更
生黄金鑄尚方(縯前漢劉白本名更生父徳治淮南獄得枕/中鴻宝書更生誦之以爲竒因献之言黄金)
(可成上令典尚方/鑄作不験下吏)不學房次律身事問頴陽(援酉陽雜爼/邢和璞居嵩)
(頴間有頴陽書三篇房琯問邢終身之事邢言降魄之處非館非/寺病起於魚飱而休於龜兹板其後房公舎閬州紫極宫見有治)
(龜兹板者始憶邢之言有頃刺吏具鱠邀房/房悟具以板事白於刺史其夕病鱠卒也)王烈亦何人叔
夜未可量獨見神山開遽飱石髓香(厚神仙傳王烈獨/行太行山忽聞山)
(東比如雷声烈往視之乃見山破石裂数百丈中有青泥流出如/髓烈取食之因攜帰與嵇叔夜叔夜取視之已成青石矣○次公)
(按仙經云神山五百年輒一開其中石髓出得而服之壽與天地/相畢又按晋書嵆康傳王烈得石髓與康皆疑爲石烈歎曰嵆叔)
(夜志趣非常而/輒不遇命也)至道尚聽瑩(縯莊子長梧子曰是黄帝之所/聽瑩也而丘也何足以知之)
麤材終蹶張(厚前漢申屠嘉嘗爲材/官蹶張謂踏強弩也)先生喜而笑幅巾
登我堂(次公後漢孔融師事李膺膺毎見融听其言論融/幅巾奮䄂談詞如雲注云幅巾以一幅爲之也)苦
誓指黄壤要言刻青琅(次公黄壌墓中也苦誓指黄壤意/在不死也青琅青玉之書刻青琅)
(意求神/仙也)蓬萊在何許弱水空相望(次公蓬萊於書見列子/并史記而仙經曰蓬萊)
(隔弱水三十萬里終不可到故盧仝詩云/蓬萊山在何處玉川子乗此清風欲歸去)且當從嵆阮(縯嵆康/阮籍阮)
(咸皆晋/人也)聊復數山王(厚文選五君詠注云顔延年領歩兵好酒/踈誕不能斟酌劉諶言於彭城王出爲永)
(嘉太守延年怨憤乃作五君詠述竹林七/賢以自喻山濤王戎由貴盛遂黜不収)逹人友四海曲士
守一疆(厚莊子曲士不可以/語於道者束於教也)謹勿使形諜(次公列子食於十/漿之家而五漿先)
(饋驚曰内誠不/解形諜成光)兒童驚夜光(子仁韓贈張籍詩云児/童畏雷電魚鼈驚夜光)
　　　次韻王晉卿奉詔押髙麗燕射
北苑傳呼陛楯郎(次公前漢傳呼甚寵乃今之前導也陛楯/郎秦制執楯於殿下者也優旃傳旃哀天)
(雨而陛楯者佔寒以計免之臨槛大呼曰陛/楯郎汝雖長何益却雨立我雖短也却休居)東夷𥘉識令君
香(厚㐮陽記劉季和性爱香主簿張坦曰人名公作俗人不虚/也季和曰荀令君至人家坐席三日香爲我如何坦曰醜婦)
(效顰見者必走/公欲遁走邪)天山自可三箭取(縯唐書薛仁貴爲鐡勒道/行軍緫管時九姓衆十餘)
(萬令驍騎來挑戦仁貴發三矢輒殺三人軍中歌/曰將軍三箭定天山壯士長歌入漢関九姓遂衰)海國何勞一
葦航(援詩誰謂河/廣一葦航之)宣勸不辭金盌側醉歸争看玉鞭
長(次公左傳雖鞭/之長不及馬腹)錦囊詩草勤収拾(厚唐李賀每旦日騎/弱馬從小奚奴背古)
(錦嚢遇所得投嚢中未/始先立題然後爲詩)莫遣雞林得夜光(縯白楽天最工/詩雞林行賈售)
(其囯相率篇易一金/僞者相輒能辨之)
　　　丹元子示詩飄飄然有謫仙風氣呉傳正
　　　繼作復次其韻(魯直王希/明纂天文啚有丹元子/歩天歌一卷傳于丗蓋星曆之學也)
飛仙亦偶然脫命瞬息中惟詩不可擬如冩天日
容(厚退之進淮西碑表云乾坤之/容日月之光知其不可繪畫也)夢中哦七言玉丹巳
入懷一語遭綽虐失身墮蓬萊蓬萊至今空護短
不養才(縯退之記夢詩云壯非少者我七言六字常語一字難/我以指撮白玉丹行且咀嚼行詰盤口前截断第二句)
(綽虐顧我顔不歡乃知仙人/未賢聖護短慿愚邀我敬)上界足官府(援退之詩上界眞人/足官府豈如散仙鞭)
(笞鸞鳳終/日相追陪)謫仙應退休(厚太白對酒憶賀监詩序太子實客/賀公於長安紫極宫一見予呼爲謫)
(仙/人)可怜呉與蘇骯髒雪滿頭(次公後漢趙一詩伊優北/堂上骯髒倚門邊音亢葬)
(蓋髙抗/倖直皃)終當却與元丹子笑指東海乗桴浮(縯論語道/不行乗桴)
(浮于/海)
　　　次韻聦上人見寄(次公杭/州僧也)
前身夲同社(次公同社縁陶潜輩與廬山/逺師結白蓮社故有此字)宿業獨臨邊
一悟鏡空老(厚髙僧傳洛陽香山寺鏡空遊錢塘至孤山寺/西餒甚因臨流出涕俄有梵僧顧空笑曰頗億)
(講法華於同徳寺平空莫測其由僧曰子應爲飢火所燒不暇憶/故事乃探嚢岀一棗大如拳許曰吾國所産食之者上智知過去)
(未來事下智止知前生事耳空因啖棗掬泉飲之/枕石而寢頃刻乃悟憶講經於同徳寺如昨日焉)始知圎澤
賢(縯圎澤傳李源居洛惠林寺與僧圎澤遊甚密一日相約遊/青城峨眉舟至南浦見婦人錦襠負甖而汲者澤望而泣曰)
(吾當爲此婦人子孕三歳矣今旣見無可逃者後十二年中秋月/夜杭州天笁寺外當與公相見至暮澤亡而婦乳後十二年源自)
(洛適呉赴其約聞葛洪川畔有牧童叩牛角而歌乃圎澤也/源問澤公徤否苔曰李公眞信士然俗縁未盡愼勿相近)歸
心忘犢佩(援龔遂爲渤海太守見民帶/持刀劒者曰何爲帶牛佩犢)生術寄羊鞭(縯莊/子善)
(養生者如牧羊然/視其後者而鞭之)不似歐陽子空留六一泉(次公歐陽永叔/雖不到杭州而)
(惠/勤師思之因所居有甘泉湧/岀遂名之曰六一泉六一歐公自號/六一居士詩意似言我曽作抗守倅有事迹豈似歐公有空名而已哉)
　　　次韻王雄州還朝留別
老李威名八十年(次公老李指言李允則也先生作詩在元/祐八年逆数八十年則宋眞宗時也景徳)
(二年正月宋眞宗以契丹𥘉和易置守將召樞宰議可適用者首/選公知雄州而御筆署名於𥿄公在雄凡十四年事見李復圭所)
(作李氏家傳自景徳二年至/元祐八年則八十九年也)壁間精悍見遺顔自聞出守
風流似稍覺承平氣象還但遣詩人歌枤杜(縯詩枤/杜勞還)
(役/也)不妨侍女唱陽關(厚王維詩勸君更盡一杯酒西/岀陽関無故人後人歌以爲曲)内
朝接武知何日(次公天子之朝有二曰治朝曰外朝/曰燕朝皇帝多御燕朝即内朝者也)白髮
羞歸供奉班(任杜詩憶昨逍遥供奉班〇/厚古詩投老歸來供奉班)
　　　詹守携酒見過用前韻作詩聊復和之
箕踞狂歌老瓦盆(縯莊子妻死惠子弔之莊子方箕踞鼔盆/而歌〇厚杜子美少年行莫笑田家老瓦)
(盆)燎毛燔肉似羌渾(次公差渾西方之戎如唐書載吐蕃差/渾犯塞即此也燎毛燔肉蓋其俗然矣)
傳呼草市來携客洒掃漁磯共置樽山下黄童争
看舞江干白骨已衘恩(時詹方議/葬暴骨)孤雲落日西南望
長羡歸鴉自識村增刋(次公黄童謂小兒退/之云黄童白叟是巳)
　　　荅周循州
𬞞飯藜牀破衲衣(厚傳燈録/瓉和尚/歌云身披一破衲)掃除習氣不吟
詩前生自是盧行者(次公盧行者即曹溪六祖也/曹溪在韶州蓋用嶺南事也)後學
過呼韓退之未敢叩門求夜話時叨送米續晨炊
(厚韓信傳亭長/妻晨炊蓐食)知君清俸難多輟且覔黄精與療飢
(縯詩泌之洋洋可以療飢○安國抱朴子内篇云黄精/一名兎竹一名救窮一名垂珠服花勝實服實勝根)
　　　次韻惠循二守相㑹
共惜相從一寸隂(厚淮南子聖人不貴赤壁而重/尺寸之隂以時難得而易失也)酒盃雖
淺意殊深且同月下三人飲(縯李白詩舉杯邀/明月對影成三人)莫作天
涯萬里心(厚古詩相去萬里餘各在天一涯〇/任杜詩蟄龍三冬卧老鶴萬里心)東嶺近開松
菊徑(援陶潜歸去來云三/徑就荒松菊猶存)南堂𥘉絶斧斤音知君善頌
如張老(縯礼記晋献文子成室張老曰美哉輪焉美哉奐焉/歌於斯哭於斯聚國族於斯君子謂之善頌善禱)猶
望攜壷更一臨(厚杜牧之詩與/客攜壷上翠微)
　　　又次韻二守同訪新居二首
數畒蓬蒿古縣隂曉牎清快夜堂深(厚梅聖俞詩萬蟻/戰酣春晝永五星)
(明處夜/堂深)也知卜築非眞宅(厚杜甫秋日詠懷詩注平生多病/卜築遣懐〇仔白楽天詩亦知官)
(舎非眞宅且斸山櫻滿院/裁又列子云歸其真宅)聊欲跏趺看此心(次公楞嚴經云/結跏趺坐白楽)
(天酬錢貟外詩煩君想我/看心座报道心空無可看)聞道携壷問竒字(縯前漢揚雄傳/鉅鹿侯巳嘗從)
(雄學/竒字)更冝登木助徽音(次公礼記檀弓篇孔子之故人曰/原壤其母死夫子助之沐椁原壌)
(登木曰乆矣予之不託於音也歌/曰貍首之班然執女手之卷然)相娯北戸江千頃直下
都無地可臨(厚玉簡栖頭陀寺碑云/飛閣迤邐下臨無地)
此生眞欲老墻隂却掃都忘歳月深(縯後漢馮衍閉門/却掃又晋書葛洪)
(閉門却掃/末嘗交遊)拔薤巳觀賢守政(援後漢龐參爲漢陽太守郡人/任棠有志節參到乃先候之棠)
(不與言但以薤一本水一盂置屏前抱孫兒伏戸下參思其微旨/曰水欲吾清拔薤欲吾擊疆宗抱孫兒當户下欲吾開門恤孤遂)
(歎息/而還)折𬞞聊慰故人心(厚陶淵明詩窮巷隔深轍頗回故/人車歡然酌春酒折我園中𬞞)
風流賀監常呉語(次公賀監謂賀季眞也李白詩云風流賀/季眞杜詩云賀監雅呉語在位常清狂)
憔悴鍾儀獨楚音(縯左傳成九年晋侯觀于軍府見鍾儀而/問之曰鄭人所献楚囚也使稅之問其族)
(曰伶人也與/之琴操南音)治狀兩邦俱第一潁川歸去肯重臨(厚/前)
(漢黄覇爲潁川太守治爲天下第一徴守京兆尹坐事貶又詔歸/潁川治如其前刘夢得酬柳柳州贈别云重臨事異黄丞相三黜)
(名慙柳/土師)
　　　循守臨行出小鬟復用前韻
學語雛鸎在柳隂臨行呼出翠帷深(子仁杜牧詩云翠/帷暮卷佳人出)
通家不隔同年靣(二守同/年家)得路方知異日心(縯唐摭言/進士㑹燕)
(曲江崔彖請告假不赴乃以彫􁜊載妓遊觀爲團司所發崔沆爲/主罰録事判之云深攙蓆㡌密映氊車紫陌㝷春便隔同年之靣)
(青雲得路可/知異日之心)趂着春衫游上苑要求國手教新音嶺
梅不用催歸騎截鐙須防舊所臨(循守近爲韶倅○厚/天宝遺事姚元崇𥘉)
(牧荆州三年受代日闔境民吏泣擁馬首/遮道不使去所乗之馬鞭鐙民皆截留)
　　　次韻子由贈呉子野先生二絶句
馬迹車輪滿四方(厚仙傳拾遺周穆王少好神仙/之道欲使車轍馬迹㴜於天下)若爲閉
著小茆堂仙心欲捉左元放(縯左慈字元放曹操欲於座/上収殺之慈乃郤入壁中或)
(見於市者又捕之而市人皆変形與慈同莫知誰是後/人逢慈於陽城山頭因復逐之遂走入羊羣莫知所取)癡疾還
　　　循守臨行出小鬟復用前韻
學語雛鸎在柳隂臨行呼出翠帷深(子仁杜牧詩云翠/帷暮卷佳人出)
通家不隔同年靣(二守同/年家)得路方知異日心(縯唐摭言/進士㑹燕)
(曲江崔彖請告假不赴乃以彫􁜊載妓遊觀爲團司所發崔沆爲/主罰録事判之云深攙蓆㡌密映氊車紫陌㝷春便隔同年之靣)
(青雲得路可/知異日之心)趂着春衫游上苑要求國手教新音嶺
梅不用催歸騎截鐙須防舊所臨(循守近爲韶倅○厚/天宝遺事姚元崇𥘉)
(牧荆州三年受代日闔境民吏泣擁馬首/遮道不使去所乗之馬鞭鐙民皆截留)
　　　次韻子由贈呉子野先生二絶句
馬迹車輪滿四方(厚仙傳拾遺周穆王少好神仙/之道欲使車轍馬迹㴜於天下)若爲閉
著小茆堂仙心欲捉左元放(縯左慈字元放曹操欲於座/上収殺之慈乃郤入壁中或)
(見於市者又捕之而市人皆変形與慈同莫知誰是後/人逢慈於陽城山頭因復逐之遂走入羊羣莫知所取)癡疾還
同顧長康(援顧愷之字長康丗傳愷之/之有三絶才絶書絶癡绝)
江令蒼苔圍故宅謝家語燕集華堂(次公江令江揔/也爲陳之中書)
(令謝家謝安之族也刘禹錫金陵五題其一江令宅云南朝辝臣/北朝客帰來惟見秦淮碧池臺竹樹三畒餘至今人道江家宅其)
(一烏衣巷云朱雀橋邊野草花烏衣巷口夕/陽斜舊來王謝堂前燕飛入㝷常百姓家)先生笑說江南
事秪有青山繞建康(次公建康乃晋与陳之/所都今之江寕府也)
　　　次韻王鬱林
晚塗流落不堪言海上春泥不自翻漢使節空餘
皓首(縯漢書蘇武使匈奴單于欲降之令牧羊海上武持節牧/羊莭髦尽落○子仁李陵与穌武書云丁年奉使皓首而)
(歸)故侯瓜在有頽垣(援漢書言邵平者故秦東/陵侯種瓜於長安東門外)平生多難
非天意此去殘年盡主恩誤辱使君相抆拭寜聞
老鶴更乗軒(縯左衛懿公好/鶴鶴有乗軒者)
　　　和孫叔静兄弟李端叔唱和
病骨瘦欲折霜髯籋更踈喜聞新國政(次公周礼刑/新國用輕典)
(新國指言建/申靖國時也)兼得故人書(子仁杜詩深慙長/者轍重得故人書)秉燭眞如夢
(次公杜詩夜闌更/秉燭相對如夢寐)傾杯不敢餘天涯老兄弟懷抱幾時
攄(子仁杜詩濁醪必/在眼盡酔攄懷抱)
　　　廣倅蕭大夫借前韻見贈復和荅之二首
生還粗勝虞(縯呉志孫權怒虞翻/徙交州在南十餘年)早退不如踈(援前漢䟽/廣䟽受叔)
(姪致仕而歸/當時以爲榮)垂死𥘉聞道(子仁傳燈録神瓉禅師其師謂法/說法師㪯唱百丈門風其師於言)
(下感悟曰何其/垂死得極則事)平生誤信書(次公柳子厚詩信書/成自誤經事漸知非)風濤驚
半夜疾病送災餘頼有蕭夫子幽懐得少攄
心閑詩自放筆老語翻踈贈我皆彊韻(次公朱書天/筠爲文能用)
(強韵毎公宴坐/並作詞必妍美)知君得異書(縯蔡邕入呉得王充論衡常祕/玩以爲談助自呉還許人稱其)
(才淮曰不見異/人當得異書也)滔滔沮溺是(援論語長泪曰滔/滔者天下皆是也)綽綽孟生
餘(縯孟子公孫丑篇豈/不綽綽然有餘裕哉)一笑滄溟側應無憤可攄
　　　次韻鄭介夫二首
一落泥塗迹愈深(次公左傳趙孟謂其縣大夫曰/吾子辱在泥塗乆矣武之罪也)尺薪如
桂米如金(厚戦國策蘇秦謂楚王曰楚/國之食貴於玉薪貴於桂)長庚到暁空陪
月(縯退之詩東方未明大/星没獨有太白配殘月)太歳今年合守心(次公太歳守/心豊歳之祥)
(也唐權徳輿有頌〇子仁後漢郎顗順帝時上書/其三事略云孝經鉤命史曰歳星守心年榖登)相與齧氊持
漢節(援蘇武在匈奴中十九年食雪與氊毛并咽之/得不死後又杖節牧羊海上終不失漢節也)何妨振
履出商音(縯莊子曽子居衛三月不舉火十年不製/衣曵履而歌啇頌声滿天地若出金石)孤雲倦
鳥空來往(厚陶渊明帰去来云雲無/心而出岫鳥倦飛而知還)自要閑飛不作霖(次/公)
(閑飛以言倦鳥不/作霖以言孤雲)
一生憂患萃殘年心似驚蠶未易眠海上偶來期
汗漫(縯淮南子盧遨遊乎北海見若士謂曰吾與/汗漫期於九垓之外吾不可以乆駐也云云)葦間猶得
見寅縁(援莊子漁父與孔子旣言而/去乃刺舡而往寅縁葦間)良醫自要經三折(厚/左)
(傳三折肱/為良毉也)老將何妨敗兩甄(次公晋書周訪討杜曾將戦設/左右甄訪自領中軍令曰一甄)
(敗鳴鳴鼔自旦至申兩甄皆敗訪聞/鼔音乃選精騎自赴之曽遂大潰也)収取桑榆種梨棗(縯/後)
(漢光武降玺書勞馮異曰始虽垂翅回谿終能奮翼黽池可謂失/之東隅収之桑榆也〇次公梨棗蓋眞誥所謂交梨火棗已生君)
(心中/也)祝君眉壽似増川(援七月詩云以介眉壽又天/保云如川之方至以莫不増)
　　　次韻韶守狄大夫見贈二首
華髮蕭蕭老遂良(禇河南帖云即日遂良湏/髪尽白蓋謪長沙時也)一身萍桂
海中央無錢種菜爲家業有病安身是藥方才踈
正類孔文舉(縯後漢孔融字文㪯本傳云融負其髙/氣志在靖難而才踈意廣迄无成功)癡絶
還同顧長康(厚頋愷之字長康晋代人夲/傳云有三絶才絶書絶癡絶)萬里歸來空
泣血七年供奉殿西郎(厚迩英閣在延/和殿西廊下)
森森畫㦸擁朱輪(縯韋蘇州詩云兵衛/森畫㦸宴寢凝淸香)坐詠梁公斍
有神(援梁公狄/仁傑也)白傅閑遊空誦句(見楽天呉郡詩石序〇/次公楽天爲蘇州時有)
(旬宴詩刻序云韋在此州歌詩甚多有郡宴詩云兵衞森畫㦸宴/寢凝淸香最爲警策今刻此篇于石傳于將來因以予旬宴一章)
(亦附于後也詩句蓋誦/其森㦸凝香之句也)拾遺窮老敢論親(見子美贈狄明/府詩〇厚子美)
(贈狄博斉詩云梁公曽孫/我姨弟不見十年官済済)東海莫懷踈受意(縯前漢踈受/不待年而從)
(其叔廣致仕/帰於東海)西風幸免庾公塵(援晋王導悪庾亮專權毎遇/西風甞以扇障靣曰元規塵)
(汙/人)爲公過嶺傳新唱催發寒梅一信春(趙梅謂之信以其/報春之信/息也)
　　　次韻韶倅李通直二首
一篇瀧吏可書紳(次公瀧吏退之叙其得罪/之詩也論語子張書諸紳)莫向長沮更
問津(縯長沮桀溺耦而耕孔/子過之使子路問津焉)老去常憂伴新鬼(厚左傳夏/父非忌爲)
(宗伯尊使公且明問曰/吾見新鬼大故鬼少)歸來且喜是陳人(次公莊子寓言篇/人而無人道此之)
(謂陳/人)曽陪令尹蒼髯古又見郎君白髮新(次公令尹/指李倅之)
(父也郎君言李倅也古人於識其父而又識其子則謂爲郎君如/李義山与令狐綯詩郎君官貴施行馬〇子仁李白詩云朱顔彫)
(落尽白髮/一何新)迴首天涯一惆悵却登梅嶺望楓宸(次公/梅嶺)
(大庾嶺也楓宸天子之殿庭也文選何/平叔景福殿賦芸若充庭槐楓𬒳宸)
青山秪在古城隅(次公青山指言/舒州之山也)萬里歸來卜築𥘉(子/功)
(按先生与李惟熈帖云偶得生還平/生爱龍舒風土欲卜居爲終老之計)㑹見四山朝鶴駕(次/公)
(四山亦應是舒州之山但未詳其名如潜山上有左慈鍊丹処有/孔左二眞人潭而天柱山尤多異迹則其地爲仙居舊矣故云朝)
(鶴駕/也)更看三李跨鯨魚(縯杜詩若逢李白騎鯨/魚道甫問訊今何如)欲從抱
朴傳家學(次公葛洪自号抱朴子従祖玄呉時斈道得仙以/其鍊丹祕術綬弟子鄭隠而洪乃就隠更斈其法)
(焉)應怪中郎得異書(縯蔡邕爲中郎將得王充論衡以爲/護助時人称其才進或曰不見異人)
(當得/異書)待我丹成馭風去(援列子馭風而行〇子仁李白/詩待吾還丹成投迹帰此地)借
君瓊佩與霞琚(僕昔爲開封幕先公為赤令暇日相与論内/外丹且出其丹示僕今三十年而見君曲江)
(同遊南華宿山水間数日道舊感歎且勸我卜居於舒故/詩中皆及之○次公退之詩云乞君飛霞佩与我相頡頏)
　　　和陽行先(用鬱孤/臺韻)
室空惟法喜心定有天游(縯維摩經云以法喜爲妻○厚/莊子室无空虚則婦姑勃溪心)
(无天游則/六鑿相攘)摩詰元無病(次公維摩詰言如/我此病非眞非有)湏洹不入流
(次公金剛經頌陁洹名/爲入流而實无所入)苦嫌㝷直枉(縯孟子枉尺直㝷者以/利言也如以利則在㝷)
(直尺而利/亦可爲与)坐待寸田秋(援黄庭經云寸/田尺宅可理生)雖未麒麟閣(縯前/漢宣)
(帝啚畫功臣傳陸侯/之属於麒麟閣也)巳逃鸚鵡洲(次公玉泉子云刘允章謂/皮日休曰君何以輕穆判)
(官鸚鵡洲在此即黄祖沉/祢衡之所一席爲之懼)酒醒風動竹(養源唐李益詩開簾/風動竹疑是故人來)
夢斷月窺樓衆謂元德秀(縯唐元德/秀字紫芝)自稱陽道州(援/唐)
(陽城字亢宗/爲道州刺史)拔葵終相魯(縯史記公儀休相魯帰其家/食茹而美拔其園葵而弃之)辟
榖㑹封留(厚前漢張良傳漢封功臣帝欲封良齊三万户良曰/始臣起下邳与上㑹留此天授陛下願封留足矣良)
(性多疾即導/引不食榖)用舎俱無礙飄然不繫舟(縯莊子泛泛乎/若不繫之舟)
　　　和猶子遲贈孫志舉(再和見後)
軒裳大爐韛陶冶一丗人(次公軒車裳服也爐所以熾火/韛所以扇風也陶所以挻土爲)
(器冶所以鑄/金爲器也)從横落模範誰復甘飢貧可憐方回癡
𥘉不疑嘉賔(縯晋郄愔字方回子超宇嘉賔桓温懷不軌超/爲之謀以愔忠於王室不令知之及超死愔哭)
(之成疾後見其一箱書乃悉与温往反/宻計愔於是大怒曰小子死恨晚矣)頗念懐祖黠瞋兒與
兵姻(厚晋王述字懷祖子坦之爲桓温長史温欲爲子求婚於/坦之及還省父而述爱坦之虽長大猶抱置膝上坦之因)
(言温意述大怒遽排下曰汝竟癡/耶詎可畏温面而以女妻兵也)失身墮浩渺投老無涯
垠(次公先生詩意謂人皆樂冨貴如超預温之謀坦之從温之婚皆爲超/冨貴而超之父以癡而後怒其謀坦之之父以黠而早不從其請然其)
(爲惡桓温一也奈何二子本意在圗冨貴乎因以自言/其不善於謀冨貴而至於流落耳)回看十年舊
誰似數子眞孫郎表獨立霜㦸交重闉深居不汝
覿豈問親與鄰連枝皆秀傑英氣推伯仁(次公伯仁/周顗也顗)
(足弟三人曰顗嵩謨顗/爲最勝故曰推伯仁)我從海外歸喜及崆峒春(次公崆/峒䖍州)
(今贛/州也)新年得異書(見前次韻李/通直詩注)西郭有逸民(掦行先以/登眞隠訣)
(見借○祖可登眞隠/訣梁真白先生所𫐠)小孫又過我歡若平生親清詩五
百言句句皆絶倫養火雖未伏要是丹砂銀(善權按/古嵩子)
(丹砂行伏丹訣丹砂五兩結汞爲砂子養火七日爲玉笋銷之爲/銀又大洞錬真寳經曰將丹砂修錬伏火後鼓成白銀名之爲一)
(返也將白銀化出砂令伏火鼔/之爲黄化銀名之爲二返也)我家六男子(次公六男子謂迈/迨過遲适逺也)
朴學非時新詩詞各璀燦老語徒周諄(子仁左傳言/趙孟年未五)
(十而諄二焉/如八九十者)願言敦宿好永與竹林均(縯晋書嵆康阮籍/之属爲竹林七賢)
(之/遊)六子豈可忘從我屢厄陳(援論語從我於陳蔡/者皆不/及門也任莊云孔子陳蔡之厄)
　　　用前韻再和霍大夫(前和陽行先韻)
文字先生飲(謂劉執中○縯退之詩不/解文字飲惟能醉紅裙)江山清獻遊(次/公)
(清献趙恱道也刻/趙諄公皆知䖍州)典刑傳父老(援詩雖無老成/人尚有典刑)樽爼繼風
流度嶺逢梅雨(任周處風土記云夏至前雨名黄梅雨沾衣/服皆敗黦又埤雅云今江湘二浙四五月間)
(梅欲黄落則水潤土溽柱礎皆汗蒸欎成雨謂之梅雨故自江以/南三月雨謂之迎梅五月雨謂之送梅而老杜梅雨詩云南京西)
(浦道四月/熟黄梅)還家指麥秋(次公礼記月令孟夏之月麥秋至蔡/邕月令章句云百榖各以𥘉生爲春)
(熟爲秋故麥以孟夏爲秋也/今云指麥秋則言四月末也)自慙鴻鴈侣争集稻梁洲(次/公)
(廣絶交論分鴈鶩之稻粱又庾信詠鴈詩稻梁俱可/恋飛去復飛還又杜詩君聽鴻鴈響恐致稻梁難)野闊横雙
練(次公章貢二水也謝/玄暉詩澄江静如練)城堅聳百樓(子仁後漢公孫瓉/云兵法百楼不攻)行
看鳯尾詔(厚紀聞譚晋元帝踐祚凡諸侯牋奏批之曰諾/而草書若字之尾如鳯尾形故謂之鳯尾詔焉)却
下虎頭州(虎頭本䖍州次公言常州蓋虎頭顧愷之也愷之晋/陵無/錫人無錫乃今常州盖是時先生乞居常州)
(也先生有曰在常州○祖可杜陵集/皮陸詩君批鳯尾詔我住虎頭巖)君意巳呉越我行無
去留歸途應食粥乞米使君舟(縯顔魯公乞米於李太/夫云拙於生事㪯家食)
(粥而已数月今又罄乏/實用憂煎見法帖中)
　　　用前韻再和許朝奉
髙門元丗舊客路晚追遊清絶聞詩語䟽通豈法
流(縯漢藝文志/法家者流)傳家有衣鉢(次公禅家相傳法謂之傳衣鉢/唐狀元以下往謝主司其有與)
(主司同科名者謂之謝衣鉢出/唐摭言今指言其家傳之斈耳)斷獄盡春秋(次公如雋不疑/断戾太子事是)
(也〇子仁前漢五行志上使吕歩舒/治淮南獄以春秋誼顓断於外不請)邂逅陪車馬㝷芳謝
眺洲(縯謝眺詩有曰/芳洲採杜若)凄凉望郷國得句仲宣樓(厚魏王/粲字仲)
(宣作登楼賦○次公梁元帝詩云朝岀屠羊縣夕返仲宣樓凡詩/四句以第一句對三句以第二句對四句謂之扇對蓋出於白氏)
(金針云然至梅垩俞作續金針乃引前人詩有云昔時花下留連/飲暖日夭桃鸎亂啼今日江邊容易别淡煙衰草馬頻嘶以證其)
(格今此兩聮/即其格矣)恨賦投湘水(縯賈誼爲長沙王太傅意不自/得作賦投之湘水以弔屈原)悲
歌祀柳州(厚柳子厚謫柳州死爲羅池神韓退之爲作/廟碑又作迎享送神詩遺柳民俾歌以祀焉)何
如五字律相與一樽留更約登塵外(次公塵外亭名/䖍州勝景也)歸
時月滿舟(子仁傳燈録慧禅師唱曰夜静/水寒魚不食滿船空載月明歸)
　　　用前韻再和孫志舉
人衆者勝天天定亦勝人(縯申包胥謂伍子胥曰人/衆者勝天天定亦能勝人)鄧
通豈不冨(厚文帝使善相人者相鄧通曰當貧餓死上曰能富/通者在我何說貧於是賜通蜀嚴道銅山得自鑄錢)
(鄧氏錢/布天下)郭解安得貧(縯漢武徙豪茂陵郭觧貧不中訾吏恐/不敢不徙衛將軍爲言郭解家貧不中)
(徙上曰郭解布衣權至/使將軍此其家不貧)驚飛賀厦燕(援淮南子湯沐具而蟣/蝨相弔大厦成而燕雀)
(來賔○次公劉禹錫哭王僕射/詩云歌堂忽暮哭賀燕盡驚飛)走散入幕賔(次公晋書桓温/懷不軌郄超爲)
(之謀謝安與王坦之嘗詣温論事温今超帳中卧/聽之風動帳開安笑曰郄生可謂入幕之賔矣)醉眠中山酒
(次公博物志刘玄石曽於中山酒家沽酒酒家與千日酒飲之至/家大醉其家不知以爲死葬之後酒家計日往視之云巳葬於是)
(開棺醉/始醒也)夢結南柯姻(縯唐淳于棼夢入槐安囯尚公主爲南/柯太守及斍乃槐樹下蟻穴南枝也)
寵辱能幾何(援老子寵/辱若驚)悲歡浩無垠回視人間丗了
無一事眞(子仁法華經言推此/一事實餘二即非眞)洒掃古玉局(敬夫二十/四化記玉)
(局化者在益州城南門内漢桓帝永壽元年正月七日太上老君/降於鶴嗚山與天師同來演法於此時地上忽涌岀玉局玉牀方)
(廣二丈老君升牀坐重𫐠道要其後玉/局㝷䧟入地中因成洞宫其徑莫窮)香火通帝闉(次公先/生自言)
(其巳得玉/局之命也)我室思無邪我堂德有鄰(次公先生盖取詩三/百之義以名其室取)
(德不孤之義/以名其堂)所至爲郷里事賢友其仁(縯孔子曰居是/邦也事其大夫)
(之賢者友其士之仁者○次公退/之詩我來亦巳幸事賢友其仁)之子富經術蔚如井太
春(厚東漢井一字大春深於儒斈時/人爲之語曰五經紛綸井大春)蜿蟺楚南極淑氣
生此民(次公韓退之送廖道士序郴之爲州又當中州清淑之/氣蜿蟺扶輿磅礴而欎積意必有魁竒忠信材德之民)
(生其/間也)唱髙和自寡(厚宋玉云郢人有歌陽春/白雪者唱彌髙而和彌寡)非我誰當
親譬彼嶰谷竹翦裁待伶倫(縯前漢律曆志黄帝使伶/倫取嶰谷之竹断兩莭間)
(而吹之以爲/黄鍾之宫)俗學吁可鄙𥿄繒配芻銀(次公以𥿄爲繒/以芻爲銀言俗)
(斈之/無實)聊將調癡鬼亦復争華新願子事篤實浮言
掃譫諄(次公譫音占病而狂/言曰譫字岀素問)窮通付造物得䘮理夲均
期子如太倉㑹當發陳陳(縯前漢食貨志太倉之粟/陳陳相因紅腐而不可食)
　　　崔文學甲攜文見過蕭然有出塵之姿問
　　　之則孫介夫之甥也故復用前韻賦一篇
　　　示志舉
象服盛簮弭豈是邢夫人(邢夫人事見第/四卷美蓉城詩)弊衣破冠
履可憐范叔貧(厚史記菟睢旣相秦號曰張禄而魏不知也/魏使湏賈於秦范睢聞之爲微行弊衣間歩)
(之邸見須賈須賈見之而驚曰范/叔一寒如此哉乃取一綈𫀆賜之)君看崔貟外晚就觀國
賔(次公杜詩甫昔少/年日早充觀囯賔)當年頗赫赫翁嫗争爲姻(自注/見退)
(之贈崔貟外詩○次公退之寄崔立之詩曰連年収科弟若摘頷/底髭又曰老婦願嫁女不約論財資老翁不量分累月笞其鬼)
蹭蹬阻風水(次公言如巨魚欲縱爲風水所阻/而乃蹭蹬焉杜詩云蹭蹬无縱鱗)横斜挂邊
垠(次公言如餘星之落零不當天心而挂於边角/也先生詩嘗曰煌煌東方星三五自横斜是巳)青衫映白
髮(子仁白樂天春去詩白髮更/添今曰鬢青衫不改去年身)今似梅子眞道存百無
害甘守呉市闉(縯梅福字子真変/姓名爲呉市門卒)自言揔角歳(援詩揔/角丱兮)
慈母爲擇鄰(厚烈女傳孟母三/遷爲孟子擇鄰)邦人驚似舅(次公宋書/桓玄聞義)
(軍起大懼曰劉裕一丗之雄何無忌刘牢/之外甥酷似其舅共㪯大事何爲无成)矯矯惡不仁(縯論/語我)
(未見好仁者/惡不仁者)詩文非他師家法乃冨春豈非空同秀
(次公空同/䖍州山名)爲國産雋民挺然齊魯生近出姬姜親(次/公)
(齊魯生依旁叔孫通傳云斉魯諸生/也左傳有云雖有姜姫无弃顦顇)爲文不在多一頌了
伯倫(縯晋刘伶字伯倫平生/唯作酒德頌一篇而巳)清詩要淘煉乃得鉛中銀
(天祐宝藏論云銀有一十七件惟有至薬銀/山澤銀草砂銀母砂銀黒鉛銀是餘皆非)自我遷嶺外七
見槐火新(次公言七見清明也蓋清明取火於榆槐而句法則/杜甫九鑚巴噀火之意也○十朋按年譜紹聖元年)
(甲戌先生自定州貶惠州四年再貶儋耳/明年改元符至三年乃量移廉州凡七年)著書巳絶筆(縯孔/子作)
(春秋絶筆於/獲麟之句)一嘿含千諄蕢桴和葦籥(厚礼記蕢捊土/鼔葦籥伊耆氏)
(之樂/也)大節非人均(次公大節自然之樂也人/均人爲之樂也字出楽志)時時自娯嬉
豈爲俗子陳(次公司馬迁書所謂可與/智者道難與谷人言也)
　　　次韻江晦叔二首
人老家何在龍眠雨未驚酒船回太白(縯李太白詩/稽山无賀老)
(却棹酒/船回)穉子候淵明(援淵明帰去來云僮僕歡迎稺子候門〇/任淵明又云帰人望燈火稺子候簷隙)
幸與登仙郭(縯郭林宗與李膺同舟/人望之以爲神仙焉)同依坐嘨成(厚成瑨/爲南陽)
(太守以事委岑眰郡人謡曰南陽/太守岑公孝弘農成瑨但坐嘯)小樓看月上劇飲致參
横(次公杜天/横醉後參)
鍾鼔江南岸歸來夢自驚(次公煙花録陳後主詩午/醉醒來晚无人夢自驚)浮
雲丗事改(厚中㒷間氣集杜甫哭長孫侍/御落日生涯尽浮雲丗事空)孤月此心明雨
巳傾盆落(次公杜詩白帝/城下雨飜盆)詩仍翻水成(縯退之詩文/如翻水成)二
江爭送客木杪看橋横(次公木杪木之未也揚/雄方言木細技謂之杪)
　　　次韻江晦叔兼呈器之(師川刘安丗字器之終/於宝文閣待制斈者號)
　　　次韻江晦叔二首
人老家何在龍眠雨未驚酒船回太白(縯李太白詩/稽山无賀老)
(却棹酒/船回)穉子候淵明(援淵明帰去來云僮僕歡迎稺子候門〇/任淵明又云帰人望燈火稺子候簷隙)
幸與登仙郭(縯郭林宗與李膺同舟/人望之以爲神仙焉)同依坐嘨成(厚成瑨/爲南陽)
(太守以事委岑眰郡人謡曰南陽/太守岑公孝弘農成瑨但坐嘯)小樓看月上劇飲致參
横(次公杜天/横醉後參)
鍾鼔江南岸歸來夢自驚(次公煙花録陳後主詩午/醉醒來晚无人夢自驚)浮
雲丗事改(厚中㒷間氣集杜甫哭長孫侍/御落日生涯尽浮雲丗事空)孤月此心明雨
巳傾盆落(次公杜詩白帝/城下雨飜盆)詩仍翻水成(縯退之詩文/如翻水成)二
江爭送客木杪看橋横(次公木杪木之未也揚/雄方言木細技謂之杪)
　　　次韻江晦叔兼呈器之(師川刘安丗字器之終/於宝文閣待制斈者號)
(曰元城/先生)
横空𥘉不跨鵬鼇但覺胡牀歩歩髙(自注器之言甞夢/飛自斍身与坐牀)
(皆起/空中)一枕晝眠春有夢扁舟夜渡海無濤(次公先生渡/海北還以三)
(更發瓊州晚/到逓角埸)歸來又見顚茶陸(自注往在錢塘甞語晦/叔陸羽茶顚君亦然)多
病仍逢止酒陶(自注陶淵明有止酒詩器之少時飲量無敵/今不復飲矣○龜父元城先生語録云某𥘉)
(到南方有一髙僧教某南方地熱而酒性亦熱令嶺南煙瘴之地/更加以酒必大發疾故某過嶺即合家断酒虽徧歷水土惡弱它)
(人必死之地某合家十口皆無恙今北/帰巳十年矣無一患瘴者此其效也)笑說南荒底處所秪
今榕葉下庭臯(次公榕樹廣南多有之柳渾詩亭皐木葉下隴/首秋雲飛○子仁柳子厚詩榕葉滿庭鶯乱啼)
　　　次韻郭功甫二首(子仁功甫觀先生畫雪雀有感/作詩寄惠州云平生才力信瑰)
(竒今在窮荒豈易帰正似雪林枝上畫羽翰虽好不能/飛後先生北帰又用前韻寄詩云秋霜春雨不同時万)
(里今從海外帰巳出網羅毛羽在/却㝷雲跡帖天飛今次其韻也)
蚤知臭腐即神竒(縯莊子神竒化爲臭/腐臭腐復化爲神竒)海北天南揔是
歸九萬里風安稅駕(厚史記李斯曰吾/未知所稅駕矣)雲鵬今悔不卑
飛(次公大鵬之飛搏風九万里而上不若卑飛/亦自得其逍遥矣此蓋先生悔悟自嘆之詞)
可怜倦鳥不知時(縯陶淵明帰去來/云鳥倦飛而知還)空羡騎鯨得所歸
(援杜詩若逢/李白騎鯨魚)玉局西南天一角(子翬按年譜元符三年庚辰/自儋移廉又移舒永提㪯成)
(都玉局觀文見前/和孫志㪯詩注)萬人沙苑看孤飛(次公廣異記益州觀道/士徐佐卿化鶴孤飛游)
(於沙/苑)
　　　次韻法芝舉舊詩一首
春來何處不歸鴻(次公建中靖囯之𥘉皆起諸公之廢者/先生又得請帰常州此詩蓋以㒷也)非
復羸牛踏舊蹤(次公先生舊有詩與法芝云團圎如磨/牛歩歩踏塵跡故今云非復如牛也)但
願老師眞似月(次公先生與法芝又云老芝如/雲月炯炯時一出故今再云尓)誰家罋裏
不相逢
　　次韻荆門張都官維見和惠泉詩
楚人少井飲地氣常不洩蓄之爲惠泉湓若有所
折泉源本無情豈問濁與澈貪愚彼二水終古恥
莫雪(子仁呉隠之酌貪/泉柳子厚居愚溪)只應所處然遂使語異月泉
旁地平衍泉上山嵽嵲君子謹所居此義安可闕
古人貴言贈敢用况髙節不爲冬霜乾肯畏夏日
烈泠泠但不足海逺要當徹
　　　次韻和子由聞予善射
中朝鸞鷺自振振豈信邊隅事執鼖共怪書生能
破的亦如驍將解論文穿楊自笑非猿臂射隼長
思逐馬軍(早仁養由基善射穿楊葉百步李廣猿/臂亦善射易云公用射隼髙墉之上)觀汝長
身最堪學定如髯羽便超羣(屡見/上注)
　　　和林子中待制
兩翁留滯各皤然人笑迂踈老更堅共把鴟夷一
樽酒相逢卯色五湖天江邊遺愛啼斑白海上先
聲入管絃早晚淵明賦歸去浩歌長嘯老斜川(陶/淵)
(明有帰去來辝/又有遊斜川詩)
　　　次韻馬元賔
流落江湖萬里歸相逢自慰巳差池𥘉聞好句驚
人倒悔過東庭識靣遟握手寜知無賀監結交誰
定許袁絲(縯賀知章一見太白呼/爲謫仙人解金龜共醉)塞鴻正欲摩天去垂
老追攀豈所期
　　　次韻荅李端叔
若人如馬亦如班笑履壷頭出玉關(縯馬援征五溪蛮/進營壷頭班超旣)
(立功西域上書/頋生入玉門関)巳入西羌渡沙磧(縯燉煌西北有沙磧千里/不生草木水味鹹苦所謂)
(惡磧/者也)又來東海看濤山識君小異千人裏(見第十五/卷孟亭之)
(注)慰我長思十載間西省鄰居時邂逅相逢有味
是偷閑
　　　和晁美叔
反觀皆自直相詆競誰䛕事過始堪笑夢中今了
無珍材尚空谷疲馬正長途(次公珍材空谷以况美/叔在閑郡疲馬自謂也)未
識造物意茫然同一爐
　　　和穆父新凉
家居妻兒號出仕猿鶴怨(縯韓退之進斈解冬暖而兒号/寒年登而凄啼飢孔稚圭北山)
(移文蕙帳空兮夜鶴/怨山人去兮曉猿驚)未能逐什一安能摶九萬(縯楊惲書/糴賤販貴)
(逐什一之利莊子鵬之徙於南溟/也摶扶揺羊角而上者九万里)常恐樗櫟身坐纏冠蓋
蔓受知如債負粗報乃焚劵但知眠牛衣(見第六卷/戊寅上元)
(注)定免刺虎􁒏(見弟十五卷/贈叚屯田注)清風來旣雨新稻香可
飯紫蟹應巳肥白酒誰能勸君今崔蔡手政比趙
張徤(縯韓退之柳子厚文雄深雅健似司馬子長崔蔡不足多/崔/援蔡邕也張敞趙廣漢俱尹京兆有能名長安語曰)
(前有趙張/後有二王)三公行可致一語先自獻幸推江湖心適
我魚鳥願
増刋校正王狀元集註分類東坡先生詩卷之十九
用折去還可嗟棄擲諒未能送與謫仙家還將一
枝春挿向兩䯻丫(次公謫仙指言公擇以其姓李故也堯/卿文忠詩云小婢立我前赤脚兩髻丫)
　　　次韻關令送魚
舉網驚呼得巨魚饞涎不易忍流酥更煩赤脚長
鬚老(次公退之寄玉川子詩一奴長鬚不裹頭一婢赤脚/老無齒又詩云先生有意許降臨更遣長鬚致雙鯉)來
聽西風十幅蒲(師川國史𥙷云舟舡之盛盡於西江編蒲爲/帆大者或数十幅自白沙泝流而上常待東)
(北風謂之/潮信風)
　　　　丁公黙送蝤蛑(堯卿胡越風物志云蝤蛑井􁠥十/足生海邊泥穴中潮退探取之四)
(時常有雌者厴大而肥重者踰數斤去厴渾煑熟分擘/薦酒切爲羮其小而黄者謂之石蝤蛑肉猶硬􁠥音敖)
溪邊石蟹小如錢喜見輪囷赤玉盤半殻含黄冝
點酒两螯斫雪勸如飡(伯恭酉陽雜爼云蝤蛑大者長尺/餘兩螯最強鄮縣昔有人於水際)
(泥穴探取之手爲左右螯所夾即以口囓目所/又爲右螯所剪有湏而死至今呼此爲蝤蛑州)蠻珍海錯聞
名乆(師禹貢海/物惟錯)怪雨腥風入座寒堪笑吴興饞太守
一詩換得兩尖團(次公母蟹之臍團雄蟹之/臍尖尖團名蟹常語也)
　　　次韻樂著作送酒
少年多病怯杯觴老去方知此味長萬斛覊愁都
似雪(次公庾子山愁賦云唯/將一寸心貯此萬斛愁)一壷春酒若爲湯(次公後漢/閻忠于說)
(皇甫嵩曰摧強易於/折枯消堅甚於湯雪)
　　　送牛尾狸與徐使君(時大/雪中)
風卷飛花自入帷一樽遥想破愁眉泥深厭聽鷄
頭鶻(蜀人謂泥滑滑爲鷄頭鶻〇龜父遯齋閑覧云白蟻聞竹/鷄之聲化爲水今在處山林皆有之聲自呼爲泥滑滑者)
(是/也)酒淺欣甞牛尾狸(次公先生詩有因題中三字而爲之對/如以白芽薑對黄耳菌下以梅黄雨對)
(舶趠風與今以鷄頭鶻對牛尾狸同格其意自貫/不害爲工韓酉陽雜爼云洪州有牛尾狸肉甚美)通印子魚
猶帶骨(共父遯齋閑覧云莆陽通應子魚名著天下盖其地有/通應侯廟廟前有港港中之魚最佳今人必求其大可)
(容印者謂之通印子魚〇堯祖酉陽雜爼云印魚長一尺/三寸額上四方如印有字諸大魚應死者皆以印封之)披緜
黄雀漫多脂慇懃送去煩纎手爲我磨刀削玉肌
　　　杜沂遊武昌以酴醿花菩薩泉見餉二首
(子翬先生菩薩泉銘叙云陶侃送阿育王所鑄文殊師/利像於武昌寒溪寺今寒溪小西數百歩别爲西山寺)
(泉岀色白而/甘號菩薩泉)
酴醿不争春寂寞開最晚青蛟走玉骨羽蓋蒙珠
幰不粧艷巳絶無風香自遠凄凉吴宫闕(武昌有孫/權故宫苑)
紅粉埋故苑至今微月夜笙簫來翠巘餘妍入此
花千載尚清婉(次公以武昌有孫權故宫故/特用吴宫嬪嬙之䰟爲意耳)怪君呼不
歸定爲花所挽昨宵雷雨惡花盡君應返
君言西山頂自古流白泉上爲千牛乳下有萬石
鈆不愧惠山味但無陸子賢(縯陸鴻漸論泉優劣以/無錫惠山泉爲第二)願君
揚其名庶託文字傳寒泉比吉士(次公寒泉字詩爰/有寒泉在浚之下)清
濁在其原不食我心惻(程易井卦井渫/不食使我心惻)於泉非所患
嗟我本何有虚名空自纒不見子柳子餘愚汙溪
山(厚柳宗元謫居永州名愚溪以居溪神見夢曰子何辱余而以/無實之名歸之栁子曰子何不呼今之握天子有司之柄使一)
(經子而唯我與處則子之實也神曰子之愚如何栁子曰涸/子之流不足以窮其說神曰有餘矣是及我也溪本名冉溪)
　　　徐使君分新火
臨皐亭中一危坐(子仁先生𥘉至黄寓居定惠院後/自定惠徙居臨皐亭本回車院也)三月
清明改新火溝中枯木應笑人(縯莊子百年之木破爲/犧樽青黄而文之其断)
(在溝中比犧樽於溝/中之断則有間矣)鑚灼不然誰似我黃州使君憐乆
病分我五更紅一朶從來破釡躍江魚(厚東漢范丹字/史雲陳留外黄)
(人嘗爲萊蕪長後以黨錮之累乃結草屋而居有時絶/粒閭里歌之曰甑中生塵范史雲釡中生魚范萊蕪)只有清
詩嘲飯顆(援唐史李白以杜甫齷齪故有飯山之嘲其詩云飯/顆山頭逢杜甫頭戴笠子日卓午試問因何太瘦生)
(總爲從前/作詩苦)起攜蠟炬遶空屋(彦章退之詩日/暮漢宫傳蠟燭)欲事烹煎
無一可(任石鼎聮句云巧匠/琢山骨刳中事煎烹)爲公分作無盡燈(縯維摩詰/言無盡燈)
(者譬如一燈然千百燈/冥者皆明明終不盡)照破十方昏闇鏁
　　　謝陳季常惠一揞巾(師揞於感/切藏也)
夫子胷中萬斛寛此巾何事小團團半升僅漉淵
明酒(縯南史陶潜傳郡將候潜逢其酒/熟取頭上葛巾漉酒畢還復著之)二寸纔容子夏冠(厚/前)
(漢杜欽字子夏茂陵杜鄴與欽同姓字俱以才能稱京師故衣冠/謂欽爲盲杜子夏以相别欽惡以疾見詆乃爲小冠髙廣才二寸)
(由是京師更謂欽/爲小冠杜子夏云)好帶黃金雙得勝可憐白紵一生酸
(堯卿謂季常有文事而復有武備黄金得勝乃戰陣得捷之人所/戴也吴有白紵巾按舊史稱白紵吴地所出白紵釋本吴舞也〇)
(敬夫朱書樂志有白紵舞樂府解題譽白紵曰質如/輕雲色如銀製以爲袍餘作巾袍以充躰巾拂塵)臂弓腰箭
何時去直上隂山取可汗(次公可汗突厥稱其君之名也/唐書李靖進師至隂山搊可汗)
　　　次韻周穜惠石掉
銅腥鐵澁不冝泉愛此蒼然深且寛蟹眼翻波湯
巳作龍頭拒火柄猶寒(厚道士軒轅彌明石鼎聮句云龍/頭縮􁑚蠢豕腹張膨脝〇次公龍)
(頭言拒火則掉所刻之柄也/舊注所引乃鼎之狀耳非是)薑新鹽少茶𥘉熟水漬雲蒸
蘚未乾(厚石鼎聮句又云外苞/乾蘇文中有暗浪驚)自古函牛多折足(縯淮南/子凾牛)
(之鼎沸則蛾不得置一足焉/又易鼎卦云鼎折足覆公餗)要知無脚是輕安(次公衝波傳/曰孔子使子)
(貢於吴乆而不來謂弟子占之遇鼎皆言無足不來顔/回掩口而笑曰無足者乗舟而來矣子貢朝至如回言)
　　　泗州除夜雪中黃寔送酥酒二首(元豊七年/甲子作)
莫雪紛紛投碎米春流咽咽走黃沙舊遊似夣徒
能說逐客如僧豈有家(次公逐客先生自謂黄州之謫也/史記李斯傳秦一切逐客李斯議)
(亦在/逐中)冷硯欲書先自凍孤燈何事獨成花(縯西京雜/記樊噲問)
(陸賈曰自古人君受命於天云有瑞應豈有是乎賈曰目瞤得酒/食燈花得錢財乾鵲噪而行人至蜘蛛集而百事喜小旣有徵大)
(亦冝然〇次公杜詩燈花何太喜又退之/詠燈花詩曰更煩將喜事來報主人翁)使君半夜分酥酒
驚起妻孥一笑譁
関右土酥黃似酒(次公杜詩金城土酥净如練土酥者彼中/土酥之名也丗有論杜詩者又輙指爲來)
(服非是又杜詩/鵝兒黄似酒)楊州雲液却如酥(次公梁孝標謝啓有/松子玉漿衛卿雲液)欲從
元放覔柱杖(厚太平廣記左慈字元放孫討逆欲殺之使慈行/於馬前欲自後刺之慈着一木履拄一竹杖徐徐)
(而行討逆䇿馬莫能及次公按神仙傳孔元方常服松脂老而益少郄/元/節左元放皆爲親友或請元方飲元方以杖拄地手把杖倒豎頭在下足向)
(上以一手持杯倒飲/豈先生誤用元放邪)忽有麴生來坐隅(縯集異記載朝官数人詣/葉法善座上思酒忽有人)
(叩門稱麴秀才論難鋒起葉疑其妖以劔擊之化爲酒壷坐客飲/之撫瓶曰麴生風味不可忘〇厚一說張燕公說詣葉法善師命)
(酒弥日無他客師曰此有麴處士者性謹而訥頗眈於酒說請召/之斯須而至其形不及三尺而腰帶數圍使坐於下酒至杯盂皆)
(盡而神色不動燕公將去師忽奮劒叱麴生曰曽無/髙談虚論/唯耽於酒亦何用哉因斬之巨榼而巳)對雪不堪
令飽煖隔舩應巳厭歌呼(厚曹參傳相舎後園近吏舎吏/舎日飲歌呼參聞之乃反取酒)
(張坐飲大歌呼/與相和者也)明朝積玉深三尺髙枕牀頭尚一壷
　　　章錢二君見和復次韻荅之
黃昬巳作風翻絮(次公謝道藴言雪曰/未若栁絮因風起)半夜猶驚月在
沙(師盧仝詩夜半沙上行月瑩天/心明沙月浩無際此中離思生)照汴玉峯明佛刹隔淮
雲海暗人家來麰有信迎三白(次公來麰言麥也詩曰/貽我來牟而西人之語)
(云欲冝麥見三白/謂三度見雪也)薝蔔無香散六花(薝蔔梔子花與雪花皆/六岀〇縯韓詩外傳凡)
(草木花五出薝蔔花六出胡薝蔔六岀故以比雪花山谷乃謂東/坡未極/其趣白薝蔔即白梔子花也染梔子花六出雖香不濃郁山梔子八岀一株)
(可香一園佛說譬如入薝蔔/林唯齅薝蔔不齅餘/香於此可驗余謂山谷此說/穿鑿/東坡止言梔子花六岀似雪花𥘉不論其香之異梔子花止一種即無染梔)
(子山梔子二種/皆六岀無八岀)欲喚阿咸來守歳林烏櫪馬闘喧譁(次/公)
(老杜於杜位宅守歳詩云守歳阿咸家椒盤巳頌花盍簮喧櫪馬/列炬散林鴉杜位者杜公之從弟/也盖阮籍謂兄子咸爲阿咸)
分無纎手裁春勝况有新詩點蜀酥(次公春勝元日所/戴也蜀中人家多)
(誇婦女以點/酥詩飣坐)醉裏冰髭失瓔珞夢回布𬒳起廉隅君
應旅睫寒生暈我亦飢腸夜自呼明日南山春色
動不知誰佩紫微壷(次公紫微指杜牧也牧爲紫微舎人有/獨酌詩曰獨佩一壷遊秋毫㤗山小)
　　　次韻趙令鑠惠酒
神仙無石髓(次公神仙傳王烈字長休嵇叔夜甞就斈共入山/採藥後烈獨之大行山中忽聞山東北如雷声烈)
(往視之乃見山坡石烈數百文中有青泥流出如髓烈取泥試丸/之氣如粳米飯嚼之亦然烈食數丸因攜少許歸欲與叔夜曰吾)
(得異物叔夜喜取視之巳成青石又按神仙經云神山五百年/輒一開其中石髓出得而服之壽等天地烈前得者必是也)生
丗悲暫寓坐待石膏流(縯十洲記瀛洲有玉膏如酒名曰/玉酒飲數升輒醉令人長生〇次)
(公山海經云宻山之上丹水出焉其中多玉膏其源沸湯黄帝是/食玉膏之出玉色乃青玉味乃馨堅栗精宻曜而有光五色發作)
(以和柔剛天地鬼神是食/是享君子服之以禦不祥)千載眞旦暮(次公莊子旦/暮遇之也)青州
老從事鬲上非所部(厚桓温有主簿善别酒好者謂青州/從事惡者謂平原督郵盖青州有齊)
(部平原有革縣從事謂/到臍下督郵言鬲上住)惠然肯見從(子仁詩云/惠然肯來)知我憎市
酤開鉼自洗盞殽核誰與具(師毛詩殽/核維旅)門前聽剥啄
(縯退之剥啄行剥剥啄啄有/客至門我不岀應客去而嗔)烹魚得尺素(厚選詩云呼童烹/鯉魚中有尺素書)
　　　杜介送魚
新年巳賜黄封酒舊老仍分赬尾魚(縯詩魴/魚頳尾)陋巷關
門負朝日小園除雪得春𬞞病妻起斫銀絲繪(厚/杜)
(詩鮮鯽/銀絲繪)稚子歡尋尺素書(見上/篇注)醉眼朦朧覔歸路松
江煙雨晚踈踈(次公松江在蘇州長洲昆山縣出鱸魚今因/所送之魚起欲歸休於蘇州食松江之鱸)
　　　　次韻宋肇惠澄心𥿄二首(居仁詩文發源云澄/心堂紙乃江南李后)
(主所製劉貢父詩云當時百金售一幅澄心堂/中千萬軸後人聞此那復得就使得之當不識)
詩老囊空一不留(子仁杜詩囊空恐羞澁留得/一銭看詩老指梅聖俞也)百番曽作
百金収(永叔以澄心百幅/遺聖俞聖俞有詩)知君也要雕肝腎分我江南
數斛愁(厚庚亮賦云且將一寸心能容萬斛愁澄心𥿄江南/後主所製也故曰江南數斛愁又不用雕琢愁肝腎)
君家家學陋相如(次公宋肇蓋子京家子京好爲險/澁之語故言其家學陋相如也)冝與
諸儒論石渠(師漢天禄石渠皆/儒臣著述之館)古𥿄無多日分我自應
給札奏新書(倬漢武帝詔尚書給筆札令/司馬相如賦子虚雲夢之賦)
　　　次韻王晉卿惠花栽栽所寓張退傳第中
坐來念念失前人共向空中寓一塵若問此花誰
是主天教閑客管青春
　　　謝關景仁送紅梅栽一首
年來芳信負紅梅江畔垂垂又欲開(縯老杜詩江边/幾樹垂垂發朝)
(夕催人/自白頭)珍重多情關令尹(師史記関令尹/喜以謂景仁也)直和根撥送
春來
爲君栽向南堂下記取他年着子時酸釅不堪調
衆口使君風味好攅眉(堯卿廬阜雜記曰遠法師結白蓮/社甞以書召淵明淵明曰弟子性)
(嗜酒法師君許飲即往矣逺因許之遂造焉遠因勉入社淵明/攅眉而去此詩就梅实酸而言/攅眉井風味是引用淵明事)
　　　以屏山贈歐陽叔弼
漫郎天骨清(縯唐元結自稱浪士/及有官人呼爲漫郎)生與丗俗異學道新
有得爲貧聊復仕(援孟子仕非爲貧/也而有時乎爲貧)毎於紅塵中(厚/班)
(固西都賦紅塵/四合煙雲相連)常起青霞志(次公江淹恨賦云中散下獄/神氣激揚欝青霞之竒意入)
(脩夜之/石腸)屏山輟贈子莫遣汙簮珥寓目紫翠間(次/公)
(杜牧詩千峯横紫/翠雙闕凭欄干)安眠本非睡夢中化爲鶴飛入長
松寺
　　　洞庭春色(并引)
　　安定郡王以黄柑醸酒謂之洞庭春色色香
　　味三絶以餉其猶子德麟德麟以飲予爲作
　　此詩醉中信筆頗有沓拖風氣(次公凡酒皆以/春名今曰洞庭)
(春色蓋以杜甫贈韋七賛善詩有洞庭秋色悲公子故/借用也呇拖字雖祖出文選而隋僧智果論書云王僧)
(䖍書如王謝家子弟縱復不端正奕奕皆有一種風/氣王子敬書如河朔少年皆風流㪯躰沓拖不可耐)
二年洞庭秋(次公曰洞庭秋言柑也太湖洞庭山/上出美柑所謂洞庭柑熟欲分金也)香霧長
噀手今年洞庭春玉色疑非酒賢王文字飲(縯曰/退之)
(詩不解文字飲惟能醉紅裙子仁後漢沛/献王輔在國謹節終始如一稱爲賢王)醉筆蛟蛇走(任曰/李白)
(草書歌怳怳如聞神鬼/驚時時乆見龍蛇走)旣醉念君醒逺餉爲我壽缾開
香浮座盞凸光照牖方傾安仁醽(潘岳笙賦云披黃包/以授柑傾縹瓷以酌)
(醽)莫遣公遠嗅(明皇食柑凡千餘枚皆闕一瓣問進柑使/者云巾塗甞有道士嗅之蓋羅公遠也)要
當立名字未用問升斗(援杜曰詩云月出遮/我留仍嗔問升斗)應呼釣詩
鈎亦號掃愁帚(子仁曰李後主中酒詩莫/言滋味惡一篲掃閑愁)君知蒲萄惡(次/公)
(曰蒲萄言酒也前漢大宛以蒲萄爲酒冨人藏酒至萬餘石又唐/書破髙昌取蒲萄實於苑中種之并得其酒法上自損益造酒成)
(凡有/八色)正是嫫母􁇠(次公曰何承天纂文曰嫫母醜婦人也黃帝/愛幸楚詞西施媞媞而不得見嫫母勃屑而)
(日侍黝/黒也)湏君灔海柸澆我談天口(次公曰史記齊人頌曰/談天衍雕龍奭又田駢)
(有天口之號/故參用之)
　　　　次韻趙德麟雪中惜梅且餉柑酒三首
千花未分出梅餘遣雪摧殘計巳踈臥聞點滴如
秋雨知是東風爲掃除
閬苑千葩映玉宸(次公曰玉宸上帝殿名白樂天/詩借問晨霞子何如朝玉宸)人間只有
此花新飛霙欲要先桃李散作千林火迫春(次公/曰唐)
(史云火迫鄼侯火迫者急忙之謂今言梅花飛霙又欲急作桃李/之春也敬夫唐史云源休導朱泚僣號姚令言勸泚圍奉天二人)
(爭自比蕭何休顧令言曰成秦之業無輩我者我視蕭何子當/曹參可矣即收圗籍貯府庫效何者人皆笑謂爲火迫鄼侯)
蹀(徒篋/切)躞(蘇協/切)嬌黃不受鞿(次公曰嬌黃/所以言柑也)東風暗與色香
歸偶逢白墮争春手(厚曰張君房脞說海東劉白墮善醸/酒曝於日中經旬酒味不動飲之醉)
(而不醒永熈中青州刺史毛鴻賔賫酒之蕃路逢刼盗飲之即/醉皆𬒳禽因此名禽姦酒游俠語曰不畏張弓拔刀惟畏白墮)
(春/醪)遣入王孫玉犖飛
　　　到官病勌未甞㑹客毛正仲惠茶乃以端
　　　午小集石塔戯作一詩爲謝(正仲名漸衢/之江山人也)
我生亦何湏一飽萬想滅胡爲設方丈(縯曰孟子/食前方丈)養
此膚寸舌(次公曰張儀掉三寸舌公/羊言太山之雲膚寸而合)邇來文衰病過午飯
輒噎繆爲淮海帥毎愧厨傳缺(次公曰淮海言揚州也/漢宣帝詔曰吏或飾厨)
(傳稱過使客注云厨/謂飲食傳謂傳舎)㸑無欲倩人奉使免内熱(縯曰莊子/葉公子髙)
(將使齊問於仲尼曰吾食也執粗而不臧爨無/倩之人今吾朝受命而夕飲氷我其内熱與)空煩赤泥印(子/仁)
(曰劉夢得試茶歌何况蒙山/顧渚春白泥赤印走風塵)逺致紫玉玦(曽曰茶録云茶色/貴白而餅茶多以)
(珍膏油其靣故有/青黄紫黒之異)爲君伐羔豚歌舞菰黍節(次公曰周/處風土記)
(曰端午以菰葉裹粘米謂之角/黍以象隂陽相包褁未分散也)禪牎麗午景蜀井岀冰雪
(次公曰揚州有蜀岡岡/上有井水最宜茶也)坐客皆可人(援曰禮記孔子曰管仲/遇盗取二人焉曰可人)
(也又晉書桓温過王/敦墓曰可人可人)鼎器手自㓗金釵候湯眼魚蟹亦
應訣(子仁曰茶經云凡候湯有三沸如魚目微有聲爲一/沸四邊如湧泉爲二沸騰波鼔浪爲三沸湯老矣)遂令
色香味一日備三絶報君不虚授知我非輕啜
　　　生日劉景文以古畫松鶴爲壽且貺佳篇
　　　次韻爲謝
問子一室間寜有千里廓塵心洗長松逺意發孤
鶴生朝得此壽死籍疑可落(縯曰抱朴子云小餌丹法/服之二日司命削其死籍)
(次公李太白詩北鄷/落死名南斗上生籍)微言在參同(厚曰魏伯陽作參同契之/書次公白樂天詩云授我)
(參同契其辝妙且微潘按神仙傳魏伯陽齊㑹稽上虞人也/得古文龍虎上經盡獲妙旨公因約其象著參同契三卷)妙
契藏九籥(援曰鮑昭升天行云五圗發金記九籥隠丹經/注云仙家有九轉金丹法而籥所以藏書也)故
人有竒趣逸想寄幽壑霜枝謝寒暑雲翮無前却(次/公)
(曰蔡邕傳皷琴者見螳蜋一前一却又郭景純江賦/巨石硉矶以前却任韓退之云玉山前却不復來)何湏構明
堂(厚曰樂天松詩殺身/護其所爲君構明堂)未羡巢阿閣(厚曰帝王丗紀曰/黃帝時天氣体通)
(五行期化鳯/皇巢于阿閣)𬗟懷别時語復作數日惡(縯曰晉書王羲/之謝安甞謂曰)
(中年以來傷於哀樂與親友别輒作/數日惡羲之曰年在桑榆自然至此)詩腴固堪飱字瘦還
可愕(次公曰中興間氣集載髙仲武評郭士元詩曰可齊衡古/人掩腴前輩瘦則杜詩云書貴瘦硬方通神又退之言髙)
(閑之於草書其可/喜可/愕也子建云秀色若可飱)髙標忽在眼清夢了如昨君今
噲等伍(厚曰韓信廢爲淮隂侯甞過樊噲噲趨拜曰/大王乃肯臨臣信曰生乃與噲等爲伍即)志與湛
輩各(援曰晉書羊祜登峴山慨然顧謂從事鄒湛等曰自有宇/宙便有此山由來賢逹勝士登此逺望如我與君者多矣)
(皆湮㓕無聞使人悲傷湛曰公德冠四海道嗣前哲令聞令望必/與此山俱傳至若湛軰乃如公言耳次公押志各字韻則論語盍)
(各言爾/志也)豈待相顧言方爲不朽託子雲老執㦸(縯曰/揚雄)
(字子雲爲執㦸/郎三丗不徙官)長孺終主爵(厚曰汲黯字長孺爲主爵都/尉列於九卿後以鯁直不容)
(上益/踈之)吾當追喬松(援曰赤松子神農時雨師服氷玉/得仙王子喬周靈王太子晉也)子亦
鄙衛霍(次公曰言子亦自鄙衛青霍去病而/不求戰功也以景文将種故云耳)
　　　程德孺惠海中柏石兼辱佳篇輒復和謝
嵐薫瘴染却膚腴(次公曰言德孺/自廣南使還也)笑飲貪泉獨繼吴
(縯曰晉書吴隱之傳廣州二十里有貪泉飲者懷無厭之心/隱之至泉所酌而飲且賦詩曰試使夷齊飲終當不易心)未欲
連車収薏苡(援曰後漢馬援在交趾常餌薏苡寔用能輕身/省慾以勝瘴氣及軍還載一車欲以爲種時人)
(讒之以爲皆/明珠文犀也)肯教沉網取珊瑚(厚曰唐書西域傳大秦西南/漲海中八百里到珊瑚洲洲)
(底有盤石珊瑚生其上海人乗大舶/沉鐡網水底以鐡發其根而取之)不知庾嶺三年别(厚/曰)
(九域志大庾嶺本属䖍州大庾/縣淳化三年以縣置南安軍)収得曹溪一滴無(厚曰傳/燈録僧)
(問清凉如何是曹/溪一滴清凉云云)但指庭前雙栢石(縯曰僧問趙州如/何是佛荅曰庭前)
(栢樹/子)要予臨老識方壷(次公曰列子渤海之東有大壑名/曰㱕墟其中有岱輿貟嶠方壷也)
　　　吴子野將出家贈以扇山枕屏
峩峩扇中山絶壁信天剖誰施大圎鏡(厚曰楞嚴經/云又於自心)
(現大圎鏡内放/十種㣲妙寳光)衡霍入戸牖(厚曰尔雅䟽衡山一名霍山漢/武帝移岳神於天柱)
(又名天柱爲霍故/漢巳來衡霍别耳)得之老月師畫者一醉叟常疑若
人胷自有雲夢藪(縯曰相如子虚賦言齊之青丘吞楚之/雲夢者八九而於胷中曽不芥蔕也)
千巖在掌握用捨彈指乆(次公曰杜詩大千在掌握/而佛書所謂一弹指頃也)低昂
不自知恨寄兒女手短屏雖曲折(厚曰南史王逺時/人謂爲屏風屈曲)
(從俗/也)髙枕謝奔走出家非今日(次公曰言呉子野方謀/削髪是謂岀家然未削)
(髪時巳絶離塵垢則爲在家出家如鳥/窠禅師謂謝靈運之儔故云非今日也)法水洗無垢(厚曰維/摩經言)
(八解之浴池定水湛然蒲布/以清浄花浴此無垢人也)浮游雲釋嶠(韓退之詩恋地羣/鴨回釋嶠孤雲蹤)
燕坐柳生肘(縯曰莊子支離叔與骨介叔觀於冥伯之/丘崑崙之墟黄帝之所伐而柳生其左肘)忘懷紫
翠間(次公杜牧詩/千峯横紫翠)相與到白首
　　　中山松醪寄雄州守王引進
鬱鬰蒼髯千歳姿肯來柸酒作兒嬉流芳不待龜
巢葉(唐以荷葉爲酒杯謂之碧䇶酒厚脞說魏正始中鄭公慤/三伏之際卛賔潦避暑於歴城取大荷葉盛酒以簮刺葉)
(令與柄通傳翕之名爲碧筩次公史記載/千歳之龜其大如錢遊於蓮葉之上也)掃白聊煩鶴踏枝
(次公曰鶴踏枝言松也/古詩云虬枝鶴踏消)醉裏便成欹雪舞醒時與作嘯
風辭馬軍走送非無意(厚曰杜甫謝嚴中丞送乳酒詩云/鳴鞭走送憐漁父洗盞開甞對馬)
(軍)玉帳人閑合有詩(次公曰玉帳將軍帳也古有玉/帳經/任杜空留玉帳術李貞居玉帳臨河魁)
　　　歐陽晦夫惠琴枕
中郎不眠仰看屋(縯曰中郎蔡邕也伏滔長笛賦序曰蔡/邕避難江南宿於祠亭亭亭之館以竹)
(爲椽邕仰而盻之曰良竹也取/以爲笛竒聲獨絶歷代傳之)得此古椽圍尺竹(次公曰刘/禹錫詩脩)
(竹盈/尺圍)輪囷濩落非笛用(次公曰鄒陽云枯木輪囷爲万乗/器又惠子云大瓠濩落無所容也)
剖作䄂琴徽軫足流傳幾處到淵明卧枕綸巾酒
新漉(援曰陶渊明以頭上葛/巾漉酒客至仍戴之)孤鸞别鶴誰復聞(次公曰孤/鵉别鶴古)
(琴曲名子仁渊明詩知我故來意取/琴爲我弹上絃驚别鶴下絃離孤鵉)鼻息齁齁自成曲(次/公)
(曰齁齁鼻息聲/也音火侯反)
　　　歐陽晦夫遺接䍦琴枕戯作詩謝之
攜兒過嶺今七年逸途更着黎衣冠(次公曰黎謂生/黎也儋州之俗)
(呼山嶺爲黎而人居其間號曰生黎見地志/所載今云黎衣冠言生黎所服之衣冠也)白頭穿林要藤
帽赤脚渡水愁花縵(次公曰杜詩南望青松架/短壑安得赤脚踏層氷)不愁故
人驚絶倒(子仁曰晋衛玠字叔宝王澄毎聞玠言輒歎/息絶倒時人爲之語曰衞玠談道平子絶倒)但使
俚俗相恬安見君合浦如夢寐挽須握手俱汍瀾
(次公曰謝安起挽桓伊須曰使君於此不凡/又馬援見公孫述以爲當握手歡如平生也)妻縫接離霧縠
細兒送琴枕氷徽寒無絃且寄陶令意(縯曰陶渊/明蓄素琴)
(一張徽絃不具每撫而和之/曰但得琴中趣何勞絃上聲)倒載猶作山公看(援曰晋/山簡爲)
(荆州民有佳池簡每岀嬉遊輙醉名之曰髙陽池童兒謡曰山/公岀何許往至髙陽池日暮倒載㱕酩酊無所知時時能騎馬)
(倒着白/接䍦)我懷汝隂六一老(次公歐湯永叔自號六一居士/汝隂頴州也永叔甞爲頴州)
眉宇秀發如春巒羽衣鶴氅古仙伯(縯曰晋王恭披/鶴氅渉雪而行)
(孟昶見之曰/神仙中人也)岌岌兩柱扶霜紈(次公曰此接/離巾之製也)至今畫像
作此服凛如退之加渥丹(子仁曰魏㤗東軒雜録晏公/一日見韓愈畫像語坐客曰)
(此皃大類歐陽脩安知非/愈後身也詩云顔如渥丹)邇來前輩皆鬼録(縯曰魏畧/文帝與吴)
(質書曰徐陳應劉一時傾/逝今視其文皆爲鬼録)我亦帶脫巾欹寛作詩頗作
六一語往往亦帶梅公酸(次公曰梅公垩俞也/酸則言其詩之清也)
　　　謝人惠雲巾方舄二首
燕尾稱呼理未便剪裁雲葉却天然無心只是青
山物覆頂冝歸紫府僊(子仁曰燕尾謂巾也杜詩雨稀/雲葉断淵明云雲無心而岀岫)轉
覺周家新様俗未容陶令舊名傳(縯頭巾起後周陶/潜以葛巾漉酒)
鹿門佳士勤相贈黒霧玄霜合比肩
胡鞾短靿格麄踈古雅無如此様殊妙手不勞盤
作鳯輕身只欲化爲鳬魏風𥚹儉堪羞葛楚客豪
華可笑珠擬學梁家名解脫便於禪坐作跏趺(縯/曰)
(詩魏風葛屨刺𥚹也楚公子春申/君客皆躡珠履梁武帝作解脫履)
　送别上
　　詩三十九首
　　　送曽子固倅越得燕字(次公曰以先生詩案攷/之此熈寕三年詩也堯)
(卿子固名鞏南豊人嘉祐二年永叔知貢舉子/固兄弟四人同登科治平中與東坡同在舘中)
醉翁門下士雜沓難爲賢(倬曰劉向傳雜遝/衆賢罔不肅和)曽子獨
超軼孤芳陋羣妍(次公曰子固即南豊先生也今其集中有/上歐陽二書乃𥘉謁醉翁時矣退之詩異)
(質忌處羣孤/芳難寄林)昔從南方來與翁兩聮翩翁今自憔悴子
去亦冝然(次公醉翁爲參政時子固/亦在舘閣故云两聮翩)賈誼窮適楚(厚曰賈/誼傳天)
(子議以誼任公卿之位絳灌之属皆/害之岀爲長沙大傅長沙楚地也)樂生老思燕(縯曰樂/毅去燕)
(奔趙燕王以其子間爲昌/國君而毅往來復通燕)那因江鱠美遽厭天庖羶但
苦丗論隘聒耳如蜩蟬(次公曰按先生詩案云送曽鞏詩以/譏近來多用/刻薄之人議論鄙隘)
(如蟬之鳴不足聽也師晉嵆/康書賔客盈座鳴声聒耳)安得萬頃池養此橫海鱣
(援曰賈誼弔屈原曰横江湖之鱣鯨兮固將制於蝼蟻○厚曰謝/晦詩偉哉横海鱗壯矣垂天翼李白詩魯國一杯水難容横海鱗)
　　　王頥赴建州錢監求詩及草書
我昔識子自武功寒㕔夜語樽酒同(次公曰武功縣/名属永興軍今)
(之長安也退之荅張徹詩云勤來得晤/語勿憚宿寒聽杜詩喜得與子長夜語)酒䦨燭盡語不盡
倦僕立寐僵屏風(縯曰漢陳萬年病召其子咸教戒/於牀下語至夜半咸睡頭觸屏風)丁寕
勸學不死訣自言親受方瞳翁(縯曰南史陶弘景年踰/八十而有壯容仙書云)
(眼方者壽千歳弘景末年一眼有時而方○厚曰真人之目方瞳/緑筯貫之有紫光〇援曰李恨两目瞳子皆方仙經說八百歳人)
(瞳子方也〇次公曰拾遺記/老叟五人見老聃其瞳子方)嗟予聞道不早悟醉夢㒹
倒隨盲聾邇來憂患苦摧剥意思蕭索如霜蓬羡
君顔色愈少壯外慕漸少由中充河車挽水灌腦
黒(縯曰黄庭經云北方正氣名河車仙經云鈆絶河車空所作必/無功鈆失河車絶萬事無所岀〇次公曰道訣云脅腹腰曲緑)
(黄河水逆流河車挽/水盖搫運之法也)丹砂伏火入頰紅(師曰道家言服九轉/丹砂者爲地行仙〇)
(安國古嵩子真訣云大丹第六轉以文武火養一伏時成其伏/火朱砂以楮汁丸如麻子大每日空心酒下三丸駐顔定色)大
梁相逢又東去但道何日辭樊籠(師曰莊子内篇澤/雉十歩一啄百歩)
(一飲不蘄畜乎樊中〇倬南史陽休之不樂煩聀/典選乆曰此官寔是清華但妨吾賞真是樊籠矣)未能便乞􁆩
漏令(厚曰晉葛洪聞交趾出丹砂求爲勾漏/令帝不許洪曰非欲求荣以有丹耳)官曹似是錫
與銅(縯曰晉王徽之爲桓冲騎兵參軍/冲問卿署何曹對曰似是馬曹)留詩河上慰離
别草書未暇縁怱怱(厚曰晋衛恒傳載張伯英下筆/必爲揩則曰怱怱不暇草書)
　　　送安惇秀才失解西歸
舊書不厭百回讀熟讀深思子自知(縯曰人有從董/遇學者遇不肯)
(教而云必當先讀百回/讀書百遍而義自見)他年名䆠恐不免(援曰謝安云恐/不免耳見上記)
(園中草/木詩注)今日棲遲那可追我昔家居斷還往著書不
復窺園葵(厚曰董仲舒爲博士下惟講誦三年不窺園/〇次公園葵字則使公儀子拔去園葵也)朅來
東遊慕人爵(任曰孟子公卿/大夫此人爵也)弃去舊學從兒嬉狂謀
謬筭百不遂惟有霜鬢來如期故山松栢皆手種行
且拱矣歸何時(厚曰左傳秦穆公使孟明西乞白乙伐鄭蹇/叔哭之公曰爾何知中壽尔墓之木拱矣)
萬事早知皆有命十年浪走寜非癡(厚曰南史沈攸/之言早知窮逹)
(有命恨不/十年讀書)與君未可較得失臨别唯有長嗟咨
　　　送任伋通判黃州兼寄其兄孜(堯卿曰孜時/爲簡州平泉)
(令字師聖伋字師中皆名士眉人也東/坡謂之大任小任兄弟於慶曆間登第)
吾州之豪任公子少年盛壯日千里(縯曰史記田光/曰騏驥盛壯之)
(日一日而馳千里至/其衰老駑馬先之)無媒自進誰識之有才不用今老
矣别來十年學不厭讀破萬卷詩愈羙(縯曰杜詩讀/書破萬卷下)
(筆如/有神)黃州小郡夾谿谷苑屋數家依竹葦(次公曰見佛/書稻麻竹葦)
知命無憂子何病(次公曰孔子曰樂/天知命故不憂也)見賢不薦誰當恥
平原老令更可悲(次公曰此所謂寄其兄/孜也平原則簡州属縣)六十青衫貧
欲死桐郷遺老至今泣(縯曰前漢朱邑字仲卿病且死屬/其子曰我故桐郷吏其民愛我必)
(葬我桐郷後丗子孫奉甞我不如桐郷民○饒曰按同安志云朱/司農廟在桐城縣西南漢書志云大司農朱邑冡在桐城西郭外)
(〇子仁曰李白詩云大/帝餘古丘樵蘇泣遺老)頴川大姓誰能箠(援曰漢書頴川/大姓原楮宗族)
(恣横賔客犯爲盗賊前二千石莫能禽制趙廣/漢爲太守旣至數月誅原禇首惡郡中震慄)因君寄聲問
消息(子仁曰杜詩因君問/消息好在阮元瑜)莫對黄鷂矜爪觜(縯曰退之詩/魯連細兒黠)
(有似黃鷂子田巴兀/老蒼憐汝矜爪觜)
　　　送劉攽倅海陵(堯卿曰攽字貢父/甞爲㤗州通判)
君不見阮嗣宗臧否不挂口(縯曰晉阮籍字嗣宗不拘礼/法發言玄遠口不臧否人物)
休誇舌在牙齒牢(援曰史記楚相遺璧意張儀掠笞数百/其妻羞之儀曰視吾舌尚在不妻笑曰)
(在也儀曰足矣〇厚退之詩羡君牙齒牢且潔〇師按公赴詔/獄招此詩譏諷朝廷新法不便不容人直言不如耳不聞而口)
(不言/也)是中唯可飲醇酒(厚曰南史謝朏爲吴興其弟瀹於/征虜渚送别朏指瀹口曰此中唯)
(冝飲/酒)讀書不用多作詩不須工海邊無事日日醉
夢魂不到蓬萊宫(次公曰杜詩憶/献三賦蓬萊宫)秋風昨夜入庭樹
(堯卿曰劉夢得秋風引云何處秋風至/蕭蕭送鴈羣朝來入庭樹孤客最先聞)蓴絲未老君先去(縯/曰)
(晉張翰爲齊王囧東曹椽因見秋風起乃思吴中菰菜蓴羮鱸魚/鱠曰人生貴得適志何能覉宦數千里以要名爵乎遂命駕而歸)
(俄而囧敗人皆謂之見幾〇次公曰杜詩羹煑秋絲滑○養源曰/齊民要術云羮之菜蓴爲第一四月蓴生莖而無葉名雉尾蓴第)
(一肥美葉舒/長名絲蓴)君先去幾時回(堯卿曰柳子厚詩不知/從此去更遣幾年回)劉郎
應白髪桃花開不開(堯卿曰劉夢得元和十年自朗州承/召至京師戯贈看花諸君子詩紫陌)
(紅塵拂靣來無人不道看花回元都觀裏桃千樹盡是劉郎去後/栽大中二年三月復來遊作絶句并引曰予真元二十一年爲尚)
(書屯田貟外郎時此觀中未有花木是歳出牧連州尋貶朗州司/馬居十年召至京師人人皆言有道士植仙桃滿觀如爍晨霞遂)
(作詩以志一時之事旋左出牧于今十有四年得爲主客郎中重/遊兹觀蕩然無復一樹唯兎葵燕麥動摇春風耳因再題二十八)
(字以俟後遊詩曰百畒中庭半是苔桃花落盡/菜花開種桃道士歸何處前度劉郎又再來)
　　　送錢藻出守婺州得英字(堯卿藻/字醇老)
老手便劇郡(師曰朱邑傳云遠守劇郡〇子仁/前漢張敞自請治劇郡拜膠東相)髙懷厭承
明(縯曰嚴助爲㑹稽大守上賜書曰君厭承/明之廬勞侍從之事懷故郷出爲郡吏)聊紆東陽綬(縯/曰)
(㜈州故東/陽郡也)一濯滄浪纓(縯曰孺子歌曰滄浪之/水清兮可以濯我纓)東陽佳山
水(厚曰劉禹錫詩東陽自是佳山水何况曽經沈隱侯○/信民曰韻語陽秋云東陽峴山夫縣三里舊名三丘山)未到意
已清過家父老喜(次公曰後漢岑彭/傳有詔過家上冡)岀郭壷漿迎子行
得所願愴恨居者情吾君方急賢日旰坐邇英(迩/英)
(閣名〇堯卿曰宋景文詩大極洪樞暇西清/祕閣開文從壁府岀輦自殿中來盖謂是也)黃金招樂毅(縯/曰)
(燕昭王置千金於臺上以延天下士謂之黄金臺於是樂毅注燕/委質爲臣〇厚曰李白詩昭王曰骨縈蔓草何人更掃黄金臺)
白璧賜虞卿(援曰史記虞卿躡蹻擔簦説趙孝成王一/見賜黄金百鎰白璧一双再見爵上卿)子不
少自貶陳義空崢嶸(厚曰孔子丗家子貢曰夫子之道至/犬也故天下莫能容夫子盍少貶焉)
(〇縯曰莊子趙王反國賞國人屠羊說不受王曰/屠羊說陳義甚髙〇堯卿曰子美詩峥嶸吐髙論)古稱爲郡樂
漸恐煩敲榜臨分不敢盡醉語醒還驚(師曰按公赴/詔獄招此詩)
(言行青苗助役不免用鞭箠催促醉中道此醒/後還驚恐得罪以譏諷朝廷立法不便之故)
　　　送吕希道知和州(堯卿希道乃/文穆之後)
去年送君守解梁今年送君守歷陽(次公曰歷/陽和州也)年年
送人作太守(縯曰丗説襄陽羅友好學嗜酒桓温雖以才遇/之許而不用人有得郡者温爲席送别友亦𬒳)
(命至尤遲晚温問之荅曰旦出門逢一鬼揶揄云我只見汝送人/作郡何以不見人送汝作郡遂慙怖却回不覺淹緩桓心媿焉後)
(以爲㐮/陽太守)坐受塵土堆胷腸君家聮翩三將相(堯卿曰蒙/正謚文穆)
(本朝名相其姪曰夷簡夷/簡之子曰公著皆爲將相)冨貴未巳今方將鳯雛驥子
生有種(厚曰杜詩竇侍御驥之子鳯之雛年未三十忠義俱〇/堯卿曰龐統者德公之從子也徳公謂統爲鳯雛晋陸)
(雲㓜時吴尚書閔鴻見而竒之曰此兒若非龍駒當是鳯雛女/齊裴景鸞景鴻河東聞喜人並有逸才河東呼景鸞爲驥子)毛
骨往往傳諸郎(堯卿曰晋宋時江左謂/王榭子弟爲烏衣諸郎)觀君崛鬱負竒
表便合劒佩趨明光(師曰西漢有明光宫/又詳見前數詩注中)胡爲小郡屢
奔走征馬未解風帆張我生夲自便江海忍恥未
去猶彷徨(縯曰周大夫閔周室/之㒹覆彷徨不忍去)無言贈君有長歎美哉
河水空洋洋(厚曰孔子將西見趙簡子至於河而聞竇鳴犢/舜華之死也臨河嘆曰美哉河水洋洋乎/之)
(不濟命/也夫)
　　　送文與可出守陵州(堯卿曰與可名同梓州塩亭縣/安㤗人皇祐元年馮京榜及第)
壁上墨君不解語(次公曰晋人以卿爲常以君爲重命竹謂/之君者王子猷也子猷常寄居空宅中便)
(令種竹或問其故但嘨詠指竹曰何可一日無此君邪此子猷命/竹謂之君也文與可善墨竹今先生又呼墨行爲墨君蓋甞作墨)
(君堂/記云)見之尚可銷百憂而况我友似君者素節凛
凛欺霜秋清詩健筆何足數(次公曰杜詩清詩近道/要又云健筆陵鸚鵡)逍
遥齊物追莊周(縯曰逍遥逰齊物/論莊十二篇名)奪官遣去不自覺曉
梳脫髮誰能収江邊亂山赤如赭(次公曰史記秦始/皇伐山樹赭其山)
陵陽正在千山頭知君逺别懷抱惡(謝安日與親友别輒/作數日惡杜使我不)
(能飱令我/惡懷抱)時遣墨君消我愁(師曰與可/善墨竹)
　　　送劉道原歸覲南康(堯卿曰道原名恕廬州人熈/寕二年爲祕書丞編修文字)
晏嬰不滿六尺長(厚曰史記晏子御者之妻語其夫曰晏/子長不滿六尺身相齊國名顕諸侯)髙
節萬仞陵首陽(縯齊崔杼弑莊公立景公而相之盟國人/曰所不與崔慶者讀未終晏子抄易其詞)
(曰嬰所不與唯忠於君利社稷者是與/有如上帝/乃歃首陽伯夷叔齊也)青衫白髮不自歎冨
貴在天那得忙十年閉户樂幽獨(師曰李頎詩十/年閉户頴水陽)百
金購書収散亡朅來東觀弄丹墨聊借舊史誅姦
彊(次公曰東觀言道原之爲史官也後漢述史於東/觀○援韓退之云誅奸䛕於旣死發潜徳之幽光)孔融不肯
下曹操(縯融見操雄詐漸著數不能/堪故發辭𥚹宕多致乖忤)汲黯本自輕張湯(援/張)
(湯深文苛刻黯罵曰天下謂刀/筆吏不可爲公卿果然必湯也)雖無尺箠當寸刃口吻排
擊含風霜自言静中閱丗俗有似不飲觀酒狂衣
巾狼籍又屢舞(任曰蓋寛饒曰我乃酒狂/詩云屢舞僛屢舞傞傞)旁人大笑供
千埸(次公曰李白短歌行云天/公見玉女太笑億千埸)交朋翩翩去畧盡惟我
與子猶徬徨丗人共弃君獨厚豈敢自愛恐子傷
(厚曰退之荅胡直均書云如生之徒於我厚者知其賢時或道之/於生未有所益也不知者乃用是爲謗不敢自愛懼生之無益而)
(有傷/也)朝來告别驚何速歸意巳逐征鴻翔匡廬先
生古君子(堯卿曰匡廬先生道原/父也致仕二十餘年矣)挂冠兩紀鬢未蒼
(援曰晋陶弘景/挂冠神武門)定將文度置膝上(縯曰晋王述愛其子坦/之雖長大猶抱置膝上)
(文度坦/之字)喜動鄰里烹猪羊(縯曰古樂府木蘭歌鄰里/喜我歸磨刀霍霍向猪羊)君
歸爲我道姓字幅巾他日容登堂(厚曰東漢符融遊太/學師事少府李膺膺)
(風性髙簡甞每見融輒絶它賔客/聽其言論融幅巾奮褏談辭如雲)
　　　送張安道赴南都留䑓
我公古仙伯(次公曰道科有仙卿仙伯如集仙録大茅君傳/有云紫陽左公太極仙伯是也〇堯卿神仙王)
(知遠母夢靈鳯集因而有娠僧寳誌曰生子當爲神仙宗伯/其後知逺謂弟子曰吾漸游洞府仙曹除吾爲少室仙伯)超然
羡門姿(縯曰西漢郊祀志始皇遂東游海上求仙人羡門之属/應劭曰羡門名子髙古仙人也〇尭卿紫陽真人周義)
(山入蒙山遇羡門子乗白鹿執羽盖佩青旄之節侍從十餘玉女/真人乃再拜叩頭乞長生要訣羡門子曰子名在丹臺玉室中何)
(憂不仙先生以安道/有仙風道骨故云耳)偶懷濟物志遂爲丗所縻黄龍遊
帝郊簫韶鳯來儀(厚曰礼記龜龍在郊陬揚雄傳鳯凰巢/其樹黄龍遊其沼書簫韶九成鳯凰來)
(儀)終然反溟極豈復安籠池(次公曰晉潘安/仁云池魚籠鳥)岀入四
十年憂患未甞辭一言有歸意闔府諌莫移吾君
信英睿搜士及苑茨(堯卿曰當時/神宗皇帝)無人長者側何以
安子思(次公曰安道之所以去者以當時之不能用也必人主/堅留之而後可冀其住故用子思事言之孟子曰昔者)
(魯繆公無人乎子思之側則不能安子思又云子爲長者慮而/不及子思〇師曰按公赴詔獄招此詩以方平比子思之賢也)歸
來掃一室(次公曰後漢陳蕃甞閑處一室而庭宇蕪穢薛勤謂/蕃曰孺子何不洒掃以待賔客曰大丈夫當掃除天)
(下安事/一室乎)虚白以自怡(縯/曰莊子虚室/生白吉祥止止)遊於物之𥘉(厚曰/莊子)
(吾遊於/物之初)丗俗安得知我亦丗味薄因循鬢生絲(子/仁)
(曰退之示爽詩吾老世味薄因循/致留連杜詩鄭公樗散鬢成絲)出處良細事從公當
有時
　　　頴州𥘉别子由二首(堯卿曰熈寕四年十月東/坡赴杭州通判時黄門送)
(到頴州/相别)
征帆掛西風别淚滴清頴留連知無益惜此湏臾
景我生三度别(堯卿曰與黃門𥘉别於鄭州/門外次别鄭州今别頴州)此别尤酸
冷念子似先君木訥剛且静(縯曰論語剛/毅木訥近仁)寡辭眞吉
人介石乃機警(縯曰易吉人之辭寡又曰介于石不終日貞/吉〇師按公赴詔獄招此詩言弟曽争議新)
(法不合乞罷旣羙其去果/决亦是譏新法之不便也)至今天下士去莫如子猛嗟
我乆病狂意行無坎井(縯曰劉禹錫蛮子歌云腰/斧上髙山意行無舊路)有如
醉且墜(縯曰莊子醉者之墜車/雖疾不死其神全也)幸未傷輙醒從今得閑
暇黙坐消日永作詩解子憂持用日三省
近别不改容逺别涕沾胷咫尺不相見實與千里
同人生無别離誰知恩愛重始我來宛丘牽衣舞
兒童(子仁曰李白詩出門妻子強/牽衣又云兒女歌笑牽人衣)便知有此恨留我過
秋風秋風亦巳過别恨終無窮問我何年歸我言
歳在東(堯卿曰歳在/東辰夘年也)離合旣循環憂喜迭相攻悟此
長太息我生如飛蓬多憂髮早白不見六一翁(師/曰)
(歐陽公自号六一居士云吾家藏書三代巳來金石遺文一千/卷有琴一張有碁一局有酒一壷而吾身處其間是爲六一)
　　　壽州李定少卿岀餞城東龍潭上
山鵶噪處古靈湫亂沫浮涎遶客舟(無逸曰延平志/云苦竹潭在尤)
(溪縣西四十五里潭有五龍人常見之有漁者棹舟潭上/龍吐涎沫舟膠不能進自辰至午涎沫漸泮遂獲免焉)未暇
燃犀照竒鬼(次公曰燃犀見仙遊潭詩注竒鬼字出張平子/思玄賦注曰梁北部有竒鬼善效人之子姪昆)
(弟/云)欲將燒燕岀潜蚪(縯曰燕肉水族嗜之今釣魚聚蛇其/術多以燕肉〇次公曰梁四公記載)
(震澤洞事次公曰龍畏蠟爱羙玉及空青而嗜燕啓之武帝燒燕/五百放教羅子春以燒燕往而得宝珠蜀都賦下髙鵠出潜蚪〇)
(邦衡曰物類相感志云龍之爲性麄猛而畏鐵爱玉/及空青而嗜燒燕肉故食燕肉之人不可以渡江海)使君惜别
催歌管村巷驚呼聚玃猴北地他年頌遺愛觀魚
并記老莊周(見讀杜/詩注)
　　　送蔡冠卿知饒州(熈寧五/年壬子)
吾觀蔡子與人遊掀豗笑語無不可(吴曰杜詩倐忽/東西無不可)
平時儻蕩不驚俗臨事迂闊乃過我横前坑穽衆
所畏布路金珠誰不裹(次公曰先生詩案自言以譏當今/朝廷進用之人有逆其意者則設)
(坑穽以䧟之有順其意者則以/利誘之如以珠金布於道路)邇來變化驚何速昔號剛
彊今亦頗怜君獨守廷尉法(縯曰張釋之曰廷尉天下/之平也一傾而天下用法)
(皆爲輕重民安/所措其手足)晚歳却理鄱陽柁莫嗟天驥逐羸牛
(縯曰賈誼弔屈原曰騰駕罷牛驂蹇驢兮驥垂兩耳/服塩車兮〇子仁杜詩錦樹行天馬跛足隨羸牛)欲試良玉
湏猛火(援曰淮南子鍾山之玉灼以鑪炭三/日三夜色澤不変得天地之精也)丗事徐觀真
夢寐人生不信長坎軻知君决獄有隂功(縯于定囯/父于公曰)
(我治獄多隂徳/子孫必有興者)他日老人酬魏顆(厚曰左傳魏顆以父治/命嫁其爱妾及輔氏之)
(役見老人結草以抗秦將杜回因獲之夜夢老人曰/余而所嫁婦人之父也尔用先人之治命余以是報)
　　　送岑著作
懶者常以静静豈懶者徒拙則近於直而直豈拙
歟夫子静且直雍容時卷舒嗟我復何爲相得歡
有餘我本不違丗而丗與我殊(次公曰太白詩我本/不弃丗丗人自弃我)拙
於林間鳩懶於冰底魚人皆笑其狂子獨憐其愚
直者有時信(平)静者不終居而我懶拙病不受砭
藥除臨行怪酒薄巳與别淚俱後㑹豈無時遂恐
岀處踈惟應故山夢隨子到吾廬(次公曰淵明詩吾/亦愛吾廬詳此詩)
(末句則岑著作/赴官眉州也)
　　　送張職方吉甫赴閩漕六和寺中作(堯祖/曰按)
(杭州圗經云六和塔在龍山月輪峯開寳/三年智果禅師始建塔因即其地造寺)
羡君超然鸞鶴姿江湖欲下還飛去空使吴兒怨
不留青山漫漫七閩路門前江水去掀天寺後清
池碧玉環(次公曰六和寺後有池蘇子美所賦金鯽/魚是也又劉禹錫詩云水遶亭䑓碧玉環)君如大
江日千里我如此水千山底
　　　送張軒民寺丞赴省試
龍飛甲子蓋豪英(次公曰李白詩談笑盡豪英而豪英字本/岀袁盎云天子所與共六尺輿者皆天下)
(豪英/也)甞喜吾猶及老成人競春蘭笑秋菊(縯曰煙花/錄煬帝曰)
(春蘭秋菊各一時之芳〇次公曰/陳崇業云蘭菊異芳胡有廢者)天教明月伴長庚(次公曰/長庚太)
(白也退之詩云東方未明/大星没獨有太白對殘月)傳家各自聞詩禮(次公曰論語/云聞詩聞礼)
與子相逢亦弟兄洗眼上林看躍馬(次公曰上林漢/苑名以言京師)
(若瓊林苑者乃新先軰所宴之處史記/蔡澤云躍馬食肉冨貴四十三年足矣)賀詩先到古宣城
(伯父與太平州張/侍讀同年此其子)
　　　次韻孫莘老見贈時莘老移廬州因以别之
爐鎚一手賦形殊造物無心敢忘渠我本踈頑固
當爾子猶淪落况其餘龔黄側畔難言政(援曰龔/遂爲勃)
(海太守黄霸爲頴川太守/皆有善政在前漢循吏傳)羅趙前頭且眩書(莘老見稱政/事與書而莘)
(老書至不工○厚曰晋衛恒傳羅叔景趙元嗣與張伯英並時見/稱故伯英自稱上比崔杜不足下方羅趙有餘〇次公曰劉禹錫)
(詩沉舟側畔千帆過/病樹前頭萬木春)惟有陽關一柸酒(縯曰王維詩勸君/更盡一柸酒西出)
(陽関無/故人)慇懃重唱贈離居(厚曰李白代寄情人楚詞躰云/使青鳥兮衘書恨獨宿兮離居)
　　　贈别
青鳥衘巾乆欲飛(縯曰太平廣記漢武故事七月七日於永/華殿齋西王母來至有二青鳥扶持王母)
(旁〇厚曰杜詩楊花雪落/覆曰蘋青鳥飛去衘紅巾)黃鶯别主更悲啼(援曰唐韓晃/鎭浙西戎昱)
(爲部内刺史有官妓善歌色亦閑妙昱情属至厚滉聞其能召置/籍中昱爲詞以送云送容春風湖上亭柳條藤蔓繫人情黄鶯乆)
(住渾相識欲别頻啼四五声/妓至唱戎此詞滉即時歸之)慇懃莫忘分攜處湖水東
邊鳯嶺西
　　　席上代人贈别三首
淒音怨亂不成歌縱使重來奈老何淚眼無窮似
梅雨(次公風士記夏至/前雨名/黄梅雨水/潤士溽三月雨謂之迎梅五月雨曰送梅)一畨匀了一畨多
天上麒麟豈混塵(縯曰南史徐陵母臧氏甞夢五色雲化爲/鳯集左肩上巳而誕陵年数歳家人攜以)
(候宝誌誌摩其頂/曰天上石麒麟也)籠中翡翠不由身(次公曰籠中翡/翠見白樂天詩)那
知昨夜香閨裏更有偷啼暗别人
蓮子擘開湏見憶楸枰着盡更無期破衫却有重
逢處一飯何曽忘却時(次公曰此吴歌格借字寓意也古/詩有云圍碁燒敗襖看子故依然)
(乃此格矣蓮子曰菂菂中公荷曰薏湏見臆以菂之薏言之楸枰/碁槃也杜牧詩云玉子紋楸一路饒則此楸謂之矣更無期以碁)
(言之重縫處以縫綻之縫隠之/也忘却時以匙七之匙隱之也)
　　　送杭州杜戚陳三掾罷官歸郷(師曰熈/寕元年)
秋風摵摵鳴枯蓼(次公曰摵音所革反潘安仁秋興賦庭/樹摵以灑落兮勁風勵而吹帷注摵葉)
(落貌李善曰摵枝空之貌〇/任曰韓詩摵摵井梧踈更殞)船閣荒村夜悄悄正當逐
客斷腸時君獨歌呼醉連曉(厚曰漢曹參傳相舎後園/近吏舎日飲歌呼參聞之)
(乃反取酒張坐飲/大歌呼與相和)老夫平生齊得䘮尚戀微官失輕矯
君今憔悴歸無食五斗未可秋毫小(縯曰陶渊明云/吾不能爲五斗)
(米折腰事郷里小兒〇次公曰/莊子莫大於秋毫而大山爲小)君言失意能幾時月啖蝦
蟇行復皎(厚曰盧仝月蝕詩傳聞古老說蝕月蝦蟇精〇次公/曰先生詩話云玉川子作月蝕詩以爲蝕月者月之)
(蝦蟇也梅聖俞作日蝕詩云食日者三足烏也此固因俚說以寓/其意也戰國䇿日日月暈於外其賊在内則俚說亦當矣〇師曰)
(盧仝詩嗚呼人養虎𬒳虎齧天媚蟇𬒳蟇瞎又云衆星盡原赦一/蟇獨誅磔腹肚忽脫落依舊掛穹碧光彩未蘇來惨澹一片白奈)
(何萬里光受/此吞吐厄)殺人無驗中不快此恨終身恐難了(次/公)
(曰平時讀此詩未痛解及觀先生詩案而後釋然盖杭州録事參/軍杜子房司户陳珪司理戚秉道各爲承受勘夏香事本路提刑)
(陳睦舉駮差張若濟重勘上件三貟官因此衝替月啖蝦蟇行復/皎言陳睦張若濟蒙蔽朝廷殺人無験中不快詩案作終不决意)
(者欲致夏香以死罪而杜陳戚三掾不敢/以死處之則殺人爲無憑験終不决也)徇時所得能幾何
隨手巳遭憂患繞(堯卿曰張若濟/非乆亦𬒳劾)期君正似種宿麥
忍飢待食明年麨(次公曰酉人呼/擣麥屑爲麨)
　　　次韻周長官壽星院同餞魯少卿
琉璃百頃水仙家(縯曰杜詩天地黯慘忽異色波濤萬頃/推琉璃○師杭州西湖上有水仙王廟)
(也)風静平湖響釣車寂歷踈松欹晚照(次公曰刘禹/錫詩寂歷斜)
(陽照/懸鼔)伶俜寒蝶抱秋花困眠不覺依蒲褐歸路相
將踏桂華(縯曰唐垂拱中天台桂子落十餘日方止〇子仁曰/桂華意指月也胡瓜反舊注引天台桂子非是不然)
(却成重押/花字韻矣)更着綸巾披鶴氅他年應作畫圖誇(厚曰/綸巾)
(則晉人白綸巾也王恭於雪中披鶴氅而行孟昶視之曰神/仙中中也恭美姿儀人多慶恱戓目之云濯濯如春月柳)
　　　杭州牡丹開時僕猶在常潤周令作詩見
　　　寄次其韻復次一首送赴闕
羞歸應爲負花期巳見成隂結子時(厚曰唐闕記載/杜牧之詩自是)
(尋春去較遲不湏惆悵怨芳時狂/風落盡深紅色緑葉成隂子滿枝)與物寡情怜我老遣春
無恨頼君詩玉臺不見朝酣酒(次公曰南部新書載李/正封詩國色朝酣酒天)
(香夜染衣上指楊妃曰粧臺前飲以一紫金盞酒則正封/之詩見矣○師曰東晋温嶠娶姑之女以玉鏡臺爲禮物)金縷
猶歌空折枝(縯曰杜秋娘金陵女也年十五爲李錡妾甞爲/錡唱詞云勸君莫惜金縷衣勸君湏惜少年時)
(花開堪折直湏折莫待無花空/折枝見杜牧之杜秋娘詩序)從此年年定相見欲師老
圃問樊遲(師曰燓遲請學爲圃/孔子曰吾不如老圃)
莫負黄花九日期人生窮逹可無時十年且就三
都賦(厚曰左思欲賦三都乃詣著作郎張載訪岷卭之事遂構/思十年門庭藩溷皆著紙筆遇得一句即便䟽之自以其)
(所見不博求爲祕書郎及賦成豪/貴之家競相傳冩都城爲之紙貴)萬户終輕千首詩(縯杜/牧之)
(詩云誰人得似張公/子千首詩輕万戸侯)天静傷鴻猶戢翼(次公曰傷鴻事暗/用戰國䇿更羸虚)
(弦而落傷鴈也○師曰唐/傳奕傳傷弓之禽驚曲木)月明驚鵲未安枝(任曰月明/星稀烏鵲)
(南飛遶樹三匝何枝/可依見魏武帝詩)君看六月河無水萬斛龍驤到自
遲(次公曰龍􁑂大舟也蓋言無援以濟則大/才難進如同無水而龍􁑂之舟不行也)
　　　送叚屯田分得于字
勸農使者古大夫不惜春衫踐泥塗王事靡盬君
甚劬奉常客卿虬兩鬚(次公曰勸農使者指叚屯田也奉/常客卿喬太博也應爲太常愽士)
(矣虬湏字崔琰對賔客虬/湏直視唐有虬湏公傳)東武縣令天馬駒(縯曰大宛囯/有善馬生駒)
(皆汗血號/曰天馬子)泮宫先生非俗儒(任曰時趙早/卿爲郡教授)相與野飲四
子俱樂哉此樂城中無溪邊䇿杖自攜壷腰笏不
煩何易于(厚曰唐何易于爲益昌令太守崔朴遊宴江上索民/挽舟易于腰笏挽焉太守問狀對曰民方耕桑不可)
(役縣令閑睱當任/其勞朴慙乃罷)膠西病守老且迂(師曰公時/爲宻州守)空齋愁
坐紛墨朱(縯曰蘇綽爲周行臺左丞始制文案/程式朱出墨入及計帳户籍之法)四十豈不
(南飛遶樹三匝何枝/可依見魏武帝詩)君看六月河無水萬斛龍驤到自
遲(次公曰龍􁑂大舟也蓋言無援以濟則大/才難進如同無水而龍􁑂之舟不行也)
　　　送叚屯田分得于字
勸農使者古大夫不惜春衫踐泥塗王事靡盬君
甚劬奉常客卿虬兩鬚(次公曰勸農使者指叚屯田也奉/常客卿喬太博也應爲太常愽士)
(矣虬湏字崔琰對賔客虬/湏直視唐有虬湏公傳)東武縣令天馬駒(縯曰大宛囯/有善馬生駒)
(皆汗血號/曰天馬子)泮宫先生非俗儒(任曰時趙早/卿爲郡教授)相與野飲四
子俱樂哉此樂城中無溪邊䇿杖自攜壷腰笏不
煩何易于(厚曰唐何易于爲益昌令太守崔朴遊宴江上索民/挽舟易于腰笏挽焉太守問狀對曰民方耕桑不可)
(役縣令閑睱當任/其勞朴慙乃罷)膠西病守老且迂(師曰公時/爲宻州守)空齋愁
坐紛墨朱(縯曰蘇綽爲周行臺左丞始制文案/程式朱出墨入及計帳户籍之法)四十豈不
知頭顱(縯曰摭遺載陶弘景與從兄書云昔仕䆠期四十左右/作尙書郎郎投簮髙邁令三十六方作奉朝請頭顱可)
(知不如/早去)畏人不出何其愚
　　　送李供備席上和李詩
家聲赫奕蓋并凉也解微吟錦瑟傍(縯曰杜詩何時/詔此金錢㑹暫)
(醉佳人/錦瑟傍)擘水取魚湖起浪引杯看劒坐生光(任曰杜詩/撿書燒燭)
(短看劒/引杯長)風流别後人人憶才氣歸來種種長不用更貪
窮事業(師曰歐陽永叔作梅聖俞詩序云/非詩能窮人殆窮者而後工也)風騷分付與沉
湘(縯曰楚屈原爲三閭大夫遭上官大夫之譛悲愁憂思而作/離騷自投汨羅而死〇次公曰李竒注揚雄反騷欽弔楚之)
(湘纍曰屈原赴/湘死故曰湘纍)
　　　送趙寺丞寄陳海州
景䟽樓上喚蛾眉君到應先誦此詩(次公曰海州即/東海郡也二䟽)
(之郷故有/樓曰景䟽)若見孟公投轄飲(縯曰陳遵字孟公每大飲賔客/滿堂輙関門取客車轄投井中)
(雖有急終/不得去)莫忘衝雪送君時(堯卿曰子美詩/北歸衝雨雪)
　　　送喬施州(堯卿曰名叙字禹功甞以太博/換左藏知欽州其後除知施州)
恨無負郭田二湏(厚曰史記蘇秦曰使我有洛陽負/郭田二頃豈能佩六國相印乎)空有
載行書五車(厚曰莊子惠施多方其書五車〇縯曰李襲譽謂/子孫吾負京田十湏耕之足以食江都書數車力)
(讀可求進〇堯卿曰杜詩男兒湏讀五車/書禹功貧甚但有書數千卷隨車載行)江上青山橫絶
壁雲間細路躡飛蛇雞號黒暗通蠻貨(胡人謂犀/爲黒暗○)
(希聲曰酉陽雜爼云犀角通者其理有倒挿正挿腰鼓挿倒者一/半巳下通正者一半巳上通腰鼔者中斷不通故波斯謂牙爲白)
(暗犀爲黒暗〇縯曰靈犀之角雞見其影則鳴太公使南宫适至/義渠得駭雞犀以獻商紂○次公曰抱朴子曰通天犀有一白理)
(如緑者以盛米置羣雞中雞欲往啄/米至輒驚却故南人名曰駭雞犀也)蜂閙黃連採蜜花(次/公)
(曰本草言有苦蜜/蓋蜂採黃連爲之)共怪河南門下士不應萬里向長
沙(喬受知於吴丞相而施州風士大類長沙〇縯曰河南守吴公/聞賈誼秀才召置門下文帝立聞吴公治爲天下第一徴爲廷)
(尉吴公乃言誼年少頗通書上召以爲博士議/以任公卿絳灌之屬盡害之以誼爲長沙太傅)
　　　送范景仁遊洛中
小人真闇事閑退豈公難(按公詩案招此譏當時所用/之人以小才而當大任闇於)
(事理以進爲榮/以退爲辱也)道大吾何病(縯曰顔淵曰夫子之道至大/故天下莫能容雖然不容何)
(病)言深聽者寒憂時雖早白(子仁曰按先生甞誌范公/墓云宋仁宗即位三十五)
(年未有繼嗣公獨奮曰事有大於此者乎即上䟽請檡宗室賢者/異其禮物而試之政事以繫天下心聞者爲之股栗章累上不報)
(待罪百餘日章十/九上鬚髪爲白)住丗有還丹(子仁曰李白詩云待吾/還丹成投跡歸此地)得
酒相逢樂無心所遇安去年行萬里蜀路走千盤
投老身彌健登山意未䦨西遊爲櫻笋東道盡鵷
鸞杖屨攜兒去園亭借客看折花斑竹寺弄水石
樓灘(縯曰石樓在何/南龍門伊水中)鬻馬衰憐白(厚曰白居易致仕洛/中旣老又病風於是)
(欲去經費之冗長者將鬻/其駱馬馬悲鳴復留之)驚雷怯笑韓(援曰韓愈與盧仝/樊宗師同謁少室)
(山人李渤題名刻於天封宫石柱上記龍潭遇雷事宫即唐嵩陽/觀〇堯卿曰退之題名云元和四年三月二十六日余與著作佐)
(郎樊宗師處士盧仝同自洛中至少室謁拾遺公李渤宗師次玉/泉寺疾作歸明日遂與渤仝道士韋濛僧惠榮並少室而東抵衆)
(寺上太室中峯宿封禅壇下石室遂自龍潭寺下釣龍潭水遇雷/明日觀啓母石入此觀與道士趙元遇乃歸此乃唐嵩陽觀所題)
(也)蘚書摽洞府(歐陽永叔嘗遊嵩山日暮於絶壁上見苔蘚/成文云神清之洞明日復尋不見〇堯卿曰)
(按頴陽石唐山一峯特峙勢雄秀獨支徑通絶頂有石室邢和璞/筭心處治平中許昌齡者安丗之諸父也蚤得神仙術杖策來居)
(天下傾焉後游太清宫時歐陽文忠公守亳社公生平不喜佛老/聞之要致郡舎與語豁然有悟贈之詩曰緑髪青瞳瘦骨輕飄然)
(乗鶴去吹笙郡齋獨坐風生竹疑是孫登長嘯聲公集中有贈許/道人及石唐山隠者皆昌齡也一日公問道許告以公屋宅已壞)
(難復語此但明了前境猶庶幾焉且道公昔遊嵩山見神清洞事/公黙有所契語祕不傳後公歸汝隂臨薨以詩寄之曰石唐仙室)
(紫雲深頴陽真人此筭心真人巳去升寥廓歳歳嵓花自開落我/昔曽爲洛陽客偶向嵓前坐磐石四字丹書萬仞崖神清之洞鏁)
(樓䑓雲深路絶無人到鸞鶴今/應待我來事出蔡鞗西清詩話)松蓋偃天壇試與劉夫子
重尋靖長官(劉几云曽見人嵩山幽絶處眼光如猫意其爲/靖長官也〇師曰靖長官唐末五代之人得道)
(不死/云云)新添(歐公又嘗書昌齡詩南莊相/對北莊居更入深山十里餘幽路每尋樵徑/上眞心還與丗情踈雲中狗吠流星過天外雞鳴曉日𥘉昨日有人相問訊)
　　　次韻景仁留别(旋将落葉冩回書)
公老我亦衰相見恨不數臨行一杯酒(次公曰杜詩/何時一樽酒)
(重與細/論文)此意重山岳歌詞白紵清(厚曰吴孫皓時作白紵/歌詳見前謝陳季常惠)
(一揞巾/詩注)琴弄黃鍾濁(縯曰鄒忌言琴曰大絃濁以春温者君/也聲中於宫宫爲君五聲之本生於黄)
(鍾琴有/黄鍾調)詩新眇難和飲少僅可學欲參兵部選有力
誰如犖(次公曰朝野僉載云崔湜爲吏部侍郎掌銓有選人/白湜曰某能翹関負米湜笑曰若壯何不求選兵部)
(荅曰外議謂崔侍郎下有氣力者即得/選左傳曰犖有力焉能投蓋于稷門)且作東諸侯山城
雄鼔角南遊許過我不憚千里邈(援曰吕安與嵆康/每一相思千里命)
(駕)會當聞公來倒屣髪一握(縯曰蔡邕聞王粲在門倒/屣迎之周公一沐三握髪)
(一飯三吐哺恐/失天下之士)
　　　送魯元翰少卿知衛州
冗士無處着寄身范公園(倬曰子由文集載子瞻兄始/與元翰皆倅杭州及自彭城)
(還止都門寓居范景/仁東園元翰時相過)桃花忽成隂薺麥秀巳繁閉門春
晝永唯有黃蜂喧誰企月攜酒共醉榆柳村髯卿
獨何者一月三到門我不往拜之髯來意彌敦(次/公)
(曰魯元翰有髭髯故以髯稱之如諸葛亮與関羽書曰孟起一丗/之傑黥彭之徒當與益德並驅争先猶未若髯之絶倫逸羣也羽)
(美須髯故亮/謂之髯也)堂堂元老後亹亹仁人言(厚曰謝安弱冠/詣王濛清言良)
(乆乃去濛子脩曰向客何如大人濛曰此客亹亹爲來逼人〇次/公曰元脩傳王衍族子敦謂衍曰阮宣子可與言衍曰吾亦聞之)
(但未知其/亹亹之處)憶在錢塘歳情好均弟昆時於冰雪中笑
語作春温欲飲徑相覔夜開叢竹軒搜尋到篋笥
鮓醢無復存毎愧煙火中玉腕親炮燔(任曰小說載/詩云吹火紅)
(唇動揎薪玉腕斜遥觀煙裏靣/恰似霧中花事見孟啓本事詩)别來今幾何相對如夢
魂告我當北渡新詩侑淸樽坡陁太行麓汹湧黃
河翻仕䆠非不遇王畿西北垣斯民如魚耳見網
則驚奔皎皎千丈清不如尺水渾刑政雖首務念
當養其源一聞袴襦音(縯曰後漢廉范人歌之曰廉/叔度來何暮昔無𥜗今五袴)盗賊
安足論
　　　次韻子由送蔣夔赴代州學官
功利争先變法𥘉典刑獨守老成餘(縯曰詩雖無老/成人尚有典刑)
窮人未信詩能爾(厚曰歐陽永叔云非詩能/窮人殆窮者而後工也)倚市懸知
繡不如(縯曰太史公曰農不如工工/不如商刺繡文不如倚市門)代北諸生漸狂簡牀
頭雜說爲爬梳(次公曰晋王濟甞詣/王湛見牀頭周易)歸來問鴈吾何敢
疾丗王符解著書(縯曰王符隠居著書三十篇以譏當丗/得失號曰潜夫論皇甫規解官歸安定)
(人有以貨得鴈門太守者亦去職還家書刺謁規規卧不迎旣入/而問卿在郡食鴈羙乎頃又曰王符在門規素聞符名乃驚遽而)
(起衣不及帶屣履迎門援符手而還與同坐極歡時人/爲之語曰徒見二千石不如一逢掖言書生道義之貴)
　　　送顔復兼寄王鞏(堯卿復字長/道鞏字定國)
彭城居官冷如水誰從我游顔氏子(秦易係辝云顔/氏之子其殆庶)
(幾/乎)我衰且病君亦窮衰窮相守正其理胡爲一朝
捨我去輕衫觸熱行千里(縯曰杜詩昔問今/何官觸熱向武威)問君無乃
求之歟(任曰論語夫子求/之歟抑與之歟)荅我不然聊爾耳(厚曰晋阮/咸曰未能)
(免俗聊/復爾耳)京師萬事日日新(師曰刘禹錫詩不改/南山色其餘事事新)故人如故
今有幾君知牛行相君宅扣門但覔王居士(師曰/謂王)
(鞏/也)清詩草聖俱入妙(師曰衛恒傳張伯英下筆必爲/楷則至今尤寳其書謂之草聖)别
後寄我書連紙苦恨相思不相見約我重陽嗅霜蘂
君歸可喚與俱來未應指日方進擬太一老僊閑
不岀(張安道爲/太一宫使)踵門問道今時矣因行過我路幾何
願君推挽加鞭箠吾儕一醉豈易得買羊酤酒從
今始(縯曰退之詩買/羊酤酒謝不敏)
　　　𥘉别子由
我少知子由天資和而清(次公曰孟子曰伯夷聖/之清柳下惠垩之和)好學
老益堅表裏漸融明豈獨爲吾弟要是賢友生(次/公)
(曰在先生與子由當如此矣子由爲/先生畫賛亦云人曰吾兄我曰吾師)不見六七年微言誰
與賡常恐坦率性(倬云宋濟老於場屋甞試誤落官韻拊膺/曰宋五坦率矣名甚著盧氏雜說云唐德)
(宗夏中微行西明寺宋濟葛巾犢鼻抄書上曰茶請一椀濟曰鼎/水方煎此有茶末可自潑之上又曰作何事業是何姓名濟曰姓)
(宋第五應進士㪯湏吏聞呼官家濟皇懼上曰宋五坦/率後聞礼部放榜上令探濟無名上曰宋五又坦率)放縱不
自程㑹合亦何事無言對空枰使人之意消(縯曰/莊子)
(南郭順子正容以悟/物使人之意也消)不善無由萌森然有六女包裹布
與荆(縯曰梁鴻妻/荆釵布裙)無憂頼賢婦藜藿等大烹使子
得行意青衫陋公卿明日無晨炊倒床作雷鳴(次/公)
(云退之石鼎聮句序云/道士倚墻睡鼻息如雷)秋眠我東閣夜聽風雨聲(見與/子由)
(别於鄭州/西門外詩)懸知不乆别妙理重細評昨日忽出門孤
州轉西城歸來北堂上古屋空崢嶸退食悞相從
入門中自驚南都信繁㑹人事水火争(次公曰南都/則南京也時)
(子由從張文定簽書南京判官爲此别也/師/曰退之石鼎聮句詩謬當鼎鼐間妄使水火爭)念當閉閤坐頽
然寄聾盲妻子亦細事文章固虚名㑹湏掃白髪
不復用黃精(縯曰杜詩掃除白髪黃/精在君看他時氷雪容)
　　　臺頭寺雨中送李邦直赴史館分韻得憶
　　　字人字兼寄孫巨源二首
霜林日夜西風急老送君歸百憂集(厚曰杜詩強將/笑語供主人悲)
(見生涯/百憂集)清歌窈眇入行雲(次公曰列子言秦青之/歌聲振林木響遏行雲)雲爲不
行天爲泣(次公曰杜詩真宰上訴天應泣/師曰五行志無雲而雨爲雨泣)紅葉黃花秋正
亂白魚紫蟹君湏憶(次公曰白魚紫蟹言徐州所有之物/老杜用白魚屢矣如云白魚如切玉)
(又云白魚一雙/一不受釣是巳)慿君說向髯將軍(縯曰孫權爲張遼所敗/遼問降人向有紫髯將)
(軍爲誰曰/孫㑹稽)衰鬢相逢應不識(堯卿曰劉夷甫詩相逢應不/識歸去夢青樓文忠公詩云)
(滁人思我雖未忘/見我今應不能識)
珥耳西歸近紫宸(縯曰魏畧曰殿中侍御史簮曰筆側階/而立士問曰此何官也辛毗曰御史簮)
(筆書過上帝所居曰/宸紫微大帝之座也)大平典冊不縁麟(次公曰不縁麟言司/馬子長也司馬子長)
(作史記亦以獲麟而起〇師曰杜預左傳序孔子/絶筆於獲麟一句者所感而起故所以爲終也)付君此事寜
論晉(厚曰晉陳壽撰三國志時人稱其有良/史之才張華謂壽曰當以晉書相付)載我當時舊過
秦(縯曰賈誼作過秦論司馬遷取之以賛項羽班固因之〇次公/曰按詩按熈寜十年九月内李清臣差知國史軾作詩送清臣)
(云付君此事寜論晉載我當時舊過秦軾於宋仁宗朝曽進論徃/古得失賈誼漢文帝時人論秦之過失作過秦論史記載之軾妄)
(以賈誼自比意欲李清臣於國史中載軾所進論/倬曰文選左太冲詩著論惟過秦作賦擬子虚)門外想無
千斛米(厚曰晉陳壽傳丁儀丁廙有盛名於魏陳壽謂其子/曰可覔千斛米當爲尊公作佳傳子不與竟不作傳)
墓中知有百年人(縯曰漢末有發前漢宫人冡者宫人猶活/問漢時宫中事說之皆了了有次緒又發)
(范明友奴冡奴亦三百五十餘矣說霍光廢立之際多與漢書相/應者〇次公曰廣記載鄭郊謁友人於陳蔡路逢一冡有竹二竿)
(滁人思我雖未忘/見我今應不能識)
珥耳西歸近紫宸(縯曰魏畧曰殿中侍御史簮曰筆側階/而立士問曰此何官也辛毗曰御史簮)
(筆書過上帝所居曰/宸紫微大帝之座也)大平典冊不縁麟(次公曰不縁麟言司/馬子長也司馬子長)
(作史記亦以獲麟而起〇師曰杜預左傳序孔子/絶筆於獲麟一句者所感而起故所以爲終也)付君此事寜
論晉(厚曰晉陳壽撰三國志時人稱其有良/史之才張華謂壽曰當以晉書相付)載我當時舊過
秦(縯曰賈誼作過秦論司馬遷取之以賛項羽班固因之〇次公/曰按詩按熈寜十年九月内李清臣差知國史軾作詩送清臣)
(云付君此事寜論晉載我當時舊過秦軾於宋仁宗朝曽進論徃/古得失賈誼漢文帝時人論秦之過失作過秦論史記載之軾妄)
(以賈誼自比意欲李清臣於國史中載軾所進論/倬曰文選左太冲詩著論惟過秦作賦擬子虚)門外想無
千斛米(厚曰晉陳壽傳丁儀丁廙有盛名於魏陳壽謂其子/曰可覔千斛米當爲尊公作佳傳子不與竟不作傳)
墓中知有百年人(縯曰漢末有發前漢宫人冡者宫人猶活/問漢時宫中事說之皆了了有次緒又發)
(范明友奴冡奴亦三百五十餘矣說霍光廢立之際多與漢書相/應者〇次公曰廣記載鄭郊謁友人於陳蔡路逢一冡有竹二竿)
(鄭爲詩曰冡上兩竿竹風吹常裊裊冡中人賡之曰下有百年人長/眼不知曉先生之意言必不如陳壽之希求當念墓下之人而/發)
(其潜/光也)看君兩眼明如鏡休把春秋坐素臣(縯曰韓愈/謂自古作)
(史不有天禍必有人刑左丘明紀春秋時事以失明〇厚曰杜預/序左氏言仲尼素王丘明素臣〇次公曰先生之意言邦直眼如)
(明鏡知所去取當知春/秋非若丘明之失明也)
　　　　送李公恕赴闕
君才有如切玉刀(縯曰周穆王征西戎西戎献昆吾之劒長/尺有咫錬鋼赤刄切玉如泥○援曰漢武)
(故事於建章别造華殿四夷珍寳充之火浣布切玉刀不可勝數/次公曰切玉事二其一是劒則歐陽率更類書劒部引古列子云)
(西戎献昆吾之劒於周穆王切玉如泥其一是刀徐光禄類書刀/部云昆吾割玉刀見十洲記周穆王時西湖献刀切玉如土白傳)
(類書於劒部所載同率更於刀部所載同光禄又引孔叢子西戎/利刀秦王得之割玉如泥舊注兩家其一引昆吾之劒與先生用)
(切玉刀字背矣其一引漢武故事却是/刀事然在徐光禄白傳所引之後矣)見之凛凛寒生毛
願隨壯士斬蛟蜃(縯荆佽飛澹臺㓕明周處鄧遐許旌陽皆/古斬蛟者〇次公曰王粲刀銘曰陸剸犀)
(兕水截鯨鯢則/用言刀無害)不願腰間纒錦絛(次公曰杜甫大/食寳刀詩云蒼)
(水使者/捫赤絛)用違其才志不展(次公曰晉殷浩傳桓温每/輕浩甞謂郄超曰浩有德)
(有言向使作令僕足以儀刑百揆朝廷用/違其才耳〇師曰唐房琯賛用違所長)坐與胥吏
同疲勞忽然眉上有黄氣(厚曰退之詩城上赤/雲呈勝氣眉間黄色)
(見歸/期)吾君漸欲収英髦立談左右俱動色一
語徑破千言牢(縯退之淮西碑萬口附/和并爲一談牢不可破)我頃分符在東武
(次公曰漢文帝爲竹使符/與太守分之東武宻州也)脫略萬事唯嬉遨(次公曰江淹恨/賦云脫畧公卿)
(跌宕文史〇師曰後漢馬援爲隴西太守諸曹時白/事援曰此丞椽之聀何足相煩頗哀老子使得遊遨)盡壞屏障
通内外(援曰晉阮籍傳文帝輔政籍甞從容言於帝曰籍曽遊/東平楽其風土帝大恱即拜東平相籍乗驢到郡壞府)
(舎屏障内外相望法/令清簡旬日而還)仍呼騎曹爲馬曹(縯曰晉王徽之爲/桓冲騎兵參軍冲)
(問卿署何曹對曰似是馬曹又問管幾馬曰不知/馬何由知數又問馬比死多少曰未知生焉知死)君爲使者見
不問反更對飲持雙螯(次公曰對飲惜用曹參傳相舎後/園近吏舎吏舎日飲歡呼從吏患)
(之乃請參遊後園幸相國召按之乃反取酒張坐歌呼與相和〇/厚曰晋畢卓甞謂人曰得酒滿數百斛舡四時羙味置两頭右手)
(持酒杯左手持蟹螯拍浮/酒舡中便足了一生矣)酒酣箕坐語驚衆(師曰前漢張/耳傳髙祖箕)
(踞罵詈甚慢之顔師古注箕/踞者謂曰两脚其形如箕)雜以嘲諷窮詩騷(次公曰柳/子厚寄韋)
(瑜詩君今矻矻又竄/逐詞賦巳復窮詩騷)丗上小兒多忌諱獨能容我真賢
豪爲我買田臨汝水逝將歸去誅蓬蒿安能終老
塵土下俯仰隨人如桔槹(縯曰莊子子不見桔槹者/乎引之則俯捨之則仰)
増刋校正王狀元集注分類東坡先生詩卷之二十
増刋校正王狀元集註分類東坡先生詩卷之二十一
　送别中
　　詩七十五首
　　　送鄭户曹(堯卿名僅字彦能/赴大名府户曹)
遊遍錢塘湖上山歸來文字帶芳鮮羸僮瘦馬從
吾飲陋巷何人似子賢公業有田常乏食(縯後漢鄭/大字公業)
(交結豪傑家冨於財有/田四十頃而食常不足)廣文好客竟無氊(厚廣文鄭䖍也爲/廣文館博士杜甫)
(與䖍詩云才名四/十年坐客寒無氊)東歸不趂花時節開盡春風誰與妍
　　　送孔郎赴陜郊
驚風擊面黄沙走西出崤函脫塵垢(縯言二崤與函関/也二崤山在河南)
(永寕縣凾谷関在新安縣任杜子美詩云疾風/吹塵暗河縣行子隔手不相見此正陜州詩也)使君來自古
徐州(堯卿古有南徐北徐南徐潤州北/徐彭城時自彭城而往故云古徐)聲震河潼殷關右
(厚潼関在華州華隂縣河水自龍門南流激華/山而東故名潼関函谷在靈寳二関相爲首尾)十里長亭聞
鼔角一川秀色明花柳北臨飛檻卷黄流南望青
山如峴首(師峴首山在㐮州㐮陽縣陜州去郡二十/里有山亦名峴以其狀類峴首故得名)東風吹
開錦繡谷(子仁谷名也按先生菩薩泉銘云廬山有金/像㑹昌中詔毁佛寺寺僧藏像錦繡谷云)渌水
翻動蒲萄酒(縯李白詩遥看漢水鴨/頭緑恰似蒲萄𥘉醱醅)訟庭生草數開樽過
客如雲牢閉口(倬退之與李實書曰接過客俗子絶口/不掛時事務爲崇深以拒止嫉妬之口)
　　　送李公擇
嗟余寡兄弟四海一子由(任論語子夏曰四/海之内皆兄弟也)故人雖云
多出處不我謀弓車無停招(縯左氏載逸詩翹/翹車乗招我以弓)逝去勢
莫留僅存今幾人(任杜詩他時一笑/後今日幾人存)各在天一陬(次公杜/詩名在)
(天一隅又云/各在天一角)有如長庚月到曉爛不収(厚李白獨酌有懷/詩孤月滄浪河漢)
(清北斗錯落長庚明〇援退之詩東方未明大星没獨有太白配/殘月〇次公太白一名長庚此方有長庚月之義如李注所引雖)
(顕得長庚字而/無相配之義矣)冝我與夫子相好手足侔比年兩見之
賔主更獻酬樂哉十日飲(子仁史記秦昭王遺平原君書/寡人聞君之髙義願與君爲布)
(夜之交君幸過寡人寡/人願與君爲十日之飲)衎衎和不流(縯柳子厚㑹飲曰捨百/拜而礼無叫號而極不)
(袒裼而逹非金石而和去紏逖而宻簡而同肆而/恭衎衎而從容於以合山水之樂成君子之心)論事到深
夜僵仆鈴與騶(厚鈴守鈴閣者/騶廐御者也)頗嘗見使君有客如
此不(縯謝安爲桓温司馬旣至温甚喜言平生歡/笑竟日温顧左右曰頗甞見我有如此客不)欲别不忍
言慘慘集百憂念我野夫兄(堯卿公擇兄/名莘字野夫)知名三十秋
巳得其爲人(倬孔子丗家曰/丘得其爲人)不待風馬牛(厚左傳僖四年齊/侯伐楚楚子使與)
(師言曰君處北海寡人處南海唯是風馬/牛不相及也不虞君之渉吾地也何故)他年林下見傾蓋
如白頭(厚前漢鄒陽云白/頭如新傾盖如故)增刋(趙集百憂此則老杜/百憂集之倒文也)
　　　和子由送將官梁左藏仲通
雨足誰言春麥短城堅不怕秋濤卷日長惟有睡
相冝(師歐陽永叔詩飽食杜門/無一事日長唯有睡相冝)半脫紗巾落紈扇芳草
不耡當戸長(縯蜀志先主云芳/蘭生門不得不勸)珍禽獨下無人見覺來
身丗都是夢坐乆枕痕猶著面城西忽報故人來
急掃風軒炊麥飯(徐州所岀次公漢書光武/云蕪蔞亭豆粥滹沱麥飯)伏波論兵
𥘉矍鑠(厚後漢劉尚擊五溪蛮軍没伏波將軍馬援請行時年/六十二帝愍其老未許之援曰臣尚能被甲上馬據鞍)
(顧盻以示可用帝笑/曰矍鑠哉是翁也)中散談仙更清逺(援嵆康仕魏爲中散/大夫常修養性服食)
(之事弹琴詠詩自足於懷以爲神仙禀之自然非學所/得至於導養得理則安期彭祖之倫可及乃著養生論)南都從
事亦學道(子仁謂子由也蓋是時子由從張文定簽書南京判/官而先生嘗云余觀子由自少曠逹天資近道又得)
(至人養生長年之訣而子由亦嘗/云學道三十年今始粗聞道也)不恤腸空誇腦滿(縯道家/云欲得)
(不死腸中無滓欲/得不老還精𥙷腦)問羊他日到金華應許相將遊閬苑
(黄𥘉平之兄尋其弟於金華山○厚黄𥘉平少時牧羊有道士見/其良謹将至金華山四十餘年其兄𥘉起尋得之問曰羊何在𥘉)
(平曰近在山東乃俱往視見白石無數𥘉平叱之白石/皆/起成羊〇援閬苑即閬風亦曰玄圃在崑崙之中天帝所居)
　　　送胡掾
亂葉和淒雨投空如散絲(次公張載雜詩云騰雲/似湧煙宻雨如散絲)流年
一如此遊子去何之節義古所重艱危方自兹(次公/杜詩)
(險艱方/自兹)他年著清德仍復畏人知(縯晋胡威傳父質以忠清/著稱威入朝武帝語及平)
(生因歎其父清謂威曰卿孰與父清對曰臣不如/也臣父清恐人知臣清恐人不知是臣不及遠也)
　　　送將官梁左藏赴莫州(次公莫州文安郡理鄚/縣唐開元中以鄚字類)
(鄭改爲莫乃公/孫瓉之易京也)
燕南垂趙北際其間不合大如礪(縯後漢公孫瓉傳童/謡曰燕南垂趙北際)
(中央不合大如礪唯有此中可避丗瓉旣破劉/虞盡有幽州之地自以爲易地當之乃徙鎮焉)至今父老哀
公孫烝土爲城鐵作門(厚晋載記赫連勃勃烝土/築城錐入一寸即殺築者)城中
積榖三百萬猛士如雲驕不戰一朝鼓角鳴地中
(援瓉居髙京以鐵爲門積榖三百萬斛希復攻戰袁紹大攻瓉瓉/與子續書曰袁氏之攻壮若鬼神梯衝舞吾樓上鼔角鳴於地中)
帳下美人空掩靣(縯漢圍項羽於垓下羽起飲帳中有/美人姓虞氏羽悲歌忼慷美人和之)豈如
千騎平時來笑談謦欬生風雷葛巾羽扇紅塵静
(縯諸葛亮葛巾/羽扇指揮三軍)投壷雅歌清宴開(厚祭遵爲将車取士必用/儒術對酒設樂必雅歌投)
(壷)東方健兒虓虎様(縯詩曰進厥虎臣闞如虓虎/師杜甫詩朔方健兒好身手)涕泣
懷思廉恥將(厚杜詩安得廉恥將三軍同晏眠○次公東/方健兒則梁左藏所替罷處故懷思之也)彭
城老守亦淒然不見君家雪兒唱(援李宻有寵姬名雪/兒毎賔客有新製必)
河壖黃樓我所開(子仁按子由黃樓賦叙云熈寕十年秋河/决澶淵水及彭城下子瞻適爲彭城守廬)
(於城上調急夫發禁卒以從事以身帥之故水大至而民不潰於/是即城之東門爲大樓焉堊以黄土曰土實勝水徐人相勸成之)
(即此/也)秋月堕城角春風搖酒杯遲君爲坐客新詩出
瓊瑰(縯劉禹錫詩每/逢詞客餽瓊瑰)樓成君巳去人事固多乖(任陶潜/荅龐參)
(軍詩叙云人事/好乖便當語離)他年君倦遊白首賦歸來(援司馬長卿/故倦遊陶淵)
(明賦歸/去來)登樓一長嘯(厚王粲作登樓賦孫登於蘇門長嘯〇/次公劉琨在晉陽爲胡騎所圍琨乃乗)
(月登樓長嘯賊聞/之悽然弃圍而走)使君安在哉(堯卿太白詩云君若/不飲酒昔人安在哉)
　　　送頓起
客路相逢難爲樂常不足臨行挽衫䄂更賞折殘
菊佳人亦何念淒斷陽關曲(次公即王維詩渭城朝雨裛/輕塵客舎青青柳色新勸君)
(更盡一杯酒西出陽關無故人○/師唐何戡善唱渭城即陽關曲也)酒䦨不忍去共接一寸
燭留君終無窮歸駕不免促岱宗已在眼(次公岱宗/㤗山也頓)
(蓋之兖州矣在眼字謝靈運詩想見山阿/人薜蘿若在眼〇任杜詩云青山各在眼)一往繼前躅天門
四十里(厚㤗山東上七/十里至天門)夜看扶桑浴(縯漢官儀㤗山東南名/日觀見日始岀長三丈)
(所淮南子曰日岀晹谷拂于扶桑浴於咸池〇蘇東方朔十洲記/云扶桑在碧海中葉似桑樹長數千丈大二十圍兩兩同根更相)
(依傍是/名扶桑)回頭望彭城大海浮一粟故人在其下塵土
相豗蹴惟有黃樓詩千古配淇澳(頓有詩記黃樓本末/縯衛國風有淇澳篇)
　　　次韻子由送趙㞦歸覲錢塘遂赴永嘉(次公/㞦清)
(獻公之仲子也清献守杭㞦將倅温先歸覲親而後/之官過南都子由作詩送之時先生在徐次其韻)
歸舟轉河曲稍見楚山蒼候吏來迎客吴音巳帶
郷言從謝康樂(縯謝靈運襲封康樂/公嘗爲永嘉太守)先獻魯靈光(厚後漢/王延壽)
(父逸欲作靈光殿賦命延壽往録其狀延壽因韻之/以簡其父父曰吾無以加也殿即漢魯共王所建)巳擊三千
里(援莊子鵬徙於南/溟也水擊三千里)何須四十強(縯記四十/曰強而仕)風流半刺史
(縯庾亮與郭游書曰别駕與刺史同流/王化任居刺史之半安可非其人也)清絶校書郎(厚校書郎/隷祕書省)
(最爲仕/林清選)到郡詩成集尋溪水濺裳芒鞋隨採藥(堯卿下/式行著)
(芒鞋〇師劉晨阮/肇採藥於天台山)蠒紙記流觴(援羲之蘭亭叙以蠒紙冩記流/觴曲水〇仔詩成集指謝靈運)
(詩)海静蛟鼉出山空草木長(師陶潜詩孟/夏草木長)䆠遊無逺
近民事要更嘗願子傳家法他年請尚方(縯漢朱雲/上書請尚)
(方斬馬劒断佞臣一人以厲其餘上問誰對曰安昌侯張/禹〇次公曰此乃勉㞦令効清献之直彈劾不避權倖也)
　　　送孫勉
昔年罷東武曽過北海縣(次公東武宻州也先生前守宻/北海縣在後漢爲北海國有菑)
(川髙宻膠東三國以其/縣屬則乃宻州一帶矣)白河翻雪浪黃土如蒸麫桑麻冠
東方一熟天下賤是時累饑饉常苦盗賊變毎怜追
胥官野宿風裂面君爲淮南秀文采照金殿(吾常考/中進士)
(第/一)胡爲事奔走投筆腰羽箭(縯後漢班超爲官傭書嘗/輟業投筆歎曰大丈夫無)
(它志略猶當效傅介子張騫立功異域以取封/侯安能乆事筆硯間乎杜詩猛將腰間大羽箭)更𬒳髯將軍
豪篇來督戰(其兄莘老以詩寄之皆言戰事〇次公呉國志/注引献帝春秋曰張遼問呉降人向有紫髯将)
(軍是誰曰/孫㑹稽權)親程三郡士(堯卿時考試/三郡士子)玉石不能衒(次公揚子/云衒王而)
(賈石不/能欺也)欲知君得人失者亦稱善君才無不可要欲
經百錬(次公劉琨云何意百錬剛化爲繞指柔〇/堯卿崔豹古今注曰百錬吴大帝刀名)吾詩堪咀
嚼聊送别酒嚥
　　　送參寥師
上人學苦空百念巳灰冷劒頭惟一吷(厚莊子惠子曰/管也猶有嗃也)
(吹劒者吷而巳矣〇次公專使莊子道/仁義於戴晉人之前猶劔首之一吷)焦穀無新頴(縯維摩詰/言如焦穀)
(牙如石/女皃)胡爲逐吾軰文字爭蔚炳(縯揚子君子豹変其文/蔚也大人虎变其文炳)
(也)新詩如玉雪出語便新警退之論草書萬事未
嘗屏憂愁不平氣一寓筆所騁頗怪浮屠人視身
如丘井(縯維摩經云視身如丘井爲老所逼○厚/白樂天詩云身老同丘井心空是道埸)頽然寄澹
泊誰與發豪猛(次公自退之論草書而下至此蓋退之送髙/閑上人序云生時張旭喜草書下治他技喜)
(怒窮窘憂悲愉懌怨恨思慕酣醉無聊不平有動於心必於草書/發之故旭之書変動猶鬼神不可端倪以此終其身而名後丗今)
(閑之於草書有旭之心哉又云今閑師浮屠氏/一死生解外膠是/其爲心必泊然無所起其於丗必淡然無所嗜泊與淡相遭頽堕委)
(靡潰敗不可収拾則其於書得無象之然乎然吾聞浮屠人善/幻多伎能閑如通其術則吾不能知矣先生八句蓋用其語)細
思乃不然真巧非幻影(次公金剛經云/如夢幻泡影)欲令詩語妙
無厭空且静静故了羣動空故納萬境閱丗走人
間觀身臥雲嶺(次公自細思乃不然而下則反其言浮屠/人善幻也欲髙退之不取澹伯之意矣)鹹
酸雜衆好(次公柳子厚報崔黯書吾甞見病心腹/人有思㗖土炭嗜酸鹹者不得則大戚)中有至
味永詩法不相妨此語更當請
　　　次顔長道韻送傳倅
兩見黄花掃落英(次公楚詞夕食/秋菊之落英)南山山寺遍題名
宗成不獨依岑范(見趙郎中見和/戲復荅之詩注)魯衛終當似弟兄
(援論語魯衛之政兄弟也又漢史曰大馮君/小馮君兄弟繼踵相因循政如魯衛徳化均)去嵗雲濤浮汴
泗與君泥土滿衣纓如今别酒休辭醉試聽雙洪
落後聲(子仁雙洪盖徐州二水也先生徐州鹿/鳴燕賦詩叙云俯聽洪之號怒即此也)
　　　臺頭寺送宋希元
相從傾蓋只今年(縯孔子之郯遇程子於塗傾蓋而語/〇厚鄒陽曰白頭如新傾盖如故)送
别南臺便黯然(次公江淹别賦黯然/銷魂者惟别而已矣)日夜更歌金縷曲
(縯李錡妾杜秋娘常爲錡唱/詞云勸君莫惜金縷衣)他年莫忘角弓篇(是日與宋君/同㘽松寺中)
(〇厚左傳韓宣子聘魯韓子賦角弓宴于季氏有嘉樹焉宣子譽/之武子曰宿敢不封殖此樹以無忘角弓○任杜詩更尋嘉樹傳)
(不忘角/弓詩)三年不顧東鄰女(取宋玉○援宋玉言臣里之美者/莫若東家之子然此女登墻窺臣)
(三年至今/未許也)二頃方求負郭田(任蘇秦旣約六國從親爲從長/相六國曰使我有負郭田二頃)
(豈能佩六/國相印乎)我欲歸休君未可茂先方議斸龍泉(厚晉/張華)
(字茂先與雷煥登樓共尋天文煥曰牛斗之間有異氣是寳劎之/精上徹於天耳在豫章鄷城即𥙷煥爲鄷城令煥到縣掘獄屋基)
(得一石函函中有雙劒並刻題一曰龍/泉二曰太阿〇縯杜詩無計􁜤龍泉)
　　　送蜀人張師厚赴殿試二首
忘歸不覺鬢毛斑好事郷人尚往還斷嶺不遮西
望眼(退之詩爲遮西望/眼終是懶回頭)送君直過楚王山(次公項羽都/於徐州自號)
(西楚覇王故/此有楚王山)
雲龍山下試春衣放鶴亭前送落暉(次公雲龍山人居/也有放鶴亭先生)
(有記/云)一色杏花三十里新郎君去馬如飛(次公杏花/三十里則)
(徐州往趍京之路有如此者新及第者謂之新郎君則送其赴殿/試遂可以此目之矣〇師曰孟郊詩少年得意馬蹄疾一日看盡)
(長安/花)
　　　送劉寺丞赴餘姚
中和堂後石楠樹與君對床聽夜雨(次公夜雨對床事/見與子由别於鄭)
(州西門之外詩注中和堂在杭州先生/爲倅日監秋試意者劉寺丞爲試官也)玉笙哀怨不逢人
但見香煙横碧縷謳吟思歸岀無計坐想蟋蟀空
房語明朝開鎻放觀潮(次公先生監試杭州時以八月十/六日放榜故云開鎻放觀潮見前)
(第十一卷有監試呈諸武官又/催試官考較戯作可放者也)豪氣正與潮爭怒銀山動
地君不看獨愛清香生雪霧别來聚散如宿昔城
郭空存鶴飛去(縯丁令威化鶴集華表柱/上言曰城郭如故人民非)我老人間萬
事休(任栁子厚詩耦耕若便遺/身丗黄髪相看萬事休)君亦洗心從佛祖手香
新冩法界觀(次公法界觀杜/順和尚所着者)眼净不覷登伽女(厚楞嚴/經阿難)
(因乞食遭摩登/伽女引入淫室)餘姚古縣亦何有龍井白泉甘勝乳
千金買斷顧渚春似與越人降日注(縯顧渚在湖州日注在越/州並進草茶其品甚/貴)
　　　送孫著作赴考城兼寄錢醇老李邦直二君於
　　　孫處有書見及(次公考城古戴國也北毫葵立黄池皆/考城地今地志隷東京云曹州割也)
使君閑如雲欲出誰肯伴清風獨無事一嘯亦可
喚(仔趙昞云長嘯/呼風亂流而濟)來從白蘋洲(縯白蘋洲在湖州因梁栁惲/爲呉興太守賦詩於此因以)
(名洲〇次公柳惲詩汀洲採白蘋日晚江南春/〇共父呉興統記云白蘋洲在霅溪東南一里)吹我明月觀
(厚明月觀在江寕府故臺城〇次公楊/州有月觀何遜梅花詩曰枝横却目觀)門前逺行客青衫流白汙
(子仁戦國䇿/白汗交流)問子何怱怱王事不可緩故人錢與李
清廟兩圭瓉(次公曰書云/秬鬯圭瓉)蔚爲萬乗噐(次公鄒陽云蟠木輪/囷而爲萬乗器者以)
(左右爲之/先容也)尚記溝中斷(縯莊子百年之木破爲犠樽青黃而/文之其斷在溝中比犠樽於溝中之)
(斷則美惡有間/矣其失性一也)子亦東南珍價重不可筭(次公杜詩價重百/車渠〇任孟子倍)
(蓰而無/筭者)别情何以慰酒盡對空案惟持一榻凉勸子
巾少岸(次公杜詩白/幘岸江臯)北風那復有塵土飛灰炭欲寄
二大夫(次公漢踈廣踈受之夫/觀者皆曰賢哉二大夫)發發不可絆(厚借用詩/飄風發發)
　　　送淵師歸徑山
我昔嘗爲徑山客至今詩筆餘山色師住此山三
十年妙語應須得山骨溪城六月水雲蒸飛蚊猛
捷如花鷹羡師方丈氷雪冷蘭膏不動長明燈(倬楚/詞蘭)
(膏明/燭)山中故人知我至爭來問訊今何似(次公法華經問/訊如來今禪院)
(自打問/記也)爲言百事不如人兩眼猶能書細字(徑山夏無/蚊余舊詩)
(云問龍乞水歸洗眼/欲看細字銷殘年)
　　　　送表忠觀道士歸杭(次公先生表忠觀碑載趙抃/知杭州言故呉越國王錢氏)
(墳廟在錢塘臨安者皆無廢不治請以妙因院爲觀使/錢氏之孫爲道士曰自然者居之以守其墳廟詔許之)
(改妙因爲表忠觀〇性之按杭州圖經云表忠/觀在城南龍山一十五里熈寕十年賜今額)
先王舊德在民心著令稱忠上意深(縯/前漢呉芮傳徙爲/長沙王髙祖賢之制詔)
(御史長沙王忠其定著令〇/次公/芮賛云呉芮之起不失正道故/能傳號五岀以無嗣絶慶流/庶有以矣夫著于甲令而稱忠也〇)
堕淚行看會祠下(厚晋羊祜傳㐮陽百姓於峴山祜平生遊/憇之所建碑立廟歳時饗祭焉望其碑者)
(莫不流涕杜預/因名堕淚碑)掛名爭欲刻碑隂(縯表忠碑公書其事〇/次公退之文云得掛名)
(於經/端也)凄凉破屋塵凝坐憔悴雲孫雪滿簮(次公此指言/錢道士矣爾)
(雅子之子爲孫孫之子爲曽孫曾孫之子爲玄孫玄孫之子爲來孫來孫之子/爲晜/孫晜孫/之子/爲仍孫/仍孫之/子爲雲孫注云輕逺如浮雲也)
未信諸豪容郭解却從他縣施千金(援吏記郭解傳洛/陽人有相仇者邑)
(中賢豪居間以十數終不聽客廼見解解夜見仇家仇家曲聽解/謂仇家吾聞洛陽諸公在間多不聽今子幸而聽解言柰何從他)
(縣奪人邑賢大/夫權乎乃夜去)
　　　　送俞節推(尚之子尙/字退翁)
呉興有君子淡如朱絲琴一唱三歎息至今有遺
音(縯礼記清廣之瑟朱絃而䟽越/一唱而三歎其有遺音者矣)嗟予與夫子相避如辰
參(退翁官于蜀余任京師余歸而退翁去及余官於呉興則退翁/亡矣〇厚參辰二星常出没不相見蘇武詩昔爲鴛與鴦今爲)
(参與辰○次公揚子曰/吾不覩參辰之相比也)猶喜見諸郎窈然清且深異時
多良士末路䘮𥘉心我生不有命其肯枉尺尋(次/公)
(孟子在尺而直/尋枉尋而直尺)
　　　伯父送先人下第歸蜀詩云人稀野店休
　　　安枕路入靈關穩跨驢安節將去爲誦此
　　　句因以爲韻作小詩十四首送之
索漠齊安郡從來著放臣(次公齊安即黄州也著放臣則/在唐如杜牧之在本朝如王元)
(之/也)如何風雪裏更送獨歸人
瘦骨寒將斷衰髯摘更稀未甘爲死别猶恐得生
歸(次公杜詩孰知是死/别又曰生離與死别)
日上氣暾江雪晴光眩野記取到家時鋤耰吾正
把(次公杜詩縱有健婦把犂鋤〇夢齡/前賈誼傳偕父耰鋤注耰摩田噐也)
月明穿破裘霜氣澁孤劒歸來閉戸坐黙數來時
店(次公退之詩依依夢/歸路歴歷想行店)
諸兄無可寄一語㑹須酬晚歳俱黄髪相看萬事
休(次公柳子厚荅刘夢得别詩云耦/耕若便遺身丗黃髪相看萬事林)
故人如念我爲說瘦欒欒(次公詩棘/人欒)尚有身爲患(縯/老)
(子吾有大患/爲吾有身)巳無心可安(見寄刘孝/叔注中)
吾兄喜酒人今汝亦能飲一杯歸誦此萬事邯鄲
枕(縯太平廣記有客遇吕仙翁自言乆不得意仙翁以一枕與之/客就枕即夢入枕中仕䆠數十年甚愜意及覺所炊黄梁猶未)
(熟)
東遷在何許寒食江頭路哀哉魏城君宿草荒新
墓(次公魏城君乃先生之配王氏也記云朋友之墓有宿草而不/哭焉○伯恭按年譜至和元年甲午先生年十九歳始娶青城)
(王方女後封通義郡君先生作王氏墓誌云生/十九年而歸于某至治平二年卒年二十有七)
臨分亦泫然不爲窮途泣(厚阮籍率意獨駕不由徑路車/迹所窮輙慟哭而反〇師楊朱)
(見𡵨路而哭之曰可以南可以北〇子仁岀/王勃滕王閣記云阮籍猖狂豈效窮途之哭)東阡時一到莫
遣牛羊入我夢隨汝去東阡松柏青却入西州門
(援晋謝安傳羊曇爲安所爱重安薨後輟樂弥年行不由西州路/嘗因石頭大醉扶路唱樂不覺至州門左右白曰此西州門曇悲)
(感不巳以馬䇿叩扉誦曹子建詩云生/存華屋處零落歸山丘因慟哭而去)永愧北山靈(次公蕭子/顕齊書鍾)
(山在㑹稽郡北周彦倫隱於此山後應詔岀爲塩海令欲過此山/孔稚圭乃假山靈之意移之使不得至故云北山移文其辭曰鍾)
(山之英草堂/之靈云云)
乞墦何足羡(次公此篇戒安節之詩也孟子載斉人之/東郭墦間之祭者乞其餘歸驕其妻妾)負米
可忘艱(縯家語子路爲親/負米於百里之外)莫爲無車馬含羞入劒關(厚成/都之)
(北有昇仙橋司馬相如嘗題其柱云大丈夫不乗駟/馬車不復過此橋古詩羞見關城吏年年舊路歸)
我坐名過實(子仁崔援座右銘云無/使名過實守愚聖所臧)讙譁自招損(次公尚書/益賛于禹)
(曰滿招損/謙受益)汝幸無人知莫厭家山穩
竹笥與綀裙隨時畢婚嫁(次公後漢逸民傳戴良有五女/綀裳布𬒳竹笥木履而遣之畢)
(婚嫁則向子平事也又退之/詩如今便可爾何用畢婚嫁)無事若相思征鞍還一跨
萬里却來日一庵仍獨居應笑謀生拙團團如磨
驢(次公先生又有詩云團/團如磨牛歩歩踏陳迹)
　　　送沈逹赴廣南
嗟我與君皆丙子四十九年窮不死(元按年譜先生四/十九歳正元豊七)
(年在黄州三/月量移汝州)君隨幕府戰西羗夜渡冰河斫雲壘飛
塵漲天箭洒甲歸對妻孥眞夢耳(師杜甫自賦中脫歸/老杜詩云夜闌更秉)
(燭相對/如夢寐)我謫黃岡四五年(沈按年譜先生以元豊二/年謫黄州至此凡五年)孤舟
出没煙波裏故人不復通問訊疾病飢寒疑死矣
相逢握手一大笑白髪蒼顔略相似我方北渡脫
重江君復南行輕萬里功名如幻何足計學道有
涯眞可喜岣嶁丹砂巳付君(任杜詩逺尋勾漏令不復問/丹砂〇厚晉葛洪傳以老年)
(欲錬丹以祈遐壽聞交趾岀丹求爲勾漏令帝以洪資髙不許洪/曰非欲爲榮以有丹耳帝從之洪遂將子姪俱行至廣州刺史鄧)
(嶽留不聽去洪乃/止羅浮山鍊丹)汝陽罋盎君何恥(次公汝陽汝州罋盎以言/其癭之狀也先生别黄州)
(詩曰闊領先裁蓋癭衣是巳〇子/仁莊子云其脰肩肩罋盎大癭)君歸赴我雞黍約(次公論/語殺雞)
(爲黍范張有/雞黍之約)買田築室從今始
　　　送楊傑(井叙堯卿元祐二年髙麗僧義天􁬕海間道/至明州傳云義天弃王位出家上䟽乞偏歷)
(叢林間法受道有詔朝奉郎楊傑次公舘伴所至吴中/諸刹皆迎餞如王臣礼至金山僧了元乃牀坐受其大)
(展次公驚問其故了元曰義天亦異囯僧耳叢/林規繩如是不可易朝廷聞之以了元知大躰)
　　無爲子嘗奉使登太山絶頂雞一鳴見日出
　　又嘗以事過華山重九日飲酒蓮華峰上今
　　乃奉詔與髙麗僧統遊錢塘皆以王事而從
　　方外之樂善哉未曽有也作是詩以送之
天門夜上賔出日(次公㤗山記云㤗山盤道屈曲而上凡五/十餘盤經小天門大天門仰視天門如穴)
(中視天牎矣自下至古封禅處凡四十里山頂西嵓爲仙人石閣/東崖爲介丘東南嵓名日觀者雞一鳴時見日始欲出長三丈許)
(〇曹書堯典/寅賔岀日)萬里紅波半天赤歸來平地看跳丸(次/公)
(退之詩日月如跳丸〇/師杜牧詩日月若跳丸)一點黄金鑄秋橘太華峰頭作
重九天風吹灔黄花酒浩歌馳下腰帶鞓(縯腰帶鞓/華山地名)
(也)醉舞崩崖一揮手(次公李白詩因之出/寥廓揮手謝此丗)神遊八極
萬縁虚(厚李白大鵬賦序云余昔於江陵見天台司馬/子微謂余有仙風道骨可與神遊八極之表)下視
蚊雷隱汙渠(次公西漢中山靖/王云聚蚊成雷)大千一息八十返笑
厲東海騎鯨魚(次公詩云深則厲淺則揭厲言渉之也爾雅/繇帶以上爲厲〇任杜甫詩若逢李白騎鯨)
(魚道甫問/信今何如)三韓王子西求法(縯東夷國名曰韓韓有三種曰/馬韓曰辰韓曰弁韓皆髙䴡也)
鑿齒彌天兩勍敵(厚晋書釋道安與習鑿齒相見鑿齒曰四/海習鑿齒道安曰弥天釋道安人以爲名)
(對/三)過江風急浪如山寄語舟人好看客(縯摭言載唐/令狐楚鎮楊)
(州處士張祐常與狎宴楚視祐改令曰上水舡風又急帆/下人湏好立祐應聲曰上水舡舡厎破好看客莫倚柂)
　　　送穆越州
江海相忘十五年羡公松柏蔚蒼顔四朝耆舊冰
霜後(次公穆越州名珣字東美而詩云四/朝耆舊者豈以其甞歷住四朝故耶)兩郡風流水石
間(次公兩郡盖言其前在蜀中作郡今又/爲越州太守所領州前後皆山水郡也)舊政猶傳蜀父老
(次公司馬相如有/詰難蜀父老詞)先聲巳振越溪山樽前俱是蓬萊守
(次公蓬萊守盖穆旣守越而先生將守登越謂之蓬萊者元微之/守越以州宅誇白樂天詩云我是玉皇香案吏謫居猶得在蓬萊)
(今越州有蓬萊閣及以酒名也登州有萊/山倚郭乃蓬萊縣故越登皆可稱蓬萊守)莫放髙樓雪月閑
　　　送范純粹守慶州(堯卿文正公/㓜子字德孺)
才大古難用(縯老杜古栢行志士幽人/莫怨嗟古來才大難爲用)論髙常近迂(厚/莊)
(子髙論怨誹爲亢而已論語/子路曰有是哉子之迂也)君看趙魏老乃爲滕大夫(縯/論)
(語子曰孟公綽爲趙魏老/則優不可以爲滕大夫)浮雲無根蔕(援退之詩浮雲/柳絮無根蔕)潢
潦能湏臾(縯退之詩潢潦無/根源朝滿夕已除)知經幾成敗得見眞賢愚
羽旄照城闕談笑安邊隅(次公此言范純粹之父至/純粹皆能安邊服敵也)當
年老使君(次公老使君則純/粹之父仲淹也)赤手降於莵(次公赤手以言/降之易也退之)
(云蛟龍弄角牙造次欲手攬而先生有云赤手/攬象犀也於莵虎也楚人謂虎爲於莵見左傳)諸郎更何事
折箠鞭其雛(倬後漢鄧禹傳帝徴禹還勑曰赤眉無/彀自當來東吾折箠笞之非諸將憂也)吾知
鄧平叔不鬭月支胡(縯後漢鄧訓字平叔爲護羗校尉先/是小月氏胡分居塞内勝兵者二三)
(千騎皆勇徤富強每與羗戰常以少制/多漢亦時收其用時迷吾/子迷唐與武威種羗合兵万騎來未敢攻訓欲脅月氏胡訓擁衛稽)
(故令不得戦令開城及所居園門悉驅羣胡妻子内之嚴兵守衛/羗掠無所得諸胡因即解去由是湟中諸胡皆言漢家常欲闘我)
(曹今鄧使君待我以恩信開門納我/妻子咸歡喜叩頭曰唯使君所命)
　　　送戴䝉赴成都玉局觀將老焉(堯卿蒙本/名莊呉興)
(人慶曆六年賈黯/榜登第後改名蒙)
拾遺𬒳酒行歌處(縯杜甫爲右拾遺避亂居成都浣花草堂/𬒳酒者爲酒所加漢紀髙祖𬒳酒夜徑澤)
(中○倬靈帝常令劉寛講經寛常於座被/酒睡伏〇次公行歌字出列子拾穗行歌)野梅官栁西郊路
(厚杜甫詩時出碧雞坊西郊向/草堂市橋官柳細江路野梅香)聞道華陽版籍中(縯昔人論/蜀之冨曰)
(地稱天府縣號華陽常璩蜀志謂之華陽國志○次公華陽/乃成都倚郭縣名也今言杜子美在蜀則華陽有杜姓矣)至
今尚有城南杜(縯京兆城南有韋曲杜曲韋杜皆遭盛時人語/曰城南韋杜去天尺五杜正倫爲相與城南諸)
(杜昭穆逺求同譜不許衘之諸杜所居號杜固丗傳其地有壯氣/故丗衣冠正倫建言鑿杜固通水以利人旣鑿川流如血自是城)
(南諸杜/稍不振)我欲歸尋萬里橋(援成都有万里橋者諸葛亮送呉/使者至此曰万里之行從此始矣)
水花風葉暮蕭蕭芋魁徑尺誰能盡(次公漢書時有謡/歌曰飯我且食羮)
(芋魁蓋言芋之大者華陽國志曰汶山郡/有大芋如蹲鴟故杜詩云我恋岷下/芋)榿木三年巳足燒
(四杜詩云飽聞榿木三/年大與致溪邊十畒隂)百歳風狂定何有(縯退之詩云男兒/不再壯百歳如風)
(狂)羡君今作峩眉叟縱未家生執㦸郎(厚揚雄成都/郫人執㦸爲)
(郎〇次公老杜寄李虢州云/今日還珠守何年執㦸郎)也應丗出埋輪守(援漢順帝遣/八使循行風)
(俗餘人受命之部而張綱獨埋其車輪於洛陽都亭曰/豺狼當路安問狐狸遂劾奏梁兾䓁綱蜀郡犍爲人也)莫欺老
病未歸身玉局他年第幾人(縯昔張道陵修道旣成老/君降於成都地湧玉局今)
(爲觀在午門内〇堯卿公後果以提舉玉局而終〇師/杜甫存殁口號云玉局他年無限笑白楊今日幾人愁)㑹待子
猷清興發(任李白詩昨夜呉/㒷月子猷佳㒷發)還須雪夜去尋君(徑山道中/荅周長官)
　　　送陳睦知潭州
華清縹眇浮髙棟(次公按志載云􁃖泉宫咸亨二年名温泉/宫天寳六年改爲華清宫北向正門曰津)
(陽門東靣曰開陽門西面曰望京門南面曰昭陽門其中有瑶光/殿飛霜殿九龍殿冝春亭重明閣芳風閣十八名此所謂浮髙棟)
(也杜詩髙棟層軒巳自凉〇/師杜甫遠遊詩江闊浮髙棟)上有纈林藏石罋(次公福嚴寺/在南山半腹)
(石罋谷有懸泉激石成臼似罋形因以谷名爲石罋寺鄭愚津陽/門詩注曰石魚嵓下有天然石其形似罋以貯飛泉故玄宗以石)
(罋爲之寺名僧於上層飛楼中懸轆轤斜引修䋏長二百餘/丈以汲罋泉出於紅楼喬樹之杪此所謂纈林藏石罋也)一杯
此地𥘉識君千巖夜上同飛鞚(次公顧愷之千巖競秀/杜詩黃門飛鞚不動塵)
君時年少面如玉一飲百觚嫌未痛(次公孔叢子孔/子飲百觚杜痛)
(飲真/吾師)白鹿泉頭山月出(次公按述征記曰長安東則驪山西/則白鹿原而驍山中又有白鹿觀云)
(本驪山觀有老母殿唐髙祖武德六年幸温泉傍觀川原見白鹿/遂改觀名而白鹿泉三字未見顯載唯清華宫有飲鹿泉又有飲)
(鹿槽不敢指/名以俟傳聞)寒光潑眼如流汞(師汞水銀也○敬夫物類相/感云登汞泉在滄州九視山)
(山岀泉闊百歩亦云流汞渠雖泛金/石終不沉故州人以瓦鐵爲船舫)朝元閣上酒醒時(次公/志云)
(天寳七年玄元皇帝見干/朝天閣即改名降垩閣)臥聽風鸞鳴鐵鳯(厚陸倕石関銘蒼/龍玄武之制銅雀)
(鐵鳯之上〇次公鐡鳯蓋施雀鳯於屋脊上者薛綜西京賦注云/圎闕上作鐡鳯皇令張兩翼舉頭敷尾故老杜賛公房詩曰鐵鳯)
(森翔翔又贈崔評事詩曰隂沈鐵鳯闕風/鵉和銮之銮也以其在風中故謂之風銮)舊遊空在人何處
二十三年真一夢我得生還雪髯滿君亦老嫌金
帶重(師杜䢶相詩老賺金/帶重瘦覺玉堂寒)有如杜燕與秋鴻相逢未穩
還相送洞庭青草渺無際(縯洞庭青草二湖名相連/接乃往潭州之所經也)天柱紫
蓋森欲動(厚退之謁衡岳廟詩紫蓋連延接天柱石廪騰擲堆/祝融森然魄動下馬拜松柏一徑趨霊宫〇師衡山)
(有天柱/紫蓋峯)湖南萬古一長嗟(次公杜詩云湖南清/絶地万古一長嗟)付與騷人
發嘲弄
　　　　用前韻荅西掖諸公見和
雙猊蟠礎龍纒棟(次公礎石磉也礎斵双猊棟盤龍像此言/禁殿也〇師梅聖俞和人紫宸早朝詩耽)
(耽玉宇龍纏棟藹/藹金鋪獸齧環)金井轆轤鳴曉罋(厚李賀詩轆轤/咿啞轉鳴玉)小殿
垂簾白玉鈎大宛丘仗朱絲鞚(縯大宛國有善馬漢武/帝嘗遣使求之唐李林)
(甫謂諌官曰君不見立仗馬乎不/鳴日飫三品芻豆一鳴則斥之矣)風馭賔天雲雨隔(次公列/子御風)
(而行又所謂風馬雲車也賔天以/言帝之上仙也此蓋言仙神宗矣)孤臣忍淚肝腸痛(師梅聖/俞詩云)
(二年不到大梁城/江邊滴淚肝腸痛)羡君意氣風生座落筆縱橫盤走汞
上樽日日㵼黃封賜茗時時開小鳯閉門怜我老
太玄(縯李白詩獨有揚/執㦸閉門草太玄)給札看君賦雲夢(厚前漢司馬相如/傳相如請爲游獵)
(之賦上令尚書給筆札〇次公曰子虚賦/齊使者言其齊之青丘吞楚雲夢者八九)金奏不知江海眩
(援莊子海鳥止於魯郊魯君奏九夏以樂之/鳥乃憂悲眩視〇次公周礼以晋皷鼓金奏)木瓜屢費瑶瓊
重(縯詩投我以木瓜報之以瓊/琚投我以木桃報之以瓊瑶)豈惟蹇歩困追攀巳覺侍
史疲奔送春還宫柳腰攴活(次公杜詩云隔户楊柳弱嫋/嫋恰似十五女兒腰/任白)
(楽天云楊/柳小蛮腰)雨入御溝鱗甲動借君妙語發舂容(次公漢/書賈君)
(房言語妙天/下之摘也)顧我風琴不成弄
　　　送表弟程六知楚州(師程之元/徳瑞也)
炯炯明珠照雙璧當年三老蘇程石里人下道避
鳩杖(縯漢制仲秋之月年始七十者授之以玉杖杖/端以鳩鳥爲飾鳩者不噎之鳥欲老人不噎也)刺史迎門
倒鳬舄(見將往終南和子由見寄詩/注○援倒鳬舄倒屣迎也)我時與子皆兒童狂
走從人覔棃栗(援陶詩通子垂九/齡但覔棃與栗)健如黃犢不可恃(縯杜/詩憶)
(昔十五心尚孩健/如黄犢走復來)隙過白駒那暇惜(次公莊子若/白駒之過隙)醴泉寺
古垂橘柚(厚杜詩荒庭垂橘/柚古屋晝龍蛇)石頭山髙暗松櫟諸孫相
逢萬里外(次公杜詩且/復尋諸孫)一笑未解千憂積子方得郡古
山陽(次公山陽言楚州蓋/淮隂郡山陽縣也)老手風生謝刀筆(厚蕭何曹參/皆起秦刀筆)
(吏)我正含毫紫微閣(次公紫微閣則中書舎人事唐開元/𥘉號紫微舎人白樂天詩絲綸閣下)
(文書静鍾鼔楼中刻漏長坐到/黄昏誰是伴紫微花對紫微郎)病眼昏花困書檄莫教印
綬繫餘年去掃墳墓當有日(厚唐太宗謂裴寂曰/今歸掃墳墓尚何辝)功成
頭白早歸來(任杜甫與李白詩匡山/讀書處頭白早歸來)共藉棃花作寒食
(次公棃花爛開而可藉乃寒食時也白樂天寒/食月夜詩風香露重棃花濕草舎無燈愁未入)
　　　送王伯敡守虢
華山東麓秦遺民當時依山來避秦(縯華山南有川廣/袤数百里連山洞)
(不知其深淺人有登蓮華峯見人煙屋舎相望四時常有/花木疑是靈仙之窟宅又云秦人避難居此其後裔也)至今
風俗含古意柔桑緑水招行人行人掉臂不回首
爭入崤凾土囊口(厚宋玉風賦盛/怒於土囊之口)惟有使君千里來欲
飲三堂無事酒(縯號州三堂唐開元中建吕温作記言三者/明臣子在三之節堂者励宗室肯構之義退)
(之言劉給事出刺史州職修人治州中稱無事頗復增飾而㳺其/間云○厚史記陳軫謂犀首曰公何好飲也曰無事也○任退之)
(詩何人有/酒身無事)三堂本來一事無日長睡起聞投壷(厚後漢祭/遵傳遵爲)
(将軍取士皆用儒術對/酒設樂必雅歌投壷)牀頭硯石開雲月澗厎松根斸
雪腴(援虢岀月石/硯屏并茯芩)山棚盗散人安寢(次公唐史河南汝虢/深山居民團結爲盗)
(謂之山棚李師道常衣食而潜部分之欲以作亂於洛城多置田/伊闕陸渾間以舎山棚元和十年大饗邸中殺牛釃酒旣衷甲矣)
(其徒白官發之留守吕元膺以兵掩禦賊突岀轉略幾部/入山中數月奪山棚所市山棚怒道官軍襲擊尽殺之)勸買
耕牛發陳廪(厚龔遂治渤海令民/賣剱買牛賣刀買犢)歸來只作水衡卿(縯/龔)
(遂自渤海徴還上以遂年老不任公卿拜爲水衡都尉/水衡典上林禁苑共張宮舘爲宗廟取牲官職親近)我欲攜壷
就君飲(次公杜牧詩與/客攜壷上翠微)
　　　次韻子由送千之姪
江上松楠深復深滿山風雨作龍吟年來老幹都
生􁑚下有孫枝欲出林白髮未成歸隱計青衫
儻有濟時心閉門試草三千牘(師前漢東方朔許/公車奏議三千牘)側席
求人少似今(厚漢光武側席幽/人求之如不及)新刋(孫枝縯凡木皆幹/实而未/虚唯桐反是琴用孫枝爲貴)
　　　用王鞏韻送其姪震知蔡州
九門挿天開(啇老楚詞虎豹九関/注天門凡有九重)萬馬先朝屯(次公選詩/云胡馬如)
(雲/屯)舉鞭紅塵中(次公襄陽小兒歌山簡曰舉鞭向葛/強紅塵則所謂東華門軟紅塵土)相見
不得言夜走清虚宿(師王鞏家/有清虚堂)扣門驚鵲翻君家
汾陽家永巷車雷奔(縯長安志載郭汾陽宅在親仁里居/其里四分之一中通永巷子孫甚衆)
(〇子仁杜牧阿房宫賦/云雷霆乍驚宮車過也)夕郎方不夕(厚漢故事黄門郎每日暮/入對青鎻門拜故謂之夕)
(郎即今之/給事中也)列㦸以自藩(縯大官門/賜列㦸)相逢開月閣畫簷
低金盆(次公杜詩夜闌接/軟語落月如金盆)至今夢中語猶舉燈前樽阿
戎修玉牒(援晋阮籍謂王渾之子戎爲阿戎謂渾曰/共卿言不如與阿戎談玉牒宗室丗譜也)未憚筆
削煩(次公孔子作春秋/筆則筆削則削)君歸助獻納(次公班固两都賦序云/朝夕論思日月献納注)
(論思正道/献納於上)坐繼岑與温(縯岑則岑文本與其兄子長倩也温/則温大雅與其弟彦愽也文本爲中)
(書舎人侍郎令而兄子長倩爲兵部侍郎同中書門下/平章事大雅爲黄門侍郎而彦愽爲中書舎人侍郎令)我客二
子間不復尋諸孫(子美詩云權門多噂沓且復尋諸/孫〇縯此杜子美示從孫濟詩也)
　　　用舊韻送魯元翰知洺州(魯少/卿也)
我在東坡下躬耕三畒園君爲尚書郎坐擁百吏
繁鳴蛙與鼔吹等是俗物喧(縯南史孔珪門庭之内草/萊不剪中有蛙鳴或問之)
(曰欲爲陳蕃乎珪笑曰我以此當兩部鼔吹何必効蕃又王晏甞/鳴鼔吹候之聞羣蛙鳴曰此聒人耳珪曰我聽鼓吹殆不及此晏)
(有慙/色也)永謝十年舊老死三家村惟君綈𫀆信(厚史記范/睢爲須賈)
(譛得脫死於魏易姓名爲張禄入秦秦拜睢爲相而魏不知也魏/使須賈於秦睢爲敝衣微行見賈賈驚曰范叔一寒如此哉乃取)
(一綈𫀆賜之已而入秦相府門下曰乃吾相張君也賈大/驚謝罪睢曰公所以得無死者以綈𫀆戀恋有故人之意)到我
雀羅門(援前漢鄭當時傳載下邽翟公爲廷/尉賔客填門及廢門外可設羅雀)𬗟懷故人意
欲使薄夫敦(縯孟子聞柳下惠/之風者薄夫敦)新年到宣室(厚賈誼爲長/沙王太傅後)
(嵗餘文帝思誼徵之至入見上方受釐坐宣室〇子翬/三輔黃圗云宣室在未央宫殿北未央前殿正室也)白首代
堯言(次公先生言其今爲中書舎人也掌制誥爲代言之職說/命云夢帝賚予良弼其代予言又漢夏侯勝云堯言布於)
(天下至/今見誦)相逢問前軰所見多從昆道館雖云樂(次公華/嶠後漢)
(書曰學者謂東觀爲/老氏藏室道家蓬萊)冷卿當復温(次公冷卿言魯元翰也乃杜/詩廣文先生官獨冷之義因)
(話録言祠部謂之水聽以其冷也〇倬丗傳京師謂光禄爲飽卿/衛尉爲暖卿鴻臚爲睡卿司農爲走卿宗正爲冷卿暖卿謂其管)
(儀鵉供帳之類冷/卿謂其管玉牒所)還持刺史節却駕朱輪軒(援漢制刺史/皂盖朱两轓)
黃髮方用事(次公書尙猷/詢兹黄髪)白鬚冝少存嗣聖眞生知
拯民如救燔(次公救燔則救焚/也史有救焚拯溺)𥘉囚羽淵魄(縯左傳言堯殛/鯀于羽山其神)
(化爲黃熊以/入于羽淵)盡返湘江魂(厚屈原流放湘江而宋玉爲作招/魂〇師時哲宗𥘉登極太母垂簾)
(悉罷新法而元豐末年用事宰執皆斥逐/當時議新法不合𬒳竄謫者皆召還録用)坐憂東郡決老守
思王尊(縯前漢王尊遷東郡太守河水盛溢泛浸瓠子金堤老/弱奔走恐水大決爲害尊躬率吏民投沉白馬祀水神)
(河伯因止宿堤上水盛堤壞吏民皆奔走唯一主簿/泣在尊旁立不動而水波稍却吏民壯尊之勇節云)北流桑柘
没故道塵埃翻(次公桑拓没則泛水没之也塵埃/翻則水不循故道而反爲平地也)知君一
寸心可敵千歩垣流亡自栖止老幼忘崩犇得閑
閉閣坐(次公即漢書/閉閣卧治也)勿使道眼渾聊乗應捨筏(縯金剛/經如來)
(如筏喻者法尚/應捨何况非法)直泝無生源(師佛氏以/無生爲樂)歸來成二老(縯杜詩/與子成)
(二老來往/亦風流)夜榻當重論
　　　次韻子由送陳侗知陜州
誰能如鐵牛横身負黃河(倬陜州有鐵牛廟今封爲順濟/王頭在河之南尾在河之北丗)
(傳禹以此/鎭河患也)滔天不能没尺箠未易訶(次公書云洪水滔天/〇任莊子有云一尺)
(之/箠)丗俗自無常徐公故逶迤(次公徐公言徐邈也或問盧/欽徐公當武帝之時人以爲)
(通自在凉州及還京師人以爲介何也欽荅曰往者毛孝先崔季/珪等用事貴清素之士于時皆変易車服以求名髙而徐公不改)
(其常故人以爲通比來天下奢靡轉相倣傚而徐公雅尚自若不/與俗同故前日之通乃今日之介也是丗人之無常而徐公之有)
(常也逶迤則雍/容曲折之義也)别來不可說事與浮雲多當時無限
人毀譽即墨阿(厚史記齊威王召即墨大夫而語之曰自子/之居即墨也毀言日至然吾使人視即墨田)
(野闢人民給官無留事東方以寕是子不事吾左右以求譽也封/之萬家召阿大夫語曰自子之在阿譽言日聞然吾使人視阿田)
(野不闢民愁苦昔日趙攻甄子弗能救衛取薛陵/子弗知是子以幣厚吾左右以求譽也是日烹之)虚聲了無
實夜蟲鳴機梭(次公蓋夜蟲有促織之名而實/未嘗織所以成毀譽無寔之義)相逢一笑
外柰此白髮何天驥皆籋雲(援前漢礼樂志天馬歌云志/倜儻精權竒籋浮雲䁆上馳)
(籋音/鑷)長鳴飽芻禾主庭旅百寳(縯左氏庭寳旅百/天地之美具焉)大貝隨
弓戈(縯書㣧之舞衣大貝鼖鼔在西房/兊之戈和之弓垂之竹矢在東房)君獨一麾去(次公顔/延年五)
(君詠阮始平云屡薦不入官一麾乃出守乃麾却之麾杜牧/之誤以爲旌麾之麾其將赴呉㒷一絶云欲把一麾江海去)欲賡
五袴歌(援後漢廉范爲蜀郡太守民歌之/日廉叔度來何暮昔無襦今五袴)甘棠古樂國(次公甘/棠陜州)
(事此即召公分陜之所嘗决獄棠下後人思之不/敢伐爲作甘棠之詩今驛名尚謂之甘棠館云)白酒金叵羅
(厚李白詩云白酒𥘉熟山/中歸又云蒲萄酒金叵羅)知君不乆留治行中新科過客
足瞋喜東堂記分鵝(縯晋刘毅傳𥘉江州刺史庾恱隆安/中爲司徒長史曽至京口毅時甚屯)
(窭先就府借東堂與親故出射而恱後與僚佐徑來詣堂毅告之/曰毅屯否之人合一射甚難君於諸堂並可望以今日見讓恱不)
(許旣而恱食鵝毅求其餘恱又不荅毅常銜之義熈之/故奪恱豫章觧其軍府使人微示其旨恱恐懼而死)此外但
坐嘯(見趙郎中見和/戯復荅之詩注)後生工揣摩(援史記蘇秦得周書隂/符伏而讀之期年以岀)
(揣摩曰此可以說當丗/之君鬼谷子有揣摩篇)
　　　　送賈訥倅眉二首(堯卿訥時/朝散郎)
當年入蜀歎空回未見峩眉肯再來童子遥知頌
𥜗袴(見前/篇注)使君先巳洗樽罍(李大夫眉之賢大守也〇堯卿/元祐元年李琪以朝散大夫知)
(眉州○次公周礼彞/皆有舟樽皆有罍也)鹿頭北望應逢鴈(次公鹿頭関在綿州/羅江縣下鹿頭関則)
(趨成都而往眉矣自成都趍眉乃一直南往而云北望未詳時乃/季冬故曰􁅢鴈〇子仁北望逢鴈意欲其附書也自蜀望中原故)
(云/此)人日東郊尚有梅(人日出東郊渡江游蟇頥山眉之故事/也○縯髙適寄杜甫詩云人日題詩寄)
(草堂遥憐故人思故郷柳條弄/色不忍見梅花滿枝空断腸)我老不堪歌樂職後生試覔
子淵才(援前漢王襃字子淵益州刺史王㐮欲宣風化於衆庶聞/褒有俊才請與相見使作中和樂聀宣布詩選好事者令)
(依鹿鳴之詩/習而歌之)
老翁山下玉淵回手植青松三萬栽父老得書知我
在小軒臨水爲誰開試看一一龍蛇活更聽蕭蕭
風雨哀(子仁虎丘寺幽獨君詩云/青松多悲風蕭蕭清且哀)便與甘棠同不剪(縯詩/蔽芾)
(甘棠勿/剪勿伐)蒼髯白甲待歸來(先君葬於蟇頥山之東二十餘里/地名老翁泉君許爲一往感歎之)
(深故/及之)
　　　送程建用(堯卿字彞仲時爲/宣徳郎還眉山)
先生本舌耕(厚王子年拾遺記賈逵旦誦經文以教人贈遺者/積粟盈倉或云賈逵非力耕所得誦經舌倦丗所)
(謂舌耕也○次公洞冥記載黄安讀書畫地以記其數一夕地成/池時人謂安舌耕句首所謂先生則指言建用之父也後所謂公)
(子則建/用矣)文字浩千頃(次公退之詩歸來閱/書史文字浩千頃)空倉付公子坐
待發苕頴(次公發苕頴字祖出陸機文賦苕發頴竪離衆絶敷/而合用則劉禹錫菑田行亦云蒼蒼一雨後苕頴如)
(雲/發)十年困新說兒女爭捕影(次公新説言王介父三經新/義也時斈者號之曰新經多)
(言性命之說故以捕影言之谷/永言如繋風捕影終不可得也)鑿垣種蓬蒿(次公莊子是猶妄/鑿垣墻而植蓬蒿)
(也)嘉榖誰復省空餘南陔意(縯詩南陔孝子/相戒以飬也)大息北
堂冷(次公北堂冷則念其母也詩云焉得諼草言樹之北説者/謂諼即今萱覃可以忘憂也北音背言北堂也故今謂母)
(爲萱堂又/爲北堂)織屨隨方進(縯西漢翟方進辝其後母欲西至京師/受經母怜其㓜隨之長安織屨以給方)
(進)採薪教韋逞(厚晋書韋逞年小母宋氏晝則教/逞送學成名後仕苻堅爲太常)辛勤守
一經(厚西漢韋賢子玄成皆以明經位丞相/故鄒魯諺曰遺子黄金滿嬴不如一經)菽水賢五鼎
(縯礼檀弓孔子曰啜菽飲水盡其歡斯謂之孝〇師孟子/前以三鼎後以五鼎此言菽水以奉親賢於五鼎之食也)今年
聞起廢(子仁太史公自序/春秋𥙷敝起廢)魯史復光景(縯魯史春秋也王荆/公興新斈以春秋爲)
(破爛朝報廢之元祐𥘉/詔復詩賦併復春秋)公子亦改官三就繁馬頸(次公礼/器云大)
(路繁纓一就先路三就次路五就又郊特牲云大路繁纓一/就次路繁纓七就釋文繁音歩干反今句盖以其飾馬言之)歸來
一笑粲(援榖梁傳有云/軍人粲然皆笑)素髪颯垂領(次公文選潘安仁秋/興賦云悟時歳之遒)
(尽兮慨俛首而自省班鬢髪/以産弁兮素髪颯以垂領)㑹看金花詔湯沐奉朝請
(次公湯沐則賜湯沐之邑也陶弘景云三十六方昨奉朝請頭顱/可知不如早去〇堯卿宋敏求春明退朝録云予嘗判官告院郡)
(夫人使金花羅𥿄七張法錦標袋賜以/湯沐之邑而奉朝請乃奉親之荣事也)天公不吾欺壽與龜
鶴永(次公白樂天詩誰識/天地意獨與亀鶴年)
　　　送杜介歸楊州
再入都門萬事空(次公先生守宻守徐守湖而謫黄自徙汝/居常守登召入爲礼部郎中爲起居舎人)
(爲翰林學士此/爲再入都門矣)閑看清洛漾春風當年帷幄幾人在(厚近/臣出)
(奉車輦入/侍帷幄)回首觚稜一夢中(縯班固西都賦設壁門之鳯闕上/觚陵而栖金爵觚校闕角也○任)
(杜牧之詩觚稜拂斗拯囘首尚遟遟四朝三十載似夢復非冝○/倬蘇鶚演義曰觚者斈書之牘或以記事削木爲之或六靣或八)
(靣皆可書以有圭角故謂之觚文/選操觚進牘或以觚爲筆非也)採藥㑹須逢薊子(援後漢/蓟子訓)
(傳有百歳翁自說兒童時見子訓/賣藥於㑹稽市顔色不異於今)問禪何處識龐翁(次公龐/翁龐藴)
(居士也乃與江西道一禅/學相契者傳燈録有傳)歸來鄰里應迎笑新長淮南
舊桂叢(縯文選劉安招隠士詞淮南小山之所作也其/詞曰桂樹叢生兮山之幽偃蹇連卷兮枝相繚)
　　　送楊孟容(次公傳者云送知懷安軍先生自謂效黄/魯直體觀南昌集所載信然魯直云子瞻)
(詩句妙一丗乃収歛光芒入此窘歩以見效盖退之戯/效孟郊樊宗師之比以文滑稽耳恐後生不觧故追韻)
(道之○敬夫曰黄魯直詩去我詩如曹鄶淺陋不成邦/公如大國楚吞五湖三江赤壁風月笛玉堂雲霧䆫句)
(法提一律堅城受我降枯松倒澗壑波壽所舂撞萬牛/挽不前公乃獨力扛諸人方嗤黙渠非趙張双但懷相)
(識察床下拜老龐小兒未可知客或/許敦厖誠可壻阿巽買紅纒酒缸)
我家峨眉隂(次公峨眉山在嘉州之峨眉縣而眉/州則靣其隂也故州以此而得名)與子同一
邦相望六十里共飲玻瓈江(次公退之詩/鉅壑玻瓈盆)江山不違人遍
滿千家牎但苦牎中人寸心不自降子歸治小國洪
鍾噎微撞(縯東方朔客難曰以莛/撞鍾豈能發其声音)我留侍玉座弱歩欹
豐扛(次公扛舉也前漢項藉傳/藉長八尺二寸力能扛鼎)後生多髙才名與黄童雙
(厚後漢黄香傳香字文強博學能文/章京師號曰天下無雙江夏黄童)不肯入州府故人餘
老龐(援後漢龐徳公居峴山之南未嘗入城府/荆州刺史劉表數延請不能屈乃就候之)慇懃與問訊
愛惜霜眉厖(次公退之云夜闌緃/有闔哆口踈眉厖)何以待我歸寒醅發
春缸增刋(次公水言玻瓈亦老杜言/漢陂云琉璃汗漫泛舟入)
　　　送錢承制赴廣西路分都監
當年我作表忠碑(縯先生作表忠觀碑言/呉越王錢氏事見本集)坐覺江山氣
未衰舞鳯尚從天目下(援郭璞詩天目山前兩乳長龍飛/鳯舞到錢塘〇次公天目山以其)
(上自兩胡謂左/右目名天目也)牧駒時有渥洼姿(厚前漢武帝元鼎四年秋馬/生渥洼水中作天馬之歌○)
(次公牧應作収周禮教/駣攻駒注作収駒也)據牀到處堪吹笛(縯晋桓伊有蔡邕/柯亭管常自吹之)
(王徽之赴召命泊舟青溪素不相識伊於岸上過徽之令人謂伊/曰聞君善吹笛爲我一弄伊是時巳顯貴素聞徽之名便下車踞)
(胡床爲作三調弄畢便/上車去客主不交一言)橫槊何人解賦詩(厚唐人元稹言曹氏/父子鞍馬間爲文注)
(往橫槊/賦詩)知是丹霞破佛手(援傳燈録丹霞天然禅師於慧林/寺遇天大寒師取木佛焚之人或)
(譏之師曰吾燒取舎利人曰木/頭何有師曰若尔者何責我乎)先聲應巳懾羣夷(廣西僧寺/項有佛動)
(之異錢君碎/而投之江中)
　　　送顧子敦奉使河朔(子仁曰子敦頋臨也元祐二/年自給事中除天章閣待制)
(岀爲河北/都轉運使)
我友顧子敦軀膽兩俊偉(次公杜詩身/大不及瞻)便便十圍腹
(縯邊孝先腹便便又/晋書尹緯腰帶十圍)不但貯書史容君數百人(厚晋王導/嘗枕周顗)
(膝而指其腹曰卿此中何所有荅曰/此中空洞無物然可容君軰數百人)一笑萬事巳十年卧
江海了不見愠喜(任令尹子文三仕爲令尹/無喜色三巳之無愠色)磨刀向猪
羊(次公古樂府木蘭歌云鄰里/喜我歸磨刀霍霍向猪羊)釃酒㑹鄰里(次公後漢史有/擊牛釃酒釃所)
(尔/切)歸來如一夢豊頰愈茂美平生批敕手(援唐李藩爲給/事中制敕有不)
(可遂於黃𥿄敕後批之吏曰冝别連白/𥿄藩曰别以白紙是文狀豈曰批敕耶)濃墨冩黄𥿄㑹當勒
燕然(厚後漢竇憲擊匈奴大破之遂登燕/然刻石勒功紀漢威徳令班固作銘)廊廟登劒履(縯蕭何/功苐一)
(於是乃令何劒履/上殿入朝不趨)翻然向河朔坐念東郡水河來訖不
去(見用舊韻送魯/元翰知洛州詩)如尊乃勇耳(次公王尊爲東平相是時東平/以至親驕奢不奉法傳相連坐)
(尊視王謂王曰尊來爲相人皆弔尊也以尊不容朝廷故見/使相王耳天下皆言王勇顧但負貴安能勇如尊乃勇耳)
　　　諸公餞子敦軾以病不往復次前韻
君爲江南英靣作河朔偉人間一好漢誰似張長
史(次公舊唐書武后謂狄仁傑曰思得一好漢用/之仁傑曰荆州長史張東之雖老宰相材也)上書苦留君
言拙輒報巳(師韓愈孔戣墓誌愈留孔幾奏䟽曰如戣輩在朝/不過三數人陛下不冝苟順其求不留自助也不)
(報〇子仁先生詩集有乞留顧臨狀云方今二聖臨/御肅正紀綱如臨等軰正當置之左右以輔闕遺也)置之勿復
道出處俱可喜攀輿共六尺(縯袁盎謂漢文帝曰天子所/與共六尺輿者皆天下豪英)
食肉飛萬里(厚後漢班超行詣相者相者曰生燕/頷虎頭飛而食肉此萬里侯相也)誰言遠近
殊等是朝廷美遥知送别處醉墨爭淋𥿄我以病杜
門商頌空振履(縯莊子曽子居衞三日不舉火十年不製/衣曵縱而歌啇頌声滿天地若出金石)後
㑹知何日一懽如覆水(次公李白詩/覆水不可収)善保千金軀(厚杜詩/豺狼在)
(邑龍在野王孫/善保千金軀)前言戯之耳(次公王立之詩話載元祐中顧子/敦有顧屠之號以其拯肥偉也其)
(後奉使河朔居士有詩送之云我友顧子敦軀膽兩俊偉便十圍/腹不但貯書史又云磨刀向猪羊釃酒㑹鄰里又云批敕手皆用)
(屠家語也子敦讀之頗不樂所以居士/復和前篇云善保千金軀前言戯之耳)
　　　次韻子由送家退翁知懷安軍
吾州同年友粲若琴上星(次公琴上星/言十三徽也)當時功名意豈
止拾紫青(縯夏侯勝云士患不明經經/術苟明取青紫如俯拾地芥)事旣喜違願天或
不假齡今如圗中鶴俛仰在一庭(吾州同年友十三人/今存者六人而已故)
(有琴上星圖/中鶴之語)退翁守清約霜菊有餘馨鼔笛方入破
朱絃微莫聽(厚礼記清廟之/瑟朱絃而䟽越)西南正春旱廢沼粘枯萍翩
然一麾去(次公杜牧之詩欲把一/麾江海去詳見前注)想見靈雨零(縯詩靈雨/既零命彼)
(倌/人)我無謫仙句待詔沉香亭(見續麗/人行注)空騎内廐馬(次/公)
(翰林學士初入院例賜名馬/句勢如杜詩濫騎沙苑馬)天仗隨雲軿竟無絲毫𥙷眷
焉誰汝令永愧舊山叟慿君寄丁寕
　　　送宋構朝散知彭州迎侍二親(堯卿宋君字/承之成都人)
東來誰迎使君車知是丈人屋上烏(縯杜詩丈人屋上/烏烏好人亦好〇)
(師劉向説苑大公謂武王曰愛其人/者兼屋上之烏憎其人者悪其餘胥)丈人今年二毛𥘉(厚潘安/仁秋興)
(賦佘春秋三十有二始見二毛左傳/君子不禽二毛謂頭白有二色者也)登樓上馬不用扶(倬杜詩/上馬不)
(用扶每扶/必怒嗔)使君負弩爲前驅蜀人不復談相如(援司馬相如/中郎将使西南)
(夷至蜀太守以下郊迎縣令負弩爲前驅蜀人以爲寵〇次公/言宋朝散迎父自爲之負弩前驅所以盛言其爲父之榮也)老
幼化服一事無有鞭不施安用蒲(縯後漢劉寛爲南陽太/守吏人有過但蒲鞭罰)
(之示辱而巳○次公南史崔祖思叔父景/真位平昌太守/有惠政常懸一蒲鞭而未嘗用去任之日士人思之爲立祠)春波
如天漲平湖(次公此亦柳子厚江南/眷尽水如天之変也)鞓紅照坐香生膚(次/公)
(鞓紅牡舟名見歐陽/花譜彭州多此花)絭韝上壽白玉壷(次公史記淳于髠傳/有云絭韝鞠􁦃侍酒)
(於前徐廣云帣収衣褏也韝臂捍也/音溝秦字音義與索隱並音紀免切)公堂登歌鳳將雛(次/公)
(鳯將雛樂/府曲名)諸孫懽笑爭挽鬚蜀人畫作西湖圗
　　　次韻孔常父送張天覺河東提刑
送君應典鷫鷫裘(厚李白詩投筋解鷫鸘換酒醉北堂〇次/公西京雜記司馬相如𥘉與卓文君還成)
(都居貧愁懣以所著/鷫鸝裘貰酒爲歡)慿仗千鍾洗别愁(次公孔叢子平原君/強子髙飲曰堯飲千)
(鍾孔子飲百觚古之聖/賢無不能飲子何辭焉)脫帽風流餘長史(君喜草書而不工/故以此爲戯〇縯)
(長史張旭也杜詩張旭三盃/早聖傳脫帽露頂王公前)埋輪家丗本留侯(張綱子房七丗/孫也犍爲武陽)
(人墓在今彭山君豈其後耶〇援漢順帝遣八使処/行風俗張綱埋車輪於都亭曰豺狼當路安問狐狸)子河駿馬
方爭出(麟府馬出/子河泌)昭義疲兵得少休(唐福昭義歩兵/盖澤路弓箭手)定向
秋山得嘉句故關黄葉滿行舟(次公故關即河東之古開/也〇師李端古别離詩水)
(國葉黄時洞庭霜落夜行舟聞啇賈宿/在楓林下此地送君還茫茫似夢間)
　　　送張天覺得山字
西登太行嶺北望清凉山(次公太行山在澤州晉中縣/而岱州五臺山即清凉山也)晴
空浮五䯻䁆靄卿雲間(師史記天官書若煙非煙若雲非/雲郁郁紛紛蕭索輪囷是謂卿雲)餘
光入巖石神草出茅菅(縯五臺山有草藥名長松亦名仙/郊○次公此篇專言長松事有患)
(大風者逢僧指以長松/草而愈詳見寄天覺詩)何人相指似稍稍落人寰能令墜
指兒虬髯茁氷顔祝君如此草爲民巳痌癏我亦老且
病眼花腰脚頑念當勤致此莫作河東慳(師河東古晉/地其俗儉嗇)
　　　送歐陽辯監澶州酒
汗血駕鼔車何從致千里(縯前漢天馬歌霑赤汗又光武時/異國有獻名馬日行千里詔以馬)
(駕鼔/車)紛紛糟麴間欲試賢公子君家江南英濯足滄
浪水(玉父孟子有孺子歌曰滄/浪之水濁可以濯我足)朅渡舊黄河漲沙埋馬耳由
來付造物倚伏何窮已當念楚子文三仕無愠喜(厚見/論語)
　　　送家安國教授歸成都
别君二十載坐失兩鬢靑吾道雖艱難(倬杜詩丗人共鹵/莽吾道属艱難)
斯文終典刑屢作退飛鷁(任左傳六/鷁退飛)羞看乾死螢(次公老/杜詩按)
(頭乾死/讀書萤)一落戎馬間五見霜葉零夜談空說劒(任李白/詩莊周)
(空說/劒)春夢猶橫經新科復舊貫童子方乞靈(倬哀公二/十四年寡)
(君欲徼福於周公/願乞靈於臧氏)須煩凌雲手(縯相如奏大人賦天子大恱飄/飄然有凌雲氣遊天地之間意)
去作入蜀星(援後漢和帝遣使者二人當益部皆微服單/行李邰指星云有二使星入益州分野〇)蒼苔
髙朕室古柏文翁庭(縯髙朕室今府學石室是也/文翁庭今有古柏処是也)𥘉聞編
簡香稍覺鋒鏑腥岷峨有雛鳯梧竹養脩翎嗚呼
應嶰律飛舞集虞廷(援黄帝使伶倫截嶰谷竹聴鳯嗚以制/十二律又帝舜奏九韶鳯皇來儀〇)
吾儕便歸老亦足慰餘齡(次公家安國字復禮眉州人𥘉/斈㪯進士不第後隨韓存寳徑)
(乞第得官旣而諸公舉之得成都教授故後六句意各言其子故落句云/先生有說劒横經鋒鏑腥編簡香之句/吾儕便歸老亦足慰餘齡也)
　　　余與李廌方叔相知乆矣領貢舉事而李不
　　　得第媿甚作詩送之(子翬按年譜元祐三年戊辰/任翰林學士知貢舉又石材)
(先生云李廌陽翟人少以文字見蘇子瞻子瞻喜之及/知舉廌適就試意在必得廌以冠多士及考章程文大)
(喜以爲廌無疑遂以爲魁旣/拆號悵然出院以詩送廌)
與君相從非一日筆勢翩翩疑可識(厚魏文帝與呉質/書有筆埶翩翩之)
(言又阮瑀曰元瑜書/記翩翩政足樂也)平生謾說古戰場(縯李華作弔古戦場/文汗為故書它日与)
(蕭穎士讀之稱工華問今誰可及頴/士曰君加精便能至矣華愕然而服)過眼終迷日五色(援唐李/程貞元)
(中試日五色賦先榜落矣𥘉出試揚於陵遇程詢其所試程示之/其破題曰德動天鋻样開日華於陵覧之謂程曰公今須作狀元)
(翌日無名於陵深不平乃於故冊子末繕冩而斥其名氏攜之以/詣主文主文嘆賞不已於陵曰當今場中若有此賦侍郎何以侍)
(之主文曰非狀元不可也於陵曰苟如此侍郎巳遺賢矣此乃李/程所作亟命取李程所納卷對不差一字主文因謀之於陵擢爲)
(狀/元)我慙不出君大笑行止皆天子何責靑𫀆白紵五
千人知子無怨亦無德買羊沽酒謝玉川(厚韓退之寄玉/川子詩買羊沽)
(酒謝/不敏)爲我醉倒春風前(縯退之紅芍藥歌云花前醉/倒歌者誰楚狂小子韓退之)歸家但
草凌雲賦我相夫子非臞仙(援相如奏大人賦天子大恱飄/飄有凌雲氣故謂之凌雲賦也)
(又柑如以爲列仙之儒/居山澤間形容甚臞也)
　　　次許冲元韻送成都髙士敦鈐轄(堯卿許將字/冲元福州人)
(髙士敦/字仲穆)
栘中老監夲虚名(厚前漢蘇武爲栘中廐監/使㐫奴十九年不辱命)懶作燕山萬
里行(余與髙君奉使/契丹辝免不行)坐看飛鴻迎使節歸來駿馬換傾
城(次公言以爲使所得之馬置妾事則纂異記韋生/以馬換鮑生之妾而江文通謝希逸爲妾換馬賦)髙才本不
縁勲閥餘力還思治蜀兵西望雪山烽火盡不妨
樽酒寄平生(次公雪山在蜀之西靠吐蕃見杜詩/言嚴武公來雪山重公去雪山詩)
　　　次韻送程六表弟
君家兄弟眞連璧(縯晋夏侯湛美容觀與潘岳/同與接茵京師謂之運璧)門十朱輪
家萬石(厚楊惲傳云乗朱輪者十人又石舊傳景帝曰石君與四/子皆二千石人臣尊寵舉集其門號奮爲萬石君〇師劉)
(禹錫詩一家/何啻十朱輪)竹使猶分刺史符(援文帝二年九月𥘉與/郡守爲銅虎符竹使符)尚方
行賜尚書舄(見將往/終南注)前年持節發倉廪(厚汲黯傳河内/失火燒千餘家)
(上使黯往視之還曰家人失火屋比延燒不足憂臣過河内河内/貧人傷水旱萬家或父子相食臣謹以便冝持節發何内倉粟以)
(賑貧民請歸節伏矯/制罪上賢而釋之)到處賣刀収蠒栗(賣刀事見山村五絶/〇縯礼記天地之牛)
(角蠒/栗)歸來閉口不論功却走渡江誰復惜君才不用
如澗松(縯左太冲詩/欎欎澗底松)我老得全如社櫟(厚莊子匠石見社/樹不顧遂行歸櫟)
(社見夢曰云云使予也而有用且/得有此大也邪此乃得全之義矣)青衫莫厭百僚底(援老杜/狄明府)
(詩有才無/命百僚底)白首上有千薪積(縯汲黯云陛下用人/如積薪後來者居上)未應便
障西風扇(見王延老退/居見寄詩注)只恐先移北山檄(見以伯父詩句/作小詩十四首)
(詩/注)慿君寄謝江南叟(次公先生又有詞云仍寄/語江南父老時爲曬漁簔)念我空
見長安日(見障日峯詩○師李白詩緫被浮/雲能蔽日長安不見使人愁〇)浮江泝蜀有
成言江水在此吾不食(縯晋桓玄曰江水/在此吾不食言)
　　　送錢穆父出守越州二首(堯卿穆父自開/封府出守㑹稽)
簿書常苦百憂集杯酒今應一笑開京兆從敎思
廣漢㑹稽聊喜得方囬(次公王筠行路難云百憂俱集断人/腸又老杜云悲見生涯百憂集又云)
(毎蒙天一笑爾輩堪一笑趙廣漢以蕭望之劾下獄被罪吏民守/闕號泣者數萬人願代趙京兆死使牧養小民廣漢竟坐腰斬廣)
(漢爲京兆廉明威制豪強小民得職百官追思歌之至今又晋書/郗愔字方回在北府徐州人多勁悍桓温云京口酒可飲兵可用)
(深不欲愔居之而遣牋自陳老病甚不堪人間/乞閑地自飬温得牋大喜即轉愔爲㑹稽太守)
若耶溪水雲門寺賀監荷花空自開(師若耶溪雲門寺/在越州㑹稽縣南)
(齊何㣧嘗遊焉又賀知/章歸老㑹稽亦在此)我恨今猶在泥滓勸君莫棹酒
船囬(厚杜甫奉先劉少府新畫山水障歌云若耶溪雲門寺吾獨/胡爲在泥滓青鞋布襪從此始又李白對酒億賀監有云人)
(云餘故宅空有荷花生念此香如夢凄然傷我情又重憶一/首云欲向江東去定將誰舉杯稽山無賀老却棹酒船囬)
　　　送程七表弟知泗州(倬名之邵/字懿伯)
江湖不在眼塵土坐滿顔繫舟清洛尾𥘉見淮南
山淮山相媚好曉鏡開煙鬟(厚退之炭谷秋祠/堂詩擢玉紆煙鬟)持此娯使
君一笑簿領間使君如天馬(援漢書禮樂/志有天馬下)朝燕暮荆蠻(師/顔)
(延年詩旦刷/幽燕晝秣越)時無王良手(縯杜詩云丗無王/良伯樂死即休)空老十二閑
(厚周礼校人天/子十有二閑)聊當出毫末化服狡與頑勿謂無人知
古佛臨清灣赤子視萬類流萍閱人寰但使可此
人餘事眞苑菅(師泗州大聖塔臨泗水舟/人往來與君人祈/禱立有應謂郡政能可此人則餘事等苑菅矣)
　　　送曹輔赴閩漕(堯卿字子/方海陵人)
曹子本儒俠筆勢翻濤瀾往來戎馬間邊風裂儒
冠(援字祖出酈食其傳○/任杜詩儒冠多誤身)詩成橫槊裏(厚唐元稹言曹氏父子/鞍馬間爲文往往横槊)
(賦/詩)楯墨何曽乾(縯頴川荀濟與梁武有舊而帝素輕之及/受禪乃入北嘗云㑹於楯鼻磨墨作文檄)一旦
事逺遊(援屈原有/逺遊賦)紅塵隔巖灘平生羊炙口並海収
鹹酸(並字音/普浪反)一從荔枝食豈念首蓿槃(見和子/由詩注)我亦江海
人(厚謝靈運憶山中詩韓亡子房奮秦帝魯連/本自江海人忠義感君子又杜詩終爲江海人)市朝非所
安常恐青霞志㘴隨白髮䦨淵明賦歸去談笑便
解官(見和蔡郎中/遊西湖詩注)今我何爲者索身良獨難慿君問清
淮秋水今幾竿我舟何時發霜露日巳寒
　　　送蹇道士歸廬山
物之有知盖恃息(厚莊子外物篇物之有知/者恃息其不殷非天之罪)孰居無事
使出入(縯莊子天運篇孰居無事而推行是孰居無事淫樂而勸/是孰居無事而披拂是〇師著生論丗人任自然而息至)
(近但其所利者唯化食而巳矣/若神能御氣則口鼻不失息)心無天遊室不空六鑿相
攘婦爭席(援莊子室/無空虚/則婦姑勃溪心無/天遊則六鑿相攘任莊子舎者與之爭席)法師逃人入
廬山山中無人自往還往者一空還者失此身正在
無還間(次公楞嚴經云佛謂阿難當示汝無所還地且以八還/語之明還日輪暗還黒月通還户牖塞還墻宇縁還分)
(别頑虚還空欝燩還塵清明還/霽而阿難復問無還云何也)綿綿不絶微風裏内外丹
成一彈指(厚老子云綿綿若存用之不勤〇師道家以烹/錬金石為外丹龍虎胎息吐故納新爲内丹)人
間俯仰三千秋騎鶴歸來與子游(見張安道/見示近詩)
　　　送周朝議守漢州(尭卿周表臣字/思道成都人)
茶爲西南病氓俗記二李(𣏌與稷也〇倬元豊五年十月李/稷傳云𥘉蜀茶額歳三十萬至稷)
(加爲五十萬熈寕三年朝/廷依李𣏌等申請㩁川茶)何人折其鋒矯矯六君子(思道與/姪正孺)
(張永徽呉醇翁/吕元鈞宋文輔)君家尤岀力流落𥘉坐此謂當収桑榆
華髮看劒履(援光武曰失之東隅収之/桑榆〇蕭何劒履上殿)胡爲犯風雪歳晚
行未巳念歸誠得計顧自爲謀耳(次公周氏蜀人也其岀守/漢州亦自爲謀也〇任莊)
(子爲彘謀則取之/自爲謀則去之)吾聞江海間瘡痏有未起(次公張平子西/京賦所悪成瘡)
(痏而句意則瘡痍未平之義也〇子仁/前漢婁敬傳瘡痍者未起言民困傷也)莫輕龔遂老君王付
尺箠召還當有詔挽䄂謝鄰里猶堪作水衡供帳園
林羙(次公宣帝即位渤海盗賊並起丞相舉遂爲太守時遂年/七十餘召見形貌短小宣帝望見不副所聞心内輕焉謂)
(遂曰何以息其盗賊遂對云云上許焉至渤海盗賊悉平吏民皆/冨實獄訟止息後上以遂年老不任公卿拜爲水衡都尉水衡典)
(上林禁苑供帳宫館爲宗廟取牲/官職親近上甚重之以官壽卒)
　　　送千乗千能兩姪還郷
治生不求冨讀書不求官譬如飲不醉陶然有餘
歡君看龐德翁白首終泥蟠豈無子孫念顧獨遺
以安鹿門上冡回牀下拜龍鸞躬耕竟不起耆舊節
獨完(次公後漢龐徳公襄陽人也居峴山之南未嘗入城府荆/州刺史劉表數延請不能屈乃就候之謂曰先生苦居畎)
(畒而不肯官禄後丗何以遺子孫乎公曰丗人皆遺之危今獨遺/之安虽所遺不同未爲無所遺也表歎息而去後遂攜其妻子登)
(鹿門山因採藥不返本傳注引襄陽記曰司馬徳操嘗詣徳公值/其渡沔上先人墓徳操徑入其堂云徐元直約來就我與徳公談)
(又云諸葛孔明每至徳公家獨拜牀下又徐元直云孔明臥龍也/又司馬徳操曰此間自有伏龍鳯雛先主問爲誰曰諸葛孔明龐)
(士元也此四韻皆龐徳公事或曰鹿門上冡回牀下拜龍鸞兩句/其用事可疑鹿門自是與妻子採藥處上冡自是渡沔上而上冡)
(囬相見自是司馬徳操非/諸葛孔明也以俟明識)念汝少多難氷雪落綺紈(厚劉孝/摽絶交)
(論有綺紈/公子也)五子如一人奉養眞色難(子仁五子即千乗千/之千能千秋千鈞也)烹
雞獨饋母自饗首蓿槃(援郭大傳茅容字季偉陳留人也林/宗見之請寓宿旦日容殺雞爲饌林)
(宗以爲巳設旣而供其母自以草𬞞與客同飲林宗拜之/曰卿賢乎哉因勸令學卒以成徳首蓿槃見和子由詩注)口腹正
累人寕我食無肝(厚後漢太原閔貢字仲叔客居安邑老病/家貧不能得肉日買猪肝一片屠者或不)
(肯與守邑令聞敕令常給仲叔怪而問知之乃歎/曰閔仲叔豈以口腹累人邪遂去客沛以壽終)西來四千里
敝𫀆不言寒秀眉我似兄亦復心閑寛(子仁我兄即太子/中舎不欺而提刑)
(渙之/子也)忽然舎我去歳晚留餘酸我豈軒冕人青雲意
先䦨汝歸蒔松菊環以青琅玕榿隂三年成可以挂我
冠(縯杜詩飽聞榿木三年/大與致溪南十畒隂)淸江入城郭小圃生微瀾相從
結茅舎曝背談金鑾(次公金鑾殿名在東内還同殿之西/北唐陸扆字祥文充翰林斈士又拜)
(中書舎人嘗金鑾作賦命學士和辰先成帝覧而嗟悒之〇師歐/陽永叔内制序末云嗚呼余且老矣方買田倠頴之間凉竹簟之)
(暑風曝苑薝之冬日顧瞻玉堂如在天上因覧遺藁見其所載職/官名氏以較其人盛衰先後孰存孰亡足以知榮寵爲虚名而資)
(談笑之一噱也亦因以誇於田/夫野老而已公意有取於此)
　　　送周正孺知東川
得郡書生榮還家昔人重(師退之言士大夫官至四千石/亦榮矣又武帝謂朱買臣曰冨)
(貴不歸故郷如衣繡夜行/乃以買臣爲㑹稽太守)而况東西川千騎許上冡(厚前漢/許白爲)
(定㐮太守上書願過故郡鴈門上父祖冡/有詔太守都尉以下會此州人以爲榮)里門下車入父老
自驚聳(次公皇甫謚髙士傳李耳之師嘗謂李耳曰過故郷而/下車子知之乎〇師石慶醉歸入外門不下車父奮譲)
(曰内史貴人入閭里里中長者/走匿而内史坐車中自如固當)端如何武賢不事長卿寵
(次公按武傳武之美事甚多爲九卿時多所舉奏號爲煩碎不称其/賢公功名略比薛宣而其材不及也而經術正直過之恐别有載称)
(武賢字以俟愽聞又按相如傳相如以中郎將建莭使蜀太/守以下郊迎縣吏負弩矢先驅蜀人以爲寵却有此寵字也)清時
養材傑𣏌梓方培擁(次公陸韓卿詩离宫収𣏌/梓〇任杜詩楚材擇𣏌梓)未應遺合抱
取用及把拱(厚老子合抱之木生於毫末○仔莊子宋有荆/氏者冝楸柏桑其拱把而上者求狙猴之􁂳)如君
尚出麾(無巳顔延年詩一麾乃岀守/杜牧之詩欲把一麾江海去)顧我冝耕壟告歸謝
先手求去悔不勇豈云慕廉退實自知衰冗爲君掃
棠隂畫像或相踵(蜀中太守無不畫像者〇子仁按先生集中/書詣公送周梓州詩後序引此詩有方上章)
(請郡代正/孺之語)
　　　　次前韻再送周正孺
東川得望郎(師唐李義山酬令狐/郎中詩望郎臨古郡)坐與西爭重髙風傾
石室舊學鄙文冡(次公按本朝趙抃成都記載顔師古注文/翁傳云文翁學堂于今在益州城内按舊)
(記文翁造講堂及石室講堂一名明堂宫石室一名玉堂又按唐/文粹載劉蛻梓州兠率寺文冡銘其序云文冡長沙劉蜕字復愚)
(爲文不忍弃其草聚而封之也其銘曰文乎/文乎有鬼神乎風水爲真將利其子孫乎)蜀人安使君所
至野不聳竹馬迎細侯大錢送劉寵(次公左傳在野不聳/細侯後漢郭伋之字)
(也王莽時爲并州牧丗祖十一年又爲并州牧其前在并州也素/結恩德及後始至行部到西州美稷有童兒數百各騎竹馬於道)
(路次迎拜伋問兒曹何自遠來對曰聞使君到喜故來奉迎後漢/劉寵拜㑹稽太守郡中大化徴爲將作大匠山隂縣有五六老叟)
(寵眉皓髪自若耶山谷間出人賚百/錢以送寵云云寵選一大錢受之)遥知句谿路老稚相扶
擁(次公今有句谿神廟貌甚雄乃/此路也〇師句溪在中江縣西)看畫古叢祠百怪朝幽拱
牛頭與兠率雲木蔚堆壠(厚牛頭兠率梓州/二寺老杜皆有詩)醉郷追舊
遊(天祐唐王績著/醉郷記一篇)筆陣賈餘勇(縯左傳齊髙固入晋師桀石以/投人曰欲男者賈予餘勇〇駒)
(父晋王右軍嘗著筆陣圗一篇云夫/紙者陣也筆者乃矟也意者將軍也)聊將詩酒樂一掃簿書
冗西風吹好句珠玉本無踵(次公戰國䇿云珠無足去此數/千里而所以能來者好之也)
　　　送吕昌朝知嘉州
不羡三刀夢蜀都聊將八詠繼東呉(縯王濬爲廣漢大/守夜夢三刀懸於)
(卧屋梁上須臾又益一刀濬甚惡之李毅日三刀爲州字又益一/刀者明府其臨益州乎果遷益州刺史○次公昌朝得宋復古盡)
(八景圖來嘉州其目曰洞庭晚靄廬阜秋雲平田鴈落闊浦帆歸/兩暗江村雪藏山麓泉嵓古栢石岸孤松八訣継東呉則沈休文)
(常有東吴/八詠者也)臥看古佛凌雲閣勑賜詩人明月湖(次公凌/雲閣即)
(凢頂寺有太佛之像明月湖在州治之東○/子仁湖言勑賜盖以賀知章勑賜鏡湖故也)得句㑹應縁竹
鶴思歸寕復爲蓴鱸(次公蓴鱸張翰/事屢見上注)横空好在脩眉色
(子仁退之南山詩天宇浮脩/眉〇思文峩眉山在嘉州)頭白猶堪乞左符(厚漢文帝爲銅/虎竹使符右留)
(京師左以與之○師公送張嘉州詩云少年不願萬戸侯亦不願/見韓荆州頗願身爲漢嘉守載酒時作凌雲遊乞左符盖申前意)
　　　送子由使契丹(倬元祐四年三月十一日子瞻出知/杭州八月十六日詔子由爲賀遼使)
雲海相望寄此身那因遠適更沾巾(子仁杜南征詩偷生/長避地適遠更沾襟)
不辭馹騎凌風雪要使天驕識鳯麟(厚匈奴傳單于遺/漢書自云胡者天)
(之驕子不爲/小禮以自煩)沙漠回看清禁月湖山應夢武陵春(次公清/禁月言)
(子由之念禁省武陵春言子由之念杭州水經在錢塘縣有/武林山〇器先曰杭州國經武林在錢塘縣舊治之北半里)單于
若問君家丗莫道中朝第一人(次公唐李揆美風義善/奏對帝歎日卿門地人)
(物文斈皆當丗第一信朝廷羽儀乎又徳宗幸山南揆爲盧𣏌所/惡用爲入蕃㑹盟使拜尚書左僕射揆至蕃酋長曰聞唐有第一)
(人李揆公是否揆畏留因/紿之曰彼李揆安肯來耶)
　　　跋姜公弼課冊姜君瓊人巳卯閠九月來
　　　從學於東坡至儋耳庚辰三月方還瓊(四/言)
雲興天際欻若車蓋凝目未瞬瀰漫霮䨴驚雷出
火喬木靡碎殷地爇空萬夫皆廢懸溜綆墜日中
見沬移晷而収野無完塊　送仲素寺丞歸潜山
潜山隱居七十四紺曈緑髪𥘉謝事腹中靈液變
丹砂江山幽居連福地彭城爲我駐三日明月滿
船同一醉丹青細字口傳訣顧我沉迷眞棄耳來
年四十髪蒼蒼始欲求方救憔悴它年若訪潜山
居愼勿逃人改名字　送都監北歸
一聲鴻鴈破江雲萬里梧桐卷露銀我自飄零是
羇客更堪秋晚送行人　送柳宜歸
折脚鐺中煨淡粥曲枝桑下飲離杯書生不是南
遷客魑魅驚人湏早廻　送蘇伯固効韋蘇州
三度别君來此别眞遲暮白盡老髭鬚明日淮南去
酒罷月隨人淚濕花如霧後夜逐君還夢繞江南路
增刋校正王狀元集注分類東坡先生詩卷之二十一
增刋校正王狀元集注分類東坡先生詩卷之二十二
　送别下
　　詩五十六首
　　　座上復借韻送岢嵐軍通判葉朝奉(十朋/此詩)
(借荅劉景/文左藏韻)
雲間踏白看纒旗(次公先生言岢嵐邊州所見〇師/軍中有踏白馬遇行師以爲先驅)莫忘
西湖把酒時夢裏呉山連越嶠(次公言葉朝/奉懷呉越也)樽前羗
婦雜胡兒(次公言岢/嵐軍也)夕烽過後人𥘉醉(師夕烽邊上/平安火也)春
鴈來時雪未滋爲問從軍眞樂否書來粗遣故人
知(縯杜詩邊城有餘力早寄從軍詩〇次公王􁇪有從軍詩云/從軍有苦樂但問所從誰又李正封與韓退之聮句云從軍)
(苦云楽談/笑青油幕)
　　　送鄧宗古還郷
廣漢有姜子孝弟行里閭(縯後漢姜詩廣/漢人事母至孝)赤眉雖豺
虎弛兵過其墟(縯前漢末赤眉散賊經詩里弛/兵而過曰驚大孝必觸鬼神)至今空清
泉無復雙鯉魚(見李脩孺/留别詩注)南鄭有李郃得妙甘公書
(次公後漢李郃漢中南鄭人善河洛風星漢𥘉有甘公石公/亦知星〇夢齡晉志云齊有甘德魏有石申夫皆掌天文)夜
坐指流星驚倒兩使車(次公和帝即位分遣使者皆微服/單行各至州縣觀採風謡使者二)
(人當到益部投郃候舎時夏夕露坐郃因仰觀問曰二君發京師/時寕知朝廷遣二使耶二人黙然驚相視曰不聞也問何以知之)
(邰指星示云有二使星/臨益州分野故知之耳)抱關不肯仕布褐蒙璠璵(次公抱/関不肯)
(仕所以言李郃縣召著幕門候吏也〇師/蕭望之傳王仲翁謂望之碌碌反抱関爲)西南固多士君得
二子餘(師宗古事親孝亦精於星曆/之學故用姜詩李郃二子事)凛凛忠文公搜士
及樵漁(次公忠文公謂范景仁/也宗古必景仁門生矣)澗谿有幽討(援老杜詩李/侯金閨彦脫)
(身事/幽討)蘋芷眞嘉𬞞(次公左氏澗谿沼沚之毛蘋蘩/藴藻之菜詩采蘋采蘩采藻)嵗晚終
不食心惻當何如(厚易井卦井渫/不食爲我心惻)增刋(蘋芷次公或云/無芷字恐悞)
　　　次韻送張山人歸彭城(堯卿天/驥也)
羡君飄蕩一虚舟(縯莊子有虚船來觸舟○次/公杜詩云對君疑是泛虚舟)來作錢
塘十日遊水洗禪心都眼净(次公先生又次韻曹子方/同遊西湖云上下碧流清)
(似/眼)山供詩筆緫眉愁(次公卓文君/眉如遠山)雪中乗興眞聊爾
(見徑山道中/荅周長官詩)春盡思歸却罷休(援韓退之詩一/年春盡送春詩)何日五
湖從范蠡種魚萬尾橘千頭(縯柳子厚遊黄溪記曰有/魚數百尾橘千頭事見姪)
(安節遠來夜坐詩〇尭祖范蠡種魚經云以活鯽魚用竹刀破之入/水銀少許同水滓油菜碎之和拌入魚/腹内再以菜褁之懸空處)
(四十九日用河水取腹内元子一二粒至於水中以物盖/之少時一粒即一魚乃魚活水盆中遊只依元種大云)
　　　仲元貺王元直自眉山來見予錢塘留半
　　　嵗旣行作絶句五首送之
仲君豈弟多學(援論語多/學而識之)王子清脩寡言(縯王獻之與/兄弟詣謝安)
(旣出客問優劣安曰小者佳客問其故曰吉/人之辝寡〇次公揚子云寡言而法君子也)病後空驚鶴瘦
時來或作鵬騫(子仁李白詩一屈雖/百里鵬騫望三台)
海角煩君逺訪江源與我同來剰作數詩相送莫
教萬里空回
三人一旦同行(二子與秦少章同寓/髙齋復同舟北行)留下髙齋月明遥
想扁舟京口尚餘孤枕潮聲
更欲留君乆住念君去國彌年空使犀顱玉頰(次/公)
(犀顱玉煩先/生之子也)長懷髯舅悽然
爲予逺致慇懃瑞草橋邊老人紅帶雅冝華髮(善/權)
(詩文發源云王慶源以恩牓得官居於青神來/從東坡求紅帶坡作長篇井帶贈之詩在集中)白醪光泛新
春(老人王/慶源也)
　　　次韻劉景文送錢蒙仲三首(堯卿是時穆父在/越州􁮖仲蒙仲皆)
(來錢塘蒙仲欲往赴舉景文以詩送之云膝下五車就/業殿前三月亨途日出喚君名姓春風吹過江湖又文)
(價從今第一家風經古無倫不假湘靈十字知君才倍/前人又俊氣將探虎穴清才早踐龍門故此隔江白鷺)
(萬人回首王孫自注君岀蘇翰林門下有秦少/章和君詩二子有如雙白鷺隔江相照雪衣明)
誰識天閑老驥不争日暮長途(師伍子胥曰日暮途逺/吾故倒行而逆施之)
送盡青雲九子(次公言穆父有九子也嘗戯呼之爲九子母/丈夫又南史何承天已老爲著作郎諸佐並)
(年少荀伯子嘲曰妳母承天曰卿/當云鳯凰將九子妳母何言耶)歸去扁舟五湖(援范蠡扁/舟泛五湖)
寄語竹林社友同書桂籍天倫王郎獨爲鬼録丗
間無此玉人(縯裴楷衞玠人/皆謂之玉人)
五字古原春草(援白居易以詩謁顧况况戲之曰長安物貴/居大不易及讀至古原草送别云野火燒不)
(盡春風吹又/生於是稱歎)千金漢殿長門(次公漢武帝陳皇后廢處長門/宫奉百金於司馬相如爲作賦)
(以悟/主上)經緯尚餘三䇿(堯卿錢氏先丗易與純/老皆應制舉荅策甚工)典刑留與
諸孫(任詩雖無老成/人尚有典刑)
　　　介亭餞楊傑次公(堯卿次公號無爲子〇邦衡杭/州圗經云介亭在舊治後聖果)
(寺熈寕中郡守祖無擇對排衙石作介亭左江右/湖千里在目先生餞次公于此亭也其詩云云)
藍輿西出登山門(縯陶淵明對王弘曰/向乗藍輿亦足自反)嘉與我友尋仙
村丹青明滅風篁嶺環佩空響桃花源(都人謂介亭/山下爲桃源)
(路〇堯卿柳子厚文曰斗折蛇行明滅可見千巖萬壑煥若/丹青風篁嶺下山水潺湲如聞環佩之聲無異武陵桃源)前
朝欲上巳蠟屐(次公晉阮孚性好屐或有詣阮正見自/蠟屐因嘆白未知一生當著幾緉屐耶)黒
雲白雨如傾盆(厚老杜詩白帝城中雲/如屯白帝城下雨翻盆)今晨積雪卷千
(君之兄德孺自言/近於佛法有得)歳晚家郷路莫遣生榛菅
　　　送張嘉州
少年不願萬户侯亦不願識韓荆州(援李白上韓荆/州書曰天下之)
(談士相聚而言人生不願/萬户侯但願一識韓荆州)頗願身爲漢嘉守載酒時作
凌雲遊(次公嘉州九頂/山上寺曰凌雲)虚名無用今白首夢中却到
龍泓口(次公龍泓口在凌雲/之上土人謂之龍嵓)浮雲軒冕何足言惟有江
山難入手峨眉山月半輪秋影入平羗江水流謫
仙此語誰解道(縯李白峨眉山月歌曰峨眉山月半輪秋影/入平羗江水流夜發清溪向三峽思君不見)
(下偷/州)請君見月時登樓笑談萬事眞何有一時付
與東巖酒(佛峽人家白/酒舊有名)歸來還受一大錢(見送周/正孺注)好
意莫違黄髮叟(任此詩中兩句全是李謫仙詩故継之以謫/仙此語誰解道請君見月時登樓此格本出)
(於謫仙其詩云解道澄江浄如練令人/還憶謝元暉後人襲用此恪愈變愈工)
　　　送李陶通直赴清溪(堯卿大臨之子/大臨字才元)
忠文文正二大老(司馬温公范蜀公君之師友〇縯孟子/言伯夷太公二老者天下之大老也)蘇
李廣平三舎人(蘇子容宋次道與先公才元熈寕中/封還李定詞頭天下謂之三舎人)喜見
通家賢子弟(縯孔融謂李膺曰先君孔子與君先人李老/君同徳比義而相師友則融與君累丗通家)自
言得邑少風塵(次公陸機詩京洛多風麈〇任髙適/爲封丘尉有詩云寕堪作吏風塵下)從來
埶利關心薄此去溪山琢句新肯向西湖留數月
錢塘𥘉識小麒麟(厚杜詩盡是/天上麒麟兒)
　　　送程之邵簽判赴闕
夜光不自獻(縯史記鄒陽書曰明月之珠夜光之璧以暗投/人於道衆莫不按劒相盻何則無因而至前也)
天驥良難知(援賈誼賦驥垂/兩耳服塩車兮)從來一狐腋(援趙良言千羊/之皮不如一狐)
(之/腋)或出五羖皮(厚百里奚亡秦走宛楚鄙人/執之秦穆公以五羖皮贖之)賢哉江東
守収此幕中竒無華豈易識(子仁漢章帝詔曰安/静之吏悃愊無華)旣
得不自隨留君望此府(子仁舊唐書皇甫公義檢校沛王/府長史引韋思謙爲同府倉曹謂)
(思謙曰公豈比池中之物屈公爲數旬客以望此府耳/〇倬丗說王東亭爲桓宣武主簿有美譽爲一府之望)助我怜
其衰二年促膝語一旦長挹辭林深伏猛在岸改
潜珍移(次公伏猛以言虎潜珍以言龍先生又有潜珍閣/銘〇倬賈誼賦襲九淵之神龍兮沕淵潜以自珍)去
此當安從失君徒自悲念君瑚璉質當今臺閣宜
去矣㑹有合豈常懷其私
　　　送江公著知吉州
三呉行盡千山水猶道桐廬更清羙(次公桐廬公著/郷里也而桐盧)
(縣在今/嚴州)豈獨濁丗隱狂奴(援司徒霸與嚴光素舊遣使奉/書光荅曰懷仁輔義天下恱阿)
(䛕順旨腰領絶霸得書封/奏之帝曰狂奴故態也)時平亦出佳公子(子仁史記太/史公曰平原)
(君翩又濁丗/之佳公子也)𥘉冠惠文讀城旦(次公漢張武曰梁國大都吏/民凋敝且當以柱後惠文弹)
(治之耳秦時獄法吏冠柱後惠文武意以刑/法治梁也城旦則司空城旦書蓋刑書也)晚入奉常陪劒
履(次公奉常今之太常/也蕭何劒履上殿)方將華省起彈冠(援貢禹傳王/陽在位貢禹)
(彈/冠)忽憶釣臺歸洗耳(縯嚴光除諌議大夫不屈車駕即日/幸其館光卧不起帝即其卧所撫光)
(腹曰咄又子陵不可相助爲理耶良乆乃張目熟視/曰昔唐堯著徳巢父洗耳士固有志何至相迫乎)未應良木
弃大匠要使名駒試千里奉親官舎當有擇得郡
江南差可喜白粲連檣一萬艘(倬郭景純江賦云舳艫/相屬萬里連檣注舳船)
(傍艫船尾也/檣掛帆木也)紅粧執樂三千指簿書期㑹得餘閑(師/前)
(漢禮楽志大臣特以簿書不報期㑹爲故/至於風俗流溢恬而不怪以爲是適然耳)亦念人生行樂耳
(二耳義不同故得重用○次公楊惲詩田彼南山蕪穢/不治種一頃豆落而爲箕人生行樂耳湏富貴何時)
道傍垂白定沾巾正似當年緑髮新故國依然喬
木在(縯孟子所謂有故國者非謂有/喬木之謂也有丗臣之謂也)典刑復見老成人(援/詩)
(雖無老成人尚有典刑〇次公老成人指言醉翁典刑指言主簿/後漢孔融與蔡邕素善邕卒後有虎賁士貌類邕融每酒酣引與)
(同坐曰雖無老/成人尚有典刑)
　　　送歐陽推官赴華州監酒
我觀文忠公四子皆超越(次公謂伯和仲/純叔弼季黙也)仲也徑寸珠
照夜明如月(縯搜神記隋侯見大蛇𬒳傷而治之後蛇銜珠以/報其珠徑寸純白夜有光明如月之照一名隋侯)
(珠一名/明月珠)好詩眞脫兎(厚孫子九地篇始如處女適/人門戸終如脫兔敵不及柜)下筆先落
鶻知音如周郎(援呉志周瑜字公瑾少精於音樂雖三爵之/後其有闕誤瑜知之必顧人爲之語曰曲有)
(誤周/郎顧)議論亦英發(次公呉志孫權論吕蒙曰子明學問開益/籌略竒至可以次於公瑾但言議英發不)
(及之/耳)文章乃餘事(厚退之詩多情懷/酒伴餘事作詩人)學道探玄窟死爲
長白主(熈寕之未仲純父見僕於京城之東曰吾夢道士持告/身授吾曰上帝命汝爲長白山主此何祥也明年仲純)
(父没〇安國松漠紀聞云長白山在冷山東南白衣觀/音所居其山禽獸皆白人或穢其間則致蛇虺之害)名字書
絳闕(厚金泉碑謝自然欲過海求師或謂蓬萊去弱水三十萬/里不可到天台有司馬子微身居赤城名在絳闕可往從)
(之)傷心清頴尾(厚左傳楚子狩于州來次於/頴尾注頴水之尾在下蔡西)巳伴白鷗
没(次公杜詩白/鷗没浩蕩)喜見三年少俱有千里骨千里不難
到莫遣歷塊蹶(縯王褒垩主得賢臣頌過都越國蹶如歴塊/顔師古曰如經歷一塊言其速疾之甚〇厚)
(范傳正李白墓碑騏驥筋力成意在萬里外歴塊一/蹶死於空谷〇次公曰杜詩云當時歴塊誤一蹶)臨分出苦
語願子書之笏(次公唐書魏證死太宗使人至其家得書一/𥿄始半幅大抵論任賢去邪之事帝曰朕顧)
(思之恐不免於過公卿侍臣/可書之於笏知而必諌也)
　　　送歐陽季黙赴闕
先生豈止一懷祖郎君不減王文度膝上幾日今
白鬚(次公王述字懷祖其子坦之字文度皆晋之名士坦之雖/長大述嘗置之膝上先生指言歐陽永叔也郎君指言季)
(黙也古稱貴人之子而身嘗及事其父者曰郎君故藩鎮之子曰/郎君而李商隠與令狐縯詩曰郎君官貴施行馬王彪之年二十)
(而鬚白時/號王白鬚)令我眼中見此父(厚南史王彧字景文袁粲見之/稱其風流或云景文比謝叔原)
(猶爲野父􁇪惆悵良乆/曰但眼中不見此人)汝南相從三晦朔君去苦早我
來暮(縯後漢廉范爲蜀郡守/民歌曰廉叔度來何暮)霜風淒緊正脫木(厚謝希逸/月賦洞庭)
(始波木/葉微脫)頴水清淺可立鷺莫辭白首冩香泉(次公香/泉酒名)巳
覺扁舟掠新渡坐看士衡執别手更遣夢得出竒
句(次公晉陸機字士衡雲之兄意謂叔弼與之别/也唐劉禹錫字夢得意謂劉景文必有送行詩)郎君可是
筦庫人(厚礼記檀弓云趙文子舉/晋國筦庫之士七十餘家)乃使驥騄隨蹇歩(厚/劉)
(向新序驊騮騄驥/天下之駿馬也)置之行矣無足道賢愚豈在遇不遇
(次公揚雄傳君子得時則大/行不得則龍蛇遇不遇命也)
　　　次前韻送劉景文
白雲在天不可呼(次公西王母爲周穆王謡曰白雲在天山/陵自岀道里遥遠山川間之又南史謝眺)
(與子隆牋曰白雲在天龍門不見去/徳滋永思徳滋深蓋别徳之語也)明月豈肯留庭隅怪
君西行八百里清坐十日一事無路人不識呼尚
書但見凛凛雄千夫(君一馬两僕率然相訪逆旅多呼尚書/意謂君都頭也○厚南史張瓌字祖逸)
(時集書每兼門下東省瓌清/貧有不識瓌者呼爲散騎)豈知入骨愛詩酒醉倒正
欲蛾眉扶一篇向人冩肝肺四海知我霜鬢鬚(君/前)
(有詩見寄云四海共知霜/雪滿重陽曽挿菊花無)歐陽趙陳皆我有豈謂夫子
駕復迂爾來又見三黜柳(縯論語柳下惠爲士/師三黜言柳戒之也)共此煖
熱飱氊蘇(厚前漢蘇武使匈奴單于留武置大窖中絶不飲/食天雨雪武卧齧雪與氊毛并咽之數日得不死)酒
殽酸薄紅粉暗秪有頴水清而姝一朝寂寞風雨
散對影誰念月與吾(郡中日與歐陽叔弼趙景貺陳履常相/從而景文復至不數日柳戒之亦見過)
(賔客之盛頃所未有然不數/日叔弼景文戒之皆去矣)何時歸帆泝江水春酒一變
甘棠湖(景文近卜居九江近甘棠湖〇次公李白襄/陽歌云此江若変作春酒壘麴便築糟丘䑓)
　　　送王竦朝散赴闕
我家衡山公清而畏人知(縯晋良使傳胡威質之子也武/帝嘗謂威曰卿孰與父清對曰)
(臣不如也臣父清恐/人知臣清畏人不知)臧否不出口(援晋阮籍雖不拘禮数然/發言玄逺口不臧否人物)黙
識如蓍龜擢子拱把中(次公孟子拱把之桐梓人苟欲生之/皆知所以飬之注云兩手曰拱一手)
(曰/把)云有驥騄姿(次公孫卿子曰驊騮騏驥/纎離騄耳古之良馬也)胡爲三十載
(次公陶詩閑居三十戴/〇任杜詩騎驢三十載)尚作窮苦詞(縯退之荆潭唱和詩序/驩愉之辝難工窮苦之)
(言易/好)文人不妄語未効此何疑朅來清頴上淚濕中
郎詩怪我一年長而作十年衰同時幾人在豈敢
怨白髭願君指松栢永與霜雪期(伯父爲衡州日與/君相知有送行詩)
　　　送潞都曹(并引)
　　乖崖公在蜀(厚范蜀公東齋記張詠自蜀代去留一卷/實封文字與僧正希白且云十年後開後)
(十年公薨於陳訃至僧發開所留文字乃公畫像自賛曰/乖則違衆崖不利物乖崖之名聊以自表徳因號乖崖公)
　　有録事叅軍老病廢事公責之曰胡不歸明
　　日叅軍求去且以詩留别其略曰秋光都似
　　宦情薄山色不如歸意濃公驚謝之曰吾過
　　矣同僚有詩人而吾不知因留而慰薦之予
　　㓜時聞父老言恨不問其姓名今都曹路君
　　以小疾求致仕予誦此語留之不可乃採前
　　人意作詩送之并送趙徳麟陳履常各賦一
　　　篇　增刋(春心誰爲容次公桃李以冬憔悴以春敷榮積雪旣/困之雖有春心豈能爲容采乎以言路官㣲而不振)
積雪困桃李春心誰爲容(次公毛詩豈無/膏沐誰適爲容)淮光釀山色
先作歸意濃我亦倦遊者(縯前漢司馬相如/傳言長卿故倦游)君恩繫踈
慵欲留耿介士伴我衰遲蹤吏課升斗積﨑嶇等
鈆舂(援前漢江都易王建宫人有過/者髠鉗以鈆杵舂不中程輒掠)那作露電身(次公維/摩經言)
(是身如電念念不忘又/佛書云如露亦如電)坐待収千鍾結髪空百戰市人
看先鋒(縯前漢李廣謂望氣王朔曰自漢征匈奴廣未嘗不在/其中而諸妄校尉巳下材能不及中以軍功取封侯者)
(數十人廣終無尺寸功以得封邑者何也後元符四年大將軍撃/匈奴廣自請行失道謂麾下曰廣結髪與匈奴大小七十餘戦今)
(幸從大將軍岀又/迷失道豈非天哉)誰能搔白首抱關望夕烽(厚前漢蕭望/之以射䇿甲)
(科爲郎上署東都候王仲翁謂之曰不肯碌碌反抱関/爲〇次公邊障夜舉火以告急曰烽杜詩夕烽來不近)子意諒
巳成我言寕復從恨無乖崖老一洗芥蔕胷(縯司馬/相如上)
(林賦言齊國青丘之大吞楚雲夢/者八九其於胷中曽不芥蔕也)我田荆溪上(次公荆溪有田/先生实事此後)
(滕逹道挽詞中亦云荆溪欲歸/老也〇堯卿荆溪在常之冝興)伏臘亦粗供懷哉江南路
㑹作林下逢(次公僧靈徹詩相逢盡道/休官去林下何曽見一人)
　　　新渡寺送任仲微
春隂欲落雪野氣方升雲(子仁退之訟風伯云/山升雲兮澤上氣)我遊淸
頴尾想見翠𬒳君(次公左傳楚子狩于州來次于頴尾圍徐/以懼呉楚子次于乾谿以爲之援雨雪王)
(皮冠秦復陶翠被/豹舄執鞭以岀)古來聚散地(厚杜詩古來聚散/地宿昔長荆棘)與子復言
分倦遊安稅駕(縯漢書司馬長卿故倦遊〇任史記李斯云/當今大臣之位無居臣上者吾未知所稅駕)
(矣)瘦田失歸耘獨宿古寺中荒雞亂鳴羣(次公晋書/祖逖聞荒)
(雞而/起舞)送子以曉角幽幽醒時聞
　　　送運判朱朝奉入蜀
藹藹青城雲姢姢峨眉月(次公此篇惟反覆用岷峨雲月/爲意青城山則岷也峨眉則峨)
(也杜詩云自爲青城客不唾青城地爲愛丈人山丹梯近幽意丈/人祠西佳氣濃縁雲擬住最髙峯又李白云峨眉山月半輪秋〇)
(伯恭青城山記云蜀之山近江源者通謂之岷山連峯接岫千里/不絶青城乃第一峯也福地記云青城山髙三千六百丈周回五)
(千/里)隨我西北來照我光不㓕我在塵土中白雲呼
我歸我遊江湖上明月濕我衣岷峨天一方(子仁文/選蘇子)
(卿詩良友逺離/别各在天一方)雲月在我側謂是山中人相望了不
隔夢尋西南路黙數短長亭(厚庾子山哀江南賦云/十里五里短亭長亭)似
聞嘉陵江(縯山水志嘉陵江其源/岀于大散關嘉陵谷)跳波吹枕屏送君無
一物清江飲君馬路穿慈竹林(明仲茅亭客話慈竹聚/生根不離母故名之慈)
(也)父老拜馬下不用驚走藏使者我友生聽訟如
家人(援唐書陽城爲道州刺史以家人法/待吏人宜罰者罰之宜賞者賞之)細說爲汝評若
逢山中友問我歸何日爲話腰脚輕猶堪踏泉石
　　　和趙德麟送陳傳道
二陳旣妙士兩歐惟德人(次公二陳言傳道履常/也兩歐言叔弼季黙也)王孫
乃龍種(縯杜甫哀王孫詩髙帝子孫/尽龍種隆凖自與常人殊)丗有籋雲鱗(援漢武/天馬歌)
(籋浮雲/晻上馳)五君從我遊傾㵼出怪珍俗物敗人意(縯晉王/戎與阮)
(籍爲竹林之遊戎嘗後至籍曰俗物巳/復來敗人意戎笑曰卿意亦復易敗耳)兹遊實清醇那知
有聚散佳夢失欠伸我舟下清淮(次公先生將離頴/州而赴揚州故云)沙
水吹玉塵(次公幽怪録載橘中四叟相/謂曰汝輸我瀛州玉塵九斛)君行踏曉月踈木
挂寸銀尚寄别後詩翦刻淮南春
　　　送陳伯脩察院赴闕
𥙿陵固天縱(次公𥙿陵宋神宗皇/帝也天縱岀論語)筆有雲漢姿(次公詩/曰倬彼)
(雲漢爲章于天帝王文章如/雲漢之昭回故每以爲比)嘗重連山象(援連山易名夏曰連/山商曰歸蔵周曰周)
(易其實一也伏義畫八/卦文王重之爲六十四)不數秋風辭(縯漢武帝幸何東祠后/土作秋風辭云秋風起)
(兮白雲飛草木/黃落兮鴈南飛)龍騰與虎變貍豹復何施(厚揚子大人/虎别君子豹)
(别辯人貍别貍変/則豹豹變則虎)我窮眞有數文字乃見知(次公先生/因言陳伯)
(脩殿䇿時爲宋神宗所知故首述神聖之文而/自言其誤蒙聖知乃稱述伯脩亦受知之士也)聞君射䇿日
(子仁前漢蕭望之傳注師古曰射策者謂爲問難書之於䇿量其/大小署爲甲乙之科列而置之不使彰顯有欲射者隨其所取得)
(而釋之以/知優劣)妙語發疇咨一日喧萬口驚倒同舎兒豈
知二十年道路猶遲遲苦言如藥石(援史記啇鞅言苦/言藥也甘言疾也)
(〇養源唐太宗賜髙馮鍾乳一劑/曰而進藥石之言朕以樂石相報)瞑眩終見思(次公書曰若/藥弗瞑眩厥)
(疾弗瘳言藥攻人之疾使先瞑眩潰亂乃/得瘳愈也此以言伯脩殿策時獻直言也)屈信反覆手獨於
君何疑(次公言雖天下之理有屈則有/信伯脩乆屈不信爲可疑也)四門方穆穆(次公書/曰賔于)
(四門四/門穆穆)行矣及此時
　　　送張嘉父長官
都城昔傾蓋(縯家語孔子之郯遇程子於/塗傾蓋而語終日甚相親)駿馬𥘉服輈
(次公輈車轅也馬服輈史所謂服轅之馬也考工記輈人爲輈有/國馬之輈有田馬之輈有駑馬之輈而張衡賦云馬倚輈而徘徊)
再見江湖間秋鷹巳離韝(次公稱所以絆鷹也鮑明遠/詩昔如韝上鷹今似檻中猿)于
今三會合毎進不少留豫章旣可識(次公豫章堅才之/木最難長其才生)
(之時雜在草萊未易辨識淮南/子曰豫章生七年而可知也)瑚璉誰當収微官有民社
(援論語孔子謂子貢汝器也湖璉/也又仲由曰有民人焉有社稷焉)妙割無雞牛(次公子游爲/武城宰而每)
(絃歌孔予戲之曰割雞焉用牛刀言以大器施之小用/也今先生云妙割則所以無雞無牛其刀皆可用也)歸來我
益敬器博用自周(縯後漢伏湛傳論曰器搏/者無近用道長者其功遠)百年子𥘉筵
(援詩賔之𥘉筵〇任/杜詩彫瘵延𥘉秋)我巳迫旅酬(次公筵將終而勸衆人酒謂/之旅酬礼記曾子問曰祭如)
(之何則不行/旅酬之事)但當記苦語髙節貫白頭
　　　次韻范淳父送秦少章
宿縁在江海丗網如予何(子仁文選陸機詩借問予何之/丗網嬰我身/任白樂天云塵)
(纓勿解誠堪喜丗/網重來未可知)西來庾公塵(縯晋王導傳庾亮雖在外鎭而/執朝廷之權趨向者多歸之導)
(内不能平嘗遇西風塵起㪯/扇自蔽徐曰元規塵汗人)巳濯長淮波十年淮海人𥘉
見一麥禾(次公春秋莊公二十八年大無麥/禾十年見一麥禾言乆不登豊也)但欣爭訟少
未覺舟車多秦郎忽過我賦詩如卷阿(次公卷阿之/詩言求賢用)
(吉士此必秦之詩中勸先生薦/賢故下句多言薦拔之意也)句法本黄子(謂魯/直也)二豪與楷
磨(其凡少游/與張文潜)嗟我乆離羣(援禮記子夏曰吾离/羣而索居亦巳乆矣)逝將老
西河(縯禮記曽子謂子夏曰事夫子於/洙泗之間退而老於西何之上)後生多名士欲薦
空悲歌小范眞可人(次公桓温過五敦/墓曰可人可人)獨肯勤収羅瘦
馬識騄耳(次公騄耳穆天子駿馬名而史記骨/稽傳曰相士失之貧相馬失之瘦)枯桐得雲
和(縯周禮雲和之琴瑟〇任杜詩君不/見前者枯桐栢百年死樹中琴瑟)近聞館李生(李廌/方叔)病
鶴借一柯(厚成都記李義父作烏詩曰上林無限樹不/借一枝栖大宗曰將與卿全樹何止一枝)贈行
苦說我妙語慰蹉跎西羌巳解仇(縯趙充囯傳先零與/諸羌解仇交質盟詛)
(言解釋平昔仇/讎而相親也)烽火連朝那(次公朝那西邊地名属安定烽/火連朝那則使烽火通於甘泉)
(之势/也)坐籌付公等(任前漢宋義謂項羽曰/坐運籌策公不如我)吾將寄潜沱
(次公潜沱成都水名先生言吾/則歸休於此也禹貢沱潜旣道)
　　　次韻蘇伯固游蜀岡送李孝博奉使嶺表
新苗未没鶴(任退之稻畦詩魚肥/知已秀鳥没覺秋深)老葉方翳蟬(子仁傅玄/蟬賦翳密)
(葉之重䕃兮處/閑樹之粛清)緑渠浸麻水白板燒松煙笑窺有紅
頰醉卧皆華顚家家機杼鳴樹樹棃棗懸野無佩
犢子(縯謂人不事武而皆耕種也龔遂爲渤海大/守民有帶持刀劎者謂曰胡爲帶牛佩犢)府有騎鶴
仙(次公太平廣記昔有四人各言所願甲曰願多財乙曰願爲揚/州太守丙曰願爲神仙丁皆笑之衆問如何曰腰纏十万貫騎)
(鶴上揚州欲兼三子之願也/先生爲掦州故以騎鶴爲言)觀風嶠南使岀相山東賢(次/公)
(嶠有即嶺南也李孝博山東人而又相家子/故云出相山東賢山東出相語在前漢賛)渡江吊很石(縯/很)
(石在潤州甘露寺有石如羊相傳謂之很石/云諸葛孔明坐其上與孫仲謀論曹公也)過嶺酌貪泉(援/晋)
(書呉隠之爲廣州刺史未至州二十里地名石門有水曰貪泉飲/者懷無厭之心隱之旣至乃酌而飲之賦詩曰緃使夷斉飲終當)
(不易/心)與君歩徙倚望彼脩連姢願及南枝謝(次公南/枝梅也)
(蜀州紅梅閣上鬼詩云南枝向暖北/枝寒庾嶺多梅故以梅爲南枝也)早隨北鴈翩(縯月令季/冬之月鴈)
(比/嚮)歸來春酒熟共看山櫻然(次公沈約詩野棠開/未落山櫻發欲然)
　　　送晁美叔
我年二十無朋儔當時四海一子由君來叩門如
有求頎然病鶴清而脩(次公頎然長皃也/詩云碩人其頎)醉翁遣我
從子游翁如退之蹈軻丘(縯退之贈張籍詩云子/身蹈軻丘爵位不早綰)尚欲
放子出一頭(嘉祐𥘉軾與子由寓興國浴室美叔忽見訪云吾/從歐陽公游乆矣公令我來與子定交謂子必名)
(丗老夫須放/他出一頭地)酒醒夢斷四十秋病鶴不病骨愈蚪惟
有我顔老可羞(子仁退之送侯継詩我/齒豁何鄙君顔老可憎)醉􁏔賔客散九
州幾人白髪還相収我如懷祖拙自謀正作尚書
巳過優(縯晋書王述字懷祖與羲之齊名而羲之甚輕之由是/情好不恊羲之嘗謂賓友懷祖正當作尚書耳投老可)
(作僕射若求會/稽便自邈然)君求會稽實良籌(次公先生因言美叔求/越州故用越州事實良)
(籌又暗用郄超爲其父/方回畫計乞㑹稽也)往看萬壑爭交流(君近乞越州/厚/晋書人或問顧愷)
(之㑹稽山水之狀曰千/岩競秀万壑争流者也)
　　　送陳德林赴眞州
君爲縣令元豐中吏貪功利似病農君欲言之路
無從移書諌臣以自通(諌臣蹇/授之也)元豐天子爲改容
(次公元豊天子/神宗皇帝也)我時疋馬江西東問之逆旅言頗同
老人愛君如劉寵(縯後漢劉寵罷會稽郡有五六老叟從若/耶山谷間出人持百錢送寵寵曰吾政何)
(能及公言耶勤苦父老/爲人選一大錢受之也)小兒敬君如魯恭(援後漢魯恭爲中/牟令竪子化之不)
(捕桑下將/雛之雉也)爾來明目達四聦収拾駔駿冀北空(縯退之/送温造)
(處士序云伯樂一過兾/北之野而馬羣遂空)君爲赤令有古風(次公東京惟開封/祥符西京惟河南)
(永安南京惟宋城北京惟元城/謂之赤縣其餘乃謂之畿縣也)政聲直入明光宫(次公明光/宫漢宫名)
(武帝時起徳麟新/開西湖詩注中)天廐如海養羣龍并收其子豈不
公(君之子祁舉制䇿文/學行義爲時所稱)白沙何必煩此翁(子仁眞州唐永/正縣白沙鎭也)
　　　送蔣頴叔帥熈河(并引)
　　頴叔出使臨洮軾與穆父仲至同餞之各賦
　　詩一篇以今我來思爲韻致遄歸之意軾得
　　我字
西方猶宿師論將不及我苟無深入計(厚前漢李陵/武帝以爲有)
(廣之風使將數百騎/深入匈奴二千餘里)緩帶我亦可(縯晋書羊祐在軍不親/戎服常輕裘緩帶)承
明正須君(援承明漢殿廬名嚴助爲㑹稽守帝賜書曰君/厭承明之廬勞侍從之事懷故土出爲郡吏)文
字粲藻火(厚尚書宗/彛藻火)自薦誰云數留行終不果(縯孟子/去齊有)
(欲爲王留/行者)正坐喜論兵臨老付邊瑣(厚前漢丙吉傳案邊/長安瑣科條其人張)
(晏曰瑣録也欲科條其人老少/及所經歷知其夲以文武進也)新詩出談笑僚友困掀簸
我欲歌枤杜楊柳方婀娜(次公詩枤杜勞還帥之詩也詩/曰昔我往矣楊柳依依今我來)
(思雨雪霏霏又詩/云婀娜其枝)邊風事首虜(次公首虜奏虜首之數也馮/唐傳曰魏尚爲雲中守坐首)
(虜差六級/而奪爵)所得蓋么麽(厚通俗文云不長/曰公細小曰麽)願爲魯連書一
射聊城笴(縯史記燕將保守聊城齊田單攻之不下死傷無/數魯連乃為書約之矢以射城中遺燕將燕將自)
(殺聊乃/下也)隂功在不殺結草酬魏顆(援左傳載魏武子有嬖/妾無子武子疾命顆曰)
(必嫁是疾病則曰必以爲殉及卒顆嫁之及輔氏之役見老人結/草以抗杜回回躓而顚故獲之夜夢之曰余而所嫁婦人之父也)
(汝用先人之治命/余是以報)
　　　再送二首
使君九萬擊鵬鵾(縯莊子北溟有魚其名爲鵾化而爲鳥其/名爲鵬鵬之徙於南溟也水撃三千里摶)
(風而上者/九萬里也)肯爲陽關一斷魂(次公陽関送别之曲所謂勸君/更盡一杯酒西出陽関無故人)
不用寛心九千里安西都護國西門(次公安西都護則/唐正觀中置府也)
(都護本事漢鄭吉𥘉護鄯善以西南道旣破車師降日逐威震西/域遂并護車師以西北道故號都護自吉始焉國西門則置都護)
(之處言安西都護乃國/之西門不可不謹也)
餘刄西屠横海鯤(厚莊子恢恢乎其於遊刃必有餘地矣〇/次公李白詩橫行青海夜帶刀西屠石堡)
(取錦𫀆而賈誼賦云橫海之鱣鮪也〇子仁魏/顥李翰林集序云横海鯤負天鵬豈池籠縈之)應予詩䜟是
游魂(次公先生舊有本注云頴叔未有帥洮之命作扈駕詩某/和有游魂之句遂成吟䜟盖先生詩云回首鵷行有人傑)
(坐知羌虜是/游魂是也)歸來趂别陶弘景看挂衣冠神武門(縯/梁)
(史陶弘景挂衣冠/神武門上書辭禄)
　　　送襄陽從事李友諒歸錢塘
居杭積五歳(師川按年譜先生熈寕四年通判杭州/凡三年又元祐四年知杭州凡二年)自意
本杭人故山歸無家欲卜西湖鄰良田不難買静
士誰當親髯張旣超然老潜亦絶倫李子冰玉姿
(次公髯張老潜李子皆杭州人髯張不知爲誰/老潜豈道潜師曰參寥子者乎李子則友諒也)文行兩清淳
歸從二人遊便足了此身(縯晋書畢卓云得酒滿数百斛/船四時美味置两頭便足了此)
(生/矣)公堤不改作姥嶺行開新(次公公堤乃先生所築杭/人謂之蘇公堤也姥嶺則)
(天姥/山也)幽夢隨子去松花落衣巾
　　　送黃師是赴兩浙憲
丗乆無此士我晚得王孫寜非叔度家豈出次公
門(縯後漢黄憲字叔度/前漢黄霸字次公也)白首沉下吏(厚文選左思詩丗胄/攝髙位英俊沉下僚)緑
衣有公言(次公當時人有未解此句問之先生先生曰吾家朝/雲每見師是怪其官聀不遷耳然後知緑衣指朝雲)
(盖緑衣乃詩篇/名妾之服也)哀哉吴越人乆爲江湖吞官自倒帑
廪飽不及黎元(次公詩意言吴越之人乆罹水患官雖費財/扵帑庫費糧扵倉廪而終不救黎元之飢困)
(也)近聞海上港漸岀水底村願君五袴手(廉范事屢/見上注)
招此半菽魂(厚漢書項羽曰嵗飢/民貧士卒食半菽也)一見刺史天(縯後漢蘇/章字孺文)
(爲兾州刺史故人爲清河太守章行部案其姦贓乃請太守爲設/酒殽陳平生之好甚歡太守喜曰人皆有一天我獨有二天章曰)
(今夕蘇孺文飲故人酒私恩也明日/兾州刺史按事公法也遂舉正其罪)稍忘獄吏尊(厚前漢周/勃下獄獄)
(吏侵辱之及後岀獄曰吾甞/將百萬兵安知獄吏之貴也)㑹稽入吾手(厚樂天詩濟源山/水好老尹知之乆)
(常日聽人言/今秋入吾手)鏡湖小於盆(次公是時先生欲乞守越此/言水患銷而湖水不泛溢也)比
我東來時無復瘡痍存(次公李布傳云今創痍未瘳/師古曰痍傷也創即瘡字也)
　　　送范中濟經畧侍郎分韻賦詩軾得先字
　　　且贈以魚枕杯四馬箠一
梁李乆樂禍(次公梁李指言西夏二種族也西夏在唐賜姓李/則李継遷是巳在前宋朝賜姓趙元昊是巳其承)
(襲者旣姓趙而其餘種族猶李姓焉梁則其妻/之/黨也梁氏擅權遂至弑立故梁李有用兵相闘之禍)自焚豈非天
(縯左傳曰兵猶火也弗戢將自焚也〇厚前漢賛楚漢之際豪傑/相王唯魏豹韓信田儋兄弟爲舊國之後然皆及身而絶横之志)
(節賔客慕義猶不/能自立豈非天乎)兩䑕闘穴中一勝亦偶然(次公史記秦/伐韓軍於閼)
(與廉頗樂乗皆以道逺險狹難救趙奢獨曰/道遠険狹譬猶兩䑕闘穴中將勇者勝也)謀𥘉要百慮善
後乃萬全廟堂選丗將(援唐書突厥擾河北武后以薛訥/丗將以爲安東道經畧使訥即仁)
(貴之/子也)范氏真多賢仁風𬒳宿麥(厚晋書袁宏出爲東陽郡/謝安送之取一扇授之曰)
(聊以贈行宏曰輙當/奉揚仁風慰彼黎庶)緑浪摇秦川號令聳毛羽先聲落
虚弦(厚戦國䇿更嬴與魏王處京臺之下仰見飛鳥引弓盡發/而下之魏王曰射可至此乎更嬴曰此孽也其飛徐而鳴)
(悲故瘡未息而驚心未去也/聞弦音引而髙飛故瘡殞也)我家天一方(子仁前漢烏孫公主/歌曰吾家嫁我兮天)
(一/方)去路城西偏(厚左傳鄭伯使公/孫獲處許西偏)投竿困障日(次公杜牧/詩惆悵江)
(湖釣竿手却遮/西日向長安)賣劒行歸田(縯龔遂爲渤海太守令/民賣劒買牛賣刀買犢)贈君
荆魚杯(堯祖荆州出/魚枕可爲柸)副以蜀馬鞭(次公杜牧張好好詩贈/之天馬錦副以水犀梳)
(又送兾處士詩贈以蜀馬箠副之胡罽裘〇伯恭文粹/顧况竹杖歌曰約束蜀兒採馬鞭採得馬鞭長且堅)一醉可
以起(厚退之送石處士詩去/夫事方急酒行可以起)無令祖生先(援晋刘琨与祖/逖爲友聞逖𬒳)
(用與親故書曰吾枕戈待旦志/梟逆虜常恐祖生先吾着鞭)
　　　謝仲適座上送王敏仲北使
衝風振河朔(次公此巳下定州詩也/阮籍詩云寒風振山岡)飛霧失太行(次公太/行山在)
(河北鮑昭詩/霧失交河城)相逢不相識下馬湏眉黃洗眼忽驚笑
見此玉節郎(任玉節則使者所持之節也○龜父沈括云古/之節如今之虎符其用則有圭瑋龍虎之别)
吾有賢主人共此燈獨光(厚杜詩今夕復何/夕共此燈燭光)聚散一夢
中人北馬南翔(厚歐陽送賈推官詩曰雲/汾煙水上人北馬南飛)吾生如寄耳
(次公魏文帝樂府云人生如寄多憂何爲又謝安与支遁/書云人生如寄耳終日戚戚當來悟言銷之岀法苑珠林)送老
天一方(次公此先生言其在定州也杜/詩我行山川異忽在天一方)幸子遇明主陳經
入西廂(次公言王敏仲/之在經筵也)歸期不可緩倚相宜在傍(縯/左)
(傳楚子與右尹子革語左史倚相趨而過/上曰良史也是能讀三墳五典八索九丘)
　　　送曽仲錫通判如京師
(堂思詩竟日不就忽夢見惠連即/得池塘生春草之句大以爲工)白髪歸心慿說與古來
誰似兩䟽賢(厚前漢䟽廣爲太傳兄子受爲少傳一旦/致仕而歸人皆歎息曰賢哉二大夫也)
　　　次韻王雄州送侍其涇州
威聲又數中興年(縯杜甫喜逹行在所詩今/朝漢社稷新數中興年)二虜行當
一矢聮(次公周易射雉一矢亡又杜甫云一箭正墜双/飛翼又曹子建云云左挽因右發一縱两禽連)聞道
名城得眞將(厚皮日休七爱詩序定大亂者/必有眞將以李太尉爲眞將)故應驚羽
落空弦(詳見卷内送范中/濟經略侍郎詩住)追鋒歸去雄三衛(厚傳子曰追/鋒車遽則乘)
(之昔魏帝召司馬仲逹乗追鋒車四百餘里一宿而至/次公三/衛在唐制有司戈司階執干執㦸謂之四色官而在前宋朝神宗)
(時官制有左右金吾衛有左右衛有諸衛是三也於左右金吾衛/則有上將軍於左右衛亦有上將軍於諸衛則有大將軍上将軍)
(右將軍此之/謂衛官也)授鉞重來定十連(次公禮記十國/爲連連有帥)别酒回頭
便陳迹(縯王羲之蘭亭詩序云/俯仰之間已爲陳迹)號呶端合發𥘉筵(詩賔之/𥘉筵萹)
(有曰載/號載呶)
　　　追餞正輔表兄至博羅賦詩爲别
孤臣南遊墯黄菅(次公孤臣先生自謂也字岀孟子/孤臣孽子而退之云孤臣皆放逐)君
亦何事來収蠻艤舟蜑户龍岡窟(次公惠州有蜑戸而/龍岡則惠州江之処)
(所/也)置酒椰葉桄榔間髙談巳笑衰語陋傑句尤覺
清詩孱愽羅小縣僧舎古我不忍去君忘還君應
回望秦與楚夢渉漢水愁秦關我亦坐念髙安客
(次公髙安客指言筠州也筠州治髙/安縣時子由分司南京筠州居住也)神游黄孽參洞山(厚/李)
(白大鵬賦序司馬子微謂予有仙風道骨可與神遊八極之表又/傳燈録洪州黄孽希遷禪師筠州洞山良玠禪師髙安昔日屬洪)
(州故云/尔也)何時曠蕩洗瑕謫(次公曠蕩言赦恩也史有云曠/蕩之澤又老子善行無瑕謫也)與
君歸駕相追攀棃花寒食隔江路(厚雲齊廣録侯穆有/詩名因寒食郊行見)
(数少年共飲於棃花之下穆長揖就坐衆皆哂之或曰能詩者飲乃/以棃花爲題穆遂吟云共飲棃花下棃花挿滿頭年年寒食夜吟)
(遶不/勝愁)兩山遥對雙煙鬟歸耕不用一錢物惟要兩
脚飛孱顔玉牀丹鏃記分我(厚本草圖經丹砂辰州者最/勝生深山石崖間土人採之)
(穴地数十文始見苗乃白石耳謂之朱砂牀砂生/石上若箭鏃紫黯鐡而光明瑩徹者眞辰砂也)助我金鼎
光斕斑(韓大丹祕契圖金鼎篇云金鼎/者上應天下應地中應人民)
　　　再用前韻
樂天雙鬚如霜菅始知謝遣素與蠻(縯樂天有二妾/樊素善歌小蛮)
(善舞嘗有詩曰櫻桃樊素口楊/柳小蛮腰其後二妾竟去也)我兄緑髮蔚如故巳了夢
幻齊人間(厚金剛經一切有/爲法如夢幻泡影)蛾眉勸酒聊爾耳(援晋書阮/咸嘗曰未)
(能免俗聊/復尔耳)處仲大忍茂弘孱(縯晋書王敦字處仲王導字茂/弘敦與導嘗造王愷愷使羙人)
(行酒以客飲不盡輒殺之酒至導敦所敦故不肯持羙人悲懼失/邑而敦傲然不視導素不能飲恐行酒者得罪遂勉強盡觴導還)
(嘆曰處神若當丗心/懷剛忍非令終也)三杯徑醉便歸卧海上知復幾往
還連姢六么趂蹋鞠(次公蹋鞠字岀衛青傳今之蹴鞠也/於六么言之則舞有蹴鞠六么也〇)
(邦衡琵琶録唐崑崙弹新翻羽調緑腰注云緑腰即録要是/也本自樂工進曲上令録岀要者乃以爲名誤言緑腰也)香
眇三疊縈陽關(厚先生詩話云丗傳湯関三疊然今丗歌者/每句再疊而已若只通一首言之又是四疊)
(皆非足或每句三唱以應四疊之說則叢然無復節奏予在宻州/有文勛長官者以事至宻自云得古本陽関其声宛轉凄断不類)
(向之所聞每再唱而第一句/不疊乃知舊本三疊蓋如此)酒醒夢斷何所有落花流水
空青山忽驚鐃鼔發半夜明月不許幽人攀(厚李白/詩人攀)
(明月不可得月/行却與人相隨)贈行無物惟一語莫遣瘴霧侵雲鬟
羅浮道人一傾蓋欲繫白日留君顔(厚李白惜餘春/賦恨不得掛長)
(繩於青天繫此西飛之白日〇次公/白樂天詩又云恨無長繩繫白日)應知我是香案吏他
年許綴蓬萊班(次公兀稹詩我是玉皇香/案吏謫居猶得任蓬萊)
　　　送鮮于都曹歸蜀灌口舊居(彦章成都今古/記云秦昭王以)
(李冰代弱守鑿離堆辟沫水之害穿二江成都中/於是沃千里號爲陸海民思其惠立廟在灌口山)
籋盡霜鬚照碧銅(次公籋讀如/鑷碧銅鏡也)依然春雪在長松(次/公)
(言白髪也白鬚雖去而/白髪猶在故言依然也)朝行犀浦催收芋(次公犀浦在郫縣/○子翬青城山記)
(云李冰琢五石犀以厭水一在青城二在犀浦/一在成都市橋一在江中號犀浦爲沉犀浦)夜渡繩橋看
伏龍(次公繩橋在灌口引繩架之故云繩橋昔李太守之子禁/龍於此今山上有伏龍觀焉〇養源白樂天蛮子朝云泛)
(皮船兮/渡繩橋)莫歎倦游無駟馬(縯司馬相如傳或云卓王孫長卿/故倦遊又華陽國志載相如題昇)
(仙橋云不乗赤車/駟馬不復過汝下)要將老健敵千鍾子雲三丗惟身在
(援楊子雲歷成哀/平三丗不徙官)爲向西南說病容
　　　送邵道士彦肅還都嶠(十朋洞天福地記三十/六小洞天記第二十都)
(嶠山洞周回一百八十/里名寳玄之天在容州)
乞得紛紛擾擾身結茆都嶠與仙鄰少而寡欲顔
常好老不求名語益眞許邁有妻還學道(縯晋許迈/字逺遊𥘉)
(學道時其妻尚在父母旣終乃遣妻/孫氏還家遂攜其同志徧遊名山焉)陶潜無酒亦從人(援陶/潜傳)
(羊松齡龐遵等或有酒要之或要之共至/酒座雖不識主人亦欣然無忤酣醉便返)相隨十日還歸去
萬刼清遊結此因
　　　送柳子玉赴靈山
丗事方艱便猛回此心未老巳先灰何時夢入眞
君殿也學傳呼觀主來
留别　詩十四首
　　　和童傳留别(堯卿童傳字至和洛陽人有詩名於/時嘗在鳯翔與東坡相従韓魏公鎮)
(長安傳有詩云古來風義遺才少/送丗公卿薦士稀韓㪯而巳卒矣)
麤繒大布褁生涯腹有詩書氣自華(次公退之詩人/之能爲人由腹)
(有詩/書)厭伴老儒烹瓠葉(縯後漢劉昆教授弟子常五百餘/人每春秋享射常備列典儀以素)
(木瓠葉爲爼豆○次公小雅瓠葉詩曰幡幡瓠葉采之/烹之鄭氏注云酒旣成先與父兄室人烹瓠葉而飲)強隨舉
子踏槐花(援南部新書載長安㪯子六月後落第者不出京謂/之過夏偕浄坊廟院作文章曰夏課時語曰槐花黄)
(舉子/忙)囊空不辦尋春馬(厚孟郊詩春風得意馬/蹄疾一日看盡長安花)眼亂行
看擇壻車(援售進士開宴常寄曲江亭其日公卿家傾城/縱觀鈿車珠鞅櫛北而至中東榻之選十八九)得
意猶堪誇丗俗詔黃新濕字如鴉(縯盧仝示添丁詩閉/來案上翻墨汁塗抹)
(詩書如/老鴉)
　　　和沈立之留别二首
而今父老千行淚一似當時𥘉去時不用鐫碑頌
遺愛丈人清德畏人知(縯晋胡質有清德武帝問其子威/日卿清何如父清對曰臣父清畏)
(人知臣清/畏人不知)
卧聞鐃鼔送歸艎夢裏怱怱共一觴試問别來愁
幾許春江萬斛若爲量(去時予在試院〇次公李後主詩/問君都有幾多愁恰似一江春水)
(向東流庾信愁賦且將一寸心能容万斛愁而介/父詩子山清愁一萬斛用對翰林白髪三千丈)
　　　次韻代留别
絳蠟燒殘玉斚飛離歌唱徹萬行啼他年一舸鴟
夷去(縯范蠡旣佐越㓕呉復得西施與之共去乗舟浮海変/姓名自謂鴟夷子皮杜牧詩西子下姑蘇一舸逐鴟夷)應
記儂家舊姓西(次公按寰宇記載西施施其姓也所居在施/故有東施家西施家黄魯直詩云丗有捧心)
(學取笑如東施今云舊姓西豈偶/不契勘耶然不害其詩句之妙)
　　　留别金山寳覺圎通二長老
沐罷巾冠怏晚凉睡餘齒頰帶茶香艤舟北岸何
時渡(厚項羽欲渡烏江/亭長艤舟以待)晞髪東軒未肯忙(厚楚詞與女/沐兮咸池晞)
(汝髪兮陽之阿〇師後漢張平子思玄賦且余休於淸源兮晞/余髪於朝陽注旣沐髪於淸源而乾髪於山東矣朝陽山東也)康
濟此身殊有道醫治外物本無方風流二老長還
往(縯杜詩寄賛上人興子/成二老來往亦風流)顧我歸期尚渺茫(子仁韓詩㱕/來辛苦欲誰)
(爲坐令再往/之計墯渺茫)
　　　子由自南都來陳三日而别
天子自逐客(縯史記李斯傳秦宗室大臣/請一切逐客斯乃上書云云)尚能哀楚囚
(屢見/上注)奔馳二百里徑來寛我憂(次公杜詩斗水/何直百憂寛)相逢
知有得道眼清不流别來未一年落盡驕氣浮(子/仁)
(史記老子謂孔子曰夫子之/驕氣與多欲熊色與淫志)嗟我晚聞道欵啓如孫休(厚/孫)
(休人名莊子予扁慶子曰/今休欵啓寡聞之民也)至言雖乆服放心不自収(次/公)
(莊子至言玄言/孟子求其放心)悟彼善知識妙藥應所投(師維摩經言/丗尊現身爲)
(大醫王善療衆/病應病與薬)納之憂患場磨以百日愁(次公善知識/出佛書而此)
(句以下意言對獄/百日乃爲妙藥也)冥頑雖難化䥴發亦巳周平時種種
心次第去莫留但餘無所還(縯楞嚴經佛告阿難我今/示汝無所還地其餘八種)
(皆有所還見精明性當欲誰還諸可還者自然/非汝無所還者非汝而誰則知汝心本妙明浄)永與夫子遊
此别何足道大江東西州畏蛇不下榻(厚退之八月/十五夜贈張)
(功曹詩下牀畏蛇食畏/藥海氣濕蟄熏腥臊)睡足吾無求(援杜牧齊安郡詩平生/睡足處雲夢澤南州○)
(堯祖曰今齊安/郡治有睡足斎)便爲齊安民何必歸故丘
　　　過新息留示郷人任師中(任時知瀘州/亦坐事對嶽)
昔年嘗羡任夫子卜居新息臨淮水(厚新息蔡/州縣也)怪君
便爾忘故郷稻熟魚肥信清美竹陂鴈起天爲黒
(小竹陂/在縣北)桐栢煙横山半紫(桐栢廟/在縣南)知君坐受兒女困(厚後/漢王)
(式讓諸生曰我本不欲來諸生强/勸我竟爲竪子所辱遂謝病免帰)悔不先歸弄清泚塵埃
我亦失収身行此蹭蹬尤可鄙寄食方將依白足
(次公白足言僧也刘禹/錫云白足赤髭之侶)附書未免煩黄耳(見捕蝗懷/子由詩注)往
雖不及來有年詔書儻許歸田里(任刘禹錫詩皇恩若/許㱕田去晚歳當爲)
(鄰舎/􁏔)却下關山入蔡州(次公関山則自蔡州所經由來黄/州路先生後有梅花小詩云半隨)
(飛雪渡/関山)爲買烏犍三百尾(黄州出/水牛)
　　　别子由三首兼别遲
知君念我欲别難我今此别非他日風裏楊花雖
未定雨中荷葉終不濕三年磨我費百書一見何
止得雙璧(縯史記虞卿說趙孝成王一/見賜黄金百鎰白璧一双)願君亦莫歎留
滯(厚西漢司馬遷傳是歳天子始建漢家/之封而太史留滯周南不得與從事)六十小刼風雨
疾(次公蓮華經有言六十/小刼又有言八十小刼)
先君昔愛洛陽居(子仁按子由卜居賦序云昔余先君以布/衣宦斈四方嘗過洛陽愛其山川慨然有)
(卜居意而/貧不能遂)我今亦過嵩山麓水南卜宅吾豈敢(縯温造/隠居洛)
(水之南烏重㣧辟河陽幕韓愈詩曰/水南山人又繼往車馬僕從塞閭里)試向伊川買脩竹又
聞緱氏好泉眼(次公杜有太平寺泉服詩緱山泉/河南志緱氏山有佛光寺有甘泉)傍市穿
井㵼冰玉遥想苑軒照水開兩翁相對清如鵠
兩翁歸隱非難事惟要傳家好兒子(次公杜詩有只應/與兒子又逺遊長)
(兒/子)憶昔汝翁如汝長筆頭一落三千字丗人聞此
皆大笑愼勿生兒兩翁似不知樗櫟薦明堂(縯莊子/吾有大)
(樹人謂之樗大枝拳曲而不中規矩匠石之曲垣見櫟社樹日此/木以不材終其天年〇次公樗櫟而薦明堂以言不材者進用)
何似鹽車壓千里(見次韻孔文仲推官見贈詩注〇次公荀/子騏驥一日千里今何以言遲盖謂以千)
(里之騰踏而困/壓於塩車也)
　　　𥘉别子由至奉新作
雙鵲先我來(次公西京雜記陸賈/云乾鵲噪而行人至)飛上東軒背(次公東/軒盖子)
(由在筠州/官居所建)書隨好夢到人與佳節㑹(次公佳莭指言/端午相㑹也)一懽
難把玩(師柳子厚書悠悠人丗越不過爲三十年客耳前過三/十七年與瞬息無異後所得者其不足把玩亦巳審矣)
回首了無在却渡來時溪斷橋號淺瀬茫茫暑天
闊藹藹孤城背青山眊矂中(援唐進士失意相與/聚飲謂之打眊矂)落日
凄凉外盛衰豈吾意離合非所礙何以解我憂粗
了一事大(次公禪家之語/謂了死生也)
　　　東府雨中别子由
庭下梧桐樹(次公杜詩西掖梧/桐樹空留一院隂)三年三見汝前年適
汝隂見汝鳴秋雨去年秋雨時我自廣陵歸今年
中山去(次公汝隂言頴州廣陵言楊州而今中山則言定州也/〇饒按年譜先生以元祐六年知頴州七年知揚州八)
(年守/定州)白首歸無期客去莫歎息主人亦是客對牀
定悠悠夜雨空蕭瑟(次公韋蘇州與元常全眞二生詩那/知風雨後復此對牀眠先生與子由)
(往嘗讀韋詩至此句惻然感之遂相約/早退爲閑居之楽自後詩中屢及之)起折梧桐枝贈汝
千里行重來知健否莫忘此時情
　　　留别廉守
編雚以苴豬(次公編雚綴茅也左傳或取一編/雚焉苴塞也傳云不以直履也)墐塗以塗之
(子仁礼記内則篇炮取豚若將刲之刳之實棗於其腹中/編雚以苴之塗之以謹塗炮之注云謹當爲墐声之誤也)小餅
如嚼月(次公言行録丁晋公與楊大年抛令大年云有/酒如線遇針則見晋公云有餅如月遇蝕則缺)中有
酥與飴懸知合浦人常誦東坡詩好在眞一酒爲
我醉宗資(縯後漢宗資爲汝南太守而委郡事於范滂郡/人謡曰汝南太守范孟愽南陽宗資主畫諾)
　　　王子立去歳送子由北歸往返百舎今又
　　　相逢贛上戯用舊韻作詩留别
米盡無人典破裘送行萬里一鄒游(次公顔魯公與蔡/明遠帖云聞鄒游)
(與明遠同來欲至采石計其不乆亦合及/吾於淮泗之間脫若未到見之冝傳此意)解舟又欲携君去
(厚晋書賀循赴命入洛經呉閶門於舟中弹琴張翰𥘉不相識乃/就言便相欽恱問循知其入洛翰曰吾亦有事比京便同載而去)
(而不告/家人)歸舎聊湏與婦謀(縯楚王欲相優孟孟/曰請歸與婦計之)聞道年來
丹伏火不愁老去雪蒙頭剰買山田添鶴口(次公以/王子直)
(住鶴田山故也往時先生此詩先傳於丗自注云尔/○子仁魏野閉居即事詩成家書滿室添口鶴生孫)廟堂新拜
冨民侯(援漢武帝末年拜田千/秋爲丞相封冨民侯)
慶賀
　　詩十五首
　　　朱壽昌郎中少不知母所在刺血寫經求
　　　之五十年去歳得之蜀中以詩賀之
嗟君七歳知念母怜君壯大心愈苦羡君臨老得
相逢喜極無言淚如雨不羡白衣作三公(次公史記/儒林傳序)
(公孫弘以春秋白衣爲天子/三公又荀爽白衣作三公)不愛白日昇青天(次公史記始/皇本紀注引)
(茅盈内紀盈曽祖父蒙於華山之中承/雲駕龍白日昇天而神仙傳亦多矣)愛君五十着綵服兒
啼却得償當年(縯老萊子年八十衣綵衣爲小兒啼以恱/親○厚杜詩熟精文選理休覔綵衣輕)烹
龍爲炙玉爲酒鶴髪𥘉生千萬壽金花詔書錦作
囊白藤肩輿簾蹙繡感君離合我傷心此事今無
古或聞長陵朅來見大姉(厚漢武帝母王大后微時爲金/王孫婦生女在長陵小市武帝)
(立自駕迎之直至其門家人驚恐女迷匿扶將出拜帝/下車泣曰大姉何藏之深也載至長樂宫與俱謁太后)仲孺豈
意逢將軍(援霍仲孺以縣吏給事平陽侯家與侍者衛少兒/私通而生去病絶不相聞乆之去病旣壯大爲將)
(軍擊匈奴至平陽見仲孺跪曰/去病不早自知爲大人遺躰也)開皇苦桃空記靣(縯隋文帝/外家吕氏)
(其家甚微平齊後求訪不知所在開皇𥘉汝南郡上言有男/子吕永吉自称有姑字苦桃嫁楊氏勘驗知是舅家而貴之)建
中天子終不見(厚代宗皇后沈氏生徳宗史思明再䧟河洛/失后所在徳宗即位建中元年遥尊爲皇太)
(后以睦王述爲奉迎太后使分命使/臣周行天下終貞元之丗無聞焉)西河郡守誰復譏(援/呉)
(起岀衛國門與其母訣齧臂而盟曰起不爲卿相不/復入衛頃之其母死起終不歸後仕衛爲西河守)頴谷封人
羞自薦(次公鄭莊公寘母姜氏于城頴而誓之曰不及黄泉无/相見也旣而悔之頴考叔爲頴谷封人聞之有献於公)
(鄭伯用其説/而母子如𥘉)
　　　次韻穆父尚書侍祠郊丘瞻望　天光退
　　　而相慶引滿醉吟
千章𣏌梓䕃雲天(厚史記貨殖傳山居千章之材左傳云杞/梓皮革自楚往也雖楚有材晋實用之)
樗散誰収老鄭䖍(縯杜甫送鄭䖍詩鄭公樗散/鬢成絲酒後嘗稱老畫師)喜氣到君
浮白裏(縯說苑魏文侯飲羣臣酒/曰飲不盡者浮以大白)豐年及我挂冠前(援/後)
(漢逄萌挂冠東都城門歸遼東/又陶弘景脫朝服挂神武門)令嚴鍾鼔三更月(厚杜詩中/天懸明月)
(令嚴夜寂寥〇任崔塗詩云胡蝶/夢中家萬里杜䳌枝上月三更)野宿貔貅萬竈煙(次公/先生)
(詩話自云七言之偉麗者杜子美詩旌旗日暖龍蛇動宫殿風微/燕雀髙五更鼓角声悲壯三峽星河影動揺爾後寂寥無聞焉直)
(至歐陽永叔滄波萬古流不盡白鶴雙飛意自閑萬馬不嘶聽號/令諸蕃無事樂耕耘可以並驅争先矣某亦云令嚴鍾鼔三更月)
(野宿貔貅萬竈煙又云露布朝馳玉/關塞捷書夜到甘泉宫亦庻幾焉)太息何人知帝力(縯/列)
(子堯時有老人擊壌而歌曰日出而作日入/而息鑿井而飲耕田而食帝何力於我哉)歸來金帛看頳
肩(次公退之城南聯/句刈熟擔肩頳)
(厚禮記坊記上酌/民言則下天上施)帝謂本無聲(次公詩帝謂文王又云/上天之載無聲無臭)冨國
因崇儉蘄年在好生(次公周禮曰以祈年而漢有祈/年觀書曰好生之德洽于民心)無心
斯格物克已自消兵(厚禮記大學云致知在格物論語克巳/復禮爲仁唐書蕭悗當國謂四方無虞)
(遂議大平事乃密詔天下/鎭兵逃亡不𥙷謂之銷兵)化國安新政孤臣返舊耕(次/公)
(王符論化國之日舒以長/而孟子云孤臣孽子也)還將清廟什留與野人賡(次/公)
(清廟祀丈/王之詩也)
　　　　　次韻王仲至喜雪御筵
三軍喜氣鑠飛花(縯唐摭言李紳鎭楊州請章孝標賦春雪/詩云六岀花飛處處飘黏牎拂砌上寒條)
(朱門到曉難盈尺/盡是三軍喜氣銷)睡起空驚月在沙未集驊騮金騕褭
(厚漢武帝鑄金作馬蹄狀謂之金褭蹄其後/杜詩云駿馬時看金騕裊佳人屡出董嬌饒)故殘鳷鵲王横
斜(次公鳷鵲漢殿名杜甫宣政殿退朝詩云/雪殘鳷鵲亦多時玉横斜雪殘之皃也)偶還仗内身
如寄尚憶江南酒可賖宣勸不多心自醉(次公宣勸/字先生三)
(用之和王晉卿館伴髙䴡云宣勸不辤金盌側又和蔣頴叔端門/觀燈云十分宣勸恐難勝而此則其一也又刘寛傳嘗於帝前𬒳)
(酒醉伏帝問太尉醉邪寛仰對曰臣/不敢醉但任重責大憂心如醉也)強扶衰白拜君嘉(縯/左)
(傳㐮四年穆叔如晉晉侯享之歌鹿鳴之三/三拜曰鹿鳴君所以嘉寡君也敢不拜嘉)
　　　表弟程德孺生日
仗下千官散紫庭時聞小語說蘇程長身自昔傳
甥舅壽骨遥知是弟兄(予與君皆壽骨貫耳班列中多指/予二人不問而知其爲中表也)
曽活萬人寜望報(君在楚州予在杭州/皆遇飢歳活数萬人)秪求五畒却歸
耕四朝遺老凋零盡(次公此詩是元祐八年乃宋哲宗時/也言四朝則是仁宗英宗神宗哲宗)
(爲四朝逆數甲子蓋三四十年事則程德/孺當是時自出仕而來乃四朝之臣矣)鶴髪他年幾箇迎
　　　子由生日以檀香觀音像及新合印香銀
　　　篆盤爲夀
旃檀婆律海外芬(縯婆律出波斯囯膏香在木心中〇厚酉/陽雜爼一木五香根旃檀節沉香花雞舌)
(葉藿膠薫睦又云龍脛香出婆利國有婆律樹髙八九丈瘦者岀/龍脛香肥者出婆律香〇次公按本草云波律香出波律囯與龍)
(脛同生/一樹也)西山老臍柏所薫(厚唐本草麝生中臺川谷陶隠居/云形似麞常食柏乗故嵇康養生)
(論云麝食/柏而香也)香螺脫黶來相羣(援香螺脱黶甲香也能聚衆香/故涪翁詩亦云寳螺香脱黶)
能結縹緲風中雲一燈如螢起微焚何時度盡繆
篆紋(厚前漢藝文志漢興太史試斈童以六躰謂古文竒字篆/書繆篆虫書隷書注繆篆謂其文屈曲纏繞所以摹印章)
(也)繚繞無窮合復分東坡持是壽卯君(次公卯君子/由也子由巳)
(卯生/故云)君少與我師皇墳(次公皇墳言三皇/之書三墳是也)旁資老聃
釋迦文共厄中年點蠅蚊(縯退之詩朝蠅不湏驅暮蚊不/湏拍蝇蚊滿八區可盡與相格)
(厚前漢楊震死詔䇿曰震正直是與/俾匡時政而青蠅點素同兹在潘)晚遇斯湏何足云(子仁/曰楽)
(天曲江感秋詩晚遇/何足言白髪映朱紱)君方論道承華勛(援韓詩方今向升/平元凱承華勛)我
亦旗鼔嚴中軍(次公先生盖自/言作帥定州也)國恩當報敢不勤但
願不爲丗所醺邇來白髪不可耘問君何時返郷
枌(厚謝霊運詩揮手告郷曲三載期㱕旋且爲樹枌檟無今孤/願言又刘禹錫上武相公書一身主祀万里望枌榆之郷〇)
(次公漢髙祖少時祭枌榆之社及移新/豊亦立焉故後人用枌榆字爲郷曲也)収拾散亡理放紛此
心實與香俱焄聞思大士應巳聞(厚楞嚴經言觀丗音/從聞思修入三摩地)
　　　借前韻賀子由生第四孫斗老(借子由俗/罷詩韻)
今日散幽憂(縯莊子堯以天下譲許由許由不受又讓於子/州支父子州支父曰我適有幽憂之病方治之)
(未睱治/天下也)彈冠及新沐(厚楚詞新沐/者必弹冠)况聞萬里孫巳報三
日浴朋來四男子大壯㤗臨復(次公易復卦朋來无咎/爲其有四男子故使大)
(壯㤗臨復葢一陽生則爲復二陽生則/爲臨三陽生則爲㤗四陽生則爲大壯)開書喜見靣(厚盧仝詩/開緘宛見)
(諌/靣)未飲春生腹(厚白樂天家醖诗捧疑明水/從空化飲似陽和滿腹春)無官一身
輕有子萬事足舉家傳吉夢(援詩吉夢維/何維熊維羆)殊相驚凡
目爛爛開眼電(縯晋書戎眼爛爛如/岩下電謂王戎也)磽磽峙頭玉(李賀詩/云頭玉)
(磽磽眉製翠杜/郎生得眞男子)但令彊筋骨可以耕衍沃(次公衍沃地/之肥羙者左)
(傳有云春/井街沃)不湏冨女章端解耗紙竹君歸定何日我
計乆巳熟長留五車書(厚莊子謂惠子/多方其書五車)要使九子讀
(吾與子由共/九男孫矣)簞瓢有内樂軒冕無流矚人言适似我
(次公适則子/由之㓜子也)窮逹巳可卜蚤謀二頃田莫待八州督
(君前後典八/州屡見前注)
　　　子由生日
上天不難知好惡與我一方其未定間(次公申包胥/曰人衆者勝)
(天天定亦/能勝人)人力破隂騭(縯洪範惟天隂騭下民注云騭/定也天不言而嘿定下民也)少
忍待其定報應眞可必季氏生而仁觀過見其實
(援論語曰觀/過斯知仁矣)端知柳下惠焉往不三黜(縯柳下惠爲士師/三黜孔子曰直道)
(而事人焉往/而不三黜)天有時而定壽考未易畢兒孫七男子
(三子/四孫)次第皆逢吉(厚洪範身其康/彊子孫其逢吉)遥知設羅門(次公鄭/當時傳)
(載翟公爲廷尉賔客塡/門及廢門外可設雀羅)獨掩懸磬室(厚左傳曰室如/懸磬野無青草)回思
十年事無愧篋中筆(次公杜詩篋中有/舊筆情至時復援)但願白髪兄
年年作生日
　　　以黄子木拄杖爲子由生日之壽
靈壽扶孔光(縯前漢孔光爲大師大后詔曰國之將/興尊師重傳其令大師母朝賜靈壽杖)菊潭
飲伯始(厚盛弘之荆州記菊水出穣縣芳菊被水極甘香谷中/皆飲此水而壽大尉胡廣所患風疾休沐南歸常飲此)
(水後疾遂瘳/胡廣字伯始)雖云閑草木豈樂蒙此恥(次公孔光胡廣二/人皆畏儒謟䛕之)
(人故云草/本蒙恥)一時偶収用千載相瘢疻海南無佳植野
果名黃子堅瘦多節目(厚晋書庾凱見和嶠嘆曰森森如/千文松虽磥砢多節目施之大厦)
(有棟梁/之用)天材任操倚嗟我始翦裁丗用或縁此貴從
老夫手往配先生几相從歸故山不愧仙人𣏌(本草/狗𣏌)
(一名仙/人杖)
　　　元豐四年十二月二十日謁王文甫於江
　　南岸坐上得陳季常書報是月四日陜西
　　奏种諤領兵入界殺西夏六萬餘人獲馬
　　　六十匹衆喜抃唱樂各飲一巨觥
聞說官軍取乞誾將軍旗鼔捷如神故知無定河
邊柳得共中原雪絮春(子仁按王立之詩話云東坡在黃/時有一詩云漢家將軍一丈佛詔)
(賜天池八尺龍露布朝馳玉関塞捷書夜對甘泉宫似聞指揮築/上郡巳覺談笑無西戎放臣不見天顔喜但驚草木皆春容其後)
(作謝賜御書詩復用其間數句立之所記如/此今集中皆無有疑其非全篇故附見于此)
　　　獲鬼章二十韻(子仁按先生謝御書詩自注云時/熈河新獲鬼章當在元祐之𥘉)
青雲有逋宼白首巳窮妖竊據臨洮郡潜通講渚
橋廟謀周召虎邊帥漢班超堅壘千兵破連航一
炬燒擒姦從窟穴奏捷上煙霄詭異人圖像懽娯
路載謡干誅非一事伐叛自先朝(縯倣杜詩偷生惟/一老伐叛巳三朝)取
道經陵寢前期告廟祧西來聞幾日靣縛見今朝
二聖臨雲陛千官溢海潮載因車轣轆失主馬蕭
條(縯老杜病馬行失主錯莫無/晶光又云毛暗蕭條連雪霜)横拜如蹲犬胡裝尚衣
貂理卿辭具服譯長舌𥘉調緩死恩殊厚求生尾
屢揺(縯太史公言猛虎在䧟/穽之中摇尾而求食)慈仁逢太母寛厚戴唐尭
赤手眞擒虎和羹未賜梟(縯漢使秉節送粟五月五日作/梟羮以賜百官梟惡鳥欲絶其)
(倫/也)藁街虚授首東市偶全腰(縯三輔録言長安城中有/藳街陳湯斬郅支单于懸)
(頭藁街晁錯衣朝衣斬東/市左傳有得全腰領)困獸何須殺遺雛或可招威
聲西振夏武節北通遼帝道有強弱天時或長消
羌情防報復軍勝忌矜驕愼重關西將竒功勿再要
　　　太夫人以無咎生日置酒留予夜歸書小
　　　詩賀上
壽樽餘瀝到朋簮要與郎君語夜深敢請阿婆開
夜閤井中車轄任浮沉(見燕飲門觀/燈之什注)
　　　樂全先生生日以鐵拄杖爲壽二首
先生眞是地行仙(次公楞嚴經言仙/之品有地行仙)住丗因循五百年
毎向銅人話疇昔(見鐵柱/杖詩注)故教鐵杖闘清堅入懷冰
雪生秋思倚壁蛟龍護晝眠(子仁退之赤藤扙歌空堂/晝眠倚牖户飛電著壁搜)
(蛟/螭)遥想人天㑹方丈(縯維摩經言三萬二千師子座髙八/萬四千由旬入維摩方丈室中無所)
(妨/礙)衆中驚倒野狐禪(次公野狐禪禪家之妖魔者〇/任傳燈録云臨済野孤禪云云)
二年相伴影隨身(縯李白詩㪯杯邀明月對影成/三人月旣不解飲影徒隨我身)踏遍江
湖草木春擿石舊㾗猶作眼閉門髙節欲生鱗畏
塗自衛眞無敵(縯莊子畏隷者若畏泥塗〇次公莊子畏/塗者十殺一人焉則必盛卒徒而後往)捿
徑争先却累人(縯唐書盧藏用如隱終南山晚徇權利嘗謂/司馬承禎曰此中大有佳處承禎曰以僕視)
(之仕塗之/捷徑耳)逺寄知公不嫌重筆端猶自斡千鈞(子仁先/生嘗云)
(􁢟人作文字湏是筆頭下挽得數萬鈞起方可以/言文字故歐陽文忠公詩云興來筆下千鈞重)
　　　賀陳述古弟章生子
鬱葱佳氣夜充閭(縯漢光武紀望氣者蘇伯阿曰氣佳哉欝/欝葱又然賈充始生父逵曰後當有充閭)
(之慶故以爲/名充字公閭)始見徐卿第二雛(厚杜詩徐卿二子生絶竒/又云丈夫生兒有如此二)
(雛者名位豈/肯卑微休)甚欲去爲湯餅客(縯劉禹錫送張盥赴舉詩/爾生始懸弧我作坐上賔)
(引筯斈湯餅祝詞天麒麟〇援唐明皇王后恩寵日衰不自安一/日訢曰三郎獨不記阿忠脫新紫半臂換一斗麵爲生日湯餅邪)
(上戚然/閔之)惟愁錯寫弄麞書(縯李林甫舅子姜度妻誕子林甫/手書慶之曰聞有弄麞之慶客視)
(之皆掩/口也)參軍新婦賢相敵(厚晋王渾妻鍾琰生子済他日済/趨庭而過渾曰生子如此足慰人)
(心琰曰若使新婦得配參軍生/子不翅如此參軍謂渾弟淪)阿大中郎喜有餘(援謝道韞/嘗曰一門)
(叔父則有阿大中/郎蓋謂謝安也)我亦從來識英物試教啼看定何如
(縯桓温生未朞温嶠見之曰此兒有竒骨可試使啼/及聞其聲曰真英物也以其爲温嶠所賞故名曰温)
　　　虎兒
舊聞老蚌生明珠(縯曰韋康字元將弟誕字仲將孔融與康/父書曰前日元將來淵才亮茂雅度弘毅)
(偉丗之器也昨日仲将又來懿性貞實文敏篤誠/保家之主也不意双珠近岀老蚌也甚珍貴之)未省老兎
生於莵(援楚人謂虎為於莵見左傳〇師/孔由卯生子遠寅生故小名虎兒)老兎自謂月中
物不騎快馬騎蟾蜍(用中曰五經通義曰月中有兎與蟾/蜍兎隂也蟾蜍陽也而與兎並明隂)
(係於陽也〇堯祖王充論衡云/男妻姮娥託身於月是爲蟾蜍)蟾蜍爬沙不肯行(縯曰韓愈/效玉川子)
(月蝕詩爬沙脚手鈍/誰使女解縁青冥)坐令青衫垂白鬚於莵駿猛不類
渠指揮黃熊駕黒貙丹砂紫麝不用塗(堯卿丗之小/兒必塗丹砂)
(紫麝以辟/邪氣不祥)眼光百歩走妖狐妖狐莫誇智有餘不勞
揺牙咀爾徒(厚魏志曹真甞曽呉質等真性肥朱鑠性瘦質/召優使説肥瘦真恚按刀瞋目言排敢輕脫吾)
(斬尔遂罵坐質按劒曰曹子用汝非屠机上肉/呉質吞爾不揺喉咀爾不摇牙何敢恃势驕邪)
增刋校正王狀元集注分類東坡先生詩卷二十二
増刋校正王狀元集註分類東坡先生詩卷之二十三
　遊賞
　　詩五十六首
　　　和子由踏青(次公子由踏青詩序云眉之東門十/數里有山曰蟇頤山上有亭榭松竹)
(山下臨大江每正月八日士女相/與遊嬉飲酒於其上謂之踏青也)
春風陌上驚微塵遊人𥘉樂歳華新人閑正好路
傍飲麥短未怕遊車輪城中居人厭城郭喧闐曉
出空四鄰歌鼔驚山草木動簞瓢散野烏鳶馴何
人聚衆稱道人遮道賣符色怒嗔冝𧖟使汝蠒如
甕(堯卿太平廣記曰園客者濟隂人甞種五色香草積十年報其/實一日有五色蛾止其旁客収而畜之至蚕時有女夜半至自)
(称客妻道蚕之狀客與俱蚕得一百二十頭蠒皆如甕每繰一頭/六十日乃尽遂俱仙又陸亀蒙詩云紅蚕縁枯葉青蠒大如甕)
積如連山破瓢爲輪土爲釡爭買不翅金與紈(次/公)
(荻箔乃薦蚕之貝瓢輪土釡乃繰絲之物/爭買三者以急於用所以甚於金紈也)憶昔與子皆童丱
(次公丱音慣束髪之/皃詩云緫角丱兮)年年廢書走市觀(次公太史公言讀楽/毅之报燕王書未甞)
(不廢/書泣)市人争誇闘智巧野人喑啞遭欺謾(次公退之/詩厥罪在)
(欺/謾)詩來使我感舊事不悲去國悲流年(次公杜詩去/囯悲王粲)
　　　自金山放船至焦山(敬夫杭州啚經云焦山/普済院在金山之東)
金山樓觀何耽耽(次公耽耽屋深貌/文選有大厦耽耽)撞鐘擊鼓聞淮南
焦山何有有脩竹採薪汲水僧兩三雲霾浪打人
迹絶時有沙户祈春𧖟我來金山更留宿而此不
到心懷慙同遊盡返决獨往賦命窮薄輕江潭
清晨無風浪自湧中流歌嘯倚半酣老僧下山驚
客至迎笑喜作巴人談自言乆客忘郷井只有彌
勒爲同龕困眠得就紙帳暖飽食未厭山𬞞甘山
林飢餓古亦有無田不退寜非貪展禽雖未三見
黜(次公柳下惠/爲士師三黜)叔夜自知七不堪(縯嵆叔夜与山巨源書/有必不堪者七甚不可)
(者/二)行當投劾謝簪組我爲佳處留茅庵(呉人謂水中/可爲田者爲)
(沙焦山長老/中江人也)
　　　遊徑山(十朋按徑山事狀云徑山乃天目東北/峯也中有徑路後通天目故謂之徑山)
衆峯來自天目山勢若駿馬奔平川中塗勒破千
里足金鞭玉鐙相迴旋(次公刘禹錫詩飛鳶/操慶雲清景相回旋)人言山住
水亦住下有萬古蛟龍淵(次公水經曰於潜縣北天目山/山極髙峻東面瀑布下注成沼)
(名曰蛟龍池池水入西溪西溪合于浙江〇十朋徑山事狀云囯/一大師因獵者導自重岡之西至于危峯之北石岩之隈坐于石)
(床之上有頃有素衣老人前而致拜師曰汝何人也曰龍也師曰/何以至此曰自師到此吾属五百皆不安息師若乆住于此我将)
(挈其属帰天目願捨此地爲師立錫之所師許之乃請師登山絶/頂入五峯之間中有大湫指謂師曰吾家若去此湫當漲留一穴)
(水愼勿湮之我將時至而衛師今此一穴尚存謂之龍井言訖不/見於是雲霧晦冥風兩驟作連夜不息及明旣霁湫水尽涸漲沙)
(遂平北峯之隙復有草庵可居師乃止/焉庵蓋龍所爲今庵基見在諸草不生)道人天眼識王氣結
茅宴坐荒山顚(次公道人指言欽禪師也○十朋事狀云大/師諱法欽呉郡崑山人姓朱氏年二十二馬)
(素禅師見而識之躬爲去髪謂師曰汝乗流而行遇徑而止師至/臨安東北山下而問之樵者曰此山中謂之徑塢乃求挂錫之地)
(四顧无人適遇苫盖覆罝罘師就之宴/坐獵者見之以其地結廬与師居之)精神貫山石爲裂(十/朋)
(事狀云永大中師坐北峯石屏下見白衣儒士拜於前自言是巾/子山人也長安佛法有難我聞師道行髙邈願度爲沙弥往救師)
(曰汝有何術對曰我誦俱胝觀音呪其功无比師曰吾坐後石屏/汝能呪令破否曰可遂叱之石屏裂爲三片今謂之喝石岩師知)
(神異爲去髪给衣賜名惠崇至/京師与術士競惠崇告勝云)天女下試顔如蓮(縯髙僧嵬/戒行嚴潔)
(有一天女寄宿嵬曰吾心/若死灰无以革囊見試)寒䆫暖足來扑渥(次公朴渥兔/也木蘭歌雄)
(兔脚扑朔雌兔眼迷離扑朔一本作扑渥〇/十朋事狀云師有白兔二常跪于杖屨之間)夜鉢呪水降蜿
蜒(厚佛圗澄傳㐮國成塹水源抱竭石勒問澄何以致水澄曰/今當敕龍取水乃坐繩床燒安息香呪数百言如此三日水)
(泫然微流有一小龍長次公古注所引非鉢中降龍事拘朴子云外國方/五六寸許有頃水大至士能神/呪者臨川禹歩吹氣龍即浮出長十餘)
(丈方士一吹縮至一寸取着壷/中遇旱出龍而雨集此事相類)雪眉老人朝扣門(次公宣室志載任/頊居深山中嘗一)
(日閉関晝坐一翁扣門來/謁曰我非人也乃龍也)願爲弟子長參禅(次公龍見孫/思邈称弟子)
(以爲言〇十朋此以上並係徑山实事當以徑山事狀/注者爲是如趙次公注者皆牽合但不欲盡去之爾)爾來廢
興三百載奔走呉㑹輸金錢飛樓湧殿壓山破朝
鍾暮鼔驚龍眠晴空偶見浮海蜃落日下數投村
鳶有生共處覆載内擾擾膏火同烹煎(縯莊子山木/自㓂也膏火)
(自煎/也)近來愈覺丗議隘毎到寛處差安便嗟余老
矣百事廢却尋舊學心茫然(次公李白行路難/杖劒四顧心茫然)問龍
乞水歸洗眼(龍井水洗/病眼有效)欲看細字銷殘年(韓詩夜書細字杜/看射猛虎終殘年)
　　　冬至日獨遊吉祥寺(詳見前吉祥寺/牡丹花詩注)
井底微陽回未回(次公月令冬至/則水泉動故云)蕭蕭寒雨濕枯荄
何人更似蘇夫子不是花時肯獨來
　　　後十餘日復至
東君意淺著寒梅千朶深紅未暇裁(次公此言東君止/著寒梅而巳此所)
(以爲意也千朶深紅/則言吉祥寺之牡丹)安得道人殷七七不論時節遣花
開(厚鶴休潤州寺各其事殷七七字文祥周寳舊識之及移鎮浙/西鶴林寺杜鵑髙丈餘每春月爛熳寺僧相傳言貞元中有僧)
(自天台移種之自後營飾花院鎻閉時或窺見二女子共遊樹下/俗傳女子花神也宝一日謂七七曰鶴林之花天下竒絶常聞能)
(作非時花今重九将近能開此花副此日乎七七乃前二日往鶴/林焉中夜女子來謂七七曰妾爲上玄所命司此花今与道者開)
(之然此花非乆即帰閬苑矣於是女子瞥然不見及九日爛熳如/春寳驚異遊賞累日花俄不見其後兵火焚寺樹失根株信歸閬)
(苑矣○次公劉禹錫詩/云不論時節請開関)
　　　遊道場山何山
道埸山頂何山麓(次公何山以何鍇讀書得名/故後句云髙人讀書夜逹旦)上徹雲峯
下幽谷(次公古詩滅迹入雲峯又云/平明登雲峯詩出自幽谷)我從山水窟中來尚
愛此山看不足陂湖行盡白漫漫青山忽作龍蛇
盤山髙無風松自響誤認石齒號驚湍山僧不放
山泉出屋底清池照瑶席堦前合抱香入雲月裏
仙人親手植(次公詳味其意/盖言桂樹也)出山回望翠雲鬟碧瓦
朱欄縹緲間(次公杜詩碧瓦/朱甍照城郭)白水田頭問行路小溪
深處是何山髙人讀書夜逹旦(次公髙人謂何鍇前/漢劉向或不寐達旦)至
今山鶴鳴夜半(援北山移文蕙帳空兮夜鶴怨春秋繁露曰/鶴知半夜鶴水鳥也夜半水立感其生氣則)
(益喜/而鳴)我今廢學不歸山山中對酒空三歎(次公記清/廟之瑟朱)
(絃而䟽越一唱而三嘆○子仁梗陽人有獄魏戊將受路閻没女/寛諌入比置三歎魏子曰置食三嘆何也同辝曰願以小人之腹)
(爲君子之心/属厭而巳)
　　　正月二十一日病後述古邀往城外尋春
屋上山禽苦喚人檻前冰沼忽生鱗(次公鱗盖言水也/郭景純遊山詩閶)
(闔西南來潜波喚鱗起注云兊爲/閶闔風水波渙然如魚鱗之起也)老來厭伴紅裙醉(縯退之/詩不解)
(文字飲惟/能醉紅裙)病起空驚白髪新(次公李白寄遠詩朱顔/凋落尽白髪一何新)卧聽
使君鳴鼔角(厚晋王述爲㑹稽太守以母䘮居郡境王羲之/代述止一弔述每聞角声謂羲之當詣巳如此)
(者累年而羲之竟不頋○次公公孫讃旣邀先生尋春雖病餘/言鼔角鳴於地中太守之出得鳴鼓角聞鼔角則整冠巾而往)
試呼稚子整冠巾(厚杜曰笑倩傍人爲正冠○次公陶/稚子候簷隙韓我欲収㰸加冠巾)曲
欄幽榭終寒窘一看郊原浩蕩春(次公杜詩古栢行/崔嵬枝榦郊原古)
　　　自昌化雙溪館下歩尋溪源至治平寺二
　　　首(子功按昌化縣圗經/云双溪館在縣治前)
亂山滴翠衣裘重(厚杜牧詩水声侵笑語嵐翠撲衣裳〇/次公王維詩山路元无雨空翠湿人衣)雙
澗響空牎户揺飽食不嫌溪筍痩穿林閑覔野芎
苗却愁縣令知游寺(次公愁怕縣令/知而有送迎)尚喜漁人爭渡橋
(是使舎者与/之争席之意)正似醴泉山下路桑枝刺眼麥齊腰
毎見田園輙自招倦飛不擬控扶摇(縯陶潜帰去來詞/鳥倦飛而知還莊)
(子摶扶揺而/上九万里)共疑楊惲非鋤豆(厚楊惲荅孫㑹宗書載其/詩曰田彼南山蕪穢不治)
(種一頃豆落而爲萁人生行樂耳須/冨貴何時漢宣帝聞而惡之坐死)誰信劉章解立苗(援/刘)
(章忿刘氏不得聀常入侍髙后燕飲進歌舞曰請爲太后言耕田/太后曰若生而爲王子安知田乎章曰深耕漑種立苗欲䟽非其)
(種者鉏而去之太后嘿然〇次公先生之意以爲方/仕官之際而欲自招於田園人之所疑而不信也)老去尚飡
彭澤米(厚陶潜爲彭澤令在縣公田悉令種秫妻子固請種秔/乃以二頃五十畒種秫五十畒種秔○次公陶潜爲彭)
(澤令曰安能爲五斗/米折腰郷里小兒耶)夢歸時到錦江橋(次公錦江橋今在成/者大慈寺前所過石)
(橋是/巳)宦遊莫作無家客(次公摭遺集吕仙翁詩三千里/外無家客七百年來雲水身)舉
族長懸似細腰(次公退之詩細腰不/自乳舉族長孤懸)
　　　五月十日與吕仲甫周邠僧惠勤惠思清
　　　順可乆惟肅義詮同泛湖游北山
三呉雨連月湖水日夜添㝷僧去無路(任杜牧詩石/路尋僧去此)
(生應/不逢)㶑㶑水拍簷駕言徂北山得與幽人兼清風
洗昏翳晚景分穠纎縹緲朱樓人斜陽半踈簾臨
風一揮手悵焉起遐瞻丗人騖朝市獨向溪山廉
此樂得有命(次公孟子得之/不得曰有命)輕薄神所殱
　　　病中遊祖塔院(無巳按杭州圖經云祖塔法雲院/開成二年唐文宗建太平興囯六)
(年改作/今額)
紫李黃瓜村路香烏紗白葛道衣涼閉門野寺松
隂轉欹枕風軒客夢長因病得閑殊不惡(厚晋王凝/之妻謝氏)
(𥘉適凝之還甚不梨叔安曰/王郎逸少子不悪汝何恨也)安心是藥更無方(次公傳灯錄/惠可謂逹磨)
(曰我心未寕乞師與安師曰將心來與汝/安曰覔心了不可得師曰我與汝安心竟)道人不惜階前水
借與匏樽自在嘗
　　　與周長官李秀才遊徑山二君先以詩見
　　　寄次其韻二首(堯卿周邠字/開祖汝南人)
少年飲紅裙(縯退之詩不解文/字飲惟能醉紅裙)酒盡推不去(厚晋書鄧/侯挽不留)
(謝令推/不去)呼來徑山下試與洗塵霧(堯卿王凝之妻謝氏譏/弟兄學不進曰塵霧經)
(心爲天分/有限邪)癡馬惜鄣泥臨流不肯渡(援晋書王済善解馬/性嘗乗一馬著連乾)
(鄣泥前有水終不肯渡済云此/必是惜鄣泥使人解去便渡)獨有汝南君從我無朝暮
肯將紅塵脚暫著白雲屨嗟我與丗人何異笑百
歩(縯孟子以五/十步笑百歩)功名一破甑弃置何用顧(厚後漢郭太/傳孟敏客居)
(太原荷甑墮地不顧而去林宗見而問其意對曰甑/巳破矣視之何益林宗異之因勸令遊斈十年知名)更慿陶靖
節往問征夫路(援陶渊明㱕去來云問征夫以前/路恨晨光之熹微陶謚靖節先生)
龍亦戀故居百年尚來去(堯卿山中/有龍嵓也)至今雨雹夜殿
闇風纒霧而我弃郷國大江忘北渡便欲北山前
築室安遲暮又恐大幽獨(任杜詩空山/无以慮幽獨)歳晚霜入屨
同遊得李生側足隨蹇歩(師文選詩四逹虽/平直蹇歩愧无良)孔明不自
愛臨老起三顧(縯諸葛亮出師表言臣本布衣躬耕於南陽/先帝不以臣卑鄙猥自枉屈三顧臣於草廬)
(之中咨臣以/當丗之事)吾歸便却掃(縯江文通恨賦言馮衍閉關却掃/〇厚南史沈炯字初明閉關却掃)
(無所/交接)誰踏門前路(子仁第三聮句使李白詩/臨流不肯渡似惜錦鄣泥)
　　　再遊徑山
老人登山汗如濯到山困卧呼不覺覺來五鼔日
三竿(縯刘禹錫詩日出三竿春霧消江頭蜀客競蘭橈〇師南/斉天文志永明五年十一月丁亥日出三竿其色黄赤暈)
始信孤雲天一握(古語云孤雲两角去天一握○次公芝田/録興元有路通巴州険峻処謂之孤雲雨)
(角諺云孤雲兩角去天一握言極髙/也先生本注止称古語今詳注之)平生未省出艱險兩
足慣曽行犖确(厚退之詩山石/犖确行徑微)含暉亭上望東𬈑凌
霄峯頭挹南獄共愛絲杉翠終亂誰見玉芝紅玉
琢白雲何事自來往明月長圎無晦朔(山有白雲/峯明月庵)塚
上雞鳴猶憶欽山前鳯舞遠徴璞(次公憶欽欽禅師也/思璞郭璞也欽禅師)
(說法時常有白雞來聽璞詩天目山前兩乳長龍飛鳯舞到錢塘/〇十朋徑山事狀云自囯一大師居山猛獸不搏鷙鳥不擊有雞)
(常隨法㑹不食生類師之長安雞/長鳴三日不食而死今有靈雞塚)雪牎馴兎元不死(注見前/遊徑山)
(詩)煙嶺寒猿苦難捉從來白足傲生死(堯卿髙僧曇始/入道之後大有)
(殊迹游化關中足白於面跣渉泥水未嘗沾汗天下咸呼白足按/曇始和尚在関中時赫連勃勃斬戮関中而始遇害連遭数刃尽)
(不能傷於是隠遁山林後拓跋燾再入關中愽陵崔浩猜忌佛法/而專信天師宼謙皓爲燾所任僞魏太平七年尽㓕佛教軍兵燒)
(掠寺院僧尼苟有竄者追捕得必梟斬始聞之乃下山杖錫宫門/有司奏曰有一道士足白於靣今到宫門燾令斬之不傷遽以奏)
(燾燾怒自以所佩刀斫之数下俱无傷損又法/苑珠林曰白足阿練長安道人也戒行精髙)不怕黄巾把
刀槊(次公刘禹錫白足赤髭之侶黄巾/賊也後漢賊有赤眉黄巾之號)榻上雙痕凛然在
劒頭一吷何須角(以上皆山中故事○十朋徑山事狀云第/三代法済大師諱洪諲呉興烏程人姓呉)
(氏咸通八年嗣法位始至是山遇黄巢之乱巢之偏帥領卒千人/至而見師宴坐不起以劒揮禅坐者再見師神思湛然帥乃異之)
(献金宝再拜而去今禅坐尚在二劒迹亦存云〇/次公莊子道仁義於戴晋人之前猶劒首之一吷)嗟我昏頑晚
聞道與丗齟齬空多學靈水先除眼界花(龍井水洗/眼有效也)
(注見前徑/山詩中)清詩爲洗心源濁騷人未要逃競病(縯梁/武帝)
(於華光殿燕飲聮句令沈約賦韻餘競病二字未賦曹景宗便操/筆立成其辝曰去時児女悲㱕來笳鼔競借問行路人何如霍去)
(病)禪老但喜聞剥啄(援退之詩剥剥/啄啄有客至門)此生更得幾回
來從今有暇無辭數
　　　與梁先舒煥泛舟得臨釀字二首
彭城古戰國(縯彭城徐州也古大彭氏之囯自春秋至唐末/多戦争之地〇次公漢髙項羽刘𥙿皆起彭城)
孤客倦登臨汴泗交流處(援退之詩汴泗/交流郡城角)清潭百丈深
故人輕千里足蠒來相尋(縯呉入郢申包胥走/素乞師足皆生蠒)何以娱
佳客潭水洗君心
老守厭簿書先生罷函丈(厚礼席間函丈〇次公罷函/丈言舒煥也時煥爲教授)風
流魏晉間談笑羲皇上(縯魏晋間士尚清談慕逹節視名/教吏事爲俗陶淵明自謂羲皇上)
(人)洪河忽巳過水色渌可釀君母輕此樂此樂清
且放
　　　攜妓樂遊張山人園(玉父雲龍山/人張天驥也)
大杏金黃小麥熟墯巢乳燕拳新竹故將俗物惱
幽人(厚晋書王戎傳戎每與阮籍爲竹林之遊戎嘗後至籍/曰俗物巳復來敗人意戎笑曰卿軰意亦復易敗耳)細
馬紅粧滿山谷(子功李白詩呉/姬十五細馬䭾)提壷勸酒意雖重(次/公)
(提壷鳥名提壷之聲/俗倣之如云提壷盧)杜䳌催歸聲更速(縯丗傳蜀主杜宇死/其魄爲鳥名曰杜鵑)
(聲若云杜詩曰昔日蜀天子化作杜䳌似老烏或言一名子規非/也今春夏之間月夜有鳥聲若云不如歸去者此爲子規蓋與杜)
(鵑自别耳〇堯祖成都古今/記蜀之先有望帝名杜宇)酒䦨人散却關門寂歷斜陽
挂踈木(厚陶詩朔雲吐風寒寂歷窮秋時〇次公刘禹錫/龍陽縣歌汝門草緑見吏稀寂歴斜陽照懸鼔)
　　　遊張山人園
壁間一軸煙蘿子盆裏千枝錦𬒳堆(次公煙蘿子今所/畫修養者多有之)
(雨句蓋冩所見○子翬錦被堆一名粉團兒花如月桂而小粉紅/色或㣲黃色葉亦相類而有刺枝柯纎長髙丈餘往往作架承之)
慣與先生爲酒伴不嫌刺史亦顔開纎纎入麥黃
花亂(縯司空圖詩緑樹連/材暗黄花入麥稀)颯颯催詩白雨來(任杜詩片/雲頭上黒)
(應是雨/催詩)聞道君家好井水歸軒乞得滿瓶回
　　　與頓起孫勉泛舟探韻得未字
牎前堆梧桐牀下鳴絡緯(縯絡緯促織也〇師呉淑秋賦/絡緯悲啼蟋蟀宵征〇子仁李)
(白詩離家未幾月絡緯嗚中閨〇養源遯斎/閑覽云浙人呼螽斯之善鳴者爲絡緯織女)佳人尺書到客
子終夜喟朝來一樽酒晤語聊自慰秋蠅巳無聲
霜蠏𥘉有味當爲壯士飲眥裂湏磔蝟(縯刘惔稱桓/温眼如紫石)
(稜湏作/蝟毛磔)勿作兒女懷坐念蠨蛸畏(援詩曰蠨/蛸在户)山城亦何
有一笑㵼肝胃泛舟以娯君魚鼈多可餼縱爲十
日飲(次公史記秦昭王遺平原君/書曰頋與君爲十日之飲)未遽主人費吾儕俱
老矣耿耿知自愧寜能傍門户啼笑雜猩狒(縯左思/賦猩猩)
(啼而就禽狒狒笑而𬒳格〇師猩猩形若狗而人靣善與人言被/執將死則相對而泣狒狒狀如人靣長黒身有尾踵見人則笑笑)
(則脣/掩目)要將百篇詩一吐千丈氣蕭條歳行莫迨此
霜雪未明朝出城南遺迹觀楚魏(厚彭城本宋地而其/後斉楚魏㓕末三分)
(其/地)西風迫吹帽(次公吹帽使孟嘉事而退之/云霜風破佳菊嘉節迫吹帽)金菊亂如沸
願君勿言歸輕别吾所諱(次公刘備言許汜之求田問舎/曰元龍所諱也元龍陳登字)
　　　遊惠山(并序)
　余昔爲錢塘倅往來無錫未嘗不至恵山旣去
　五年復爲湖州與髙郵秦太虚杭僧參寥同至
覽唐處士王武陵竇羣朱宿所賦詩愛其語清
簡蕭然有出塵之姿追用其韻各賦三首
夢裏五年過覺來雙鬢蒼還將塵土足一歩漪瀾
堂(次公惠山在常州无錫/縣漪瀾堂寺中堂名)俯窺松桂影仰見鴻鶴翔烱
然肝肺間巳作冰雪光虚明中有色清浄自生香
還從丗俗去永與丗俗忘
薄雲不遮山踈雨不濕人蕭蕭松徑滑䇿䇿芒鞵
新嘉我二三子皎然無緇磷(次公此即論語磨而不磷/涅而不緇也今使无緇磷)
(字則李白云/趙璧无緇磷)勝遊豈殊昔清句仍絶塵弔古泣舊史
疾讒歌小旻哀哉扶風子難與巢許鄰(謂竇羣○縯/竇羣扶風人)
(隠居毗陵以莭操聞徴拜左捨遺後爲御史中丞探李吉甫隂事/帝辨其誣將誅羣吉甫救之乃免〇次公小旻是疾讒之詩也許)
(由巢父言此者以羣/嘗隠居故耳)
敲火發山泉烹茶避林樾(厚楚人謂兩樹/交隂之下曰樾)明牎傾紫
盞色味兩竒絶(次公李白詩新粧蕩/新波光景兩竒絶)吾生眠食耳一飽
萬想滅(子仁杜詩傾身營/一鮑少許便有餘)頗笑玉川子饑弄三百月(縯/盧)
(仝詩開縅宛見諌議/靣首閱月團三百片)豈如山中人睡起山花發一甌誰
與共門外無來轍
　　　端午遍遊諸寺得禪字
肩輿任所適(次公王獻之嘗經呉郡聞顧辟疆/有名園先不相識乘平肩輿徑入)遇勝輙留
連焚香引幽歩酌茗開浄筵微雨止還作小䆫幽
更妍盆山不見日草木自蒼然(次公先生詩話自云僕/爲呉興有遊飛英寺詩)
(云微雨止還作小牎幽更妍盆山不見日/草木自蒼然自非至呉越不見此境也)忽登最髙塔眼界
窮大千(師釋氏云三/千大千丗界)卞峯照城郭(敬夫呉興統記云卞山/在烏程縣北一十八里)
震澤浮雲天(子次呉興統記云具區藪太湖/也一名震澤廣一百八十三里)深沉旣可
喜曠蕩亦所便幽尋未云畢(子仁杜詩幽尋事隨去〇/任李白詩幽尋無前期)
墟落生晚煙(師陶淵明詩/依依墟里煙)歸來記所歷耿耿清不眠
道人亦未寢孤燈同夜禪
　　　泛舟城南㑹者五人分韻賦詩
　　　　　　得人皆苦炎字四首
城中樓閣似魚鱗不見清風起白蘋(次公宋玉風賦/曰起於青蘋之)
(末今湖州有白蘋/洲故變用白蘋)試選苕溪最深處(次公苕溪四水之一名/四水合爲一溪曰苕溪)
(曰前溪曰餘/不溪曰霅溪)仍呼我軰不覊人窺船野鶴何曽下(次/公)
(下字如列子鷗鳥/舞而不下之下)見燭飛蟲空自馴遶郭荷花一千頃
誰知六月下塘春
苦熱誠知處處皆(厚唐文宗聮句/人皆苦炎熱)何當危坐學心齋(次/公)
(管子弟子聀篇危坐郷师顔色無怍又漢茅容避雨樹下危坐愈/恭莊子顔回曰回不飲酒不茹葷者數月矣若此可以爲心斎乎)
海螯要共詩人把(次公畢卓云/左手持蟹螯)溪月行遭霧雨霾郷
國飄零斷書信弟兄流落隔江淮便應築室苕溪
上荷葉遮門水浸堦
紫蠏鱸魚賤如土得錢相付何曽數(次公杜詩得錢/師相覔沽酒不)
(復疑又後漢謡曰/何間姹女能數錢)碧筩時作象鼻彎白酒微帶荷心苦
(縯張君房脞載歷城北有使君林魏正始中鄭公慤於三伏之際/率賔僚避署於此取大荷葉盛酒以簮刺令與柄通屈莖上輪囷)
(如象鼻傳翕之名爲碧筩歷下皆效之云酒味雜蓮氣香冷勝於/他酎〇次公李白云白酒𥘉熟山中歸又梁簡文帝詩神蔡上荷)
(心)運肘風生看斫膾(次公礼記深衣格之髙下可以運肘/也運肘風生亦依莊子運斤成風也)隨
刀雪落驚飛縷(縯杜詩饔子左右揮霜刀鱠飛金盤白雪髙/〇次公張景陽七命曰乃命攴離飛霜鍔紅)
(肌綺散素膚雪落又潘岳西征賦云饔人縷切鑾刀若飛應刃落/爼靃靃霏霏〇師杜甫姜侯設鱠詩無聲細下落飛雪有骨巳剁)
(觜春/葱)不將醉語作新詩飽食應慙腹如鼔(次公談藪/載髙爽題)
(鼓朝孫挹云身有八尺圍腹内無/寸腸靣皮如許厚受打未遽央)
橋上遊人夜未厭共依水檻立風簷樓中煑酒初
嘗芡月下新粧半出簾南郭清游繼顔謝(次公顔則/顔延年謝)
(則謝靈運或云謝安顔/眞卿皆爲呉興太守)北牎歸卧等羲炎(厚陶潜夏月虚/閑髙卧北牎之)
(下清風颯至自謂羲皇上人今/言羲炎羲則伏羲炎則炎帝)人間寒熱無窮事自笑踈
頑不受痁(次公痁瘧疾也其爲狀一寒一熱今/云不受痁則不聽寒熱之侵也)
　　　與王郎昆仲及兒子邁遶城觀荷花登峴
　　　山亭晚入飛英寺分韻得月明星稀四首
(伯恭呉興統記云峴山在州南五里本名顕山晉/呉興太守叚康於此山上起顕亭後改曰峴山亭)
昨夜雨鳴渠曉來風襲月蕭然欲秋意溪水清可
啜環城三十里處處皆佳絶蒲蓮浩如海時見舟
一葉(次公退之詩共/泛瀟湘一葉舟)此間眞避丗青篛低白髪(次公/青篛)
(言笠也師唐隱士張志和詩青/篛笠碧蓑衣斜風細雨不湏歸)相逢欲相問巳逐驚鷗没
(次公杜詩白鷗没浩蕩杜本丗多作波他曰/得善本乃是没字/先生云才波一波字便覺全篇無精神令押此韻又以發明杜詩)
清風定何物可愛不可名所至如君子草木有嘉
聲我行本無事孤舟任斜横(次公宼萊公詩/孤舟盡日横)中流自
偃仰適與風相迎舉盃屬浩渺樂此兩無情(次公/兩無)
(情言風/與水也)歸來兩溪澗雲水夜自明
苕水如漢水鱗鱗鴨頭青(縯李白詩遥看漢水鴨/頭緑恰似蒲萄𥘉醱醅)呉
興勝襄陽萬瓦浮青冥我非羊叔子愧此峴山亭
(厚晉書羊祐字叔子鎮㐮陽甞詣峴山慨然歎息顧/鄒湛等曰云云見二十卷生日次劉景文詩韻註)悲傷意則
同歲月如流星從我兩王子(子仁謂王/適王遹也)髙鴻挿脩翎
湛輩何足道當以德自銘
吏民憐我懶鬪訟日巳稀能爲無事飲(厚史記陳軫/謂犀首曰公)
(何好飲也/曰無事也)可作不夜歸(援詩厭厭夜飲不醉无歸縯解道康/齊地記曰齊有不夜城蓋古者有日)
(夜中照於東境故來子立此城以不夜爲名任杜詩/無風雲出塞不夜月臨関蓋不夜者乃月明如晝也)復尋飛英
遊盡此一寸暉撞鍾履聲集顛倒山雲衣我來無
時節杖屨自推扉莫作使君看外似中巳非
　　　與胡祠部遊法華山
(無巳蘇州圖經云法華山/興福院在呉興西三十里)
陂湖欲盡山爲界始見寒泉落髙派道人未放泉
出山曲折虚堂㵼清快使君年老尚兒戲緑棹紅
船舞澎湃(縯緑棹紅船/作流杯之戯)一笑翻柸水濺裙(縯裴慶餘佐/李紳幕甞遊)
(江舟子誤濺近侍衣公変色裴遽爲詩曰滿額鷦黄金/縷衣/翠翹浮動玉釵垂從教水濺羅衣濕知是巫山行雨歸公大恱)餘歡
濯足波生隘長松攙天龍起立蒼藤倒谷雲崩壞
仰穿蒙密得清曠一覽震澤吁可怪(次公魯靈光殿賦/吁可畏乎其駭人)
(也)誰云四萬八千頃渺渺東盡日所曬(次公退之詩/白日萬里曬)
歸塗十里盡風荷清唱一聲聞露薤(是日樂工有作/此聲者次公挽)
(歌有蒿里薤露之曲言薤頭露也今先生却/壓露薤字蓋縁杜詩有盈筐承露薤句也)嗟予少小慕眞
隱(子仁宋何尚之致仕方山爲退居賦以明所守後還攝/職表淑乃録古人隱士有迹無名者爲眞隱傳以嗤焉)白髮
青衫天所械忽逢佳士與名山何異枯楊便馬疥
君猶鸞鶴偶飄墯六翮如雲豈長鎩(次公鎩書云翦/羽也故文選有)
(鍛羽字六翮如揚子所謂鷦鵬冲天不在六翮又莊子云翼若垂/天之雲師顔延年五君詠鵉翮有時鎩龍性誰能馴又韓詩外傳)
(曰鴻㪯千里/所持六翮耳)不將新句紀兹遊恐負山中清淨債
　　　又次前韻贈賈耘老
具區吞㓕三州界(次公震澤太湖也一各具區地志云南從/湖州長城縣界北入常州晉陵縣界又入)
(無錫縣界晉陵之東入蘇州呉縣界周回六百五十四里養源蘇/州圗經云具區按蘇常湖秀四州界内有大小山七十二洞庭居)
(其一/焉)浩浩湯湯納千派從來不著萬斛船(次公杜詩蕩/蕩萬斛船影)
(若揚/白虹)一葦漁舟恣奔快(次公詩誰謂河/廣一葦杭之)仙壇古洞不可
到(次公十道記云太湖廣三萬六千頃下有地道潜通巴陵/昔龍威文人之所居姑蘇上有臺呉王闔廬之所居此豈)
(所謂仙壇/古洞者乎)空聽餘瀾鳴湃湃今朝偶上法華嶺縱觀
始覺人寰隘山頭卧碣弔孤冡下有至人僵不壞
空餘白棘網秋蟲無復青蓮出幽怪(事見木/院碑)我來徙
倚長松下(縯文選詩褰裳順/蘭芷徙倚引芳樽)欲掘茯苓親洗曬聞道山
中富竒藥往往靈芝雜葵薤詩人空腹待黃精生
事只看長柄械(杜子美詩云長鑱長鑱白木柄我生託子以/爲命〇次公杜詩下句云黄精無苗白日盛)
(短衣數挽不掩脛黄魯直云天下杜詩本皆作黃精字唯有一本/作黄獨至讀本草羊條下云芋魁一名黄獨然後悟杜詩黃獨指)
(言芋魁則先生所見杜詩猶天下之衆本耳〇伯㳟冷齋夜話魯/直曰杜詩云黄獨無苗山雪盛俗人易曰黄精子美流離亦未至)
(作道人劒客食黄精也〇次公変山雪爲白日非是又杜/詩云三春濕黄精一食生毛羽又云掃除白髪黄精在)今年
大熟期一飽食葉微蟲眞癬疥(賈云今歳有小蟲食葉/不甚爲害○次公傳言)
(患之小者/猶癬疥也)白花半落紫穟香攘臂欲助磨鎌鎩安得
山泉變春酒與子一洗尋常債(次公杜詩酒債尋常行/處有人生七十古來稀)
(〇縯孫濟權之叔也嗜酒不治産常醉屡欠酒緍人皆笑之済恬/然自若謂人曰尋常行坐處欠人酒債欲貨此緼𫀆償之又古詩)
(云典盡春衣無可奈/㝷常行處欠人錢)
　　　安國寺尋春
卧聞百舌呼春風起尋花柳村村同(縯杜詩歩屧隨春/風村村自花柳○)
(子仁鮑明遠詩行樂篇云/春風太多情村村花柳好)城南古寺脩竹合小房曲檻
欹深紅看花歎老憶年少對酒思家愁老翁(次公杜/詩徧勸)
(腹腴愧年少軟/炊香飯縁老翁)病眼不羞雲母亂鬢絲強理茶煙中
(厚杜牧之題禪院詩今日鬢/絲禪榻畔茶煙輕颺落花風)遥知二月王城外(縯王城/在洛陽)玉
仙洪福花如海(次公玉仙洪/福僧寺名)薄羅匀霧蓋新粧快馬
爭風鳴雜佩玉川先生眞可怜一生耽酒終無錢
(縯玉川先生盧仝也有詩云天下薄夫苦耽酒玉川先生也耽酒/薄夫有錢恣長樂先生無錢養澹泊有錢無錢俱可怜百年驟過)
(如流/川)病過春風九十日獨抱添丁看花發(援盧仝示/添丁詩云)
(數日不食強強行何/忍索我抱看滿樹花)
　　　雨晴後歩至四望亭下魚池上遂自乾明
　　　寺前東岡上歸二首
雨過浮萍合(次公退之詩云緑/槐萍合不可芟)蛙聲滿四鄰海棠眞
一夢梅子欲甞新拄杖閑挑菜鞦韆不見人慇懃
木芍藥(厚唐開元中禁中/呼牡丹爲木芍藥)獨自殿餘春
髙亭廢巳乆下有種魚塘(次公范蠡齊民/要術有種魚法)暮色千山入
春風百草香(任詩遟日江山麗/杜春風花草香)市橋人寂寂古寺竹
蒼蒼鸛鶴來何處號鳴滿夕陽
　　　與子由同遊寒溪西山(師寒溪西寺在武/昌縣属湖北路)
散人岀入無町畦(次公莊子櫟社見夢於匠石曰子幾死之/散人又焉知散才而陸亀蒙自號江湖散)
(人又莊子云彼且無町/畦亦與之爲無町畦)朝遊湖北暮淮西(次公黄州在/淮南西道)髙
安酒官雖未上(次公髙安筠州也按頴濱遺老傳云子/瞻以詩得罪轍從坐謫監筠州塩酒税)兩
脚垂欲穿塵泥與君聚散若雲雨共借此日相提
攜(次公退之詩云/此日足何惜)千揺萬兀到樊口(次公即武/昌樊口也)一箭放
溜先鳧鷖層層草木暗西嶺瀏瀏霜雪鳴寒溪(次/公)
(西嶺寒溪皆/在黄州對岸)空山古寺亦何有歸路萬頃青玻瓈(次/公)
(萬頃玻瓈言水之色似之/先生又曰共飲玻瓈江)我今漂泊等鴻鴈江南江北無
常栖幅衣不擬過城市欲踏徑路開新蹊(路有直入/寒溪不過)
(武昌/者)却憂别後不忍到見子行跡空餘悽吾儕流
落豈天意自坐迂闊非人擠行逢山水輙羞歎此
散人岀入無町畦(次公莊子櫟社見夢於匠石曰子幾死之/散人又焉知散才而陸亀蒙自號江湖散)
(人又莊子云彼且無町/畦亦與之爲無町畦)朝遊湖北暮淮西(次公黄州在/淮南西道)髙
安酒官雖未上(次公髙安筠州也按頴濱遺老傳云子/瞻以詩得罪轍從坐謫監筠州塩酒税)兩
脚垂欲穿塵泥與君聚散若雲雨共借此日相提
攜(次公退之詩云/此日足何惜)千揺萬兀到樊口(次公即武/昌樊口也)一箭放
溜先鳧鷖層層草木暗西嶺瀏瀏霜雪鳴寒溪(次/公)
(西嶺寒溪皆/在黄州對岸)空山古寺亦何有歸路萬頃青玻瓈(次/公)
(萬頃玻瓈言水之色似之/先生又曰共飲玻瓈江)我今漂泊等鴻鴈江南江北無
常栖幅衣不擬過城市欲踏徑路開新蹊(路有直入/寒溪不過)
(武昌/者)却憂别後不忍到見子行跡空餘悽吾儕流
落豈天意自坐迂闊非人擠行逢山水輙羞歎此
去未免勤鹽􁉛(縯退之送窮文有云/太學四年朝虀暮塩)何當一遇李八百
(厚李八百名脫蜀人也歴丗見之時人計之年八百歳因以爲號/晉書言脫妖術惑衆以鬼道療病又署人官位時人多信事之爲)
(王敦所殺○次公按神仙傳李八百蜀人也人莫知其名或隱山/林或岀市􁍭其徒唐公房爲仙事具在本傳/子仁陳摶傳言有)
(一人青巾短褐叩陳希夷門未報倐去追之見/老人衣鹿皮曰此神仙李八百也動則八百里)相哀白髪分
刀圭(李八百宅在筠州〇援本草丸散藥有云刀圭者十分方/寸匕之一堆如梧桐子大也/子仁李白詩金丹别後知)
(傳得乞取刀/圭救病身)
　　　上巳日與二三子攜酒出游隨所見輙作
　　　數句明日集之爲詩故詞無倫次(伯恭先生/志林云黃)
(州定慧院東小山上有海棠一株時繁茂每歳盛開時/必爲置酒巳五醉其下矣令年復與參寥及二三子訪)
(焉則園巳易主人雖市井人然以余故稍加培治山上/多老枳木花白而貟香色皆不凡以余故亦得不伐旣)
(飲復憇於尚氏之弟尚所居竹林花木皆可喜醉卧閣/上稍醒聞坐客崔成老弹雷琴作悲風曉角錚錚然意)
(謂非人間也晚乃歩出城東入何氏韓氏竹園遂置/酒竹隂下興尽乃徑帰元豊七年三月𥘉三日也)
薄雲霏霏不成兩杖藜曉入千花塢(次公莊子原/憲杖藜應門)柯
丘海棠吾有詩(子仁按黄州東坡啚云柯山四望直南髙丘/也故亦名柯丘東西隅海棠一株甚茂故云)
(柯丘海/棠也)獨秀深林誰敢侮三杯卯酒人徑醉(子仁退之/詩三杯取)
(醉不復論一生/長恨春何許)一枕春睡日停午(次公先生詩又云三杯/軟飽後一枕黒甜餘)竹
間老人不讀書留我閉門誰教汝(子仁晉王徽之傳呉/中士大夫家有竹欲)
(觀之便岀造竹下嘯詠良乆主人掃洒請坐徽/之不顧將出主人閉門徽之賞之盡􁁅而去)出簷藂枳十
圍大冩眞素壁千蛟舞(子仁按東坡圖云柯丘南尚氏家/有叢枳甚大公嘗自爲啚之故云)
(冩真素壁千/蛟舞者也)東坡作塘今幾尺(仔塘在東坡雪堂下先生/詩又云㑹當作塘徑千歩)攜
酒一勞農工苦却尋流水出東門壞垣古塹花無
主(次公杜詩桃花/一簇開無主)卧開桃李爲誰妍對立鵁鶄相媚嫵
(次公鄭文寳詩日暖鳬鷖/行哺子溪深桃李卧開花)開缾藉草勸行路不惜春衫
汙泥土褰裳共過春草亭扣門却入韓家圃(子仁/按東)
(坡啚云春草亭韓/家圃皆在東門外)轆轤繩斷井深碧(師廬仝詩三入寺曦/未來鹿盧無䋲井百)
(尺渴心歸/去生塵埃)鞦韆索掛人何所映簾空復小桃枝乞漿
不見譍門女(乞漿事見留别釋迦/完牡丹呈趙倅詩注)南上古臺臨斷岸雪
陣翻空迷仰俯故人餽我玉葉羹火冷煙銷誰爲
煑﨑嶇束緼下荒徑(子翬前蒯通傳云里婦夜亡肉逐婦里/母即束緼請火於亡肉家云治狗争肉)
(死遂/還婦)婭奼隔花聞好語(次公李賀詩沙/路帰來聞好語)更隨落景盡
餘樽却傍孤城得僧宇主人勸我洗足眠(次公先生/詩又有云)
(洗足関門/聽雨眠)倒牀不復聞鍾鼔(次公杜詩睡美/不聞鍾鼔傳)明朝門外
泥一尺始悟三更兩如許平生所向無一遂兹遊
何事天不阻固知我友不終窮豈弟君子神所予
(次公詩豈弟君/子神所勞矣)
　　　日日岀東門
日日出東門(子仁東坡啚云東門近東坡之門/也在乾明寺前五十歩今無矣)歩㝷東城
遊城門抱関卒笑我此何求我亦無所求駕言寫
我憂(次公先生詩話言吾有語云日日出東門歩尋東城遊又/云駕言冩我憂章子厚謂参寥曰前歩而後駕何其上下)
(紛紛也僕聞之曰吾以尻爲輪以神爲馬何曽上下乎参寥曰子/瞻文過有理似孫子荆曰所以枕流欲洗其耳所以漱石欲砺其)
(齒詩駕言出/遊以寫我憂)意適忽忘返路窮乃歸休懸知百歳後
父老說故侯(次公百歳後字見下文注故侯字/取漢書言召平云故秦東陵侯也)古來賢逹
人此路誰不由(次公羊祐遊峴山顧謂從事鄒湛曰自有字/宙便有此山由來賢逹勝土登此遠望如我)
(与卿者多矣皆湮滅無聞使人悲傷/如百歳後有知䰟嵬猶應登此也)百年寓華屋千載歸
山丘何事羊公子不肯過西州(厚謝安甥羊曇爲安所/愛安薨後輟樂弥年行)
(不由西州路嘗因大醉扶路唱樂不斍至西州門左右白曰此西/州門曇悲感不巳以馬䇿叩扉誦曹子建詩曰生存華屋処零落)
(歸山丘因/慟哭而去)
　　　同王勝之游蔣山(縯舊名鍾山漢末廣陵人蔣子/文爲金陵尉討賊死于山下孫)
(權爲立廟改山名蔣山/○子仁勝之名益柔)
到郡席不暖(縯傳云孔席不/暖墨突不黔)居民空惘然好山無十
里遺恨恐他年欲欵南朝寺(厚山中寺多是六朝行宫/東晋宋齊梁陳皆都江表)
(謂之/南朝)同登北郭船朱門収畫㦸(次公畫㦸正指/言本荆公宅也)紺宇
出青蓮(荆公宅/以爲寺)夾路蒼髯古(次公指言松檜也先生詩又/云山中只有蒼髯叟数黑肅)
(蕭管/送迎)迎人翠麓偏龍腰蟠故國(縯山脊死轉若蟠龍之/狀孔明名之曰龍蟠山)
(〇次公寰宇記載孔明謂呉帝曰/鍾山龍蟠石城虎踞眞帝王都也)鳥爪寄曽巔(厚山有鳥爪/峯〇次公髙)
(僧傳至公生於鷹巢手類鳥/瓜死葬此山上舊注非是)竹杪飛華屋松根泫細泉
峯多巧障日江逺欲浮天(子仁水衡記曰天下之至/多者水焉浮天而載地)略彴
横秋水(次公略彴横木橋也陸龜蒙詩頭/經略彴冠微亞腰挿岺箵帶矗頻)浮屠挿暮煙(子/仁)
(釋氏造塔/謂之浮圗)歸來踏人影雲細月姢姢(次公古詩娟/姢新月躰)
　　　至眞州再和二首
老手王摩詰(縯王維字摩詰嘗有詩曰/夙丗謬詩客前身老畫師)窮交孟浩然論
詩曽伴直(厚孟浩然爲王維所知維待詔金銮殿召之商較風/雅忽遇上幸維所浩然錯愕伏牀下維不敢隱因之)
(奏聞上欣然曰朕素聞其人因得召見命吟詩浩然念曰北闗休/上書南山歸弊廬不才明主奔多病故人踈上曰朕未嘗弃人自)
(是卿不求進因命放歸南山〇師南/史劉孝標言利交有五四曰窮交)話舊巳忘年北上難
陪驥東行且趂船離亭花映肉(縯杜詩寄呈蘇渙侍御/云憶子𥘉尉永嘉去紅)
(顔白靣/花映肉)醉眼鷺窺蓮柂轉三山没風回五两偏(次公五/兩字如)
(字郭景純江賦有云規五兩之動静而李善注引兵書曰凡候風/法以雞羽重八兩建五丈旗取羽繋其巔立軍營中許愼淮南子)
(注曰綄候風也音桓楚人謂之五兩又五臣/之翰曰五兩鳥毛爲之置竿之上以候風)荒祠過瓜歩(縯/揚)
(州江都縣瓜歩鎮/乃往真州渡口也)古甃墯松巔聞道清香閤(次公韋應物/詩宴寢凝清)
(香)新篘白玉泉莫教門掩夜坐待月流天(厚謝莊月/賦白露暖)
(空素月/流天)小院檀槽閙空庭樺燭煙公詩便堪唱爲付
小嬋姢
公顔如雪柏千載故依然笑我無根柳(子仁退之詩/浮雲柳絮無)
(根/蔕)空中不待年(師劉義慶丗說云顧恱之與晉簡文帝同年/恱之早白帝問卿何以先老對曰蒲柳之姿)
(望秋先隕松栢/之質隆冬轉茂)肯留歸闕斾坐待逆風船特許門傳
鑰那知箭起蓮(縯蓮花漏法以/水浮箭爲候)相逢月上後小語坐
西偏(子仁退之庭柳詩朝日/出其東我常坐西偏)流落千帆側(厚劉禹錫詩沉舟/側畔千帆過病木)
(前頭百/樹春)追思百尺巔躬耕懷谷口(援揚子云谷口鄭子眞/耕乎嵓石之下名振于)
(京/師)水石羡平泉(縯唐李徳裕平泉莊周四十里名花異草鉛/松怪石靡不畢致〇次公李衛公詩序云後)
(丗以平泉一石一花移/他處者非李氏子孫)茆屋歸元亮(厚陶詩養眞衡茆下庶/以善自名淵明一字元)
(亮)霓裳醉樂天(援曰樂天嘗侍宴觀舞霓裳曲/愛之及在杭州集諸妓教焉)行聞宣室
召(厚前漢賈誼傳誼謫長沙文帝思誼徴之至/入見上方受釐坐宣室遂問以鬼神之事)歸近御爐
煙(次公唐人詩從事不須輕/御史滿身猶帶御爐煙)未用歌池上(縯樂天有池/上樂之詩)隨
宜教李姢(厚樂天爲蘇州和元稹霓裳歌云李/姢張態君莫嫌亦擬隨宜且教取)
　　　孟震同遊常州僧舎三首(子仁震東平人/嘗爲黄州通判)
年來轉覺此生浮(次公莊子其生/若浮其死若休)又作三吴浪漫遊(次/公)
(唐人元結自稱爲浪上人呼/之爲漫郎又曰漫浪於人間)忽見東平孟君子夢中相對
説黃州(無巳先生君子泉銘序云孟君亨之篤斈而力行克有/常徳信於朋友一時皆稱之曰此君子也因號之孟君)
(子君通守齊安其圃有泉岸不加損水不加益因名之曰君/子泉又先生有跋云孟君名震字亨之及進士第爲承議郎)
湛湛清池五月寒(次公五月寒不應寒而寒也杜詩五月松/風冷佛骨又云鑑湖五月凉又曰因驚四)
(月雨聲寒/皆其類也)小山無數碧㠝岏穉杉戢戢三千本(厚戢戢/多皃盧)
(仝月蝕詩萬國赤/子戢戢魚頭生也)旦作凌雲合抱看
知君此去便歸耕笑指孤舟一葉輕(次公退之詩共/泛清湘一葉舟)
待向三茆乞靈雨(縯三茆指言茆山也茆君兄弟三人皆爲/神仙而苑山則大茆之所隱也在江寕府)
(句容/縣也)半篙流水送君行
　　　同秦仲二子雨中游寳山
平明巳報百吏散半日來陪二子閑立鵲低昂煙
雨裏(次公東方朔外傳武帝宴坐朔執㦸在殿階旁屈指獨語/上從殿上見朔呼問之對曰殿後与樹上有鵲立松枝上)
(東向/而鳴)行人出没樹林間
(子君通守齊安其圃有泉岸不加損水不加益因名之曰君/子泉又先生有跋云孟君名震字亨之及進士第爲承議郎)
湛湛清池五月寒(次公五月寒不應寒而寒也杜詩五月松/風冷佛骨又云鑑湖五月凉又曰因驚四)
(月雨聲寒/皆其類也)小山無數碧㠝岏穉杉戢戢三千本(厚戢戢/多皃盧)
(仝月蝕詩萬國赤/子戢戢魚頭生也)旦作凌雲合抱看
知君此去便歸耕笑指孤舟一葉輕(次公退之詩共/泛清湘一葉舟)
待向三茆乞靈雨(縯三茆指言茆山也茆君兄弟三人皆爲/神仙而苑山則大茆之所隱也在江寕府)
(句容/縣也)半篙流水送君行
　　　同秦仲二子雨中游寳山
平明巳報百吏散半日來陪二子閑立鵲低昂煙
雨裏(次公東方朔外傳武帝宴坐朔執㦸在殿階旁屈指獨語/上從殿上見朔呼問之對曰殿後与樹上有鵲立松枝上)
(東向/而鳴)行人出没樹林間
鳴(劉夢得有詩記羅浮夜半見日事山不甚髙而夜見日此可/異也〇厚夢得詩云隂陽迭用事乃俾夜作晨伊喔天雞鳴)
(扶桑色昕昕赤波千/萬里湧出黄金輪)南樓未必齊日觀(縯漢官儀泰山東南/名曰日觀雞一鳴見)
(日始出長/三丈許)鬱儀自欲朝朱明(山有二石樓今延祥寺在南樓/下朱明洞在冲虚觀後云是蓬)
(萊第七洞天○厚黄庭内景經髙奔日月吾上/道欝儀結鄰善相保注云鬱儀奔日之仙也)東坡之師抱
朴老(援葛洪字稚川/自號抱朴子也)眞契乆巳交前生玉堂金馬乆
流落(厚揚雄解嘲云歷金/馬上玉堂有日矣)寸田尺宅今誰耕(縯黄庭經/云寸田尺)
(宅可理生盖道家以丹/田曰寸田面曰尺宅也)道華亦嘗啖一棗(唐永樂道士侯道/華竊食鄧天師藥)
(仙去永樂有無核棗人不可得道華/燭得之予在歧下亦嘗得食一枚)契虚正欲仇三彭(唐/僧)
(契虚遇人導游稚川仙府眞人問/曰汝絶三彭之仇乎契虚不能荅)鐵橋石柱空連橫(山有鐡/橋石柱)
(人罕/至者)杖藜欲趂飛猱輕雲谿夜逢瘖虎伏(山有啞/虎廵山)斗
壇晝岀銅龍獰(冲虚觀後有朱眞人朝斗壇/近於壇上獲銅龍六銅魚一)小兒少年
有竒志中宵起坐存黃庭(厚黄庭内景經云脾神常在字/䰟庭晝夜存之可長生注云䰟)
(庭即黄/庭也)近者戲作凌雲賦(援司馬相如奏大人賦武帝大恱/飄飄然有凌雲氣遊天地之間意)
筆勢彷彿離騷經負書從我盍歸去羣仙正草新
宫銘汝應奴隷蔡少霞我亦季孟山玄卿(唐有夢書/新宫銘者)
(云紫陽真人山玄卿撰其略曰良常西麓原澤東池新宫宏宏崇/軒䡾䡾又有蔡少霞者夢人遣書碑略曰公昔乗鱼車今履瑞雲)
(躅空仰塗綺輅輪囷其末題/云五雲書閣吏蔡少霞書)還湏略報老同叔贏糧萬
里尋𥘉平(子由一字同叔〇縯莊子南榮趂贏糧而見老子神/仙傳黄𥘉平牧羊有一道士攜至金華山其後兄𥘉)
(起尋之但見白石問羊何在/𥘉平叱石曰起起皆成羊也)
　　　正月二十四日與兒子過頼仙芝王原秀
　　　才僧曇頴行全道士何宗一同游羅浮道
　　　院及栖禪精舎過作詩和其韻寄邁迨一
　　　首(十朋栖禅寺在/惠州豊湖上)
斷橋隔勝踐(次公勝踐勝遊也/竒勝而踐履之処)脫屨欣小掲(次公掲音/去計反詩)
(曰深則厲淺則掲注云以衣涉水/爲厲由帶以上爲掲言褰衣也)瘴花巳繁紅官柳猶踈
細(縯杜詩市橋官柳/細江路野梅香)斜川二三子悼歎吾年逝(厚陶淵/明游斜)
(川詩序云天氣澄和風物閑羙與二三鄰曲同/遊斜川又云悲日月之遂往悼吾年之不留)凄凉羅浮館
風壁頽雨砌黄冠常苦饑迎客羞破袂仙山在何
許歸鶴時墯毳﨑嶇食松黄(厚本草圖經松枝上黄粉/名松黄山人及時拂取作)
(湯點/之)欲救齒髪弊坐令禪客笑一夢等千歳栖禪
晚置酒蠻果粲蕉茘(援韓退之羅池廟碑荔子丹/兮蕉葉黄雜肴𬞞兮進侯堂)齋厨
釡無羹野餉籃有蕙嬉游趂時節俯仰了此丗猶
當洗業障更作臨水禊(厚應劭風俗通褉者㓗/也故於水上盥㓗之也)寄書陽
羡兒并語長頭弟(次公陽羡児言迈也長頭弟則言迨也陽/羡乃常州二子在常州也迨之長頭先生)
(前集有詩/可見其實)門户各努力先期畢租稅
　　　次韻程正輔游碧落洞
空山不難到絶境未易名(厚白樂天水齋詩絶境/應難到同心豈易求)何時
謪仙人(縯賀知章一見李/白呼爲謪仙人)來作鈞天聲(援史記趙蕳子/疾五日不知人)
(及寤語大夫曰我之帝所游於釣/天廣樂九奏万舞其声動人也)胷中幾雲夢(縯司馬相如/子虚賦斉人)
(言其青丘之澤吞楚雲夢者/八九而扵胷中曽不芥蔕也)餘地多恢宏長庚與北斗錯
落綴冠纓(厚曹子建與陳琳書云披翠/雲以爲衣戴北斗以爲冠)黄公獻紫芝(厚崔/琦四)
(皓頌昔商山四皓者盖角里先生綺里季夏黄公東園公也秦丗/道成徳消坑黜儒術乃退而作歌曰莫莫髙山深谷㓕哉瞱瞱紫)
(芝可以療飢唐虞丗逺吾將何歸駟馬髙盖其憂甚大富貴畏人/兮不如貧賤之肆志也〇子翬按本草紫芝味甘温保神益精氣)
(乆服輕/身不老)赤松餽青精(次公赤松古神仙名也青精仙飯名如真/誥載霍山有道者鄧伯原受靑精石飯之)
(法杜詩云豈無青/精飯使我顔色好)谿山乆寂寞請續離騷經抱枝寒蜩
咽繞耳飛蚊清謫仙撫掌笑笑此羽皇銘我頃嘗
獨游自適孤雲情君今又継往霧雨愁青冥感君
兄弟意尋羊問𥘉平(縯黄𥘉平牧羊有道士將至金華山而/得道他日其兄𥘉起尋之但見白石而)
(不見羊問羊所在𥘉/平叱石盡起成羊也)玉牀分箭鏃(次公玉牀丹砂所生之/処也丹砂如箭鏃者良)不
忍獨長生詩成輙寄我妙絶陶謝并(次公陶潜謝靈運/也杜詩云陶謝不)
(枝梧風騷/共指激)孤鴻方避弋(援揚子鴻飛冥/冥弋人何慕焉)老驥猶在坰(次公魏/武帝樂)
(府老驥伏櫪志在千里在坰以言/其閑散也詩駉駉牝馬在坰之野)鳥獸如可羣(縯論語鳥獸/不可與同羣)
(吾非斯人之/徒與而誰與)永寄槁木形(援莊子形若槁/木心若死灰)何山不堪隱
飲水自脩齡(厚白樂天詩我心旣/無苦飲水亦自飽)
　　　徐元用使君與其子端嘗邀僕與兒子過
　　　同遊金山浮金堂戲作此詩
昔與徐使君共賞錢塘春愛此小天笁(次公錢塘杭州/也小天笁則杭)
(州佛寺有上下兩天笁意者令浮/金堂之景稍似之故有小之稱也)時來中聖人(見贈孫莘/老七絶注)松
如遷客老酒似使君醇(子仁梁書頋憲之爲建康令清儉/強力甚得民和故京師飲酒者得)
(醇旨輒号/爲頋建康)繫舟藤城下弄月鐔江濵(次公藤州之/縣名曰鐔津)江月
夜夜好雲山朝朝新(次公陳後主詩云壁月/夜夜滿瓊樹朝朝新)使君有令
子(子仁南史禇渊嘗謂任昉父遥曰聞卿有/令子相爲喜之所謂百不爲多一不爲少)眞是石麒麟(援/徐)
(陵生数歳僧宝誌見之/曰此天上石麒麟也)我子乃散材(縯莊子匠石見櫟/社曰此散材也)有
如木輪囷(援鄒陽云蟠木/根柢輪囷離竒)二老白接䍦(縯襄陽小児歌山/簡曰倒着白接䍦)兩
郎烏角巾(次公杜詩錦里/先生烏角巾)醉卧松下石(子仁李白詩云夜卧/松下石飢餐石中髓)
扶歸江上津浮橋半没水掲此碧鱗鱗(次公揭音憇/詩云淺則揭)
(牽衣渡水也鱗/鱗言水波如鱗)
　　　上堵吟(子仁水經注云堵陽縣有堵水旁有白馬塞/孟逹爲新城守登之而嘆曰刘封申犹據金)
(城千里市更失之呼爲上堵吟音韻哀切有/惻人心今水次尚欹之堵水盖入沔者也)
臺上有客吟秋風悲聲蕭散飄入空臺邊遊女來
竊聽欲學聲同意不同君悲竟何事千里金城兩
稺子白馬爲塞鳯爲關山川無人空且閑我悲亦
何苦江水冬更深鯿魚冷難捕(子仁鯿魚襄陽所岀孟/浩然所謂搓頭縮項鯿)
悠悠江上聽歌人不知我意徒悲辛
　　　重遊終南子由以詩見寄次韻
去年新柳報春回今日殘花覆緑苔溪上有堂還
獨宿誰人無事肯重來古琴彈罷風吹坐山閤醒
時月照杯(子仁令趙宗有弹鳴鹿与張果之/宿西溪堂皆東坡去年詩中事也)嬾不作詩君
錯料舊逋應許過時陪(子仁子由所寄詩云定邀道士弹/鳴鹿誰与溪堂共酒杯應有新詩)
(還寄我与君/和取當遊陪)
　　　杭外遊山
山平村塢迷野寺鍾相荅晚隂生林杪落日猶在
塔行招兩社僧共歩青雲月送客渡石橋迎客出
林樾幽尋本眞性往事聽徐說錢王方壯年此邦
事輕俠郷人鄙貧賤異類識英傑立石像興王遺
址今岌嶪(見臨安/三絶注)功勲三呉定冨貴四海甲歸來父
老藏崇髙畏輕壓(縯錢越王始以卿兵破走黄巢復以八/都兵討劉漢宏并越州以奉董昌而自)
(居於杭及昌以越叛則誅/昌以併越尽有浙東西地)詩人工譏病此欲恣挑抉流
傳後丗人談笑資口舌是非今巳矣興廢何倉卒
持歸問禪翁笑指浮漚没
　　　柳子玉以詩見邀同刀丈遊金山
君年甲子乆相逢(縯左傳絳縣老人曰臣生之歳正月甲子/朔四百有四十五甲子矣師曠曰七十五)
(年/矣)難向君前說老翁更有方瞳八十一奮衣矍鑠
走山中
射獵　詩五首
　　　司竹監燒葦園因召都巡檢柴貽勗左藏
　　　以其徒㑹獵園下
官園刈葦歳留槎深冬放火如紅霞枯槎燒盡有
根在春雨一洗皆萌芽黄狐老兔最狡捷賣侮百
獸常矜誇年年此厄竟不悟但愛蒙密爭來家(次/公)
(退之宴喜亭記猿/狖所家魚龍所宫)風迴熖卷毛尾熱欲出巳𬒳蒼鷹遮
野人來言此最樂徒手曉出歸滿車巡邊将軍在
近邑呼來颯颯從矛义戍兵乆閑可小試(子仁吳王/闔閭謂孫)
(武曰可以小/試勒兵乎)戰鼔雖凍猶堪檛雄心欲摶南澗虎陣
勢頗學常山蛇(縯孫子言兵如常山之蛇撃其首則尾應擊/其尾則首應擊其中則首尾俱應諸葛孔明)
(造八陣圖桓温見之曰此常山蛇势也/〇子仁杜牧之詩常山蛇陣势緃横)霜乾火烈聲爆野
飛走無路號且呀迎人截來砉逢箭避犬逸去窮
投罝擊鮮走馬殊未厭(次公漢陸賈謂其子曰數擊鮮母/乆溷汝爲也注鮮爲新殺之肉)
但恐落日催栖鵶弊旗仆鼔坐數獲(縯周官大司馬/羣吏弊旗注弊)
(仆/也)鞍挂雉兔肩分麚主人置酒聚狂客紛紛醉語
晚更譁燎毛燔肉不暇割飲啖直欲追羲媧(厚伏羲/女媧未)
(有火化食鳥獸/之肉茹毛飲血)青丘雲夢古所咤(縯司馬相如賦子虚過/姹烏有先生言對斉王)
(曰楚有七澤嘗見其一名曰雲夢方九百里又烏有先生之言斉/曰秋田乎青丘彷徨乎海外吞若雲夢者八九其於胷中曾不芥)
(蔕)與此何啻百倍加苦遭諌䟽說夷羿(援魏絲諌晋/侯引虞人之)
(箴曰在帝夷/羿冒于原獸)又𬒳賦客嘲淫奢(次公賦客指言司馬相如/揚子雲也相如子虚賦爲)
(烏有先生荅楚使曰足下不称楚王之德厚而盛推雲夢以爲驕/奢言滛楽而㫫侈靡切爲足下不取也揚雄傳上將大誇胡人以)
(多禽獸雉從至射熊/館上長楊賦以諷)豈如閑官走山邑放曠不與趨朝
衙農工巳畢嵗云暮車騎雖少賔殊佳酒酣上馬
去不告獵獵霜風吹㡌斜(厚北史獨孤信嘗因獵日暮馳/馬入城其㡌微側詰旦人有戴)
(帽者咸慕信而側其帽焉堯/卿永叔詩獵獵帰袖風中斜)
　　　和梅户曹㑹獵鐵溝
山西從古說三明(縯後安定皇甫威明燉煌張然明武威叚/紀明並知名㫫逹京師称爲凉州三明賛)
(曰山西多猛/三明麗從)誰信儒冠也捍城(縯詩曰﨣﨣武/夫公侯干城)竿上鯨鯢
猶未掩(近梟数盗厚左傳楚莊王言古者明王/伐不敬取其鯨鯢而封之以爲大戮)草中狐兔
不湏驚(縯杜詩草中狐兎尽何/益天子不在咸陽宫)東州趙傁飲無敵南國
梅仙詩有聲(次公左氏言趙栴云趙傁在後又梅福人謂之/梅仙子仁石鼎聮句序云侯喜新有能詩声)
不向如皐閑射雉(是日唯梅趙不射厚左傳賈大夫惡娶/妻而美三年不言不笑御以如皐射雉)
(獲之其妻始笑而言次公皐者澤名也如訓往也言御其妻而往/於皐澤也然自古楽府詩已誤使楽府詩有雉子班三篇皆使如)
(皐字張正見曰唯當度弱水不怯如皐箭毛処約曰能使如皐路/相追巧笑婦江㧾曰暫往如皐路當令巧笑開上两篇猶未斍其)
(誤至江揔詩如皐上暫往宇盖誤指如/皐两字爲地名矣今先生亦承此誤乎)歸來何以得卿卿
(援世說王安豐妻常卿安豐豐豐曰婦人卿羇礼爲不敬婦/荅/曰愛卿親卿所以卿卿我不/卿卿誰復/卿卿)
　　　　祭常山回小獵(堯卿熈寕/八年作)
(漢匈奴傳冒/頓嘗爲之)相趂飛蝱小放弓一長嘯目送孤鴻矯
(縯嵆康四言詩云手/揮五絃目送帰鴻)吟詩忘鞭轡不語頭自挑(次公杜詩/巢父悼頭)
(不肯/住)歸來仍脫粟(縯公孫洪/飯脫粟)鹽䜴煑芹蓼(次公陸機云/千里蓴羮未)
(下塩/䜴)何似雷將軍(堯卿將軍雷勝華隂人也玉父唐令狐潮/圍雍丘雷万春立城上靣中六矢而不動)
(滛謂張廵曰向見雷將/軍乃知足下軍令矣)兩眼霜鶻皎黒頭巳爲將(次公此/亦挨傍)
(黒頭將/軍語也)百戰意未了馬上倒銀鉼(次公杜詩馬上誰家白靣/郎臨階下馬坐人牀不通)
(姓字麄豪甚指/點銀鉼索酒甞)得兔不暇燎少年負竒志(次公張華傳物/志言乗槎者云)
(人有/竒志)蹭蹬百憂繞(次公詩逢此百憂老杜/詩嘗命萹曰百憂集)回首英雄人
老死亦不少青春還一夢餘年眞過鳥(次公盖使老/杜向云餘生)
(如過鳥故謂之真以明之師李太白詩主猶鳥/過目胡乃自結束景公一何愚牛山淚相續)莫上呼鷹臺
平生笑劉表(縯㐮陽/耆舊傳云刘表任荆州刺史築臺名/呼鷹仍作野鷹來曲飬源㐮沔記刘表呼鷹臺)
(在縣東七里髙/三丈周七十里)
　　　將官雷勝得過字代作
胡騎入回中(厚回中在定安髙平有險/阻蕭関在其比鎭戎境也)急烽連夜過短刀
穿虜陣濺血貂裘涴一來輦轂下愁悶惟欲卧今
朝從公獵稍覺天宇大(次公劉禹錫詩/始斍天宇大)一雙鐵絲箭
未發手先唾射殺雪毛狐(次公倣老杜射殺/林中雪色鹿也)腰間餘一箇
題詠上　詩三十二首
　　　九月中曽題二小詩於南溪竹上旣而忘
　　　之昨日再遊見而録之
湖上蕭蕭踈雨過山頭靄靄暮雲横(次公退之詩/靄靄春空雲)陂
塘水落荷將盡城市人歸虎欲行
舟人苦炎熱(次公唐元宗與柳公權䏈句/云人皆苦炎熱我爱夏日長)宿此喬木灣
清月未及上黒雲如頽山(敬夫後漢光武紀王㝷營中/晝有雲如壞山當營而隕)
萬竅號地籟衝風散天池(厚莊子地籟則衆竅是巳又云/大塊噫氣其名爲風是唯无作)
(作則萬竅怒號又曰南冥天池/也○子仁文選衝風起兮横波)喧豗瞬息間(次公李白蜀道/難曰飛湍瀑流)
(争喧/豗)還挂斗與箕
潁水非漢水亦作蒲萄緑(縯李白詩遥看漢水鴨/頭緑恰似蒲萄𥘉發醅)恨無
襄陽兒令唱銅鞮曲(厚晋山簡鎭襄陽有児童歌曰山公出/何許往至髙陽池〇任李白詩㐮陽小)
(兒齊拍手䦨街争唱白銅鞮旁人借問笑何事笑殺山公醉似泥/○伯恭古楽府云㐮陽白銅鞮歌云梁武帝在雍鎭有童謡云㐮)
(陽白銅鞮反縛揚州兒識者言銅謂金鞮謂馬/也及義師之起寔以鐵騎揚州之士皆靣縛)
我詩雖云拙心平聲韻和年來煩惱盡古井無由
波(縯孟郊詩妾心古井水波瀾誓不起〇/師白樂天詩無波古井水有莭秋竹竿)
　　　寳山晝睡(十朋杭州圗經云/寳山在呉山之南)
七尺頑軀走丗塵(次公選詩昔/爲七尺軀)十圍便腹貯天眞(縯/边)
(孝先晝睡弟子朝之曰邊孝先腹便便/懶讀書晝日眠○次公尹緯腰帶十圍)此中空洞渾無物
何止容君數百人(厚晉王導嘗枕周顗膝而指其腹曰卿此/中何所有也荅曰此中空洞無物足容卿)
(輩數百人導/亦不以爲忤)
　　　孤山二詠(并引)
　　孤山有陳時栢二株其一爲人所薪山下老
　　人自爲兒巳見其枯矣然堅悍如金石愈於
　　未枯者僧志詮作堂於其側名之曰栢堂堂
　　與白居易竹閣相連屬余作二詩以記之
　　　栢堂
道人手種幾生前(次公道人指言志詮手種/幾生前乃詩人之髙意也)鶴骨龍姿
尙宛然雙幹一先神物化九朝三見太平年(縯九/朝謂)
(陳隋唐梁後唐晋漢周及宋朝也〇次/公所謂三見太平豈止隋唐与宋朝邪)忽驚華構依巖出乞
與佳名到處傳此栢未枯君記取(無巳傳燈録僧問西/來意趙州荅曰庭前)
(柏樹/子)灰心聊伴小乗禪(厚宗密禪師謂悟我本空徧真之/理而修者是小乗禪悟我法法空)
(所願眞理而修者是大乗禪若頓悟自心本來清浄元無煩惱无/漏智性本自具足此心即佛畢竟無依此而修者是最上乗禪)
　　　竹閣
海山兠率兩茫然(縯樂天詩海山不是吾/歸處歸則湏歸兠率天)古寺無人竹
滿軒白鶴不留歸後語(厚神仙傳遼東華表柱上有鶴集/其上言曰有鳥有鳥丁令威去家)
(千歳今/來歸)蒼龍猶是種時孫(援蒼龍謂竹也費長房以/青竹投葛陂中化爲龍)兩叢
恰似蕭郎筆(縯樂天畫竹詩蕭郎下筆獨/通真又云森森两叢十五莖)千畒空懷渭
上村(厚史記殖貨傳渭川千/畆竹其人與千戸侯等)欲把新詩問遺像病維摩
詰更無言(師維摩詰言從癡有愛則我病生以一切衆生病是/故我病若一切衆生病滅則我病滅又無言字見維)
(摩像/詩注)
　　　金門寺中見李留臺與二錢(惟演/易)唱和四絶
　　　句戲用其韻跋之
帝城春日帽簷斜(縯隋獨孤信獵歸馳馬入城/風吹帽簷側及旦人皆効之)二陸𥘉
來尚憶家(次公二陸陸機陸雲也自呉入洛張華曰伐呉/之役利獲二俊二錢呉人也故以二陸比之)未
肯將鹽下蓴菜(厚陸機嘗詣王濟濟指羊酪謂機曰卿呉中/何以敵此荅曰千里蓴羹未下塩䜴時以爲)
(名/對)巳應知雪似楊花(縯丗傳錢昭度詩南人如問雪/向道似楊花昭度二錢之族也)
生平賀老慣乗舟(縯杜詩知章騎馬似乗船○師阮咸醉/騎馬歌傾人皆指而笑曰啇老子騎馬)
(如乖船行/波浪中)騎馬風前怕打頭(厚呉越王𥘉入朝上賜以宝馬/馬岀禁門驕行却退王謂左右)
(曰豈遇打/頭風邪)欲問君王乞符竹但憂無蠏有監州(皆丗所/傳錢氏)
(故事○縯囯朝始置諸州通判旣非官属故嘗與知州争權每云/我是監郡朝廷使我來監汝㪯動爲所制有錢昆少卿家丗餘杭)
(人也嗜蠏常求補外郡人問所欲何/郡昆曰但得有螃蠏無通判處可矣)
西臺妙迹繼楊風(凝式○縯西臺李留臺建中也楊凝式善/草書自顔柳没書法衰絶獨凝式筆迹雄)
(傑有二王顔柳之餘以心/疾致仕人謂之楊風云)無限龍蛇洛寺中一紙清詩
弔興廢塵埃零落𣑽王宫
五季文章墮刼灰(次公言文章隨時丗壞滅耳厚漢武帝鑿昆明池極深/悉是灰墨無土/以/問東方朔/朔曰臣愚不/足)
(以知之可試問西域胡帝以朔不知難以核問至明帝時外國道/人入洛陽時有憶東方朔言者乃試以問之胡人云天地大刼將)
(尽則刼灰此刼灰之/餘乃知朔言有旨也)升平格力未全回故知前軰宗徐
庾數首風流似玉臺(次公徐庾徐陵/庾信也徐有玉臺新􁄄/十卷盖言錢李文辝綺艶學江左之體也)
　　　書雙竹湛師房二首
我本江湖一釣舟(次公劉禹錫詩我本山東/人又杜詩平生一釣舟)意嫌髙屋
冷颼颼羡師此室纔方丈(縯維摩經言二萬二千師子座/入維摩方丈室中無所妨凝)
一炷清香盡日留
暮鼔朝鍾自擊撞(次公退之詩文章自/娯嬉金石日擊撞)閉門孤枕對殘
釭白灰旋撥通紅火卧聽蕭蕭雪打牎
　　　寳山新開徑
藤梢橘刺元無路(子仁杜詩竹寒沙碧浣/花溪橘刺藤梢咫尺迷)竹杖㯶鞋不
用扶風自逺來聞笑語水分流處見江湖回觀佛
骨青螺髻(縯梁武帝改造阿育王寺塔塔下得佛髪青紺色/以手伸之隨手長短放之則右旋屈爲螺形也)
踏遍仙人碧玉壺(任神仙傳費長房爲沛掾有壷公來賣藥/常懸一空壺於坐上日入之後輒跳入壺)
(中長房隨公試展足則亦入壷見樓觀五色重門/閣道公語長房曰我神仙人也見謫暫還人間耳)野客歸時山
月上棠棃葉戰瞑禽呼(厚白樂天詩天寒路曠何/處宿棠蔾葉戰風颼颼)
　　監洞霄宫俞康直郎中所居四詠
　　　退圃　增刋(孟浩然詩鳥宿隨陽鴈魚藏縮項鯿/送王昌令云嶺南香味有槎頭)
百丈休牽上瀬船(縯杜詩一聲何處送書鴈百丈誰家上瀬/船〇次公漢書下瀬將軍注引伍子胥書)
(有下瀬船故得翻使/上瀬船言難進也)一鈎歸釣縮頭鯿(子仁漢中鯿魚肥美/㐮陽禁捕遂以槎断)
(水因謂之槎頭縮項鯿張敬兒爲刺史齊髙帝取此魚敬児作六/槽船置魚而進作書曰奉槎頭縮項鯿一千八百頭孟浩然峴潭)
(詩云試垂竹竿釣果得槎頭鯿杜詩解悶云復憶㐮陽孟浩/然清詩句句盡堪傳即今耆舊無新語謾釣槎頭縮項鯿也)園
中草木春無數只有黃楊厄閏年(俗說黄楊歳長一/寸遇閏退三寸)
　　　逸堂
新第誰來作並鄰舊官寜復憶星辰(縯劉禹錫詩朝/驅旌斾行時令)
(夜看星辰/憶舊官)請君置酒吾當賀知向江湖拜散人(次公散/人陸龜)
(蒙也龜蒙詩云官家未議/活蒼生詔賜江湖散人號)
　　　遯軒
冠蓋相望起隱淪先生那得老江村古來眞遯何
曽遯(厚揚子曰聖人不/􁄤乎丗不離乎羣)笑殺踰垣與閉門(次公踰垣叚/于木也閉門)
(泄柳也事/見孟子)
　　　逺樓
西山煙雨卷踈簾(厚王勃滕王閣詩畫棟朝飛/南浦雲珠簾暮捲西山雨)北户星
河落短簷(厚杜甫登慈恩寺塔詩七/星在北户河漢聲西流)不獨江天解空闊
地偏心逺似陶潜(援陶潜詩結廬在人境而無車/馬喧問君何能爾心逺地自偏)
　　　戲書呉江三賢畫像三首
誰將射御教呉兒長笑申公爲夏姬(援左傳楚莊王/欲納夏姬申公)
(菜蓴羮鱸魚鱠曰生人貴得適志何能覉宦數千里/以要名爵乎遂命駕而歸俄而囧敗人謂之見機也)
　　　　　右張翰
千首文章二頃田(次公杜牧之詩張祜曰千首詩輕萬戸侯/〇縯蘇秦曰使我有負郭田二頃豈能佩)
(六國相印乎○子翬新唐書陸龜蒙傳云有/田數百畒田苦雨潦則與江通故常苦飢也)囊中未有一錢
看(縯杜詩囊空恐羞/澁留得一錢看)却因養得能言鴨驚破王孫金
彈丸(縯陸龜蒙有闘鴨一欄頗極馴養一旦驛使過焉挾弹斃/其尤者龜蒙曰此鴨善人言見欲附蘇州上進使者奈何)
(斃之使人懼盡與橐中金以窒其口徐使問人語之狀龜蒙曰能/自呼名耳○師西京雜記韓嫣好彈以金爲丸所失者日常十餘)
(長安爲之語曰若飢寒逐金丸京師兒童/每聞嫣出輒隨之望彈之所落而拾焉)
　　　　右陸龜蒙
　　　青牛嶺髙絶處有小寺人迹罕到
暮歸走馬沙河塘爐煙裊裊十里香朝行曵杖青
牛嶺崖泉咽咽千山静君勿笑老僧耳聾喚不聞
(師古詩師言耳重知師/意人是人非不欲聞)百年俱是可怜人(次公盧仝詩有錢/无錢俱可怜百年)
(驟過如/流川)明朝且復城中去白雲却在題詩處(堯卿王維/山中詩云)
(城郭遥相望/惟應見白雲)
　　　董儲郎中嘗知眉州與先人遊過安丘訪
　　　其故居見其子希甫留詩屋壁(堯卿董儲密/州安丘人宝)
(元二年以都官/員外郎知眉州)
白髪郎潜舊使君(縯漢武帝至郎署見一老郎眉須皓白問/何時爲郎何其老也對曰臣姓顔名駟以)
(文帝時爲郎文帝好文而臣好武景帝好老而臣尚少陛下好少/而臣已老是以三葉不遇上感其言擢爲㑹稽都尉張衡賦厖眉)
(而郎潜兮逮/三葉而遘武)至今人道最能文隻雞敢忘橋公語(厚/曹)
(操感太尉橋玄知巳及後經過玄墓自爲祭文曰承從容誓約之/言徂没之後路有經由不以斗酒隻雞過相沃醉車過三歩腹痛)
(勿怨雖臨時戲笑之言非至/親之篤好胡肯爲此詞哉)下馬來尋董相墳(縯西京記膠/西相董仲舒)
(墳在長安人爲致敬過者必下馬名/下馬陵後人語訛爲蝦蟇陵非是)冬月負薪那得免(厚/史)
(記優孟傳楚相孫叔敖知其賢人也善待之病且死属其子曰我/死汝必貧困若往見優孟言我孫叔敖之子也居数年其子貧困)
(負薪逢優孟道其父之語優孟言之楚王云云莊王封之寢丘四/百户以奉其祀○次公刘峻見任昉諸子西華等兄弟流離不能)
(自振平生交舊莫有収絶西華冬月著葛巾披練裙路逢峻峻/泫然矜之此乃廣朱公叔絶交論兩事相類故用冬月負薪也)鄰
人吹笛不堪聞(援向秀作思旧賦序云余少与嵆康吕安居/止接近其人並有不覉之才其後各以事見)
(法經其舊庐于時日薄虞淵寒氷凄然鄰人有吹笛者/發声寥亮追思曩昔游宴之好感音而歎故作賦云)死生契
闊君休問(次公詩死生契/闊与子成說)洒淚西南向白雲(縯狄仁傑赴/并州其親在)
(河陽過太行山反顧見白雲孤飛/謂左右曰吾親所居在此雲下)
　　和孔周翰二絶
　　　再觀邸園留題
小園香霧曉蒙籠醉守狂詞未必工魯叟録詩應
有取(次公魯叟指言孔周翰也縁李白稱孔子/爲魯叟其句曰荆人泣美玉魯叟非匏瓜)曲収彤管邶
鄘風(縯詩邶囯風静女云静女其孌貽我彤管箋云彤管筆赤/管也后夫人必有女史氏无大小記以成法〇堯卿嘗聞)
(髙密老儒之言曰邸氏有䝨婦孀居不嫁其莭甚髙故公此/詩用静女彤管有煒柏舟共姜自誓邶鄘二風之事也云云)
　　　觀静觀堂効韋蘇州
弱羽巢林在一枝(次公柳子厚詩每怜纎鱗遊尺澤翻然弱/羽上丹霽莊子鷦鷯巢於深林不過一枝)
(〇堯卿李義父始召見太宗令詠烏其末句云上林/多少樹不借一枝栖帝曰吾將全林借汝豈惟一枝)幽人蝸舎
兩相宜(縯蝸牛螺虫之有角者俗或呼爲黃犢焦/先楊沛並作圎舎止其中故謂之蝸牛廬)樂天長短
三千首却愛韋郎五字詩(縯白居易呉郡詩石記言韋應/物爲蘇州牧歌詩甚多有郡宴)
(詩云兵衛森畫㦸宴寢凝清香最爲首策〇厚舊唐書白居易傳/云韋蘇州歌行才麗之外頗近興調其五言又髙雅閑澹自成一)
(家之躰今之秉筆者誰能及之然當蘇州/在時人亦未甚愛重必待身死後始愛之)
　　　與舒教授張山人參寥師同遊戲馬臺書
　　　西軒壁兼簡顔長道二首
古寺長廊院院行(堯祖唐王建詩院/院燒燈如白日)此軒偏慰旅人情
楚山西斷如迎客汴水南來故遶城路失玉鈎芳
草合(次公按桂苑叢談李蔚咸通中自大梁移鎭淮海見郡寡/勝遊之地命於戲馬亭西連玉鈎斜道葺亭名之曰賞心)
(今云路失玉鈎誤用/此揚州戯馬亭事也)林亡白鶴古泉清(次公白鶴則/山中故事也)淡遊
何以娯庠老坐聽郊原琢磬聲(次公礼記周人養庶老/於虞庠也泗濵多磬石)
(故云琢/磬聲)
竹杖芒鞋取次行下臨官道見人情(堯卿刘夢得詩云/安知從復道然後)
(見人/情)天寒菽粟猶栖畒(厚南史宋武帝曰餘糧/栖畒軍无匱乏之憂)日暮牛羊
半入城(次公詩日之夕/矣牛羊下來)沽酒獨教陶令醉(縯廬山僧惠/逺與陶潜遊)
(常沽酒/飲之)題詩誰似皎公清(厚呉興僧清畫字皎然唐時有/詩名於丗〇仔皎然九日詩云)
(重陽荆楚尙髙㑹此難陪偶見登龍客同遊戯馬臺/風文句水疊雲態擁歌廻持菊還相問含情愧不才)更尋陋巷
顔夫子(次公名長道爲顔夫/子故得使陋巷字)乞取微言繼此聲
増刋校正王狀元集註分類東坡先生詩卷之二十三
増刋校正王狀元集註分類東坡先生詩卷之二十四
　題詠下
　　詩四十二首
　　　書泗州孫景山西軒
落日明孤塔(次公僧/伽塔也)青山繞病身知君向西望不愧
塔中人(次公塔中人則/言僧伽十也)
　　　題織錦圖上回文三首(次公回文詩起於竇滔妻/蘇氏於錦上織成之盖順)
(讀与倒讀皆成詩句也第二篇千字錦第三篇回文錦/皆用此事盖晋書列女傳竇滔符堅時爲秦州刺史𬒳)
(徙流沙蘇氏思之織錦爲回文旋圖詩以贈滔宛轉/循環以讀之詞甚悽惋凡八百四十字文多不録也)
春晚落花餘碧草夜凉低月半枯桐人隨逺鴈邊
城暮雨映踈簾繡閤空(次公杜詩江/色映踈簾)
紅手素絲千字錦故人新曲九回腸(縯司馬迁荅任安/書有云腸一日而)
(九回居則忽/忽若有所亡)風吹絮雪愁縈骨淚灑縑書恨見郎
羞看一首回文錦錦似文君別恨深頭白自吟悲
賦客(厚西京雜記曰司馬相如將聘茂陵女子爲妾卓文君作白/頭吟以自絶相如感之乃止其詞云清如山上雪皎若雲間)
(月聞君有两意故來相訣絶平生共城中何嘗斗酒會今日斗酒/間明日溝水頭蹀踥向溝上溝水東西流又云郭東亦有樵郭西)
(亦有樵两樵相推与无親爲誰驕又云凄凄重/凄凄嫁娶不須啼願得一心人白頭不相离)斷腸愁是斷
絃琴
　　　書李公擇白石山房
偶尋流水上崔嵬五老蒼顔一笑開(次公五老即廬山/五老峯公擇少時)
(讀書於五老峯下白石庵之僧舎先/生嘗作李氏山房藏書記正謂此也)若見謫仙煩寄語匡
山頭白早歸來(縯杜甫憶李白詩匡山/讀書処頭白早帰來)
　　　　題孫思邈真
先生一去五百載猶在峨眉西崦中(次公峨眉山記載/有僧逢先生者乃)
(唐衣冠請僧轉法華經西/崦字杜老有西崦人家詩)自爲天仙足官府(次公神仙傳白石/先生云天上多至)
(尊相奉事更苦於人間耳而韓/退之詩云上界真仙足官府)不應尸解坐蝱蟲(縯嘗有仙/人謂思邈)
(著千金方多以物命爲薬以害物之故不獲上昇止於尸解/其後思邈乃取草木薬以代蝱蟲水蛭作千金方翼三十篇)
　　　歸冝興留題竹西寺三首(次公冝㒷常州倚郭/縣也竹西寺在揚州)
(北盖經竹西寺而往常也○堯卿杜/牧詩云斜陽竹西路歌吹是揚州)
十年歸夢寄西風此去真爲田舎翁(次公西風言欲帰/西川也田舎翁言)
(有田在常州也宋髙祖紀太明中壞上所居隂堂於其処起玉燭/􁴌与羣臣觀之牀頭有土障壁上挂葛灯籠麻䋲拂侍中袁顗盛)
(称上倹素之德孝武不荅獨/曰田舎翁得此以爲過矣)剰覔蜀岡新井水要攜郷味
過江東(次公竹西寺山上有井其水味如蜀江号曰蜀岡故/先生謂之爲郷味過江東則江之東乃言常州也)
　　　　題孫思邈真
先生一去五百載猶在峨眉西崦中(次公峨眉山記載/有僧逢先生者乃)
(唐衣冠請僧轉法華經西/崦字杜老有西崦人家詩)自爲天仙足官府(次公神仙傳白石/先生云天上多至)
(尊相奉事更苦於人間耳而韓/退之詩云上界真仙足官府)不應尸解坐蝱蟲(縯嘗有仙/人謂思邈)
(著千金方多以物命爲薬以害物之故不獲上昇止於尸解/其後思邈乃取草木薬以代蝱蟲水蛭作千金方翼三十篇)
　　　歸冝興留題竹西寺三首(次公冝㒷常州倚郭/縣也竹西寺在揚州)
(北盖經竹西寺而往常也○堯卿杜/牧詩云斜陽竹西路歌吹是揚州)
十年歸夢寄西風此去真爲田舎翁(次公西風言欲帰/西川也田舎翁言)
(有田在常州也宋髙祖紀太明中壞上所居隂堂於其処起玉燭/􁴌与羣臣觀之牀頭有土障壁上挂葛灯籠麻䋲拂侍中袁顗盛)
(称上倹素之德孝武不荅獨/曰田舎翁得此以爲過矣)剰覔蜀岡新井水要攜郷味
過江東(次公竹西寺山上有井其水味如蜀江号曰蜀岡故/先生謂之爲郷味過江東則江之東乃言常州也)
道人勸飲雞蘇水(堯卿本草有水蘇紫蘇假蘇/三種各異水蘇一名雞蘇)童子能煎
鶯粟湯暫借藤牀與瓦枕莫教孤負竹風凉(次公文/選李陵)
(書陵虽孤恩/漢亦負德)
此生巳覺都無事今歳仍逢大有年(縯春秋書有年○/次公唐王維和重)
(陽節宰臣及百官上壽應制詩/云四海方无事三秋大有年)山寺歸來聞好語(厚李賀詩/沙路帰來)
(聞好語旱火/不光天下雨)野花啼鳥亦欣然(堯卿王維因赦罪拜官花/迎/喜氣皆如笑鳥識歡心亦解歌)
　　　惠崇春江晚景二首
竹外桃花三兩枝春江水暖鴨先知蔞蒿滿地蘆芽
短正是河豚欲上時(縯歐陽公詩春洲生荻芽春岸飛/楊花河豚於此時肥不数魚鰕)
兩兩歸鴻欲破羣依依還似北歸人遥知朔漠多
風雪更待江南半月春
　　　書皇親扇
十年江海寄浮沉夢遶江南黃葦林誰謂風流貴
公子筆端還有五湖心(次公唐人題韓信廟曰隆凖早/知同鳥喙将軍應有五湖心)
　　　次韻黄魯直寄題郭明父頴川西齋二首
樹頭啄木常疑客(師賈島詩時聞啄/木鳥疑是叩門僧)客去而嗔定不然
(厚韓退之剥剥啄啄有客/至門我不岀應客去而嗔)脫轄已應生井沬解衣聊復起
庖煙(縯前漢陳遵嗜酒每大飲賔客滿堂輒関門取客車轄/投井中雖有急終不得去○任杜詩云厨煙斍逺庖)平生
詩酒真相汚此去文書恐獨賢(援杜詩返遭詩酒/汚何事忝簮𥚑)早晚
西湖映華髮小舟翻動水中天(頴州之/西湖也)
寂寞東京月旦州德星無復綴珠旒(厚後漢許劭字子將/與兄靖好共覈論郷)
(黨人物每月輒更故汝南俗有月旦評焉又陳寔從諸子造荀爽/父子共討論太史奏德星聚皆頴川人也〇師漢暦五星如連珠)
莫嗟平輿空神物(輿音/預)尚有西齋接勝流(厚許劭兄䖍亦/知名汝南人称)
(平輿淵有二龍焉唐太子賢注平輿故城/今豫州汝南縣東北有三龍郷月旦里)春夢屢尋湖十頃
家書新報橘千頭(縯李衡於龍陽洲種甘橘將死/謂其子曰吾洲中有千頭木奴)雪堂亦
有思歸曲爲謝平生馬少游(援後漢馬援傳援謂官属曰/吾從弟少游嘗哀吾慷慨多)
(大志曰士生一丗但取衣食裁足乗下澤車馭欵段馬爲郡縣吏/守墳墓郷里称善人斯可矣致求盈餘但自苦耳當吾在浪泊西)
(里間虜末滅之時下潦上霧毒氣熏蒸仰視飛鳶跕跕墯水中臥/念少游平生時語何可得也今頼士大夫之力𬒳蒙大恩猥先諸)
(君紆佩金紫且喜且慙吏士皆伏称万歳〇堯卿公/在黃州盖雪堂嘗裁節陶渊明㱕去來爲思郷曲)
　　　　劉景文家藏樂天身心問荅三首戯書一絶
　　　其後
淵明形神自我(縯陶淵明有形神影三首序云貴賤賢愚莫不/營營以惜生斯甚惑焉故極陳形影之苦言神)
(卞自然以釋之好事/君子共取其心焉)樂天身心相物(厚白樂天自戯二絶句序/云閑卧獨吟无人酬和聊)
(假身心相戯/往復成三章)而今月下三人(援李白月下獨酌詩㪯/杯邀明月對影成三人)他日
當成幾佛(厚南史孟顗事佛精墾而/爲謝靈運所輕嘗謂顗曰/得道應須惠業文人生天在靈運前成佛必在虚運後)
　　　　次王定國韻書丹元子寕極齋
仙人與吾軰寓迹同一塵(任退之詩下視寓/九州一塵集毫端)何曽五漿饋
(縯列子之斉中道而反遇伯昏瞀人伯昏瞀人曰/奚方而反曰吾驚焉吾食於十漿而五漿先餽)但有争席人
(厚列子楊朱之沛遇老子其往也舎者迎將家公執席妻/執巾櫛舎者避席煬者避竈其反也舎者與之争席矣)寕極
無常居(次公齋名寕極取莊子不當時命而/大窮乎天下則深根寕極而待也)此齋自隨身
人那識郄鍳(次公紀聞載有段䂮從一叟入山叟自称孟期思/至山中之室有曰老先生者䂮問叟曰老先生何)
(姓名叟取晋書郄鍳傳令讀之/曰欲識老先生即郄太尉也)天不留封倫(厚唐書魏鄭公勸/太宗行仁義封倫)
(非之其後享太平之効太宗曰恨封徳彛之不見也/故唐人詩云可怜貞觀太平後天且不留封徳彛)誤落丗網
中(厚見前丗網/如予何注)俗物愁我神先生忽叩户夜呼祈孔賔
(縯晋書祈嘉字孔賔夜忽䆫中有声呼曰祈孔賔隠去來脩/飾人間事甚苦不可諧所得未毛銖所䘮如山崖旦而逃去)便欲
隨子去著書未絶麟(次公孔子絶筆於獲麟又司馬迁/自言其書𫐠陶唐以來至于麟止)願挂
神武冠(援陶弘景挂衣冠於/神武門上表辝禄)往卜飲馬鄰(次公蘇州有飲馬/橋丹元子蓋蘇州)
(人也〇伯恭蘇州圗經云/飲馬橋在呉縣東南二里)王郎濯紈綺(厚前漢班固序傳班伯/以戚里出與王許子弟)
(爲群在於綺繻紈袴之間非其好也○次公濯紈/綺言定囯雖相家/子而能洗/去驕貴之氣也)意與陋巷親(縯顔/子在)
(陋巷人不堪其憂/回也不改其樂)南游苦不早儻及蓴鱸新(厚晋張翰爲/斉王囧東曹)
(掾因見秋風起乃思呉中菰/菜蓴羹鱸魚鱠遂命駕而歸)
　　　　題靈峯寺壁
靈峯山下寳陁寺白髪東坡又到來前丗德雲今
我是依希猶記妙髙臺(次公徳雲比丘居勝樂囯妙峯山/之上事見華嚴經今南都有妙峯)
(亭而子由詩曰我登妙峯亭欲訪徳雲師閏州金山有妙髙臺而/先生詩曰中有妙髙臺雲峯自孤起又曰何須尋徳雲即此比丘)
(是則二山之亭與䑓所以得名者皆以其孤峯遂取勝楽之妙峯/名之耳惟其得妙峯妙髙之名故二公詩又遂用徳雲爲事實耳)
　　　題馮通直明月湖詩後
老衍清篇墨未枯(縯老衍謂/馮衍也)小馮新作語尤姝(援馮奉/世之子)
(野王當時謂/之小馮君)呼兒浄洗涵星硯爲子賡歌墯月湖聞
道䍧江空抱珥(南詔有西珥河即古牂柯江也河影如月抱珥/故名之西珥云〇堯祖事出魯直滫水遺文)
年來合浦自還珠(次公後漢孟嘗君爲合浦太/守去珠復還合浦廉州也)請君多釀
蓮花酒準擬王喬下履鳬(見將徃終南/和子由見寄)
　　　和子由𡵨下二十一詠(并引)
　　予旣至歧下逾月於其廨宇之北隙地爲亭
　　亭前爲横池長三丈池上爲短橋屬之堂分
　　堂之北厦爲軒䆫曲檻俯瞰池上出堂而南
　　爲過廊以屬之㕔廊之兩旁各爲一小池三
　　池皆引汧水種蓮養魚於其中池邊有桃李
　　杏梨棗櫻桃石榴樗槐松檜柳三十餘林又
　　以斗酒易牡丹一叢於亭之北子由以詩見寄
　　次韻和荅凡二十一首
誰人築短墻横絶擁吾堂不作新亭檻幽花誰爲
香(比亭舊堂北有墻/予始去之爲亭)
明月入我池皎皎鋪紵縞何日變成緇太玄吾懶草
(横池〇子仁揚雄草太玄/或譏玄之尚白雄作解嘲)
誰能鋪白簟永日卧朱橋樹影欄邊轉波光版厎
揺(短橋)
東鄰多白楊夜作雨聲急牎下獨無眠秋蟲見燈
入(軒牎)
流水照朱欄青紅亂明鑑誰見檻上人無言觀物
泛(曲檻)
泝流入城郭亹亹渡千家不見雙池水長漂十里
花(双池)
田田抗朝陽節節臥春水平鋪亂萍葉屢動報魚
子(荷葉)
湖上移魚子𥘉生不畏人自從識鈎餌欲見更無
因(魚)
花好常患稀花多信佳否未有四十枝枝枝大如
斗(牡丹花有/四十餘枝)
争開不待葉密綴欲無條傍沼人窺鑑驚魚水濺
橋(桃花)
不及梨英軟應慙梅蕚紅西園有千葉淡佇更纎
穠(李/城西有千/葉李如荼䕷)
開花送餘寒結子及新火關中幸無梅汝彊充鼎
和(杏/関中/地不生梅)
霜降紅梨熟柔柯巳不勝未嘗蠲夏渴長見助冬
氷(梨)
居人幾畨老棗樹未成槎汝長才堪軸吾歸巳及
瓜(棗/棗樹至難長〇子仁/左傳瓜期而往及瓜而代)
獨遶櫻桃樹酒醒喉肺乾莫除枝上露從向口中
漙(櫻桃)
風流意不盡獨自送殘芳色作裙腰染名隨酒盞
狂(石榴一酒/名有榴花)
自昔爲神樹空聞蜩鵙鳴社公煩見輟爲爾致羊
羮(樗/舊爲土地廟所/蔽予始迁廟墻北)
採擷殊未厭忽然巳成隂蟬鳴看不見鶴立赴還深
(槐上有野/鶴三四)
彊致南山樹來經渭水灘生成未有意鴉鵲莫相
干(松)
依依古仙子鬱欎緑毛身(見前/卷詩)毎長須成節明年漸
庇人(檜)
今年手自㘽問我何年去他年我復來揺落傷人
思(柳)
　　　和魯人孔宗翰題詩二首
壞壁題詩巳五年故人風物兩依然定知來歳中
秋月又照先生枕麴眠(縯劉伶酒徳頌/先生枕麴籍糟)
更邀明月說明年記取孤吟孟浩然(未詳舊注引不/才明主弃非是)此
去䆠遊如傳舎揀枝驚鵲幾時眠(縯曹孟德詩月明星/稀烏鵲南飛遶樹三)
(匝何枝/可依)
　　　光禄庵二首
文章恨不見文園(縯司馬相如/爲文園令)禮樂方將訪石泉何
事菴中着光禄枉教閑處筆如椽
城中太守的何人林下先生非我身若向菴中覔
光禄雪中履迹鏡中眞
　醫藥
　　詩三首
　　　贈眼醫王生彦若
鍼頭如麥芒氣出如車軸(縯素問曰針頭/如芒氣出如筐)間關絡脉中
性命寄毛粟而况清净眼内景含天燭(子仁荀子/清明内景)琉
璃貯沆瀣(堯卿張平子賦注云/沆瀣北方夜半之氣)輕脆不任觸而子於其
間來往施鋒鏃笑談紛自若觀者頸爲縮運鍼如
運斤(厚莊子雜篇郢人堊漫其鼻端若蟬翼使/匠石運斤成風聽而斵之盡堊而鼻不傷)去翳如拆屋
常疑子善幻他技雜符祝子言吾有道此理君未
矚形骸一塵垢貴賤兩草木丗人方重外(縯莊子外/篇以瓦注)
(者巧以鉤注者憚以黄金注者昏其巧一/也而有所矜則外重也凡外重者内拙)妄見瓦與玉而我
初不知刺眼如刺肉君看目與翳是翳要非目目翳
苟二物易分如麥菽寕聞老農夫去草更傷糓鼻端
有餘地肝膽分楚蜀吾於五輪間蕩蕩見空曲(次公五/輪者眼)
(科之常談杜詩陵寢盤/空谷又云羣流㑹空曲)如行九軌道並驅無擊轂(次公周/礼經涂)
(九軌/詩並駈從两育兮/蘇/秦云臨淄之塗車擊轂人肩摩)空花誰開落(援楞巖經云亦如/翳人見空中花翳)
(病若除花/於空滅)明月自朏朒(次公擇名朏月末盛明也魄月始生魄然/也註承大月月生二日謂之魄承小月月)
(生謂之朏又晦而見西方謂之朓朔而/見東方謂之朒朏音/斐朓音他了反/朒音女六反註朓徤行皃也朒者縮遲皃也)請問
樂全堂忘言老尊宿(彦若樂全先/生門下醫也)
　　　次韻子由清汶老龍珠丹
天公不解防癡龍(縯北瑣夢言洛中有洞穴曽有誤墜其中/行数里漸明見有宫殿人物凡九處又有)
(大羊羊髯有珠人取食之後岀以問張/華華曰此地九仙節也大羊名曰癡龍)玉函寳方出龍宫(次/公)
(酉陽雜爼孫思邈常隠居終南山時大旱西域僧請於昆明池結/壇祈雨凡七日縮水数尺池龍化爲老人至思邈石室請救孫謂)
(曰我知昆明他有仙方三十首留傳與予予將救汝老人曰此方/上帝不許妄傳今急矣固無所悋有湏棒方而至孫曰尔第還无)
(慮自是池水忽漲数日/溢岸胡僧羞恚而死)雷霆下索無處避逃入先生衣
𬒮中(厚僧史僧聞禪師住邵武山中一日有老人來謁聞曰我龍/也以疲墯行雨不聀上天有罰當死頼道力可脫俄失所在)
(聞視坐榻傍有小蛇尺許延縁入䄂中屈蟠暮夜風雷挾坐榻電/碎雨射山岳爲揺而聞危坐不顧逹旦晴霽垂䄂蛇墮地而去)
先生不作金椎䄂(厚史記朱亥爲魏公子/無忌袖鐵椎椎殺晋鄙)玩丗徜徉隠
屠酒夜光明月空自投(援鄒陽諌梁孝王書曰明月之珠/夜光之璧以暗投人則人莫不按)
(劒相/盻)一鍜何勞緯蕭手(次公莊子河上有家貧恃緯蕭而食者/其子没於淵得千金之洙其父謂曰取)
(石來鍛之夫千金之珠必在九重之淵/驪龍頷下子能得之者必遭其睡也)黃門寡好心易足
荆棘不生梨棗熟(縯真誥王夫人與許長史書曰交梨火/棗此乃飛騰之藥欲生於君心今猶有)
(荆棘相雜是/以二樹不生)玄珠白璧兩無求(次公莊子黄帝遺玄珠於赤/水之上又史記云賜白璧一)
(双)無脛金丹來入腹(厚靈樞經扁鵲註曰化靈爲姹女之胞/十月分胎狀如紫金上赤下黒左靑右)
(白其中央黄號曰紫金丹○子仁珠玉/無脛而至者以人好之也岀孔融之書)區區分别笑樂天那
知空門不是仙(次公樂天詩曰我學空門非斈仙恐君此説是/虚傳海山不是吾歸處歸則須歸兠率天)
　　　紫團參寄王定國
谽谺土門口突兀大行頂(厚本草註人參生於潞州/太行山上謂之紫團參)豈惟
團紫雲實自俯倒景(厚陵陽子明經倒景氣去/地四千里其景皆倒在下)剛風𬒳草
木(厚抱朴子載鴟鳶振翅不動去地四十里風力猛壯所以可驗/有剛風丗界也○次公道書載近天之風曰剛風所以恃天於)
(空/中)真氣入苕頴(次公苕頴頓物之英苕秀頴者也陸機文賦/云苕發頴竪又刘禹錫詩云苕頴如雲發)舊
聞人衘芝(厚本草人參/一名人衘)生此羊腸嶺(次公前漢地理志上/黨壷関縣有羊腸阪)
(言山屈曲如/羊腸之盤也)纎㩥虎豹鬣蹙縮龍蛇癭𧖟頭試小嚼(厚俗/称人)
(參如𧖟頭/者最良)龜息變方騁(厚唐書袁天綱李嶠同宿袁聽嶠息/在耳中賀曰郎君貴壽此龜息也)矧
予明真子巳造浮玉境清霄月挂戸半夜珠落井(厚/珠)
(落井以言嚥納也黄庭外景經抱珠懷玉和子室註/云珠玉謂津液室謂身也令人煉津液以理一身也)灰心寕復
然(縯前漢韓安囯爲獄吏田甲/所辱曰死灰獨不復燃乎)汗喘乆巳静(厚本草圗經人參/大治喘相傳欲試)
(上黨人參者使二人同走一與人參/含之則氣息自如不含者必大喘也)東坡猶故目北藥致
遺秉(次公借用詩遺/秉滯穗之語)欲待三椏根(次公本草註髙麗人作人參/賛曰三椏五葉背陽向隂)
往侑九轉鼎(金丹九轉/屢見上註)爲予置齒頰豈不賢酒茗
　卜相　詩二首
　　　贈善相程傑
心傳異學不謀身自要清時閱搢紳火色上騰雖
有數(縯唐岑文本謂馬周鳶肩/火色騰上必速恐不能乆)急流勇退豈無人(次公本/朝不若)
(水見陳摶先生有一僧擁褐對坐謂若水非神仙骨/但却得好官能於急流中勇退尔其僧乃麻衣道者)書中苦覔
元非訣醉裏㣲言却近真我似樂天君記取華㒹
賞遍洛陽春(師白居易退老洛中二十餘年〇/倬蔡邕賦云華㒹丈人蓋老称也)
　　　贈䖍州術士謝晉臣
屬國新從海外歸(縯蘇武自匈奴/歸拜典属囯)君平且莫下簾帷(厚/嚴)
(君平賣卜成都閱数人得百錢/以自養則閉肆下簾而授老子)前生恐是盧行者(次公盧行/者第六祖)
(也名惠能韶州南華寺乃其道場按/傳燈録即得法於弘忍太師者是巳)後學過呼韓退之死
後人傳戒定慧(次公傳燈録法海禪師初見六祖問曰即心/即佛願垂指喻師云聽吾偈曰即心名慧即)
(佛名定定慧䓁持意中清浄/蓋佛氏謂戒生定定生慧也)生時宿直斗牛箕(子仁先生蓋自/謂生時與退之)
(相似盖命宫在斗門而身宫亦在焉故/其詩曰我生之辰日宿南斗事見本集)憑君爲筭行年看
(次公杜詩憑君/爲筭小行年)便數生時到死時
　傷悼　詩四十九首
　　　陸龍圖詵挽詞(堯卿詵字介夫熈寕已酉年以龍/圗閣直學士右諌議大夫集英殿)
(修撰知/成都府)
挺然直節庇峩岷謀道從來不計身屬纊家無十
金産(師礼䘮記屬纊以俟絶氣註云纊即今之新綿易動摇置口/鼻之上以爲候又揚雄傳家産不過十金雖無儋石之儲晏)
(如/也)過車巷哭六州民(師晋羊祐卒南州人聞羊祐䘮莫不號/慟罷市巷哭者声相接其徳所感如此)塵
埃輦寺三年别樽爼𡵨陽一夢新(堯卿東坡與介夫相/别於京師而㑹於鳯)
(翔故詩/及之)他日思賢見遺像不論宿草更沾巾(成都有思/賢閣畫諸)
(公像〇縯礼朋友之/墓有宿草而不哭)
　　　　胡完夫母周夫人挽詞(堯卿完夫名宗愈常州/人武平之子嘗爲尙書)
(左/丞)
柏舟髙節冠郷鄰(厚詩柏舟共姜自誓也衛丗子共伯蚤死/其妻守義父母欲奪而嫁之誓而不許)
絳帳清風聳搢紳(縯苻堅就韋逞母宋氏立講堂置生貟百/二十人隔絳紗幔而授業號爲宣文君)
豈似凡人但慈母能令孝子作忠臣(次公傳言求忠臣必/於孝子之門○倬有)
(史刘敬宣性至孝桓序謂其父牢之曰/此皃非爲家之孝子必爲囯之忠臣)當年織屨隨方進(援/崔)
(方進辭其丹至京師授經母憐/其幼隨之長安織屨以紿方進)晚節稱觴見伯仁(厚晋周顗/字伯仁母)
(李氏字絡秀中興時顗等並列顯位嘗冬至絡秀㪯觴賜/三子曰吾木渡江託足无所不謂尔等皆貴在吾目前)囬首
悲凉便陳迹(次公王羲之蘭亭記/俛仰之間已爲陳迹)凱風吹盡棘成薪(厚/詩)
(凱風自南吹彼棘薪/註棘薪其成就者)
　　　　姚屯田挽詞
京口年來耆舊衰(次公京口在潤州姚屯田必潤州人/也〇欽夫晋習鑿齒著襄陽耆舊傳)髙人
淪喪路人悲空聞韋叟一經在(援前漢韋賢其子玄成皆以/明經歴位丞相齊魯諺曰遺)
(子黄金滿籝不/如教子一經)不見恬侯萬石時(縯前漢石奮子慶謚曰恬侯/景帝曰石君及四子皆二千)
(石乃號奮/爲万石君)貧病只知爲善樂(縯後漢東平王蒼對/明帝曰爲善最樂)逍遥却恨
弃官遲七年一别真如夢猶記蕭然瘦鶴姿
　　　　哭歐公孤山僧惠思示小詩次韻(熈寕九年/壬子作○)
(邦衡杭州圖經云孤/山去錢塘舊治四里)
故人巳爲土(次公莊子上見/光而下爲土)衰鬢亦驚秋猶喜孤山下
相逢說舊游
　　　　弔天笁海月辯師三首
欲尋遺迹彊沾裳本自無生可得亡(縯張湛列子註云/本自无生故曰不)
(死)今夜生公講堂月滿庭依舊冷如霜(厚刘禹錫詩生/公說法鬼神聽)
(身後空堂夜不扃髙座寂寥/塵漠漠一方明月可中庭)
生死猶如臂屈伸情鍾我軰一酸辛(縯王衍嘗䘮幼子/山蕳弔之悲不自)
(勝簡曰懷抱中物何至此衍曰太上忘/情最下不及情情之所鍾正在我軰)樂天不是蓬萊客(援/白)
(樂天詩云海山不是吾/歸処歸則須歸兠率天)慿仗西方作主人(厚楽天又與果上/人訣別詩云不須)
(惆悵從師去先/請西方作主人)
欲訪浮雲起㓕因(厚維摩詰言是身/如浮雲須臾便㓕)無縁却見夢中身
安心好住王文度(縯王坦之𥘉與沙門笁法師甚厚每共論幽明/报應便要先死者當报其事後法師來云貧道)
(巳死罪福皆不虚惟當勤修道/徳以升済幽明耳言訖不見)此理何須更問人
　　　孔長源挽詞二首
少年才氣冠當時晚節孤風益自竒君勝冝爲夫
　　　余主簿母挽詞
閨庭蘭玉照郷閭(縯謝玄傳曰叔父安嘗曰子弟亦何豫人/事而正欲使其佳玄曰如芝蘭玉樹欲使)
(生於堦/庭尔)自昔雖貧樂有餘(次公曰先生詩西鄰巳冨/憂不足東老雖貧樂有餘)豈獨
家人在中餽(縯易家人无/攸遂在中餽)却因麟趾識關雎(縯麟之趾關/雎之應也)雲
軿忽巳歸仙府喬木依然擁舊廬(見下/詩註)忍把還郷千
斛淚一時洒向老萊𥚑(厚老萊子事父母孝年/七十而衣綵於父母前)
　　　　張文𥙿挽詞(堯卿/名棪)
髙才本出朝廷右(次公前漢晁錯對策漢庭/臣無出其右遂爲第一)能事方推
德業餘毎見便聞曹植句(次公曹子建善詩且有七歩之/敏鍾嶸嘗評其詩曰植詩原出)
(於囯風其氣骨髙竒詞彩華茂情兼雅怨躰備文質然超逸今古/卓尔下群○師魏陳思王植字子建年十歳餘誦讀詩論及辝賦)
(数十萬言善属文太祖嘗視其文曰汝倩人耶/跪曰言岀爲論下筆成章顧當靣試柰何倩人)至今傳寳魏
華書(次公魏華郡人善書其字如禇河南而用筆開闊有豆/盧公神道碑見於丗○倬華王徽之外孫善草隷書)濟南
名士新凋䘮(縯杜詩海内此亭/古濟南名士多)劒外生祠巳㓗除欲寄
西風兩行淚依然喬木鄭公廬(厚北海相孔融過宻縣/爲鄭玄特立一郷曰鄭)
(公郷/次公孟子非/謂有喬木之謂也)
　　　　同年王中甫梚詞
先帝親收十五人(堯卿仁宗天聖七年詔復制科八年得何/詠冨弼景祐元年得呉育蘇紳張方平其)
(後得余靖林億魯宗道尹洙田况王中甫/錢易紀老二父子公與子由共十五人)四方争看擊鵬鵾
如君才業真堪用顧我衰遟不足論出處升沉十
年後死生契闊幾人存(子仁詩曰死生契闊與子成説〇/任杜詩他時一笑後今日幾人存)
他時京口尋遺迹宿草猶應有淚㾗(仁宗朝賢良十五/人今惟冨鄭公張)
(宣徽錢純老及余與舎弟在爾〇縯/礼曰朋友之墓有宿草而不哭焉)
(詞詞甚清壯爲丗所重〇倬陸士衡/文賦銘博約而温潤箴頓挫而淸壯)吏能復所長談笑萬
夫上自喜作劇縣(縯袁甫嘗詣何勗自言能爲劇縣勗問惟/欲宰縣不知臺閣何也甫曰人各有能與)
(不/能)偏工破豪黨奮髯走猾吏(援前漢朱傳傳新視事掾/吏皆移病臥博問其故奮)
(髯抵凡曰齊皃欲/以此爲風俗耶)嚼齒對姦將(次公唐張廵守睢陽/裂眥血面齧齒皆碎)哀哉命
不偶毎以才得謗竟使落窮山青衫就黃壤䆠遊
乆不樂江海永相望退耕本就君時節相勞餉(師/前)
(漢楊惲曰歳時/伏臘斗酒相勞)此懷今不遂歸見纍纍葬(次公丁令威何/不斈仙塚纍纍)
望哭國西門(縯謝安既死甥羊曇至/西州門/慟哭而去)落日㗸千嶂平生惟
一子抱負珠在掌(堯卿杜子美寄漢中王謂其/新誕子詩掌中貪見一珠新)見之齠齓
中巳有食牛量(厚尸子言虎豹之子雖未成文已有食/牛之氣〇任杜詩小兒五歳氣食牛)他
年如入洛生死一相訪(師韓愈岳陽樓别竇司直詩/行當掛其冠生死吾一訪)唯有
王濬冲心知中散狀(縯嵆紹中散大夫康之子也紹始入洛/或謂王戎曰昨於稠人中始見嵇紹昻)
(昻如野鶴之在雞群戎曰君/復未見其父耳濬冲戎字)
　　　　哭刀景純(堯卿名約字景純天/聖二年登進士第)
讀書想前輩每恨生不早紛紛少年埸(子仁李太白/有結客少年)
(埸/行)猶得見此老此老如松栢不受雪霜槁直從毫未
中自養到合抱(縯老子曰合抱/之木生於毫末)宏材乏近用(厚後漢范曄之/言曰噐博者无)
(近用道長/者其功逺)千歳自枯倒文章踰正始(縯正始魏齊王年號/時何晏以才秀知名)
(好莊老言作道徳論及諸文賦数十篇王弼好論儒道詞才辯逸/文詞不如晏天下翕然宗之由是名理之學盛行〇厚晋衛玠傳)
(與王敦相見敦謂謝艱曰昔玉輔嗣吐金聲於中朝此子復玉/振於江表㣲言之緒絶而復續不意永嘉之末復聞正始之音)風
節貫華皓平生爲人耳自爲薄如縞是非雖難齊
反覆看愈好前年旅呉越把酒慶壽考扣門無晨
夜百過迹未掃但知從德公(見荅任/師中詩)未省厭丘嫂(援/漢)
(髙祖微時與客過其丘嫂食嫂厭叔與客俱/來陽爲羮盡轢釡已而視釡有羹由是怨嫂)别時公八十後
㑹知難保昨日故人書連年䘮翁媪(景純妻/先亡)傷心范橋
水漾漾舞寒藻華堂不見人瘦馬空戀皁我欲江
東去匏樽酌行潦(師左氏潢汗行潦/之水可薦於鬼神)鏡湖無賀監(共父鏡/湖丗傳)
(軒監鑄/鏡于此)慟哭稽山道(縯唐賀知章㑹稽人授秘書監以病請爲/道上上賜鏡湖一曲李白詩稽山无賀老)
(却棹酒/船囬)忍見萬松岡荒池没秋草
　　　弔李臺卿(并序)
　　李臺卿字明仲廬州人貌陋甚性介不群而
　　博學彊記罕見其比好左氏有史學考正同
　　異多所發明知天文律曆千歳之日可坐數
　　也軾謫居黄州臺卿爲麻城主簿始識之旣
　　罷居於廬而曹光州寅甫以書報其亡臺卿
　　　光州之妻黨也
我𥘉未識君人以君爲笑垂頭老鸛鶴(縯唐史裴寛/傳韋詵有女)
(擇所冝歸見裴寛而恱之許妻以女歸語妻曰常求佳壻今得矣/明日幃其族使觀之時寛衣碧瘠而長旣入族人皆笑呼爲碧鶴)
(雀)煙雨霾七竅(次公莊子之言混沌曰/人皆有匕竅子獨無有)弊衣來過我危坐
若持釣(次公管子弟子聀曰危坐嚮師又莊子釣於濮/水楚王使大夫二人往見焉莊子持竿不顧)禇裒
半面新(厚禇裒有噐識庾亮大㑹州府人士孟嘉坐次甚遠裒/問亮聞江州有孟嘉其人何在亮曰在坐卿但自覔裒)
(歷觀指嘉謂亮曰此君小異將無是乎亮欣然而笑喜裒得嘉竒/嘉爲裒所得乃益器焉〇次公後漢應奉見造車匠門間半面它)
(日路逢/而識之)􁈻蔑一語妙(援晋叔向適鄭鬷蔑惡欲觀叔向從使之/収器者而往立於堂下一言而善叔向將)
(飲酒聞之曰必􁈻明也下執其手/以上日子若無言吾幾失子矣)徐徐渉其瀾極望不得
　　也軾謫居黄州臺卿爲麻城主簿始識之旣
　　罷居於廬而曹光州寅甫以書報其亡臺卿
　　　光州之妻黨也
我𥘉未識君人以君爲笑垂頭老鸛鶴(縯唐史裴寛/傳韋詵有女)
(擇所冝歸見裴寛而恱之許妻以女歸語妻曰常求佳壻今得矣/明日幃其族使觀之時寛衣碧瘠而長旣入族人皆笑呼爲碧鶴)
(雀)煙雨霾七竅(次公莊子之言混沌曰/人皆有匕竅子獨無有)弊衣來過我危坐
若持釣(次公管子弟子聀曰危坐嚮師又莊子釣於濮/水楚王使大夫二人往見焉莊子持竿不顧)禇裒
半面新(厚禇裒有噐識庾亮大㑹州府人士孟嘉坐次甚遠裒/問亮聞江州有孟嘉其人何在亮曰在坐卿但自覔裒)
(歷觀指嘉謂亮曰此君小異將無是乎亮欣然而笑喜裒得嘉竒/嘉爲裒所得乃益器焉〇次公後漢應奉見造車匠門間半面它)
(日路逢/而識之)􁈻蔑一語妙(援晋叔向適鄭鬷蔑惡欲觀叔向從使之/収器者而往立於堂下一言而善叔向將)
(飲酒聞之曰必􁈻明也下執其手/以上日子若無言吾幾失子矣)徐徐渉其瀾極望不得
徼却觀元嫵媚(縯唐大宗曰人言魏徴㪯/動踈慢我但見其嫵媚耳)士固難輕料
(次公史記范睢傳侯嬴曰/人固未易知知人亦未易)看書眼如月鏬隙靡不照我
老多遺亡(倬南史刘杳字士深博綜群書沈/約任昉以下每有遺忘皆訪問焉)得君如再少
從横通雜蓺甚愽且知要所恨言無文(子仁孔子曰/言之不文行)
(之不/遠)至老幽不耀其生丗莫識巳死誰復弔作詩遺
故人庻免俗子譙
　　　曹旣見和復次其韻
造物本兒嬉(縯唐書杜審言病武平一省/候荅曰甚爲造化小兒相苦)風噫雷電笑(次公/莊子)
(大埤噫氣其名爲風神仙傳木公与玉女投壷梟而/脫誤不接者天爲之笑而别說謂乃所以爲電也)誰令妄驚
恠失匕號萬竅(厚曹操從容謂刘先主曰今天下英雄惟使君/與操爾本𥘉之徒不足数也先主方食失匕筯)
(于時正當雷震因謂操曰一震之威乃至於/此〇任莊子云是唯無作作則萬竅怒號)人人走江湖一
一操網釣偶然連六鰲(師列子龍伯之囯有/大人一釣而連六鼇)便謂此手妙
空令任公子(次公莊子任公子爲大釣巨緇五十轄以爲餌/蹲乎會稽投竿東海旦旦而釣朞年不得魚)三歳
蹲海徼長貧固不詞(子仁漢書張負曰豈有/美如陳平而長貧者乎)一死實未料
(次公杜詩百年不敢料〇子仁諸葛亮與司馬宣王對壘渭南亮/死軍退人爲之語曰死諸葛走生仲逹宣王曰吾便料生不料死)
(也)難將蓍草筭除用佛眼照何人嗣家學恨子兒
尚少嗟我與曹公衰丗老不要空言今無救竒志
後必耀(次公博物志言乗槎/者云此人有竒志)吟公五字詩義重千金弔
収藏慎勿出免使群兒譙(子仁退之詩不知群/兒愚那用故謗傷)
　　　孔毅父妻挽詞
結䄜託𥘉歡(縯詩東山親結其􁍜九十其/儀其新孔嘉其舊如之何)同穴期晚歳(厚/詩)
(大車穀則異室死則同/穴謂予不信有如皦日)擇夫得温嶠(援丗説云晉温嶠姑有/女屬嶠覔婚嶠自有婚)
(意荅曰佳壻難得但得如嶠如何姑曰何敢希汝比也後日嶠報/姑云巳得壻矣門也壻身不减嶠因下玉鏡臺一枚姑大喜旣交)
(婚礼畢姑女𬒳紗扇抚掌大笑/曰我固疑是老奴果如所卜)生子勝王濟(縯晋王渾妻鍾氏/字琰適渾生済渾)
(甞共琰済趍庭而過渾欣然曰生子如此足慰人心琰笑曰/君使新婦得配參軍生子故不啻如此參軍謂渾中弟瀹也)髙風
相賔友(次公左傳兾缺耨其/妻饁之敬相待如賔)古義仍兄弟(次公詩燕尔新/婚如兄如弟)從君
吏隱中(次公汝南先賢傳郭/欽吏隱于蟻陂之陽)窮逹𥘉不計云何抱沉疾
俯仰便一丗幽隂凄房櫳芳澤在巾𬒮百年縱得滿
(師退之詩百年未滿不/得死且可勤買抛青春)此路行亦逝那將有限身長㵼
無益涕君文照今古不比山石脆當觀千字誄寜
用百金瘞
　　　任師中挽詞
大任剛烈丗無有疾惡如風朱伯厚(縯後漢朱震字伯/厚時爲言曰車如)
(雞栖馬如狗疾/惡如風朱伯厚)小任温毅老更文聦明慈愛小馮君(厚/前)
(漢馮野王与弟丘相代爲上郡大守吏民歌之曰大馮君小馮君/兄弟継踵相因循聦明賢智惠利民政如魯衛德化均周公康叔)
(猶二/君)兩任才行不須說疇昔並友吾先人相看半作
晨星没可憐太白與殘月(援退之詩東方未明大/星没獨有大白配殘月)大任
先去塜未乾小任相繼呼不還彊寄一樽生死别
樽中有淚酒應酸貴賤賢愚同盡耳(次公白樂天詩賢/愚貴賤同歸尽北)
(印塜墓/髙嗟義)君家不盡縁賢子人間得䘮了無慿只有天
公終可倚
　　　鄧忠臣母周挽詞(堯卿忠臣/字慎思)
㣲生真草木無處謝天力慈顔如春風不見桃李
實古今抱此恨有志俯仰失公子豈先知戰戰甞
惜日(次公韓文此/日足可惜)吾君日月照委曲到肝膈哀哉人
子心吾何愛一邑家庭拜前後(子仁公羊傳曰周公何以/稱太廟于魯封魯公以爲)
(周公也周公拜乎/前魯公拜乎後)粲然發笑色(縯榖梁傳楚/軍粲然皆笑)豈比黄壤下
焚瘞千金璧若人道德人視此亦戲劇聊償曽閔
意遽與仙佛寂孤纍臥江渚(次公揚雄反騷謂屈原/爲湘纍註謂囚者爲纍)永
望墳墓隔作詩相楚挽感慟淚再滴
　　　徐君猷挽詞(堯卿君猷/知黄州卒)
一舸南遊遂不歸(次公杜牧詩/一舸逐鴟夷)清江赤壁照人悲請看
行路無從涕(縯孔子之衛遇舊館人之䘮入而/哭之哀出曰子惡夫涕之無從也)盡是當年不
忍欺(厚史記子産治/鄭民不忍欺)雪後獨來㘽柳處竹間行復採茶
時山城散盡樽前客舊恨新愁只自知
　　　去歳九月二十七日在黄州生子名遯小
　　　名幹兒頎然頴異至今年七月二十八日
　　　病亡於金陵作二詩哭之
吾年四十九覊旅失㓜子(子翬按年譜元豐七年先生年/四十九在黄三月量移汝州餘)
(見贈朝雲/詩註中)㓜子真吾兒眉角生巳似未朞觀所好蹁
躚逐書史搖頭却梨栗似識非分恥(援淵明責子詩云/通子垂九齡遶舎)
(覔梨/栗)吾老常鮮歡頼此一笑喜忽然遭奪去惡業
我累爾衣薪那免俗(縯昜曰古之葬者厚/衣之以薪葬之中野)變㓕須臾爾
(次公維摩經言是身/如浮雲須臾変㓕)歸來懷抱空老淚如㵼水(子仁晋書/戓謂顧愷)
(之哭恒宣武之狀/曰涙如傾河注水)
我淚猶可拭日逺當日忘母哭不可聞欲與汝俱
亡故衣尚懸架漲乳巳流牀(次公潘岳悼云云流芳/未及歇遺掛猶在壁)感
此欲忘生一臥終日僵中年忝聞道夢幻講巳詳儲
藥如丘山臨病更求方仍将恩愛刃割此衰老腸知
迷欲自返一慟送餘傷
　　　葉濤致逺見和二詩復次其韻(濤㒹倒/元韻)
平生無一女誰復歎耳耳(縯魏志崔琰與楊訓書曰省表/事佳耳時乎時乎㑹當有変時)
(太祖怒曰諺言生女耳耳非佳語㑹當/有変時意指不遜於是罰琰爲徒隷)滯留生此兒足慰
周南史(厚司馬遷傳言武帝始建漢家之封/而太史公留滯周南不得與從事)那知非真實
造物聊戲爾煩惱𥘉無根恩愛爲種子(援樂天詩不将恩/愛子更種憂惱根)
煩公爲假說反復相指似(任樂天詩滿池春水何/人受唯我回看指似君)欲除苦
海浪先乾愛河水弃置一寸鱗悠然笑侯喜(次公退/之贈侯)
(喜以釣魚詩舉竿引線忽/有得一寸纔分鱗與鬐)爲公冩餘習鉼罍一時恥(縯詩/鉼之)
(罄矣維/罍之恥)
聞公少巳悟柱杖乆倚牀笑我老而癡負鼔欲求亡
(厚莊子竭竭乎愒仁義/若負建鼔而求亡子也)庻幾東門子(次公潘安仁悼亡詩云/上慙東門呉下愧蒙莊)
(子註云東門呉者子死而不憂曰吾嘗无子无/子時不憂今子死乃與向無子同吾何憂焉)柱史安敢望
(次公柱史老子也爲周柱下史今先/生用此意者意言老氏之斉死生也)嗜毒戯猛獸(縯枚乗云/越女侍前)
(齊姬奉後此甘餐毒/藥戯猛獸之瓜牙也)慮患先不詳囊破蛇已走尚未省
齧傷妙哉兩篇詩洗我千結腸黠𧖟不作繭未老
輒自僵永謝湯火厄泠然超無方
　　　張庖民挽詞(堯卿字朔父金陵人元豐/壬戍年以疾卒於曹溪)
東晉巾車令(次公周礼巾車掌王車孔叢子孔子歌曰巾車命/駕将適唐都又陶渊明歸去來云或命巾車今云)
(巾車令盖淵明嘗/爲彭澤令故也)西京執㦸郎(次公漢制凡郎皆執㦸如東方/朔爲中郎執㦸殿下是也又揚)
(雄位不過執㦸又杜牧寄李虢州云今日還珠守何年執㦸郎旧/註一引東方朔一引揚子雲皆西漢人以下句結髪事文章言之)
(則爲揚/子雲矣)甘心向山水結髪事文章(次公結髪言自小時也/前漢書有結髪翰墨結)
(髪而/戦)故自輕千戸(縯杜牧之言張祐曰何人得/似張公子千首詩輕万戸侯)何曽羡一囊
(厚東方朔言侏儒長三尺餘奉一囊粟臣朔長九尺餘/亦奉一囊粟○次公趙壹云文籍雖滿腹不如一囊錢)天髙鬼
神惡(援韓詩天公髙居鬼神/悪欲保性命誠難哉)骨朽姓名芳庾嶺銘旌暗
秦淮舊宅荒吾詩不用刻妙語有黄香(黄魯直作哀/詞〇縯黄香)
(後漢時人博斈能文當時/語曰天下无双江夏黄童)
　　　王中父哀詞(并叙)
　　仁宗朝以制䇿登科者十五人軾忝冐時尚
　　有冨彦國張安道錢子飛呉長文夏公西陳
　　令舉錢醇老王中父并軾與家弟轍九人存
　　焉其後十有五年哭中父於宻州作詩弔之
　　則子飛長文令舉没矣又八年軾自黄州量
　　移汝海與中父之子沇之相遇於京口相持
　　而泣則十五人者獨三人存耳蓋安道及軾
　　與家弟而巳嗚呼悲夫乃復次前韻以遺沇
　　之時沇之亦以罪謫家于錢塘
生芻不獨比前人(縯後漢徐穉字孺子郭林宗有母憂穉往/弔之置生芻一束於庐前而去衆惟不知)
(其故林宗曰此必南州髙士徐孺子也詩不/云乎生芻一束其人如玉吾无徳以堪之)束藳端能廢謝
鯤(厚晋謝鯤爲東海王越掾任/達不拘坐家僮取官藁除名)子逹想無身後念(子仁晋張/翰嘗云使)
(我有身後名不/如即時一杯酒)吾衰不復夢中論(縯論語子曰甚矣吾衰也/乆矣吾不復夢見周公)
巳知毅豹爲均死(援莊子田聞之曰魯有單豹者巖居而水/飲不与民共利行年七十猶有嬰兒之色)
(不幸遇餓虎虎殺而食之有張毅者髙門縣薄無不走也行年/四十而有内熱之病以死豹養其内而虎食其外毅養其外而)
(病攻其内此二子者/皆不鞭其後者也)未識荆凡定孰存(縯莊子楚王与凡君/坐少焉楚王左右曰)
(凡亡者三凡君曰凡之亡也不足以䘮吾存夫凡之亡也不足以/䘮吾存則楚之存不足以存存由是觀之則凡未始亡而楚未始)
(存/也)堪笑東坡癡鈍老區區猶記刻舟痕(次公吕氏春秋/楚有渉江者其)
(劒自舟中墜於水遽刻其舟曰是吾劒之所墜也舟止從其/所刻者入水求之舟已行矣而劒不行求劒若此不亦惑乎)
　　　李憲仲哀詞(并序)
　　同年友李君諱惇字憲仲賢而有文不幸早
　　丗軾不及與之遊也而識其子廌有年矣廌
　　自陽翟見予於南京泣曰吾祖母邊母馬前
　　母張與君之䘮皆未葬貧不敢以飢寒爲戚
　　顧四䘮未舉死不瞑目矣適㑹故人梁先之
　　老聞余當歸耕陽羡以絹十疋絲百兩爲贐
　　辭之不可乃以遺廌曰此亦仁人之餽也旣
　　又作詩以告知君與廌者庻幾皆有以助之
　　廌年二十五其文曄然氣節不凡此豈終窮
　　者哉
大夢行當覺(次公莊子且有大斍而後知此其大夢也〇/師退之祭柳子厚文云人生一丗如夢一斍)百
年特未滿(次公古詩人生不滿百○師退之詩/百年未滿不得死且可勤買抛青春)遑哀巳逝人
長眠寄孤館念我同年生意長日月短塩車困騏
驥(縯賈誼弔屈原曰驥/垂两耳服塩車兮)烈火廢圭瓉(援書曰火炎崑崗玉石/俱焚〇師盧仝聞韓聀)
(方貶有感詩烈火能/燒嶠庭羌不飬蘭)後生有竒骨(厚晋桓温傳温未朞而太/原温嶠見之曰此兒有竒)
(骨可試使啼及聞/其声曰真英物也)岀語巳精悍(次公杜詩短小精悍姿又史記/郭解傳云解爲人短小精悍)
蕭然野鶴姿誰復識中散(縯晋書嵇紹始入洛或謂王戎/曰昨於稠人中始見嵇紹昻昂)
(然如野鶴之在雞群戎曰君復未/見其父耳其父則中散叔夜也)有生寓大塊(厚莊子大塊/載我以形勞)
(我以生佚我以/老息我以死)死者誰不窽嗟君獨乆客(援西漢楊王孫荅/析侯書曰褁以幣)
(帛鬲以棺椁攴躰絡束口含玉石欲化不得欎為枯腊/千載之後乃得帰土就其真宅由是言之焉用乆客)不識黃
土煖推衣助孝子一漑滋湯旱(次公嵇康養生論云爲稼於/湯丗偏有一漑之功者虽終)
(焦爛必一漑者後枯然則/一漑之益固不可誣也)誰能脫左驂(縯礼記檀弓篇孔子之/衛遇舊館人之䘮入而)
(哭之哀出使子貢脱驂而賵之〇次公史/記越石父賢在縲紲中晏子解左驂贖之)大事不可緩(師孔子/曰養生)
(不足以當大事惟/送死可以當大事)
　　　蘇子容母陳夫人挽詞(堯卿名頌字子容元/祐中爲尚書左丞)
蘇陳甥舅真氷玉(次公甥者子壻之謂也舅者婦翁之謂也/尔雅曰謂我舅者吾謂之甥孟子言堯之)
(於舜曰帝館甥于貳室是巳眞氷玉云者取婦翁氷淸女壻/玉潤也因言玉潤則以衛玠當之故次句遂言正始風流也)正始
風流起頽俗(縯晋衛玠傳王敦見之謂謝鯤曰昔王輔嗣吐金/声於中朝此子復玉振於江表微言之緒絶而復)
(續不意永嘉之永/復聞正始之音)夫人髙節稱其家凛凛寒松映脩竹
雞鳴爲善日日新(縯孟子雞鳴而起孜孜爲善者舜之徒/也○次公湯之盤銘曰徳日新又日新)八
十三年如一晨豈惟室家冝壽母(縯魯頌魯侯燕/喜令妻壽母)實與
朝廷生異人忘軀徇國乃吾子三仕何曽知愠喜(厚令/尹子)
(文三仕爲令尹无喜/色三巳之無愠色)不須擁笏彊垂魚(次公退之曹成王碑/云王之遭誣在治忽)
(太妃老将驚而戚岀則囚/服就辯入則擁笏垂魚)我視去來皆夢爾(次公我字指言夫/人也去來言外物)
(之儻來去也莊子曰軒冕在身物之儻/來寄也寄之其來不可圍其去不可止)誦詩相挽真區區墓
碑千字多遺餘他年太史取家傳知有班昭續漢
書(援班昭字惠班彪之女兄固甞著漢書其八表及天文/志未及竟而卒和帝詔昭就東觀藏書閣踵而成之)
　　　神宗皇帝挽詞三首
文武固天縱(任論語夫子曰/固天縱之將垩)欽明又日新(見上/篇註)化民何止
聖(次公用孟子大而化之之謂/垩而化民則化民成俗也)妙物獨稱神(援易神也者妙/乃物而爲言也)政
已三王上言皆六籍醇巍巍本無象(縯論語云巍巍乎/唯天爲大唯堯則)
(之〇次公老子曰是謂无象之/象非唐牛僧孺曰太平无象也)刻畫愧孤臣(厚杜詞人取佳/句刻畫竟難傳)
未易名堯德(縯孔子言堯曰蕩/蕩乎民无能名焉)何須數舜功(縯左傳史克/曰舜有大功)
(二十而/爲天子)小心仍致孝餘事及平戎(次公詩大明言文王小/心翼翼昭事上帝餘事)
(字則傳言帝王之/功垩人之餘事)典禮從周舊官儀與漢隆(次公典礼言/周則魯能秉)
(周礼也官儀言漢則後漢/書曰今日復見漢官儀也)誰知本無作(次公莊子至人无爲垩/人无作而佛書有无相)
(无作/也)千古自承風
接統真千歳(縯前漢太史公司馬談謂其子遷曰今天子接/千歳之統封太山而予不得從行是命也夫)
膺期上一章(次公後漢律歷志閏七而盡其歳十九名/之曰章時神宗在位十九年故曰一章)周南
稍留滯(援前漢司馬迁傳言天子始建漢家之/封而太史公留滯周南不得與從事)宣室遂凄
凉(厚前漢賈誼謫長沙歳餘文帝思之召對宣室〇次公杜/詩江漢日凄凉〇師公時在謫藉而神廟升遐故云尔)病馬
空嘶櫪枯葵巳泫霜餘生臥江海歸夢泣嵩邙(次/公)
(嵩山北邙在西京此懷之也/〇堯卿嵩髙北邙陵寢在焉)
　　　潘推官母李氏挽詞
南浦凄凉老逐臣(次公楚詞曰子交手弓東行送美人兮南/浦江文通曰送君南浦傷如之何註云南)
(浦送别之處而寰宇記南浦在武昌縣其註正引楚/詞之語黄州正對武昌則南浦逐臣先生自云尔)東坡還往
盡幽人杯盤慣作陶家客(縯晋陶侃傳侃早孤貧爲縣吏/翻陽孝廉范逵甞過侃時倉卒)
(無以待賔其母乃截髪得双髪以易/酒肴楽飲極歡雖僕從亦過所望)絃誦常叨孟母鄰(厚/孟)
(母三徙爲子擇鄰〇次公杜詩推迁/孟母鄰又芬芳孟母鄰荒蕪孟母鄰)尚有升堂他日約(援後/漢范)
(式字巨卿少游太學與汝南張劭爲友劭字元伯二人並告歸郷/里式謂元伯曰後二年當還將過拜尊親見孺子焉乃共勉期日)
(後期方至元伯具以白母請設饌以候之母曰二年之别千里結/言尔何相信之審耶對曰巨卿信士必不乖違至日巨卿果到升)
(堂拜飲盡/歡而别)豈知負土一阡新(縯晉許孜親没柴毁負/土成墳不受郷人之助)今年
我欲江湖去暮雨連山宰樹春(堯卿劉夢得詩云千行宰/木荆歸道暮雨瀟瀟聞子)
(規〇倬公羊僖二十二年/宰上之木拱矣註宰冡也)
　　　　故李承之待制六丈挽詞
青青一寸松中有樑棟姿天驥墮地走萬里端可
期丗無阿房宫下建五丈旗(縯史記秦始皇營朝宫渭南上/林苑中先作前殿阿房東西五)
(百歩南北五十丈上可以坐萬人下可以建/五丈旗以其作宫阿房故天下謂之阿房宫)又無穆天子西
征燕瑶池(厚列子穆王肆意逺遊命駕八駿之乗别日升崑崙/之丘以觀黃帝之宫而封之以詔後丗遂賔于西王)
(母觴于瑶池之/上一日行萬里)才大古難用(援老杜古栢行志士幽人/莫怨差古來才大難爲用)老死
亦其冝丈夫恐不免(縯晉謝安妻劉見家門冨貴而安獨/静退乃曰丈夫不如此也安掩鼻曰)
(恐不/免耳)豈患莫巳知公如松與驥少小稱偉竒(次公退之詩/少小尚竒偉)
(平生足/悲吒)俯仰自廊廟笑談無羗夷(次公杜詩笑/談無河北)淸朝竟
不用白首仍憂時願斬横行將(厚前漢樊噲言願得十萬/衆横行匈奴中季布曰噲)
(可斬也夫以髙帝兵三十萬餘困於平成噲時/亦在其中今噲奈何以十萬衆横行匈奴中哉)請烹乾没兒
(援漢武帝時歳旱上令百官求雨卜式言曰縣官當食租稅今桑/弘羊令吏坐市列販物求利烹桑弘羊乃雨又張湯始爲小吏乾)
(没與長安冨賈田甲/魚翁叔之属交私)言雖不見省坐折姦雄窺嗟我去
公乆江湖生白髭歸來耆舊盡零落存者誰(次公魏文/帝與呉質)
(書云徐陳應刘一時俱逝何数/年之間零落略盡言之傷心)此公嵇中散龍性不可覊
(縯顔延年作五君􁄄言嵇康/云鵉翮有時鍜龍性誰能馴)疑公李北海慷慨多雄詞(厚唐/李邕)
(爲北海太守杜甫作八哀詩言邕云憶昔李/公存辝林有根抵声華當健筆洒落冨清製)凄凉五君詠(縯顔/延年)
(五君􁄄序云延年領歩兵好酒踈誕岀爲永嘉太守乃作五君􁄄/述竹林七賢以自喻山濤王戎貴盛遂黜而不取五君謂阮籍嵇)
(康劉伶阮/咸向秀也)沉痛八哀詩(厚杜甫八哀詩序云傷時盗賊永息/興起王公李公歎舊懷賢終于張相)
(國八哀謂王思禮李公弼嚴武汝陽/王璡李邕蘇源明鄭䖍張九齡也)邪正乆乃明人今属
公思九原不可作(次公禮記趙文子與叔譽觀乎九/原文子曰死者如可作吾誰與歸)千古有
餘悲(師杜詩歳/暮有餘悲)
　　　韓康公挽詩三首
故國非喬木興王有丗臣(師孟子所謂故國者非謂有/喬木之謂也有丗臣之謂也)嗟予
後死者(師論語後死者不/得與於斯文也)猶及老成人德業經文武風
流表搢紳空餘行樂地處處泣遺民(次公老成人出詩又/楊惲傳人生行樂耳)
(須冨貴/何時)
再丗忠淸徳三朝翼贊勲功成不歸國就訪敢忘君
(任漢成帝車駕至張/禹第親問以天変)舊學嚴詩律餘威靖塞氛何當繼
韓奕(師韓奕宣王錫/命韓侯之詩)故吏緫能文(次公三朝者康公所歷/英宗與神宗及當日之)
(哲宗也杜詩將軍不/好武稚子緫能文)
西地開東閣𥘉筵點後塵笙歌邀白髪燈火樂青
春扶路三更罷回頭一夢新賦詩猶墨濕把卷獨
沾巾(次公東閤字出公孫弘又詩有賔之初筵杜詩青雲滿後塵/自言造迹康公東閤之筵也〇子仁先生第二章詩云三朝)
(翼賛勲謹按范純仁撰公墓誌公以父䕃𥙷太廟齋郎少好斈以/文章知名于時慶暦二年進士及弟名居第三及仁宗嘉祐間巳)
(爲翰林學士又迁諌議大夫權御史中丞又以端明殿學士知成/都屢居顕美不可槩舉則公巳歴/仁宗朝逮/英宗與神宗至)
(哲宗而薨先生盖但数其仁宗及英宗與神宗爲三朝也墓誌又/云考諱億以忠義顯於/仁宗之朝至叅知政事謚忠憲封兾囯)
(公故先生詩有興王有丗臣次章有再丗忠清徳等語也墓誌又/云公知慶州熟羗有據堡刼鎮城殺吏士者公出兵討之賊旣平)
(詔書奨諭遂知成都又於神宗朝夏人擾邊慶州失利即拜公陜/西宣諭使將校皆得自除又奏攻守䇿而神宗手詔還之曰此良)
(䇿也然西略一委卿安事廷議公曽築羅元等城使河東陜西爲/掎角後西邊旣平而神宗曰西邊之寕卿之力也故先生詩有德)
(業經文武次章有餘威靖塞氛等句也又按墓誌當仁宗慶暦元/年公𥘉通判陳州又安撫江南又出爲鄆州鈐轄又知河陽又河)
(北安抚使又知慶州又知成都在英宗朝自成都召還權知開封/府於神宗朝爲陜西河東宣抚使又知鄧又知許未赴知大名又)
(知許移太原府俄知定州復知穎昌又知河南以遇哲宗即位恩/封康囯公判大名府兼北京留守元祐三年薨於第公歷六藩府)
(凡二十餘所故先生詩有空餘行楽地處處泣遺民之句也又按/墓誌公爲陜西河東時攻討防守旣有成䇿而慶州卒有叛亡者)
(言事者因指宣抚司数出師煩勞致怨遂罷相知鄧州故先生有/功成不歸囯之語意蓋有恨焉又按上卷有次韻韓康公置酒見)
(留又有和康公憶持囯詩故先生詩有/初筵點後塵及賦詩猶墨濕之句也)
　　　　王鄭州挽詩(克臣)
羡君華髪起琳宫右輔𥘉還鼔角雄(次公右輔則古/馮翊乃鄭州也)千
里農桑歌子産一時冠蓋慕蕭嵩(厚左傳子産為政三/年輿人誦之曰我有)
(子弟子産敎之我有田疇子産殖之新書載嵩以太子太師請老/優游園區家饒財而其子華爲工部侍郎衡以尚主位三品就養)
(年踰八十/士艶其榮)那知聚散舂糧外便有悲歡過隙中(次公莊/子適百)
(里者宿舂糧又云人壽/無異騏驥之馳過隙也)京兆同僚幾人在猶思對案筆生
風(予爲開封幕/与子難同庁)
　　　　哭王子立次兒子迨韻三首
彭城𥘉識子照眼白而長(厚韓退之孔戣/墓銘白而長身)異夢成先兆(予/爲)
(宻州子立夫嘗相識忽告同舎生曰吾夢/爲宻州婿何也巳而果以子由之子妻之)清言得未甞豈惟
知禮意遂欲𥙷詩亡(子立能詩/而有礼斈)咄咄真相逼(次公王羲/之斈衛夫)
(人書衛曰有一弟子/王逸少咄咄逼人)諸生敢鴈行(援礼記兄之齒鴈行/師王/羲之自稱我書比鍾繇當抗)
(行比張芝草/尤當鳫行也)
非無伯鸞志(次公後漢伯鵉梁鴻也鴻謂其妻曰吾欲衣褐之/人可与俱隠深山乃共隱入霸陵山中非无伯鸞)
(志以言王子立有/与妻共隱之意)獨有子雲悲(次公子雲揚雄也子雲嘗曰育/而不苗者吾家之童烏乎卒以)
(無子獨有子雲悲似言/王子立有無子之悲)恨子非天合猶能使我思兒曹莫
凄動老眼欲枯萎㑹哭皆豪傑誰爲感舊詩(子立与/黄魯直)
(張文潜晁无咎秦少/游陳无巳皆友善)
龍困嘗魚服(次公說苑曰魚龍服/見困於豫且之綱)羊儇或虎蒙(援楊子羊/質而虎皮)
(見草而恱/見豹而戦)怱忽成鬼録(縯魏文帝書昔年疫疾親故多罹其灾/徐陳應劉一時俱逝觀其姓名已爲鬼)
(録〇師陶潜詩昨暮/同爲人今旦在鬼録)憒憒到天公(次公晋天文志載庾翼與兄/氷書曰歳星犯天関占云關)
(梁當分比來江東无他故江道永不艱難而石季龍頻年再閉關/不通信使此復是天公憒憒尤皁白之徴也而庾信詩亦云憒憒)
(天公曉精/神殊乏少)偶落藩墻上(見張幾仲有硯/以劒易之詩)同游羿彀中(縯莊子/遊於羿)
(之彀中中/者中央/也其不中者命也)回看十年事黄葉卷秋風
　　　滕逹道挽詞二首(龜父按先生作滕公墓誌云公/九歳能賦詩敏捷過人㪯進士)
(第第三授大理評事通判朔州孫元規之錢塘一/見公曰名臣也後當爲䝨將授以治劇守遠之要)
先帝知公早虚懷第一人至今詩禮将(縯左傳晋作三/軍謀元帥趙衰)
(曰郤榖可臣亟聞其言/矣閱礼楽而敦詩書)獨數武宣臣(次公武帝宣帝也武宣字/則如两都賦序有云武宣)
(之丗左雄傳論有云武宣之軌是時最有名將武/之名将則衛霍之属宣之名將則趙兖囯之属)材大雖難用
(援杜詩古栢行志士幽人/莫怨嗟古來材大難爲用)時來亦少信髙平風烈在威敏
典刑新(次公公少受知於/范希文孫元規)空試乗邊䇿寕留相漢身凄
凉舊部曲(子仁社甫送郭英乂/詩云凄凉餘部曲)淚濕塚前麟(次公塚前石麟/也杜詩花邊髙)
(塜臥/麒麟)
雲夢連江雨樊山落木秋(次公雲夢澤在湖州常州之地/樊山在鄂州武昌縣皆楚地也)
(〇任連江雨字杜牧詩云/得州荒僻中更值連江雨)公方占賈鵩(縯賈誼謫居長沙有鵩飛/入舎鵩不祥鳥也誼自傷)
(悼以爲占書云野鳥入室/主人将去憂之而作賦也)我正買龔牛(援龔遂爲渤海太守使/民賣剱買牛賣刀買犢)
共有江湖樂(子仁退之与孟郊書云今年秋聊復/辭去江湖餘楽也与足下終幸矣)空懷畎畎
憂荆溪欲歸老浮玉偶同遊(次公荆溪歸老盖當時約居之/實前詩亦甞及之浮玉乃潤州)
(金山/也)骯髒儀刑在(縯後漢趙壹詩云伊優/北堂上骯髒倚門邊)驚呼歳月遒(厚宋/玉楚)
(詞九辯歳忽忽而道尽兮恐余壽之弗將〇任文/選潘岳秋興賦悟時歳之遒尽兮慨俛首之自省)回頭雜歌哭
挽語不成謳
　　　　王文玉挽詞
才名誰似廣文寒(縯廣文鄭䖍也爲廣文館愽士杜甫/與之詩曰才名四十年坐客寒無氊)月斧
雲斤琢肺肝玄晏一生都卧病(援晋書皇甫謐自號玄/晏先生終身称疾辝位)
子雲三丗不遷官(厚前漢揚雄字子雲與王莽劉歆並哀帝/之𥘉又與董賢同官當成哀平間莽賢皆)
(爲三公權傾人主所薦莫不/拔擢而雄三丗不徙官也)幽蘭空覺香風在(子仁孟郊贈/崔純亮詩云)
(鏡破不改光/蘭死不改香)宿草何曽淚葉乾(次公禮記曽子曰朋友之墓/有宿草而不哭焉說者謂草)
(經一年則陳根言爲師心䘮三年朋友則朞可矣今翻用之以言/過朞而猶哭也〇子仁孟郊樂府薄命妾云青山有蘼蕪淚葉長)
(不/乾)猶喜諸郎有曹志(縯曹志盖魏東思王植之/孽子亦好斈有才者也)文章還復
冨波瀾(援杜詩文章/曹植波瀾闊)
　　　　吕與叔學士挽詞(無巳按程氏遺書吕大臨字與叔/藍田人斈於横渠張先生之門)
言中謀猷行中經關西人物數清英欲過叔度留終
日(縯丗説郭林宗至汝南造袁奉髙車不停軌銮不綴軛詣黄叔/度乃弥日信宿人問其故林宗曰叔度注注如萬項陂澄之不)
(清撓之不濁其/深遠難測也)未識魯山空此生(厚唐書蘇源明甞語人曰吾/不幸生衰丗所不耻者識元)
(紫芝也盖元徳秀字/紫芝嘗爲魯山令)議論彫零三益友(任論語益/者三友)功名分付
二難兄(縯丗說陳元方子長文即陳群也與季方子孝先各論/其父功徳争之不决諮於祖太丘曰元方難爲兄季方)
(難爲弟〇次公其後晋王珉小名僧弥少有才蓺名出/珣右時人語曰法護非不佳僧弥難爲兄亦用此也)老來尚
有憂時歎此涕無從何處傾(厚礼記檀弓孔子之衛遇舊/館人之䘮入而哭之予惡夫)
(涕之無從/而岀也)
　　　大行　太皇太后挽詞二首
至矣吾三后(次公三后以言章憲明粛皇后保佑仁宗慈聖光/憲皇后保佑英宗及今大行宣仁聖烈皇后保佑)
(元祐天/子哲宗)功髙漢巳還復推元祐冠蓋得永昭全(坡甞於/經筵論)
(奏宋仁宗皇帝謚曰明孝若明而不仁則民畏而不愛仁而不明/則民愛而不畏今大行宣仁聖烈后亦兼此二徳故天下思慕之)
(庶幾於/仁宗也)有作猶非聖(縯莊子大聖不作/觀於天地之謂也)無私乃是天(厚礼記/所謂天)
(無私/覆也)侍臣談要道家法信家傳(宰相巳下甞於經筵論/奏祖宗以來家法十餘)
(事書於/記注)
却狄安諸夏先王社稷臣(次公先王則楚王髙瓊也却狄/事景徳契丹之役群臣皆欲避)
(狄獨萊公不可武臣中惟楚王與萊公意同公旣争之力上曰卿/文臣豈獨尽用兵之利害公曰請召髙某旣至乃言避狄爲便公)
(大驚以王爲悔也巳而徐言避狄固爲安全但恐扈駕之士中路/逃亡無與俱西南者尔上大驚始决北征之䇿此眞所謂社禝臣)
(矣)固應祠百丗(縯左傳史趙對晋侯曰/臣聞盛徳必百丗祀)何止活千人(厚後漢/后妃傳)
(鄧后嘗夢捫天后叔父陔言甞聞活千人者子孫有封兄/訓爲謁者使修石臼河歳活千人天道可信家必蒙福)定䇿
天知我(次公言宋英宗與太后定/議立元祐天子哲宗也)忘家帝念親萬方何以
報得疾爲勤民
　　　三月二十三日恭聞皇太后升遐(慈聖/太后)以軾
　　　罪人不許承服欲哭則不敢欲泣則不可
　　　故作挽詞二章
巍然開濟两朝勲信矣才難十亂臣(見論/語)原廟固應
祠百丗先王何止活千人和熹未聖猶貪位明徳雖
賢不及民(任武王曰予有亂臣十人孔子曰才難不其然乎有/婦人焉九人而巳盖指太姒也左傳盛德必百丗祀)
(漢惠帝作原廟王翁孺曰活千人者封子孫吾所活者萬餘人後/丗其興乎故有元后後漢和熹鄧后在安帝時臨朝称制權歸鄧)
(氏明德馬后在章帝時以儉/德称然功不加于民故云)月落風悲天雨泣誰將椽筆
冩光塵(縯丗說王東亭嘗夢人以大筆與之管如椽子後作烈/宗哀冊文〇子仁王立之云此詩盖未甞進其後作宣)
(仁挽詞取其兩句云固/應祠百丗何止活千人)
未報山陵國士知遶林松栢巳徛徛一聲慟哭猶
無所萬死酬恩更有時夢裏天衢隘雲仗人間雨
淚變彤帷關睢卷耳平生事白首纍臣正坐詩(子/仁)
(二詩皆美/后妃之徳)
　　　弔徐德占(并引)
　　余𥘉不識德占但聞其爲吕惠卿所薦以處
　　士用元豐五年二月偶以事至蘇水德占聞
　　余在傳舎惠然見訪與之語有過人者是歳
　　十月聞其遇害作詩弔之
美人種松栢欲使低映門㘽培雖易長源惡病其
根哀哉歳寒姿骯髒(亢直/皃)誰與論竟爲明所誤(縯/柳)
(子厚枯松詩不以險/自防遂爲明所誤)不免刀斧㾗一遭兒女汚始覺山
林尊從來覔棟梁未省傍籬藩南山隔秦嶺千歳
龍蛇奔大厦若果傾萬牛何足論(縯杜古柏行云大厦/如傾要梁棟萬牛回)
(首丘/山重)不然老巖谷合抱依山樊死者不可悔吾將貽
後昆
　絶句　詩二十一首
　　　山村五絶(次公按詩案云此五/絶是熈寕六年所作)
竹籬茅屋趂溪斜春入山村處處花無象太平還
有象(縯唐文宗延英對宰相曰卿等有意太平乎牛僧儒對曰/太平無象今雖未及至治亦可謂小康而更求太平非臣)
(所/及)孤煙起處是人家(次公杜詩朝來新火起/新煙又云井屋有煙起)
煙雨濛𪷟雞犬聲有生何處不安生但令黄犢無人
佩(厚龔遂爲渤海太守令民賣剱買/牛賣刀買犢曰何爲帶牛佩犢)布榖何勞也勸耕(次/公)
(布穀鳥名其声云然俗云催耕鳥也詩/案云此譏諷朝廷塩法太宻不便也)
老翁七十自腰鎌(縯鮑明逺腰/鎌刈葵藿)慙愧春山筍蕨甜豈
是聞韶解忘味(厚子在齊聞韶三月不知肉味〇次公見班/固幽通賦云虞韶美而鳯儀兮孔志味於千)
(載)爾來三月食無鹽(次公涅盤經云食中無塩謂食無塩食/中少塩亦謂無塩〇詩案云此亦以譏)
(塩法太/恭也)
杖藜褁飯去怱怱過眼青錢轉手空贏得兒童語
音好一年彊半在城中(次公莊子言原憲杖藜應門又云褁/飯而往食之詩案云此以譏諷青苗)
(助役不/便也)
竊禄忘歸我自羞豐年厎事汝憂愁不須更待飛
鳶墮方念平生馬少游(縯後漢馬援傳援撃交趾謂官属曰/吾從弟少游常哀吾忼慨多大志曰)
(士生一丗但取衣食裁足乗下澤車御𣢾段馬爲郡縣吏守墳墓/郷里稱善人足矣致求盈餘但自苦耳當吾在浪泊西里間虜未)
(㓕之時下潦上霧毒氣薫蒸仰視飛鳶帖/帖墮水中臥念少游平生時語何可得也)
　　　八月十五日看潮五絶
定知玉兎十分圎巳作霜風九月寒寄語重門休上
鑰夜潮留向月中看
萬人鼔噪懾呉儂猶似浮江老阿童(縯晋書羊祜傳童/謡曰阿童復阿童)
(衘刀浮渡江不畏岸上虎但畏水中龍羊祐曰此必水軍有功知/王濬小字阿童因表監益州諸軍事加龍驤將軍宻令修舟楫爲)
(順流之計/濬終㓕呉)欲識潮頭髙幾許越山渾在浪花中
江邊身丗兩悠悠乆與滄波共白頭(厚樂天詩黄梅縣邊/黄梅雨白頭浪裏白)
(頭/翁)造物亦知人易老故教江水更西流
吴兒生長狎濤淵冒利輕生不自憐東海若知明
主意應教斥鹵變桑田(是時新有旨禁弄潮〇縯太平廣/記麻姑自言見東海三爲桑田向)
(到蓬萊水又淺於往昔豈將復還爲陵陸乎王方平笑曰聖人皆/言海中行復揚塵也〇師按公赴詔獄招此詩諷主上好興利而)
(不知害多利少稱海変桑田此事知必不可得者以譏朝廷㒷水/利之必不可成也〇倬漢溝洫志終古舄鹵兮生稻梁師古曰舄)
(即斥鹵也謂/鹹鹵之地)
江神河伯兩醯雞(援莊子孔子見老聃曰丘之於道也其猶醯/雞欤微夫子之發吾覆吾不知天地之大全)
(也)海若東來氣吐霓(縯莊子河伯見秋水以天下之美盡在巳/順流而行至于北海東面而視不見水端)
(北海井蛙不/可語於海)安得夫差水犀手(厚呉王夫差有水犀甲三千/〇任杜牧詩呉王傳裏水犀)
(軍)三千彊弩射潮低(呉越王甞以弓弩射潮頭與海神戰自/尔水不近城〇次公三千彊弩字杜牧)
(寕縣記/中語)
　　　臨安三絶(次公三絶皆呉越王錢鏐事也鏐里中有/大樹鏐少時甞戯其下坐大石上指麾拳)
(兒爲隊伍号令頗有法羣兒皆惮之及貴号大樹爲衣/錦將軍鏐所居錫名曰衣錦城其宴故老也山林皆蒙)
(以錦故有錦溪之名石照石/鏡也鏐嘗照之其鏡聳戰)
　　　將軍樹(伯恭按臨安縣圗經此木今在凈土寺/西小橋之側乃女貞木也至今茂盛)
阿堅澤畔菰蒲節(縯符洪始其家池中蒲生長至丈五莭如竹/形時咸謂之蒲家因以爲氏馬後其孫堅背)
(有草苻字後改/姓苻此見載記)玄徳墻頭羽葆桑(厚刘備舎東南角籬上有桑/樹生髙五丈餘遥望見童童)
(如小車盖先主少時與宗中諸小兒/枕樹下戯言吾必當乗此羽葆盖車)不㑹丗間閑草木與人
何事管興亡(次公晋謝玄傳安甞戒約子姪因曰子弟亦何豫/人事而正欲使其佳管興亡字巳見前禁長老方)
(丈詩註○饒唐沈彬舟過金陵詩江/山不管㒷亡事一任斜陽送客愁)
　　　錦溪(堯祖晏殊輿地志云石鏡溪/一名錦溪在縣東南一里)
楚人休笑沐猴冠(縯韓生說項羽関中可都羽懷思東歸曰/冨貴不歸故鄉如衣錦夜行韓生曰人謂)
(楚人沐猴/而冠果然)越俗徒誇翁子賢(援漢武帝以朱買臣爲㑹稽太/守謂曰冨貴不歸故郷如衣繡)
(夜行買臣㑹稽人字翁子○次公二事皆錦繡/事以明錢鏐之貴家山林以錦繡尤爲盛事也)五百年間異人
出(援郭璞杭州歌云天目山前两乳長龍飛鳯舞到錢塘其末句/云五百年生異姓王自東晋迄五代錢鏐時滴當五百年故鏐)
(亦自謂當/此運也)盡將錦繡裹山川
　　　石照(次公按楽史寰宇記徑二尺七寸光照如鏡〇十/朋臨安縣圖經衣錦山在縣南一里本名石鏡山)
(髙二十六丈周回二百六十歩武粛㓜時遊此/顧其形服冕旒如王者狀唐昭宗時改賜今名)
山雞舞破半巖雲菱葉開殘野水春(次公異苑南方献/山雞鉴石鏡而舞)
(不止鏡有菱花之名故使菱葉字𥙷註永叔金雞詩山雞禀/其波舞影還自爱李巨鑑詩云無波菱自動不夜月常明)應笑
武都山下土枉教明月殉佳人(縯成都記武都山丈夫化爲/女子顔色美絶盖山精也蜀)
(王納以爲妃無何物故乃發之武都擔土葬於成/都郭中号曰武擔山以石作鏡一枚表其墓也)
　　　　東坡一絶
雨洗東坡月色清市人行盡野人行莫嫌犖确坡
頭路(次公退之詩山/石犖确行徑微)自愛鏗然曵杖聲
　　　次荆公韻四絶(堯卿荆公在蔣山公同王勝之遊/蔣山時荊公宅巳爲寺有詩云朱)
(門収畫㦸細字出青蓮盖謂是也〇玉父東軒筆録云/王荆公再罷政以使相判金陵即求宫觀築池林白門)
(外七里去蔣山亦七里平日馭一驢從数童遊諸山/寺所居之宅僅庇風雨元豊末捨爲寺賜各報寕)
青李扶踈禽自來(次公王羲之有求來禽青李帖來禽即今/之林檎也以其實美禽來食之故曰來禽)
(今先生詩句借來禽字以言/青李之實亦自來於禽鳥耳)清真逸少手親㘽(綨李白詩右/軍本清真蕭)
(洒在風塵〇次公王羲之青李來/禽帖云此果佳可爲致子當種之)深紅淺紫從争發雪白
鵝黄也闘開
斫竹穿花破緑苔(敬夫退之詩竹洞何/年有公𥘉斫竹開)小詩端爲覔榿栽
(厚杜詩有憑何邕覔榿栽云飽聞/榿木三年大與致溪边十畆隂)細看造物𥘉無物(次公郭/象南華)
(真經序云上知造物無/物下知有物之自造)春到江南花自開
騎驢渺渺入荒陂(題/注)想見先生未病時勸我試求
三畒宅從公巳覺十年遟(師介甫得詩曰十年/前後我便不厮争)
甲第非真有閑花亦偶栽聊爲清净供却對道人
開(公病後捨/宅作寺)
　　　臂痛謁告作三絶句示四君子
公退清閑如致仕酒餘歡適似還郷不妨更有安
心病(縯二祖求安心法於逹麽/師師曰將心來与汝安)臥看縈簾一炷香
心有何求遣病安年來古井不生瀾(子仁孟郊詩妾心/古井水波瀾誓不)
(起)秪愁戯瓦閑童子却作泠泠一水看(縯楞嚴經月光/童子白佛言我)
(作水觀室中安禅有弟子窺䆫惟見清水取一瓦䃯投水我出定/後頓斍心痛尔時童子來前說如上事我則告言汝更見水可即)
(除去瓦礫童子奉教後入定時/開門除之我後岀定身即如𥘉)
小閣低䆫卧晏温(援西漢郊祀志上至中山晏温注云/三輔謂日出清霽爲晏晏而温也)了然
非黙亦非言維摩示病吾真病誰識東坡不二門(次公/維摩)
(居士本無疾以其方便現身有涙因以身疾廣爲說法佛告文殊/汝行詣問疾居士空内惟置一牀双疾而臥因問文殊等云何爲)
(不二法門文殊等各自說巳乃問居士曰仁者何等是菩薩不二/法門詰嘿然无言文殊歎曰善哉乃至无有文字語言是真入不)
(二法/門也)
　歌　詩十首
　　　畫魚歌(湖州道/中作一)
天寒水落魚在泥短鉤畫水如耕犁渚蒲拔折藻荇
亂(次公杜詩渚蒲芽白水/荇青又云渚蒲隨地有)此意豈復遺鰍鯢(次公曰魚子也鯢/有二有鯨鯢之鯢)
(有魚子之鯢今/此言魚子也)偶然信手皆虚擊本不辭勞幾(平)萬一
一魚中刄百魚驚蝦蟹奔忙誤跳擲漁人養魚如養
雛挿竿冠笠驚鵜鶘豈知白挺閙如雨攪水覔魚嗟
巳踈
　　　呉中田婦歎(和賈收韻)
今年粳稻熟苦遟庻見霜風來幾時霜風來時雨
如㵼把頭出菌鎌生衣(次公柳子厚云猶能蒸出芝/菌/又杜詩云歸楫臥生衣)眼枯
涙盡雨不盡(次公杜詩莫自使/眼枯収汝淚縱横)忍見黄穗臥青泥苑苫
一月壠上宿天晴穫稻隨車歸汗流肩頳載入市
(厚退之城南䏈句/云刈熟擔有頳)價賤乞與如糠粞(次公糠粞两/物粞碎米)賣牛納
稅坼屋炊慮淺不及明年饑官今要錢不要米(子仁/司馬)
(温公曰百姓有米而官不要/米百姓無錢而官必要錢)西北萬里招羗兒龔黄滿朝
人更苦(縯龔遂渤海大守黄霸頴川/大守二公皆以恤民稱善治)不如却作河伯婦(厚史記/滑稽傳)
(魏文侯時西門豹為鄴令會長老問民所疾苦長老曰苦為河伯/娶婦豹問其故曰鄴三老廷掾常歳賦歛百姓得数百万為河伯)
(娶婦當其時巫行視小家女好者共粉飾之沉/之河中云不尔即有水患於是豹至始禁絶之)
　　　武昌銅劒歌(并序)
　　供奉官鄭文甞官於武昌江岸裂岀古銅劒
　　文得以遺余冶鑄精巧非鍜冶所成者
雨餘江清風卷沙(次公李白江上秋/懷詩颯颯風卷沙)雷公躡雲捕黄蛇
(縯廣異記載唐開元末武勝之爲宣州司上知静江軍事忽然灘/中見雷公踐微雲逐小黄蛇盤繞灘上静江之夫戯以石投之中)
(蛇鎗然作金声雷公乃飛去使人往視之/得一銅剱有文曰許旌陽斬蛟第三劒云)蛇行空中如枉矢
(厚晋天文志枉矢狀類大流/星蛇行蒼黒如有毛目然)雷公煜煜燒蛇尾(次公封氏見聞/記諭士人登弟)
(必展歡宴謂之燒尾於說有三其一云魚/耀龍門化龍時則有雷電爲燒其尾而化)或投以塊鏗有聲
雷飛上天蛇入水水上青山如削鐡神物欲出山自
裂細看兩脋生碧花猶是西江老蛟血(縯許旌陽斬蛟/於洪州即西江)
(所經/也)蘇子得之何所爲蒯緱彈鋏詠新詩(援緱音古侯/反剱首也史)
(記馮驩躡履見孟嘗君置傳舎中十日孟嘗君問傳舎長曰客何/所爲荅曰馮先生甚貧猶有一剱耳又蒯緱彈其鋏而歌曰長鋏)
(歸來乎〇師注蒯苦恠切茅之類可爲䋲言其剱/把無物可裝以小䋲纒之也緱音侯謂把剱之処)君不見凌煙
功臣長九尺(厚唐功臣圖形凌煙閣上〇/次公杜/詩張公一身江海客身長九尺鬚眉蒼)腰間玉具
髙柱頥(次公王莽傳云玉具宝剱又漢光武賜馮異等乗/與七尺又齊話歌田單曰大冠如箕長劔拄頤)
　　　蜜酒歌(并序〇共父先生志林載蜜酒法予作蜜格/與真一水乱每米一斗用蒸麵二兩半如常)
(法取醅液再入蒸餅麵一兩醸之三日嘗看味當極辢/且硬則以二斗米炊飯投之若甜軟則每投更入麵與)
(餅各半兩又二日再投而熟全在/釀者斟酌增損也入水少爲妙)
　　西蜀道士楊丗昌善作蜜酒絶醇釅余旣得
(誅之○堯祖南/人以青苔爲脯)爛蒸鵝鴨乃瓠壷(師唐盧氏雜記廬懷慎爲相清/儉召客食曰爛蒸去毛莫拗折)
(項客疑鵝鴨巳而下粟米飲一器蒸葫蘆一枚而巳/又蜀志張裔傳張府君如瓠壷外虽澤而内實麄)煑豆作乳
脂爲酥髙燒油燭斟蜜酒貧家百物𥘉何有古來百
巧出窮人(次公以苔爲脯以蒲爲炙以瓠爲鵝鴨以豆爲乳/以脂爲酥以油爲燭以蜜爲酒皆百巧之所爲也)搜
羅假合亂天真(次公則佛家所/謂四大假合也)詩書與我爲麯糵醖釀
老夫成縉紳質非文是終難乆(縯揚子言羊質虎皮云/其文是也其質非也)脫
冠還作扶犂叟不如蜜酒無燠寒冬不加甜夏不酸
老夫作詩殊少味愛此三篇如酒美(次公杜詩酒/旗誇酒美)封胡
羯末巳可憐不知更有王郎子(厚晋書謝奕女道藴初適/王凝之還甚不楽安曰王)
(郎逸少子不惡汝何恨也荅曰一門叔父則有阿大中郎群從兄/弟則有封胡羯末不意天壌之中乃有王郎封謂謝韶胡謂謝郎)
(羯謂謝玄末謂謝川○次公唐王仙客刘振之甥也振有女曰無/双小仙客数歲皆糿穉戯弄相狎振妻常戯呼仙客爲王郎子正)
(以比子由之/壻王子立)
　　　安州老人食蜜歌(贈僧/仲殊)
安州老人心似鐵老人心肝小兒舌(縯佛言財色於人譬如刀/刃有蜜小兒䑛之有截舌)
(之患/也)不食五榖惟食蜜笑指蜜蜂作檀越蜜中有詩
人不知千花百草争含姿老人咀嚼時一吐還引丗
間癡小兒小兒得詩如得蜜蜜中有藥治百疾正
當狂走捉風時(次公後漢書如/中風狂走尔)一笑看詩百憂失東坡
先生取人廉幾人相歡幾人嫌恰似飲荼甘苦雜(任/詩)
(誰謂茶苦/其甘如薺)不如食蜜中邊甜(佛云吾言譬如/食蜜中边皆甜)因君寄與雙龍
餅鏡空一照雙龍影三呉六月水如湯老人心似雙龍井
　　　次韻呉傳正枯木歌
天公水墨自竒絶瘦竹枯松冩殘月夢囬踈影在東
䆫驚恠霜枝連夜發(厚卓異記唐則天天授二年甞遊上苑/遣使宣詔曰明朝遊上苑火急報春知)
(花須連夜發莫待曉風吹於是凌晨/名花瑞草布苑而開群臣咸服其異)生成變壞一彈指(厚楞嚴/經言我)
(觀丗間六塵変壞惟以空寂修於㓕/盡身心乃能度百千刼猶如弹指頃)乃知造物𥘉無物(見本卷/次荆公)
(韻四/絶注)古來畫師非俗士妙想實與詩同出(次公王維詩宿丗/謬詞客前身應畫)
(師)龍眠居士本詩人(次公龍眠居士李伯時也○伯恭按同/安志龍眠山在桐城縣西北二十里有)
(東西二龍井/祈雨有應)能使龍池飛霹靂(厚杜詩曾兒先帝照夜/白龍池十日飛霹靂)君
雖不作丹青手(縯杜詩洛湯/無限丹青手)詩眼亦自工識抜龍眠胷
中有千駟(次公論語云齊/景公有馬千駟)不獨畫肉兼畫骨(援杜甫丹青/引幹推畫肉)
(不畫骨忍使/驊騮氣彫䘮)但當與作少陵詩或自與君拈秃筆(次/公)
(韋匽畫馬詩試拈秃筆掃/驊騮欲見麒麟岀東壁)東南山水相招呼萬象入我
摩尼珠(厚圓斍經譬如清净摩尼宝珠映於五色隨/方各見〇任杜詩推有摩尼珠可照濁水源)盡將書畫
散朋友獨與長鋏歸來乎(次公長鋏剱鋏之長者也史記馮/驩弹鋏而歌曰長鋏歸來乎而李)
(白亦嘗拈用曰長鋏/歸來乎秋風思歸客)
　　　秧馬歌(并引)
　　過廬陵見宣德郎致仕曽君安止(吉水/人)岀所作禾
　　譜文旣温雅事亦詳實惜其有所缺不譜農噐
　　也予昔遊武昌見農夫皆騎秧馬以榆棗爲
　　腹欲其滑以楸桐爲背欲其輕腹如小舟昻其
　　首尾背如覆瓦以便兩髀雀躍於泥中繫束
　　藁其首以縳秧日行千畦較之傴僂而作者
　　勞佚相絶矣史記禹乗四載泥行乗橇解者曰
　　橇形如箕擿行泥上豈秧馬之類乎作秧馬
　　歌一首附于未譜之末云
春雲濛濛雨凄凄(厚說文有云濛微雨也又云凄雲/雨起也詩有渰凄凄興雨祈祈)春秧
欲老翠剡齊(次公杜詩稻畦詩芊芊/烱翠羽剡剡向銀漢)嗟我婦子行水泥(縯詩/嗟我)
(婦子曰/爲改歳)朝分一壠暮千畦腰如箜篌首啄雞(次公箜篌/樂器名似)
(筝而/腰曲)筋煩骨殆聲酸嘶(次公出曹子建/賦車殆馬煩)我有銅馬手自
提頭􁐁軒昻腹脇低背如覆瓦去角圭(次公角圭尖/稜也出韓詩)
(云磨淬/出角圭)以我兩足爲四蹄聳踊滑汰(音/撻)如鳬鷖(次公曰/汰字韻)
(書云過也盖滑而過去也鳬/鷖水禽也詩有鳬鷖之篇)纎纎束藁亦可齎(次公見謝鯤/傳云以束藁)
(爲賊也又載記童謡/曰一束藁雨頭燃)何用繁纓與月題(縯周礼王之玉路錫/繁纓註云繁讀如鞶)
(今爲大帶也纓謂當􁔿者又莊子加之以衡軛/斉之以月題註云馬額上當顱形似月者也)朅從畦東走
畦西山城欲閉聞鼔鼙(厚杜詩濁醪自𥘉/熟東城多鼓鼙)忽作的盧
躍檀溪(縯丗說劉備奔劉表出於楚城左右欲因㑹取備備斍/如厠便出所乗馬的盧走墮㐮陽城水中溺不得出備)
(急謂的盧曰今日危矣可不努力遂踴三丈得過也〇子蒼水經/註云檀溪水源岀柳子下兩分北流爲檀溪水南流爲襄水檀溪)
(今有的/盧溪)歸來挂壁從髙栖了無芻秣飢不啼少壯騎
汝逮老䵩何曽蹶軼防㒹隮錦韉公子朝金閨(厚江文/通别賦)
(金閨之諸彦註云/金閨金馬門也)笑我一生蹋牛犁不知自有木駃騠
(厚前漢匈奴傳註/云駃騠駿馬也)
　　　真一酒歌(并引)
　　布筭以歩五星不如仰觀之捷吹律以求中
　　聲不如耳齊之審鈆汞以爲藥䇿易以候火
　　不如天造之真也是故神宅空樂出虚蹋鞠
　　者以氣升孰能推是類以求天造之藥乎於
　　此有物其名曰真一遠遊先生方治此道不
　　飲不食而飲此酒食此藥居此堂予亦竊其
　　　一二故作真一之歌其詞曰
空中細莖挿天芒不生沮澤生陵岡(縯莊子詩固有/之曰靑青之麥)
(生於/陵陂)渉閱四氣更六陽(子仁麥以九月種四月熟渉閱四/氣者謂九月霜降立冬十月小雪)
(大雪也更六陽者謂自十一月一陽生至四月/爲六陽也此以通言麥凡經歴八月而熟耳)森然不受螟
與蝗(厚王充論衡糓之多虫者粢/也稻時有䖝麥與秬无䖝)飛龍御月作秋凉(次/公)
(稻以八月九月爲秋書曰若農服田力穡乃亦有秋是也而麥則/以四月熟時爲秋礼記月令孟夏之月麥秋至是也○子仁按卦)
(氣圖十一月復卦爲乾之𥘉九十二月臨卦爲乾之九二正月㤗/卦爲乾之九三二月大壯卦爲乾之九四三月夬卦爲乾之九五)
(故四月爲正陽之月乃純乾卦也乾九五飛龍在天則飛龍御/月者指三月也是時麥欲秋矣故下有蒼波改色屯雲黄之何)蒼
波改色屯雲黄(次公麥青謂之波柳子厚云麥芒際天搖青/波稍老則謂之蒼波稍熟則又如黄雲之屯)
(也屯雲列子/望之若屯雲)天旋雷動玉塵香(次公論衡云日月五星隨天/而西譬若蟻行磨上則磨可)
(以言天旋也又天文志天無雷而有/声謂之雲磨則磨可以言雷動也)起搜十裂照坐光(厚/束)
(晳賦云漫項薄持起搜牢九盖四物之名/也何曽性豪侈作蒸餅不裂作十字不食)跏趺牛噍安且詳
(次公佛民謂盤足爲跏趺噍音昨笑/反楞嚴經云有牛呵病同吐而噍也)動揺天關出瓊漿壬
公飛空丁女藏(次公黄庭經言曰爲天関瓊漿以言華池之/水矣壬公言水也丁女言少也旣岀華池之)
(水則壬水飛而在上/丁火伏而在下矣)三伏遇井了不甞醸爲真一和而
莊三杯儼如侍君王湛然寂照非楚狂(厚楞嚴經湛/然寂照論語)
(有楚狂/接輿者)終身不入無功郷(縯唐王績字无/功甞作醉郷記)
　　　竹枝歌(并叙忠州作)
　　竹枝歌本楚聲幽怨惻怛若有所深悲者豈
　　亦往昔之所見有足怨者歟夫傷二妃而哀
　　屈原思懷王而怜項羽此亦楚人之意相傳
　　而然者且其山川風俗鄙野勤苦之態固巳
　　見於前人之作與子由之詩故特縁楚人疇
　　昔之意爲一篇九章以𥙷其所未道者
蒼梧山髙湘水深中原北望度千岑帝子南遊飄
不返(縯湘君堯之二女舜之二妃也舜南巡狩/死於蒼梧二妃從之不及溺死沅湘之間)唯有蒼蒼
楓桂林楓葉蕭蕭桂葉碧萬里遠來超莫及乗龍
上天去無蹤草木無情空寄泣(任湘女泣舜/淚染竹皆班)水濵擊
鼔何喧闐相將叩水求屈原(屡見/上註)屈原死巳今千
載滿船哀唱似當年海濵長鯨徑十尺食人爲糧
安可入招君不歸海水深海魚豈解哀忠直吁嗟
忠直死無人可惜懷王西入秦(縯秦昭王遺楚懷王書/願与君王㑹武関懷王)
(至則閉武關遂与西至咸陽懷王大悔/亡帰不得遂發病卒于秦楚人怜之)秦關巳閉無歸日
章華不復見車輪(子仁章華/楚臺名)君王去時簫鼔咽父老
送君車軸折(縯漢景帝徴臨江王榮既上車車軸/折臨江父老流涕曰吾王不返矣)千里逃
歸迷故郷南公哀痛彈長鋏三户亡秦信不虚(縯/南)
(公有言楚虽三/户亡秦必楚)一朝兵起盡歡呼當時項羽年最少
提劒本是耕田夫横行天下竟何事弃馬烏江馬
垂涕項王巳死無故人首入漢庭身委地(縯項羽自立爲/西楚伯王及敗)
(至烏江以所乗馬与烏江亭長漢騎圍之/乃自刎王翳取其頭餘四人各分其一体)冨貴榮華豈足多至
今猶有塜嵯峨故國凄凉人事改楚郷千古爲悲歌
　行　詩五首
　　　鴉種麥行
霜林老鴉閑無用畦東拾麥畦西種畦西種得青猗
猗畦東巳作牛尾稀明年変熟芒攅槊農夫未食
鴉先啄徐行俛仰若自矜鼔翅跳踉上牛角憶昔
舜耕歷山鳥爲耘(次公史記舜本紀舜耕歷山歷山之人皆/讓畔其後崩於蒼梧之野註引傳曰舜葬)
(蒼梧象爲之耕又夏禹本紀禹葬會稽註引地理志云山上有禹/祠相傳以爲下有群鳥耘田故文選注左思賦云舜葬蒼梧象爲)
(之耕禹葬㑹稽鳥爲之耘先生下筆痛快不復檢耳〇堯祖笠澤/叢書云丗謂舜之在下田于歷山象爲之耕鳥爲之耘聖德感召)
(也)如今老鴉種麥更辛勤農夫罷拜鴉飛起勸農使
者來行水
　　　鐡溝行贈喬太博(堯卿名叙/字禹功)
城東坡隴何所似風吹海濤低復起(堯卿杜詩嘉陵江/上何所似石黛碧)
(玉相因依公所/用此句法也)城中病守無所爲走馬來尋鐵溝水鐵
溝水淺不容輈恰似當年韓與侯(縯退之詩吾黨侯生字叔/起呼我持竿釣温水又云)
(温水微茫絶又流/深如車轍闊容輈)有魚無魚何足道(厚韓詩又云此/縱有魚何足求)駕言聊
復冩我憂孤村野店亦何有欲發狂言須斗酒山頭
落日側金盆(厚杜贈蜀僧詩夜闌/接軟語落月傾金盆)倒着接䍦搔白首(援晋/山簡)
(傳人歌之曰時時能/騎馬倒着白接䍦)忽憶從軍年少時輕裘細馬百不
知臂弓腰箭南山下追逐長楊射獵兒(縯漢成帝命右扶/風發民入南山捕)
(熊羆虎豹之属輸長楊射熊館以網爲周却縱禽獸其/中令胡人手摶之上親臨觀揚雄献賦以諷見雄傳)老去同
君兩憔悴犯夜醉歸人不避明年定起故將軍未
肯先誅霸陵尉(縯李廣屏居藍田南山中射獵嘗夜從一騎/岀從人田間飲還至亭霸陵尉醉呵止廣廣)
(騎曰故李將軍尉曰今將軍尚不得夜行何故也宿廣亭下居無何/廣爲右北平太守請霸陵尉與俱至軍斬之〇堯卿禹功嘗欲換武)
(故有此句其後果換左藏知施州又作/詩云今年果起故將軍盖謂此言有驗)
　　　　起伏龍行(并序)
　　徐州城東二十里有石潭父老云與泗水通増
　　損清濁相應不差時有河魚岀焉元豐元年
　　春旱或云置虎頭潭中可以致雷雨用其說
　　作起伏龍行
何年白竹千鈞弩射殺南山雪毛虎(縯秦昭王時有一白/虎數遊秦蜀巴漢之)
(境傷害千餘人昭王乃重募國中殺虎者時有巴郡閬中夷人能/作白竹之弩登樓射殺白虎公事見後漢史〇次公戦國䇿云千)
(鈞之弩潰廱○師武經教弩法云古/有下竹八檐双弓黄連之號皆弩名)至今顱骨帶霜牙尚
作四海毛蟲祖東方乆旱千里赤三月行人口生土
碧潭近在古城東神物所蟠誰敢侮上欹蒼石擁
巖竇下應清河通水府眼光作電走金蛇鼻息爲
雲擢煙縷當年負圗傳帝命左右羲軒詔神禹(厚龍/馬負)
(圖於河伏羲則之以畫八卦黃帝言余夢兩龍挺白圖以授余於/河之都洛岀龜書以賜神禹洪範是也○次公河圖書曰舜以太)
(尉即帝位與三公臨觀/黄龍五采負圗岀舜前)爾來懷寳但貪眠(子仁莊子驪龍頷/下有珠得之者必)
(遭其睡也又張革云龍/抱宝而眠謂之凝龍)滿腹雷霆瘖不吐赤龍白虎戰
明日(是月丙辰明日庚寅〇縯劉禹錫言以虎頭置龍潭中/威猛相擊其勢必闘則可致風雨或遇歳旱爲之有驗)倒
卷黄河作飛雨嗟吾豈樂闘兩雄(次公韓非之言烏鵲云/一棲兩雄其闘㘖㘖)有
事徑須煩一怒
増刋校正王狀元集註分類東坡先生詩卷之二十四
増刋校正王狀元集註分類東坡先生詩卷之二十五
　雜賦
　　詩九十五首
　　　歐陽少師令賦所蓄石屏
何人遺公石屏風上有水墨希微蹤不畫長林與巨植
獨畫峨嵋山西嶺上萬歳不長之孤松(縯松髙尺餘四時/不改色今峩眉有)
(之)崖崩澗絶可望不可到(堯卿唐周夔愛爲山水遥/望之而不能到乃作到難)孤煙
落日相溟濛含風偃蹇得真態刻畫始信天有工
我恐畢宏韋偃死葬􁄹山下(援杜詩天下幾人畫古松畢/宏巳老韋偃少〇孝祥張彦)
(逺名畫記畢宏大暦三年爲給事中善畫/松石又韋偃工畫老松異石筆力勁健)骨可朽爛心難窮
神機巧思無所發化爲煙飛淪石中古來畫師非
俗士摹寫物象略與詩人同願公作詩慰不遇無
使二子含憤泣幽宫
　　廣陵㑹三同舎各以其字爲韻仍邀同賦
　　　劉貢父
去年送劉郎醉語巳驚衆(次公按詩案謂熈寕三年劉攽/通判泰州軾作詩送之云君不)
(見阮嗣宗片舌如鎻耳如聾蓋指新法不/便不容人直言不如耳不聞而口不言也)如今各漂泊筆研
誰能弄我命不在天(無巳曰書云我/生不有命在天)羿彀未必中(厚莊子/遊於弄)
(之彀中中央者中地/也然而不中者命也)作詩聊遣意老大慵譏諷夫子少
年時雄辯輕子貢爾來再傷弓戢翼念前痛(縯傷/弓之)
(鳥見曲/木而驚)廣陵三日語相對恍如夢况逢賢主人(任李白/詩山公)
(醉後能騎馬别是風流賢主人〇退之代張籍與李浙東書云問/無恙外不睱岀一語且先賀其得賢主人○杜詩始知賢主人贈)
(此遣/愁寂)白酒潑春甕竹西巳揮手灣口猶屢送(次公竹西/湾口皆揚)
(州之地杜牧之題禅智寺詩云誰知竹西路歌吹是揚州湾口則/揚州地志載之此篇按詩案具載之云此言新法不便日益不堪)
(也)羡子去安閑吾邦政諠閧
　　　孫巨源
三年客京輦憔悴難具論揮汗紅塵中但隨馬蹄
翻人情貴往返不報生禍根坐令平生友終歳不
及門南來實清曠但恨無與言不謂廣陵城得逢
劉與孫異趣不兩立譬如王孫猿(縯柳宗元言猿之徳/静以常王孫之徳躁)
(以/囂)吾儕乆相聚恐見疑排根(厚竇嬰失势欲倚灌夫引/繩排根生平慕之後弃者)我
𥚹類中散(縯中散嵇康也作憂憤詩/曰惟此褊心㫫明臧否)子通真巨源(縯山濤字/巨源少有)
(噐量興嵇康阮籍爲竹/林之交後致位三公)絶交固未敢(援山濤爲吏部舉嵇康/自代康乃與濤書絶交)
且復東南犇
　　　劉莘老(劉丞相摯)
江陵昔相遇幕府稱上賔(縯郤超在桓温帷下謝安/曰郤生可謂入幕賔矣)再見
明光宫(次公明光漢宫名武帝太𥘉四年起明光殿師古曰三/輔黄圖在城中近桂宫元后傳曰成都侯啇病欲避暑)
(從上借明光宫師古曰明/光宫在城内近/桂宫三秦記曰明光殿以金爲戺以玉爲階)峩冠揖搢紳(次公退/之詩峩)
(峩進/賢冠)如今三見子坎坷爲逐臣朝遊雲霄間欲分丞
相茵(縯邴吉馭吏醉吐丞相車上吉曰此不過汙丞相車茵耳/汲黯司馬安與周陽由俱在二千石列同車未甞敢均茵)莫
落江湖上遂與屈子鄰(援屈原流/放江濵)了不見喜愠(縯令尹子/文三仕无)
(喜色三巳/之無愠色)子豈真可人(厚桓温經王敦/墓曰可人可人)邂逅成一歡醉
語出天真士方在田里自比渭與莘(縯太公釣渭/伊尹耕莘)出
試乃大謬芻狗難重陳(厚莊子天運篇芻狗之未陳也盛/以篋衍巾以文繡及其已陳也行)
(者踐其首眷蘇/者取而爨之)歳晚多霜露歸耕當及辰
　　　𣑽天寺見僧守詮小詩清遠可愛次韻(無巳/杭州)
(圖經云梵天/寺在鳯凰山)
但聞煙外鍾不見煙中寺幽人行未巳草露濕芒
屨惟應山頭月夜夜照來去(次公此三韵詩杜甫蓋有/此格矣〇子仁守詮詩落)
(日寒蝉鳴獨帰林下寺柴扉夜未掩片/月隨行屨唯聞犬吠声又入青蘿去)
　　　客位假寐(因謁鳯翔府守陳公弼)
謁入不得去兀坐如枯株豈惟主忘客今我亦忘
吾(次公莊子今/者吾䘮我)同僚不解事愠色見髯鬚雖無性命
憂且復忍須臾(縯晋郄超爲中書侍郎謝安与王文度共詣/超日旰未得前文度便欲去安曰不能爲性)
(命忍須/臾邪)
　　　冨陽妙庭觀董雙成故宅發地得丹鼎覆
　　　以銅盤承以琉璃盆盆旣破碎丹亦爲人
　　　爭奪持去今獨盤鼎在耳二首(饒冨陽圖經云/妙庭觀在縣西)
(十五里囯朝天垩中/道士發地得丹鼎)
人去山空鶴不歸(次公人去指言董雙成也昔之仙人帰郷/多化爲鶴如丁令威爲鶴集於華表之上)
(又如蘇耽之帰/庐皆爲鶴也)丹亡鼎在丗徒悲可怜九轉功成後却
把飛昇乞内芝(趙宣室志河中永楽道浄院唐文宗時道士/鄧太玄錬丹於薬院中藥成疑功未究留貯)
(院内人共掌之太玄死周悟先主院事時有蒲人侯道華者事悟/先以供給使諸道士皆奴畜之而道華愈欣然一旦昧爽衆晨起)
(道華房中亡所見獨留一詩云帖裹人還丹多年色不移前宵盗/喫却今日碧空飛慚愧深珍重珍重鄧法師它年錬得薬留着与)
(内芝吾師知此術速錬莫爲遟三清專相待大羅的有期其下列/細詞称去年七月一日蒙韓君賜姓李名内芝配住上清善進院)
(斈者多疑内芝字舊注引真誥言得隱芝服之便爲真仙或以之/爲抱朴子所謂内芝且以爲先生曽賦詩者今故爲詳載所出処)
琉璃擊碎走金丹無復神光發舊壇時有丗人來
䑛鼎欲隨雞犬事劉安(縯前漢淮南王安臨仙去餘薬在/庭中雞犬䑛之並得飛昇故雞鳴)
(雲中犬/吠天上)
　　　岀城送客不及歩至溪上二首
送客客巳去尋花花未開未能城裏去且復水邊
來父老借問我使君安在哉今年好風雪㑹見麥
千堆
春來六十日笑口幾時開(子仁白楽天詩青春只有九十/日不開口笑是癡人○杜牧之)
(詩塵丗難/逢開口笑)㑹作堂堂去(厚古詩青春背我堂堂/去白髪欺人故故生)何妨得得
來(縯僧貫休詩一瓶一鉢垂/垂老万水千山得得來)倦遊行老矣(厚司馬相如与卓/文君帰成都家徒)
(四壁立卓王孫耻之昆弟諸公更謂王/孫曰長郷故倦遊雖貧其人材足依也)舊隱賦歸哉東望
峨眉小廬山翠作堆(郡東庐山絶/類峩眉而小)
　　　讀孟郊詩二首
夜讀孟郊詩細字如牛毛(次公傳云斈/者如牛毛)寒燈照昏花
佳處時一遭孤芳擢荒穢苦語餘詩騷(次公柳子厚/詩詞賦巳復)
(窮詩/騷)水清石鑿鑿(次公詩揚之/水白石鑿鑿)湍激不受篙𥘉如食小
魚所得不償勞又似煑彭􁥦(次公彭􁥦/似蟹而小)竟日嚼空螯
要當鬬僧清(縯指如賈島者也島𥘉爲僧名無本詩才/与郊斉名〇次公或云闘九僧之徒亦是)未足
當韓豪(厚韓退之与郊聮/句郊不及韓遠甚)人生如朝露日夜火銷膏(堯/卿)
(莊子膏火自煎〇子仁董仲舒云/積悪在身猶火銷膏而人不見)何苦將兩耳聽此寒蟲
號不如且置之飲我玉巵醪
我憎孟郊詩復作孟郊語飢腸自鳴喚空壁轉飢
䑕詩從肺腑岀岀輒愁肺腑有如黄河魚岀膏以
自煑尙愛銅斗歌鄙俚頗近古桃弓射鴨罷獨速
短蓑舞(次公曰郊送淡公詩十二首其一曰銅斗飲江酒手指/銅斗歌儂是拍浪兒飲則拜浪婆脚踏小船頭獨速舞)
(短蓑笑伊漁陽掺空持文章多閑倚青竹竿白日柰我何又曰短/蓑不怕雨白鷺相争飛短楫畫菰蒲闘作豪橫歸笑伊水健兒浪)
(戰求光輝不如竹/枝弓射鴨無是非)不憂踏船飜踏浪不踏土(次公曰郊詩/又曰射鴨復)
(射鴨鴨驚孤蒲頭鴛鴦亦零落彩色難相求儂是清浪兒每踏/淸浪遊笑伊郷貢郎踏土称風流如何丱角翁至死不褁頭)呉
姬霜雪白赤脚浣白紵嫁與踏浪兒(堯卿曰唐李益/詩早知潮有信)
(嫁與弄/潮兒)不識離别苦歌君江湖曲感我長羇旅
　　　石炭(并引)
　　彭城舊無石炭元豐元年十二月始遣人訪
　　獲於州之西南白土鎮之北以冶鐵作兵犀
　　利勝常云
君不見前年雨雪行人斷城中居民風裂骭濕薪
半束抱衾禂日暮敲門無處換(次公曰詩抱衾與禂故/詩城中斗米換衾禂)
豈料山中有遺寳磊落如䃜萬車炭流膏迸乳無人知陣
陣腥風自吹散根苗一發浩無際萬人鼔舞千人
看(次公曰上林賦云/千人唱万人和)投泥潑水愈光明爍玉流金是
精悍南山栗林漸可息(次公曰南山栗以言木炭/也〇任曰莊子集于栗林)北山
頑礦何勞鍜爲君鑄作百錬刀(縯曰晋書載記赫連/勃勃造百鍊剛刀爲)
(龍雀/犬環)要斬長鯨爲萬叚(援曰李白詩跨海斬長鯨/又云直斬長鯨海水開)
　　　雲龍山觀燒得雲字
丁女真水妃(次公曰左傳昭九年夏四月陳災鄭禆竈曰五/年陳將復封封五十二年而遂亡子産問其故)
(對曰陳水属也火水妃也而/楚所相也注云火畏水故爲之妃引/以女丁字則退之陸渾山火詩云女丁婦壬傳丗婚盖言在丁爲女)
(而歸壬則爲婦也○師曰丁火也/离爲火爲中女坎爲水爲中男)寒山便火耘(次公曰即今/之水耕火耘)
(耳)隕霜知巳殺(縯曰春秋定公元年/冬十月隕霜殺菽)坯戸聽𥘉焚(厚曰/季秋)
(隕霜殺草王者順天行誅蟄/虫墐戸以避殺氣始聽焚萊)束緼方熠燿(援曰蒯通言里母/束緼請火於亡肉)
(家注緼/乱黂也)敲石俄氤氲(縯曰劉夢得詩本從敲石光遂致烘/火熱敬夫柳宗元詩夜發敲石火)落
點甘泉烽(厚曰漢文帝時胡騎入代句注烽火通於甘泉宫/○饒曰関輔記云甘泉宫在今池陽縣西去長安)
(三百/里)横煙楚塞氛(援曰晋楚㑹盟于宋伯夙/謂趙孟曰楚氛甚惡惧難)窮蛇上喬
木潜蛟躡浮雲(子仁曰漢天馬歌/躡浮雲䁆上馳)驚飛墯傷鴈狂走
迷癡麏谷蟄起蜩燕(次公曰蜩燕燕/物過秋則蟄)山妖竄夔羵(縯/口)
(木石之怪曰䕫/土之怪曰羵)野竹爆哀聲幽桂飄冤芬悲同秋照
蠏快若夏燎蚊火牛入燕壘(厚曰齊田單守即墨城/収城中千餘牛爲絳繒)
(衣畫以五采龍文束兵刃於其角而灌脂束葦於其尾燒/其端鑿城千穴夜縱牛牛尾熱怒而奔燕軍燕軍驚遂敗)燧象
奔呉軍(援曰左氏呉伐楚楚昭王使鍼尹固執燧/象以奔吴軍杜預云燒燧火係象尾者也)崩騰井陘
口萬馬皆朱幩(縯曰韓信擊趙未至井陘口三十里止舎夜/半傳發選騎二千人人持一赤幟從間道登)
(耑/望趙軍戒曰趙見我走必空壁逐我若疾入趙壁皆拔趙幟立漢幟/趙軍歸壁皆漢幟大驚遂乱遁走〇次公詩碩人註朱幩以朱纒鑣扇汗)
(也)揺曵驪山隂諸姨爛紅裙(厚曰唐玄宗每年十月幸驪山華清宫楊/貴妃姊妹五家扈駕一隊着一色衣五家)
(合隊掩映如/百花開發)方隨長風卷忽值絶澗分我本山中人習見匪
獨聞偶從二三子來訪張隱君(堯卿曰天/驥山人也)君家亦何有物象
移朝曛把酒看飛燼空庭落􁇇紛行觀農事起畦壠
如纈紋細雨發春頴嚴霜倒秋蕡(厚曰草木多实曰蕡〇/次公曰詩有蕡其实)
始知一炬力洗盡狐兎羣(子仁曰杜牧阿房賦/楚人一炬可怜焦土)
　　遊桓山㑹者十人以春水滿四澤夏雲多竒峯
　　爲韻得澤字
東郊欲尋春未見鶯花迹春風在流水鳬鴈先拍
拍(次公退之病鴟詩靑泥/淹兩翅拍拍不得飛)孤帆信溶漾弄此半篙碧艤舟
桓山下(厚桓山在彭城泗水上/即朱司馬桓魋墓也)長嘯理輕䇿彈琴石室中
幽響清磔磔(子仁先生遊桓山記云登桓山入石室使/道士戴日祥鼔雷氏之琴今詩盖紀實也)弔彼
泉下人(次公指言桓魋/也墓在此山)野火失枯腊悟此人間丗何者爲
真宅(縯前漢楊王孫云攴体束絡口含玉石欲化不/得欝爲枯腊千載之後廼得歸土就其真宅)暮回百歩
洪散坐洪上石愧我非王襄子淵肯見客(援子淵王褒/也王襄爲益)
(州刺史得王/褒而廌之)臨流吹洞簫(次公蓋王褒/有洞簫賦也)水月照連璧(謂王氏/兄弟〇)
(厚晋夏侯湛美容觀與潘/岳友善京都謂之連璧)此歡真不朽回首歳月隔想
象斜川遊作詩繼彭澤(縯陶淵明爲彭澤令退掃田園甞/爲斜川之遊今集中有遊斜川詩)
　　　　戴道士得四字代作(堯卿戴日祥/江南人也)
少小家江南寄迹方外士偶隨白雲出賣藥彭城
市(厚後漢韓康採藥名山/賣於長安市日不二價)雪霜侵杖屨塵土汙冠𬒮頼有
三尺桐(次公三尺桐琴也廣雅曰神/農氏琴長三尺六寸六分)中有山水意(縯伯牙鼔/琴志在髙)
(山鍾子期曰巍巍乎/志在流水曰湯湯乎)自從夷夏亂七絃乆巳廢(次公唐法/曲雖失雅)
(音然本諸夏之声故歷朝行焉天寳十三載始詔道調法曲与胡/部新声合作自尔夷夏之声相乱無復辨者前軰甞言今丗所謂)
(琴者乃古之鄭衛耳今丗所謂鄭衛/則皆胡風矣而雅音替壞不復存焉)心知鹿鳴三(援左傳歌/鹿鳴之三)
(而琴操有鹿/鳴曲三疊)不及胡琴四(厚胡琴琵琶也本胡中馬/上所散四絃以象四時)使君
獨慕古嗜好與衆異共弔桓魋宫(次公桓魋墓/即桓山也)一灑
孟甞淚(次公桓譚新論曰雍門周以琴見孟甞君曰臣竊悲千/秋萬歳外墳墓生荆棘狐兎穴其中樵兒牧豎躑躅而)
(歌其上行人見之悽愴曰孟甞君之尊貴如何成此乎孟甞/君喟然嘆息淚下承睫文選張孟陽七哀詩慼彼雍門言)歸
來鎻塵匣獨對斷絃喟掛名石壁間寂寞千載事
　　　與秦太虚參寥㑹于松江而關彦長徐安
　　　中適至分韻得風字二首
呉越溪山興未窮又扶衰病過垂虹(縯松江長/橋名垂虹)浮天
自古東南水(子仁郭氏玄中記曰天下/之多者水焉浮天載地)送客今朝西北
風絶境自忘千里逺勝遊難復五人同舟師不㑹
留連意擬看斜陽萬頃紅
二子縁詩老更窮人間無處吐長虹(倬江淹謂郭鞏曰子/氣作虹蜺非碌碌儔)
(比/也)平生睡足連江雨(縯杜牧之詩平生睡足処雲夢澤南州/又云得州荒僻中更值連江雨又云一)
(夜風欺竹連/江雨送秋)盡日舟横擘岸風(次公㓂萊公詩野水無人/渡孤舟盡日横南中風吹)
(舟泊岸謂之罨岸風吹舟離岸謂/之開岸風擘岸乃開岸之義也)人笑年來三黜慣(縯柳下惠/爲士師三)
(黜)天教我輩一樽同(子仁李白詩云何時/一樽酒更與李膺同)知君欲冩長
相憶(次公古詩客從逺方來遺我隻鯉魚呼兒烹/䱝魚中有尺素書上言加飡食下言長相憶)更送銀盤
尾鬣紅增刋(長虹盧仝月蝕詩/是夕吐熖如長虹)
　　　林子中以詩寄文與可及余與可旣没追
　　　和其韻
斯人所甚厭投卑毎不受(次公詩投卑豺虎投卑有/北有北不受投卑有吴)欲其
少須臾奪去惟恐後誰云尸此職(次公詩誰/其尸之)無乃亦
假守賦才有鉅細無異斛與斗胡不安其分但聽
物所誘時來各飛動意合無妍醜坐令雞栖車長
載朱伯厚(縯後漢朱震字伯厚爲州從事奏齊隂太守單匡贓/罪并匡兄常侍超三府諺曰車如雞栖馬如狗疾悪)
(如風朱/伯厚)平生無一旅旣死咤萬口(次公五百人爲旅左傳/有衆一旅言生雖寡徒)
(而死則人/共歎息也)自聞與可亡胷臆生堆阜懸知臨絶意要
我一執手相望五百里安得自其牖(縯論語伯牛有疾/子問之自牖执其)
(手曰亡之/命矣夫○)遺文付來哲後事待諸友伶俜嵇紹孤(厚晉/山濤)
(傳濤字巨源與嵇康善康後坐事臨誅謂子紹/曰巨源在汝不孤矣○子仁杜詩瘦男獨伶俜)老病孟光偶(縯/後)
(漢梁鴻妻孟/光字德耀)丗人賤目見争笑千金帚(縯魏文帝曰家有/弊帚享之千金)君
詩與楚詞識者當有取(子仁先生祭與可文云孰能爲/詩與楚詞如與可之婉而清乎)但
知愛墨竹此嘆吾巳乆(次公先生甞作與可墨竹賛云有好/其德如好其畫者乎亦如此意也)
故人多厚禄(任杜詩厚禄故人書断/絶恒飢稚子色凄凉)能復哀君否不見林
與蘇飢寒自奔走
　　　𥘉到黄州(堯卿先生以元豊二年自湖州守得罪為/黄州團練副使明年二月至黄州元豊三)
(年詳見/年譜中)
自笑平生爲口忙老來事業轉荒唐(次公李台嘏言韓昭/曰韓八座事業如折)
(韈線無一/條長者)長江遶郭知魚美好竹連山覺筍香逐客
不妨貟外置(縯秦始皇時一切逐客唐左迁謫降官授州刺史/司馬者皆貟外置〇次公譚賔録載趙謙光荅户)
(部貟外/郎趙涉/詩曰惟/嫌貟外水置不應列星文)詩人例作水曹郎(厚梁河遜唐張籍/皆爲水部郎以詩)
(知名又白樂天听呉水部新詩云明朝与向詩家道水部如今不/姓何○次公王禹偁作孟賔于詩集序云古之詩人多求水部何)
(遜張籍孟賔于是也○師公岀詔獄責受検校水部貟外郎充黄/州團練副使本州安置〇任杜詩云愛酒晋山簡能詩何水曹)
只慙無補絲毫事尚費官家壓酒囊(檢校官例折歺/多得退酒袋)
　　　二月二十六日雨中熟睡至晚強起岀門
　　　還作此詩意思殊昏昏也
卯酒困三杯午飡便一肉雨聲來不斷睡味清且
熟昏昏覺還臥展轉無由足強起岀門行孤夢
猶可續泥深竹雞語村暗鳩婦哭(無巳遯斎閑覧云白/蟻聞竹雞之声尽化)
(爲永今之在処山林皆有之其声自呼爲泥滑滑/者是也○師永叔詩天將隂鳩婦怒啼無好音)明朝看此詩
睡語應難讀
　　　觀張師正所蓄辰砂
將軍結髪戰蠻溪(次公前漢李廣傳結髪與匈奴大小大十/餘戰據本草丹砂生符陵符陵涪州也注)
(又云岀武陵两川蛮夷中又云出廣州臨傽又云今/岀辰州錦川今先生戰蛮溪之語則指言辰州也)篋有殊珍
勝象犀漫說王牀分箭鏃(師辰州出丹砂下有白石上方/有砂其石如王土人謂之砂牀)
(本草辰砂如/箭鏃者良)何曽金鼎識刀圭(縯淮南王安臨仙去餘藥鼎/雞大䑛之並得仙韓詩金丹)
(别後知収得乞/取刀圭救病身)近聞猛士収丹穴(厚史記貨殖傳巴寡婦淸其/身得丹穴而檀其利数丗)
欲助君王鑄褭蹄(援方士有煉丹砂成黄金法漢武帝隴首/獲白麟渥洼出天馬泰山見黄金因改鑄)
(黄金為麟趾/褭蹄以恊瑞)多少空巖人不見自隨𥘉日吐虹霓(縯日/流於)
　　　自稱天人李全字德通善篆字用筆竒妙
　　　而字不可識云天篆也與予言有所會者
　　　復作一篇仍用前韻
酒渇思茶謁扣門那知竹裏是仙村巳聞龜筴通
神語更看龍蛇落筆痕色瘁形枯應笑屈(次公屈原/旣放黜顔)
(色憔悴形容枯槁漁父見而/問之曰子非三閭大夫邪)道存目擊豈非温(縯莊子載仲/尼見温伯雪)
(子而不言曰善夫人者目/擊而道存矣不可容声矣)歸來獨掃空齋卧猶恐微言
入夢䰟
　　　魚蠻子
江淮水爲田舟楫爲室居魚鰕以爲糧不耕自有
餘異哉魚蠻子本非左衽徒(次公左祍蛮夷也孔子曰微/管仲吾其𬒳髮左祍矣云云)
連排入江住竹瓦三尺廬(堯祖江南多以竹木爲排浮水/中排上以葦竹瓦爲屋又黄州)
(竹樓記云黄崗之地多大竹/竹工刳去其節用代陶瓦)於焉長子孫戚施且侏儒(次公/戚施)
(者能俯而不能仰之人礼記曰戚施直/鎛侏儒者短人孔子爲魯相斬侏儒)擘水取魴鯉易如拾
諸塗破釡不著鹽雪鱗芼青𬞞一飽便甘寢何異
獺與狙人間行路難(縯古樂府有行路難曲〇次/公杜詩行路難行澁如棘)踏地岀
賦租(縯魯成公履畒而稅/之春秋書初稅畒)不如魚蠻子駕浪浮空虚空
虚未可知㑹當筭舟車蠻子叩頭泣勿語桑大夫
(厚前漢桑洪羊洛陽賈人子能以心計年十二爲武帝侍中言利/析秋毫請非吏比者三老北邊騎士軺車一筭商旅人軺車二筭)
(舡五丈以上一/筭爲御史大夫)
　　　聞子由爲郡僚所捃恐當去官
少學不爲身宿志固有在雖然敢自必用舎置度外
(次公置度外/字見隗囂傳)天𥘉若相我發迹造宏大豈敢負所付捐
軀欲投㑹寕知事大繆(縯莊子時命大繆〇次公司馬遷/荅任安書曰事乃有大繆不然者)舉
歩得狼狽(次公狼狽二獸名相附而行失/一則乖故事忤者謂之狼狽)我巳無可言墮
甑難追悔(厚後漢郭太傳孟敏客居太原荷甑墮地不顧而去/林宗見而問其意對曰甑巳破矣視之何益林宗異)
(之)子雖僅自免雞肋安足頼(援魏史曹操岀令曰雞肋〇縯/晋劉伶甞因醉誤客客奮前欲)
(歐之伶徐曰雞肋不足/以安尊拳其人笑而止)低回畏罪罟黽勉敢言退若人
疑或使(次公臧倉譛孟子而孟子/曰行或使之止或尼之)爲子得微罪(次公孟子/曰乃孔子)
(則欲以微罪行/不欲爲苟去也)時哉歸去來共抱東坡耒
　　　和李太白(并叙)
　　李太白有潯陽紫極宫感秋詩紫極宫今天
　　慶觀也道士胡洞微以石本示予蓋其師卓
　　玘之所刻玘有道術節義過人今亡矣太白
　　詩云四十九年非一往不可復今予亦四十
　　九感之次其韻玉芝一名瓊田草洞微種之
　　七八年矣云更數年可食許以遺予故并記之
何處聞秋聲蕭蕭北牎竹回薄萬古心攬之不盈
掬(次公陸機詩安寢北堂上明月入/我牖照之有餘緷攬之不盈手)静坐觀衆妙(次公老子/云衆妙之)
(門又老子常無/欲以觀其妙)浩然媚幽獨(次公杜詩受/性本幽獨)白雲南山來就
我簷下宿懶從唐生决(史記蔡澤遊斈于諸侯不遇而從唐㪯相曰冨貴/吾所自有所不知者壽/也唐㪯曰先生之/壽)
(從今以往者/四十三/歳)羞訪季主卜四十九年非一往不可復(次公莊/子蘧伯)
(玉行年六十而六十化未知今/所謂是之非五十有九非也)野情轉蕭散丗道有翻覆
陶令歸去來田家酒應熟(次公陶淵明問來使云歸/去來山中山中酒應熟)
寄卧虚寂堂月明浸踈竹冷然洗我心(莊子云/冷然善/也易聖人以此洗)
(心)欲飲不可掬流光發永歎自昔非余獨行年四
十九還此北䆫宿𬗟懷卓道人白首寓醫卜(次公賈/誼曰聖)
(人不在朝廷必/在卜醫之中)謫仙固遠矣此士亦難復丗道如奕棊
變化不容覆(次公左傳視/君不如弈祺)惟應玉芝老(師謂胡/洞微也)待得蟠
桃熟(縯漢武外傳西王母/言蟠桃三千歳一熟)增刋(季主卜史記日者傳司馬季/主/卜於長安東市宋忠賈誼嘗見之)
　　　　豆粥
君不見滹沱流澌車折軸公孫倉皇奉豆粥濕薪
破竈自燎衣飢寒頓解劉文叔(縯後漢馮異傳異字公/孫王郎起光武自萴東)
(南馳晨夜草舎至饒陽芜蒌亭時天寒烈衆皆飢疲異上豆粥明/旦光武謂諸將曰昨得公孫豆粥飢寒俱解及至南宫遇大風雨)
(光武引車入道傍空舎異抱薪鄧禹爇火光武對竈燎衣異復進/麥飯因復渡滹沱河至信都光武字文叔也〇次公其後光武詔)
(曰倉卒蕪蒌亭豆粥滹沱河麥飯厚意乆不報或曰滹沱河乃是/麥飯而先生用爲豆粥此蓋痛快行語不復檢本耳惟先生則可)
又不見金谷敲冰草木春帳下烹煎皆美人萍虀
豆粥不傳法咄嗟而辦石季倫(厚晋石崇字季倫爲客作/豆粥咄嗟便辨每冬得韭)
(萍虀王愷每以不能及爲恨乃宻貨崇帳下問其所以荅云豆至/難熟豫作熟末客來但作白粥以投之韭萍虀是擣韭根雜以麥)
(苗耳崇有别館/在河陽之金谷)干戈未解身如寄聲色相纒心巳醉(次/公)
(上句以結光武之豆粥下/句以結石崇之傷冨也)身心顛倒自不知更識人間有
真味豈如江頭千頃雪色蘆茆簷出没晨煙孤
地碓舂秔光似玉沙瓶煑豆軟如酥我老此身無着
處賣書來問東家住(次公杜詩之言何將軍云尽/拈書籍賣來問爾東家也)臥聽雞
鳴粥熟時蓬頭曵履君家去
　　　漁父四首
漁父飲誰家去魚蟹一時分付酒無多少醉爲期
(子仁陶潜傳或置酒招/之造飲必盡期在必醉)彼此不論錢數(次公杜詩白魚如/切玉朱橘不論錢)
漁父醉蓑衣舞(師孟郊詩獨/速短蓑舞)醉裏却尋歸路孤舟短
棹任縱横醒後不知何處
漁父醒春江午夢斷落花飛絮酒醒還醉醉還醒
一笑人間今古
漁父笑輕鷗舉漠漠一江風雨(次公杜詩江天/漠漠鳥雙去)江邊
騎馬是官人借我孤舟南渡
　　　題王逸少帖
顛張醉素兩秃翁(次公顛張則張旭也當時號爲張顛醉素/則僧懷素也頗好飲酒兩秃翁一言其頭)
(童无髪一言其爲僧而祝髪故併以秃翁言之前漢竇嬰与田蚡/有隙石建爲上分别兩人蚡巳罷朝岀上車門召御史大夫韓安)
(囯載怒曰與長孺共一秃翁何爲首䑕兩端/注云秃翁言嬰無官位抜援也今借字用耳)追逐丗好稱書
工何曽夢見王與鍾(縯王羲之/鍾繇也)妄自粉飾欺盲聾有
如市娼抺青紅妖歌嫚舞眩兒童(子仁退之詩好/歌嫚舞爛不収)謝家
夫人淡手容蕭然自有林下風(縯謝家夫人謝道韞也/爲王凝之妻有济尼者)
(曰王夫人神情散/朗故有林下風氣)天門蕩蕩驚跳龍(厚梁武帝詳書謂王右/軍書字勢雄強如龍跳)
(天門虎卧鳯閣〇次公前漢/礼樂志云天門開詄蕩蕩)出林飛鳥一掃空(次公張旭草/書如驚蛇入)
(草飛鳥/出林)爲君草書續其終待我它日不怱怱(援衛桓傳/云弘農張)
(伯英善草書家之衣帛必書而後練之臨池學/書池水尽黑下筆必爲楷則號怱忽不暇草書)
　　　書林逋詩後(子仁逋字君復杭州錢塘/人仁宗賜謚曰和靖先生)
呉儂生長湖山曲(次公呉儂呉人之語也/其自称及彼皆曰儂)呼吸湖光飲
山緑不論丗外隱君子傭奴販婦皆冰玉先生可
是絶俗人神清骨冷無由俗(次公言林先生雖不是与物/離絶之人而其所生禀自不)
(俗/也)我不識君曽夢見瞳子瞭然光可燭(縯孟子曰胷中/正則眸子瞭焉)遺
篇妙字處處有歩遶西湖看不足詩如東野不言
寒(縯孟郊字東野詩失之清寒先/生祭柳子玉文甞云郊寒島瘦)書似西臺差少肉(厚曰朱/朝西臺)
(御史李建中/善真行字)平生髙節巳難繼將死微言猶可録自
言不作封禪書更肯悲吟白頭曲(逋臨終詩云茂陵異/日求遺草猶喜𥘉无)
(封禅書〇縯漢/書司馬相如既病免家居茂陵天子曰相如病甚/可往悉取其書使所忠往而相如巳死問其妻對曰長卿未死時爲)
(一卷書曰有使者來求書奏之其言封禪事用白頭曲則相/如將聘茂陵女爲妾卓文君作白頭吟以自絶相如乃止)我笑
吳人不好事好作祠堂傍脩竹不然配食水仙王(援杭/州西)
(湖有水/仙王祠)一盞寒泉薦秋菊
　　　登州海市(并叙)
　　予聞登州海市舊矣父老云甞出於春夏今
　　歳晚不復見矣予到官五日而去以不見爲
　　恨禱於海神廣德王之廟明日見焉乃作此詩
東方雲海空復空群仙出没空明中蕩揺浮丗生
萬象豈有貝闕藏珠宫(次公楚詞九歌之河伯篇云魚鱗/屋兮龍堂紫貝闕兮朱宫王逸注)
(云言河伯所居以魚鱗盖屋堂朱畫蛟龍之/文紫貝作闕朱丹其宫形容異制甚鮮好也)心知所見皆幻
影(次公佛言一切有/爲法如夢幻泡影)敢以耳目煩神工歳寒水冷天地
閉(次公易坤/卦天地閉)爲我起蟄鞭魚龍重樓翠阜出霜曉異
事驚倒百歳􁏔(次公杜詩私/泫百歳翁)人間所得容力取丗外無
物誰爲雄率然有請不我拒信我人厄非天窮潮
陽太守南遷歸喜見石廪堆祝融(縯潮陽太守言退之也/謁衡嶽庿詩云我來正)
(值秋雨節隂氣晦昧無清風潜心黙禱若有應豈非正直能感通/須臾静掃衆峯出仰見突兀撑青空紫盖連廷接天柱石廪騰擲)
(堆祝/融)自言正直動山鬼豈知造物哀龍鍾(次公楚詞有/山鬼篇又秦)
(始皇云山鬼固不過知一嵗事也龍鍾字祖岀/卞和之歌又退之言孟東野曰白首誇龍鍾)信眉一笑豈
易得(次公前漢薛宣傳云可復伸眉/於後又後漢史云伸眉髙談)神之報汝亦巳豐斜
陽萬里孤島没但見碧海磨青銅(援十洲記言蓬萊山/在碧海之中水皆碧)
(故曰碧海杜詩羽人/掃碧海功業竟何如)新詩綺語亦安用相與變滅隨東
風(子仁黄魯直跋先生詩帖云東坡乞得海/市不時見光景神物亦知愛魁櫑之士乎)
　　　遺直坊(并叙)
　　冨鄭公客李常登人也故太守李師中榜其
　　閭曰遺直其子大方求詩於軾爲賦一首
使君不浪出羔鴈親扣門(縯礼記下大夫相見以鴈上大/夫相見以羔〇次公羔鴈所以)
(爲問之禮也禮記/曰飾羔鴈者以繢)先生但清坐薤水巳多言(縯後漢龐參/爲漢陽太守)
(郡人任棠者有竒節隱居教授參到先候之棠不与言但以薤一/大本水一盂置戸屏前自抱孫兒伏於户下參思其微意曰水者)
(欲吾清也拔大本薤者欲吾擊強宗也抱/兒當户欲吾開門䘏孤也於是歎息而還)當時邦人化市無
朝飲豚(援家語沈猶氏常飲其羊以詐市人仲尼爲司㓂沈猶/氏不敢朝飲其羊荀子亦云夫飲羊水者所以滿其腹)
(而添斤/重也)歳舟曽幾何客主皆九原(縯礼記檀弓趙文子與/叔譽觀於九原文子曰)
(死者如何作吾誰與歸注九/原者晋卿大夫所葬之地)魯經有餘歎(次公春秋左傳稱叔/向古之遺直〇厚礼)
(記仲尼之歎盖歎魯也〇師章自是春秋止於獲/麟公羊言仲巳曰曷為來哉此其所以爲歎也)楚些無歸魂
(次公宋玉爲屈原作招䰟之詞/每句尾曰䰟兮帰來些些楚音)我作遺直詩(師孔子称叔/向古之遺直)過
者式其藩(厚魏文侯式/叚干木之廬)增刋(楚些次公先生/又髙一着云雖些以招之終/無歸䰟以傷王如富鄭公客如李常皆不見矣)
　　　昨見韓丞相言王定國今日玉堂獨坐有
　　　懷其人
晝臥玉堂上微風舉輕紈銅缾下碧井百尺鳴飛
瀾俛仰清夢餘愛此一掬寒似子平生友苦語凉
肺肝(縯史記啇鞅云甘/言疾也苦言藥也)秀眉玉兩頰矯矯如翔鸞置之
江淮交清詩洗江湍江鱗對白酒信美非所安(師/王)
(粲登樓賦雖信美而非/吾士兮曽何足以銷憂)丞相功業成還家酒杯寛人間有
此客(厚晉書謝安見桓温温喜言平生談笑竟日/安旣岀温顧左右曰頗嘗見我有如此客不)折簡呼不難
(縯晉史司馬宣王討王凌凌靣縳水次遥謂宣王曰卿直以折/簡召我我敢不至而乃引軍來耶王曰以君非折簡客故耳)相
將扣東閤(援公孫洪爲相開/東閤以延賢人)起舞盡餘歡
　　　次韻魯直效進士作歳寒知松栢
龍蟄雖髙卧(師杜詩蟄/龍三冬臥)雞鳴不廢時(次公詩曰雞鳴/喈喈雞鳴膠膠)炎
凉徒自變茂恱兩相知(厚選云芝焚而蕙/歎松茂而柏恱)巳負梁棟質
肯爲兒女姿(縯丗說孫興公齋前種松一株鄰居謂之曰柏/松樹非不森森可怜但永無梁棟用耳又老杜)
(古柏行云大厦雖傾要梁棟萬牛回首丘山/重〇任孟郊詩云萱草兒女花不解壯士憂)那憂霜貿貿未
易日遟遟(援退之猗蘭操云霜雪貿貿/薺麥之荗又詩云春日遟遲)難與夏蟲語永無
秋實悲(厚莊子曰夏虫不可語於氷篤於時也又/莊子闔胡嘗視其良旣爲秋柏之實矣)誰知此植
物亦解秉天彛(縯周禮其動物其植/物又詩民之秉彛)
　　　夜直玉堂攜李之儀端叔詩百餘篇讀至
　　　夜半書其後
玉堂清冷不成眠伴直難呼孟浩然(厚王維待詔金銮/殿召孟浩然啇較)
(風雅詳/見前注)暫借好詩消永夜毎逢佳處輒參禪愁侵研
滴𥘉含凍喜入燈花欲闘妍(縯西京雜記載廣川王去疾/盗發晉靈公冡獲玉蟾蜍一)
(枚大如拳腹可盛數合水潤如新王取爲盛水滴老杜云燈花何/太喜韓退之云更煩將喜事來報主人􁏔〇倬西京雜記陸賈云)
肯爲兒女姿(縯丗說孫興公齋前種松一株鄰居謂之曰柏/松樹非不森森可怜但永無梁棟用耳又老杜)
(古柏行云大厦雖傾要梁棟萬牛回首丘山/重〇任孟郊詩云萱草兒女花不解壯士憂)那憂霜貿貿未
易日遟遟(援退之猗蘭操云霜雪貿貿/薺麥之荗又詩云春日遟遲)難與夏蟲語永無
秋實悲(厚莊子曰夏虫不可語於氷篤於時也又/莊子闔胡嘗視其良旣爲秋柏之實矣)誰知此植
物亦解秉天彛(縯周禮其動物其植/物又詩民之秉彛)
　　　夜直玉堂攜李之儀端叔詩百餘篇讀至
　　　夜半書其後
玉堂清冷不成眠伴直難呼孟浩然(厚王維待詔金銮/殿召孟浩然啇較)
(風雅詳/見前注)暫借好詩消永夜毎逢佳處輒參禪愁侵研
滴𥘉含凍喜入燈花欲闘妍(縯西京雜記載廣川王去疾/盗發晉靈公冡獲玉蟾蜍一)
(枚大如拳腹可盛數合水潤如新王取爲盛水滴老杜云燈花何/太喜韓退之云更煩將喜事來報主人􁏔〇倬西京雜記陸賈云)
(目瞤有酒肉/燈花得錢財)寄語君家小兒子他時此句一時編(師曰居/易作劉)
(白唱和詩序解云命小/姪龜兒編録勒成兩卷)
　　　贈劉景文
荷盡巳無擎雨蓋菊殘猶有傲霜枝一年好處君
須記最是橙黃橘緑時
　　　予去杭十六年而復來留二年而去平生
　　　自覺出處老少粗似樂天雖才名相遠而
　　　安分寡求亦庻幾焉二月六日來别南北
　　　山諸道人而下天笁惠浄師以醜石贈行
　　　作三絶句(無巳按年譜先生以熈寕四年辛亥通判/杭州至七年甲寅移守宻州至元祐四年)
(巳已知杭州至六年辛未被/召除翰林承旨適十六年)
當年雙鬢兩青青強說重臨慰别情衰髪秪今無
可白故應相對話前生
出處依稀似樂天(次公樂天以進士登第以制科進秩元和/中爲京兆戸曹叅軍以母墯井而作新井)
(詩坐言章貶江州司馬徙忠州刺史入爲司門貟外郎以王客郎/中知制誥遷中書舎人以言不聽乞外遷爲杭州刺吏復拜蘇州)
(刺史病免尋以祕書監召遷刑部侍郎其後遂以刑部尚書致仕/而先生以進士登第以制科進秩熈寕中攝開封推官出倅杭守)
(宻徙湘乃以詩案責授黄州團練副使起知登州入爲礼部郎中/除起居舎人遷中書舎人又爲翰林學士以不見容乞外任爲杭)
(州守二年以翰林承旨召比白/公未致仕之前岀處蓋相似也)敢將衰朽較前賢(厚退之詩/欲爲聖明)
(除弊事豈將/衰杇惜殘年)便從洛社休官去猶有閑居二十年(縯樂/天休)
(官於洛所居履道里䟽沼種木葺石樓於香山鑿八節灘自號醉/吟先生晚與僧如滿結香火社號香山居士文酒娛樂僅二十年)
(〇次公樂天致仕六年而卒年七十五今先生召還年/五十六而起致仕之興則比樂天豈非餘二十年乎)
在郡依前六百日山中不記幾回來(次公樂天詩云到郡/六百日入山十二回)
還將天笁一峯去(援昔有胡僧見天笁山曰此山自天笁靈/鷲山飛來故亦謂之飛來山○次公樂天)
(罷杭有詩云三年爲刺史飲水復食蘖唯向天/笁山取得兩片石今惠净師以醜石贈行故云)欲把雲根到
處栽(次公五岳之雲觸石而出故石可言雲根張叶詩/雲根臨八極兩足散四溟又樂天云下簷拂雲根柫一云掃)
　　　　到潁未幾公帑巳竭齋厨索然戯作數句
我昔在東武吏方謹新書(次公東武宻州也新書言/新法行减公使庫錢也)齋
空不知春(次公齋字指言公庫也/古人云齋酒者是巳)客至先愁予(援楚詞帝/子降兮北)
(渚目眇眇/兮愁予)采𣏌聊自誑食菊不敢餘(次公宻州又曰膠西/先生甞作後𣏌菊賦)
(其序曰移守膠西意且一飽而齋厨索然不堪其憂日與通守劉/君庭式循古城廢圃求𣏌菊食之其賦有曰曽杯酒之不設攬草)
(木以誑口今詩/盖述往事耳)歳月今幾何齒髮日向踈幸此一郡老
(次公言幸得此/一郡而老也)依然十年𥘉夢飲本來空(次公唐文粹有何/諷渇賦皆言夢飲)
(事)真飽竟亦虚(次公佛書寳積經云說食者竟無所飽夢/飽者竟無所得言其非真食真飽故也)尚
有赤脚婢(縯退之贈玉川子詩/曰一婢赤脚老無齒)能烹頳尾魚(厚詩魴/魚頳尾)心知
皆夢耳慎勿歌歸歟(縯孔子在陳/曰歸歟歸歟)
　　　景貺履常屢有詩督叔弼季黙唱和巳許
　　　諾矣復以此句挑之(孝祥蘭臺詩文發源云東坡/在頴陳無巳趙德麟軰適守)
(官於彼而歐陽叔弼與季黙亦閑居於彼/日相唱和而二歐頗不作詩故東坡挑之)
君家文律冠西京旋築詩壇按酒兵(縯南史江諮議有/言酒猶兵也兵可)
(千日不用不可一日不備酒可千日不飲不可一飲不醉〇次公/杜牧訪趙嘏詩云今代風騷将誰登李杜壇故後人承用詩壇字)
(歐公荅梅聖俞詩云文/㑹忝予盟詩壇推子將)䄂手莫輕真將種(次公將種指言兩/歐陽也退之云不)
(善爲斵血指汗顔巧匠傍觀縮手袖間又晋書胡/貴嬪甞與帝博爭道傷帝指帝怒曰真將種也)致師須得老
門生(厚周礼夏官司馬上環人掌致師注云致師者致其必戰之/志古者將戰必以勇力之士先犯敵焉唐書選舉志㪯人旣)
(及第綴行通/各詣/主司第謝謂之門生)明朝鄭伯降誰受(縯左傳宣十二年楚子/圍鄭鄭伯肉袒牽羊以)
有赤脚婢(縯退之贈玉川子詩/曰一婢赤脚老無齒)能烹頳尾魚(厚詩魴/魚頳尾)心知
皆夢耳慎勿歌歸歟(縯孔子在陳/曰歸歟歸歟)
　　　景貺履常屢有詩督叔弼季黙唱和巳許
　　　諾矣復以此句挑之(孝祥蘭臺詩文發源云東坡/在頴陳無巳趙德麟軰適守)
(官於彼而歐陽叔弼與季黙亦閑居於彼/日相唱和而二歐頗不作詩故東坡挑之)
君家文律冠西京旋築詩壇按酒兵(縯南史江諮議有/言酒猶兵也兵可)
(千日不用不可一日不備酒可千日不飲不可一飲不醉〇次公/杜牧訪趙嘏詩云今代風騷将誰登李杜壇故後人承用詩壇字)
(歐公荅梅聖俞詩云文/㑹忝予盟詩壇推子將)䄂手莫輕真將種(次公將種指言兩/歐陽也退之云不)
(善爲斵血指汗顔巧匠傍觀縮手袖間又晋書胡/貴嬪甞與帝博爭道傷帝指帝怒曰真將種也)致師須得老
門生(厚周礼夏官司馬上環人掌致師注云致師者致其必戰之/志古者將戰必以勇力之士先犯敵焉唐書選舉志㪯人旣)
(及第綴行通/各詣/主司第謝謂之門生)明朝鄭伯降誰受(縯左傳宣十二年楚子/圍鄭鄭伯肉袒牽羊以)
(逆曰孤不天不能事君使君/懷怒以及弊邑孤之罪也)昨夜條侯壁巳驚(厚前漢呉王/濞傳呉兵欲)
(西梁城守不敢西糧絶卒飢遂夜奔條侯壁驚/東南條侯使備西北果從西北不得入遂大敗)從此醉翁天
下樂還應一舉百觴傾(文忠公贈蘇梅詩云我亦願助勇鼓/旗譟其傍快哉天下樂一釂冝百觴)
　　　歐陽叔弼見訪誦淵明事歎其絶識叔弼
　　　旣去感槩不已而賦此詩
淵明求縣令本縁食不足束帶向督郵小屈未爲
辱翻然賦歸去豈不念窮獨重以五斗米折腰營
口腹(縯晋書陶潜字淵明甞謂親朋曰聊欲絃歌以爲三逕之資/可乎執事者聞之以爲彭澤令然素簡貴不私事上官郡遣)
(督郵至縣吏白應束帶見之潜歎曰吾不能爲五/斗米折腰拳拳事郷里小人遂解印賦歸去來)云何元相國
萬鍾不滿欲胡椒銖兩多安用八百斛(厚唐書元載字/公輔代宗時爲)
(宰相賜死籍其家胡椒/至有八百斛餘物称是)以此殺其身何啻抵鵲玉(次公塩/鐡論崇)
(礼篇南越以孔雀珥門户昆山之旁以玉抵烏鵲抵擲也盖言玉/之多也今先生之意譬以身徇貨猶以貴逐賤也與用隋侯之珠)
(彈千㲽之/雀同意)往者不可悔吾其反自燭(子仁退之謝自然詩往/者不可悔孤䰟抱深冤)
　　　喜劉景文至(小名/季孫)
天明小兒更(平/声)傳呼髯劉巳到城南隅(厚古樂府陌上/桑云羅敷喜蚕)
(桑採桑/城南隅)尺書真是髯手迹(厚前漢韓信傳云發一乗之使奉/咫尺之書顔師古曰言其簡牘長)
(咫尺也今俗言尺書或/言尺牘皆其遺語耳)起坐熨眼知有無今人不作古
人事今丗有此古丈夫我聞其來喜欲舞病自能
起不用扶江淮旱乆塵土惡朝來清雨濯鬢鬚
相看握手乃無事千里一笑無乃迂(次公嵇康吕安每/一相思千里命駕)
平生所樂在呉㑹老死欲葬杭與蘇(次公呉中謂之/呉會先生因景)
(文之來而思/憶杭州故云)過江西來二百日冷落山水愁呉姝新
堤舊井各無恙(縯唐李泌爲杭守引湖水作六井以利民先/生在杭州日復爲完之又於湖中爲長堤上)
(植楊柳芙蓉望之如畫/杭州名之曰蘇公堤)參寥六一豈念吾(次公參寥六一/二泉名先生有)
(參寥泉銘所謂石泉槐火九年而信者也有六一泉/銘所謂君子之澤豈獨五丗而已者也此皆杭州事)别後新詩
巧模冩袖中知有錢塘湖
　　　病中夜讀朱愽士詩
病眼亂燈火細書数塵沙君詩如秋露洗我空中
花(縯楞嚴經云亦如翳人見空/中花翳病若除花於空滅)古語多妙寄可識不可誇
巧笑在頩頰(次公詩碩人巧笑倩兮注倩好口輔正/義曰輔近頰也笑之皃美在於口輔)哀音
餘摻撾(援後漢曹操以称衡善擊鼓召爲鼔吏/衡爲漁陽摻撾跨踖而前声節悲壯)曽坑一掬春
(次公曽坑茶名/盖因地得名也)紫餅供千家懸知貴公子醉眼無真
茶﨑嶇爛石上得此一寸芽(孝祥按蔡㐮茶録云茶色/貴白而餅茶多以珍膏油)
(其面故有青黄紫黒之異〇次公陸羽茶經云上者生爛石中者/生櫟壤下者生黃土而茶論云白茶自爲一種與常茶不同其條)
(敷闡其葉瑩薄岸石之間偶然/生岀所生処不過一二株耳)緘封勿浪出湯老客未嘉
(無巳茶經云湯經三沸爲老詳見前注〇次公詩意謂當眼昏病/中苦文書細字如塵沙之煩碎忽得朱君之詩清冷如露一掃病)
(眼之昏花其詩是古語而中藏妙旨可以黙識而不可以誦詠誇/衒又以美人顔色譬其詩言其巧笑之倩起於頩頰之美又以音)
(樂譬其詩言其音声之哀恐出於摻撾之餘也尾段又以茶譬之/言曾坑上品止一掬之春而所造之餅乃至供千家彼醉公子者)
(例只知紫餅之爲茶豈識曽坑上品白茶方是真茶耶以譬貴人/但知丗上好句爲詩而不識古詩妙竒者爲真詩也茶之真者在)
(爛石之上才得一寸之芽耳猶朱愽士詩得之辛苦當爱惜勿岀/盖以無知音也欲點茶而湯老不點正以客未嘉耳亦猶詩不逢)
(知音當祕/藏之也)
　　　　沐浴啓聖僧舎與趙德麟邂逅
南山北闕兩非真(厚孟浩然詩北闕休/上書南山帰敝廬)東潁西湖迹巳
陳(次公言東潁之西湖盖先生在潁州与趙徳麟/同治西湖也蘭亭記云俯仰之間巳爲陳迹)季子來歸
初可喜(縯春秋閔元年八月季子來帰穀梁傳/其曰季子貴之也其曰來帰喜之也)老聃新沐定
非人(厚莊子孔子見老聃聃新休方將被髮而乾忽然似非人/孔子便而待之少焉見曰向者先生似違物離人而立於)
(獨/也)酒清不醉休休暖睡穩如禪息息匀自笑塵勞
餘一念明年同泛越溪春(次公先生欲/乞越州故云)
　　　劉醜厮詩
劉生望都民(次公望都定/州属縣也)病羸寄空窰有子曰醜厮
十二行操瓢(厚莊子盗跖無/異操瓢而乞)墦間得餘粒(厚孟子斉之/良人卒之東)
(郭墦間之祭者乞其餘不足又頋/而之它注云墦間郭外冡祭也)雪中拾墯樵(厚王介甫詩/云老妻隴上)
(収遺秉稚子/林間拾墮樵)飢飽共生死水火同焚漂病翁恃一褐
度此積雪宵哀哉二暴客(次公易重門擊/柝以待暴客)掣去如飢
鴞翁旣死於寒客亦易此貂(次公貂者貂䑕也其皮可爲/裘前曰一褐又曰此貂盖一)
(毛裘/也)﨑嶇走亭長不憚雪逕遥我仇祝與宛物色
同遮邀(次公祝与宛两賊之姓物色察其人之/謂退之桃源行云物色/相猜更問語)行路爲出涕
二賊竟就梟(次公梟斬其首而揭之也〇孝祥遯齋閑覧云/百勞一名梟能捕燕雀小禽食之又能禁蛇以)
(其食母不孝故古人賜梟羹又標其首於/木故後人摽賊首以示衆者謂之梟首)譊譊訴我庭慷慨
驚吾僚曰此可名寄追配郴之蕘恨我非栁子擊
節爲爾謡(縯桞子厚童區寄傳寄者郴州蕘牧兒也方十一歳/二賊刼而賣之寄爲兒時賊易之一人往市一人卧)
(寄榜值刃道上寄微伺其睡以刃殺之市者還/縛寄將逺賣寄夜半觧縛復殺市者自聞於官)官賜二萬錢
無家可歸嬌爲媾它日婦婉然初垂髫洗沐作小
吏(厚翟方進少孤給事/太守府爲小吏也)裹頭束其腰(厚杜甫兵車行云/去時里正爲裹頭)筆
研耕學死(援張著翰林盛事王勃能文請者甚衆/金帛盈積人謂心織而衣筆耕而食)戈矛戰天
驕(縯单于遺漢書曰南有大漢/北有強胡胡者天之驕子也)壯大隨爾好忠孝福可徼
(次公左傳云欲徼/福于先君是也)相國有折脅(縯史記范睢徙湏賈使齊齊王賜/金及牛酒魏齊以睢持魏國隂事)
(告齊故受此賜大怒使舎人笞擊睢折/脅摺歯雎佯死得免後逃入秦爲相國)封侯或吹簫(厚周勃以/吹簫給䘮)
(事後封/絳侯)人事豈易料無輕比僬僥(援國語曰僬僥國人/長三尺短之極也)
　　　自笑一首
子石如琢玉(厚歐陽永叔硯譜端石本以子石爲上子石者/在大石中生盖精石也而流俗傳訛遂以紫石)
(爲/上)逺煙真削黳(饒本草云黳石味甘平無毒古傳松栢千年/爲茯苓又千年爲琥珀又千年爲黳二物燒)
(之皆松氣爲用與琥珀同/狀似玄玉而甚輕岀西戎)入我病風手(古語云磨墨/如病風手)玄雲
渰凄凄(次公詩有渰淒/凄渰雲生皃也)是中有何好(縯晋書桓温問孟嘉曰/酒亦有何好而子嗜之)
而我喜欲迷旣似蠟屐阮(縯晋書云或詣阮孚正見自蠟/屐因自嘆曰未知一生當着幾)
(栖/屐)又如鍜柳嵇(援晋書嵇康性絶巧而好鍜宅中有一柳/樹甚茂乃激水圜之每夏月居其下以鍜)醉
筆得天全(厚莊子醉者墜車雖疾不死其神全/也全於酒猶若是而况得全於天乎)宛宛天投蜺
(次公後漢五行志靈帝時有黒氣堕北宫温明殿東庭中黒如車/盖騰起奮迅長十餘丈其皃似龍上問蔡邕對曰所謂天投蜺者)
(也)多謝中書君(次公退之作毛頴傳旣以筆爲/姓毛名頴又目之曰中書君也)伴我此幽
栖(厚白楽天松詩棟梁/君莫採留着伴幽棲)
　　　　和子由次月中梳頭韻(十朋子由詩序云轍有/白髮近二十年矣然止)
(百餘莖不增不减䖍州道人王正彦教令拔去以真/水火養之恐不復更生從其言巳數月而白髪不出)
(更年歲不見豈真不生邪子瞻兄示我月中梳頭詩戯次/來韻言挍白之驗詩曰水上有車車自飜懸流如線垂前)
(軒霜蓬巳枯不再緑有客勸我拔其根枯根一去紫茸岀/珍重巳試幽人言紛紛華髪不足道當返六十過去魂)
夏畦流膏白雨飜北牎幽人卧羲軒(縯陶潜甞言夏/日虚閑髙卧北)
(䆫之下淸風颯至/自謂羲皇上人)風輪曉長春笋節露珠夜上秋禾根
(或爲予言草木之長常在昧明間蚤作而伺之乃見其拔起數寸/竹笋尤甚又憂秋之交稻方含秀黄昏月出露珠起于其根纍纍)
(然忽自騰上若有推之者或入于莖心或垂于葉端稻乃/秀实験之信然此二事與子由養生之說契故以此爲寄)從來
白髪有公道(厚杜牧詩公道丗間唯/白髪貴人頭上不曽饒)始信丹經非妄言
此身法報本無二(次公法報以言法身報身也乃/佛氏之說華嚴合論中詳矣)它年妙
絶兼形魂(傳灯録有形神俱妙者/乃不復有解化之事)
　　　聞子由瘦(儋耳至難/得肉食)
五日一見花豬肉十日一遇黄雞粥土人頓頓食
藷芋(厚杜詩家家養烏鬼頓頓食黄魚又嶺表異録藷/粮即芋之類也大者如甌皮紫而肉白蒸煑食之)薦以
熏䑕燒蝙蝠舊聞蜜唧甞嘔吐(次公朝野僉載嶺南撩/好蜜唧䑕子未開眼未)
(生毛赤蠕者飼之以蜜飣之疊丄囁囁而/行以箸挾取啖之唧唧能作声故曰蜜卿)稍近蝦蟇縁習俗
(縯退之荅柳柳州食蝦蟇詩/余𥘉不下喉近亦能稍稍)十年京國厭肥羜(厚詩亦有/肥羜以速)
(諸/父)日日　花壓紅玉從來此腹負將軍(俗諺云大將/軍食飽捫腹)
(而嘆曰我不負汝左右曰將軍固不負/此腹此腹負將軍未甞出少智慮也)今者固冝安脫粟
(援前漢公孫弘/食脱粟飯也)人言天下無正味即且未遽賢麋鹿
(次公莊子人食芻豢麋鹿食薦即且/甘帶鴟鵶嗜䑕四者孰知正味也)海康别駕復何爲(厚海/康郡)
(即雷州時子由/爲雷州别駕)帽寛帶落驚僮僕相看㑹作兩臞仙(縯司/馬相)
(相云列仙之儒居/山澤間形容甚臞)還郷定可騎黄鵠(次公前漢公主嫁烏孫作/歌云願爲黄鵠兮歸故郷)
　　　客爼經旬無肉又子由勸不讀書蕭然清
　　　坐乃無一事
病怯醒鹹不買魚(無已白楽天詩下/飯腥鹹小白魚)爾來心腹一時虚
(次公老子云虚其心实其腹則腹本欲/實令爲經旬無肉所以與心皆虚也)使君不復憐烏攫(縯/黄)
(霸爲頴川太守吏食於道傍烏攫其肉後日吏還謁/黄霸見迎劳之曰甚苦食於道傍乃爲烏攫肉也)屬國方將
掘䑕餘(厚蘇武在匈奴单于欲降之乃徙武北海上無/人處使牧羝廪食不至掘野鼠夫草实而食之)老去獨
収人所棄(厚史記白圭觀時変故/人棄我取人取我與)悠哉時到物之𥘉
歟棊者戸外屨二(縯禮記户/外有二屨)不聞人聲時聞落子(厚/白)
(樂天池上詩山僧對棊坐局上竹/隂清映竹無人見時聞下子声)紋枰坐對(次公棊局謂之枰/○杜牧之云玉子)
(紋楸一/路饒)誰究此味空鈎意釣豈在魴鯉小兒近道剥
啄信指(縯退之詩剥剥/啄啄有客至門)勝固欣然敗亦可喜優哉游
哉(援詩優哉游/哉聊以卒歳)聊復爾耳(厚晋阮咸曰未能/免俗聊復尔耳)
　　　糴米
糴米買束薪(厚詩揚之水/不流束薪)百物資之市不縁耕樵得
飽食殊少味再拜請邦君願受一㕓地(縯孟子滕文/公篇願受一)
(􁇋而/爲氓)知非笑昨夢食力免内愧(次公食力自用其力而食也/後漢徐稺家貧常自耕稼非)
(其力/不食)春秧幾時花夏稗忽巳穟悵然撫耒耜誰復識
此意
　　　　次韻子由浴罷　𩥇(字書無所見相傳与碾同則/音泥展也今有畫𩥇馬者)
理髮千梳淨風晞勝湯沐(次公晞乾也楚詞晞髪兮陽之/河又淮南子湯沐具而蟣虱相)
(弔)閉息萬竅通霧散名乾浴頽然語黙喪静見天
地復(厚老子静曰復命而易復/卦云復其見天地之心乎)時令具薪水漫欲濯腰腹
陶匠不可求盆斛何由足(海南无浴器故/常乾浴而巳)老雞卧糞土
振羽雙瞑目倦馬𩥇風沙(次公𩥇與碾同黄魯直集有題/伯時欲𩥇玉花騘馬詩是巳)
奮鬛一噴玉(厚穆天子傳曰王東逰於黄澤宿于曲洛時人/語曰黄之地其馬歕沙皇人威儀黄之澤其馬)
(歕玉皇/人壽榖)垢浄各殊性快愜聊自沃雲母透蜀紗琉璃
瑩蘄竹(次公王勃春思詩水精却掛鴛鴦幔雲母斜開翡翠帷/又退之簟詩攜來當昼不得臥一府傳看黄琉璃〇饒)
(本草雲母石類也一名雲珠色赤一名雲華五色具一名雲英色/多青一名雲液色多白一名雲沙色青黄一名磷石色正白陶隱)
(居云雲母/有八種色)稍能夢中覺漸使生處熟(厚傳燈録老宿有語/生踈処常令熱熟熱)
(熟處放/令生踈)楞嚴在牀頭妙偈時仰讀返流歸照性(次公楞/嚴經云)
(返流全六一用不行又/云一源返根六根皆照)獨立遺所矚(厚丗說山公曰嵆叔夜/之爲人嵓嵓若孤松之)
(獨/立)未知仰山禪(次公傳燈録仰山惠寂禅師甞謂香/巖曰汝只得如來禪未得祖師禪也)巳就
季主卜(次公史記司馬季主卜於長安市賈誼甞/從之卜〇張/景陽詩歳暮懷百憂將從季主卜先生和太白詩懶從唐)
(生决羞訪/季主卜)安心㑹自得(無巳傳燈録三祖曰我心未寕乞師/與安師曰將心來与汝安曰覔心了)
(不可得師曰我/与汝安心竟)助長母相督(縯孟子宋人有閔其苗之不長而/揠之者芒芒然帰謂其人曰今日)
(病矣予助/苗長矣)增刋(雲母以言厨也/蘄竹簟也)
　　　　獨覺
瘴霧三年恬不怪反畏北風生體疥朝來縮頸似
寒鴉熖火生薪聊一怏紅波飜屋春風起先生黙
坐春風裏浮空眼纈散雲霞(次公李賀詩云龜/甲屏風醉眼纈)無數
心花發桃李(厚華嚴經云菩提/心華亦復如是)翛然獨覺午䆫明(次/公)
(陳後主詩午醉醒來晚無人夢/自驚夕陽如有意故傍小䆫明)欲覺猶聞醉鼾聲(厚說文/鼾卧息)
(也)回首向來蕭瑟處也無風雨也無晴
　　　謫居三適三首
　　　　旦起理髮
安眠海自運浩浩朝黄宫(次公莊子海運則鵬徙於南溟/黄宫字道家以臍下爲丹田腦)
(項爲黄宫甞云若要不老還精𥙷腦故有河車/擊運之法今先生自以真氣流通如海之運也)日岀露未晞
(縯詩兼葭萋萋白露未晞/又云湛湛露斯匪陽不晞)鬱鬱𪷟霜松老櫛從我乆齒
踈含清風一洗耳目明習習萬竅通(厚盧仝詩惟斍/兩腋習習清風)
(生)少年苦嗜睡朝謁常怱怱爬搔未云足巳困冠
巾重何異服轅馬沙塵滿風騣(孝祥柳宗元晋/問云風􁎦霧鬛)琱鞍
響珂月(次公珂月言珂如/月以爲馬御飾也)月與杻械同解放不可期枯柳豈易
逢(次公柳枯言馬庠磨樹也先生/甞有詩云何異枯楊便馬疥)誰能書此樂献與腰金公
　　　　　午䆫坐睡
蒲團盤兩膝竹几閣雙肘此間道路熟徑到無何
有(縯莊子何不樹之/於無何有之郷)身心兩不見息息安且乆睡蛇本
亦無何用鈎與手(厚遺教經煩惱毒蛇睡在汝心當以持/戒之鈎早併除之睡蛇旣岀乃可安眠)神
凝疑夜禅躰適劇夘酒(厚白樂天詩未如夘/時酒神速功力倍)我生有定
數禄盡空餘壽枯楊不飛花(厚易大過枯楊/生花何可乆也)膏澤回衰
朽謂我此爲覺物至了不受謂我今方夢此心𥘉
不垢(厚藥師經生無垢/濁心無怒害心)非夢亦非覺請問希夷叟(次公/翰苑)
(名談陳圖南自號希夷先生有衣冠子金勵謁先生曰励向遊華/欲見先生先生睡未斍睡亦有道乎先生爲詩曰常人無所重唯)
(睡乃爲重㪯丗此爲息魂離神不動斍來無/所知貲求心愈動堪笑塵地中不知夢是夢)
　　　　　夜卧濯足
長安大雪年(厚杜詩漢時長安雪一/丈牛馬毛寒縮如蝟)束薪抱衾禂(次公/詩南)
(粛宵征抱衾與禂〇任杜詩云城/中斗米換衾禂相許寕論兩相直)雲安市無井斗水寛百
憂(次公杜引水詩月峽瞿唐雲作頂乱石峥嶸谷無井雲安活水/僕奴悲魚復移居心自省白帝城西石竹蟠接筒引水喉不乾)
(人生留滯生理難/斗水何直百憂寬)今我逃空谷(縯莊子逃虚空者聞/人足音跫然而喜)孤城
笑鵂鶹(次公傳有曰/鵂鶹嘯夜)得米如得珠(厚說苑墨子謂滑釐曰/今凶年有欲與子隋侯)
(之珠者又欲與子鍾粟者得粟/不得珠得珠不得粟子將何擇)食菜不敢留况有松風聲
(厚南史陶洪景隠居/聞松風欣然而樂)釡鬲鳴颼颼(次公史記蔡澤傳澤入韓/魏遇奪釡鬲於塗注云尔)
(雅曰欵足者謂之鬲/郭璞曰鼎曲脚也)瓦盎深及膝時復冷暖投明燈一
瓜剪快若鷹辝韝(厚退之送侯参謀詩令/君行得所勢若脫韝鷹)天低瘴雲重
地薄海氣浮土無重膇藥(援左傳云郇瑕氏之地土薄水/淺於是乎有沉溺重膇之疾)
獨以薪水瘳誰能更包裹冠履裝沐猴(縯漢書項羽/傳韓生曰人)
(言楚人沐猴/而冠耳果然)
　　　　倦夜
倦枕厭長夜小牎終未明孤村一犬吠(厚晋史傳咸云/一犬吠形群犬)
(吠/聲)殘月幾人行衰髮乆巳白旅懷空自清荒園有
絡緯(次公崔豹古今注絡緯促織别名也又蘇/鴞演義莎雞一名絡緯謂其鳴如紡緯也)虚織竟何成
　　　　縱筆三首
寂寂東坡一病翁白湏蕭散滿霜風小兒悞喜朱
顔在一笑那知是酒紅(厚白樂天詩霜侵殘鬢無多黒酒伴/衰顔只暫紅○次公樂天詩醉皃如)
(秋葉虽紅/不是春)
父老爭㸔烏角巾(縯杜詩錦里/先生烏角巾)應縁曽現宰官身
(趙/觀音經言主宰/有官之人不必縣令)谿邊古路三义口獨立斜陽数過人
北船不到米如珠醉飽蕭條半月無明日東家知
祀竈(厚後漢孫寳爲張忠主薄入舎祭竈請/比鄰又隂子方祀亀以黄羊而致冨)隻雞斗酒定
膰吾(援後漢喬玄傳曹操祭玄墓文曰承從容誓約/之言殂殁之後路有經由斗酒隻雞過相沃酹)
　　　　夜燒松明火
歳暮風雨交(厚杜詩雞鳴風雨/交久旱雨亦好)客舎凄薄寒夜燒松
明火照室紅龍鸞快熖𥘉煌煌碧煙稍團團幽人
忽冨貴繐帳芬椒蘭珠煤綴屋角香􁲓流銅槃(香/􁲓)
(松瀝也出/本草注)坐㸔十八公(縯三國志丁固夢松生其腹上曰松/字十八公後十八年吾其爲三公乎)
俯仰灰燼殘齊奴朝㸑蠟(次公晋石崇小字斉奴/其人奢侈嘗以蠟代薪)萊公
夜長歎(次公萊公本朝㓂平仲也㱕田録言㓂公自少/冨貴不點油灯雖寢室亦然燭所至燭涙成堆)海康
無此物燭盡更未䦨(次公海康/言雷州也)
　　　　䖍州吕倚承事年八十三讀書作詩不
　　　　　巳好収古今帖貧甚至食不足(饒潘子真/詩話補遺)
(吕倚夢得維楊人少有場屋声善属對喜収書畫贈/蹬不偶老始以恩補䖍州瑞金簿致仕貧無以歸年)
(八十餘唯有一女嫁贛人因居焉與王禹玉有舊元/豊間餉錢二萬酒十壷夢得作啓致謝隔句中用白)
(水真人青州從事爲對禹玉極嘆/賞之其後東坡過䖍以詩遺之云)
揚雄老無子(次公揚雄以童烏/之死其後竟無子)馮衍終不遇(縯馮衍娶北地/任氏爲妻老竟)
(逐之遂塪/壈於時)不識孔方兄(厚魯褒錢神論曰親/之如兄字曰孔方)但有靈照女
(縯龐藴女靈照父/子皆深造禪理)家藏古今帖墨色照箱筥飢來據空
案一字不堪煑枯腸五千卷(縯盧仝茶歌三椀瘦枯/腸惟有文字五千卷)磊落
相撑拄吟爲蜩蛩聲時有島可句(次公賈島可明二/人之詩皆清而苦)爲
語里長者德齒敬已古(次公孟子朝廷莫如爵郷黨莫如齒/輔丗長民莫如徳惡得有其一以慢)
(其二/哉)如翁有幾人薄少可時助(縯退之贈盧仝詩俸錢供給/公秋餘時致薄少助祭祀)
　　　　睡起聞米元章冒熱到東園送麥門冬
　　　　飲子
一枕清風直萬錢無人肯買北牎眠(縯陶渊明臥北䆫/下清風/至自謂)
(義皇/上人)開心暖胃門冬飲知是東坡手自煎
　　　　郭綸(綸本河西弓箭手屡戦有功不賞自黎/州都監官滿貧不能㱕今權嘉州监税)
河西猛士無人識日暮津亭閱過船路人但覺騘
馬瘦不知鐵槊大如椽因言西方乆不戰截髮願
作萬騎先我當慿軾與寓目(縯晋楚次于成濮楚子玉/請戰曰請與君之士戯君)
(憑軾而觀之得/臣與寓目焉)看君飛矢射蠻氊
　　　　御史䑓榆槐竹栢四首
我行汴堤上猒見榆隂緑千株不盈畒斬伐同一
束及居幽囚中亦復見此木蠧皮溜秋雨病葉埋
墻曲誰言霜雪苦生意殊未足坐待秋風至飛英
覆空屋
憶我𥘉來時草木向衰歇髙槐雖驚秋晚蟬猶抱
葉淹留未云幾離離見踈莢棲鴉寒不去哀呌飢
啄雪破巢帶空枝踈影挂殘月豈無兩翅羽伴我
此愁絶
今日南風來吹斷庭前竹低昂中音㑹甲刃紛相
觸蕭然風雪意可折不可辱風霽竹亦回猗猗散
青玉故山今何有秋雨荒松菊此君知健否歸掃
三徑緑
故園多珍木翠栢如蒲葦幽囚無與樂百日看不
巳時來拾流肪未忍踐落子當年誰所種少長與
我齒仰視蒼蒼幹所閱固多矣應見李將軍膽
落温御史(縯李祐爲温造所劾曰吾嘗夜入蔡州擒/呉元済未甞心動今日膽落於温御史)
　　　　予以事繫御史臺獄府吏稍見侵自度
　　　　不能堪死獄中不得一别子由故作二
　　　　詩授獄卒梁成以遺子由
聖主如天萬物春小臣愚暗自亡身百年未滿先
償債十口無歸更累人是處青山可藏骨它年夜
雨獨傷神(見簡寄門/寄子由詩)與君丗丗爲兄弟又結來生
未了因
栢臺霜氣夜凄凄(縯漢御史府種/栢故號栢臺)風動琅璫月向低
夢遶雲山心似鹿魂飛湯火命如雞眼中犀角真
吾子(縯鄭語幽王悪犀角/豊盈而比讒慝頑童)身後牛衣愧老妻(見惠州/迁元注)百歳
神遊定何處桐郷知葬浙江西(獄中聞杭潤間民爲余/作解厄道場者累月故)
(有此句桐郷事/見送任伋注)
　　　　十二月二十八日蒙恩責授檢校水部
　　　　貟外郎黄州團練副使復用前韻
百日歸期恰及春餘年樂事最關身出門便旋風
吹面走馬聮翩鵲啅人却對酒杯渾是夢試拈詩
筆巳如神此灾何必深追咎竊禄從來豈有因
平生文字爲吾累此去聲名不猒低塞上縱歸他
日馬城東不闘少年雞(縯塞上翁失馬未必不爲福後/馬果歸曹植詩闘雞東郊道)休
官彭澤貧無酒隱几維摩病有妻(縯陶淵明自彭澤弃/官歸家貧無酒嘗從)
(人飲維摩詩示病/又言以法喜爲妻)堪笑睢陽老從事爲予投檄向江西(子/由)
(聞予下獄乞以官爵/贖予罪貶筠州監酒)
　　　　岀局偶書
急景歸來早窮隂晚不開傾杯不能飲待得卯君
來(縯子由己卯生/故公呼爲卯君)
　　　　病後醉中
病爲兀兀安身物酒作蓬蓬入腦聲堪笑錢塘十
萬戸官家付與老書生
　　　　足柳公權聮句(并引)
　　　宋玉對楚王此獨大王之雄風也庻人安
　　　得而共之譏楚王知巳而不知人也柳公
　　　權小子與文宗聮句有美而無箴故爲足
　　　成其篇
人皆苦炎熱我愛夏日長薫風自南來殿閣生微
凉一爲居所移苦樂永相忘願言均此施清隂分
四方
　　　　効永叔瑞鷓鴣
　　予喜淵明歸去來詞
　　因集字爲十詩
命駕欲何向欣欣春木榮丗人無往復卿老有將
迎雲内流泉遠風前飛鳥輕相携就衡宇酌酒話
交情
渉丗恨形役告休成老夫良欣就歸路不復向迷
途去去徑猶菊行行田欲蕪情親有還往清酒引
樽壷
與丗不相入膝琴聊盡懽風光歸笑傲雲物寄游
觀言語審無倦心懷良獨安東皐清有趣植杖日
盤桓
雲岫不知遠巾車行復前僕夫尋老木童子引清
泉矯首獨傲丗委心懷樂天農夫告春事扶老向
良田
丗事非吾事駕言郷路尋向時迷有命今日悟無
心亭内菊歸酒䆫前風入琴寓形知巳老猶未倦
登臨
冨貴良非願郷關歸去休携琴巳尋壑載酒復經
丘翳翳景將入㳙㳙泉欲流老農人不樂我獨與
之遊
觴酒命童僕言歸無復留輕車尋絶壑孤棹入清
流乗化亦安命息交還絶遊琴書樂三徑老矣亦
何求
歸去復歸去帝郷安可期鳥還知巳倦雲岀欲何
之入室常携㓜臨流亦賦詩春風吹獨斷不是傲
親知
役役倦人事來歸車載奔征夫問前路稚子候衡
門入室亦詩䇿少遊常酒樽交親書已絶雲壑自
相存
寄傲知今是求勞定昨非聊欣樽有酒不恨室無
衣丘壑丗情逺田園生事微庭柯還獨眄時有鳥
歸飛
　　　問淵明
子知神非形何復異人天豈惟三才中所在靡不
然我引而髙之則爲日星懸我散而卑之寕非山
與川三皇雖云没至今在我前八百要有終彭祖
非永年皇皇謀一醉發此露槿妍有酒醉不辭無
酒斯飲泉立善求我譽飢夭食饞涎委運憂傷生
運去生亦遷縱浪大化中正爲化所纒應盡便須
盡寕復俟此言
